# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.916840
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷九十七
<pb:KR3k0055_WYG_102-1a>¶
　欽定四庫全書¶
御定淵鑑𩔖函卷九十七¶
　　設官部三十七(開府儀同三司増特進大大夫總載/  光禄大夫    榮禄  夫  資徳)¶
　　　(大夫夫資政大夫夫資善大夫夫正奉大夫夫通/奉大    中奉大    正議大    通議大)¶
　　　(嘉議大夫附夫太中大夫大中大夫憲増亞中大/夫  中散大    増中議  夫  中  大夫  中)¶
　　　(順大夫大朝議大夫大朝請大夫大朝散大夫大/増朝列  夫  奉政  夫  奉議  夫  奉直)¶
　　　(夫/郎)　(奉訓大夫附承諫議大夫直通議郎林朝議/承議郎  增  徳郎  承  郎  儒  郎)¶
　　　(承務郎郎宣徳郎事通直郎義朝請郎事朝散郎/  文林    增承  郎  宣  郎  給  郎  徵)¶
<pb:KR3k0055_WYG_102-1b>¶
　　　(事郎職承奉郎廸増從仕郎登修職郎將廸功郎/  修  佐郎    功佐郎    仕郎    仕郎)¶
　　　(增登仕佐郎郎將仕佐郎附/議郎  童子    士)¶
　　　開府儀同三司一¶
　原杜氏通典曰漢文帝元年始用宋昌為衛將軍位亞¶
　三司　後漢章帝建初三年始使車騎將軍馬防班同¶
　三司同三司之名自此始也殤帝延平九年鄧騭為車¶
　騎將軍儀同三司儀同之名自此始也(又獻帝以伏完/為輔國將軍儀)¶
　(比三/司)魏黄權以車騎將軍開府儀同三司開府之名自¶
<pb:KR3k0055_WYG_102-2a>¶
此始也漢末奮威將軍晉江右伏波輔國將軍並加大¶
而儀同三司江左以来將軍則中鎮撫四鎮以上或加¶
大餘官則左右光禄大夫以上並得儀同三司　齊開¶
府儀同三司如公　梁開府儀同三司位次三公諸將¶
軍左右光禄大夫優者則加之同三公置官屬自晉以¶
來又有如開府同三司之儀者自羊祜始焉(漢末呂布/開府如三)¶
(司其他無聞至晉羊祜為車騎將軍督荆州諸軍事開/府如同三司之儀累年謙讓不辟士不備寮屬及始有)¶
(所命辟士未到而卒不能除署後當陽侯杜元凱/表哀其家無𦙍嗣官無命士請更議之詔不許)江左¶
<pb:KR3k0055_WYG_102-2b>¶
亦多有之(梁沈約為侍中右光禄大夫徐勉為約請三/司之儀武帝不許  又邵陵王綸為平南將)¶
(軍湖州刺史王茂為使持節散騎/常侍驃騎將軍並同三司之儀)後魏亦有之普泰初¶
特以尒朱世隆為儀同三司位次上公　北齊亦有儀¶
同三司者(任城王湝等諸王/多為之湝户皆反)又有開府儀同三司及儀¶
同三司　後周建徳四年改開府儀同三司為開府儀¶
同大將軍仍增置上開府儀同大將軍又改儀同三司¶
為儀同大將軍仍增置上儀同大將軍　隋文帝並以¶
為散官又諸衛各置開府(左勲衛開府右翊一開府二/開府三開府及武衛武侯領)¶
<pb:KR3k0055_WYG_102-3a>¶
(軍東宫領兵/開府準此)府置開府一人又有儀同府儀同以下置¶
員與開府同初開府儀同三司為四品散實官至煬帝¶
又改為從一品同漢魏之制位次三公　唐武徳七年¶
改上開府儀同三司為上輕車都尉開府儀同三司為¶
輕車都尉儀同三司為騎都尉後又以開府儀同三司¶
為文散官開元以前舊例開府特進雖不帶職事皆給¶
俸禄得與朝會班列依本品之次皆崇官盛徳罷劇就¶
閒者居之　増文獻通考曰宋初制以節度使兼中書¶
<pb:KR3k0055_WYG_102-3b>¶
令或侍中或中書門下平章事皆謂之使相以待勲賢¶
故老及宰相久次罷政者隨其舊職或檢校官加節度¶
使出判大藩通謂之使相故事宰相去位例進官一等¶
或易東宫三少惟趙普以開國舊臣在相位久故以使¶
相罷盖異恩也其後呂夷簡王欽若罷相皆以為例元¶
豐新官制始改為開府儀同三司　續文獻通考曰遼¶
散官無考　金從一品上曰開府儀同三司中曰儀同¶
三司　元開府儀同三司儀同三司皆正一品　眀無¶
<pb:KR3k0055_WYG_102-4a>¶
此官¶
　　開府儀同三司二¶
原東觀漢記曰鄧騭字昭眀延平九年拜為車騎將軍¶
儀同三司　王隠晉書曰太始七年以鄭襄為司空天¶
子臨軒遣使就第拜授襄推讓上送印綬至於十數久¶
之見許以侯就第儀同三司置舎人官騎賜牀帳簟褥¶
錢五十萬　又惠帝元康元年詔曰王戎清虚履道謀¶
猷沖逺敭歴外任宣力四方入掌機衡文才允敘將澄¶
<pb:KR3k0055_WYG_102-4b>¶
清風俗顯一羣望宜崇其職乃可賛成王化以光禄大¶
夫開府儀同三司　増唐書曰尉遲敬徳封鄂國公老¶
就第授開府儀同三司朝朔望　又李勣永徽元年求¶
解僕射仍以開府儀同三司知政事　又長孫無忌進¶
尚書右僕射懼貴且亢后又數言之遂解僕射授開府¶
儀同三司　又李光弼相州之敗帝以僕固懐恩違令¶
覆軍優詔召光弼入朝懇讓太尉更拜開府儀同三司¶
中書令　宋史曰潘羙初為北院使太平興國初改南¶
<pb:KR3k0055_WYG_102-5a>¶
院使三年加開府儀同三司　又范純仁徽宗即位以¶
觀文殿大學士召之純仁乞歸養疾帝許之及卒贈開¶
府儀同三司御書碑額曰世濟忠貞　又趙雄字温叔¶
孝宗時拜右丞相改知江陵府光宗將受禪召雄雄上¶
萬言書陳修身齊家以正朝廷之道甚剴切詔授寧武¶
軍節度使開府儀同三司改帥湖北　金史曰豫王永¶
成世宗子風姿竒偉博學善屬文世宗尤愛重之二十¶
五年命留守中都判吏部尚書進開府儀同三司　元¶
<pb:KR3k0055_WYG_102-5b>¶
史曰巴延驛召至自大同世祖崩巴延總百官以聽成¶
宗即位於上都親王有違言巴延握劒立殿陛陳祖宗¶
寳訓宣揚顧命所以立成宗之意辭色俱厲諸王股栗¶
趨殿下拜五月拜開府儀同三司太傅録軍國重事依¶
前知樞密院事時有忌之者巴延語之曰幸送我兩罌¶
羙酒與諸王飲於宫前餘非所知也　又拜珠仁宗即¶
位拜資善大夫太常禮儀院使四年進榮祿大夫五年¶
進金紫光祿大夫六年加開府儀同三司每議大政必¶
<pb:KR3k0055_WYG_102-6a>¶
曰合典故否同官有異見者曰大朝止說典故何邪拜¶
住微笑曰公試言國朝何事不依典故同官不能對¶
　　開府儀同三司三¶
原班同三事(詳杜氏/通典)　詔給親信(王隠晉書元康元年/詔曰中書監張華歴)¶
(代心腹朕所憑賴酬其勲績使/儀同三司給親信數滿百人)　增濫觴開府(北齊書/曰後主)¶
(驕縱無度諸濫得富貴者將數萬人庶姓封王者百數/開府千餘儀同無數馬及鷹犬乃有儀同之號鬬雞亦)¶
(號開/府)　襁褓儀同(隋書曰髙祖受禪李穆來朝髙祖降/坐禮之拜太師子孫雖襁褓皆拜儀)¶
(同其一門執/笏百有餘人)　原羊祜文武佐命(王隠晉書太始八年/詔曰羊祜歴位文武)¶
<pb:KR3k0055_WYG_102-6b>¶
(有佐命之勲其以祜為/車騎開府如三司之儀)　張華虚沖挹損(又曰惠帝元/年詔曰張華)¶
(虚沖挹損難為髙尚其以/華為光祿大夫儀同三司)　王戎清虛履道(詳前王/隠晉書)¶
増孝嗣角巾丘園(齊書曰徐孝嗣加開府儀同三司孝/嗣聞有詔斂容謂左右曰吾徳慙古)¶
(人位登衮職將何以堪之正當角/巾丘園待罪家巷耳固讓不受)　李靖不辭衰疾(唐/書)¶
(曰李靖進開府儀同三司帝將伐遼召靖入曰公南征/北討惟髙麗未服亦有意乎對曰疾雖衰陛下誠不棄)¶
(病且瘳矣帝/憫其老不許)　髙儉屢輔監國(又曰髙儉字士亷太宗/幸洛陽以太子監國命)¶
(攝少師久之乞致仕聽解僕射加開府儀/同三司帝伐髙麗皆同太子監國駐定州)　張說以左¶
相加(又曰張說字道濟遷左丞相上日勅所司供帳/設樂内出醪饌帝為賦詩俄授開府儀同三司)¶
<pb:KR3k0055_WYG_102-7a>¶
世忠以功臣進(宋史曰韓世忠平湖南授太尉賜帶笏/仍勅樞密以功頒示内外諸將帥建炎)¶
(三年進開府/儀同三司)　安丙鎮蜀錫命(又曰安丙鎮蜀授開府/儀同三司遣閤門舎人)¶
(致錫命錫旌節/金印衣帶鞍馬)　學士封還制書(又曰王淮字季海孝/宗中除中書舎人兼)¶
(直學士院龍大淵贈太師仍畀/儀同三司恩數淮封還制書)　開府階宜廕子(文獻/通考)¶
(曰按唐宦者所歴散官與文官同仇士良至開府儀同/三司請廕其子給事中李中敏判云開府階誠宜廕子)¶
(謁者監何由有兒是也此外貴璫階官至金紫光祿大/夫正議大夫者多有之宋朝立法不以内侍混清流故)¶
(自有階/官云)　韓時議禮進階(金史曰韓時字公羙天會十/二年為禮部尚書在職七年)¶
(當是時朝廷方議禮制度或因或革故時在禮部兼/領太常甚乆皇統間乞致仕乃加開府儀同三司)¶
<pb:KR3k0055_WYG_102-7b>¶
　　開府儀同三司四¶
原詩周王褒别裴儀同詩曰河橋望行旅長亭送故人¶
沙飛似軍幕蓬卷若車輪邊衣苦霜雪愁貎損風塵行¶
路皆兄弟千里念相親　增唐杜甫贈哥舒翰開府詩¶
曰開府當朝傑論兵邁古風先鋒百戰在略地兩隅空¶
青海無傳箭天山早挂弓智謀垂睿想出入冠諸公茅¶
土加名數山河誓始終防身一長劒將欲倚崆峒¶
增制唐常衮授李抱玉開府儀同三司制曰門下秉徳¶
<pb:KR3k0055_WYG_102-8a>¶
者必先於沖讓報功者亦資於禮秩遂其所執以彰眀¶
哲之心存其所賞以稱勲賢之䇿則勞臣知勸羣議允¶
從兵部尚書同中書門下平章事潞州大都督府長史¶
充陳鄭澤潞觀察處置等使上柱國李抱玉風雲所感¶
挺此人傑文武相濟弼於朕躬沖而不盈泰而彌損累¶
執范宣之志不言馮異之功足以光昭史冊軌度縉紳¶
今之儀同未曰優異以其遜職是有進階可開府儀同¶
三司餘並如故　又授李秀璋開府儀同三司制曰勅¶
<pb:KR3k0055_WYG_102-8b>¶
儀亞槐庭寵分茅社議功而賞舊典斯存某官議慮深¶
逺理懐眀濟勁節不奪長才有餘湟中絶塞久毗戎幕¶
車師前部仍領藩條摧兇陷堅勝㨗相繼軍吏緩帶邊¶
人反耕緬思忠勞益用嘉歎宜進秩於八命更褒封於¶
五等¶
原章齊王儉拜儀同三司章曰臣聞日中則昃盈虚之¶
定分器滿必傾往復之恒理遂乃班同衮章燮和台曜¶
外參論道内緫百司物議惟塵自識非據　梁庾肩吾¶
<pb:KR3k0055_WYG_102-9a>¶
為武陵王拜儀同章曰臣宅慶紫霄聮休皇極地均指¶
日既無跡而成髙仕若乗風故不行而自逺今者四郊¶
無壘天下同文都尉春田猶居塞外單于冬獵不入漁¶
陽臣坐牧三邊非勞士戰豈能屯兵大夏封萬里之侯¶
飛箭遼城受千金之夀論其才望有懼茂𢎞先佩印綬¶
常羞叔度¶
原表梁王筠為王儀同瑩初讓表曰執玉獻金卒先五¶
等親冕迎輅光導百辟坐階逺大遂致隆滿自位昇朝¶
<pb:KR3k0055_WYG_102-9b>¶
首職冠禮闈辭滿之願將際致仕之請方奏而思渥恩¶
膏昭奬必被寵章爰降朝野驚矚是以安石歸於固請¶
元規終以致讓況臣才質空疎器量庸淺而可以妄參¶
鉉席&KR0804;貌槐庭　沈約為始興王讓儀同表曰徒塵翠¶
幄方降紫泥以兹上令用隔下情況髙擬萬石爰均八¶
命室等天潢服加黼黻出則髙陪千乗入則仰司百揆¶
陛下道苞九舜眀出十堯萬徽必理一物興念有紆元¶
鏡暫垂止水　王僧孺為南平王讓儀同表曰臣聞石¶
<pb:KR3k0055_WYG_102-10a>¶
瓠難剖用謝缾罍瘣木云庇事乖丹雘逢聖徼天一朝¶
賞至非能聲均吳楚譽埒梁陳故以神夢紫霄心飛丹¶
掖品同儀比媿眩莫殊　陳江緫太保蕭公謝儀同表¶
曰阪泉野戰曾無汗馬之勞代邸運籌又闕前戈之勇¶
薄伐專征早游邊外執玉奉酬又虧朝則王人降止朝¶
冊逺臨奉述勅書曲停表奏滄波阻夐既杜敬仲之辭¶
關路悠長致絶趙衰之讓心馳紫路登文石而莫由目¶
送白雲拜承眀而無日¶
<pb:KR3k0055_WYG_102-10b>¶
原墓志梁簡文帝儀同徐勉墓志銘曰朱弓表瑞寳劒¶
攸歸長瀾斯注𤓰瓞含輝舉直斥偽校名責實朝有進¶
賢野無遺逸¶
　　特進一¶
原杜氏通典曰漢制諸侯功徳優盛朝廷所敬異者賜¶
位特進位在三公下故成都侯王商以特進領城門兵¶
置幕府得舉吏如將軍是也　後漢皇后父兄率為特¶
進侯朝會位次三公(隋志曰特進舊位從公光武以鄧/禹列侯就第加特進奉朝請是特)¶
<pb:KR3k0055_WYG_102-11a>¶
(進引見之稱/無官定體也)而竇篤進位特進得舉吏見禮依三公自¶
二漢及魏晉以為加官從本官車服無吏卒太僕羊琇¶
遜位拜特進加散騎常侍無餘官故給吏卒車服其餘¶
加特進者唯食其祿賜列班位而已不别給特進吏卒¶
車服晉惠帝元康中定令特進位次諸公在開府驃騎¶
上冠進賢兩梁冠黒介幘五時朝服佩水蒼玉(食俸日/四斛太)¶
(康三年始賜春絹五十疋秋絹五十疋緜百五十斤元/康元年給菜田八頃田騶八人立夏後不及田者食俸)¶
(一年置主簿功曹吏門亭長門下書佐各一人/給安車黒耳駕御一人軺車施耳後户一乗)無章綬¶
<pb:KR3k0055_WYG_102-11b>¶
齊時位從公陳因之後魏北齊用人皆以舊徳就閒者¶
居之　隋文帝以為散官不理事煬帝即位廢特進官¶
　唐為文散官　傅咸集曰特進執皮帛坐侍臣之下¶
門下屬漢武特進執璧已有舊制今特進宜執璧繼公¶
　齊職儀曰特進以功徳特進見也　增文獻通考曰¶
宋制左右僕射為宰相官元豐更官制乃以特進換之¶
　續文獻通考曰金從一品内中次曰特進下曰崇進¶
(崇進古無/金所增)　元因之特進崇進皆正一品　眀正一品¶
<pb:KR3k0055_WYG_102-12a>¶
文武勲俱左右柱國階俱初授特進榮祿大夫陞授特¶
進光祿大夫　弇山堂别集曰眀制階以特進為重而¶
勲尤以左柱國為崇特進而止柱國者有之未有左柱¶
國而不帶特進者也獨嘉靖十五年加武定侯太師左¶
柱國而不帶特進亦制之一變矣¶
　　特進二¶
增唐書曰唐儉為光祿大夫永徽初致仕加特進　又¶
髙儉為吏部尚書進封涼國公髙祖崩攝司空營山陵¶
<pb:KR3k0055_WYG_102-12b>¶
加特進　宋史曰王安石元豐三年復拜左僕射觀文¶
殿大學士換特進　又陳執中代蔡京為相為尚書左¶
丞加特進制下太學諸生陳朝老詣闕上書曰陛下知¶
蔡京姦解其相印天下鼔舞有若更生及相執中中外¶
黙然失望執中雖不敢肆為非法若京之蠧國害民然¶
碌碌庸質初無過人是猶以蚉負山多見其不勝任也¶
(文獻通考曰政和後薛昂帶觀文殿學士任特進白時/中以門下侍郎帶特進皆失舊制繼詔並改光祿大夫)¶
(今後特進非/宰相不除)　又葉夢鼎咸淳三年再召為參知政事¶
<pb:KR3k0055_WYG_102-13a>¶
詔著作郎盧鉞與台州守項公采趣行拜特進右丞相¶
兼樞密使¶
　　特進三¶
原必與定議(漢書強禹傳曰禹以特進為天子師就第/賜安車朝服賜養牛上樽酒國家每有大)¶
(政必與/定議)　加崇諸侯(晉公卿禮秩漢制/以特進加崇諸侯)　見禮如三公¶
(漢書諸侯王位以特進給/事中朝朔望見禮如三公)　舉吏如五府(後漢永光三/年以太尉竇)¶
(融為特進舉/吏如五府也)　增梁商安車駟馬(後漢書梁商女為皇/后妹為貴人加商位)¶
(特進賜安/車駟馬)　趙典布被瓦器(後漢書曰趙典尊為國師/位特進猶布被而寢瓦器)¶
<pb:KR3k0055_WYG_102-13b>¶
(而/食)　入則極言正諫(又曰陰識拜執金吾位特進入則/極言正諫至與賓客語不及國事)¶
(慕仲山甫匪躬之節所/用掾吏皆天下俊哲)　參議朝章國典(唐書曰魏徵/在尚書省多)¶
(病數辭乃拜特進知門下省/事詔朝章國典參議得失)　特進宰相階官(宋史曰/趙鼎歸)¶
(㑹稽上書言時政秦檜忌其復用乃嗾王次翁論之且/言特進乃宰相階官鼎雖請降而階官如故是未嘗罷)¶
(相也遂降散官/謫居興化軍)　張浚以却敵除(又曰張浚以却/敵功制除特進)　趙¶
葵以安撫加(又曰趙葵辭右丞相以觀文殿學/士判潭州湖南安撫使加特進)　内閣¶
同時進階(弇山别集曰眀正徳間楊廷和梁儲同在内/閣皆特進嘉靖時夏言嚴嵩同鄉在内閣亦)¶
(皆特/進)　原鄧禹罷三公位特進(東觀漢記建武中鄧禹/罷三公以列侯就第位)¶
<pb:KR3k0055_WYG_102-14a>¶
(特/進)　曹洪以驃騎位特進(魏志曰文后父毛嘉以官廕/為列侯曹洪以驃騎位特進)¶
　　特進四¶
增制唐元稹授李光顔加階特進并賜一子官制曰五¶
原居宥夏靈慶之中當蛇豕豺狼之窟將搤咽喉之要¶
爰授腹心之臣厥有成功宜加茂典邠寧慶等州節度¶
觀察處置等使金紫光祿大夫檢校司空上柱國武威¶
郡開國公李光顔氣敵三軍心師百行叱咤則風雲迴¶
合開宴而樽俎周旋盖文武之全才眞古今之良將是¶
<pb:KR3k0055_WYG_102-14b>¶
以淮蔡之役百勝功髙青齊之師一面居最朕以蕭關¶
尚警馬嶺猶虞五餌之詐可羞百雉之防爰度惟爾良¶
能果諧予願比命有司褒乃實効僉曰古諸侯勲徳優¶
盛則就加特進以寵之我國家封植崇重則有朝請一¶
子以異之予嘉乃勤兼用兩者兹謂上賞爾惟欽哉可¶
特進仍與一子正員四品常參官餘如故¶
原墓志梁孝元帝特進蕭琛墓志銘曰山東流水關西¶
城市義府辭鋒風飛雲起遊楚宦梁桂馥蘭芳蓮花可¶
<pb:KR3k0055_WYG_102-15a>¶
賦迷迭成章學𩔖五行書倅三篋已研金匱兼探玉牒¶
石祠既擬欒社兹同桃李成徑松柏為叢天地長乆永¶
扇髙風　陳江緫特進光祿大夫徐陵墓志銘曰耕耘¶
書圃弋獵文塲藻思綺合尺牘繡揚辭奔太史筆利干¶
將心緘武庫口定雌黄奉使廵採絶域遐深市朝遷貿¶
陵谷相侵形寄王績名宣攀附髙排閶闔鬱轉雲路年¶
踰致仕齒及懸車夜漏方盡馳光復斜平原出宿庠序¶
為家隴愁宿霧松悲閒鳥地迥雲低山重樹小九原孤¶
<pb:KR3k0055_WYG_102-15b>¶
月三泉送旐疇曩行役共上河梁予因病免君事逺將¶
痛心期之徂謝憫時代之銷亡冀鐫石於元冢留清風¶
於故鄉¶
　　大夫緫載¶
原食菜(陪/臣)　頒氷(理家者不敢失/於臣妾大夫)　立家(大夫/立家)　問富¶
(問大夫之富曰有宰/食力祭器衣服不假)　乗軒　賜杖(以上俱/見白帖)　增毳衣¶
(詩曰毳衣如菼注毳/衣天子大夫之服)　羔裘(詩曰羔裘如濡注/羙其大夫之詞)　原主¶
綱紀(春秋漢含孳曰少微/北大夫位主綱紀也)　法山陵(又曰二十七大/夫法山陵也)¶
<pb:KR3k0055_WYG_102-16a>¶
通人事(說苑曰大夫出入與民同衆/取去與民同利通於人事也)　參國體(詳下温/故知新)¶
(注/)　掌論議(漢書百官公卿表曰大夫掌論議有太中/大夫中大夫諫大夫皆無員多至數十人)¶
(武帝元狩五年初置諫大夫秩比八百石太初元年更/名中大夫為光祿大夫秩比二千石太中大夫秩比千)¶
(石如/故)　掌應對(續漢書百官志曰凡大夫無員數掌/顧問應對無常事唯詔命所使也)¶
刑不上(大/夫)　祿倍士(禮曰下大/夫倍上士)　為筋脈臣(六韜曰二/十七大夫)¶
(者為筋/脈之臣)　為帝者佐(春秋漢含孳曰少微之/北大夫位為帝者佐也)　毗亮九¶
卿(漢官儀曰天子二十七大/夫職在言議毗亮九卿)　職參九卿(帝王世紀曰/大夫者所以)¶
(參九/卿也)　一國之髙(文子曰取一國之髙/以為二十七大夫也)　四方之則(漢/官)¶
<pb:KR3k0055_WYG_102-16b>¶
(解詁曰光禄大夫諫議大/夫揖譲羣卿四方則之)能有德音(毛萇詩傳曰建邦/能命龜田能施命)¶
(命器能詔使命能造登髙能賦師旅能誓山川能説喪/紀能誄祭祀能語君子能此九者可以為有德音可以)¶
(為大/夫也)　可與國事(漢官儀曰感物造端才智深羙可與/國事故舉為列大夫古者諸侯卿大)¶
(夫交接鄰國以㣲言相感當揖讓之際稱/詩以喻其志别賢不肖而覩盛衰者也)　進賢達能¶
(白虎通曰大夫之為言大扶進人者/也故𫝊曰進賢達能謂之大夫也)　温故知新(漢官/解詁)¶
(曰武帝以中大夫為光祿大夫於古禮為天子之大夫/視列國之上卿光祿大夫太中諫議大夫皆能温故知)¶
(新率由舊章與參國體稽合同異皆能分眀古今辨章/舊聞講論五始謹按公羊𫝊云五始者元年春王正月)¶
(公即位元者歲之始春者四時之始王者受/命之始正者月之始公即位一國之始也)　位崇羔¶
<pb:KR3k0055_WYG_102-17a>¶
鴈(三命為/大夫)　象法山陵(白/帖)　常在於仁(說苑曰大夫者/行猶舉繩不傷)¶
(於言言達於世不害於身通於關梁實於府庫/如此者舉以為大夫故大夫之事常在於仁也)　大夫¶
不可徒行(論語曰顔淵死顔路請子之車以為之椁/孔子曰以吾從大夫之後不可徒行也)¶
大夫致仕賜之几杖(曲禮曰大夫七十而致仕若不得四/謝則必賜之几杖行役以婦人適)¶
(方乗安車自稱曰老夫於其國則/稱名越國而問焉必告之以其制)¶
　　光祿大夫一(榮祿大夫夫資徳大夫夫資政大夫/  資善大    正奉大)¶
　　(通奉大夫/通議大夫)　(中奉大夫附正議大夫/嘉議大夫)¶
原杜氏通典曰秦時光祿勲屬官有中大夫漢武帝太¶
<pb:KR3k0055_WYG_102-17b>¶
初元年更名光祿大夫(漢志曰夫者扶也膚也詩曰殷/士膚敏祼將于京眀當以其肌)¶
(膚知能侍/君父也)銀章青綬掌議論屬光祿勲無常事唯顧問¶
應對詔命所使無員後漢光祿大夫三人凡諸國嗣王¶
之䘮則掌弔多以為拜假賵贈之使及監䕶䘮事魏氏¶
以來無員轉優重不復以為使命之官其諸公告老皆¶
加拜此位及在朝顯職復用加之(魏文帝以楊彪為光/祿大夫賜几杖衣袍)¶
(因朝㑹引見命彪著布單衣鹿/皮冠杖而入待以賓客之禮)及西晉受命置左右光¶
祿大夫假金章紫綬而光祿大夫如故加金章紫綬並¶
<pb:KR3k0055_WYG_102-18a>¶
與卿同進賢兩梁冠黒介幘五時朝服佩水蒼玉并祿¶
賜班位吏卒皆與特進同復以為優崇之制而諸公遜¶
位不復加之其以為加官者唯假章綬祿賜班位而已¶
不别給車服吏卒也或更拜上公或以本封食公祿其¶
諸卿尹中朝大官年老致仕者及内外之職如此者前¶
後甚衆由是或因得開府或進加金章紫綬又復以為¶
禮贈之官本已有卿官者不復重給其餘皆給其假銀¶
章青綬者位在金紫將軍下諸卿上泰始中唯太子詹事¶
<pb:KR3k0055_WYG_102-18b>¶
楊珧加給事中光祿大夫加兵之制諸所供給依三品¶
將軍(晉宣帝子平原王幹拜光祿大夫/加侍中特假金章紫綬班次三司)其餘自如舊制¶
終武惠孝懐三世(食俸日三斛太康二年始給春絹五/十疋緜百斤惠帝元康元年始給菜)¶
(田六頃田騶六人置主簿功曹/史門亭長門下書佐各一人)宋氏因之齊左右光祿¶
大夫皆據舊齒位從公開府置佐吏如公年重加親信¶
二十人魏晉以來無員以左右光祿大夫光祿三大夫¶
皆銀章青綬其重者詔加金章紫綬則謂之金紫光祿¶
大夫其重者既有金紫之號故謂本光祿為銀青光祿¶
<pb:KR3k0055_WYG_102-19a>¶
大夫(晉時王翹之為/銀青光祿大夫)樂安任遐為光祿就王晏乞一片¶
金晏乃啓轉為金紫是也猶屬光祿勲梁又有左右金¶
紫光祿大夫視吏部尚書左右光祿大夫視諸曹並養¶
老病陳因之自晉以後多為兼官後魏有光祿大夫金¶
紫銀青光祿大夫北齊皆以舊徳就閒者居之與特進¶
同後周有左右金紫左右銀青四光祿大夫隋有光禄¶
大夫左右光祿大夫皆為散官不理事唐初猶有左右¶
之名貞觀以後唯曰光祿大夫金紫光祿銀青光禄並¶
<pb:KR3k0055_WYG_102-19b>¶
為文散官(按前代光祿大夫始加金章紫綬及銀章青/綬者並尊崇之皆在光祿之上後魏定令誤)¶
(遂因仍/不改)　漢官解詁曰武帝以中大夫為光祿大夫與¶
博士慎以儒雅之選異官通職周官所謂聮者也　漢¶
官儀曰光祿大夫秩比二千石不言屬光禄光祿勲門¶
外特施行馬以旌别之　百官表注曰光祿大夫古官¶
也銀章青綬詩云三事大夫莫不夙夜職掌言議毗亮¶
論道獻可替否賛揚徳化　増文獻通考曰宋元豐更¶
官制以金紫光祿大夫換吏部尚書銀青光祿大夫換¶
<pb:KR3k0055_WYG_102-20a>¶
五部尚書以光祿大夫換尚書左右丞(時宰相王珪任/禮部侍郎同平)¶
(章事上以珪久不進官因改/官制乃特授銀青光祿大夫)　金正二品上曰金紫光¶
祿大夫從二品上曰光祿大夫元正一品曰金紫光祿¶
大夫從一品曰光祿大夫眀正一品授特進光祿大夫¶
從一品授光祿大夫　榮祿大夫金置正二品下曰銀¶
青榮祿大夫從二品下曰榮祿大夫元正一品下銀青¶
榮祿大夫從一品下榮祿大夫眀正一品初授特進榮¶
祿大夫陞授特進光祿大夫從一品初授榮祿大夫陞¶
<pb:KR3k0055_WYG_102-20b>¶
授光祿大夫　資徳大夫資政大夫資善大夫三階皆¶
金置為正三品元為正二品眀因之正二品初授資善¶
大夫陞授資政大夫加授資徳大夫　正奉大夫通奉¶
大夫中奉大夫三階宋大觀間新置金為從三品元為¶
從二品眀從二品初授中奉大夫陞授通&KR2734;大夫加授¶
正奉大夫　正議大夫通議大夫　嘉議大夫　原杜¶
氏通典曰正議大夫通議大夫皆隋置散官盖取秦大¶
夫掌議論之義唐並因之　增續文獻通考曰宋元豐¶
<pb:KR3k0055_WYG_102-21a>¶
間更官制以正議大夫換六部侍郎并作一等以通議¶
大夫換給事中而嘉議大夫則金所置也金為正四品¶
元為正三品眀正三品初授嘉議大夫陞授通議大夫¶
加授正議大夫¶
　　光祿大夫二¶
原漢書曰杜陵王仲翁出入蒼頭廬兒𫝊呼甚寵蕭望¶
之守門顧謂望之曰不肯碌碌反抱關乎望之曰人各¶
有志　又元帝以少傅周堪為光祿大夫秩中二千石¶
<pb:KR3k0055_WYG_102-21b>¶
領尚書事　東觀漢記曰張湛字子孝為光祿大夫數¶
正諫威儀不如法度者湛常乗白馬光武每有異政輙¶
曰白馬生且復諫矣　樊英别𫝊曰詔書告南陽太守¶
曰五官中郎將樊英委榮辭祿不降其節今以英為光¶
祿大夫賜歸家所在縣給糓千斛常以八月存髙年致¶
牛一頭酒三斛　魏志曰黄初四年光祿大夫楊彪詔¶
給吏卒門施行馬　增太平御覽曰晉王藴字修仁烈¶
宗將納后訪於公卿對曰王藴地望可與國婚后既立¶
<pb:KR3k0055_WYG_102-22a>¶
徵拜金紫光祿大夫　又晉顧和字君季榮族子也二¶
歲失父總角便有清操弱冠知名榮雅器之康帝即位¶
為尚書僕射更拜銀青光祿大夫又遷左光祿大夫¶
唐書曰魏徵進左光祿大夫鄭國公多病辭職帝曰公¶
獨不見金在鑛何足貴邪善冶鍛而為器人皆寳之朕¶
方自比於金以卿為良匠而加礪焉卿雖疾未及衰庸¶
得便爾　又李靖斥地自陰山北至大漠蕭瑀劾靖持¶
軍無律縱士大掠散失竒寳帝召讓之靖無所辨頓首¶
<pb:KR3k0055_WYG_102-22b>¶
謝帝辭曰赦公之罪録公之功乃進右光祿大夫賜絹¶
千疋増户至五百既而曰向人譛短公朕今悟矣　又¶
劉洎字思道拜尚書右丞洎健於職於是尚書復治如¶
魏徵時累加銀青光祿大夫　又郭曖尚昇平公主主¶
坐事留禁中朱泚亂逼署曖官辭以居䘮被疾既而與¶
公主奔奉天徳宗嘉之釋主罪進曖光祿大夫　又裴¶
度平淮西䇿勲進金紫光祿大夫𢎞文館大學士晉國¶
公　宋史曰元豐官制行王珪由禮部侍郎超授銀青¶
<pb:KR3k0055_WYG_102-23a>¶
光祿大夫及哲宗立進金紫光祿大夫　又留正慶元¶
時復觀文殿大學士初劉徳秀自重慶入朝未為正所¶
知謁正客范仲黼請為言正曰此人若留之班行朝廷¶
必不靜乃除大理簿徳秀憾之至是為諫議大夫論正¶
四大罪自是彈劾無虚歲乃責授中大夫分司西京眀¶
年許自便復光祿大夫提舉洞霄宫俄復觀文學士金¶
紫光祿大夫　又謝深甫字子肅慶元時參知政事内¶
侍王徳謙建節深甫三疏力陳不可蹈大觀覆轍徳謙¶
<pb:KR3k0055_WYG_102-23b>¶
竟斥進金紫光祿大夫拜右丞相累乞避位寧宗曰卿¶
能為朕守法度惜名器不可以言去　元史曰巴延平¶
宋又擒反者乃進金紫光祿大夫知樞密院事　又李¶
孟請告歸𦵏其父母十二月入朝帝大恱慰勞甚至延¶
祐元年進金紫光祿大夫　又李好文為翰林學士承¶
旨皇太子深敬禮之屢引年乞致仕至再三遂拜光祿¶
大夫河南行省平章事仍以一品祿終其身　又尚文¶
為尚書右丞武宗仁宗之世屢延致訪以國事進階自¶
<pb:KR3k0055_WYG_102-24a>¶
光祿大夫轉銀青光祿大夫　弇山堂别集曰洪武三¶
年大封功臣李善長徐達皆特進光祿大夫左柱國常¶
茂馮勝李文忠鄧愈皆榮祿大夫右柱國　又世宗初¶
政遣行人齎勅諭特進光祿大夫上柱國大學士劉健¶
曰卿年近九旬體履康泰全名盛福求之當代實鮮其¶
倫又勅諭光祿大夫大學士謝遷曰行將起卿於家得¶
聞猷告以輔朕不逮¶
　　光祿大夫三¶
<pb:KR3k0055_WYG_102-24b>¶
原次丞相(漢書曰谷永字子雲為光祿/大夫秩中二千石位次丞相)　亞九卿(蜀志/曰譙)¶
(周字允南遷光祿大夫/秩中二千石位亞九卿)　登賢俊(續漢書百官志曰光/祿大夫掌賵襚祠贈)¶
(䕶䘮事立嗣王存/問耆老延登賢俊)　給牀帳(晉紀曰光祿大夫致仕多/遜位者給牀帳褥席賜錢)¶
(二十萬給吏/卒門施行馬)　長公當輿(漢書曰夏侯勝字長公為光/祿大夫時昌邑王嗣立數出)¶
(勝當乗輿前諫曰天乆陰而不雨臣下有謀上者/陛下出欲何之王怒謂勝為妖言縛以屬吏也)　子¶
横斷鞅(汝南先賢𫝊曰郭憲字子横為光祿大夫帝欲/到三輔憲諫曰天下未定車駕未可廵遂行憲)¶
(乃當車㧞佩刀以斷車鞅帝不止到𢎞農/潁川兵起乃還上曰悔不用光祿大夫言)　樊宏謙卑¶
(華嶠漢書曰樊宏字靡卿為光祿大夫/位特進宏為人謙卑畏慎不敢茍進)　魯芝清約(晉/録)¶
<pb:KR3k0055_WYG_102-25a>¶
(曰光祿大夫魯芝清約儉嗇/耆艾不渝上賜絹三百疋)　秩二千石(漢書貢禹𫝊/曰禹字少翁)¶
(為光祿大夫頃之上書曰賴陛下神靈拜光祿大夫秩/二千石俸錢月萬二千祿賜愈多誠非草茆愚臣所當)¶
(蒙也伏自念終亡以仰/報厚徳日夜慙媿而已)　官品第二(晉百官表注曰光/祿大夫官品第二)¶
(俸月三/十五斛)　出則奉車(漢書曰霍光字子孟為光祿大夫/出則奉車入侍左右出入禁闥二)¶
(十餘年小心謹慎未/嘗有過甚見親信)　出則驂乗(又曰金日磾為光祿/大夫既親近未嘗有)¶
(過失上甚信愛之賞賜累/千金出則驂乗入侍左右)　入朝不趨(晉諸公賛曰扶/風王朝晚乃敘)¶
(用為光祿比秩三司不開府/辟士劒履上殿入朝不趨)　太官致膳(晉中興書曰/瑯琊顔含拜)¶
(右光祿大夫門施行馬賜牀帳被褥敕太官四時致膳/固辭不受於時論者以王導帝之師傅名位隆重百寮)¶
<pb:KR3k0055_WYG_102-25b>¶
(宜為降禮太常馮懐以問於含含曰王公雖重理無/偏敬降禮之言或是諸君事宜鄙人老矣不識時務)¶
倪寛經學(漢書曰倪寛以侍御史見上語經學/上恱之問尚書一篇擢為中大夫)　房鳳¶
眀經(又曰王根薦房鳳眀經/通達擢為光祿大夫)　蔡義説詩(又曰蔡義為/光祿大夫給)¶
(事中昭帝召見義說詩/甚悦之遷御史大夫)　荀邃善論(荀氏家𫝊曰邃字/道眀性雅静善談)¶
(論遷光/祿大夫)　增股肱之寄(馬周攝吏部尚書進銀青光祿/大夫帝嘗以飛白書賜周曰鸞)¶
(鳳沖霄必假羽翼股/肱之寄要在忠力)　公清之相(宋史曰李宗勉為左/丞相兼樞密使守法)¶
(度抑僥偉不私親黨召用老成樂聞讜言趙汝騰嘗以/宗勉為公清之相以光祿大夫觀文殿大學士致仕)¶
　尚書存問(弇山别集曰眀嘉靖初勅諭光祿大夫户/部尚書韓文曰卿一時耆碩人望攸歸已)¶
<pb:KR3k0055_WYG_102-26a>¶
(有旨起用特先遣/行人齎勅存問)　眞人考滿(又曰世宗時眞人陶仲/文以少師一品六年考)¶
(滿加特進/光祿大夫)　原主父言世務(漢書曰主父偃上書言世/務書奏上召見謂曰公皆)¶
(安在何相見之晚也乃遷為郎中偃數上書言事遷/謁者中郎中大夫歲中四遷案漢武改為光祿大夫)¶
吾丘對寳鼎(又吾丘夀王傳曰夀王字子贑為光祿大/夫汾陰得寶鼎武帝嘉之薦見宗廟藏於)¶
(甘泉宫羣臣皆上夀賀曰陛下得周鼎夀王獨曰非周/鼎上聞召而問之對曰臣聞周徳始乎后稷長於公劉)¶
(大於太王成於文武顯於周公徳澤上昭天下漏泉無/所不通上天報應鼎為周出故名曰周鼎今漢自髙祖)¶
(繼周亦昭徳顯行布恩施惠六合和同至於陛下恢廓/祖業功徳愈盛天瑞並至珍祥畢見昔秦始皇親出鼎)¶
(於彭城而不能得天祚有徳而寳鼎自/出此天之所以與漢廼漢寳非周寳也)　灌嬰數力戰¶
<pb:KR3k0055_WYG_102-26b>¶
(又曰灌嬰數力戰拜為中/大夫案漢武光祿大夫也)　汲黯數切諫(又曰汲黯召/為中大夫以)¶
(數切諫不得久留/内遷東海太守)　周堪領尚書(又曰周堪為河東太/守詔曰先帝賢而傅)¶
(朕出而試之三老官屬詠頌其羙每使者過郡靡人/不稱令徵堪為光祿大夫秩中二千石領尚書事)¶
鄧晨監諸將(後漢書鄧晨𫝊曰晨字偉卿光武嘗與兄/伯升及晨俱之宛與穰人蔡少公等讌語)¶
(少公頗學圖讖言劉秀當為天子或曰是國師公劉秀/乎光武戲曰何用知非僕邪坐者皆大笑晨心獨喜建)¶
(武三年徵晨還京師數讌見說故舊平生為歡晨從容/謂帝曰僕竟辨之帝大笑從幸章陵拜光祿大夫使持)¶
(節監執金吾賈復等/擊平邵陵新息賊)　常惠勤勞拜(漢書常惠𫝊曰惠/少時家貧自奮應)¶
(募隨栘中監蘓武使匈奴并見拘留十餘年/昭帝時乃還漢嘉其勤勞拜為光祿大夫)　谷永才¶
<pb:KR3k0055_WYG_102-27a>¶
能徵(漢書曰谷永待詔公車為上第永既隂為大將軍/王鳳所說能實最髙由是擢為光祿大夫永奏書)¶
(謝鳳曰永斗筲之才質薄學朽無一日之雅左右之/介將軍說其狂言擢之皁衣之吏厠之諍臣之末)¶
增以侍郎進階(宋史曰孫固字和父元祐時為門下侍/郎以年髙數乞骸骨太皇太后曰卿先)¶
(帝東宫時舊臣今帝新聽政勉留輔導或體中未安取/文書於家治之可也固感激強起視事累官光祿大夫)¶
　加銀青留相(金史曰張萬公字良輔幼聰悟善讀書/父夢至一室牓曰張萬相公讀書堂已)¶
(而萬公生因以名焉章宗時為相/屢上章以病告加銀青光祿大夫)　呼光祿不名(元史/曰許)¶
(國禎字進之世祖在潛邸以醫徵至國禎納諫從征雲/南機密皆得參預朝夕未嘗離左右或在告帝輙不恱)¶
(世祖即位録前勞遷禮部尚書上疏言慎財賦禁服色/設諫官建學校等事多施行凡所薦則皆知名士帝與)¶
<pb:KR3k0055_WYG_102-27b>¶
(近臣言及勲舊大臣因謂國禎曰朕昔出征同履艱難/者惟卿數人在爾遂拜集賢大學士進階光祿大夫每)¶
(進見帝呼為許光祿而不名由是/内外諸王大臣皆以光祿呼之)　賜上尊命餞(又曰/程鉅)¶
(夫皇慶間為翰林學士承旨後以病乞骸骨不允命近/臣撫視且勞之曰卿世祖舊臣惟忠惟貞其勉加餐粥)¶
(少留以副朕心鉅夫請益堅特授光祿大夫賜/上尊命廷臣以次餞於齊化門外給驛南歸)　原鼂¶
錯髙第乃遷(漢書曰鼂錯對策當時有百餘人惟錯為/髙第乃遷中大夫謹按漢武改中大夫為)¶
(光祿/大夫)　陳宫文武擢拜(會稽典録曰上見天下郡郎制/曰文左武右陳宫乃正中立上)¶
(問此何郡郎對曰有文有武未知所如又問何施/答曰文為顔氏春秋武為孫吳兵法上擢拜大夫)　武¶
陔朝論歸羙(晉諸公贊曰武陔遷為右光祿/開府公以身率職朝論歸羙)　賀循儒¶
<pb:KR3k0055_WYG_102-28a>¶
者為榮(晉中興書曰賀循字彦先拜左光祿大夫開府/儀同三司帝親臨軒遣使持節加左右循病雖)¶
(口不能言而指麾左右推去章服車駕親幸執手/流淚太子親臨者三焉往還皆拜儒者以為榮)　増¶
常衮散官無封(唐書曰常衮為相散官纔朝議而無封/爵郭子儀言於帝遂加銀青光祿大夫)¶
　趙葵宣力特授(宋史曰趙葵平李全帝曰卿父子兄/弟宣力甚多卿在行陣又能率先士)¶
(卒捐身報國尤儒臣所難特授光祿大夫右丞/相兼樞宻使四上表力辭言宰相須用讀書人)　原王¶
延世河決塞隄(漢書溝洫志曰成帝初河決河隄使者/王延世三十六日河隄成上曰東郡河)¶
(決流漂二州校尉延世隄防三旬立塞其以五年為河/平元年卒治河者為著外繇六月惟延世長於計䇿功)¶
(費約省用力日寡朕甚嘉之其以延世為光/祿大夫秩中二千石賜爵關内侯黄金百斤)　徐自為¶
<pb:KR3k0055_WYG_102-28b>¶
五原築障(漢書匈奴𫝊曰太初三年句黎胡單于立漢/使光祿徐自為出五原塞千餘里築城障列)¶
(亭至盧朐按師古曰/盧朐山名也胊音劬)　言楚詞武帝甚恱(又朱買臣𫝊/曰嚴助貴幸)¶
(薦買臣召見說春秋言楚/詞帝甚恱之拜為中大夫)　舉賢良武帝嘉之(又董仲/舒𫝊曰)¶
(武帝即位舉賢良文學之士前後百數而仲舒以賢良/對䇿焉制曰朕欲聞大道之要至論之極今子大夫裒)¶
(然為舉首/朕甚嘉之)　論辨便宜大臣數屈(又嚴助𫝊曰舉賢良/對䇿百餘人武帝善)¶
(助對由是獨擢助為中大夫因言國家便宜令助與大/臣辨論中外相應以義理之文大臣數詘帝尤親幸焉)¶
　時訪大議據經以對(蜀志曰譙周遷光祿大夫周雖/不與政事以儒行見禮時訪大)¶
(議輙據經以對而後生/好事者亦咨問所疑焉)　荀勗以左光祿開府(王隱晉/書曰荀)¶
<pb:KR3k0055_WYG_102-29a>¶
(勗字公曾為光祿大夫儀同三司開府辟召時諸州郡/大水兖土尤甚朂陳宜立都水使者其後門下啓通事)¶
(令史伊羨趙咸為舎人對掌文法詔以問勗勗曰/增置文法之職適恐更耗擾蠧國臣竊謂不可)　劉¶
寔以右光祿開府(又曰劉寔字子真加侍中特進右光/祿大夫開府儀同三司領冀州都督)¶
　増敭歴省臺五十餘年(元史曰趙世延為御史丞劾/奏權臣特們徳爾詔奪其官)¶
(及仁宗崩特們徳爾復相鋭意報復屬其黨誘世延弟/誣告世延罪逯至繫刑曹再歲其弟自以所訴涉虚亡)¶
(去乃得釋泰定元年復為御史中丞有旨趙世延頃為/權姦所誣中書宜徧移天下昭雪其非辜仍加翰林承)¶
(旨進階光祿大夫世延歴事/九朝敭歴省臺五十餘年)　雄文大冊皆出其手(又/曰)¶
(歐陽𤣥歴事累朝且修三史超授翰林學士進階光祿/大夫凡宗廟朝廷雄文大冊播告萬方制誥皆出其手)¶
<pb:KR3k0055_WYG_102-29b>¶
　原常林告老為光祿大夫(魏志曰常林時論以林節/操清峻欲致之公輔而林)¶
(遂稱疾篤拜/光祿大夫)　卞壼乞解拜光祿大夫(晉書曰卞壼㢘/潔儉素居甚貧)¶
(約息當婚詔特賜錢五十萬固辭不受後患/面創累乞解職拜光祿大夫加散騎常侍)¶
　　光祿大夫四¶
原表梁丘遲為栁僕射讓光祿表曰竊聞敬孫以規獻¶
為職彝品常貴飛翠鳴玊升降禁眀臣以痁疾豈伊或¶
忝匪稱其服終朝三禠近取諸身皎日非喻臣之庸薄¶
久塵物論假以克壯報效無階而嬰離沉痼日月滋甚¶
<pb:KR3k0055_WYG_102-30a>¶
聖朝留簮履之舊愍降帷蓋之餘矜榮不徒行事存寵¶
渥¶
原誄魏曹植光祿大夫荀侯誄曰如氷之清如玉之潔¶
法而不威和而不䙝百寮士庶欷歔霑纓機女投杼農¶
夫輟耕輪結轍而不轉馬悲鳴而倚衡¶
　　太中大夫一(中大夫夫亞中大夫夫中㪚大夫夫/中議大    中憲大    中順大)¶
　　(朝朝議大夫奉朝請大夫奉朝散大夫奉直大夫/  列大夫    政大夫    議大夫)¶
　　(奉訓大夫附/)¶
<pb:KR3k0055_WYG_102-30b>¶
原杜氏通典曰太中大夫秦官亦掌議論漢因之(哀帝/初立)¶
(御史大夫王嘉奏曰蘇令發起為盜欲遣大夫為使時/見大夫無可使者召盩厔令尹逢拜為諫議大夫遣之)¶
(今諸大夫有材者/甚少宜預養也)後漢置二十人(隗囂廣置職位以自/髙鄭興止之曰夫太)¶
(中大夫使持節官皆王者之器非人臣所當置也為胡/廣云諫議光祿太中中散大夫此四等於古禮皆  天)¶
(子之下大夫/列國之上卿)魏以來無員晉視中丞吏部絳朝服進賢¶
一梁冠介幘太始末詔除王覽為太中大夫祿賜與卿¶
同梁北齊皆有唐亦有之　増宋元豐官制行以太中¶
大夫換諫議大夫神宗以寄祿官等給減少遂以太中¶
<pb:KR3k0055_WYG_102-31a>¶
大夫為宰相官故蔡確時右諫議大夫參知政事先換¶
太中大夫及拜相則依前太中大夫守尚書右僕射兼¶
中書侍郎遂為定制其後又以太中大夫以上為侍從¶
官(元豐中自太中大夫至金紫止六階昔之五部尚書/今為一官六部侍郎為一官是十一官并為兩官矣)¶
(左右丞左右諫議亦并四官為兩官其後增置通奉正/奉宣奉三階自太中大夫以上惟宰執侍從乃得遷)¶
金為從四品元眀為從三品　中大夫秦官漢武改為¶
光祿大夫自後無聞北齊有之唐又置之(龍朔二年七/月制諸王嫡)¶
(子封郡王者出/身從四品下叙)　宋元豐更官制以中大夫換祕書監¶
<pb:KR3k0055_WYG_102-31b>¶
而殿中監本一等其時偶闕任殿中監者故只著祕書¶
監神宗以太中大夫為宰相官故初除執政只授中大¶
夫是時拜翰林學士蒲宗孟王安禮為左右丞兩人寄¶
祿官皆未至大夫只除中大夫守之金元眀品同上¶
亞中大夫元置金增置少中大夫元延祐改亞中大夫¶
金從四品上曰太中大夫中曰中大夫下曰少中大夫¶
元從三品上曰太中大夫中曰中大夫下曰亞中大夫¶
眀從三品初授亞中大夫陞授中大夫加授太中大夫¶
<pb:KR3k0055_WYG_102-32a>¶
　原中散大夫王莽所置後漢因之後置三十人(漢官曰/光武中)¶
(興/置)魏晉無員齊梁視黄門侍郎品服冠幘與太中同陳¶
亦有之唐又置之　増宋更官制惟光祿大夫及中散¶
朝議二大夫分左右金元以後無　中議大夫中憲大¶
夫中順大夫金增置正五品上曰中議大夫中曰中憲¶
大夫下曰中順大夫元為正四品眀正四品初授中順¶
大夫陞授中憲大夫加授中議大夫　原朝議大夫隋¶
置散官以取漢諸大夫得上奉朝議為名唐因之　增¶
<pb:KR3k0055_WYG_102-32b>¶
宋元豐更官制自朝議至中大夫凡三階金元無眀有¶
　原朝請大夫隋置散官取漢將軍公卿年髙徳重者¶
以列侯就第特進奉朝請之義唐因之(龍朔制諸王衆/子封郡公者出)¶
(身從五/品上叙)　増宋金元俱有眀為從四品　原朝散大夫¶
隋置散官唐因之自正議以下今并為文散官　增又¶
續文獻通考曰宋金元俱有眀無　朝列大夫金置舊¶
曰奉徳大夫天徳二年改朝列金從五品上曰朝請大¶
夫中曰朝散大夫下曰朝列大夫元因之為從四品眀¶
<pb:KR3k0055_WYG_102-33a>¶
從四品初授朝列大夫陞授朝散大夫加授朝請大夫¶
　奉政大夫奉議大夫金增置元改奉政為朝政眀如¶
金制金正六品上曰奉政大夫下曰奉議大夫元正五¶
品上曰朝政大夫下曰奉議大夫眀正五品初授奉議¶
大夫陞授奉政大夫　奉直大夫奉訓大夫金增置元¶
眀俱因之金從六品上曰奉直大夫下曰奉訓大夫元¶
為從五品眀從五品初授奉訓大夫陞授奉直大夫¶
　　太中大夫二¶
<pb:KR3k0055_WYG_102-33b>¶
原數存問(東觀漢記曰張湛為太中大夫病居/東門候舎人號東門君帝數存問)　數引¶
見(又曰張純字伯仁為太中大夫在朝累世眀習故事/建武初舊典多闕每有疑議輒以訪純一日或數四)¶
(引/見)　賜牀帷(臧榮緒晉書曰爰郡字文伯老乞骸骨詔/聽如所上拜太中大夫賜錢三十萬牀帷)¶
(薦褥祿賜/與卿同)　給安車(傅子曰魏眀帝以管寧為太中大/夫賜朝服一具衣一襲被一領給)¶
(安穏犢/車一乗)　増示優異(合璧事𩔖曰中大夫班品甚崇祿/餼亦厚著為定員有闕則補惟左)¶
(右近侍得以歲月躐次/而至所以示優異也)　進一階(唐書曰李朝隠為侍/御史執罷斜封官千)¶
(四百員遷長安令宦官閭興有所干請曵去之睿宗嘉歎/後御承天門對百官及朝集使褒諭其能進太中大夫)¶
(一/階)　原橋元謙儉(張璠漢記曰橋元字公祖謙儉下士/不以王爵秩親拜太中大夫及卒家)¶
<pb:KR3k0055_WYG_102-34a>¶
(無餘業當時/稱為名臣)　韓暨髙潔(魏志韓暨傳眀帝景初二年/詔曰太中大夫韓暨澡身浴)¶
(徳志節髙潔年踰八十守道彌/固可謂純篤老而益劭者也)　増獨行君子(魏志曰/管寧字)¶
(幼安北海朱虚人年十六䘮父中表愍其孤貧咸共贈/賻悉辭不受長八尺羙鬚眉與平原華歆同郡邴原相)¶
(友黄初四年詔公卿舉獨行君子司徒華/歆薦之文帝以為太中大夫固辭不受)　一體忠臣¶
(唐書曰劉褘之為中書侍郎時司門員外郎房先敏坐/累貶衛州司馬訴於相府内史騫味道謂曰太后旨褘)¶
(之曰乃上從有司所奏耳后聞以味道歸非於上貶青/州刺史加褘之太中大夫因曰君為元首臣為股肱以)¶
(手足疾移於腹背尚為一體/乎褘之引咎於己忠臣也)　原最為髙大(韋昭辨釋/名曰太中)¶
(大夫在中最/為髙大也)　増書生知兵(宋史曰理宗時王居安以/敷文閣待制知福州升龍)¶
<pb:KR3k0055_WYG_102-34b>¶
(圗閣直學士轉太中大夫將行鹽宼起寧化居安以書/諭汀守曰土瘠民貧業扵鹽可盡禁邪且彼既執三首)¶
(惡以自贖他可勿治部使者遣軍將提兵往軍潰事聞/命居安留招捕賊即引退居安以書生於兵事不學而)¶
(知/)　原文帝恱賈誼(漢書曰賈誼年二十餘最為少毎/詔令議下諸老先生未能言誼盡)¶
(為之對人人各如其意所出/文帝恱之超遷至太中大夫)　朝廷訪鄭興(續漢書曰/鄭興為太)¶
(中大夫數上便宜多見用/朝廷每有大議輒訪焉)　増諸儒相論議(東漢書曰/魯丕字叔)¶
(陵遷中散大夫時賈逵薦丕道藝深眀和/帝朝會召見諸儒相難數事帝善丕說)　解襜襦衣¶
之(又曰來歙字君叔南陽新野人有大志慷慨治春秋/左氏東詣洛陽見上喜曰君叔獨勞苦即解襜襦衣)¶
(歙拜太/中大夫)　原田豫食卿祿(魏書曰田豫為衛尉乞遜位/未聽嘗曰年過七十而以居)¶
<pb:KR3k0055_WYG_102-35a>¶
(位譬猶鐘鳴漏盡而夜行不休是罪人也/遂固稱疾篤因拜太中大夫食卿祿焉)　袁奥從卿¶
例(晉録曰太中大夫新蔡男袁奥志髙表行所/宜優異可從九卿崇重之例别給吏四人)　増詔¶
肩輿以朝(唐書曰韋思謙垂拱初同鳳閣鸞臺三品轉/納言辭疾不許詔肩輿以朝聽子孫侍以太)¶
(中大夫/致仕)　事經韓大夫(宋史曰太中大夫韓璹字君玉/先出使吏事絶人閱案牘終身)¶
(不忘澶州民懐思之他日郡守欲有所為/民必曰此事已經韓大夫矣以故輒止)　十轉至太¶
中(元史曰宋本字誠夫元統間為集賢院直學士兼國/子祭酒兼經筵官本階官自承務郎十轉至太中大)¶
(夫/)　布衣叨三品(又汪澤民字叔志至正三年朝廷修/遼金宋史召澤民赴闕除國子司業)¶
(與修史書成遷集賢直學士階太中大夫即移書告老/大學士華善欲留之澤民曰以布衣叨榮三品志願足)¶
<pb:KR3k0055_WYG_102-35b>¶
(矣遂致/仕歸)　門亦施行馬(太平御覽曰光祿大夫門施行/馬泰始中華表為太中大夫祿)¶
(賜與卿同門/亦施行馬)　原説詩髙祖之前(漢書曰陸賈拜太中/大夫賈時時前稱說)¶
(詩書髙祖罵之曰乃公居馬上得之安事/詩書賈曰居馬上得之寧可馬上治之乎)　侍講華光¶
之内(後漢書曰劉寛字文饒典歴三郡温仁多/恕靈帝初徵拜太中大夫侍講華光殿)　曼倩¶
敖弄公卿(漢書曰東方朔字曼倩為太中大夫給事中/觀察顔色直言切諫上常用之自公卿在位)¶
(朔皆敖弄/無所為屈)　文舉愛才樂酒(張璠漢記曰孔融字文舉/拜太中大夫雖居家失勢)¶
(賓客日滿其門愛才樂酒嘗歎曰坐/上客常滿尊中酒不空吾無憂矣)　魯丕道藝深眀¶
(詳諸儒相/論議注)　嵇康風姿清秀(晉書曰嵇康字叔夜風姿/清秀髙爽任真與魏宗室)¶
<pb:KR3k0055_WYG_102-36a>¶
(婚拜中/散大夫)　朝賀待以師禮(謝承後漢書曰陳囂字子公/拜太中大夫年七十每朝賀)¶
(帝待以師/𫝊之禮)　致仕秩與卿同(見門亦施/行馬注)　定官名興禮¶
樂(漢書曰賈誼遷太中大夫奏為漢興三十餘年天下/和洽宜改正朔易服色立制度定官名興禮樂乃草)¶
(具其/儀法)　増蠲逋負還流人(宋史曰韓忠彦拜尚書左僕/射兼門下侍郎上用其言數)¶
(下詔蠲天下逋負盡還流人而曽布為右相惡其忠直/敢言多不協言事者助布排忠彦以欽聖欲復廢后為)¶
(忠彦罪降為/太中大夫)　原使南越尉佗稱臣(漢書曰陸賈使南/越賜尉佗印為南)¶
(越王卒令佗稱臣奉漢約歸報/命髙帝大恱拜賈為太中大夫)　會東郡盜賊請降(續/漢)¶
(書曰耿純字伯山以威信著於衛地遣使拜太中大夫/使與大兵會東郡聞純入界盜賊九千餘人皆詣純請)¶
<pb:KR3k0055_WYG_102-36b>¶
(降大兵不/戰而還)　行風俗多所舉稱(漢書曰蓋寛饒為太中/大夫使行風俗多所舉)¶
(稱貶黜奉/使稱意)　在朝廷數上便宜(續漢書曰梁統字仲寧/拜太中大夫在朝廷數)¶
(陳便宜以為當今法令既輕下/姦不勝宜重刑罰以遵行舊典)　召見宣室對得失(漢/書)¶
(曰王嘉字公仲為長陵尉鴻嘉中舉敦朴能/直言召見宣室對政事得失遷太中大夫)　徵詣眀¶
堂問治亂(又曰武帝初臧綰請立眀堂以朝諸侯不能/就其事乃言師申公於是上使使束帛加璧)¶
(以安車蒲輪迎申公問治亂之事對曰為治者不在多/言顧力行何如耳是時上方好文辭見申公對黙然然)¶
(已招致即以/為太中大夫)¶
　　諫議大夫一¶
<pb:KR3k0055_WYG_102-37a>¶
原杜氏通典曰諫議大夫秦置諫議大夫掌議論無常¶
員多至數十人屬郎中令至漢武帝元狩五年始更置¶
之後漢增諫大夫為諫議大夫(後漢書曰來歙父仲哀/帝時為諫議大夫誤矣)¶
亦無常員二漢並屬光祿勲(韋彪字孟達上疏曰諫議/之職應用公直之士通才)¶
(譽正有補益於朝者今或從徵/試輩為之不宜也自後無聞矣)後魏亦曰諫議大夫北¶
齊有七人屬集書省後周地官府有保氏下大夫規諫¶
於天子盖此其任也隋亦曰諫議大夫置七人屬門下¶
省煬帝廢之唐武徳五年復置屬門下(王珪為諫議大/夫嘗有諫論太)¶
<pb:KR3k0055_WYG_102-37b>¶
(宗稱善遂詔每宰相入内平章大計必使諫官隨入與/聞政事  貞觀十七年太宗問諫議大夫禇遂良曰舜)¶
(造漆器禹彫其俎當時諫者十有餘人食器之間苦諫/何也對曰彫琢害農事纂組傷女工首創奢淫危亾之)¶
(漸漆器不已必金為之金器不已必玉為之所/以爭臣必諫其漸及其滿盈無所復諫上然之)龍朔二¶
年改諫議大夫為正諫大夫(武后臨朝垂拱二年特置/匭四區共為一室列於朝)¶
(堂令正諫大夫補闕拾遺等一人充使知匭事每日有/所投書至暮即進天寳九載改匭為獻納至徳元年復)¶
(改為/匭)後又置諫議大夫屬中書(延載元年山人武什方/拜正諫議大夫平章事)¶
開元以來廢正諫大夫復以諫議大夫屬門下凡四人¶
掌侍從規諫(至徳元年九月制諫議大夫論事自今以/後不須令宰相先知乾元二年四月兩省)¶
<pb:KR3k0055_WYG_102-38a>¶
(諫官十日一上封事直論得失無假文言冀成殿最用/存沮勸大厯七年二月其四員外内供奉不得過正員)¶
(數貞元四年五月分為左右/各四員其右諫議隸中書省)　初學記曰百官志諫議¶
大夫秦官也漢初不置至武帝始因秦置之無常員皆¶
名儒宿徳為之隸光祿勲(漢武改郎中/令為光祿勲)光武增議字為¶
諫議大夫置三十人屬光祿勲魏依漢氏而晋宋齊並¶
不置五代史百官志云梁陳亦置北齊依後魏集書省¶
置諫議大夫七人隋門下省置七人唐因之減置四人¶
　増宋史曰宋門下省置左諫議大夫左司諫左正言¶
<pb:KR3k0055_WYG_102-38b>¶
各一人同掌規諫諷諭凡朝政闕失大臣至百官任非¶
其人三省至百司事有違失皆得諫正國初雖置諫院¶
知院官凡六人以司諫正言充職而他官領者謂之知¶
諫院正言司諫亦有領他職而不預諫諍者　事文𩔖¶
聚曰元豐正名左右諫議大夫為諫垣之長專言責焉¶
左隸門下省右隸中書省靖康元年詔臺諫天子耳目¶
之官宰執不當薦舉當出親擢立為定制建炎三年詔¶
諫議大夫不隸兩省别置局於後省之側許與兩省官¶
<pb:KR3k0055_WYG_102-39a>¶
相見議事以登聞鼔院隸焉紹興二年詔中書門下後¶
省諫院官吏並依舊赴三省内原置局處使職　續文¶
獻通考曰金諫院無所屬設左右諫議大夫皆正四品¶
元諫院掌規諫遺闕左右各立諫議大夫眀諫議屬臺¶
省不設此官¶
　　諫議大夫二¶
原方正　忠謇(漢書曰孔光字子夏經學尤眀匡衡舉/孔光方正為諫議大夫  謝承後漢書)¶
(曰虞承字叔眀拜諫議大夫雅性忠謇在朝堂犯/顔諫爭終不曲撓散俸祿賑給諸生言徳無比)　清¶
<pb:KR3k0055_WYG_102-39b>¶
慎　諒直(司馬彪續漢書曰周舉字宣光梁商表為從/事中郎商疾甚帝問遺言對曰臣從事中郎)¶
(周舉清慎髙亮可諫議大夫數謝承後漢書曰傅翻字/君成轉諫議大夫天性諒直  陳讜言武帝常嘉之)¶
　獻頌　眀經(王褒獻聖主得賢臣頌拜諫議大夫/  下韋元成事詳後謙遜接人注)¶
増置印　請紙(唐大歴十二年諫議大夫薛之輿奏諫/官所上封章皆機宻每進一封須門下)¶
(中書兩省印署文牒則有奏人且先知請别賜諫院印/以免漏泄至太和九年始置諫院印  白居易與元稹)¶
(書曰僕為諫官月請諫紙/詩曰月慙諫紙二百張)　劇飲　壊麻(唐書曰陽城/為諫議大夫)¶
(未肯言韓愈作爭臣論譏切之城不屑方與二弟延賓/客日夜劇飲客欲諫止者城揣知其情强飲客客辭即)¶
(自飲滿醉仆席上不能聽客語居位八年人不能窺其/際及裴延齡誣逐陸贄張滂李充等帝怒甚無敢言城)¶
<pb:KR3k0055_WYG_102-40a>¶
(曰吾諫官不可令天子殺無罪大臣乃約拾遺王仲舒/守延英閣上疏極論延齡罪申直贄等累日不止聞者)¶
(寒懼城愈勵帝大怒召宰相抵城罪順宗方為皇太子/為開救得免  帝欲相延齡城顯語曰延齡為相吾當)¶
(取白麻壊之哭於廷帝/不相延齡城之力也)　原論得失　陳讜言(漢書曰/王吉字)¶
(子陽為諫議大夫是時宫室車服甚盛外/戚貴寵吉上疏論得失  下詳諒直注)　乗髙車¶
止靈臺(東觀漢記曰郭丹字少卿從師長安買符入函/谷關慨然歎曰丹不乗使者車不出此關既至)¶
(京師嘗為都講更始二年為諫議大夫持節歸南陽自/去家十三年果乗髙車出關  三輔決録曰第五頡字)¶
(子陵為諫議大夫洛陽無主人鄉里/無田宅寄止靈臺中或十日不炊)　増改祕書　仍¶
直舎(唐書曰張薦貞元時擢諫議大夫兼史館修撰方/裴延齡用事中傷俊良薦將疏其惡延齡知之言)¶
<pb:KR3k0055_WYG_102-40b>¶
(於帝曰諫議論朝政得失史官書人君善惡不可兼乃/改薦祕書少監  宋史曰元祐元年王巖叟言近旨兩)¶
(省諫官出入各異户勿與給事中中書舍人通實欲限/隔諫官不使在政事之地恐知本末數論列爾尋詔諫)¶
(官直舍/仍舊)　奉朝請　聞奏事(宋史曰慶厯三年田況言/諫爭之臣不得日奉朝請)¶
(臣在諫院每聞一事皆諸處采問比及論列或至後時/今若令諫官日奉朝請則可以日聞朝廷之事矣詔每)¶
(日赴内朝避金史曰髙汝礪為諫議大夫時遇奏事臺/臣亦令迴  汝礪上言國家置諫議以備侍從盖欲周)¶
(知時政以參得失今與諸侍衛之臣旅進旅退殿廷論/事初不得聞乞自今以往有司奏事諫官得以與聞從)¶
(之/)　原天子納善　好事從遊(漢書曰貢禹字少翁元/帝徵禹為諫議大夫數)¶
(虚己問以政事時年榖不登禹奏言宫室制度從儉省/天子納其善言  又曰揚雄字子雲以耆老久次轉為)¶
<pb:KR3k0055_WYG_102-41a>¶
(諫議大夫以疾免復召為諫議大夫家素貧嗜/酒人希至其門時有好事者載肴酒以從游學)　持節¶
南陽　作賦東觀(上詳乗髙車注逵常璩華陽國志曰/李尤字伯仁賈  薦尤有揚雄之才)¶
(眀帝召入作東觀辟雍徳陽/諸觀賦銘遂拜諫議大夫)　召入作賦　從幸為歌¶
(上詳作賦東觀注宫漢書曰王褒字子淵為諫議大/夫褒從獵所幸之  觀為歌頌論者以為淫靡不急)¶
謙遜接人　質樸守正(漢書曰韋元成字少翁以父任/為郎常侍騎少好學修父業尤)¶
(謙遜下士出遇知識步行輒下從者與載送之以為常/其接人貧賤者益加敬由是名譽日廣以眀經擢為諫)¶
(議大夫朴又曰夏侯勝字長公為諫議大夫給事中勝/為人質  守正簡易亡威儀見時誤謂上為君相字於)¶
(上前亦以/是親信)　増可兼起居　與言得失(唐書曰李讓夷/字達心開成初)¶
<pb:KR3k0055_WYG_102-41b>¶
(起居舍人李褒免文宗謂李石曰褚遂良以諫議大夫/兼起居郎今諫議誰歟可言其人石以馮定孫簡蕭倣)¶
(李讓夷對帝曰讓夷可也議又曰宋璟神龍初為吏部/侍郎中宗嘉其直令兼諫  大夫内供奉仗下與言得)¶
(失/)　茍指朕過(又曰徳宗唐安公主道薨帝悼之甚詔/厚其𦵏時姜公輔以諫議大夫同中書)¶
(門下平章事諫曰即賊平主必歸𦵏今行道宜從儉以/濟軍興帝怒謂陸䞇曰唐安之𦵏令累甓為浮圖費甚)¶
(寡約不容宰相關預茍欲指朕過耳贄/曰公輔官諫議職宰相獻替固其分也)　原朝夕論思¶
　出入討議　耳目之官　獻納之地(白/帖)　何武賢良¶
徵　孔光經學舉(漢書曰何武字君公王音舉武賢良/方正徵對䇿拜諫議大夫  下詳方)¶
(正/注)　増賜食㕔編次　垂拱殿伏奏(宋史曰陳彭年真/宗時為右諫議大)¶
<pb:KR3k0055_WYG_102-42a>¶
(夫兼祕書監詔就賜食㕔編次太宗御集輔又曰孔道/輔眀道二年為右諫議大夫會郭皇后廢  率諫官孫)¶
(祖徳等十人詣/垂拱殿伏奏)¶
　　諫議大夫三¶
増得體(宋史曰田錫字表聖太平興國間釋褐居諫官/即上疏極言時政眞宗時上御覽三十卷御屏)¶
(風五卷上對宰相稱錫得爭/臣之體即日擢右諫議大夫)　知體(金史曰髙汝礪字/巖夫章宗時為左)¶
(司即中一日奏事紫宸殿時侍臣皆迴避上所御凉扇/偶墮案下汝礪以非職不取以進奏事畢上謂宰相曰)¶
(髙汝礪不進扇可謂知體/矣未㡬擢為左諫議大夫)　出為郡(漢出諫官為郡守/蕭望之為平原太)¶
(守上疏曰陛下憂人出諫官為郡甚大惠也所謂憂/末而棄本朝無正人則不知過國無達士則不聞善)¶
<pb:KR3k0055_WYG_102-42b>¶
問廷爭(唐書曰劉栖楚為右拾遺敬宗立視朝常晏數/游畋失徳栖楚極諫遂頟叩龍墀血被面帝動)¶
(容揚𬒮使去栖楚曰不聽臣言臣請死於此有詔慰諭/後諫官對延英帝問向廷爭者在邪以諫議大夫召之)¶
　旌直臣(宋史曰竇偁字日章太宗尹京時為判官時/賈琰為推官偁不樂其為人太宗嘗宴諸王)¶
(偁琰與會琰言矯誕偁叱之曰巧言令色心獨不媿乎/上愕然因罷會出偁為彰義節度判官太平興國六年)¶
(遷左諫議大夫進參知政事上謂偁曰汝何能臻此偁/曰陛下不忘舊臣太宗曰非也卿能以公正責賈琰朕)¶
(旌直/臣爾)　原安集關西(華嶠後漢書曰鄭興更始立/拜為諫議大夫使安集關西)　稱¶
行天下(後漢書曰江革少孤奉母避亂採拾以為養母/殁赴聘官諫議大夫既而謝病歸元和中天子)¶
(思革至行詔長吏歲時存問致羊酒以終厥/身如有不幸祠以中牢巨孝之稱行於天下)　増見卿¶
<pb:KR3k0055_WYG_102-43a>¶
延英(唐書曰鄭覃為諫議大夫穆宗不䘏政事數荒昵/覃與崔郾等廷對極諫帝不懌顧宰相蕭俛曰是)¶
(皆何人俛曰諫官也帝意解乃詔覃曰閣/中殊不欵款後有為我言當見卿延英也)　屈居諫議¶
(又曰栁公權為學士與周墀同對論事不阿墀為懦恐/公權益不奪帝徐曰卿有爭臣風可屈居諫議大夫)¶
　更日供奉(又曰戴胄拜諫議大夫/與魏徵更日入供奉)　軒軒甚得(又曰/孔戣)¶
(字君嚴累擢諫議大夫條上四事中人劉希光受賄二/十萬緡抵死吐突承璀坐厚善逐為淮南監軍太子舎)¶
(人李涉知帝意投匭上言承璀有功不可棄戣得副章/不肯受面質讓之涉更因左右以聞戣劾奏涉結近倖)¶
(營㒺上聽詔斥涉峽州司馬宦寵側目/人為危之戣獨自以適所志軒軒甚得)　以髙節擢(又/曰)¶
(髙元裕字景圭為右補闕敬宗視朝不時稍稍决事禁/中宦豎恣放大臣不得進見元裕諫曰今西頭勢乃重)¶
<pb:KR3k0055_WYG_102-43b>¶
(南衙樞宻之權過宰相帝頗悟換侍御史/士皆相賀李宗閔髙其節擢諫議大夫)　不辱吾筆¶
(宋史曰程琳字天球以右諫議大夫兼御史中丞/宰相張知白大器之當除命喜曰不辱吾筆矣)　以¶
戒貪進(又曰王旦執政凡所薦人皆人未嘗知諫議大/夫張師徳兩詣旦不得見意為人所毁以告向)¶
(敏中為從容眀之及議知制誥旦曰可惜張師徳敏中/問之旦曰累於上前言師徳名家子有士行不意兩及)¶
(吾門狀元及第榮進素定但當静以待之耳若復奔競/使無階而入者當何如也敏中啟以師徳之意旦曰旦)¶
(處安得有人敢輕毁人但師徳後進待我薄耳敏中固/稱有闕望公弗遺旦曰第緩之使師徳知聊以戒貪進)¶
(激薄/俗也)　諫議尚左(又曰吕端以右諫議大夫拜參知政/事歲餘左諫議大夫宼準亦拜參知)¶
(政事端請居準下太宗即以/端為左諫議大夫立準上)　故事入直(金史曰楊伯/仁世宗時為)¶
<pb:KR3k0055_WYG_102-44a>¶
(諫議大夫金故事諫官詞臣入/直禁中上閔其勞免其入直)　愚而不正(又曰世宗/時張汝霖)¶
(為御史大夫將陵主簿髙徳温大收稅户米逮獄汝霖/具二法上時徳温有女在宫掖世宗責其顧狥汝霖跪)¶
(謝上顧左諫議大夫楊伯仁曰臺官不正如何伯仁對/曰罪疑惟輕故具二法上請在陛下裁斷耳且人材難)¶
(得與其材智而邪不若用愚而正者/上作色曰卿等皆愚而不正者也)　是益兩參政(宋/史)¶
(曰王安石在臺閣侍從時每為人言唐太宗令諫官隨/宰相入閣最切於治道後世所當遵行也及入司政事)¶
(而孫莘老李公擇在諫職熟聞荆公此論遂列奏/請舉行荆公乃曰是又益兩參知政事矣不許)　惟¶
喜諫議得君(後魏書曰張普惠為諫議大夫任城王澄/謂普惠曰不喜君得諫議惟喜諫議得君)¶
　原眀洛水必不入(楚國先賢𫝊曰陳宣字子興拜諫/議大夫建武十年洛水溢出城門)¶
<pb:KR3k0055_WYG_102-44b>¶
(校欲築塞之宣曰昔周公卜洛以安宗廟為萬世基水/未嘗入城門今數為災異人主之過不可解塞之無益)¶
(昔王尊尚修巳以禳災異況朝廷/乎固知水必不入言絶而水退也)　諫幻人不宜設(謝/承)¶
(後漢書曰陳禪字紀山拜諫議大夫永寧元年西南夷/撣國王獻樂及幻人熊吐火自支解易牛馬頭眀年元)¶
(㑹作之於庭安帝嘗與羣臣共觀大竒之禪獨離席舉/手諫曰昔齊魯為夾谷之會齊作侏儒之樂仲尼誅之)¶
(帝王之庭不宜設此尚書陳忠劾奏禪廷訕朝/政請下禪獄詔勿收左轉為元菟候城障尉也)　増未¶
嘗不循序而進(宋史曰徐俯字師川為司門郎建炎初/致仕鄭湛胡直儒汪藻等薦於髙宗遂)¶
(以為諫議大夫中書舎人程俱言俯以前任省郎遽除/諫議自元豐更制以来所未有考之古今非陽城种放)¶
(未嘗不循序而進願姑/以所應者命之不報)　展盡厎藴凡二百餘奏(唐書/曰魏)¶
<pb:KR3k0055_WYG_102-45a>¶
(徵事太宗日益親或引至卧内訪天下事徵亦自以不/世遇乃展盡底藴無所隠凡二百餘奏無不剴切當帝)¶
(心者由是拜尚書/右丞兼諫議大夫)　居職七日上事六十章(宋史曰張/舜民字芸)¶
(叟徽宗立擢右諫議大夫居/職方七日上事已六十章)¶
　　諫議大夫四¶
增詩唐杜甫贈鄭諫議詩曰諫官非不達詩義早知名¶
破的由來事先鋒孰敢爭思飄雲物外律中鬼神驚毫¶
髮無遺恨波瀾獨老成　武元衡送張諫議赴闕詩曰¶
詔書前日下丹霄頭戴儒冠脫皂貂笛怨栁營煙漠漠¶
<pb:KR3k0055_WYG_102-45b>¶
雲愁江館雨瀟瀟鵷鴻得路爭先翥松桂凌霜貴後彫¶
歸去朝端如有問玉門關外老班超　王建寄韋諫議¶
詩曰百年㸔是暫時間頭白求官亦未閑獨有龍門韋¶
諫議三徵不起戀青山　宋王安石送鄆州知府宋諫¶
議詩曰盛世千齡合宗工四海瞻天心初籲俊雲翼首¶
離潜徳望完圭角儀刑壯陛亷徐鳴蒼玉珮盡校碧牙¶
籤綸掖清光注鑾坡茂渥霑文眀誠得主政瘼尚煩砭¶
右府參機務東塗賛景炎廟謨資石畫兵略倚珠鈐坐¶
<pb:KR3k0055_WYG_102-46a>¶
鎮均勞逸齋居養智恬謳謡喧井邑惠化洽蒼黔進律¶
朝章舊疏恩物議僉通班三殿邃徙部十城兼首路龍¶
旗盛提封虎節嚴頒春回紺幰問俗卷彤襜舟楫商巖¶
命熊羆渭水占治裝行入覲金鼎重調鹽¶
原箴後漢崔寔諫議大夫箴曰於昭上帝迪茲既哲匪¶
於水鑒惟人是察處有誦訓出有旅賁木鐸之求爰納¶
遒人各有攸訊政以不紛昔在大禹拜承昌言癸辛暴¶
戾虐及於天逮於周厲慢徳不蠲煦煦胥讒人謗乃作¶
<pb:KR3k0055_WYG_102-46b>¶
不顧厥愆是討是格庶𩔖不堪流之彘宅防人之口譬¶
諸防川豈不速止潰乃潺湲潺湲尚塞言擁為賊黙黙¶
之患用顚厥國諫臣司議敢告執翼¶
增論唐韓愈爭臣論曰或問諫議大夫陽城於愈可以¶
為有道之士乎哉學廣而問多不求聞於人也行古人¶
之道居於晉之鄙大臣聞而薦之天子以為諫議大夫¶
人皆以為華陽子不色喜居於位五年矣視其徳如在¶
野彼豈以富貴移易其心哉愈應之曰是易所謂恒其¶
<pb:KR3k0055_WYG_102-47a>¶
徳貞而夫子凶者也陽子在位不為不乆矣聞天下之¶
得失不為不熟矣天子待之不為不加矣而未嘗一言¶
及於政視政之得失若越人視秦人之肥瘠忽焉不加¶
喜戚於其心問其官則曰諫議也問其祿則下大夫之¶
職也問其政則曰我不知也有道之士固如是乎哉¶
　　通議郎(朝議郎/儒林郎)　(承議郎/承務郎)　(承徳郎/宣徳郎)　(承直郎/通直郎)¶
　　(朝請郎/給事郎)　(朝散郎/徵事郎)　(文林郎/承奉郎)　(承事郎/從仕郎)　(宣義郎/修職郎)¶
　　(廸功郎/將仕郎)　(修職佐郎/登仕佐郎)　(廸功佐郎附登仕郎/將仕佐郎    議郎)¶
<pb:KR3k0055_WYG_102-47b>¶
　　(童子郎/士)¶
原杜氏通典曰通議郎隋置散官(隋文帝於吏部别置/通議朝議朝請朝散)¶
(給事承奉儒林文林等八郎武騎屯騎驍騎遊騎飛騎/旅騎雲騎羽騎八尉其品則正六品以下從九品以上)¶
(上皆為郎下皆為尉散官番直/常出入使監校至煬帝皆罷)唐改通議為奉議郎(顯/慶)¶
(制縣公出身/正六品上叙)　増宋有金元眀無　原朝議郎承議郎¶
並隋置散官唐因之(顯慶五年八月制郡公/出身以正六品下敘)　増宋無¶
朝議郎有承議郎金元眀俱無　承徳郎承直郎承徳¶
郎金所更定承直郎古無此階宋崇寧二年置承直郎¶
<pb:KR3k0055_WYG_102-48a>¶
以下七階換舊制選人七階金正七品上曰承徳郎下¶
曰承直郎元為正六品眀正六品初授承直郎陞授承¶
徳郎　原儒林郎承務郎儒林郎隋置散官盖取前史¶
儒林傳之義唐因之承務郎唐置盖因隋尚書省二十¶
四司承務郎之名也　増宋至眀俱有金從七品上曰¶
承務郎下曰儒林郎元為正七品眀從六品初授承務¶
郎陞授儒林郎儒士出身　原宣徳郎隋置散官唐因¶
之　増宋政和間避宣徳門改為宣敎郎金元無眀正¶
<pb:KR3k0055_WYG_102-48b>¶
六品内宣徳郎吏才幹出身　原通直郎隋置三十人¶
盖採晉宋以來諸官皆有通直謂官髙下而通為宿直¶
者也因此為名唐因之　増宋自通直郎以上係陞朝¶
官金元以後無　原朝請郎隋置散官盖採晋宋齊梁¶
陳並有奉朝請為名唐因之(顯慶制侯出身/正七品上敘)　増宋有¶
金元以後無　原文林郎隋置散官盖取北齊文林館¶
徵文學之士以充之義唐因之　増宋至眀俱有　承¶
事郎古無此階宋元豐更官制以承事郎為狀元及第¶
<pb:KR3k0055_WYG_102-49a>¶
宰相任子之初官金正八品上曰文林郎下曰承事郎¶
元為正七品眀正七品初授承事郎陞授文林郎儒士¶
出身　原宣義郎隋置游騎尉散官唐改為宣義郎盖¶
取梁宣義將軍之名(顯慶制男出身/從七品上敘)　増宋有金元無¶
眀正七品内宣義郎吏才幹出身　原給事郎徵事郎¶
承奉郎隋置散官唐因之　増宋無給事徵事元豐更¶
官制以承奉郎為執政任子初官金從八品有徵事郎¶
元為從七品眀改為徵仕郎　從仕郎金置從八品上¶
<pb:KR3k0055_WYG_102-49b>¶
曰徵事郎下曰從仕郎元為從七品眀從七品初授從¶
仕郎陞授徵仕郎　修職郎廸功郎宋所更定金元無¶
眀正八品初授廸功郎陞授修職郎　修職佐郎廸功¶
佐郎眀從八品初授廸功佐郎陞授修職佐郎　原登¶
仕郎唐置　將仕郎隋置散官唐因之自通議以下今¶
並為文散官　増續文獻通考曰宋政和年間改登仕¶
郎為修職郎改將仕郎為廸功郎以從政修職廸功郎¶
易通仕登仕將仕郎其通仕登仕將仕三階係奏補未¶
<pb:KR3k0055_WYG_102-50a>¶
出官人金復置正九品上曰登仕郎下曰將仕郎元為¶
從八品眀正九品初授將仕郎陞授登仕郎　登仕佐¶
郎將仕佐郎金大定十四年增置從九品上曰登仕佐¶
郎下曰將仕佐郎元為從八品眀從九品初授將仕佐¶
郎陞授登仕佐郎(杜氏通典唐散官自五品依本品衣/服而無禄俸不朝會自六品以下黄)¶
(衣執笏於尚書省分番上下兩番以上即便隨番許練/通時務者始得參選武徳令職事髙者解散官次一階)¶
(不至者為兼職事卑者不解散官貞觀十一年改令職/事髙者為守職事卑者為行其次一階依舊為兼與當)¶
(階者皆解散官官階相當無行無守其子孫用廕皆依/散官其後𩔖例分錯難可悉舉乾封元年正月制内外)¶
<pb:KR3k0055_WYG_102-50b>¶
(官九品以上加一階一品以上加二階八品以下更加/勲轉乾封以前未有泛階應入三品皆以恩舊特拜入)¶
(五品者多因選敘計階至朝散大夫以下奏取進止每/年量多少進敘餘依本品授官若滿三計至即一切聽)¶
(入乾封以後始有泛階入五品三品領正續文獻通考/宋初省臺寺監之官特以寄祿皆不  本職神宗元豐)¶
(三年始按唐六典肇新官制凡省臺寺監領空名者一/切罷去而易之以階文階自開府至將仕為二十四)¶
(金郎階比舊少朝議朝請朝散朝奉承議奉議通直宣/義徵事給事承奉從仕從政修職廸功諸名而承徳承)¶
(直承務承事徵事從仕登仕將仕皆金所更定也勑元/四十二階自一品至五品為宣授六品至九品為  授)¶
(勅授則中書署牒宣授則以制命之一品至五品者服/紫六品至七品者服緋八品至九品者服緑  眀會典)¶
(散官自榮祿大夫至登仕佐郎九等十八級有初授陞/授加授以歴考為差在京文職初授散官春秋𩔖題或)¶
<pb:KR3k0055_WYG_102-51a>¶
(遇覃恩槩與陞授惟考滿仍舊洪武二十六年定凡白/身人入仕并雜職人等初入流者與對品初授散官任)¶
(内歴俸三年初考稱職與陞授散官又歴俸三年再考/功蹟顯著者方與加授散官若考覈平常者止與初授)¶
(凡封贈文官散官如上階特進榮祿大/夫光祿大夫之𩔖非特奉旨者不與)¶
　　議郎¶
原令說尚書(續漢書曰桓榮字子春少學長安習歐陽/尚書上召榮令說尚書甚善之拜為議郎)¶
　使祠陵廟(益部耆舊𫝊曰李尤字伯仁為議郎安帝/寢疾使尤祠陵廟肅慎齋潔辭祝俱羙上)¶
(疾有/瘳)　徳行髙妙(東觀漢記曰黄瓊字世英以/徳行髙妙公車徵拜議郎)　篤行¶
清苦(謝承後漢書曰石苞字延博為諸/生篤行清苦學五經徵拜議郎)　秩比六百石¶
<pb:KR3k0055_WYG_102-51b>¶
(漢舊儀曰議郎郎中秦官也議郎秩比六百石特徵/賢良方正敦朴有道第公府掾試博士者拜郎中也)¶
議郎十二人(又曰議郎十二人不屬署不直事/侍御史遷補博士諸侯王郎中令)　孔光¶
眀經學(漢書曰孔光經學尤眀/年未四十舉為議郎也)　召馴有志行(東觀漢/記曰召)¶
(馴字伯春以志行稱郷里號之曰徳行恂恂/召伯春以眀經學有志行能講論拜議郎)　甄宇以¶
儒學拜(又曰甄宇字子晉/以儒學拜議郎)　張承以方正拜(魏志曰張/承字公先)¶
(少知名以方/正拜為議郎)　劉淑諸儒之表(謝承後漢書曰劉淑字/仲承舉賢良方正對䇿)¶
(十二科為天下諸/儒之表擢為議郎)　趙享質禀純粹(晉起居注太康中/詔曰議郎趙享質)¶
(禀純粹思議通濟學之有舊方/欲敘授而得此薦意常念之)　吳良疏薦為議郎(後/漢)¶
<pb:KR3k0055_WYG_102-52a>¶
(書吳良傳東平王蒼上疏薦良顯宗以示公卿曰前以/事見良鬚髮皓然衣冠甚偉夫薦賢助國宰相之職蕭)¶
(何薦韓信設壇而拜不/復考試今以良為議郎)　蘓章髙第為議郎(後漢書曰/蘓章少博)¶
(學能屬文安帝舉賢良/方正對䇿髙第為議郎)¶
　　童子郎¶
原謝亷通經(後漢書曰左雄奏徵海内名儒為博士使/公卿子弟為諸生有志操者加其俸祿汝)¶
(南謝亷河南趙建年始十二各能通經雄/並奏拜童子郎於是負書來學雲集京師)　伯達試經¶
(魏志曰司馬朗字伯達年十二試經為童子郎監試者/以其身體壯大疑朗匿年劾問朗曰朗之内外累世長)¶
(大朗雖穉弱無仰髙之風損年以/求早成非志所為也監試者異之)　六品子弟(晉要事/曰咸康)¶
<pb:KR3k0055_WYG_102-52b>¶
(七年尚書僕射諸葛恢奏恭皇后今當山陵依舊公卿/六品清官子弟為挽郎非古也豈有牽曵國士為之役)¶
(夫請悉/罷之)　委貌冠都布衣(續漢書百官志曰輼車拂挽/為公卿子弟六卿十人挽兩)¶
(邊白索幘委貎/冠都布衣也)¶
　　士¶
原能治上官(周書曰人生成人能/治上官謂之士人)　使不辱命(論語孔/子曰行)¶
(已有恥使於四方不/辱君命可謂士也)　通古今辨然否(白虎通曰通古/今辨然否謂之)¶
(士/)　無生得貴由士而起(又曰王者太子亦稱士何舉/從下升以為人無生得貴者)¶
(莫不由士起是以舜時稱為天子必先試於士故士冠/禮云天子之元子猶士也案士冠禮鄭注曰元子世子)¶
<pb:KR3k0055_WYG_102-53a>¶
　(也無生而貴皆由下升賈疏曰天子之元子雖四加與/十二而冠其行事猶依士禮也故云猶士也元子尚不)¶
　(得生而貴則天下之/人亦無生而貴者也)¶
　¶
　¶
　¶
　¶
　¶
　¶
<pb:KR3k0055_WYG_102-53b>¶
　¶
　¶
　¶
　¶
　¶
　¶
　¶
御定淵鑑𩔖函卷九十七¶
