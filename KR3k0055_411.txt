# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.676638
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百六
<pb:KR3k0055_WYG_411-1a>¶
　欽定四庫全書¶
御定淵鑑類函巻四百六¶
　　花部二(辛夷桃紫荆槿山茶香扶桑春蠟梅霄繡毬/夾竹    木    瑞    迎    凌)¶
　　　(素馨/刺䕷)　(茉莉/酴醿)　(木香/月季)　(玫瑰/金雀)¶
　　　辛夷一¶
　璔格物總論曰辛夷花木高數尺葉似柿而長初出如¶
　筆正二月開花花落無子夏秋再著花而小紫苞紅燄¶
　　羣芳譜曰辛夷一名辛雄一名侯桃一名木筆一名¶
<pb:KR3k0055_WYG_411-1b>¶
　望春一名木房生漢中魏興梁州川谷樹如杜仲髙丈¶
　餘初出枝頭苞長半寸尖銳如筆頭重重有靑黃茸毛¶
　及開似蓮花而小如盞作蓮及蘭香有桃紅紫二色¶
　　　辛夷二¶
　增木筆　火燄(上見第一/下見第四)　衞公手植　員外家開(並/見)¶
　(第/四)¶
　　　辛夷三¶
　増色亂芙蓉(裴迪詩緑堤春草合王孫自留/玩況有辛夷花色與芙蓉亂)　始花已¶
<pb:KR3k0055_WYG_411-2a>¶
落(杜甫詩辛夷始花亦已/落況我與子非壯年)¶
　　辛夷四¶
増詩唐李靖詩曰昔年將出谷今日對辛夷倚樹憐芳¶
意攀條惜歲滋淸陰須暫憩秀色正堪思只待揮金客¶
殷勤泛酒巵　白居易詩曰紫粉筆含尖火燄紅胭脂¶
染小蓮花芳情香思知多少惱得山僧悔出家　徐賁¶
詩曰繡罷春衫出闥遲辛夷花下立多時内宮盡日無¶
人到不省含羞怕見誰　韓忠獻詩曰辛夷吐髙花衞¶
<pb:KR3k0055_WYG_411-2b>¶
公曽手植根洗今已非不改舊時色平泉幾易主況乃¶
刺史宅¶
增歌唐元稹歌曰問君辛夷花君言已斑駁不畏辛夷¶
不爛開顧我筋骸官束縛縛遣推囚名御史狼籍囚徒¶
滿田地明日不推緣國忌依然不得花前醉韓員外家¶
好辛夷開時乞取三兩枝折枝爲贈君莫惜縱君不折¶
風亦吹¶
　　紫荆一¶
<pb:KR3k0055_WYG_411-3a>¶
増羣芳譜曰一名滿條紅叢生春開紫花甚細碎數朶¶
一簇無常處或生本身之上或附根上枝下直出花花¶
罷葉出光緊微圓花謝即結筴子¶
　　紫荆二¶
増山堂肆考曰昔田眞兄弟三人和好庭前紫荆花敷¶
榮茂盛一日兄弟分析花亦憔悴因感悟復同居共好¶
花亦繁茂如故¶
　　紫荆三¶
<pb:KR3k0055_WYG_411-3b>¶
増㸃綴春光(王敬美曰紫荆等項雖/非奇本然足㸃綴春光)　花下囀黃鸝(朱/絳)¶
(詩曰紫荆花/下囀黃鸝)¶
　　山茶一¶
増格物總論曰有寶珠茶雲茶石榴茶海榴茶躑躅茶¶
茉莉茶眞珠茶串珠茶正宮粉賽宮粉一捻紅照殿紅¶
千葉紅千葉白其中最佳者寶珠也　羣芳譜曰山茶¶
一名曼陀羅樹髙者丈餘低者二三尺枝榦交加葉似¶
木樨硬有稜稍厚中闊寸餘兩頭尖長三寸許面深綠¶
<pb:KR3k0055_WYG_411-4a>¶
光滑背淺緑經冬不脫以葉類茶又可作飲故得茶名¶
花有數種十月開至二月有鶴頂茶大如蓮紅如血中¶
心塞滿來自雲南故又曰滇茶有瑪瑙茶者紅黃白粉¶
爲心大紅爲盤產自温州　虞衡志曰南山茶葩萼大¶
倍中州者色微淡葉柔薄有毛¶
　　山茶二¶
増滇豔　海紅(于若瀛曰滇南山茶有髙二三丈者開/至千朶稱絶豔矣  潛確類書曰新羅)¶
(國多海紅即/淺紅山茶也)　丹砂　赤玉(俱見/第四)　銀絲金粟　玉潔¶
<pb:KR3k0055_WYG_411-4b>¶
氷寒(俱見/第四)　蒼枝老樹　勁節芳姿(曾子固詩曰蒼枝/老樹昔誰種照耀)¶
(萬朶紅相圍姿古詩曰勁節不/推岷嶺雪芳  偏愛建溪風)¶
　　山茶三¶
増歲寒種(王梅溪詩曰道人贈我歲/寒種不是尋常兒女花)　耐久占春(曽裘/甫詩)¶
(曰惟有山茶殊耐久/獨能深月占春風)¶
　　山茶四¶
増詩宋蘇軾詩曰誰憐兒女花散入氷雪中堂中調丹¶
砂染此鶴頂紅　又曰游蜂掠掠粉絲黄荷葉猶收蜜¶
<pb:KR3k0055_WYG_411-5a>¶
露香待得春風幾枝在年來殺菽有飛霜　又曰山茶¶
相對本誰栽細雨無人我獨來說似與君君不見爛紅¶
如火雪中開　又曰長明燈下石闌干常共松杉鬭歲¶
寒葉厚有稜犀角健花深少態鶴頭丹久陪方丈曼陀¶
雨羞對先生苜蓿盤雪裏盛開知有意明年歸後竟誰¶
看　劉克莊詩曰靑女行霜下曉空山叢獨殿衆花叢¶
不知户外千林縞且看盆中一本紅性晩每經寒始折¶
色深那愛日微烘人言此樹尤難養暮灌晨澆自課童¶
<pb:KR3k0055_WYG_411-5b>¶
　王十朋詩曰鶯聲老矣移雖晩鶴頂丹時看始佳雨¶
葉鱗鱗成小蓋春枝豔豔著羣花　楊萬里詩曰樹子¶
團團映碧岑初看喚作木樨林誰將金粟銀絲膾簇飣¶
朱紅菜碗心春早橫招桃李妬歲寒不受雪霜侵題詩¶
畢竟輸坡老葉厚有稜花色深¶
増賦宋黃庭堅白山茶賦曰禀金天之正氣非木果之¶
匹亞乃得骨於崑閬非乞靈於中夏造物之手執丹靑¶
而無所用析薪之斤雖睥睨而常見赦髙潔皓白淸修¶
<pb:KR3k0055_WYG_411-6a>¶
閑暇¶
　　扶桑一¶
増格物總論曰扶桑髙四五尺產南方枝葉扶疎葉深¶
色光而厚微澀如桑花赤如葵五六出　羣芳譜曰有¶
紅黃白三色紅者尤貴又有朱槿赤槿日及等名以此¶
花與木槿相彷彿也　余皇日疏曰佛桑出嶺南枝葉¶
類江南槿樹花類中州芍藥而輕柔過之開時當二三¶
月間有深紅淺紅深紫淡紫數種¶
<pb:KR3k0055_WYG_411-6b>¶
　　扶桑二¶
増蔡君謨曰明道中予爲漳州軍事判官晩秋至州西¶
耕園驛庭有佛桑數十株開花繁盛念其寒月窮山方¶
自媚好乃作耕園驛佛桑花詩一首明年夏四月自汀¶
來漳復至是驛花尚仍舊追感昔游因紀前事併載舊¶
篇龕於西壁¶
　　扶桑三¶
増燄燄燒空(蘇軾詩曰燄燄/燒空紅佛桑)¶
<pb:KR3k0055_WYG_411-7a>¶
　　扶桑四¶
増詩晉楊方詩曰豐翹被長條緑葉蔽朱華因風吐微¶
音芳氣入紫霞我心羡此木願徙著吾家夕得遊其下¶
朝得弄其葩　宋蔡君謨詩曰使軺迢遞到天涯候館¶
遷延感歲華白髪却攀臨砌樹靑條猶放過牆花悲來¶
惟有金城切醉後曽乗海客槎欲問昔遊無處所晩煙¶
生水日沈沙　又曰溪館初寒似早春寒花相倚媚行¶
人可憐萬木凋零盡獨見繁枝爛熳新清豔夜沾雲表¶
<pb:KR3k0055_WYG_411-7b>¶
露幽香時過轍中塵名園不肯爭顏色灼灼夭桃野水¶
濱¶
　　蠟梅一¶
增羣芳譜曰小樹叢枝尖葉本身與葉類桃而闊大尖¶
硬花五出雖盛開常半含名磬口次曰荷花又次曰九¶
英又有開最先色深黃如紫檀花密香濃名檀香梅此¶
品最佳　范成大梅譜云本非梅種以其與梅同時而¶
香又近之也張翊花經曰一品九命蠟梅亦在其中洛¶
<pb:KR3k0055_WYG_411-8a>¶
陽亦有蠟梅直九英耳人言蠟時開故以蠟名非也爲¶
色正似黃蠟耳出自河南者名磬口色香形皆第一松¶
江名荷花者次之本地狗纓下矣得磬口即荷花可廢¶
何況狗纓　王敬美曰蠟梅原名黄梅故王安國熈寜間¶
尚詠黃梅至元祐間蘇黃命爲蠟梅¶
　　蠟梅二¶
増來從眞蠟國　落在空王家(並見/第三)¶
　　蠟梅三¶
<pb:KR3k0055_WYG_411-8b>¶
增詩宋蘇軾詩曰天公㸃酥作梅花此有蠟梅禪老家¶
蜜蜂探花作黃蠟取蠟爲花亦此物天公變化誰得知¶
我亦兒嬉作小詩君不見萬松嶺上黃千葉玉蕊檀心¶
兩竒絶醉中不覺度千山夜聞梅香失醉眠歸來却夢¶
尋花去夢裏花仙覓竒句此間風物屬詩人我老不飲¶
當付君君行適吳我適越笑指西湖作衣鉢　陳無己¶
詩曰化工巧作緗様花何年落在空王家羽衣霓裳涴¶
香蠟從此人間識尤物靑瑣朱郎却未知天公下取仙¶
<pb:KR3k0055_WYG_411-9a>¶
翁詩烏丸雞趾寫玉葉却怪寒花未淸絶北風驅雪度¶
關山把燭看花夜不眠明朝詩成公亦去長使詩仙誦¶
佳句湖山洵美更須人己覺西湖屬此君坐想明年吳¶
與越行酒賦詩聽擊鉢　又曰一花香十里更值滿枝¶
開承恩不在貌誰敢鬭香來　又曰異色深宜晩生香¶
故觸人不施千㸃白别作一家春　又曰黃羅作廣袂¶
綘帳作中單人間誰敢著留得䕶春寒　又曰智瓊額¶
黃且勿誇回眼視此風前葩家家融蠟作杏蒂歲歲逢¶
<pb:KR3k0055_WYG_411-9b>¶
梅是蠟花世問眞僞非兩法映目細看眞是蠟我今嚼¶
蠟已甘腴況此有韻蠟不如只愁繁香欺定力薰我欲¶
醉須人扶不醉花前醉經月是酒是花君試别　黃庭¶
堅詩曰金蓓領春寒惱人香未展雖無桃李顏風味極¶
不淺　又曰體薫山麝臍色染薔薇露披拂不滿襟時¶
有暗香度　又曰聞君寺後野花發香蜜染成宫樣黃¶
不擬折來遮老眼欲知春色到池塘　晁補之詩曰未¶
教落素混氷池且著輕黃綴雪衣越使可因千里致春¶
<pb:KR3k0055_WYG_411-10a>¶
風原自不曽知　又曰恐是酴醿染得黄月中淸露滴¶
來香定知何遜牽詩興借與穿簾一㸃光　又曰茅簷¶
竹塢兩幽奇岸幘尋花醉不知崖蜜已成蜂已去夜寒¶
惟有露房垂　王梅溪詩曰化工未幻荼䕷菊先放緗¶
梅伴羣玉幽姿著意慕鉛黃正色何心輕萼緑色含天¶
苑鵞兒黃影蘸瀛波鴨頭緑日烘喜氣香觸鬚雨洗道¶
裝鮮映肉¶
　　繡毬一¶
<pb:KR3k0055_WYG_411-10b>¶
増羣芳譜曰繡毬木本皺體葉靑色微帶黑而澀春月¶
開花五瓣百花成朶團圞如毬花有紅白二種¶
　　繡毬二¶
増琢玉　團酥(俱見/第三)¶
　　繡毬三¶
増詩明于念東詩曰春色變園姿虛亭裊煙霧緑萼間¶
瓊朶團團低入户一夜折繁枝淒淒風雨妬錯落水晶¶
毬苔㾗雜委露凌晨發永歎躊躇傷延佇　楊㢲峰詩¶
<pb:KR3k0055_WYG_411-11a>¶
曰紛紛紅紫競芳菲爭似團酥越様奇料想花神閑戲¶
擊隨風吹起墜繁枝　又曰琢玉英標不染塵光含月¶
影愈淸新靑皇宴罷呈餘技抛向東風輾轉頻¶
　　夾竹桃¶
増羣芳譜曰花五瓣長筒微尖淡紅嬌豔類桃花葉狹¶
長類竹故名夾竹桃自春及秋逐旋繼開　何无咎曰¶
温台有叢生者一本至二百餘榦¶
　　木槿一¶
<pb:KR3k0055_WYG_411-11b>¶
増說文曰舜木槿也朝華暮落　爾雅曰椵木槿櫬木¶
槿　毛詩曰有女同車顏如舜華　禮記曰仲夏之月¶
木槿榮　𤣥中記曰君子之國地方千里多木槿之華¶
　廣志曰日及木槿也　羅浮山記曰木槿一名赤槿¶
花甚丹四時敷榮　羣芳譜曰一名玉蒸一名朝菌一¶
名朝開暮落花木如李髙五六尺多岐枝色微白葉繁¶
宻如桑葉光而厚末尖而有椏齒花五出有深紅粉紅¶
白色單葉千葉之殊自仲夏至仲冬開花不絶¶
<pb:KR3k0055_WYG_411-12a>¶
　　木槿二¶
増開元遺事曰唐汝陽王璡嘗戴砑綃㡌打曲上自摘¶
紅槿花一朶置於㡌上笪處二物皆極滑久之方安遂¶
奏舞山香一曲而花不墜上大喜賜金器一廚曰花奴¶
資質明瑩必是神仙中謫墮來也¶
　　木槿三¶
増似柰(篤論曰日及/之花似柰)　易生(抱朴子曰木槿楊柳斷植/之更生倒之亦生橫之亦)¶
(生生之易者莫/過於斯木也)　無宿花(白樂天詩曰/槿枝無宿花)　調羮槿(黄山/谷詩)¶
<pb:KR3k0055_WYG_411-12b>¶
(曰吾聞調槿羮/異味及枌榆)　莊子悲(成相篇曰莊子/貴支離悲木槿)　華林園(晉/宫)¶
(閣名曰華林園/有木槿三株)¶
　　木槿四¶
增詩唐白居易詩曰秋蕣晩英無豔色何因栽種在人¶
家使君自别羅敷面爭解回頭愛白花　李商隱詩曰¶
風露淒淒秋景繁可憐榮落在朝昏未央宫裏三千女¶
但保紅顏莫保恩　宋歐陽修詩曰晨日映簾生流輝¶
種豔明紅顏易零落何異此花榮¶
<pb:KR3k0055_WYG_411-13a>¶
增賦晉盧諶賦曰覽庭隅之嘉木莫朝華之可玩俯浸¶
潤於泉壤仰晞影於雲漢　傅咸賦曰覽中唐之奇樹¶
禀沖粹之至精應靑春而敷蘖逮朱夏而誕英布夭夭¶
之纖枝發灼灼之殊榮紅葩紫蒂翠葉素莖含暉吐曜¶
爛若列星朝陽照灼以舒暉逸藻采粲而光明罄天壤¶
而莫儷何菱華之足營　羊徽賦曰有木槿之初榮藻¶
衆林而鬭色在靑春而資氣逮仲夏以呈飾挹宵露以¶
舒采暉晨景而欱赩　夏侯湛賦曰咨神樹之修異實¶
<pb:KR3k0055_WYG_411-13b>¶
積陽之純精蜿濳根以誕節據川壤以擢莖皎日升而¶
朝華𤣥景逝而夕零逮明晨而繁沸若靜夜之衆星長¶
莖攅起柔條列布濯靈柯於時雨滋逸采於豐露灼煌¶
煌以煒煒獨崇朝而達暮於是茂樹蒼蒼纖枝翩翩濳¶
光玉朗緑葉翠鮮　陳江總賦曰日及多名蕤賓肇生¶
東方記乎夕死郭璞贊以朝榮潘文體其夏盛嵇賦憫¶
其秋零此則京華之麗木非於越之舜英南中新草衆¶
花之寳雅什未名騷人失藻雨來翠潤露歇紅燥疉萼¶
<pb:KR3k0055_WYG_411-14a>¶
疑擎低莖若倒朝霞映日殊未妍珊瑚照水定非鮮千¶
葉芙蓉詎相似百枝燈花復羞燃暫欲寄根對滄海大¶
願移花廁綺錢井上桃蟲難可雜庭中桂蠧豈見憐乃¶
爲歌曰啼妝梁冀婦紅妝蕩子家若持花並笑宜笑不¶
勝花趙女垂金珥燕姬插寳珈誰知紅槿豔無因寄狹¶
邪徒令萬里道攀折自咨嗟¶
增頌宋顏延之頌曰日御北至夏德南宣玉蒸榮心氣¶
動上𤣥華繅間物受色朱天是謂珍樹含豔丹間¶
<pb:KR3k0055_WYG_411-14b>¶
增序晉蘇彥序曰其爲花也色甚鮮麗迎晨而榮日中¶
則衰至夕則零莊周載朝菌不知晦朔況此朝不及夕¶
者乎茍暎采於一朝燿穎於當時焉識夭壽之所在哉¶
余旣翫其葩而歎其榮不終日　傅𤣥朝華序曰朝華¶
麗木也　成公綏序曰日及者華甚鮮茂榮於仲夏訖¶
於孟秋　潘尼序曰朝菌者蓋朝榮而暮落世謂之木¶
槿或謂之日及詩人以爲舜華宣尼以爲朝菌其物向¶
晨而結建明而布見陽而盛終日而殞不以其異乎何¶
<pb:KR3k0055_WYG_411-15a>¶
名之多也　嵇含序曰草木春榮秋瘁此樹朝生暮落¶
　　瑞香一¶
增格物總論曰一名蓬萊紫一名風流樹　羣芳譜曰¶
一名露甲樹髙三四尺許枝榦婆娑柔條厚葉者四時¶
長靑葉深緑色有楊梅葉有枇杷葉有荷葉者有毬子¶
者有攣枝者冬春之交開花成簇長三四分如丁香狀¶
共數種有黃花紫花白花粉紅花二色花梅子花串子¶
花皆有香惟攣枝花紫者香更烈攣枝者其節孿曲如¶
<pb:KR3k0055_WYG_411-15b>¶
斷折之狀其根綿軟而葉光潤似橘葉邊有黃色者名¶
金蓮瑞香枝甚繁體榦柔靭性畏寒又曰此花名麝囊¶
　　瑞香二¶
增廬山記曰一比丘晝寢盤石上夢中聞花香酷烈及¶
覺求得之因名睡香四方奇之謂爲花中祥瑞亦名瑞¶
香¶
　　瑞香三¶
増旖旎　纖穠(蘇雙溪詩曰尤物眞/旖旎  下見第五)　冠薝蔔　疑素¶
<pb:KR3k0055_WYG_411-16a>¶
馨(上見第五疑楊誠齊詩/曰未折猶  紫素馨)　紫袖瓊膚　玉英金實(又/曰)¶
(紫袖難染透瓊膚晒轉香漓/陶弼詩曰玉英金實碧淋)　香囊錦傘　靑蓋寳熏¶
(上見第五蓋韓子蒼句云/著葉團靑  開花炷寳熏)¶
　　瑞香四¶
增一日見知(呂大防瑞香序曰予守成都公庭僧圃靡/不有也予恐其没於草中一日見知於時)¶
(殆與人事無/異感而圗之)　芳草(呂大防曰瑞/香芳草也)¶
　　瑞香五¶
增詩唐錢起詩曰得地移根逺交柯繞指柔露香濃結¶
<pb:KR3k0055_WYG_411-16b>¶
桂池影鬭蟠虯黛葉輕筠緑金花笑菊秋如何南海外¶
雨露隔炎州　宋蘇軾詩曰幽香結淺紫來自孤雲岑¶
骨香不自知色淺意殊深移栽靑蓮宇遂冠薝蔔林紉¶
爲楚臣佩散落天女襟君持風霜節耳聆歌笑音一逢¶
蘭蕙質稍回鐵石心置酒要妍緩養花須晏隂及此陰¶
晴間恐致慳澀霖綵雲知易散鶗鴂憂先吟明朝便陳¶
迹試看丹靑臨　又曰上苑夭桃自作行劉郎去後幾¶
回芳厭從年少追新賞開對宮花識舊香折贈佳人非¶
<pb:KR3k0055_WYG_411-17a>¶
汎洧好紉幽佩弔沈湘鶴林神女無消息爲問何年返¶
帝鄉　楊萬里詩曰外著朝霞綺中裁淡玉紗森森千¶
萬筍旋旋兩三花小霽迎風喜輕寒索幙遮香中眞上¶
瑞蘭麝敢名家　又曰短短熏籠小團團錦帕圍浮陽¶
烘酒思沈水著人衣茉莉通家逺椒花具體微春愁渾¶
瘦盡别有瘦中肥　又曰織錦天孫矮作機紫茸翻了¶
白花枝更將沈水濃熏却日淡風微欲午時　又曰夜¶
綴香窠沐露華晝移翠斛馥窗紗將身扶起簾帷看生¶
<pb:KR3k0055_WYG_411-17b>¶
怕簾帷挨著花　又曰侵雪開花雪不侵開時雪淺不¶
教深碧團圞裏筍成束紫蓓蕾中香滿&KR0109;别派近傳廬¶
阜頂孤芳元自洞庭心詩人自有薰籠錦不用衣篝炷¶
水沈　劉克莊詩曰一樹婆娑整復斜使君輒贈到田¶
家自慙甕牖繩樞子不稱香囊錦&KR1080;花小借煖風爲破¶
萼旋澆新水待抽芽丁寧兒子勤封殖留與甘棠一樣¶
誇　朱淑眞詩曰玲瓏巧蹙紫羅裳令得東君著意妝¶
帶露破開宜曉日臨風微困怯春霜𤼵揮名字來廬阜¶
<pb:KR3k0055_WYG_411-18a>¶
彈壓芳菲入醉鄉最是午窗初睡醒重重嬴得夢魂香¶
　　迎春¶
増羣芳譜曰一名金腰帶人家園圃多種之叢生髙數¶
尺有一丈者方莖厚葉如初生椒葉而無齒面靑背淡¶
對節生小枝一枝三葉春前有花如瑞香花黃色不結¶
實¶
　　凌霄一¶
增詩小雅曰苕之花芸其黃矣　格物叢話曰凌霄花¶
<pb:KR3k0055_WYG_411-18b>¶
蔓生纏古木而上赤色有斑㸃開時面下　羣芳譜曰¶
一名紫葳一名陵苕一名女葳一名菱華一名武威一¶
名瞿陵一名鬼目處處皆有多生山中人家園圃亦栽¶
之野生者蔓纔數尺得木而上即髙數丈蔓間鬚如蝎¶
虎足附樹上甚堅牢久者藤大如杯春初生枝一枝數¶
葉尖長有齒深靑色開花一枝千餘朶大如牽牛花頭¶
開五瓣赭黃色有數㸃夏中深秋更赤八月結莢如豆¶
角長三寸許子輕薄如榆仁如馬兜鈴根長亦如兜鈴¶
<pb:KR3k0055_WYG_411-19a>¶
根¶
　　凌霄二¶
増本事集曰西湖藏春塢門前有二古松各有凌霄絡¶
其上詩僧淸順常晝卧其下子瞻爲郡一日屏騎從過¶
之松風騷然順指落花覓句子瞻爲作木蘭花詞　羣¶
芳譜曰富鄭公居洛圃中凌霄花無所附而特起歲久¶
遂成大樹髙數尋¶
　　凌霄三¶
<pb:KR3k0055_WYG_411-19b>¶
増孤標　細葉(樂天詩曰擢秀挺孤標細歐/陽炯詩曰滿樹微風吹  葉)　生迮地¶
　憑髙樹(杜子美詩曰古苕生/迮地  下見第五)　氣類固未合　縈纏¶
不自由(上見第五類曽子固詩曰固知/臭味非相  其奈縈纏不自由)¶
　　凌霄四¶
增透雲(蔣梅邊詩曰引/蔓開花欲透雲)¶
　　凌霄五¶
增詩宋曽文昭詩曰凌波體纖柔枝葉工託麗靑靑亂¶
松樹直榦遭蒙蔽不有嚴霜威焉能辨堅脆　梅聖俞¶
<pb:KR3k0055_WYG_411-20a>¶
詩曰草木不解行隨生自有理觀此引蔓柔必憑髙樹¶
起氣類固未合縈纏豈由己仰見蒼虯枝上發彤霞蕊¶
層霄不易凌樵斧者誰子¶
增賦宋梅聖俞賦曰嗟兮此木幾歲幾年而至於合抱¶
夫何此草一日一夕而遂曰凌霄¶
　　素馨一¶
增羣芳譜曰一名那悉茗花一名野悉密花來自西域¶
枝榦梟娜似茉莉而小葉纖而緑花四瓣細瘦有黃白¶
<pb:KR3k0055_WYG_411-20b>¶
二色¶
　　素馨二¶
増龜山志曰昔劉鋹有侍女名素馨冢上生此花因以¶
得名¶
　　素馨三¶
増花穿弱縷　質備衆馨(章隱詩曰細花穿弱縷盤向/緑雲鬟  朱待制詩曰素質)¶
(如玉備/衆馨)　愛伴孤髙　羞御鉛華(陳止齋詩曰羞將姿/媚隨花譜愛伴孤髙)¶
(上月評五/下見第)¶
<pb:KR3k0055_WYG_411-21a>¶
　　素馨四¶
増郁郁盈盈(陳止齋素馨記曰素馨者香淸/而體白郁郁盈盈可掬可風)　禆茗(陳/白)¶
(沙素馨記曰以其/能少禆於茗耳)　香勝茉莉(王敬美曰素馨出閩廣/者不甚香亦間攜至吾)¶
(地白者香/勝於茉莉)¶
　　素馨五¶
增詩明林鴻詩曰素馨花發暗香飄一朶斜簪近翠翹¶
寳馬未歸新月上緑楊影裏倚紅橋　楊愼詩曰金碧¶
佳人墮馬妝鷓鴣林裏鬭芬芳穿花貫縷盤香雪曽把¶
<pb:KR3k0055_WYG_411-21b>¶
風流老陸郎¶
　　茉莉一¶
増洛陽名園記曰一名抹厲王十朋作沒利洪景盧作¶
末麗皆以己意名之　羣芳譜曰一名末利一名雪瓣¶
一名抹麗謂能掩衆芳也　佛書翻譯名義云末利華¶
曰鬘華堪以飾鬟也　格物叢話曰葉面微皺無缺刻¶
　羣芳譜曰此花出波斯移植南海北土名柰晉書曰¶
都人簪柰花則此花入中國久矣弱莖繁枝葉如茶而¶
<pb:KR3k0055_WYG_411-22a>¶
大綠色團尖夏秋開小白花花皆暮開其香淸婉柔淑¶
有草本者有木本者有重葉者惟寳珠小花最貴　潛¶
確類書曰其芳香酷烈嶺外海濱恆多自宣和中名始¶
著又有一種紅者但無香耳又有朱茉莉其色粉紅有¶
千葉者初開時心如珠出自四川　南方草木狀曰那¶
悉茗花與茉莉花皆移植於西域之國南海人愛其芳¶
香競植之¶
　　茉莉二¶
<pb:KR3k0055_WYG_411-22b>¶
增韻傳天竺　色照祗園(並見/第四)　穿用綵絲　鼓以風¶
輪(陸賈南越記曰彼處女子用綵絲穿花心以為首飾/  宋孝宗禁中避暑多植茉莉鼓以風輪淸芳滿殿)¶
　氷姿　玉蕊(百氏集詩曰氷姿淡/不妝  下見第四)　削玉團酥　調¶
氷弄雪(百氏集詩曰削玉團酥/素淡妝  下見第四)　長伴茘枝來　較似¶
酴醿瘦¶
　　茉莉三¶
增花田地(鄭松窗詩曰廣州城九里曰花/田盡栽茉莉詩曰九里花田地)　暗香著人¶
(蘇軾詩曰暗香/著人簪茉莉)¶
<pb:KR3k0055_WYG_411-23a>¶
　　茉莉四¶
增詩宋楊萬里詩曰江梅去去木樨晩芝草石榴刺人¶
眼茉莉獨立幽更佳龍涎避香雪避花朝來無熱夜涼¶
甚急走山童問花信一枝帶雨折來歸走送詩人覓好¶
詩　朱子詩曰曠然塵慮淨為對夕花明密葉低層幄¶
氷蕤亂玉英不因秋露溼詎識此香淸預恐芳菲盡微¶
吟小砌行　又曰玉蕊琅玕樹天香知見薫露寒淸透¶
骨風定逺含芬爽致銷煩暑髙情謝曉雲遥憐河朔飲¶
<pb:KR3k0055_WYG_411-23b>¶
那得醉時聞　許梅屋詩曰茘枝香裏玲瓏雪來助長¶
安一夜涼情味於人最濃處夢魂猶覺鬢邊香¶
　　木香¶
增羣芳譜曰灌生叢條有刺如薔薇有三種花開於四¶
月惟紫心白花者爲最香他如黃花紅花白細朶花白¶
中朶花皆不及¶
　　玫瑰一¶
增羣芳譜曰一名徘徊灌生細葉多刺薔薇莖短花亦¶
<pb:KR3k0055_WYG_411-24a>¶
類薔薇色淡紫靑莖黃蕊瓣末白燕中有黄者稍小於¶
紫嵩山深處有碧色者¶
　　玫瑰二¶
增花史曰宋時宮中採花雜腦麝作香囊氣甚淸香¶
　　玫瑰三¶
增有色有香　可食可佩(羣芳譜曰嬌豔芬馥有色有/香  王敬美曰玫瑰非奇卉)¶
(也然可/食可佩)¶
　　玫瑰四¶
<pb:KR3k0055_WYG_411-24b>¶
增&KR0620;珠不及(南海人諺云&KR0620;珠/千枚不及玫瑰)¶
　　玫瑰五¶
增詩唐唐彥謙詩曰麝炷騰淸燎鮫紗覆緑蒙宮妝臨¶
曉日錦段落東風無力春煙裏多愁暮雨中不知何事¶
意深淺兩般紅¶
　　刺䕷¶
增羣芳譜曰灌生莖多刺葉圓細而靑花重葉狀似玫¶
瑰而大豔麗無香¶
<pb:KR3k0055_WYG_411-25a>¶
　　酴醿一¶
增格物總論曰酴醿花藤身靑莖多刺每一穎著三葉¶
葉靣光緑背翠多缺刻　羣芳譜曰一名獨步春一名¶
百宜枝一名瓊綬帶一名雪纓絡一名沈香蜜友大朶¶
千瓣香微而淸本名荼䕷一種色黃似酒故加酉字¶
　　酴醿二¶
增羣芳譜曰唐時寒食宴宰相用酴醿酒　又曰召侍¶
臣學士食櫻桃飲酴醿酒盛以琉璃盤和以香酪　又¶
<pb:KR3k0055_WYG_411-25b>¶
曰大西洋國花如牡丹蠻中遇天氣淒寒零落凝結藹¶
若甘露芬芳襲人夷女澤體膩髪香經月不滅五代時¶
充貢名薔薇水　又曰范蜀公居許下造大堂名長嘯¶
前有酴醿架髙廣可容十客每春季燕客其下約曰有¶
花墜酒中者浮一大白或笑語喧譁之際微風過之滿¶
座無遺時號飛英會¶
　　酴醿三¶
增靑條粉靣　妙質繁香(並見/第五)　簇簇層層　盈盈㸃¶
<pb:KR3k0055_WYG_411-26a>¶
㸃(梅聖俞詩曰簇簇霜葩宻層層玉葉同/  古詩曰㸃㸃檀心小盈盈玉靣嬌)　梅蕊要同¶
韻　金沙莫效顰(晏元獻詩曰喚將梅蕊要同韻/  古詩曰説與金沙莫效顰)¶
　　酴醿四¶
增玉立(張南軒詩曰玉/立春深雪不如)　壓架香(徐溪月詩曰白/雪春深壓架香)　四¶
鄰香(程金紫詩曰好/風分散四鄰香)　破鼻留春(宋景文詩曰析酲疑/破鼻併豔欲留春)¶
　　酴醿五¶
増詩梁元帝詩曰娼女倦春閨迎風戲玉除近叢看影¶
密隔樹望釵踈橫枝斜綰袖嫩葉下牽裾牆髙攀不及¶
<pb:KR3k0055_WYG_411-26b>¶
花新摘未舒莫疑插鬢少分人猶有餘　劉瑗詩曰新¶
花臨曲池佳麗復相隨鮮紅同映水輕香共逐吹繞梁¶
尋多處窺叢見好枝今新猶恨少將故復嫌萎釵邊爛¶
熳插無處不相宜　唐李嶠詩曰曉啼朱露渾無力繡¶
簇羅裠不著行若綴壽陽公主額六宫爭肯學梅妝¶
白居易詩曰穠因天與色麗共日爭光剪碧排千萼研¶
朱染萬房乍見疑回面遥觀誤斷腸風朝舞飛燕雨夜¶
泣蕭娘桃李慙無語芝蘭遜不芳山榴何細碎石竹苦¶
<pb:KR3k0055_WYG_411-27a>¶
尋常蕙慘偎闌避蓮羞近葉藏怯教蕉葉顫妬得柳花¶
狂豈可輕嘲詠應須痛比方　宋蘇軾詩曰荼䕷不爭¶
春寂寞開最晩靑蛟走玉骨羽蓋懸朱幰不妝豔已絶¶
無風香自逺淒涼呉宫闕紅粉埋故苑餘香入此花千¶
載尚悽惋　又曰長憶故山寒食夜野荼䕷𤼵暗香來¶
分無素手簪羅髻且折芳蕤浸玉醅　歐陽修詩曰淸¶
明時節散天香輕染鵞兒一摸黄最是風流堪賞處美¶
人取作浥羅裳　黃庭堅詩曰梅殘紅藥遲此物共春¶
<pb:KR3k0055_WYG_411-27b>¶
暉名字因壺酒風流付枕幃墜鈿香徑草飄雪淨垣衣¶
玉氣晴虹發沈材鋸屑霏直知多不厭可忍摘令稀常¶
恨金沙學顰時正可揮　又曰漢宫嬌額半塗黃肌骨¶
濃薰篤耨香日色漸遲風力細倚闌偷舞白霓裳　又¶
曰沈水衣籠白玉苗不蒙煎沸苦無聊煩君斫取西莊¶
柳扶起春風萬萬條　又曰荼䕷一架最先來夾竹金¶
沙次第栽濃緑扶踈雲對起醉紅撩亂雪先開　又曰¶
肌膚氷雪薰沈水百草千花莫比方露溼何郎試湯餅¶
<pb:KR3k0055_WYG_411-28a>¶
日熏荀令炷爐香風流徹骨成春酒夢寐宜人入枕囊¶
輸與能詩王主簿瑶臺影裏踞胡牀　王梅溪詩曰風¶
枝張雨蓋露臉汙何即收拾歸&KR0812;醁芳枝韻更香　梅¶
聖俞詩曰京師三月荼䕷開髙架交垂自爲洞素葉層¶
層紫蕊香釀歸光祿春生甕東陌西阡走鈿車芳林廣¶
囿飛朱鞚　蘇轍詩曰後圃茶䕷手自栽淸於芍藥釅¶
於梅舊來酒客今無幾三嗅馨香嬾舉杯　謝幼謙詩¶
曰香雪支離半墜風柔條無奈不成叢阿蠻如許風流¶
<pb:KR3k0055_WYG_411-28b>¶
骨打困秋千細雨中¶
　　月季一¶
增羣芳譜曰一名長春花一名月月紅一名鬭雪紅一¶
名勝春一名瘦客灌生處處有之靑莖長蔓葉小於薔¶
薇莖與葉俱布刺花有紅白及淡紅者三色逐月一開¶
四時不絶花千葉厚瓣¶
　　月季二¶
增人間春　天上物(百氏集曰人間不老春物張/耒詩曰月季秪應天上)¶
<pb:KR3k0055_WYG_411-29a>¶
　　　月季三¶
　增詩宋宋景文詩曰羣花各分榮此花冠時序聊披淺¶
　深豔不易冬春慮眞宰竞何言予將造形悟　蘇軾詩¶
　曰幽芳本長春暫瘁如蝕月且將付造物未易料枯枿¶
　也知宿根深便作紫笋茁乘時出婉娩爲我煖栗烈先¶
　生早貴重妙論推英拔而今城東𤓰不記召南苃陋居¶
　有逺寄小圃無闊躡還爲久處計坐待行年匝臘果綴¶
　梅枝春杯浮竹葉誰言一萌動已覺萬木活聊將玉蕊¶
<pb:KR3k0055_WYG_411-29b>¶
　新插向綸巾折　韓琦詩曰牡丹殊絶萎春風露菊蕭¶
　疎怨晩叢何似此花榮豔足四時長放淺深紅¶
　　　金雀¶
　増羣芳譜曰叢生莖褐色髙數尺有柔刺一簇數葉花¶
　生葉旁色黃形尖旁開兩瓣勢如飛雀春初即開¶
　¶
　¶
御定淵鑑類函巻四百六¶
