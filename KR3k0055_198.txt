# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.882018
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR3k0055_WYG_198-1a>¶
　欽定四庫全書¶
御定淵鑑𩔖函卷一百九十三¶
　　文學部二(毛詩史春秋/禮)¶
　　　毛詩一¶
　増論語曰詩可以興可以觀可以羣可以怨邇之事父¶
　逺之事君多識於鳥獸草木之名　詩譜序曰詩之興¶
　也諒不於上皇之世大庭軒轅逮於髙辛其時有亡載¶
　籍亦蔑云焉虞書曰詩言志歌永言聲依永律和聲然¶
<pb:KR3k0055_WYG_198-1b>¶
　則詩之道昉於此乎　原毛詩卜商詩序曰詩者志之¶
　所之也　毛詩正義曰昔孔子刪詩上取商下取魯凡¶
　三百一十一篇至秦滅學亡六篇今在者三百五篇初¶
　孔子以詩授卜商商為之序以授魯人曽申曽申授魏¶
　人李克李克授魯人孟仲子孟仲子授根牟子根牟子¶
　授趙人荀卿荀卿授漢人魯國毛亨作詁訓傳以授趙¶
　國毛萇時人謂亨為大毛公萇為小毛公以二公所傳¶
　故名其詩曰毛詩(東漢鄭𤣥取毛詩詁訓所不盡及異/同者續之為注解謂之箋箋薦也言)¶
<pb:KR3k0055_WYG_198-2a>¶
(薦成/毛意)　増鄭𤣥六藝論曰唐虞始肇其端至周公為六¶
詩　禮器曰孔子曰誦詩三百不足以一獻　樂記曰¶
寛而靜柔而正者宜歌頌廣大而靜疏達而信者宜歌¶
大雅恭儉而好禮者宜歌小雅正直而靜亷而謙者宜¶
歌風肆直而慈愛者宜歌商溫良而能斷者宜歌齊¶
前漢書藝文志曰詩以正言義之用也　隋經籍志曰¶
詩者所以道達心靈歌咏情志者也　説苑奉使篇曰¶
詩無通故　新論適才篇曰闗睢興於鳥而為風之首¶
<pb:KR3k0055_WYG_198-2b>¶
鹿鳴興於獸而為雅之端　中説述史篇曰詩有天下¶
之作焉有一國之作焉有神明之作焉　又曰孰謂季¶
子知樂小雅烏乎哀其周之盛乎豳烏乎樂其勤而不¶
怨乎　邵雍觀物内篇曰詩為収民之府　朱子論柏¶
舟詩序曰其為説必使詩無一篇不為美刺時君國政¶
而作其或書傳所載當此一時偶無賢君美諡則雖有¶
辭之美者亦例以為陳古而刺今尤有害於溫柔敦厚¶
之教　王粲荆州文學官志曰詩主言志訓誥周書摛¶
<pb:KR3k0055_WYG_198-3a>¶
風裁典藻辭譎喻溫柔在誦最附衰典　文心雕龍明¶
詩篇曰詩者持也持人性情　又物色篇曰詩人感物¶
聮𩔖不窮故灼灼狀桃花之鮮依依盡楊柳之貌杲杲¶
為日出之容瀌瀌擬雨雪之狀喈喈逐黄鳥之聲喓喓¶
學草蟲之韻皎日嘒星一言窮理參差沃若兩字連形¶
　白居易與元九書曰詩者根情苗言華聲實義上自¶
賢聖下至愚騃微而豚魚幽及鬼神未有聲入而不應¶
情交而不感者聖人知其然經之以六藝緣其聲緯之¶
<pb:KR3k0055_WYG_198-3b>¶
以五音　宋文鑑柳開補亡先生傳曰詩之立言不一¶
其體㡬與易象同奥　文獻通考歐陽修曰刪去者非¶
止全篇或篇刪其章或章刪其句或句刪其字如唐棣¶
本小雅之詩夫子謂其以室為逺害于兄弟之義故篇¶
刪其章也衣錦尚絅&KR0385;&KR0352;風君子偕老之詩也夫子惡¶
其盡飾之過恐其流而不返故章刪其句也誰能秉國¶
成不自為政此大雅節南山之詩也夫子以能字為意¶
之害故句刪其字也　吳澂四經序錄曰風雅凡三百¶
<pb:KR3k0055_WYG_198-4a>¶
十一篇皆古樂章　明文竒賞劉基項伯髙詩序曰言¶
生於心而發於聲詩則其聲之成章者也　明文衡胡¶
翰古樂府𩔖編序曰詩之為用猶史也史言一代之事¶
直而無隠詩繫一代之政婉而成章¶
　　毛詩二¶
增孔叢子記義篇曰孔子讀詩及小雅喟然而歎曰吾¶
於周南召南見周道之所以盛也于柏舟見匹婦執志¶
之不可易也于淇澳見學之可以為君子也于考槃見¶
<pb:KR3k0055_WYG_198-4b>¶
遁世之士而不悶也于木𤓰見包且之禮行也於緇衣¶
見好賢之心至也於雞鳴見古之君子不忘其敬也於¶
伐檀見賢者之先事後食也於蟋蟀見陶唐儉徳之大¶
也於七月見豳公之所以造周也于東山見周公之先¶
公而後私也於狼跋見周公之逺志所以為聖也于鹿¶
鳴見君臣之有禮也于彤弓見有功之必報也於羔羊¶
見善政之有應也於節南山見忠臣之憂世也於蓼莪¶
見孝子之思養也於四月見孝子之思祭也於裳裳者¶
<pb:KR3k0055_WYG_198-5a>¶
華見古之賢者世保其祿也於采菽見古之聖王所以¶
敬諸侯也　左傳襄公十六年晋侯與諸侯宴于溫使¶
諸大夫舞曰歌詩必𩔖齊髙厚之詩不𩔖　又二十七¶
年鄭伯享趙孟於垂隴子展伯有子西子産子太叔二¶
子石從趙孟曰請皆賦以卒君貺武亦以觀七子之志¶
子展賦草蟲趙孟曰善哉民之主也抑武也不足以當¶
之伯有賦鶉之奔奔趙孟曰牀第之言不踰閾况在野¶
乎非使人之所得聞也子西賦黍苖之四章趙孟曰寡¶
<pb:KR3k0055_WYG_198-5b>¶
君在武何能焉子産賦隰桑趙孟曰武請受其卒章子¶
太叔賦野有蔓草趙武曰吾子之惠也印段賦蟋蟀趙¶
孟曰善哉保家之主也吾有望矣公孫段賦桑扈趙孟¶
曰匪交匪敖福將焉往若保是言也欲辭福祿得乎¶
韓詩外傳曰子夏讀詩已畢夫子問曰爾亦可言于詩¶
矣子夏對曰詩之於事也昭昭乎若日月之光明燎燎¶
乎如星辰之錯行上有堯舜之道下有三王之義弟子¶
不敢忘雖居蓬户之中彈琴以咏先王之風有人亦樂¶
<pb:KR3k0055_WYG_198-6a>¶
之無人亦樂之亦可發憤忘食矣　羣輔錄八儒篇曰¶
顔氏傳詩為道為諷誦之儒　前漢書傳曰轅固齊人¶
也以治詩為博士竇太后好老子書召問固固曰此家¶
人言耳太后怒曰安得司空城旦書乎　後漢書傳曰¶
杜撫字叔和少有髙才受業于薛漢定韓詩章句所作¶
詩題詞約義通學者傳之曰杜君注　又曰衛宏字敬¶
仲初九江謝曼卿善毛詩宏從曼卿受學因作毛詩序¶
得風雅之旨今傳於世　又曰周磐字堅伯居貧養母¶
<pb:KR3k0055_WYG_198-6b>¶
儉薄不充嘗誦詩至汝墳之卒章慨然而嘆乃解韋帶¶
就孝亷之舉　天祿閣外史琴論篇曰徴君燕居中夜¶
鼓琴而歌豳風秦王使左右伺之館人覺私告于從者¶
曰子之師所歌者何詩也對曰豳風曰奚取豳風也曰¶
豳風王化之紀也夫子思周室之隆治而咏歌焉　晋¶
書曰王裒字偉元性好讀詩至哀哀父母生我劬勞三¶
復流涕門人受業者皆廢蓼莪之篇　南史傳曰顧歡¶
字景怡早孤讀詩至哀哀父母輙執書慟泣學者廢蓼¶
<pb:KR3k0055_WYG_198-7a>¶
莪篇不復講焉　唐書傳曰許叔牙字延基于詩禮尤¶
&KR0201;獻詩纂義十篇太子寫付司經御史大夫髙智周見¶
之曰欲明詩者宜先讀此　唐文粹李行修曰劉迅説¶
詩三千言言詩者尚之　謝氏曰明道先生善言詩未¶
嘗章解句釋但優㳺涵泳而自得之　宋史傳曰周堯¶
卿字子俞善毛詩及左氏春秋其學詩以孔子所謂一¶
言以蔽孟子所謂以意逆志考經指歸以見毛鄭之得¶
失　又曰沈銖字子平講詩南山有臺至萬夀無期以¶
<pb:KR3k0055_WYG_198-7b>¶
為此太平之基立而可久之應哲宗屢首肯之　王應¶
麟詩考自序曰朱文公集傳閎意𦕈旨卓然千載之上¶
言闗雎則取匡衡柏舟婦人之詩則取劉向笙詩有聲¶
無辭則取儀禮上天甚神則取戰國䇿凡此𩔖一洗末¶
師專已守殘之陋　宋史傳曰劉鑰字晦伯權工部尚¶
書兼太子右庶子進讀詩之説詹事戴溪為之吐舌¶
吾學編傳曰朱善字備萬豐城人元末兵亂隠山中著¶
毛詩解頥　明紀宣徳七年七月上閲内庫書畫得趙¶
<pb:KR3k0055_WYG_198-8a>¶
孟頫豳風圗因賦詩一章召詞臣示之曰豳詩周公陳¶
后稷公劉王業所由興民情早晩之宜以告成王使知¶
稼穡艱難萬世人君皆當鑒此朕愛斯圗為賦長句將¶
揭于便殿之壁有所箴儆爾其書於圗之右　明文衡¶
劉夏尊聞齋記曰予始至金陵郭士中要予共讀詩其¶
法先經後傳日可十許篇少少就熟翼翼焉如鷙鳥乘¶
涼風如巨魚縱廣淵合三百篇天秩有序如親姻族姓¶
三百人同堂列坐昭穆相從¶
<pb:KR3k0055_WYG_198-8b>¶
　　毛詩三¶
原五際　六情(詩推度災曰建四始五際而節通卯酉/之際為革政午亥之際為革命神在天)¶
(門出入候聽六春秋孔演圗曰詩含五際六情宋均/注曰六情即  義曰風曰賦曰比曰興曰雅曰頌)¶
溫淳　敦厚(淮南子曰溫惠淳良/詩教也  下詳經典)　民風　義府(命太/師陳)¶
(詩以觀民風陳詩謂採詩/以觀之  詩書義之府)　春誦　夏絃(上月將章以/詩播樂)¶
　四分　五際(藝文志仲尼沒而微言絶七十弟子䘮/而大義乖故詩分為四注云謂毛齊韓)¶
(魯也婦翼奉曰詩有五際君臣父子兄/弟夫  朋友又詩内傳曰卯酉午戍亥)　解頥　牆面¶
(詳見上詩二其子謂伯魚曰人而不/為周南召南  猶正牆面而立也與)　頌寢　雅廢(文/選)¶
<pb:KR3k0055_WYG_198-9a>¶
(成康沒而頌聲寝王澤竭而詩不作/  小雅盡廢則四夷交侵中國微矣)　増教先　學美¶
(大戴禮曰衛將軍文子問于子貢曰吾聞夫子之/教也先以詩  淮南子曰詩春秋學之美者也)　藻¶
辭　雅致(上見一聰太平御覽晋書曰王凝之妻謝氏/字道韞  識有才辨叔父安嘗問毛詩何句)¶
(最佳荅曰吉甫作頌穆如清風仲山/甫永懐以慰其心安謂其雅人深致)　彪炳　穆清(文/心)¶
(雕龍明詩篇曰自商暨周雅頌圎備四始彪炳六義/環深  唐文粹李仲儒文宣王廟碑曰雅頌穆清)¶
言皆雅　思無邪(詩書執禮皆雅言/也  下詳書鈔)　何莫學　可與¶
言(小子何莫學夫詩詩起予/者商也始可與言  已矣)　不能安　各得所(不學/博依)¶
(不能安詩博廣博興喻也得夫子自/衛反魯然後樂正雅頌各  其所)　動天地　感鬼¶
<pb:KR3k0055_WYG_198-9b>¶
神(詩序曰正得失動天地/感鬼神者莫近于詩)　歌商頌　取豳風(新序節/士篇曰)¶
(原憲居環堵之室蓬户甕牖匡坐而絃歌子貢曰嘻先/生何病也原憲仰而應之曰憲聞之無財之謂貧學而)¶
(不能行之謂病憲貧也非病也子貢逡廵而去/原憲行歌商頌聲滿天地如出金石  下見上)　朱解¶
頥　劉吐舌(上詳見上詩/二  下見上)　聞國政　正皇風(上見周/易天心)¶
(注詩明詩選茅大方禮樓進/講  曰詩歌二雅正皇風)　正而葩　深且大(上見/總載)¶
(純宋濓樗言序云所以酌其音節之羣玩其文理之/  養其性情之正詩之為用其深且大者盖如此)¶
講太液　論延英(上見尚書二延唐書傳曰鄭覃經術/該深文宗坐  英論詩工否覃曰孔)¶
(子所刪三百篇是已其非/雅正者烏足為天子道哉)　同開闢　炳日星(朱子詩/序曰詩)¶
<pb:KR3k0055_WYG_198-10a>¶
(理之先同夫開闢戒詩傳大全朱子曰聖人/之意使人法其善  其惡此則炳日星耳)　貫三極¶
　首六經(于邵華陽屬和序曰六義聖人之藴雅貫三/極而正存景外  下見總載三人文之首注)¶
　人事浹　天道備(朱子詩傳序曰此詩之為經所為/人事浹于下天道備于上而無一)¶
(理之不/具也)　集微揆著　連𩔖含章(詩含神霧曰集微揆/著上統元皇下序四)¶
(始羅列五際宋均注曰集微揆著者綿綿爪瓞人之初/生揆其始是必將至著王有天下也  顔延之庭誥曰)¶
(咏歌之詩取其連𩔖含章比物集/句詩之為祖也以上俱初學記)　採周之舊　反魯¶
而刪(白/帖)　自檜無譏　惟陳最後(左傳襄公二十九年/呉公子札來聘觀於)¶
(周樂自檜以下無譏焉猶歐陽修詩圗/序曰陳最後至頃王時  有靈公之詩)　包藴六義¶
<pb:KR3k0055_WYG_198-10b>¶
斧藻羣言(文心雕龍比興篇曰詩文𢎞奥包藴六義詩/又原道篇曰重以公旦多才振其徽烈剬)¶
(緝頌斧/藻羣言)　導達性靈　涵暢理道(隋書藝文志曰詩者/所以導達性靈歌咏)¶
(情志者也所明文衡王直詩辨曰詩夲三千聖人刪之/十去其九  存者必合聖人之度皆吟咏性情涵暢理)¶
(道者/也)　同乎易象原於賡歌(上見一曰性理大全龜/山楊氏  詩之學尚矣)¶
(原于賡歌委于風雅/之變壅而溢焉者也)　寫氣圗貌　屬采附聲(文心雕/龍物色)¶
(篇曰詩人感物連𩔖不窮寫氣圗貌既/隨物以婉轉屬采附聲亦與心而徘徊)　唐虞之代教¶
在修文　殷周之時學難廢業　若過庭之子不學風¶
雅之言　則入國之人焉知敦厚之教(以上俱/白帖)¶
<pb:KR3k0055_WYG_198-11a>¶
　　毛詩四¶
原六義(詩序曰詩有六義案釋名云詩之也志之所之/也比物而作謂之興敷布其義謂之賦事𩔖相)¶
(似謂之比言王政事謂之雅稱頌成功謂/之頌盖隨作者之志而别名以取義也)　六詩(周禮/太師)¶
(職教六詩一曰風二曰賦三/曰比四曰興五曰雅六曰頌)　詩言志(尚書舜典云詩/言志歌永言)¶
　詩正言(漢書藝文志云六藝之文樂以和神詩以正/言禮以明體鄭𤣥注曰詩以正言義之用也)¶
　一言以蔽(論語云詩三百一言/以蔽之曰思無邪)　六徳為本(周禮太/師教六)¶
(詩以六徳為之本鄭注云所教詩必有/智仁聖義中和之道然後可教以樂歌)　詩者天地之¶
精(春秋説題辭云詩者天地之/精星辰之度人心之操也)　詩者諷諭之聲(鄭□/六藝)¶
<pb:KR3k0055_WYG_198-11b>¶
(論云詩絃歌/諷諭之聲也)　在心為志發言為詩(詩/序)　在事為詩思¶
慮為志(春秋説題辭云在事為詩未發為謀恬/淡為心思慮為志故詩之為言志也)　繫一¶
人之本謂之風(詩序云一國之事繫一人之本謂之風/謹案諸侯之詩名曰風一人天子也謂)¶
(諸侯為化無自專之道必統繫于天/子名比為風風者優柔動物之謂也)　形四方之風謂¶
之雅(又云言天下之事形四方之風謂之雅謹案天子/之詩曰雅雅者整齊歸一之名天子之詩儀刑四)¶
(方之詩儀刑四方資于/萬國而用以為治也)　可以興可以觀可以羣可以¶
怨(論語孔安國注云興引物連𩔖也觀觀風俗/知盛衰也羣羣居相切磋也怨怨刺上政也)　成孝¶
敬厚人倫美教化移風俗(詩序云先王以/是經夫婦云云)　由我化物¶
<pb:KR3k0055_WYG_198-12a>¶
則謂之風物由我正則謂之雅(周續之解詩云夫風雅/者體同而由我化物則)¶
(謂之風物由我正則謂之/雅考之禮教其歸不殊也)　上以風化下下以風刺上¶
(詩序云云謹按上謂君王下謂臣民俱得用詩若上為/化事在心從故云上風化下下之風上理即難允若獻)¶
(替進可必須協諸宮商托以歌咏依/違譬喻感動君心故云下風刺上也)　言之不足故嗟¶
歎之(又云此言詩人情感精深言不暢意故咨/嗟慨歎用申其情也以上俱北堂書鈔)　興於¶
詩(修身當先/學詩也)　教以詩(冬夏教以詩書書屬禮禮陰也/故以屬冬詩屬樂樂陽也故以)¶
(屬/夏)　雖多奚為(子曰誦詩三百授之以政不達使/於四方不能專對雖多亦奚以為)　學¶
而肄三(肄習也三謂小雅三章/鹿鳴四牡皇皇者華)　刪以繁文(孔/子)　詳其¶
<pb:KR3k0055_WYG_198-12b>¶
大義(毛/萇)　觀風俗知得失(漢書曰誦其言謂之詩咏其/聲謂之歌古者采詩之官王)¶
(者所以觀風俗知/得失自考正也)　増合韶武(史記曰古詩三千餘篇/孔子刪取三百篇皆絃)¶
(歌之以合/韶武之音)　合典謨(髙仲武大唐中興間氣集序曰詩/人之所作本于心心有所感而形)¶
(於言言合典謨/則列於風雅)　補逸詩(王隠晋書傳曰束晳字廣微/為著作郎覽周成王詩有義)¶
(而無辭惜其不/備作辭以補之)　補鄭譜(歐陽修詩譜序曰世傳鄭氏/詩譜最詳求之不得慶厯四)¶
(年奉使河東於絳州偶得之然首尾殘闕初予未見鄭/譜嘗畧考史記本紀世家年表而合于毛鄭之説為詩)¶
(圗十四篇今因以/補鄭譜之亡者)　子石不暇(説苑反質篇曰子貢問/子石子不學詩乎子石)¶
(曰吾暇乎哉父母求吾孝兄弟/求吾悌朋友求吾信吾暇乎哉)　子輿尤長(見周易四/踐履是易)¶
<pb:KR3k0055_WYG_198-13a>¶
(注/)　持人性情(見/上)　盪人耳目(柳宗元進平淮西雅篇/曰伏見周宣王時稱中)¶
(興然徴于詩大小雅其選徒出狩則車攻吉日南征北/伐則六月采&KR0622;平淮徐則江漢常武鏗鍧炳耀盪人耳)¶
(目/)　最先刪詩(陸徳明經典釋文曰孔/子最先刪詩以授子夏)　刪後無詩(見/周)¶
(易四畫/前有注)　祥符三章(玉海祥符七年九/月作毛詩詩三章)　宣徳一章(見/上)¶
　讀詩至汝墳(見/上)　讀詩至河廣(金史傳曰辛愿讀詩/至河廣有省欲罷不)¶
(能/)　嘉鹿鳴蟋蟀(唐書傳曰郭山惲與中宗内宴詔徧/為伎山惲奏無所習惟知誦詩乃誦)¶
(鹿鳴蟋蟀帝嘉/其直賜服一稱)　賜鴻雁車攻(玉海髙宗書車攻詩賜/宰臣趙鼎等曰朕觀鴻)¶
(雁車攻乃宣王中興之/詩當與卿等夙夜勉勵)　齊韓毛鄭詩之末(中説天地/篇曰齊韓)¶
<pb:KR3k0055_WYG_198-13b>¶
(毛鄭詩/之末也)　文武周召詩之體(皇極經世書曰文武/周召者詩之體也)　起¶
善心懲逸志(詩傳大全曰咏其事之得可起人/善心咏其事之失可創人逸志)　美王¶
政陳國風(韓休蘇頲文集序曰詩有六義有小雅/焉有大雅焉所以陳國風而美王政也)　本¶
人情該物理(詩傳大全慶源輔氏/曰詩夲人情該物理)　善風化正綱常(又/安)¶
(成劉氏曰序者言先王以/詩為教正綱常而善風化)　小人貢其俗君子見其志¶
(中説曰孔子始刪取著以為經小人歌之以貢/其俗君子賦之以見其志聖人採之以觀其變)　天道¶
備人事浹(朱熹詩傳序曰此詩之為經所為人事浹/於下天道備于上而無一理之不具也)¶
主文譎諫而不汙溫柔敦厚而不愚(李行修請置/詩博士云云)　歡¶
<pb:KR3k0055_WYG_198-14a>¶
欣和恱以盡情恭儉齋莊以發教(朱子曰正小雅燕饗/之樂也正大雅朝㑹)¶
(之樂也或歡欣和恱以盡羣下之/情或恭儉齋莊以發先王之教)　小雅之材七十四¶
人大雅之材三十一人(上林賦揜羣雅注張揖/云詩小雅之材云云)　諸侯¶
十餘國風取十五西周十二王雅取其六(邵雍伊川擊/壤集序云云)¶
　因治亂而感哀樂因哀樂而為咏歌因咏歌而成比¶
興(柳冕論房杜/二相書云云)　得風之多者為風得雅之多者為雅¶
得頌之多者為頌(詩傳大全/呂氏云云)　君臣義修兄弟愛篤朋¶
友交親夫婦經正(又廣平㳺氏曰觀天保之詩則君臣/之義修矣觀唐棣之詩則兄弟之愛)¶
<pb:KR3k0055_WYG_198-14b>¶
(篤矣觀伐木之詩則朋友之交親/矣觀鵲巢之詩則夫婦之經正矣)　喜不至瀆怒不至¶
絶怨不至亂諫不至訐(又安成劉氏云通三百篇/而讀其大義則其云云)¶
　　毛詩五¶
原詩晋傅咸毛詩詩曰無將大車惟塵冥冥濟濟多士¶
文王以寧(一作/明)允矣君子大猷是經聿修厥徳令終有¶
俶勉爾遯思我言惟服盜言孔甘其何能淑䜛人㒺極¶
有靦面目　増宋張載題解詩後詩曰置心平易可通¶
詩逆志從容自解頥文害可嗟髙子固十年聊用勉經¶
<pb:KR3k0055_WYG_198-15a>¶
師¶
増序唐孔穎達詩正義序曰夫詩者論功頌徳之歌止¶
僻防淫之訓若政遇醇和則歡娯被於朝野時當慘黷¶
亦怨刺形于詠歌唐虞乃見其初羲軒莫測其始于後¶
時經五代篇有三千先君尼父釐正遺文上從周始下¶
暨魯僖四百年間六詩備矣卜商傳其業雅頌與金石¶
俱和秦政燔其書簡牘與烟塵俱盡漢氏之初詩分為¶
四申公騰芳於鄢郢毛氏光價于河間貫長卿傳之於¶
<pb:KR3k0055_WYG_198-15b>¶
前鄭康成箋之於後晋宋二蕭之世其道大行齊魏兩¶
河之間兹風不墜其近代為義疏者有全緩何𦙍舒瑗¶
劉&KR0100;思劉醜劉焯劉炫等於其所作疏内特為殊絶故¶
據以為本　宋朱子詩傳序曰人生而靜天之性也感¶
于物而動情之欲也夫既有欲矣則不能無思既有思¶
矣則不能無言既有言矣則言之所不能盡而發于咨¶
嗟咏歌之餘者必有自然之音節而不能已此詩之所¶
為作也¶
<pb:KR3k0055_WYG_198-16a>¶
　　春秋一¶
原春秋杜預序曰春秋魯史記之名也晋之乘楚之檮¶
杌魯之春秋其實一也　釋名曰言春秋冬夏終以成¶
歳舉春秋則冬夏可知也　増廣雅曰春秋冬夏終而¶
歳成春秋書人事卒歳而究備春秋溫涼中和之象也¶
故舉以為名也　左傳曰春秋之稱微而顯婉而辨上¶
之人能使昭明善人勸焉淫人懼焉是以君子貴之¶
榖梁疏曰鄭衆賈逵之徒以為仲尼修春秋約之以周¶
<pb:KR3k0055_WYG_198-16b>¶
禮　春秋握誠圗曰孔子作春秋陳天人之際記異考¶
符　孝經序曰吾志在春秋行在孝經　孔穎達正義¶
序曰夫春秋者紀人君動作之務是左史所職之書¶
史記自序曰春秋文成數萬其指數千萬物之聚散在¶
春秋　前漢書藝文志曰春秋以斷事信之符也　宋¶
史李侗曰春秋一事發明一例如觀山水徙歩而易形¶
不可泥以一法　新語道基篇曰春秋以仁義貶絶¶
春秋繁露十指篇曰春秋二百四十二年之文天下之¶
<pb:KR3k0055_WYG_198-17a>¶
大事變之博無不有也雖然大畧要有十指焉十指者¶
事之繫也王化之由得流也(舉事變見有重焉一指也/見事變之所至者一指也)¶
(因其所以至者而治之一指也强幹弱枝大本小末一/指也别嫌疑辨同異一指也諭賢才之義别所長之能)¶
(一指也親近來逺同民所欲一指也承周文而反之質/一指也木生火火為夏天之端一指也切刺譏之所罰)¶
(考變異之所/加一指也)　又曰春秋之道奉天而法古　說苑君¶
道篇孔子曰文王似元年武王似春王周公似正月¶
天禄閣外史見幾篇曰仲尼之道至作春秋而尊也¶
中論修本篇曰孔子之制春秋詳内而畧外急已而寛¶
<pb:KR3k0055_WYG_198-17b>¶
人故於魯小惡必書於衆國大惡始筆　中説天地篇¶
曰春秋之失自歆向始也棄經而任傳　又曰三傳作¶
而春秋散　通書孔子章曰春秋正王道明大法也孔¶
子為後世王者而作亂臣賊子誅死者於前所以懼生¶
者于後也　邵雍觀物内篇曰春秋為蔵民之府　又¶
曰春秋孔氏之刑書也　程頥曰五經之有春秋猶法¶
律之有斷例也　朱熹曰古史之體可見者書春秋而¶
已　薛宣讀書録曰春秋辭雖謹嚴而意實忠厚　王¶
<pb:KR3k0055_WYG_198-18a>¶
粲荆州文學官志曰春秋辨理一字見義五石六鷁以¶
詳備成文雉門兩觀以先後顯旨婉章志晦原已&KR0201;矣¶
　劉軻三傳指要序曰詩有變風易有變體春秋有變¶
例　鄭獬禮法論曰春秋常事不書變事則書　劉敞¶
曰正萬事之本者莫近乎春秋　洪興祖春秋本旨序¶
曰春秋本無例學者因行事之迹以為例猶天無度厯¶
家即周天之數以為度　方孝儒曰春秋聖人用刑之¶
書也而一本於禮¶
<pb:KR3k0055_WYG_198-18b>¶
　　春秋二¶
増公羊疏曰公羊以為哀公十四年獲麟之後孔子得¶
端門之命乃作春秋　閔因序曰昔孔子受端門之命¶
制春秋之義使子夏等十四人求周史記得百二十國¶
寶書九月經成感精符考異郵説題辭具有其文　春¶
秋孔演圗曰孔子作春秋九月而成卜之得陽豫之卦¶
　原前漢書藝文志曰昔孔子約魯史以修春秋書有¶
褒貶不可以書見口授弟子左丘明恐弟子各安其意¶
<pb:KR3k0055_WYG_198-19a>¶
以失其真故論夫子所言而作傳(今左氏/傳是也)　初孔子授¶
春秋于卜商又授之公羊髙穀梁赤又各為之傳則今¶
公羊穀梁二傳是也(見春秋正義注左氏傳有賈逵訓/詁服䖍杜預  公羊傳有何休解)¶
(詁榖梁傳有/范寗集解)　増越絶書叙外傳記曰道獲麟周盡證¶
也故作春秋以繼周也此時天地暴清日月一明弟子¶
欣然相與太平　搜神記曰孔子修春秋告備于天赤¶
虹自上而下化為黄玉上有刻文孔子拜而受之　羣¶
輔録八儒篇曰樂正氏傳春秋為道為屬辭比事之儒¶
<pb:KR3k0055_WYG_198-19b>¶
　前漢書傳曰董仲舒廣川人也治春秋孝景時為博¶
士下帷講誦弟子傳以久次相授業或莫見其面　又¶
曰嚴彭祖字公子與顔安樂俱事睦孟孟弟子百餘人¶
惟彭祖安樂為明質問疑義各持所見孟曰春秋之意¶
在二子矣　後漢書傳曰鍾興字次文少從少府丁恭¶
受嚴氏春秋恭薦興學行髙明光武召見問以經義應¶
對甚明帝善之詔令定春秋章句授皇太子又使宗室¶
諸侯從興受章句封闗内侯興自以無功不敢受爵帝¶
<pb:KR3k0055_WYG_198-20a>¶
曰生教訓太子及諸侯王非大功耶興曰臣師丁恭於¶
是復封恭而興遂固辭不受爵　又曰賈逵字景伯尤¶
明左氏傳國語為之解詁永平中上疏獻之顯宗重其¶
書寫蔵秘閣肅宗立特好左氏傳使發出左氏大義長¶
于二傳者　拾遺記曰何休作左氏膏肓公羊廢疾榖¶
梁墨守謂之三闗求學者不逺千里謂康成為經神何¶
休為學海　太平御覽鄭康成别傳曰何休作公羊墨¶
守左氏膏肓穀梁廢疾康成乃為發墨守鍼膏肓起廢¶
<pb:KR3k0055_WYG_198-20b>¶
疾休見而歎曰康成入吾室操吾戈以伐我乎　又江¶
表傳曰闗侯好左氏畧諷皆上口　王隠晋書曰杜預¶
著春秋長厯至老乃成摯虞賞之曰左氏本為春秋作¶
傳而傳遂自孤行釋例本為傳設而所發明何但左傳¶
故亦孤行也　唐書傳曰李素立少穎悟能治尚書左¶
氏春秋未見杜預釋例而作編記大趣畧同　又曰張¶
嗣宗太宗令羣臣以春秋讐難帝曰朕受大誼於君今¶
尚記之嗣宗頓首曰陛下乃生知臣叨天功為己力罪¶
<pb:KR3k0055_WYG_198-21a>¶
也帝大恱　又曰葢文達博識前載尤明春秋三家刺¶
史寶抗集諸生講論劉焯劉炫劉&KR0100;思孔穎達並以耆¶
儒開門受業是日悉至而文達依經辨義皆諸儒意所¶
未叩一坐厭歎　又曰徐曠字文逺髙宗幸國學文逺¶
發春秋題辨難鋒生莫能屈帝異之　又曰劉知幾年¶
十二父藏器為授古文尚書業不進父怒督之及聞為¶
諸兒講左氏春秋冒往聽退輙辨析所疑歎曰書如是¶
兒何怠父竒其意許授左氏踰年遂通羣史　又曰啖¶
<pb:KR3k0055_WYG_198-21b>¶
助字叔佐善為春秋考三家短長縫綻漏闕號集傳凡¶
十九年乃成以為孔子作春秋意謂夏尚忠忠之敝野¶
商人承之以質質之敝鬼周人承之以文文之敝僿救¶
僿莫若忠故春秋以權輔用以誠斷禮而以忠道原情¶
云　柳宗元陸質文通墓表曰孔子作春秋千五百年¶
為傳者五家今用其三焉後之學者黨枯竹䕶朽骨以¶
至于父子相夷君臣詆悖吾郡陸先生與其師友天水¶
啖助洎趙匡能知聖人之旨為春秋集注十篇辨疑七¶
<pb:KR3k0055_WYG_198-22a>¶
篇微旨二篇明章大中發露公器　五代史傳曰史匡¶
翰好讀書尤喜春秋三傳與學者講論不倦　玉海祥¶
符七年八月庚午作春秋詩三章　文獻通考周茂振¶
䟦孫莘老春秋經解曰先君傳春秋于先生嘗言荆公¶
初欲傳春秋而莘老之書已出忌之遂詆聖經曰此斷¶
爛朝報也不列于學官　宋史傳曰孫復字明復著尊¶
王發微十二篇　又曰程頥字正叔著春秋傳　又曰¶
司馬光字君實七歳聞讀左氏春秋愛之退為家人講¶
<pb:KR3k0055_WYG_198-22b>¶
即了其義　又曰劉敞字原父長于春秋為書四十卷¶
行于世　又曰家愿父勤國與蘇軾兄弟為同門友王¶
安石久廢春秋勤國憤之著春秋新義　又曰何渉雖¶
在軍中亦嘗為諸將講左氏春秋狄靑之徒皆横經以¶
聽　又曰聶冠卿每進講左氏春秋必引尊王黜覇之¶
義以諷　文獻通考陳氏曰蕭楚字子荆紹聖中貢禮¶
部不第蔡京用事誓不復仕胡邦衡師事之以春秋登¶
甲科歸拜牀下楚曰身可殺學不可辱母禍吾春秋¶
<pb:KR3k0055_WYG_198-23a>¶
宋史傳曰胡安國字康侯髙宗以左氏傳屬安國㸃正¶
奏春秋經世大典見諸行事非空言比方今思濟艱難¶
左氏繁碎不宜虚費光陰潛心二十餘年著春秋傳成¶
髙宗謂深得聖人之旨　元史傳曰虞槃幼時嘗讀柳¶
子厚非國語謂國語誠可非而柳子之説亦非也著非¶
非國語詩書春秋皆有論著而春秋乃其家學尤善¶
又曰元明善字復初諸經皆有師法尤深于春秋　明¶
文衡黄伯生誠意伯劉基行狀曰公年十四從師受春¶
<pb:KR3k0055_WYG_198-23b>¶
秋雖未見其執經誦讀而黙識無遺　吾學編傳曰宋¶
濓字景濓庚子徴至金陵授太子經壬寅召講春秋左¶
氏傳公曰春秋褒善貶惡之書遵而行之賞罰適中天¶
下可定也　明詩紀事趙昉字子常於春秋發明師説¶
本經㑹傳度越漢宋諸儒　又張以寧字志逺以春秋¶
登第作胡傳辨疑最為辨博　明文衡楊士竒文靖金¶
公墓志曰公諱善字幼孜以字行從前進士聶絃先受¶
春秋得其微旨仁宗在東宮公專説春秋敷析簡明睿¶
<pb:KR3k0055_WYG_198-24a>¶
旨稱善遂命纂十二公行事作春秋要旨十二卷以進¶
　　春秋三¶
原考符(見春/秋一)　稽象(春秋孔演圗曰作法五經運之天/地稽之四象質于三王施之四海)¶
　周法　孔經(杜預春秋序曰其發凡以言例皆經國/之常制周公之垂法  春秋孔演圗曰)¶
(公羊全五經宋均注曰公/羊公羊髙也經指謂春秋)　四象　兩家(漢書曰春秋/所貶損當世)¶
(君臣有威權者其事實皆形于傳是以𨼆其書而不宣/所以免時難也及末世口説行故有公羊榖梁鄒郟之)¶
(傳四家之中公羊榖梁立于學官無劉歆七畧曰春/秋兩家文或具四時或不於古文  事不必具四時)¶
隠書　晦義(上詳四傳注晦顔延之庭誥曰褒貶之/書取其正言  義輔制衰王春秋為上)¶
<pb:KR3k0055_WYG_198-24b>¶
掌志　立法(周禮小史掌邦國之志即序所謂/諸侯國各有史  立一王之法)　分五¶
　通三(漢藝文志云仲尼沒而春秋分為五注謂左氏/公羊榖梁鄒氏郟氏  晋劉兆以春秋一經而)¶
(三家殊塗乃思三家之異合而通之以周禮有和怨調/人之官遂作春秋調人七萬餘言論其首尾使大義無)¶
(相乖有不可合者/攀長短以通名也)　明志　記事(傳序云蓋周公之志/仲尼從而明之左丘)¶
(明受經于仲尼志經者夫子之文章傳/者丘明之善志  記也春秋善記事也)　増失敷　長¶
治(淮南子曰春秋之失敷長繁露玉/杯篇曰春秋明是非故  于治)　十例　五情(上/見)¶
(上曰杜預春秋左傳曰發傳之體有三為例之情有五/一  微而顯二曰志而晦三曰婉而成章四曰盡而不)¶
(汙五曰懲/惡而勸善)　五始　三科(玉海王褒傳曰春秋發五始/之要在審已正統顔師古注)¶
<pb:KR3k0055_WYG_198-25a>¶
(曰元者氣之始春者四時之始王者受命之始正月者/政教之始即位者一國之始  公羊疏徐彦撰以何氏)¶
(三科九旨為宗總而言之謂之三科析而言之謂之九/旨新周故宋以春秋當新王此一科三旨也所見異辭)¶
(所聞異辭所傳聞異辭此二科六㫖也内其國/而外諸夏内諸夏而外四裔此三科九旨也)　決獄¶
　斷事(應邵曰仲舒居家朝廷每有政議遣廷尉張湯/問得失于是作春秋決獄二百三十二事  晁)¶
(氏曰王㳂好春秋/所至以春秋斷事)　淵&KR0201;　婉約(劉牧志曰五傳淵&KR0201;/大義洋洋  文心雕)¶
(龍史傳篇曰夫子修春秋褒見一字貴如軒冕貶在片/言誅深斧鉞然睿旨存乎幽隠經文婉約丘明同時實)¶
(得微言創為傳體實聖文/之羽翮記籍之冠冕也)　浚井　觀山(唐書傳曰施/士匄撰春秋)¶
(傳未甚傳後文宗喜經術宰相李石因言士匄春秋可/讀帝曰朕見之矣穿鑿之學徒為異同學者如浚井得)¶
<pb:KR3k0055_WYG_198-25b>¶
(美水而已何必勞苦旁求/然後為得耶  下見上一)　日星　山嶽(程頥春秋傳/曰春秋大義)¶
(數十其義雖大炳如日星乃易見也而大全/臨川呉氏曰春秋山嶽也山嶽徙歩  易形)　録實¶
正名(皇極經世書曰春秋錄實事而善惡在其中矣/  胡安國傳曰春秋以義正名而樂與人為善)¶
正大　簡嚴(黄幹曰朱子於春秋則疑聖心之正大異/於傳注之穿鑿  胡安國傳曰春秋立義)¶
(至精辭極簡/嚴而不贅也)　國鑑　經祖(說苑建本篇曰春秋國之/鑑也  玉海紹興二年上)¶
(曰孔子作經之祖/左氏作傳之祖也)　原備三聖　掌四方(春秋説題辭/曰春秋備三)¶
(聖之度之周禮曰外史職掌四方之志鄭𤣥注曰/謂若魯  春秋晋之乘楚之檮杌以上初學記)　鍼¶
膏肓　發墨守(詳/上)　脩舊史　立博士(傳序史書之舊/章仲尼修之以)¶
<pb:KR3k0055_WYG_198-26a>¶
(成一經子劉歆上疏請立左氏博士范叔超議曰左氏/不祖孔  師徒相傳又無其文無因得立  後漢陳元)¶
(疏云陛下知丘明親受孔子而公羊榖梁傳于後學故/立左氏博士論者沈溺所習玩守舊聞左氏孤學少與)¶
(遂為諸/家所排)　増變周文　駁漢事(玉海何休曰夫子之作/春秋将以變周之文從)¶
(先代之質漢後漢書何休/以春秋駁  事六百餘條)　著異同　編本末(玉海續/㑹要曰)¶
(元和四年四月給事中馮伉著春秋異同三卷明洪/武十年五月命東宮文學傅藻等編春秋本末  紀)¶
疑夏五　辨周正(胡安國傳曰夏五者傳疑也臯明文/衡周洪謨周正辨曰或問南  子曰)¶
(周人以建子為歳首果以子月為正月乎曰歳首云者/言改元始于此月是以此月為正朔非以此月為正月)¶
(也曰正朔正月有以異乎曰正之為言端也端之為言/始也正朔者十二月之首史官紀年之所始也正月者)¶
<pb:KR3k0055_WYG_198-26b>¶
(十二月之首厯官紀年之所始也前乎商之建丑書曰/惟元祀十有二月是商朔以十二月為歳首而非以十)¶
(二月為正月也後乎秦之建亥史謂秦氏既并天下之/始改年朝賀皆自十月朔故曰元年冬十月是秦之正)¶
(朔以十月為歳首而/非以十月為正月也)　精義理　得事實(朱子語錄曰/公羊考事甚)¶
(疎義理却精當文獻通考陳氏曰左氏釋經/義𩔖雖未盡  而具得當時事實非二家比)　原掌之¶
小史　講以學官(俱白/帖)　増觀書太史　受命端門(嚴/氏)¶
(春秋引觀周篇曰孔子將修春秋與左丘明乘如周觀/書于太史氏歸而修春秋之經丘明為傳  下見上)¶
　麟獲西郊　虹垂北斗(上見上獲麟之/史注  下見上)　黜夏存周¶
　申服難杜(春秋繁露三代改制篇曰春秋曰杞伯來/朝王者之後稱公杞何以稱伯春秋上黜)¶
<pb:KR3k0055_WYG_198-27a>¶
(夏下存周解梁書曰崔靈恩天監十三年歸梁靈恩先/習左傳服  不為江東所行乃改説杜義每文句常申)¶
(服以難杜遂著春秋條例以明之時助教虞僧誕/乂精杜學因作申杜難服以答靈恩世並傳之)　意¶
在二子　助有二人(上見上秋明文衡趙昉與宋景濓/書曰春  屬辭所望於鄉先生校)¶
(正之助者有二人汪徳輔嘗著胡傳纂疏出入五十餘/家老于春秋者也朱允升素留意經學且嘗見黄先生)¶
(得其著書大意亦嘗/集諸家説為春秋傳)　素臣之功　興王之法(劉牧志/曰格之)¶
(前憲左氏素臣之功王侯之載籍也祥胡安國桓有年/傳曰此一事也在不修春秋則為慶  君子修之則為)¶
(變異是聖人因魯史舊/文立興王之新法也)　五經儀表　萬世準繩(宋史/傳曰)¶
(李之才令共城時邵雍再拜願受業于是授之以陸淳/春秋意以春秋表儀五經大旨則授易而終焉  胡安)¶
<pb:KR3k0055_WYG_198-27b>¶
(國傳序曰百王之法萬/世之準繩皆在此書)　獻論嘉賞　進講合意(宋史/傳曰)¶
(劉熈古十九通春秋後唐長興中和凝掌貢舉熈古獻/春秋極論二篇演論三篇凝甚嘉賞  又曰髙宗喜讀)¶
(春秋左氏傳王綸進/講往往與上意合)　斷自聖心　裁以天理(夏五傳/云其義)¶
(則斷自聖心人大全朱子曰春秋皆/亂世之事聖  一切裁之以天理)　貴王賤霸　尊¶
君抑臣(胡安國城緣陵傳曰詳著城邢之師深沒楚丘/之迹貴王賤霸羞稱桓文  又滅項傳曰此聖)¶
(人尊君抑臣不為/朋黨比周之意也)　輕重權衡　曲直繩墨(河曲傳云/秦曲甚矣)¶
(故不以晋為主惟動大衆從秦師不奉詞令以止之也/故貶而稱人此輕重之權衡也  又袁婁傳曰晋大夫)¶
(又不以徳命國子不可逮于袁婁而與之盟/故反以晋人及之若此𩔖見曲直之繩墨矣)　諸侯羣¶
<pb:KR3k0055_WYG_198-28a>¶
誅　大夫衆貶　以九月而成　繼四代而作(上見二/  陳亮)¶
(春秋比事自序曰春/秋繼四代而作者也)　春秋無義戰　定哀多微辭(上/孟)¶
(子語有胡安國隠總傳曰/春秋  變例定哀多微辭)　功過不相掩　美惡無嫌¶
同(上見上其又棐林伐鄭傳曰前者地而後伐以為/疑辭此  地則以著其美者一美一惡無嫌於同)¶
原游夏不能措辭　元凱尤其成癖(史記仲尼筆削春/秋游夏不能措一)¶
(辭春杜預/有  秋癖)　増善禮善䜟善經　失誣失短失俗(鄭𤣥/六經)¶
(論曰左氏善于禮公羊善于䜟榖梁善于經其范寗榖/梁集解曰左氏艶而富其失誣榖梁淸而婉  失短公)¶
(羊辨而裁/其失俗)¶
<pb:KR3k0055_WYG_198-28b>¶
　　春秋四¶
原振王道(徐邈榖梁序云夫子感隠桓之事明將讓之/幽微振王道于無王故始自隠公所感而興)¶
　俟後聖(公羊傳云制春秋之義以俟後聖曰君子惟/有以樂乎此也何休注曰待後之王者以為)¶
(法其言與百王而不滅名/與日月並行而不息也)　微而顯志而晦(詳上春秋/三五情注)¶
　明善惡察廢興(蘇子云明善惡察/廢興莫過乎春秋)　章往考來(杜預/春秋)¶
(序云若夫制作之文所以章往考來情見乎辭/言髙則㫖逺辭約則義微此經之常非隠之也)　言髙¶
則旨逺辭約則義微(見上謹按春秋仲尼改舊史起褒/貶大義言辭髙大則旨深逺若依)¶
(史䇿舊文則言辭約/少而義意微昧者也)　錄政治得失(桓子新論云諸儒/睹春秋之文錄政)¶
<pb:KR3k0055_WYG_198-29a>¶
(治之得失以為聖人復起當復作春秋也余謂之否何/則前聖後聖未必相襲夫聖賢所陳皆同取道徳仁義)¶
(以為竒論異文而/俱善可觀者也)　名儒是非之議(王𨼆晋書曰劉兆/字延世以春秋一)¶
(經而三家殊途命世名儒/是非之議紛然互為讐敵)　道聽塗説之書(袁淮正論/云公羊髙)¶
(道聼塗説之書欲以鄉曲之/辨論聖人之經非其任也)　左氏為太官厨公羊為¶
賣餅家(魏畧云嚴漢字公仲善于春秋公羊傳時司隸/鍾繇不好而尤以左氏為太官厨公羊為賣餅)¶
(家/)　詭辨之言(王隠晋書杜預云公羊榖梁/詭辨之言又非先儒所説也)　相斫之¶
書(魏畧云魚豢嘗從隗禧問左氏傳禧荅曰欲知幽微/莫若易人倫之紀莫若禮多識山川草木之名莫若)¶
(詩左傳相斫書/耳不足精意)　善善惡惡(公羊傳云夏滅項齊滅之/曷為不言齊為桓公也春)¶
<pb:KR3k0055_WYG_198-29b>¶
(秋為賢者諱滅人之國何賢君子之惡惡也疾始/善善也樂終桓公嘗有繼絶存亡之功故諱之)　傳¶
信傳疑(榖梁傳云甲戌己丑陳侯鮑卒何為以二日卒/之春秋之義信以傳信疑以傳疑陳侯以甲戌)¶
(之日出己丑之日得不知/其死日故舉二日以包之)　囊括古今表裏人事(盧植/奏事)¶
(云丘/明傳)　文采若雲月髙深若山海(賀子云左氏傳以/上俱北堂書鈔)¶
褒貶(以一字/為褒貶)　筆削(孔子筆則/筆削則削)　長短(嚴漢善公羊鍾/繇好左氏與漢)¶
(㑹辨析長短漢訥口時屈無以應繇曰公羊髙竟服/左丘明矣漢曰宜故吏為丘明公服耳公羊未肯也)¶
知罪(子曰後世知丘者以春/秋罪丘者亦以春秋)　撥亂反正(莫近於/春秋)　記¶
事繫日(記事者以事繫日以日繫月以月繫/時以時繫年所以記逺近别同異也)　獲麟之¶
<pb:KR3k0055_WYG_198-30a>¶
史(春秋感麟而作故/絶筆于獲麟之句)　經世之典(春秋經世之典/帝王之凖式)　増¶
名紏(玉海紹興三年二月徐俯進春秋解義上以宰渠/伯書名為貶宰臣請編之記注永為大訓從之)¶
　伐杞(又乾道二年十一月王儼進講春/秋莒人伐杞上曰春秋無義戰)　無達辭(董/仲)¶
(舒曰春秋/無達辭)　無通義(説苑傳曰春/秋無通義)　禮之大宗(史記自/序曰春)¶
(秋者禮之/大宗也)　經世大典(胡安國傳曰以為經世之典/百王不易之大法豈不信乎)¶
請去春秋(唐書傳曰于休烈機鑑融敏吐蕃請文籍四/種詔秘書寫賜休烈上疏曰若不得已請去)¶
(春/秋)　乞復春秋(文獻通考陳氏曰紹聖中罷春秋不以/取士崔彦直三上書乞復之不報遂不)¶
(應進/士舉)　名分之書(皇極經世書曰春秋為君弱/臣强而作故謂之名分之書)　傾否¶
<pb:KR3k0055_WYG_198-30b>¶
之書(大全謝氏曰春秋/聖人傾否之書)　左氏不知經公榖不知史(玉/海)¶
(左氏傳事不傳義是以詳於史而事未必實以不知經/故也公穀傳義不傳事是以詳於經而義未必當以不)¶
(知史/故也)　載事則左氏詳於公穀釋經則公穀精於左氏¶
(呉澂四經/序錄云云)　先經始事後經終義依經辨理錯經合異¶
(前漢書藝文志曰左氏傳或先經以起後經之事或/後經以終前經之事或依經以辨理或錯經以合異)¶
以事繫日以日繫月以月繫時以時繫年(見上記事/繫日注)¶
　　春秋五¶
原詩晋傅咸左傳詩曰事君之禮敢不盡情敬奉徳義¶
<pb:KR3k0055_WYG_198-31a>¶
樹之風聲昭徳塞違不殞其名死而利國以為己榮兹¶
心不爽忠而能力不為利諂古之遺直威黜不端勿使¶
能植　増宋歐陽修獲麟贈姚闢先輩詩曰世已無孔¶
子獲麟意誰知我嘗為之説聞者未免非而子獨曰然¶
有如塤應篪惟麟不為瑞其意乃可推春秋二百年文¶
約義甚夷崢嶸衆家說平地生嶮巇焯哉聖人經照曜¶
萬世疑常患無氣力掃除浮雲披還其自然光萬物皆¶
見之子昔已好古此經手常持超然出衆見不為俗牽¶
<pb:KR3k0055_WYG_198-31b>¶
卑　元趙子昂古風曰詩亡春秋作仲尼葢苦心空言¶
恐難托實事著以深大義炳如日萬古仰照臨鳯鳥久¶
不至楚狂乃知音愁來不得語起坐彈古琴¶
増序唐孔穎達春秋正義序曰夫春秋者紀人君動作¶
之務是左史所記之書周室東遷下凌上替夫子欲重¶
之以法則無位正之以武則無兵賞之以財則無財説¶
之以道則不用既不救于已往冀垂訓于後昆因魯史¶
之有得失據周經以正褒貶一字所嘉有同華衮之贈¶
<pb:KR3k0055_WYG_198-32a>¶
一言所黜無異蕭斧之誅　宋胡安國春秋傳序曰春¶
秋乃史外傳心之要典公好惡則發乎詩之情酌古今¶
則貫乎書之事興常典則體乎禮之經本忠恕則導乎¶
樂之和著權制則盡乎易之變百王之法度萬世之準¶
繩皆在此書¶
原啓齊謝朓謝隨王賜左傳啓曰昭晰殺靑近發中汗¶
恩勸挾冊慈最下帷未覩山笥早懵河籍業謝專門説¶
非章句庶得既困而學括羽瑩其蒙心家蔵賜書籝金¶
<pb:KR3k0055_WYG_198-32b>¶
遜其貽厥披覽神勝吟諷知厚¶
　　禮記一¶
原劉熈釋名曰禮者體也言得事之體也　鄭氏曰周¶
禮致太平之書　三禮正義曰周禮儀禮並周公所作¶
記所謂禮經三百威儀三千禮經則周禮也威儀則儀¶
禮也(周禮遭秦滅學蔵于山巖屋壁以故不亡漢武帝/時有季氏獲之以上河間獻王獨闕冬官一篇購)¶
(之千金不得乃以考工記補之遂奏入于袐府時儒以/為非是不行至劉歆獨識其書知周公致太平之跡始)¶
(奏立學官後鄭𤣥為之注儀禮周衰當戰國之世其書/並亡至漢髙堂生所傳十七篇惟士禮存焉後世推士)¶
<pb:KR3k0055_WYG_198-33a>¶
(禮以致天子之禮而行之至/馬融鄭𤣥王肅並為之注解)　禮記正義曰禮記本孔¶
子門徒共撰所聞也後通儒各有損益子思乃作中庸¶
公孫尼子作緇衣漢文帝時博士作王制其餘衆篇皆¶
如此例漢宣帝世東海后蒼善説禮於曲臺殿撰禮一¶
百八十篇曰后氏曲臺記后蒼傳於梁國戴徳及徳從¶
子聖乃刪后氏記為八十五篇名大戴禮聖又刪大戴¶
禮為四十六篇名小戴禮其後諸儒又加月令明堂位¶
樂記三篇凡四十九篇則今之禮記也(記有馬融鄭𤣥/二家注馬注今)¶
<pb:KR3k0055_WYG_198-33b>¶
(亡惟鄭注/行于世)　増禮運孔子曰夫禮先王以承天之道治¶
人之情　又曰禮之於人也猶酒之有蘖也君子以厚¶
小人以薄　禮器曰禮器其在人也如竹箭之有筠也¶
　樂記曰天髙地下萬物散殊而禮制行矣　左傳劉¶
子曰吾聞之民受天地之中以生所謂命也是以有動¶
作禮義威儀之則以定命也　又叔向曰禮敬之輿也¶
　大戴禮曰禮之象五行也其義四時也　又曰凡禮¶
始於脫成於文終於隆故至備情文俱盡其次情文佚¶
<pb:KR3k0055_WYG_198-34a>¶
興其下復情以歸太乙　韓詩外傳曰首天地之體因¶
人之情而為之節文者也　又曰禮者治辨之極也强¶
國之本也威行之道也功名之統也王公由之所以一¶
天下也　白虎通曰樂言作禮言制何樂者陽也陽倡¶
始故言作禮者陰也陰制度于陽故言制樂象陽禮法¶
陰也　正義疏序曰周禮為末儀禮為本本難明末易¶
見　史記商君傳曰三代不同禮而王　又自序曰禮¶
綱紀人倫故長于行　前漢書元朔六年詔曰朕聞五¶
<pb:KR3k0055_WYG_198-34b>¶
帝不相復禮　管子曰禮者因人之情縁義之理而為¶
之節文　荀子曰禮者人道之極　素書曰禮者人之¶
所履　淮南子齊俗訓曰禮者實之文也　春秋繁露¶
曰禮制節故長於文　中説子曰禮其皇極之門乎其¶
得中道乎故能辨上下定民志　又曰大戴小戴禮之¶
衰也　程子曰禮記雜出於漢儒然其間傳聖門緒餘¶
及格言為多　王粲荆州文學官志曰禮以立體據事¶
章條纎曲執而後顯採掇片言莫非寶也¶
<pb:KR3k0055_WYG_198-35a>¶
　　禮記二¶
増鄭氏曰周禮周公復辟以此授成王使居洛治天下¶
　左傳仲孫湫曰魯猶秉周禮　史記孔子世家曰孔¶
子問禮于老子　南史傳曰沈峻字士嵩博通五經尤¶
長三禮為國子助教時吏部郎陸倕與僕射徐勉書薦¶
峻曰周禮一書羣經源本此學不傳多歴年世惟助教¶
沈峻特精此書勉奏峻兼五經博士　唐書傳曰魏徴¶
常以小戴禮綜彚不倫更作𩔖禮二十篇上之帝美其¶
<pb:KR3k0055_WYG_198-35b>¶
書錄置秘府　又曰王懋字方慶尤精三禮學者有所¶
咨質酬復淵詣故門人次為雜禮答問　禮樂志曰開¶
元十四年通事舎人王嵓請刪去禮記舊文益以今事¶
張說以為禮記不刋之書去聖人久逺不可改易　韓¶
愈讀儀禮曰余嘗苦儀禮難讀且又行於今者蓋寡然¶
文王周公之法制具在於是乃掇其大要竒辭奥旨著¶
於篇　又唐書傳曰殷盈孫僖宗至蜀聞其有禮學擢¶
太常博士　宋史傳曰孔維字惟則九經及第太平興¶
<pb:KR3k0055_WYG_198-36a>¶
國七年使髙麗王治問禮於維維對以君臣父子之道¶
升降等威之序治悦稱之曰乃今見中國之夫子也¶
又選舉志曰淳化元年詔刻禮記儒行篇賜進士　又¶
傳曰宋庠父杞嘗為九江掾與其妻鍾禱於廬阜鍾夢¶
道士授以書曰以遺爾子視之小戴記也已而庠生¶
又曰劉摯字莘老少好禮其究三禮視諸經尤粹　又¶
曰歐陽守道字公權轉運副使呉子良聘為嶽&KR0354;書院¶
山長宗人新先寓居長沙往訪之語契請于子良禮新¶
<pb:KR3k0055_WYG_198-36b>¶
為書院講書講禮記天降時雨山川出雲守道起曰長¶
沙自有仲齊吾何為至此仲齊新之字也　玉海淳祐¶
六年十月講禮記畢錫宴秘書省御製七言律一章首¶
云天髙地下禮居中　又朱文公熹以儀禮為經取禮¶
記及經史諸書所載附本經下具列注疏諸儒之説為¶
經傳通解　金史傳曰張晞厯太常禮部二十餘年最¶
明古今禮學　元史傳曰熊朋來字與可初以禮記首¶
鄉薦而元制周官不與設科治戴記者又鮮朋來屢以¶
<pb:KR3k0055_WYG_198-37a>¶
為言朋來之學三禮尤深當世言禮樂者咸推宗之¶
趙昉潛溪後集序曰景濓父生呂公之鄉而遊于黄公¶
之門其學以經為師尤長于禮　吾學編傳曰解縉字¶
大紳上封事論時政剴切萬餘言其畧曰禮記出於漢¶
儒蕪雜尤甚宜及時刪改　又曰劉有年廬陵人徙沅¶
州洪武中明經起家為監察御史尋辭職養母忤旨謫¶
傅舟通州讀書不懈得儀禮十八篇於州故家上之詔¶
藏秘閣　明紀萬厯十八年御經筵畢覽貞觀政要曰¶
<pb:KR3k0055_WYG_198-37b>¶
唐太宗多有慙徳魏徴大節有&KR0220;命以後講禮記停貞¶
觀政要¶
　　禮記三¶
原修外　制中(漢書曰樂以治内而為同禮以修外而/為異同則和親異則畏敬也  禮記曰)¶
(夫禮所/以制中)　承天　事地(史記曰夫禮先王以承天之道/治人之情  禮記曰禮記上事)¶
(天下事地尊先/祖而崇君師)　不法　無體(晏子春秋曰晏子使魯/退見仲尼曰夫禮堂上)¶
(不趨授立不跪夫子反此禮乎晏子曰君行一臣行二/君之所來速吾是以趨以反位也君授卑故跪以下之)¶
(晏子出仲尼送之反命門人曰不法之禮惟晏子能為/之  禮記曰無聲之樂無體之禮無服之䘮此之謂三)¶
<pb:KR3k0055_WYG_198-38a>¶
(無/)　粉澤　橘柚(太公六韜對文王曰禮者天理之粉/澤  莊子曰三王五帝之禮義法度)¶
(其猶楂梨橘柚雖其味/相反而皆可於口也)　増居洛　在魯(上見二三下/見周易  宣)¶
(子見/注)　曲臺　芸閣(上見二程文獻通考晁氏曰呂大/臨師事  正叔禮學甚精有芸閣)¶
(禮解十/六卷)　節情　養性(羅處約先黄老後六經論曰禮/以節民之情而趨于性也  玉)¶
(海禮者其夲在于養/人之欲節人之性)　首籍　冠篇(歐陽詹張博士講/禮記曰禮也者御)¶
(人之大經故首于羣籍而講之而大全朱子曰曲禮首/章言君子修身其要在比三者  其效足以安民故以)¶
(冠/篇)　體嚴　志敬(論語集注曰禮之為體雖嚴然皆出/于自然之理  胡安國壽納幣傳曰)¶
(志敬而節具/與之知禮)　大典　格言(司馬光河間獻王賛曰周/禮者周公之大典  下見)¶
<pb:KR3k0055_WYG_198-38b>¶
(上/)　酌秦法　言夏禮(後漢書曹褒論曰漢初朝制無/文叔孫通頗採禮經參酌秦法)¶
(雖適物觀時有救崩弊先王之宏典盖多闕矣學論/語曰夏禮吾能言之杞不足徴也  以上俱初  記)¶
出淹中　得河間(前漢書藝文志曰古禮經/者出魯淹中  下見上一)　隔絳紗¶
　賜紫綬(太平御覽晋書曰韋逞母宋氏家世傳學其/父授以周官音義曰周公所制經紀典誥百)¶
(官品物備于此矣吾無男汝可受之勿令絶苻堅詣太/學盧壺奏曰比年撰綴惟周禮注未有其師竊見太常)¶
(韋逞母宋氏傳其父業今年八十視聼無闕非此母無/以傳授後生于是就其家起講堂隔絳紗而傳授以宋)¶
(氏為宣文君集文獻通考晁氏曰聶崇義三禮圗周世/宗時被㫖纂  以康成阮諶等六家圗刋定建隆二年)¶
(奏之賜紫/綬犀帶)　頒正義　刻儒行(玉海咸平六年八月雕/印周禮正義頒行  下)¶
<pb:KR3k0055_WYG_198-39a>¶
(見/上)　升月令　補冬官(三朝國史藝文志曰初禮記月/令篇第六明皇改黜舊文附益)¶
(新事號御刪月令升為首篇中元丘葵周禮序曰夫冬/官未嘗缺也雜出于五官之  漢儒考古不深以冬官)¶
(補之至宋淳熙間臨川俞廷椿始復古篇新安朱氏一/見以為冬官不亡嘉熈間永嘉王次㸃又作周官補遺)¶
(自是周禮六官/始得為完書)　經邦國　植綱常(孔穎達正義序曰/洎乎姬旦負扆臨)¶
(朝述曲禮以節威儀制周禮而經邦國為元史禮樂志/曰古之禮樂一太于人君之身心故其  用足以植綱)¶
(常而厚/風俗)　體正五經　源開三本(文心雕龍曰書標七/觀詩列四始體正五)¶
(經地潘徽江都集禮序曰禮之為用至矣大而/天  同節明而日月齊照源開三本體合四端)　闇記¶
義宗　多識容典(上見總載二學王氏𩔖苑/歸崇敬治禮  多識容典)　就質疑¶
<pb:KR3k0055_WYG_198-39b>¶
晦　淹識古今(山堂肆考王琳善禮學每就徐堅質疑/晦堅為申釋得聞所未聞  又王彦威)¶
(淹識古今典禮作曲/臺新説周官補遺)　猶酒有蘖　若璽印泥(上見一/  潘徽)¶
(揚州集禮序曰道徳仁義非此莫成進退瞻仰舍此安/適若璽印泥如防止水豈直譬彼耕耨同斯粉澤而已)¶
(哉/)　分年而試　按月而觀(上見總載三分年注令宋/史傳曰張虙以為月  之)¶
(文雖出于呂不韋然人主後天而奉天時此書不/為無助乃因己講者為十二卷乞按月而觀之)　尊¶
主庇民　垂世立教(隋書傳曰柳昂字千里見天下無/事可以勸學行禮因上表髙祖覽)¶
(而善之因下詔曰建國重道莫先于禮尊主庇民莫先/于禮  陳澔禮記集注序曰聖王繼天立極之道莫大)¶
(于禮後聖垂世立教/之書亦莫先于禮)　竹之有筠　木之有榦(上見一/  左傳)¶
<pb:KR3k0055_WYG_198-40a>¶
(孟僖子曰禮人之幹也林注人之有禮如木之/有榦人無禮無以立其身木無幹無以立其形)　發冢¶
得考工　探袠得世子(玉海齊書曰文惠太子鎮雍州/有盜發楚王冢獲竹簡書青絲)¶
(編簡廣數分長二尺有得十餘簡以示王僧䖍曰是科/斗書考工記周禮所闕文也  文獻通考雍熙四年八)¶
(月諸王府侍讀邢昺進分門禮選二十卷太宗探得文/王世子甚說問衛欽緒曰昺為諸王講書曽及此乎曰)¶
(諸王嘗訪昺經誼每發明/君臣父子之道上益喜)　視諸經尤粹　惟别錄為¶
優(上見二卑又曰劉氏别錄所傳儀禮十七篇次第各/不同尊  吉凶先後倫序惟别錄為優故鄭氏用之)¶
(今行/於世)¶
　　禮記四¶
<pb:KR3k0055_WYG_198-40b>¶
原禮本於太一(禮運云夫禮必本于太一分而為天地/轉而為陰陽變而為四時列而為鬼神)¶
(其降/曰命)　禮必本於天(鄭注云聖人則天之明因/地之利取法于鬼神者也)　禮者¶
人君之大柄(禮運云云鄭注云/柄所操以治亊也)　禮者人之大端(禮/運)¶
理萬物(禮器云禮也者合於天時設於地財/順于鬼神合于人心理萬物者也)　苞陰陽¶
(春秋説/題辭)　禮以明體(漢書藝文志云六藝之文禮以/明體書以廣聼春秋以斷事也)¶
禮以道行(詳總/載)　天之經地之義(左傳云吉也聞諸先/大夫子産曰夫禮天)¶
(之經也地之義也杜預注云/經者道之常義者利之宜也)　經國家定社稷(左傳云/夫禮所)¶
(以經國家定社稷叙/民人利後嗣者也)　别同異明是非(曲禮云夫禮者/所以别同異明)¶
<pb:KR3k0055_WYG_198-41a>¶
(是非/者也)　定親疎決嫌疑(又云夫禮者所以定/親疎決嫌疑者也)　恭儉揖¶
讓禮之為也(淮南/子)　萬物調四時和(春秋説題辭云禮/得則天下咸得厥)¶
(宜陰陽滋液萬物調四時和/動靜常用不可須臾離也)　禮從宜使從俗(曲禮云/云鄭注)¶
(云晋士匄帥師侵齊齊侯卒乃還春秋善之又/云牲幣之屬當從俗所出皆謂亊不可常也)　曲為¶
之防事為之制(漢書曰帝王質文世/有損益至周云云)　班朝治軍非禮¶
不行(曲禮班朝治軍蒞官/行法非禮威嚴不行)　教訓正俗非禮不備(又云/教訓)¶
(正俗非禮不備分爭辨訟鈔/非禮不决  以上北堂書)　増詆狥曲(前漢書傳曰王/式字翁思詔除)¶
(下為博士既至㑹諸大夫博士共持酒&KR0079;勞式博士江/翁心嫉之謂歌吹諸生曰歌驪駒式曰聞之于師客歌)¶
<pb:KR3k0055_WYG_198-41b>¶
(驪駒主人歌客毋庸歸今日諸君為主人日尚早未可/也江翁曰經何以言之式曰在曲禮江翁曰何狥曲也)¶
　致龍鳯(賈公彦周禮廢興序曰斯道也文武所以綱/紀周國君臨天下周公定致隆平之迹龍鳯)¶
(之/瑞)　后䕫不達(哀公問子曰夫䕫達於樂而/不達於禮是以傳于此名也)　孟僖不¶
能(左傳昭公七年九月公至自楚孟僖子/病不能相禮乃講學之茍能禮者從之)　制之凡文¶
之目(禮器曰經禮制之凡/也曲禮文之目也)　制之備文之竒(晁氏儀禮/疏序曰周)¶
(公之經何制之備也子夏之傳何/文之竒也康成之疏何學之博也)　宅天𠂻奠民極(玉/海)¶
(禮者將以宅天衷奠/民極豈形器云乎哉)　養君徳正朝綱(陳傅良曰周禮/之綱領三養君)¶
(徳正朝綱/均國勢也)　綱紀萬事彫琢六情(正義序曰三百三十/於斯為盛綱紀萬事)¶
<pb:KR3k0055_WYG_198-42a>¶
(彫琢/六情)　兩曜爭朗百川注瀆(歐陽詹題叔孫通傳後曰/三王迭作五帝更制夏殷)¶
(文武遞述其禮昭昭然若兩/曜之爭朗百川之注瀆者矣)　經邦之&KR0100;則莊敬之楷¶
模(太平御覽唐書曰𤣥宗時國子司業李元瓘上言三/禮三傳及毛詩尚書周易等兹聖賢微言生人教業)¶
(今明經所習務在出身咸以禮記文少人皆競讀周禮/經邦之&KR0100;則儀禮莊敬之楷模公羊榖梁厯代崇習今)¶
(兩監及州縣以獨學無友四/經殆絶望四海均習從之)　鄭氏深而未完王肅明¶
而寡要(元史傳曰黄澤于禮學則謂鄭氏深/而未完王肅明而寡要作禮經正言)　慶則舉¶
大畧小悊則舉小畧大(賈公彦儀禮疏序曰其為注疏/則有二家信都黄慶者齊之盛)¶
(徳李孟悊者隋曰碩儒慶則舉大畧小經注疎漏猶登/山逺望而近不知悊則舉小畧大經注稍周似入室近)¶
<pb:KR3k0055_WYG_198-42b>¶
(觀而逺/不察)¶
　　禮記五¶
原詩晋傅咸周官詩曰惟王建國設官分職進賢興功¶
取諸易直除其不蠲無敢反側以徳詔爵允臻其極(其/)¶
辨其可任以告於正掌其戒禁治其政令各修乃職以¶
聽王命(其/二)　唐李百藥賦禮記詩曰玉帛資王㑹郊丘¶
叶聖情重廣開環堵至聖軼金籝盤薄依厚地遥裔騰¶
太清方恱升中禮足以慰餘生¶
<pb:KR3k0055_WYG_198-43a>¶
増序唐孔穎達禮記正義曰夫禮者經天緯地本之則¶
太一之初原始要終體之乃人情之欲夫人上資六氣¶
下乘四序賦淸濁以醇醨感陰陽而遷變是以聖王保¶
之以正直納之於徳義猶襄陵之浸修隄防以制之□¶
駕之馬設銜策以驅之故乃上法圎象下參方載燔黍¶
則大享之濫觴土鼓乃雲門之拳石冠冕飾于軒初玉¶
帛朝于虞始夏商革命損益可知文武重光典章斯備¶
　　史一¶
<pb:KR3k0055_WYG_198-43b>¶
原案敘世本注曰黄帝之世始立史官蒼頡沮誦居其¶
職矣至於夏商乃分置左右言則左史書之動則右史¶
書之故曰左史記言右史記動言經尙書事經春秋者¶
也(漢書曰古之王者世有史官君/舉必書所以慎言行昭法戒也)　周官有太史小史¶
内史外史御史凡五官太史掌建邦之六典八法八則¶
以逆邦國之治小史掌邦國之志奠繫世辨昭穆若有¶
事則詔王之忌諱内史掌王八柄之法書王命而貳之¶
外史掌書外令掌四方之志掌三皇五帝之書掌達書¶
<pb:KR3k0055_WYG_198-44a>¶
名於四方御史掌邦國都鄙萬民之治令以賛冢宰掌¶
賛書　曲禮曰史載筆士載言夏有太史終殷有太史¶
摯周有太史佚太史儋太史叔服史籀史蘇史趙(六韜/禹有)¶
(史疇史大戴/禮虞  伯夷)　増子曰吾猶及史之闕文也　子夏詩¶
序曰國史明乎是非之迹　呉志右國史華覈上疏曰¶
五帝三王皆立史官敘錄功美垂之無窮　隋書李徳¶
林傳曰史者編也故魯號紀年　宋三朝藝文志曰古¶
者左史記言右史記動厥後有起居注葢記動也時政¶
<pb:KR3k0055_WYG_198-44b>¶
紀葢記言也又有日厯兼言動而成之　管子曰春秋¶
之記注周公凡例諸侯國史也　孔叢子答問篇曰古¶
者人君外朝則有國史内朝則有女史舉則左史書之¶
言則右史書之以無諱示後世　中説天地篇曰史之¶
失自遷固始也記繁而志寡　又曰陳夀有志于史依¶
大義而削異端　中説謂薛収曰聖人述史三焉書也¶
詩也春秋也三者同出于史而不可雜也故聖人分焉¶
　袁山松曰史之為難有五煩而不整一也俗而不典¶
<pb:KR3k0055_WYG_198-45a>¶
二也書不實錄三也賞罰不中四也文不勝質五也¶
江淹曰修史之難無過于志　文心雕龍史傳篇曰史¶
之為言使也執筆左右使之記也　又曰歳逺則同異¶
難宻事積則起訖易踈斯固總㑹之為難也　又曰或¶
有同歸一事數人分功兩記則失于複重偏舉則病於¶
不周此又銓配之未易也　貞觀二十年閏三月詔曰¶
十有八家雖存記注才非良史書&KR0220;實錄榮緒煩而寡¶
要行思勞而少功叔寧味同畫餅子雲學湮涸流處叔¶
<pb:KR3k0055_WYG_198-45b>¶
不預於中興法盛莫通于創業洎乎干陸曹鄧畧記帝¶
王鸞盛廣松纔編載祀其文既野其事罕有　來鵠聖¶
政紀頌序曰史臣者當國之鑑千億代之睂目也　皮¶
日休請孟子為學科書曰經之降者莫過乎史　皇甫¶
湜曰合聖人之經以心不以迹得良史之體在適不在¶
同　唐書禮部尚書蕭至忠嘗問劉知幾曰自古以來¶
文士多而史才少何也對曰史才須有三長才也學也¶
識也夫有學而無才猶良田百頃黄金滿籝而使愚者¶
<pb:KR3k0055_WYG_198-46a>¶
營生終不能致於貨殖者矣有才而無學亦猶思兼匠¶
石巧若公輸而家無楩柟斧斤終不果成其宮室者矣¶
尤須好是正直善惡必書此則為虎傅翼所向無敵者¶
矣　歐陽修論日厯疏曰史者國之典法也　曽鞏南¶
齊書目錄曰古之所謂良史者其明必足以周事物之¶
情其道必足以通天下之用其智必足以通難知之意¶
其文必足以發難顯之情　玉海昔四史昉于黄帝五¶
史建于蒼籀右言左動官宿其業言為尚書紀謨訓而¶
<pb:KR3k0055_WYG_198-46b>¶
舉其綱事為春秋繫日月而詳其目紀傳猶未分也邦¶
國之志掌於小史百十二國寶書藏於周室私史猶未¶
作也自鄭書晋乘魯史秦記而國各有史如南董左氏¶
之流史猶出於一家也　又晁氏曰論一時之事紀傳¶
不如編年論一人之事編年不如紀傳　又真氏曰善¶
學者本之以經參之以史所以明理而達諸用也　又¶
方孝孺絳侯論曰天子之賞罰信于當世史氏之賞罰¶
信于萬世天子之賞罰可以貴賤一世之人而史氏之¶
<pb:KR3k0055_WYG_198-47a>¶
賞罰可以懲勸于無窮榮辱于既死¶
　　史二¶
原孔子曰周任古之良史也老子為周守藏室史又為¶
柱下史則其職也　春秋傳曰晋趙穿弑靈公太史董¶
狐書曰趙盾弑其君孔子聞之曰董狐古之良史　齊¶
崔杼弑莊公太史書曰崔杼弑其君崔子殺之南史聞¶
太史盡死執簡以往(俱詳太/史令)　楚王與右尹子革語左¶
史倚相趨而過王曰良史也能讀三墳五典八索九丘¶
<pb:KR3k0055_WYG_198-47b>¶
　史記曰秦澠池之㑹其君相為鼔瑟扣缶皆命御史¶
書之是則周之列國亦各有史官書事記言以裁討典¶
不虚美不隠惡善以勸世惡以示後所以暴露成敗昭¶
彰是非者也遭秦滅學官失其守至漢武帝始置太史¶
令天下計書先上太史副上丞相故司馬談父子世居¶
此職得撰史記自序傳云述陶唐以來至于麟止自黄¶
帝始原始察終考之行事著十二本紀三十世家十表¶
八書七十列傳成一家言是也　漢書司馬遷傳賛曰¶
<pb:KR3k0055_WYG_198-48a>¶
書契之作而有史官後漢書云班彪續司馬遷後傳數¶
十篇未成而卒明帝命其子固續之固以史遷所記乃¶
以漢氏繼百王之末非其義也大漢當可獨立一史故¶
上自髙祖下終王莽為紀表傳九十九篇逮上之十志¶
未畢扶風馬續乃其妺曹大家所成今漢書是也其後¶
又有東觀漢記　後漢書云詔劉珍陶伏無忌等述於¶
東觀謂之東觀漢記列傳載記凡百二十篇是也世以¶
史記班固漢書及東觀漢記為三史矣後三國分方魏¶
<pb:KR3k0055_WYG_198-48b>¶
呉各有史蜀無其職晋初陳夀採集其事謂之三國志¶
凡六十五篇自兹厥後世有史書雖不及遷固所修亦¶
其次也(以上俱/初學記)　増晋書習鑿齒傳曰桓溫覬覦非望¶
鑿齒著漢晋春秋以裁正之始以蜀為正其識過陳夀¶
逺矣㑹要曰貞觀二十年閏三月詔修晋書房𤣥齡褚¶
遂良等主其事以臧榮緒晋書為本宣武二帝及陸機¶
王羲之四論則太宗所著故名為御撰南北朝諸史半¶
出唐臣(南宋書沈約齊書蕭子顯梁陳則唐姚思亷所/修也北魏書魏收北齊書則唐李百藥周書則)¶
<pb:KR3k0055_WYG_198-49a>¶
(唐令狐/徳棻也)而魏徴隋書總梁陳齊周之事故俗號五代志¶
李延夀則又合南北之成焉唐書傳曰延夀父大師多¶
識前世舊事常以宋齊梁陳魏周隋天下參隔其史詳¶
本國畧他國訾美失傳思擬春秋編年刋究南北事未¶
成而沒延夀乃追修先志本魏登國元年盡隋義寧二¶
年謂之北史本宋永初元年盡陳禎明三年謂之南史¶
其書頗有條理刪落釀辭過本書逺甚舊唐書劉昫所¶
撰也宋歐陽修之為新書晁氏曰嘉祐中曽公亮等被¶
<pb:KR3k0055_WYG_198-49b>¶
詔刪定歐陽修撰紀志宋祁撰列傳舊書約一百九十¶
卷新書約一百七十四卷表所謂事増于前文省於舊¶
是也梁唐晋漢周五代史則歐所自著國史謂其可繼¶
班固劉向焉其時司馬光又著資治綱鑑宋史傳曰光¶
思厯代史繁人主不能徧覽為通志八卷以獻英宗覽¶
之命置局秘閣續其書神宗時上之賜今名其進表曰¶
上起戰國下終五代凡一千二百三十五年臣之精力¶
盡于此書後此朱熹又因之為綱目序例曰表歳以首¶
<pb:KR3k0055_WYG_198-50a>¶
年因年以著統大書以提要分注以備言歳周於上而¶
天道明統正於下而人道定誠史外之要典而六經之¶
羽翼也宋遼金三史成于元托克托歐陽𤣥元史成於明¶
之宋學士濓前以史記前後漢三國志晋書宋齊梁陳¶
魏北齊周隋延夀南史北史新唐書五代史稱十七史¶
益以宋遼金元稱二十一史為正史云性理大全司馬¶
光曰李延夀之書亦近世之佳史也雖於禨祥詼嘲小¶
事無所不載然敘事簡徑比于南北正史無繁冗蕪穢¶
<pb:KR3k0055_WYG_198-50b>¶
之辭竊謂陳夀之後惟延夀可以亞之但恨不作志使¶
數代制度沿革皆沒不見耳又蘇轍古史曰司馬遷淺¶
陋而不學疎畧而輕信又朱熹曰太史公疎爽班固書¶
宻塞又曰新唐書叙事務簡畧故多鬱而不明又呂祖¶
謙曰史臣者萬世是非之權衡也禹不能崇鯀管蔡不¶
能貶周趙盾不能改董狐之筆崔杼不能奪南史之簡¶
公是公非舉天下莫之能移焉¶
　　史三¶
<pb:KR3k0055_WYG_198-51a>¶
原方志　直文(上詳敘事書漢書司馬遷贊曰劉向揚/雄博極羣  皆稱遷有良史之才辨而)¶
(不華質而不俚/其文直其事核)　司籍　掌書(左傳曰荀躒如周籍談/為介王謂籍談曰昔而)¶
(髙祖孫伯黶司晉之典籍以為/大政故曰籍氏  下詳敘事)　記善　書過(禮記曰/凡養老)¶
(五帝憲三王有乞言五帝憲養氣體而不乞言有善則/記之為惇史三王亦憲既養老而後乞言亦微其禮皆)¶
(有惇史秉韓詩外傳曰周舍對趙簡子/曰操牘  筆從君之後伺君過而書之)　帝書　王籍¶
(上詳敘事事陸士衡晉書限㫁議曰三祖實終為臣故/書為臣之  不可如傳此實錄之謂也而名同帝王故)¶
(自帝王之籍不可以/不稱紀則追王之義)　新載　舊章(張衡表求合正三/史曰臣伏見陛下)¶
(思光先緒以典籍為本而史書枝别條異不同一貫建/武以來新載未就  杜預春秋序曰其發凡以言例皆)¶
<pb:KR3k0055_WYG_198-51b>¶
(史書之/舊章)　嗣書　續紀(見上史二齊崔杼事除東觀漢/記曰班固徴詣校書  蘭臺令)¶
(史遷為郎典校秘書令/史卒前所續史記也)　微文　隠切(班固典引曰永/平十七年詔曰)¶
(司馬遷著書成一家言揚名後世至以身陷刑之故反/微文諷刺貶損當代非誼士也  魏志曰明帝問王肅)¶
(司馬遷以受刑之故内懷隠語/著史記非貶孝武則令人切齒)　述漢　遵周(東觀漢/記曰時)¶
(人有上言班固私改舊史詔下京兆收繫固弟超詣闕/上書具陳固不敢妄作但續父所紀述漢事  杜預春)¶
(秋序仲尼因魯史䇿書成文考其真偽而志其/典禮上以遵周公之遺制下以明將來之禮法)　書名¶
循禮(左傳曰鄭為㳺楚故罕虎公孫僑公孫段印段㳺吉/駟帶私盟于閨門之外公孫黑强與于盟使太史書)¶
(其名且曰七子陽何法盛晉中興書曰仲尼/遂因魯史而書  秋皆循理而動着為實錄)　方冊¶
<pb:KR3k0055_WYG_198-52a>¶
直書(家語曰哀公問政於孔子孔子曰文武之政布在/方冊  杜預春秋序曰四曰盡而不汙直書其事)¶
(具文見意丹楹刻桷天王/求車齊侯獻捷之𩔖是也)　八書　十志(上詳敘事曰/東觀漢記)¶
(蔡邕徙朔方上書/求還續成十志)　書言　掌命(上見史一/下詳敘事)　増謗書¶
　穢史(容齋隨筆司馬遷作封禪書中述武帝神仙鬼/竈之事甚備故王允謂之謗書  北史傳曰魏)¶
(收修魏書夙有怨者多沒其善每言何物小子敢共魏/收作色舉之則使上天按之當使入地于是衆口諠然)¶
(號為/穢史)　三途　五體(史通曰史之為途有三彰善貶惡/不避强禦若晋之董狐齊之南史)¶
(上也編次勒成蔚為不朽若魯之丘明漢之子長次也/髙材博學名重一時若周之戎夫楚之倚相下也  夾)¶
(漈鄭氏曰司馬氏父子世司典籍工于制作勒成一書/為五體本紀記事世家傳代表以正厯書以𩔖事傳以)¶
<pb:KR3k0055_WYG_198-52b>¶
(著人使百代而下/史官不能易其法)　身鑑　國章(唐書曰房𤣥齡魏徵/姚思亷等修五代史)¶
(成太宗勞之曰覽前王之得失為在身之龜鑑卿等副/朕深懐極可嘉尚  來鵠聖政記曰表裏可見者莫過)¶
(乎史國之大/章如何可畧)　冠冕　睂目(玉海緬稽唐朝簡冊尤備/惟紀傳表志為一代鉅典)¶
(冠冕史錄其以/是歟  下見上)　體三　因四(晁氏曰後世述史者其/體有三編年紀傳實錄)¶
(時又王氏揮麈錄曰凡史官記事所因者有四一曰/  政記二曰日厯三曰起居注四曰臣僚墓碑行狀)¶
原掌邦國　建侯王(杜預春秋序曰周禮有史官掌邦/國四方之事  漢書曰漢書敘帝)¶
(皇列官司建侯王張晏注曰十/二紀百官表及諸侯王表也)　别異同　明得失(見/上)¶
(春秋繫日注倫子夏詩序曰國史明乎得/失之迹傷人  之廢  以上俱初學記)　増亞六經¶
<pb:KR3k0055_WYG_198-53a>¶
　冠諸史(𩔖苑唐書曰史之為書褒善懲惡亞于六經/  宋史傳曰張衡患學者不知古今纂厯代)¶
(帝紀名曰編年通載神宗/覽而善之謂可冠冕諸史)　發潛徳　揚盛心(韓愈荅/崔立之)¶
(書曰求國家之遺事考賢人哲士之終始作唐之一經/垂之于無窮誅姦諛于既死發潛徳之幽光  元史𩔖)¶
(郝經續後漢書序曰中統元年詔經持節使宋館留儀/真乃破藁發凡起漢終晋以更夀書以昭烈為正統以)¶
(魏呉為僭偽奮昭烈之幽光揚孔明之盛心袪操/丕之鬼蜮破懿昭之城府千載之弊一旦豁然)　亞¶
陳夀　似馬遷(上見上贄蘇軾曰歐公論/事似陸  記事似司馬遷)　嚴義例¶
訂愚賢(宋濓送纂修元史梁琬詩曰衮鉞嚴義/例  祝允明詩曰㑹将靑史訂愚賢)　吹霜¶
噴露　入地上天(文心雕龍史傳篇曰至于編紀同時/時同多詭雖定哀辭微而世情利害)¶
<pb:KR3k0055_WYG_198-53b>¶
(勲業之家雖庸夫而盡飾迍敗之士雖令徳而常嗤理/欲吹霜噴露寒暑筆端此又同時之枉可為歎息者也)¶
(穢下見上/  史注)　權重宰相　任軋臺貟(唐書傳曰裴敬則/兼修國史乃請髙)¶
(選史官韋安石常閲其史藁歎曰董狐何以加世人不/知史官權重宰相宰相但能制生人史官兼能制生死)¶
(史元史曰仁宗嘗諭省臣曰人言御史臺任重朕謂國/  院尤重御史臺是一時公論國史院是萬世公議)¶
　不欺地下　寧負鄉人(唐書傳曰呉兢初與劉知幾/撰定武后實錄敘張昌宗誘)¶
(張説誣魏元忠一事言說已然可頼宋璟激勵苦切故/轉禍為福説知兢所為從容謬謂曰劉生書魏公事不)¶
(少假借奈何兢曰知幾已亡不可受誣地下兢實為之/其革故在說屢以情靳改辭曰狥公之情何名實錄卒)¶
(不改世謂今之董狐里宋史傳曰袁樞字機仲分修國/史傳章惇家以其同  轉請文飾其傳樞曰子厚為相)¶
<pb:KR3k0055_WYG_198-54a>¶
(負國欺君吾為史官書法不隠寧/負鄉人不可負天下後世公議)　頭白可期　丹靑¶
難畫(上見下粹王安石讀史詩曰糟粕/所傳非  美丹靑難畫是精神)　秘寶藏山¶
豐編照物(劉昭曰司馬遷作史記爰建八書班固因曰/十志天人經緯帝政綱維創蔵山之秘寶肇)¶
(刋石之遐貫典來鵠聖政頌曰豐編照/物借籍於堯  史臣者國之鑑云云)　英莖咸韶¶
桑麻穀粟(容齋隨筆曰班固著漢書制作之工如英莖/咸韶  朱子論史曰温公之文如桑麻榖粟)¶
(如稽古錄/極可觀)　法嚴記約　文直事詳(取春秋注臣宋史/傳曰李淸  召為)¶
(兩朝國史編修官撰河渠律厯選/舉志文直事詳人以為不減史漢)　缺陳橋事　補建¶
文編(玉海淳化五年四月命張洎李至等同修國史上/因言太祖受命之際非謀慮所及史冊所缺宜令)¶
<pb:KR3k0055_WYG_198-54b>¶
(至等重加綴輯可吾學編傳曰楊守陳字維新鄞人嘗/言國可滅史不  滅靖難後不記建文君事遂使當時)¶
(朝政及方黄死事諸臣皆闕落無傳及今搜採猶可補/輯景帝已正位號英宗實錄標目猶書郕戾王附宜改)¶
(正/)　詞宗丘明　直歸南董　綜覈班范　　發揮蒼¶
籀(玉海/云云)¶
　　史四¶
原不虚美謂實錄(魏志曰王肅對明帝曰司馬遷事不/虚美不隠惡劉向揚雄服其善敘事)¶
(有良史之才/謂之實錄)　増信史(公羊傳曰春/秋之信史也)　良史(見/上)　靑史¶
(玉海風俗通義/引靑史子書)　彤史(又宮中/彤管)　三不如(晋書傳曰張/輔嘗著論班)¶
<pb:KR3k0055_WYG_198-55a>¶
(固司馬遷之著述詞約而事舉叙三千年惟五十萬言/班敘二百年事乃八十萬言不如遷一也良史述事善)¶
(足以勸惡足以戒中流小事亦無取焉而班皆書/之不如二也毁貶晁錯傷忠厚之道不如三也)　五¶
不可(見/下)　取春秋(宋史傳曰歐陽修奉詔修唐書又自/撰五代史法嚴詞約多取春秋遺旨)¶
　倣左氏(玉海朱子撰綱目綱倣春秋而參取羣/史之長目倣左氏而稽合諸儒之粹)　經¶
緯治亂(宋史傳曰張昭未冠讀九經盡通其義後至賛/皇遇程生者專史學以為專究經旨不通古今)¶
(率多拘滯若極談王霸/經緯治亂非史不可)　權衡是非(東萊呂氏曰史官/者萬世是非之權)¶
(衡/也)　各用所長(晁氏曰編年紀傳雖未易以優劣論然/編年所載于一國治亂之事為詳紀傳)¶
(所載于一人善惡之迹為詳由/此言之編年似優其來最古)　各因所長(元文𩔖胡/三省新注)¶
<pb:KR3k0055_WYG_198-55b>¶
(資治通鑑序曰溫公修書分屬漢則劉攽三國訖于南/北朝則劉恕唐則范祖禹各因所長屬之皆天下選也)¶
　域中大權(蘇轍史官助賞罰論曰域中有三權曰天/曰君曰史聖人以此三權者制天下之是)¶
(非而使/之相助)　天下大信(遼史傳曰耶律孟簡太康中詣闕/上書曰本朝之興幾二百年宜有)¶
(國史以垂後世上命置局纂修孟簡謂餘官/曰史筆天下之大信一言當否百世從之)　心術為¶
正(元史傳曰揭徯斯字曼碩詔修遼金宋三史留為總/裁官丞相問修史以何為本曰用人為本有學問文)¶
(章而不知史事不可與有學問文章知史事而心術不/正者不可與用人之道又當以心術為正且欲求作史)¶
(之法須求作史之意古人作史雖小/善必錄小惡必記不然何以示懲勸)　口舌非爭(又曰/歐陽)¶
(元字原功為三史總裁發凡舉例俾論撰有據史官中/有悻悻露才論議不公者不以口舌爭藁上援筆竄定)¶
<pb:KR3k0055_WYG_198-56a>¶
(之統系/白正)　兩晋不可行(宋史傳曰呂端字易直為翰林/學士詔選校勘三國志晋唐書)¶
(或有言兩晋事多鄙惡不可流行者真宗以訪宰相士/安曰惡以戒世善以勸後善惡之事春秋備載真宗然)¶
(之遂命/刋刻)　五代不足法(玉海陳瓘上重修五代史上謂/輔臣曰五代史不足法王曽曰)¶
(安危之迹/亦可鑒也)　穎士尤罪子長(李華三賢論曰蕭穎士以/史書為煩尤罪子長不編)¶
(年而為/紀傳)　東萊不取班固(朱子曰呂東萊/甚不取班固)　家家自以¶
為遷固(劉軻與馬植書曰執史/筆者家家自稱為遷固)　人人自以為荀袁(見/下)¶
　明鏡一時覆車千祀(王績與陳叔達重修隋紀書曰/裁成國典褒貶人倫欲使明鏡)¶
(一時覆/車千祀)¶
<pb:KR3k0055_WYG_198-56b>¶
　　史五¶
原詩魏阮瑀詩曰誤哉秦穆公身沒從三良忠臣不達¶
命隨軀就死亡低頭闚壙户仰視日月光謂誰此可處¶
恩義不可忘路人為流涕黄鳥啄髙桑　晋左思詠史¶
詩曰被褐出閶闔髙歩追許由振衣千仞岡濯足萬里¶
流吾希段干木偃息藩魏君吾慕魯仲連談笑却秦軍¶
當世貴不覊遭難能解紛功成恥受賞髙節卓不羣¶
又袁宏詩曰周昌梗槩臣辭達不為訥汲黯社稷器棟¶
<pb:KR3k0055_WYG_198-57a>¶
梁天表骨陸賈厭解紛時與酒檮杌婉轉將相門一言¶
和平勃趨舍各有之俱令道不沒　又詩曰無名困螻¶
蟻有名世所疑中庸難為體狂狷不及時楊惲非忌貴¶
知及有餘辭躬畊南山下蕪穢不遑治趙瑟奏哀音秦¶
聲歌新詩吐音非凡唱負此欲何之　又左思咏史詩¶
曰鬱鬱澗底松離離山上苖以彼徑寸莖蔭此百尺條¶
世胄躡髙位英俊沉下僚地勢使之然由來非一朝金¶
張藉舊業七葉珥漢貂馮公豈不偉白首不見招　又¶
<pb:KR3k0055_WYG_198-57b>¶
咏史詩曰主父宦不達骨肉還相薄買臣困樵採伉儷¶
不安宅陳平無産業歸來翳負郭長卿還成都壁立何¶
寥廓四賢豈不偉遺烈光篇籍當其未遇時憂在塡溝¶
壑英雄有屯邅由來自古昔何世無竒才遺之在草澤¶
　又張協詠史詩曰昔在西京時朝野多歡娯藹藹東¶
都門羣公祖二疏朱軒曜金城供帳臨長衢達人知止¶
足遺榮忽如無抽簪解朝衣散髮歸海隅　又潘岳於¶
賈謐坐讀漢書詩曰理道在儒𢎞儒由人光矣魯侯文¶
<pb:KR3k0055_WYG_198-58a>¶
質彬彬筆下摛藻席上敷珍前疑既辨舊史惟新将分¶
爾史既辨爾疑延我良友講此微辭　宋鮑昭咏史詩¶
曰五都矜才雄三川養聲利百金不市死明經有髙位¶
京城十二衢飛甍各鱗次仕子彯華纓遊客竦輕轡明¶
星晨未晞軒蓋已雲至賔御紛颯沓鞍馬光照地寒暑¶
在一時繁華及春媚君平獨寂寞身世兩相棄　陳阮¶
卓賦咏得魯仲連詩曰魯連有髙趣意氣本相求笑罷¶
春軍却書成燕將愁聊棄南金賞方從滄海遊寄言人¶
<pb:KR3k0055_WYG_198-58b>¶
世客非君能見留　又張正見賦得韓信詩曰淮陰總¶
漢兵燕齊擅逺聲沈沙擁急水拔幟上危城野有千金¶
報朝稱三傑名所悲雲夢澤空傷狡兔情　又祖孫登¶
賦得司馬相如詩曰雍容文雅深王吉共追尋當壚應¶
沽酒託意且彈琴上林能作賦長楊得賜金惟當有漢¶
主知懐封禪心　隋王由禮賦得馬援詩曰二帝已馳¶
聲五谿還總兵受詔金鞍動論功銅馬成惟稱聚米勢¶
無慚薏苡情雖謝雲臺影猶傳千載名　唐太宗司馬¶
<pb:KR3k0055_WYG_198-59a>¶
彪續漢志詩曰二儀初搆象三才乃分位非惟樹司牧¶
固亦垂文字綿代更膺期芳圗無輟記炎漢承君道英¶
謨纂神器潛龍既可躍術兔奚難致前史殫妙詞後昆¶
沈雅思書言揚盛跡補闕興鴻志川谷猶舊途郡國開¶
新意梅山未覺朽穀水誰云異車服隨名表文物因時¶
置鳯㦸翼康衢鸞衡總柔轡清濁必能澄洪纎幸無棄¶
觀儀不失序遵禮方由事政宣竹律知時平玉條備文¶
囿雕竒彩藝門蘊深致雲飛星共流風揚月兼至禋𩔖¶
<pb:KR3k0055_WYG_198-59b>¶
遵令典壇壝資良地五勝竟無違百司誠有庇我皇承¶
暇景談叢引衆秘討論窮義府看覈披經笥大辨良難¶
仰小學終先匱聞道諒知榮含毫孰&KR0111;愧　増唐李華¶
詠史詩曰巢許在箕潁陶唐不得臣九州尚洗耳一命¶
安能親綿邈數千祀丘中誰隠淪朝遊公卿府夕是山¶
林人蒲帛揚側陋薜蘿為縉紳九重念入夢三事思降¶
神且設庭中燎寧窺泉下鱗　又盧照鄰咏史詩曰季¶
生昔未達身辱功不成髠鉗為臺隷灌園變姓名幸逢¶
<pb:KR3k0055_WYG_198-60a>¶
滕將軍兼遇曹丘生漢祖廣招納一朝拜公卿百金孰¶
云重一諾良匪輕廷議斬樊噲羣公寂無聲處身孤且¶
直遭時坦而平丈夫當如此唯唯何足榮　又張謂讀¶
後漢逸民傳詩曰子陵沒已久讀史思其賢誰謂潁陽¶
人千秋如比肩嘗聞漢光武曽是曠周旋名位茍無心¶
對君猶可眠東過富春渚樂此佳山川夜卧松下月朝¶
看江上煙釣時應有待釣罷已&KR0111;筌生事在林壑悠悠¶
經暮年於今七里灘遺跡尚依然髙臺竟寂寞流水空¶
<pb:KR3k0055_WYG_198-60b>¶
潺湲　又李白讀諸葛武侯傳書懐贈崔少府叔封昆¶
季詩曰漢道昔云季羣雄方戰爭霸圖各未立割據資¶
豪英赤伏起頽運卧龍得孔明當其南陽時隴畝躬自¶
畊魚水三顧合風雲四海生武侯立岷蜀壯志吞咸京¶
何人先見許但有崔州平余亦草間人頗懐拯物情晚¶
途值子玉華髪同衰榮託意在經濟結交為弟兄無令¶
管與鮑千載獨知名　白居易讀史詩曰漢日大將軍¶
少為乞食子秦時故列侯老作鋤𤓰士春華何暐暐園¶
<pb:KR3k0055_WYG_198-61a>¶
中發桃李秋風忽蕭條堂上生荆杞深谷變為岸桑田¶
成海水勢去未須悲時來何足喜寄言榮枯者反復殊¶
未已　宋王安石咏史詩曰孔孟如日月委蛇在蒼旻¶
光明所照耀萬古成冬春揚子出其後仰攀&KR0111;賤貧衣¶
冠𣺌塵土文字爛星辰歳晩天禄閣强顔為劇秦趨舍¶
跡少忤行藏意終鄰攘攘外逐物紛紛輕用身往者或¶
可返吾將遇斯人　明劉基咏史詩曰凱風扇朱夏草¶
木生清涼卧疾澹幽曠白日悠且長散帙觀古人喟然¶
<pb:KR3k0055_WYG_198-61b>¶
想虞唐陽春能幾何隂氣多繁霜天道諒悠悠人理亦¶
茫茫咏歌寄深情歌罷増慨慷¶
原志後漢班固述五行志曰河圖命宓洛書錫禹八卦¶
成列九疇逌敘三代寔寶光演文武春秋之占各徴是¶
舉　又藝文志述曰伏羲畫卦書契後作虞夏商周孔¶
篹其業篹書刪詩綴禮正樂彖繫大易因史立法六學¶
既登遭時㒺𢎞羣言紛亂諸子相騰秦人是滅漢修其¶
缺劉向司籍九流區别¶
<pb:KR3k0055_WYG_198-62a>¶
原銘宋顔延之家傳銘曰曠彼琅邪實維海宇誰其來¶
遷特聞逺祖靑州挺秀爰始奠居内辭鼎府外秉邦閭¶
建節中平分竹黃初刑淸齊右政簡營區葛嶧明懿平¶
陽總理咸薦公庭或登宰士列美霸朝變風千里華萼¶
之茂於昭不已¶
增賛梁劉勰史傳篇賛曰史肇軒黃體備周孔世厯斯¶
編善惡偕總騰褒裁貶萬古魂動辭宗丘明直歸南董¶
増書唐劉知幾論史上蕭至忠書曰古之國史皆出一¶
<pb:KR3k0055_WYG_198-62b>¶
家未嘗藉於衆功方云絶筆惟後漢東觀大集羣儒而¶
著述無主條章靡立由是伯度訝其不實公理以為可¶
焚今史司取士有倍東京人自以為荀袁家自稱為政¶
駿每欲記一事載一言皆閣筆相視含毫不斷故頭白¶
可期而汗靑無日其不可一也前漢郡國計書先上太¶
史副上丞相後漢公卿所撰始集公府乃上蘭臺由是¶
史官所修載筆為傳爰自近古此道不存史官編錄惟¶
自詢採而左右二史闕注起居衣冠百家罕通行狀求¶
<pb:KR3k0055_WYG_198-63a>¶
風俗於州郡視聽匪詳討沿革於臺閣簿籍難見雖使¶
尼父復出猶且成於管窺况僕限於中才安能遂其博¶
物其不可二也昔董狐之書法也以示於朝南史之書¶
弑也執簡以往而近代史局皆通籍禁門盖由杜彼顔¶
面防諸請謁故也今館中作者多士如林皆願長喙無¶
聞䶦舌儻有五始初成一言加貶言未絶口而朝野且¶
知筆未濡毫而縉紳咸見夫孫盛實錄取嫉權門王韶¶
直書見讐貴族人之情也能無畏乎其不可三也古者¶
<pb:KR3k0055_WYG_198-63b>¶
刋定一史纂成一家體統各殊指歸咸别頃史官注記¶
多取稟監修楊令公法春秋則云必須直辭宗尚書則¶
曰宜多隠惡十羊九牧其意難行一國三公適從焉在¶
其不可四也竊以史置監修雖為古式尋其名號可得¶
而言夫言監者盖總統之義耳如創紀編年則年有限¶
斷革傳敘事則事有豐約斯宜明立科條審定區域儻¶
人思自勉則書可立成今監之者既不指授修之者又¶
無遵奉坐變炎涼徒延歳月其不可五也¶
<pb:KR3k0055_WYG_198-64a>¶
増序隋許善心續修梁史序曰革命創制竹素之道稍¶
彰紀事記言筆墨之官漸著炎農以往存其名而漏其¶
迹軒黃以來晦其文而顯其用登丘納麓具訓誥及典¶
謨貫昴入房傳夏正與殷祀辨方正位論時訓功南北¶
左右兼四名之别檮杌乘車擅一家之稱先君昔在前¶
代早懐述作凡撰齊書為五十卷梁書紀傳隨事勒成¶
及闕而未就者目録注為一百八卷梁室交䘮墳籍銷¶
盡冢壁皆殘不韋無所盜帷囊同毁陳農何以求所撰¶
<pb:KR3k0055_WYG_198-64b>¶
之書一時亡散有陳初建詔為史官補闕拾遺心識口¶
誦依舊目錄更加修撰上秘閣訖善心早嬰荼蓼弗荷¶
薪構太建之末頻抗表聞至徳之初蒙授史任方願油¶
素採訪門庭記録俯勵弱才仰承先志假班嗣之書徒¶
聞其語給王隠之筆未見其人加以庸瑣涼能孤陋末¶
學忝職郎署兼撰陳史致此書延時未即成續禎明二¶
年以臺郎入聘屬本邑淪覆他鄉播遷行人失時將命¶
不復望都亭而長慟遷别舘而懸壺家史舊書在後蕩¶
<pb:KR3k0055_WYG_198-65a>¶
盡自入京邑以來隨見補葺畧成七十卷¶
原表梁簡文帝上昭明太子集别傳等表曰臣聞無懐¶
有巢之前書契未作尊盧赫胥之代墳典不聞昭明太¶
子稟仁聖之姿縱生知之量孝敬兼極溫恭在躬明月¶
西流幼有文章之敏羽籥東序長備元良之徳蘊兹三¶
善𢎞此四聰地尊虢嗣外陽之術無徴位比周儲緱山¶
之駕不返無以揄揚盛軌宣記徳音請備之延閣藏之¶
廣内永彰茂實式表洪徽　又沈約上宋書表曰若不¶
<pb:KR3k0055_WYG_198-65b>¶
觀風唐世無以見帝媯之美自非睹亂秦餘何由知漢¶
祖之業是以掌言未記爰動天情曲詔史官追述大典¶
若夫英主啓基名臣建績拯世夷難之功配天光宅之¶
運亦足以勒銘鐘鼎昭被方冊臣逺愧南董近慙遷固¶
以閭閻小才成一代盛典　増宋曽肇謝史成授朝奉¶
郎表曰裁成二帝之書仰資聖訓褒錄諸儒之效俯逮¶
孤生簡策之傳固多帝王之書為重文章之用非一述¶
作之事為難在昔有邦若時稽古自周而上具載百篇¶
<pb:KR3k0055_WYG_198-66a>¶
之書由漢以還各成一代之史典謨之辭畧而雅春秋¶
之法謹而嚴子長雖謬於是非見稱事核孟堅頗推于¶
詳贍或患文繁降及後人益艱是任或紀事支離而失¶
實或設辭骫骳而不工或疎畧牴牾之相形或取舍抑¶
揚之未當厯觀前載兹謂才難矧兩朝功徳之崇髙而¶
五世聲名之富有以至俊傑瑰竒之士檮杌嵬瑣之姦¶
載在信書傳之後裔宜得貫穿馳騁之學溫純深潤之¶
辭追二帝之光華垂百王之軌範如臣之鄙揣分無堪¶
<pb:KR3k0055_WYG_198-66b>¶
原論宋范蔚宗宦者論曰宦人之在王朝者其來舊矣¶
將以其體非全氣意志專良通闗中人易以役養乎漢¶
仍襲秦制置中常侍官然引用士人以參其選皆銀璫¶
左貂給事殿省中興之初宦者悉用閹人不復雜調他¶
士和帝即阼幼弱而竇憲兄弟專總威權内外臣僚莫¶
由親接所與居者惟閹宦而已故鄭衆得專謀禁中終¶
除大憝遂享分土之封超登公侯之位于是中官始盛¶
焉改以金璫右貂兼領卿署之職鄧后以女主臨政而¶
<pb:KR3k0055_WYG_198-67a>¶
萬機殷逺帷幄制令不出房闈之間不得不委用刑人¶
寄之國命其後孫程定立順之功曹騰參建桓之策迹¶
因公正恩固主心故中外服從上下屏氣雖時有公忠¶
而競見排斥舉動廻山海呼吸變霜露阿旨曲求則光¶
寵三族直情忤意則參夷五宗漢之紀綱大亂矣　増¶
唐太宗陸機傳論曰古人云惟楚有才晋實用之觀夫¶
陸機陸雲實荆衡之杞梓挺珪璋於秀實馳英華於蚤¶
年髙辭迥映如朗月之懸光疉意廻舒若重巖之積秀¶
<pb:KR3k0055_WYG_198-67b>¶
千條析理則電拆霜開一緒連文則珠流璧合其辭深¶
而雅其義博而顯故足逺超枚馬髙躡王劉百代文宗¶
一人而已然其祖考重光羽楫吳運文武奕葉將相連¶
華而機以廊廟藴才瑚璉標器宜其承俊乂之慶奉佐¶
時之業申能展用保譽流功屬呉祚傾基金陵畢氣矯¶
翮南辭翻棲火樹飛鱗北逝卒委湯池遂使穴碎雙龍¶
巢傾兩鳯激浪之心未騁遽骨修鱗凌雲之翼未騰先¶
灰勁翮望其翔躍焉可得哉　原梁沈約王僧達顔峻¶
<pb:KR3k0055_WYG_198-68a>¶
　傳論曰世祖弱歳臨蕃遊道未廣披襟解帶義止賔僚¶
　及運終頽波身危慮切摧膽抽肝猶患言未盡已也至¶
　于憑玉負扆威行萬物有欲必從事無暫反既而憂歡¶
　異日甘苦變心主挾今情臣追昔款宋昌之報上賞已¶
　行同舟之慮下望愈結嫌怨既明誅責自起峻之取釁¶
　於世祖由此乎為人臣者若能事主而損其私立功而¶
　忘其報雖求顚陷不可得也¶
　¶
<pb:KR3k0055_WYG_198-68b>¶
　¶
　¶
　¶
　¶
　¶
　¶
　¶
御定淵鑑𩔖函卷一百九十三¶
