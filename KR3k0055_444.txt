# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.034088
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十九
<pb:KR3k0055_WYG_444-1a>¶
　欽定四庫全書¶
御定淵鑑類函卷四百三十九¶
　　鱗介部三(蛇/)¶
　　　蛇一¶
　原詩曰惟虺惟蛇女子之祥　増酉陽雜爼曰凡禽獸¶
　必藏形匿影同於物類是以蛇色逐地　字説曰蛇螫¶
　人也而亦逃人　稗海地三年種蜀黍其後七年多蛇¶
　　原孫子兵法曰善用兵者譬如率然率然者常山之¶
<pb:KR3k0055_WYG_444-1b>¶
　蛇也擊其首則尾至擊其尾則首至擊其中則首尾俱¶
　至(張茂先云㑹稽/山中多此蛇)　増淮南子曰巳日山中稱寡人者¶
　社中蛇也　山中見巨蛇冠幘者名曰升卿呼其名則¶
　吉　星經騰蛇二十二星在室北近河主蟲蛇　原地¶
　鏡圗曰金寳化為青蛇　増酉陽雜爼曰巳日不宜殺¶
　蛇　瑣碎録曰倒拖蛇不出以鍼劄其尾即出　辨蛇¶
　雌雄以細軟物停蛇著上其躁嬈者當知是雄住不動¶
　者當知是雌如雜寳藏經律云白疊試蛇俱住不同也¶
<pb:KR3k0055_WYG_444-2a>¶
　僉載種黍來蛇燒羖羊角及頭髮則蛇不敢來　續¶
博物志曰鵙鳴則蛇結　稽聖賦曰蛇曉方藥鴆善禁¶
咒大石使起取蛇食之　廣雅曰蝍蛆蜈蚣性能制蛇¶
莊子曰蝍蛆甘帶是也　三教珠英曰土勝水故蝍蛆¶
摶蛇舊說蜍食蝍蛆蝍蛆食蛇蛇食蟾蜍三物相值莫¶
敢先動　詩經類考曰淫莫如蛇與龜鼈通氣與文魚¶
孔雀交與雉交生蜃螫莫如蛇&KR1393;食之攝龜食之鸛鶖¶
鵙鴆食之蜈蚣喜食其腦　原爾雅曰螣騰蛇(能興/雲霧)蟒¶
<pb:KR3k0055_WYG_444-2b>¶
王蛇(蛇之最/大者)　増詩經類考曰額有王字為衆蛇之長¶
　埤雅廣要曰螣蛇一名神蛇亦曰靈蛇　又曰螣蛇¶
能騰蟲之自勝者也　荀子曰螣蛇無足而飛　原淮¶
南子曰夫騰蛇雄鳴上風雌鳴下風而化成形精之至¶
也　増隂陽自然變化論曰螣蛇聽而有孕　爾雅曰¶
镻蝁蝮屬大眼最有毒今淮南人呼蝁子　原廣志曰¶
蝮蛇與土色相亂長三四尺其中人以牙櫟之截斷皮¶
出血則身盡痛九竅出血而死　増埤雅廣要曰蝮蛇¶
<pb:KR3k0055_WYG_444-3a>¶
怒時毒在頭尾螫手則斷手螫足則斷足蛇之尤毒者¶
也　字說曰蝮復也觸之則復其害人也人亦復焉¶
顔師古曰蝮蛇(博三/寸)細項大頭(首大/如擘)焦尾色如綬文文¶
間有毛如猪鬛鼻反其上有鍼大者長七八尺一名反¶
鼻惟出南方　蝮蛇白斑黄頷身短首尾相似口長鼻¶
反聞人咳喘歩驟聲捷巧前噬口中吐涎草木上著人¶
身成瘡腫曰蛇瘼難療　原抱朴子曰蛇類多惟有蝮¶
蛇中人至急一日不治則殺人若不曉方術而為此蛇¶
<pb:KR3k0055_WYG_444-3b>¶
所中但以刀割瘡肉投地其肉沸如火炙湏㬰燋盡而¶
人得活也　増博物志曰蝮蛇秋月毒盛無所螫齧草¶
木以泄其氣草木即死樵採設為此草木所傷刺者亦¶
殺人謂之蛇迹　原淮南子曰豹獸不可使緣木蝮蛇¶
不可使安足　楚詞曰蝮蛇蓁蓁　増埤雅廣要曰虺¶
狀似蛇而小國語為虺弗摧為蛇奈何以此故也　顔¶
師古曰虺若土色所在有之俗呼土虺　陶𢎞景曰虺¶
形短而扁毒與蝮同　詩經類考曰虺一身而兩口廣¶
<pb:KR3k0055_WYG_444-4a>¶
雅曰虺蝰也　楚詞曰雄虺九首　原山海經巴蛇吞¶
象三嵗而出骨君子服之已心腹之疾(今南方蚺蛇吞/鹿已爛自絞于)¶
(樹腹中骨皆/穿鱗中間出)　増正字通曰巴蛇長十尋備青黄赤黒¶
色今蚺蛇即其類　埤雅廣要曰蚺大蛇尾圎無鱗身¶
有斑文如故暗錦纈難死似鼉行地嘗俯其首膽隨日¶
轉上旬近頭中旬在心下旬近尾南人云俗取其膽以¶
充藥材即以線合其瘡縱之後遇捕者輒自見金瘡以¶
明無膽亦其智也一曰蚺蛇之膽取而還生　淮南子¶
<pb:KR3k0055_WYG_444-4b>¶
曰越人得蚺蛇以為上肴中國得而棄之無用　嶺表¶
録異記曰普安州有養蛇戶每年五月五日即擔蛇入¶
府袛候取膽皆於大籠中藉以軟草盤屈其上兩人舁¶
一條在地上即以十數拐子從頭翻其身旋以拐子按¶
之不得轉側即於腹上約其尺寸用利刃決肝膽突出¶
即割下其膽皆如鴨子大曝乾以備上貢(説/郛)　括地志¶
曰蚺蛇牙長六七寸土人尤重之云辟不祥利逺行賣¶
一枚直牛數頭　證俗音曰蚺蛇肉食之辟蠱毒　北¶
<pb:KR3k0055_WYG_444-5a>¶
戶録曰其皮可鞔鼔今潮州和鱗為之聲與象皮鼔相¶
類　埤雅曰蚺蛇脂著人骨輒軟　潛確類書曰蚺蛇¶
性淫南越人取之者率徒手呼紅娘子或投婦人䙝衣¶
覆之則伏不動惟人所牽拽屠剥　嶺表録異曰兩頭¶
蛇嶺外多此類時有如小指大者長尺餘腹下鱗紅背¶
錦文一頭有眼口一頭似頭而無口眼云兩頭俱能進¶
退謬也古云見之不祥今南人常見之其禍安在　兼¶
名苑曰兩頭蛇一名越王約髮(詩經類考/亦名弩弦)　南越志曰¶
<pb:KR3k0055_WYG_444-5b>¶
兩頭蛇無毒夷人餌之　續博物志曰兩頭蛇馬鼈食¶
牛血所化　嶺表録異曰金蛇出黔州鱗甲上有金銀¶
解毒之功不下吉利也　本草曰金蛇無毒大如中指¶
長尺許嘗登木飲露金色照日有光能解金毒又有銀¶
蛇能觧銀毒　爾雅翼曰凡蛇死目皆閉蘄蛇雖死目¶
開如生生舒蘄兩界者一開一閉物由地變如此　一¶
統志曰蘄州有白花蛇項有方勝尾有指甲人劃破其¶
腹則自赴水以指甲洗去其膓蟠屈而死食之治風疾¶
<pb:KR3k0055_WYG_444-6a>¶
極騐　本草圖經曰烏蛇一名香蛇背有三稜色黒如¶
漆性至良不齧物多在蘆葦中吸其花氣或乗南風而¶
吸乾寧記其蛇烏身光頭眼有赤色腹下有白帶子一¶
條　正字通曰烏蛇最難捕枯死眼不陷　詩經類考¶
曰有一種名烏燒尾細長有穿錢至百者善治風症(本/草)¶
(江東一種名烏稍蛇能/纒物至死一名烏梢蛇)　淮南子曰神蛇自斷其身而¶
自相續注長三尺色似金熟視之微黒不毒人觸其怒¶
則自斷若刀截怒定相就如故　原山海經曰大同之¶
<pb:KR3k0055_WYG_444-6b>¶
山有蛇名曰長蛇其毛如彘毫其音如鼓柝　又曰泰¶
華山有蛇名肥&KR1414;六足四翼　増又曰不咸山有蟲獸¶
首蛇身名曰琴蟲注蛇類　原𤣥中記曰東海有蛇丘¶
之地險多漸洳衆蛇居之無人民蛇或人頭而蛇身¶
又曰崑崙山西北有山周圍三萬里巨蛇繞之得三周¶
蛇為長九萬里蛇居此土飲食滄海　異苑曰魯國中¶
牟縣蒙山上有寺廟今民欲架室者輒大蛇數十丈出¶
來驚人故莫得安焉　増水經注曰漢水又東合洛谷¶
<pb:KR3k0055_WYG_444-7a>¶
谷有三源注一壑於神蛇戍西左右山溪多五色蛇性¶
馴良不為物毒　神異經曰西荒之中有蛇輒徃就人¶
欲食腦盤地丈餘人間嘗燒大石伺其臥時舌出以石¶
投舌上於是低頭絶氣而死　通志曰淮江中獸名能¶
能蛇之精冬化為雉春復為蛇今吳下不食雉毒故也¶
　埤雅南方多蛇精嘗化為人以呼行旅姓名若顧應¶
之夜必至棲所傷人土人養蜈蚣於枕中臥覺有聲則¶
啓枕放之蜈蚣乃疾馳蛇所㗖其腦　寰宇記曰滇池¶
<pb:KR3k0055_WYG_444-7b>¶
黄津江有大蛇名青蔥好食人　又曰九真長江水有¶
鈎蛇其蛇食人若殺此蛇則當令死若不死則尋追報¶
人終不已也雖復人衆中徃取害之萬不一失　通志¶
曰鬱林州出蛇長十丈以帚夜投之則盤可辟不祥¶
酉陽雜爼曰藍蛇首有大毒尾能解毒出梧州陳家洞¶
南人以首合藥謂之藍藥藥人立死取尾為腊反解毒¶
藥　酉陽續集曰蠻江蛇出南安至五六月有巨蛇泛¶
江岸首如張帆萬萬蛇隨之入越王城　夢溪筆談曰¶
<pb:KR3k0055_WYG_444-8a>¶
宣州寧國縣多枳首蛇其長盈尺黒鱗白章兩首文彩¶
同但一首逆鱗耳人家庭楹間動有數十同穴略如蚯¶
蚓　潛確類書曰脆蛇一名片蛇出雲南大侯禦夷州¶
長二尺許遇人輒自斷為三四人去則復續乾之治惡¶
疽腰以上用首以下用其尾又治大痳風及痢　又曰¶
矛蛇膏能漏金銀而不能漏于卵殻(酉陽雜爼矛蛇首/鼈身入水緣樹木)¶
(生嶺南南人謂之矛膏至利銅瓦器/貯浸出惟雞卵殻盛之不漏主毒腫)　江賦曰䖺䗤拂¶
翼而掣耀神蜧蝹蜦以沈遊(䖺䗤狀如黄蛇魚翼出火/有光神蜧蛇也蝹蜦盤尾)¶
<pb:KR3k0055_WYG_444-8b>¶
(貌/)　梅聖俞詩曰新雷奮虵甲¶
　　蛇二¶
原抱朴子曰或問隱居山澤治蛇蝮之道曰昔員丘多¶
大蛇又生好藥黄帝將登焉廣成子教之佩雄黄而蛇¶
皆去也今帶武都黄色如雞冠者五兩以入山林則不¶
畏蛇蛇若中人以少許末抹之雄黄入瘡中立愈　増¶
潯陽記曰羿屠巴蛇於洞庭其骨若陵故曰巴陵　穆¶
天子傳曰天子飲于留祈遺其靈鼔化為黄蛇　新序¶
<pb:KR3k0055_WYG_444-9a>¶
曰太子申生至靈台蛇繞左輪御曰速得國之祥太子¶
遂不反伏劒而死　賈誼新書晉文公出田前驅還曰¶
前有大蛇其髙如隄横道而處文公曰還車而歸其御¶
請攻之公曰不可乃歸齋宿而請於廟退而修政居三¶
月夢天誅蛇曰爾何敢當聖君之路文公覺令人視之¶
蛇已臭爛矣　左傳曰莊公初内蛇與外蛇鬬於鄭南¶
門中内蛇死六年而厲公入　又曰文十六年有蛇自¶
泉宮出入於國如先君之數　又曰成二年逄丑父寢¶
<pb:KR3k0055_WYG_444-9b>¶
於轏中蛇出於其下以肱擊之傷而匿之故不能推車¶
而及　搜神記曰魯定公元年有九蛇繞柱占以為九¶
世廟不祀乃立煬宫　原韓子曰鴟夷子皮事田成子¶
成子去齊亡之燕鴟夷子皮負傅而從至望邑曰子獨¶
不聞涸澤之蛇乎澤涸將徙小蛇謂大蛇曰大蛇行小¶
蛇隨之人以蛇之行者耳必有殺子子不如負我以行¶
人必以我為神君也乃相負越公道而行人皆避之今¶
子美而我惡以子為上客千乗之君也以子為使者萬¶
<pb:KR3k0055_WYG_444-10a>¶
乗之卿也不如為我舍人田成子負傅而隨之至逆旅¶
逆旅之君待之甚敬因獻酒肉　史記曰秦文公夢黄¶
蛇自天下屬地其口出於鄜衍於是作鄜畤　賈誼新¶
書曰孫叔敖為嬰兒出遊還憂而不食母問其故泣而¶
對曰今旦見兩頭蛇恐死母曰今蛇安在曰聞見兩頭¶
蛇者死恐他人復見之也已殺而埋之母曰無憂汝不¶
死矣吾聞之有隂徳者天報以福　増攝山記曰楚大¶
夫靳尚以讒殺屈原為天所譴作一大蟒穴在山後人¶
<pb:KR3k0055_WYG_444-10b>¶
為之立廟　原戰國策曰昭陽為楚伐魏移師攻齊陳¶
軫為齊王使見昭陽曰有祠者賜其舍人酒一巵舍人¶
相謂曰數人飲之不足一人飲之有餘請畫地為蛇蛇¶
先成者飲酒一人蛇先成引酒且飲乃左手持酒右手¶
畫地曰吾能為之足未成一人蛇成奪其巵曰蛇故無¶
足子安能為遂飲酒為蛇足者終亡其酒今公攻魏破¶
軍殺將又移師攻齊戰勝不知止猶為蛇足也昭陽乃¶
解軍而歸　蜀王本紀曰秦恵王欲伐蜀蜀王好色乃¶
<pb:KR3k0055_WYG_444-11a>¶
獻美女五人蜀王遣五丁迎女還至梓潼見一大蛇入¶
山穴中士引其尾不能出五丁共引蛇山崩壓五丁五¶
丁踏蛇而大呼　増漢書曰髙祖夜行澤中大蛇當道¶
拔劒斬之後人至蛇所有一老嫗夜哭曰吾子白帝子¶
也化為蛇當道今者赤帝子斬之　捜神記曰漢武帝¶
時張寛為揚州刺史先是有老翁二人爭山地詣州訟¶
疆界連年不決寛臨復來寛視二翁形狀非人令卒持¶
㦸將入問汝何等精翁欲走寛呵格之化為巨蛇出¶
<pb:KR3k0055_WYG_444-11b>¶
列異傳曰夀光侯者章帝時人劾百鬼衆魅有婦為魅¶
所疾侯劾得大蛇又有大樹人止之者死鳥過亦死侯¶
劾樹神有蛇長七八丈懸而死　原搜神記曰竇武母¶
産武而併産一蛇送之林中後母卒及𦵏未窆有大蛇¶
自蓁草而出徑至喪所以頭擊柩涕血皆流俯仰詰屈¶
若哀泣之容有頃而去時人知為竇氏之祥　増又曰¶
桓帝即位有大蛇見陽徳殿上雒陽市令淳于翼曰蛇¶
有鱗兵甲之象也見於省中明有椒房大臣受兵甲之¶
<pb:KR3k0055_WYG_444-12a>¶
誅也乃棄官遁去至延熹二年誅大將軍梁冀捕治家¶
屬揚兵京師也　原風俗通曰車騎將軍巴郡馮緄為¶
議郎發綬笥有二赤蛇可三尺分南北走大用憂怖卜¶
云此吉祥也君後當為邊將以東為名後五年果為大¶
將軍拜遼東太守　増漢史曰靈帝時青蛇見御座¶
採蘭雜志曰甄后既入魏宮宮庭有一緑蛇口中恒有¶
赤珠若梧子不傷人人欲害之則不見矣每日后梳妝¶
則盤結一髻形于后前后異之因效而為髻巧奪天工¶
<pb:KR3k0055_WYG_444-12b>¶
故后髻每日不同號為靈蛇髻宫人擬之十不得一二¶
　晉書曰趙王倫篡位殿上有大蟒及小蟒耳間垂肉¶
似重孝幘小蟒亦然　又慕容熙遊於城南止大栁樹¶
下有人呼曰大王且止熙惡之伐其樹乃有蛇長丈餘¶
從樹而出　又沮渠䝉遜攻浩亹有蛇盤于帳前䝉遜¶
笑曰前一為螣蛇天意欲我回師先定酒泉也遂燒攻¶
具而還　原世說曰杜預為荆州刺史時有讌集大醉¶
輒閉齋獨眠外聞齋中嘔吐其聲甚苦有小吏開戶看¶
<pb:KR3k0055_WYG_444-13a>¶
之止見牀上有一蛇垂頭牀邊吐都不覺人既出密言¶
如此　増豫章記曰永嘉末有大蛇長十餘丈斷道經¶
過者輒以氣吸引取之吞噬已百數行旅斷絶道士吳¶
猛與弟子數人欲徃殺蛇蛇藏深穴不肯出猛符南昌¶
社公驅蛇出穴頭髙數丈猛於尾緣背而以足按蛇頭¶
著地弟子於後以斧殺之猛曰此蛇是蜀精蛇死而蜀¶
賊當平既而果杜弢滅也　廣五行記曰晉吳興太守¶
袁元瑛嘗之官請郭璞筮吉凶璞曰之官當有赤蛇為¶
<pb:KR3k0055_WYG_444-13b>¶
妖不可殺之後至府果有赤蛇在銅虎符函上蟠家人¶
撾殺之其後元瑛為徐馥所害　廣陵志曰東晉時跋¶
陀羅尊者譯經于廣陵天寧寺之青蓮池忽有兩青蛇¶
從池中出化二童子自旦為尊者洒埽焚香迄暮俟其¶
收經卷而去日復如是譯經既畢青衣亦不知所在¶
異苑曰太元中汝南人伐竹見一竹中央蛇形已成上¶
枝葉如故　獨異記曰蜀主李勢宫人張氏有妖容勢¶
寵之一旦化為大斑蛇長丈餘送於苑中夜復來寢於¶
<pb:KR3k0055_WYG_444-14a>¶
牀下勢懼而殺之　埤雅廣要曰晉武庫中有野雉莫¶
知所致張華曰雉側必有蛇蛻焉盖蛇化雉也　白孔¶
六帖曰宋武帝微時伐荻新洲射大蛇長數丈明曰復¶
徃聞杵臼聲覘見數青衣童子搗藥問故荅曰我主為¶
劉寄奴所射今合藥治之帝問主何人不荅叱之皆散¶
得藥傳世世人不識因名此草為劉寄奴　異苑曰丹¶
陽鍾忠以元嘉冬月晨行見有一蛇長二尺許文色似¶
青琉璃有雙角白如玉感而畜之於是資業日登經年¶
<pb:KR3k0055_WYG_444-14b>¶
蛇自亡忠及二子相繼殞斃此蛇來去吉凶其惟龍乎¶
　捜神記宋元嘉中廣州有三人共入山中伐木忽見¶
石窠中有三卵大如升便取煮之湯始熱便聞林中如¶
風雨聲湏㬰有大蛇大十圍長四五丈逕來於湯中銜¶
卵而去三人無幾皆死　南史曰梁武帝與宮人幸元¶
洲苑見大蛇盤屈於道羣小蛇繞之並黒色宮人曰恐¶
是錢龍帝以錢十萬貫鎮于蛇處以厭之　圖經曰南¶
陽武當縣有郡社柏樹大四十圍梁蕭欣為郡伐之言¶
<pb:KR3k0055_WYG_444-15a>¶
有大蛇從樹腹中墜下粗數圍長三丈羣蛇數十隨之¶
入南山聲如風雨未伐樹前曽見夢於欣欣不以厝意¶
及伐之後欣果死於治所　廣五行記曰陳時吴興顧¶
楷之在桑樹上取葉見五尺大蛇入一小穴其從蛇或¶
三尺或五尺次第相隨略有數百楷急下樹看所入之¶
處了不見有一孔日暮還家楷病口瘂不得復語　南¶
史曰紀僧真遭母喪開塚得五色兩頭蛇　後魏書曰¶
東魏孝靜帝武定中有大蛇見武牢城上時北豫州刺¶
<pb:KR3k0055_WYG_444-15b>¶
史髙仲密以武牢叛死者數千人後司馬消難之任武¶
牢蛇又見消難亦叛土人謂之雌龍　隋書曰煬帝大¶
業末翟讓初見李密衣在格上密腰帶化為赤蛇讓心¶
異之竟為密所殺　又李密據偃師王世充領兵討之¶
夜有斑蛇長丈餘向寢屋作聲如牛吼然仗者斬之明¶
日戰大潰匹馬歸國　孔帖曰虞世南貞觀八年進封¶
縣公會大蛇屢見帝憂之以問世南對曰漢靈帝時青¶
蛇見御座晉恵帝時大蛇長三百歩見齊地經市入廟¶
<pb:KR3k0055_WYG_444-16a>¶
蛇宜在草野而入市此所以為怪爾今蛇見山澤適其¶
所居恐有寃獄枉繋宜省録累囚　又西域波斯貞觀¶
十二年使者沒以半朝貢獻活褥蛇狀類鼠色正青能¶
捕穴鼠　唐景龍文館記曰興慶池者長安城東隅形¶
勢之地也中多王侯第宅天后初有居人王純掘地獲¶
黄金百金致富官司聞之密加捜獲純懼投於井中縣¶
官窺之見雙蛇仰首張吻遂不敢入純以此金當為己¶
得復入取之還見赤蛇赫然蟠屈純懼而出其夜井水¶
<pb:KR3k0055_WYG_444-16b>¶
湧溢漸成此池可廣百餘頃　廣異記曰長安至相寺¶
有賢者自十餘嵗便在西禪道院修道院中佛堂座下¶
恒有一蛇賢者初修道時蛇大一圍及後四十餘年蛇¶
如堂柱大開元中賢者夜至佛堂禮拜堂中無燈而光¶
燦滿堂心甚怪之因於蛇處得徑寸珠至市髙舉價冀¶
其識者數日有胡人交市定還百萬賢者曰此夜光珠¶
當無價何以如此酬直胡曰蚌珠則貴此乃蛇珠多至¶
千貫賢者歎服遂賣焉　孔帖曰天寳中洛陽有巨蛇¶
<pb:KR3k0055_WYG_444-17a>¶
髙丈餘長百尺出芒山下胡僧無畏見之曰此欲決水¶
瀦洛城即以天竺法咒之數日蛇死　酉陽雜爼曰唐¶
申王有肉疾腹垂至骭至暑月嘗喘息不可過明皇詔¶
南方取冷蛇二條賜之蛇長數尺色白不食人執之冷¶
如握冰申王腹有數約夏月置於約中不復覺煩暑¶
又李朝晟為邠州刺史城方渠無水師徒囂然遽有青¶
蛇乗髙而下視其跡水隨而流朝晟令築防環之遂為¶
停泉軍人仰飲以足圖其事上聞詔致祠焉　杜陽編¶
<pb:KR3k0055_WYG_444-17b>¶
曰開成初宮中有黄色蛇夜自寳庫中出遊於階庭間¶
光彩炤灼不可擒捕宮人擲珊瑚玦擊之遂并玦而亡¶
去掌庫者具以事告上令徧捜庫内乃得黄金蛇而珊¶
瑚玦貫其首上熟視之曰昔隋煬帝為晉王時以黄金¶
蛇贈陳夫人吾不知此蛇得自何處左右因覩頷下有¶
阿𡡉字上蹶然曰果不失朕所疑耳阿𡡉煬帝小字也¶
遂命取玻瓈連環繋於玉彘之前足其後不復見焉以¶
彘能㗖蛇也　北夢瑣言曰光化中楊守亮鎮褒日有¶
<pb:KR3k0055_WYG_444-18a>¶
一蛇横斜谷嶺路髙七八尺莫知其首尾四面小蛇翼¶
之無數每一拖身即林木摧折殆旬半方過盡阻絶行¶
旅因聚草焚燎路隅慮其遺毒然後方行明年楊伏誅¶
　雲溪友議曰唐相李紳初貧之剡川天宮精舍憑笈¶
晝寢有老僧齋罷見一黒蛇上刹前李樹食其子焉僧¶
恐遺毒而人誤食之徐徐驅下蛇乃望東序入李公懐¶
中倐忽不見公乃驚覺老僧謂曰秀才睡中有所見否¶
公曰夢上樹食李似有一僧相逼僧知非常人也厚待¶
<pb:KR3k0055_WYG_444-18b>¶
之　孔帖曰董昌先是晝寢有虺長百尺餘金色見思¶
道亭昌署亭曰黄龍殿以自神　又郭誼兄岌事劉悟¶
為牙將常樂滏山秀峻曰我死必𦵏此誼以岌假刺史¶
穿三十丈得石蛇并卵工破之皆流血　玉堂閒話曰¶
梁牛存節鎮鄆州於子城西南角大興一第因版築穿¶
地得蛇一穴大小無數存節命殺之載於野外十數車¶
載之方盡時人云此蛇藪也是嵗存節疽背而薨　後¶
唐史曰清泰三年春有蛇鼠鬬於獅子門外而鼠殺蛇¶
<pb:KR3k0055_WYG_444-19a>¶
　孔帖曰五代王處直初有黄蛇見於碑樓王處直以¶
為龍藏而祠之定人皆知其不祥曰蛇穴山澤而處人¶
室失其所居之象也已而處直果被廢死　又周太祖¶
嘗寢柴后見五色小蛇入鼻間心異之知其必貴敬奉¶
愈厚　幸蜀記曰蜀咸康六年五月不雨至九月林木¶
皆枯肥遺見謂之畢鬼(肥遺蛇名角上/有火見則大旱)　宋列傳曰胡¶
頴為廣東經略安撫使潮州僧寺有大蛇能驚動人前¶
後仕於潮者皆信奉之頴檄潮州令僧舁蛇至其大如¶
<pb:KR3k0055_WYG_444-19b>¶
柱而黒色載以欄檻令之曰爾有神靈當三日見變怪¶
過三日則汝無神矣及期蠢然猶衆蛇遂殺之毁其寺¶
并罪僧　宋夏應辰為潭州書局時有温江縣申本處¶
蛇一條長百餘丈神光照三百步口吐香薫灼二十餘¶
里殺啖人畜無數差甲士二千餘收捕為其掉尾捲去¶
溺死五百人命天師與法官治之方戮死骨如山　東¶
齋記事曰蔡君謨知福州以疾不視事者累日每夜中¶
即夢登鼔角樓憑鼔而睡通判有怪鼓角將累日不打¶
<pb:KR3k0055_WYG_444-20a>¶
三更者因對數夜有大蛇盤據鼔上不敢近君謨既愈¶
與通判言所夢正與鼔角將所説同人遂以為蛇精¶
野人閒話曰景煥為璧州白石令行渉巴嶺逹玉女廟¶
有巨虺横亘其前徑可七尺餘鱗甲不啻門扇許大頭¶
尾垂在山下惟聞折木震響山谷從者驚駭莫能前進¶
于是且駐山穴因登髙望之竟日方見其尾因知吞舟¶
之魚翳天之鳥信有之也　聞見近録曰孔中丞道輔¶
為州掾太守到官三日謁廟廟有蛇以為神每祝之則¶
<pb:KR3k0055_WYG_444-20b>¶
蛇自神像鼻中直出飲酒孔方讀祝蛇出飲孔厲聲曰¶
明則有禮樂幽則有鬼神蛇何為哉以笏擊之蛇死遂¶
毁像壊其廟而去　江湖紀聞曰初吳璘為大制置在¶
蜀以殺金坪叢茂恐寇匿其間將欲焚之而未發露忽¶
一老嫗携一子直至轅門曰聞制置將焚山此軍令不¶
敢沮但某母子於此地久未能便去望少展一日容某¶
遷避庶得全母子性命吴叱曰是何妖物嫗曰必殺我¶
我能滅爾宗族吳怒叱左右執之忽不見遂四面縱火¶
<pb:KR3k0055_WYG_444-21a>¶
焚山明日巖下焚死一大蛇長數十丈一小蛇長丈餘¶
縱火時火燄中黒氣一陣從東南方去時制置子挺新¶
婦有娠生子曦正焚山時也曦後為四川制置背叛受¶
金爵命封蜀王復僭稱帝被誅死　寓簡曰宣和間蔡¶
州有一士人家書室中忽然見小蛇文章陸離蜿蜒几¶
格間見人不驚畏不敢傷也每日惟巳時則見至午乃¶
隱去日日如此士人異之因伺其至則捕之置鐵絲籃¶
中逮午視之則堅冷化為石矣其質巧妙天成雖良工¶
<pb:KR3k0055_WYG_444-21b>¶
不能加也明日巳時則復蠕動既又復為石而屈伸盤¶
結之狀日日不同士人寳蓄持至京師見中官梁師成¶
梁歎曰此神物造化之所寓也禁中有玉鼠玉兔以其¶
時見則其物也士遂獻之　夷堅志曰宜黄丞㕔與縣¶
治相連有大蛇長二丈鱗甲青黒行地有聲父老傳言¶
每出遊一㕔則主人者必罹禍咎紹興庚辰春出於丞¶
舍後東牆蓮池側隱半身牆内尾垂於池丞祝君適以¶
亭午到池上見之呼乞子能捕者穴牆取之蛇蟠屈不¶
<pb:KR3k0055_WYG_444-22a>¶
動命數捷力舁至郭外過百丈橋數里縱之莽中意其¶
已逺不能復至矣次日祝仍以午到昨處則蛇乃在元¶
穴欲殺之而吏士皆不敢承命曰此禍至大寧受杖責¶
不得已但令舁去如是者至於四五迨祝死乃絶不見¶
　又武功大夫成俊建康屯駐中軍偏校也善禁咒之¶
術尤工治蛇紹興二十三年本軍於南門外四望亭晩¶
校有蛇自竹叢出其長三丈面大如杵生四足遍身有¶
毛作聲如豬行趨甚疾為逐人吞噬之勢衆皆驚擾不¶
<pb:KR3k0055_WYG_444-22b>¶
知所為適有馬槽在側急取覆之而白統制官遣呼俊¶
俊至已能言其狀且云是名豬豚蛇齧人立死即歩罡¶
布氣禁之少頃令啓槽則已僵縮不能動再覆之仰吸¶
日光三吹槽上及啓視化為凝血矣又排彎山有黒蟒¶
色深青長可二丈積為人害居民共邀俊施術俊曰在¶
吾法不宜率爾盍具狀以來既得狀書章奏天詰旦詣¶
穴口為壇被髪跣足衣道士服向空叱神將曰速斯湏¶
蛇不出繼遣兩將如是者三四反蛇猛從穴内奮迅奔¶
<pb:KR3k0055_WYG_444-23a>¶
壇若將欲鬬者俊大聲呼之取所著汗衫中分裂其裾¶
蛇劈為兩此患遂息民家小兒因行草際遭螫痛徹心¶
腑幾於不救俊徃療之問兒曰汝誤踏踐之以致齧耶¶
將自行其傍而然耶曰初未嘗觸之不覺咬我俊曰我¶
亦久知之此無故傷人命不可恕乃除地丈許插小竹¶
片為劒作法呼蛇至者如積詰之曰作過者留劒下否¶
則退羣蛇以次相引而去各適所在獨一小蛇色如土¶
伏劒旁俊召判官檢法曰蛇無故傷人當何罪兒家聚¶
<pb:KR3k0055_WYG_444-23b>¶
觀者皆莫見久之又曰依法蛇自以首觸劒死焉俊之¶
技如此而無所求于人醫士劉大用欲學其術俊曰此¶
非所靳但慮持之不謹或干犯法律將自貽禍乃止¶
又鄂州總領司故州治也後福城城有園園有大蛇長¶
數丈許乾道中韓總管者欲於東北隅建楚望亭而築¶
基不成至於數圮或言此處蛇所穴儻為立祠當可就¶
韓如其説作小廟于數十歩間基即成蛇徃來東西或¶
如教塲大井内或從府倉氣樓中垂頭下食米嘗蜕皮¶
<pb:KR3k0055_WYG_444-24a>¶
于竹林裏一兵得之貯以布囊時時出示人蛻廣長如¶
其身左肋下有一足郡民楊八賃城下壕種菱芡就壖¶
地縛葦舍母子處之以察盜摘者夏夜過半聞聲母以¶
為賊也出視之見蛇在女牆上而頭在濠中昻起睨母¶
母駭教楊生至僅能舉手指示即仆地死楊懼舍之去¶
已而蛇不復出人疑其入大江云　又蘄州境有蛇洞¶
在蘄州口鎮側盖白花蛇所聚今不復有矣土人採捕¶
乃出羅田山谷中施少路温舒自信陽守解印造朝舟¶
<pb:KR3k0055_WYG_444-24b>¶
抵蘄口詣近處龍峰寺遊觀距蛇洞不逺詢於寺僧皆¶
言徒有其名耳因信歩到方丈復躡石級百層得一堂¶
方疊足坐憩傍人驚曰一巨蛇正蟠屈于下相與持梃¶
擊逐施遽下榻蛇徑入山見者無不汗駭此蛇之毒甚¶
于蝮或為所傷急湏剜去肉少緩則遍體盡生白紋方¶
花如其形不踰時必死施到闕除蘄春守盖且將為地¶
主故山川之靈隂相之特令此物出異以示衆　泊宅¶
編曰成都府園西樓有大蟒居之不敢發率常扄鎖虞¶
<pb:KR3k0055_WYG_444-25a>¶
經臣作帥宴客樓下蟒忽落正中一武臣之肩湏㬰皮¶
肉潰爛成瘡妙藥治之方愈經為文遣吏祭之即日毁¶
樓蟒亦不見　遼史國語曰學順蘇庫宗室人名能知¶
蛇語¶
　　蛇三¶
増遊霧　吐雲(淮南子主術螣蛇遊霧而動為類書志/海昏有巨蛇據山為穴吐氣  雲許遜)¶
(過此/誅之)　憐風　飲露(莊子蛇憐風風憐目目/憐心  下見蛇一本草)　配龍¶
化蛟(後漢張奐疏蛇能屈伸配龍騰/蟄  述異記虺五百年化為蛟)　吐香　食塵(潛/確)¶
<pb:KR3k0055_WYG_444-25b>¶
(類書黄花蛇出温江長百餘丈神光照三百餘歩口/吐椒梅香熏灼三十餘里  詩經類考青蛇食塵)¶
吞象　食鹿(上詳蛇一山海經方又曰大/人之國有𤣥蛇頭  食鹿)　褰鼻　岐¶
尾(白花蛇一名褰鼻蛇諸鼻向上此獨/向下  地鏡圗永昌郡有岐尾蛇)　五種　百類¶
(蛇毒蟲草木水火土五種其舌雙其耳聾其毒在涎交/則雄入雌腹交已乃退出交雉則生蜃及蟂  元稹集)¶
(巴之蛇有百類鷣/鳥能食其小者)　生蜃　化鱧(上見五種注中正字/通水蛇生水  大如)¶
(鷣黄黒色有纈文一/名公蠣蛇能化鱧)　眼聽　胎生(埤雅廣要蛇以眼/聽  又衆蛇之中)¶
(蝮獨胎産生時/輒拆破母腹)　青蝰　黒蜧(本草青蝰蛇一名青竹/蛇緑色善緣木及竹上)¶
(此蛇最猛或于草莽中吐絲網成伺人過則出螫但目/盲無見又名盲蛇専伺網動以螫人  淮南子注黒蜧)¶
<pb:KR3k0055_WYG_444-26a>¶
(神蛇潛泉而居/遇雨則躍興)　赤頸　黄喉(宋永初山川記始興郡/有大蛇名赤頸  詩經)¶
(類考黄喉蛇/一種善啖)　龍類　鱗蟲(埤雅廣要螣蛇龍類也無/詩經類考蛇本毒蟲有)¶
(毒者本鱗蟲/有無鱗者)　金星　鐵甲(詩經類考金蛇一名金星/地鱔白者曰銀蛇曰錫蛇)¶
(平夷堅志文安公小隱園在妙淨寺其西偏地僻久不/  治蔓莽極目紹興五年七月中有二犬共擒一蛇大)¶
(如柱其長五六尺未幾二犬俱斃蛇體黒花方紋/間之遍體生毛茸茸然名為鐵甲五歩盖蝮類也)　啖¶
童女　化老翁(捜神記東越庸嶺有大蛇欲得啖女童/常八月祭送蛇穴蛇輒吞之時將樂縣)¶
(李誕有小女名寄應募而行乃請好劒咋蛇犬作數斛/餈蜜灌之置穴口蛇出頭大如囷目如二尺鏡先啖餈)¶
(灌寄便放咋蛇犬以劒斫殺之越王/乃聘寄為后  下詳蛇二捜神記)　鳥翼　雞冠(山/海)¶
<pb:KR3k0055_WYG_444-26b>¶
(經陽山多化蛇狀如人面豺身鳥翼蛇行音如叱呼/見則邑大水  詩經類考録異記有雞冠蛇爆身蛇)¶
六足四翼　一首兩身(上詳蛇一山海經名又渾冬之/山有蛇一首兩身  曰肥遺)¶
　君謨凭鼓　周詢垂欄(上詳蛇二東齋記安又東齋/記事朝議周詢知  州一日)¶
(宴于園中園吏見大蛇垂欄楯上就視之乃周詢/醉而假寢也于夀亦嘗言周詢于相法為蛇形)　含¶
土蟄　伏地行(羅氏曰蛇草居嘗飢每得食輒飽輒復/蛻殻冬輒含土入蟄及春出蟄則吐之)¶
(圎重如石謂之蛇黄必又曰犂頭蛇頭似/犂頭尖觜大頷螫人  死亦好伏地而行)　黄公術制¶
　董奉符誅(西京雜記東海人黄公少時為術能制蛇/  廣州記晉興郡路側五六里有一物大)¶
(百圍長數十丈行者過視則徃而不返積年如此失人/甚多董奉從交州出由此嶠見之大驚云此蛇也徃行)¶
<pb:KR3k0055_WYG_444-27a>¶
(旅施符敕經宿徃看蛇已/死矣左右白骨積聚成山)　吸馬　逐鼠(益州記卭都/縣下有一老)¶
(姥家貧孤獨每食輒有小蛇頭上戴角在牀間姥憐而/飼之後稍長大遂長丈餘令有駿馬蛇遂吸殺之令因)¶
(大忿恨責姥出蛇姥云在牀下令即掘地愈深愈大而/無所見令又遷怒殺母蛇乃感人以靈言瞋令曰何故)¶
(殺吾母吾當為母報仇此後每夜輒聞若雷若風四十/許日百姓相見咸驚語汝頭那忽戴魚是夜方四十里)¶
(與城俱陷為湖土人謂之陷湖惟姥宅無恙訖今猶存/  舊唐書太宗嘗覘敵登丘而睡敵兵四合未之覺也)¶
(有蛇逐鼠鼠/觸甲士驚起)　偃師牛吼　仙谷犬飛(上詳蛇二隋書/  博物志天門)¶
(山有大巖壁直上數千仞草木交連雲霧擁蔽其下有/徑途微細行人徃忽然上飛而出林表若昇仙如此者)¶
(不可勝紀徃來南北號為仙谷時有樂於道者不逺千/里而來洗浴岩畔以求昇仙至此林下無不飛去㑹一)¶
<pb:KR3k0055_WYG_444-27b>¶
(夕有智能者曰此必妖怪因以石自繫而牽一犬入其/谷犬復飛去愈知其妖邪之氣以吸之乃遣近山郷里)¶
(募年少者數百人執兵器持大棒而先縱火燒其草及/伐竹木至山畔觀之遥見一物長數十丈髙下隱隱垂)¶
(頭下望漸逼乃一大蟒蛇于是命少年鼔躍擊射然後/斫刺面口張尺餘尚欲害人力不加衆久乃卒其所吞)¶
(人獸之骨在/左右如阜焉)　入榕藤竅　墜柏樹腹(北户録段公路/至雷州對岸倚)¶
(舟候風見羣小兒簇二巨蛇各長丈餘一如孔雀珠色/金翠奪目一如真紅色鮮明若血又有十餘頭白蛇前)¶
(後相似若導從俱入一榕藤竅内竟不復出故知蛇/有草木水土四種其類不可窮也  下詳蛇二唐書)¶
陷武强淵　横斜谷嶺(水經武强縣故治有武强淵耆/宿云邑人有行于途者見一小)¶
(蛇疑其有靈持而養之名曰擔生長而吞噬人里中患/之遂捕繋獄擔生負而奔邑淪為湖縣長及吏咸為魚)¶
<pb:KR3k0055_WYG_444-28a>¶
(矣北下詳蛇/二  夢瑣言)　恚怒受報　暴酷化形(周景式廬山記/安侯世髙者安)¶
(息國太子與友人共出家學道友人恚怒死受蟒報為/此宫亭湖神世髙于廣州為人所殺還生安息國復為)¶
(王子年二十又棄國入吴來之宫亭泊船呼友與語友/人身長數十丈見世髙向之胡語竟各分去暮有一少)¶
(年上世髙船跪受咒願因忽不見世髙語同船人曰向/少年即此廟神也得離惡形矣蟒既見世髙從山南過)¶
(死于山北今柴桑民所居蛇里是也夜緯略林棣縣虞/侯張坦暴酷嗜利病死瘞城外月餘  夜呌呼隣人報)¶
(其家謂復生妻子軰開掘視之身已化巨蛇頭尚人也/取置荆園中體寒索厚被日食肉二斤酒一斗復能人)¶
(言後數月頭亦蛇矣漸不/能人言其家送置山中)　秦瞻腦内　士禹鼻中(捜/神)¶
(記秦瞻居曲阿彭皇野忽有物如蛇突入其腦但食聲/咂咂數日而出去尋復來取手巾縛口鼻亦被入積年)¶
<pb:KR3k0055_WYG_444-28b>¶
(無他病惟患頭重其又曰陳留阮士禹傷於/虺不忍其痛數嗅  瘡已而虺成于鼻中)　耳間垂¶
肉　皮上有孔(上詳蛇二晉書蛇梁書倭國有獸如牛/名山鼠又有大  吞此獸蛇皮堅不可)¶
(斫其上有孔乍開/乍閉時或有光)　啣珠報　打草驚(捜神記隋侯行/見大蛇傷救而)¶
(治之其後蛇啣珠以報之貪彚苑王魯為當塗令黷貨/為務會稽民連狀訴主簿  賄魯判曰汝雖打草我則)¶
(如蛇之被驚/已知戒矣)　禱而得泉　殺之被震(潛確類書武徳/政真定人四嵗)¶
(䘮父以至孝聞母卒天旱掘地求水以供葬事不能得/徬徨悲泣忽有蛇躍出徳政黙禱随所之而掘地果得)¶
(泉有司言狀旌復其家告廣五行記東光人東方飛龍/病甚夢化為大黒蛇以  其妻既死遂有大黒蛇入室)¶
(上棟間諸子將殺之其妻曰此是爾父諸子/不聽遂殺之即日暴雨諸子皆震死柩前)　茅鱓¶
<pb:KR3k0055_WYG_444-29a>¶
山蚓(上見蛇一倦遊雜録蛇續明道雜志黄州有小蛇/首尾相類因謂兩頭  余視之其尾端盖類首而)¶
(非也土人言此蛇老蚯蚓所化無甚大者其大不/過如大蚯蚓行不類蛇宛轉甚鈍又謂之山蚓)¶
　　蛇四¶
増蛇足(宣室志蛇以桑/柴燒之則足出)　蛇蛻(吳氏本草經蛇蛻一名/龍子單衣一名弓皮一)¶
(名蛇符一名蛇/筋一名龍皮)　蛇臥(詩經類考有一種菜花蛇緑色/江西捕之作蛇臥隨所蟠之形)¶
(則曰某卦以斷/禍福俚俗信之)　蛇箭(三元孝賛蛇頭不可以刀/斷必回傷人名曰蛇箭)　蛇¶
市(述異記揚州有蛇市市/人鬻珠玉而雜貨鮫布)　蛇珠(洞㝠記蛇璣出塗云/國有青靈蛇産珠色)¶
(光/白)　蛇酒(閒忩括異記李舟之弟患風或云蛇酒治風/乃求黒蛇生置瓮中醖以麴糵數日蛇聲不)¶
<pb:KR3k0055_WYG_444-29b>¶
(絶及熟香氣酷烈引滿而飲斯/湏之間悉化為水惟毛髪存焉)¶
　　蛇五¶
増詩唐元稹巴蛇詩曰巴蛇千種毒其最褰鼻蛇掉舌¶
飜紅焰盤身蹙白花噴人豎毛髪飲浪拂泥沙(序云毒/人則毛)¶
(髪皆豎起飲溪/澗而泥沙盡沸)欲學叔敖瘞其如多似麻　又曰越嶺¶
南濵海武都西陷戎雄黄假名石鷣鳥逺難籠詎有墮¶
腸計應無破腦功巴山晝昏黒妖霧毒濛濛　又曰漢¶
帝斬蛇劒晉時燒上天自兹繁巨蟒徃徃夀千年白晝¶
<pb:KR3k0055_WYG_444-30a>¶
遮長道青溪毒霧煙戰龍滄海外平地血浮船　宋黄¶
希旦靈蛇詩曰嘉祐辛丑嵗郡侯得召伯是時夏六月¶
雲日紅翕赫殿北古龍堂窗戶久不闢俄然靈蛇見宛¶
轉真象側鱗甲錦繡文燦爛輝五色視之頗馴擾狎之¶
不驚惕郡侯率羣僚朋來擁荆㦸遲留夜未午風雨滿¶
天黒迅電瞥四起狂雷隨一擊湏㬰風雨收形影誰能¶
覔斯盖龍之靈變化固難測方知至神物其來表有徳¶
　張耒放二蛇詩曰二物穴吾居嵗月亦已老一朝雙¶
<pb:KR3k0055_WYG_444-30b>¶
擒獲蜿蜿出幽草安行免噬齧敢望吐珠報巳月不殺¶
蛇昔賢有遺告¶
原銘晉傅休奕靈蛇銘曰嘉兹靈蛇斷而能續飛不須¶
翼行不假足上騰雲霄下遊山嶽逄此明珠預身龍族¶
原賛晉郭璞長蛇賛曰長蛇百尋厥鬛如彘飛羣走類¶
靡不吞噬極物之惡盡毒之厲　又螣蛇賛曰螣蛇配¶
龍因霧而躍雖欲升天雲罷陸略材非所任難以久託¶
　又巴蛇賛曰象實巨獸有蛇吞之越出其骨三年為¶
<pb:KR3k0055_WYG_444-31a>¶
期厥大何如屈生是疑　又蟒蛇賛曰蠢蠢萬生或以¶
類長惟蛇之君是惟巨蟒小則數尋大或百丈　又枳¶
首蛇賛曰䕫稱一足蛇則二首少不知無多不知有雖¶
資天然無異駢拇　周庾信孫叔敖逄蛇賛曰叔敖朝¶
出容悴還家母氏顧訪知埋怪蛇爾有隂徳陽報將加¶
終為楚相卒有榮華　増楊氏異物志賛曰蚺惟大蛇¶
既洪且長采色駮犖其文錦章食灰吞鹿腴成養創賔¶
享嘉宴是豆是觴¶
<pb:KR3k0055_WYG_444-31b>¶
増說唐栁宗元捕蛇說曰永州之野産異蛇黒質而白¶
章觸草木盡死以囓人無禦之者然得而腊之以為餌¶
可以已大風攣踠痿癘去死肌殺三蟲其始太醫以王¶
命聚之嵗賦其二有能捕之者當其租入永之人爭奔¶
走焉　又宥蝮蛇文曰吾悲夫天形汝軀絶翼去足無¶
以自扶曲膂屈脇惟形之紆目兼蜂蠆色渾泥塗其頸¶
蹙恧其腹次且褰鼻鉤牙穴出榛居蓄怒而蟠銜毒而¶
趨志蘄害物隂妬潛狙汝之禀受若是雖欲為鼃為螾¶
<pb:KR3k0055_WYG_444-32a>¶
焉可得已凡汝之為惡非樂乎此緣形役性不可自止¶
艸揺風動百毒齊起首豢脊努呥舌揺尾不逞其凶若¶
病乎已世家寒心吾獨悲爾吾將薙吾庭葺吾楹窖吾¶
垣嚴吾扃俾奥草不宅而穴隟不萌與汝異途不相交¶
爭雖汝之惡焉得而行嘻造物者何甚不仁而巧成汝¶
質既禀乎此能無危物賊害無辜惟汝之實隂陽為戾¶
假汝忿疾余何汝尤是戮是抶宥汝于野自求終吉彼¶
樵豎持殳農夫執耒不幸而遇將除其害餘力一揮應¶
<pb:KR3k0055_WYG_444-32b>¶
手糜碎我雖汝活其恵實大他人異心誰釋汝罪形既¶
不化中焉能悔嗚呼悲乎汝必死乎毒而不知反訟其¶
内今雖寛焉後則誰賚隂陽爾造化爾道烏乎在可不¶
悲歟　宋張耒逐蛇說曰嗟堯之時兮大水滂横潰四¶
海兮包陵岡龍騰蛇奔兮嬉以狂腥鱗頑鬛兮更披猖¶
城居穴處兮亂厥常頹蟲紏結兮肆害戕陸盤淵據兮¶
傲不臧朋屯黨聚兮蕃以昌穿穴囓噬兮民盡傷乃命¶
伯禹兮行四方驅龍放蛇兮屏諸荒曷為兹蛇兮宅吾¶
<pb:KR3k0055_WYG_444-33a>¶
　居妖頑堅老兮傲驅除深潛居山兮坦無虞下飲吾沼¶
　兮捎林枝朱眸丹舌兮黝鱗膚恍惚遽速兮疑有無居¶
　者畏避兮行者除險奪我圃兮駭吾徒盜竊祭禱兮欺¶
　羣愚我咨爾蛇兮潛山穴野隂蟠逺伏兮與人異舍冬¶
　居夏遊兮時以行食爾之食兮朋爾朋僭亂我居兮失¶
　常經叛棄爾守兮帝有刑胡昏頑兮居以寧自為不寧¶
　兮邀剽烹荒戾天理兮悖聖程我宥爾愆兮逐爾行亟¶
　舍故處兮遐以征南山之幽兮雲霧㝠草木薈蔚兮險¶
<pb:KR3k0055_WYG_444-33b>¶
　不平爾徒煩兮食爾盈捕取不至兮居無與爭汝生孔¶
　遂兮夀爾齡¶
　¶
　¶
　¶
　¶
　¶
御定淵鑑類函卷四百三十九¶
