# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.243802
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一
<pb:KR3k0055_WYG_006-1a>¶
　欽定四庫全書¶
御定淵鑑𩔖函卷一¶
　　天部一(天/)¶
　　　天一¶
　原釋名曰天坦也坦然髙而逺也　增又曰天顯也在¶
　上髙顯也　原物理論曰水土之氣升而為天　增又¶
　曰天者旋也均也積陽純剛其體廻旋羣生之所大仰¶
　　原廣雅曰太初氣之始也清濁未分太始形之始也¶
<pb:KR3k0055_WYG_006-1b>¶
　清者為精濁者為形太素質之始也已有素朴而未散¶
　也二氣相接剖判分離輕清者為天　河圖括地象云¶
　易有太極是生兩儀兩儀未分其氣混沌清濁既分伏¶
　者為天偃者為地廣雅云九天之際曰九垠(魚勤反/堮也)¶
　九天之外次曰九陔(居孩反陔階也言/其階次有九也)　凡天去地二¶
　億一萬六千七百八十一里半度地之厚與天髙等天¶
　南北相去二億三萬三千五十七里二十五步東西短¶
　減四步纂要云東西南北曰四方四方之隅曰四維天¶
<pb:KR3k0055_WYG_006-2a>¶
地四方曰六合天地曰二儀以人參之曰三才四方上¶
下謂之宇往古來今謂之宙或謂天地為宇宙凡天地¶
元氣之所生天謂之乾地謂之坤天圓而色𤣥地方而¶
色黃日月謂之兩曜五星謂之五緯(五星者東方嵗南/方熒惑西方太白)¶
(北方辰/中央鎮)　日月星謂之三辰亦曰三光日月五星謂之¶
七曜五經通義云天神之大者曰昊天上帝(即曜魄寳/也亦曰天)¶
(皇大帝亦/曰太一)　其佐曰五帝(東方青帝靈威仰南方赤帝/赤熛怒西方白帝白招拒北)¶
(方黒帝叶光紀中/央黄帝含樞紐)　周易曰大哉乾元萬物資始乃統¶
<pb:KR3k0055_WYG_006-2b>¶
天雲行雨施品物流形大明終始六位時成時乗六龍¶
以御天乾道變化各正性命　增又曰天行健君子以¶
自强不息　又曰天道虧盈而益謙　又曰觀乎天文¶
以察時變　又曰天尊地卑乾坤定矣　又曰在天成¶
象　又曰天地之道貞觀者也　原又曰立天之道曰¶
陰與陽　增又曰乾為天　原尚書曰乃命羲和欽若¶
昊天　增又曰皇天無親惟徳是輔　詩曰敬天之渝¶
無敢馳驅　又曰謂天盖髙不敢不跼　原禮記曰天¶
<pb:KR3k0055_WYG_006-3a>¶
地之道博也厚也髙也明也悠也久也日月星辰繋焉¶
萬物覆焉　增又曰天則不言而信天無私覆是天道¶
也無為而物成　又曰天秉陽垂日星　又曰天不愛¶
其道故天降甘露　又曰天有四時春秋冬夏風雨霜¶
露無非教也　又曰著不息者天也聖人作樂以應天¶
　又曰孟冬之月天氣上騰地氣下降　又曰清明象¶
天　原論語曰天何言哉四時行焉百物生焉　爾雅¶
曰穹蒼蒼天也春為蒼天夏為昊天秋為旻天冬為上¶
<pb:KR3k0055_WYG_006-3b>¶
天　禮統曰天地者元氣之所生萬物之祖也　白虎¶
通曰天者何也天之為言鎮也居髙理下為人鎮也男¶
女總名為人天地所以無總名何天圓地方不相𩔖也¶
天左旋地右周猶君臣陰陽相對之義　春秋繁露曰¶
天有十端天地陰陽水土金木火人凡十端天亦有喜¶
怒之氣哀樂之心與人相副以𩔖合之天人一也　增¶
春秋説題辭曰天羣陽之精合為太乙分為殊名　原¶
春秋元命苞曰天不足西北陽極於九故天周九九八¶
<pb:KR3k0055_WYG_006-4a>¶
十一萬里　增春秋感精符曰人主與日月同明四海¶
合信故父天母地兄日姊月(父天于圜丘之禮也母地/于方澤之祭也兄日于東)¶
(郊姊月于/西郊也)　春秋内事曰天有十二分以日月之所&KR0292;¶
也　原太𤣥經曰有九天一為中天二為羡天三為從¶
天四為更天五為晬天六為廓天七為咸天八為沈天¶
九為成天　又曰天以不見為元　增蔡邕月令章句¶
云天左旋出地上而西入地下而東繞北極七十度¶
許氏説文曰至髙無上從一大也　尚書説曰天有五¶
<pb:KR3k0055_WYG_006-4b>¶
號尊而君之則曰皇天元氣廣大則稱昊天仁覆愍下¶
則稱旻天自天監下則稱上天據逺視之蒼蒼然則稱¶
蒼天　尚書考靈曜云二十八宿之外各有一萬五千¶
里是謂四遊之極謂之四表　周髀經曰天有四極四¶
和(子午夘酉得東西南北/之中謂之四極四和)　酉陽雜爼玉格云天圓十¶
二綱運闗三百六十轉方為一周天運凡三千六百周¶
為陽孛　戰國策云鄒衍大言天事號談天衍　前漢¶
書云髙祖致天巫祠八州及中央　又云惟泰元尊(泰/元)¶
<pb:KR3k0055_WYG_006-5a>¶
(天/也)　又云天運三十嵗一小變百年中變五百年大變¶
三大變一紀三紀而大備　史記云天者人之始也父¶
母者人之本也人窮則反本故勞苦倦極未嘗不呼天¶
也疾病慘怛未嘗不呼父母也　漢書樂志云天門開¶
詄蕩蕩　晉書天文志云日景于地千里而差一寸景¶
尺有五寸者南戴日下萬五千里也以此推之日當去¶
其下地八萬里矣日斜射陽城則天徑之半也體圓如¶
弹丸地處天之半而陽城為中則日春秋冬夏昏明晝¶
<pb:KR3k0055_WYG_006-5b>¶
夜去陽城皆等無盈縮矣故知從日斜射陽城為天徑¶
之半也以句股法言之旁萬五千里句也立八極萬里¶
股也從日斜射陽城弦也以句股求弦法入之得八萬¶
一千三百九十四里三十步五尺三寸六分天徑之半¶
而地上去天之數也　又云古言天者三家一盖天二¶
宣夜三渾天　老子曰域中有四大道大天大地大王¶
亦大　原莊子曰天之蒼蒼其正色耶其逺而無所至¶
極耶　申子曰天道無私是以恒正天道恒正是以清¶
<pb:KR3k0055_WYG_006-6a>¶
明　文子曰髙莫髙於天下莫下於澤天髙澤下聖人¶
法之　又曰天圓而無端故不能觀其形　增淮南子¶
曰排閶闔淪天門(注云閶闔始生天之門也天/門上帝所居紫微宫門也)　又曰¶
四時者天之吏也日月者天之使也星辰者天之期也¶
虹霓彗星者天之忌也　管子曰釜鼓滿則人概之人¶
滿則天概之　尸子曰天左舒而起牽牛　揚子曰昭¶
昭乎惟天為聰惟天為明夫能髙其目而下其耳者匪¶
天也　管子曰天或維之莫之維天已墮矣况於人乎¶
<pb:KR3k0055_WYG_006-6b>¶
　原呂氏春秋曰天有九野何謂九野中央曰鈞天東¶
方曰蒼天東北曰變天北方曰𤣥天西北曰幽天西方¶
曰皓天(廣雅作/成天)西南曰朱天南方曰炎天東南曰陽天¶
　增又曰天如車輪終而復始極則復反　原張衡靈¶
憲曰太素之前幽清寂寞不可為象惟虚惟無盖道之¶
根也道根既建由無生有太素始萌萌而示兆斯謂龎¶
洪盖道之幹也道幹既育萬物成體於是剛柔始分清¶
濁異位天成於外而體陽故圓以動斯謂天元道之實¶
<pb:KR3k0055_WYG_006-7a>¶
也天有元位　增又曰天有九位自地至天一億一萬¶
六千三百五十里懸天之晷薄地之儀皆千里而差一¶
寸　原渾天儀曰天如雞子天大地小天表裏有水地¶
各乗氣而立載水而浮二十八宿半𨼆半見天轉如車¶
轂之運　增賀道養渾天記曰昔記天體者有三渾儀¶
莫知其始書以齊七政盖渾體也二曰宣夜夏殷法也¶
三曰周髀當周髀之所造非周家之術也近世復有四¶
術一曰方天興於王充二曰昕天起於姚信三曰穹天¶
<pb:KR3k0055_WYG_006-7b>¶
由於虞喜皆以臆斷浮説不足觀也惟渾天之事徴驗¶
不疑　原徐整三五厯紀曰天地混沌如雞子盤古生¶
其中萬八千嵗天地開闢陽清為天陰濁為地盤古在¶
其中一日九變神於天聖於地天日髙一丈地日厚一¶
丈盤古日長一丈如此萬八千嵗天數極髙地數極深¶
盤古極長後乃有三皇數起於一立於三成於五盛於¶
七處於九故天去地九萬里　黃帝素問曰積陽為天¶
故天者清陽也　增又曰天體如車有盖日月懸著何¶
<pb:KR3k0055_WYG_006-8a>¶
可上哉　原楚辭天問曰圜則九重孰營度之八柱何¶
當東南何虧(言天有八山為柱皆何當/值東南不足誰虧缺之)日月安屬列星¶
安陳　增揚子法言曰或問雕刻衆形者匪天歟以其¶
不雕刻也如物物刻而雕之焉得力而給諸　論衡曰¶
天門在西北又日月五行随天而西移行遲於天耳¶
又曰天行六十五度凡積十三萬里也其行甚疾無以¶
為驗儻與陶鈞之運弩矢之流相𩔖乎　董仲舒曰天¶
者羣物之祖也故徧覆包涵而無所殊建日月風雨以¶
<pb:KR3k0055_WYG_006-8b>¶
和之經陰陽寒暑以成之　韓子原道篇曰坐井而觀¶
天曰天小者非天小也　栁宗元天説云上而𤣥者世¶
謂之天　劉禹錫天論云天之道在生植其用在强弱¶
　　天二¶
原說苑曰齊桓公問管仲王者何所貴對曰貴天桓公¶
仰觀天管仲曰所謂之天者非謂蒼蒼莽莽之天也君¶
人者以百姓為天　增史記趙簡子疾五日不知人居¶
二日半寤語大夫曰我之帝所甚樂與百神遊於鈞天¶
<pb:KR3k0055_WYG_006-9a>¶
廣樂九奏萬舞不𩔖三代之樂其聲動人心扁鵲告董¶
安于曰昔秦穆公常如此七日而寤告公孫枝與子輿¶
曰我之帝所甚樂所以久者適有學也　原列子曰杞¶
國人有憂天崩墜身無所寄廢于寢食又有憂彼之憂¶
者曉之曰天積氣耳無處無氣奈何而崩墜乎其人曰¶
天果積氣日月星宿不當墜也曉之者曰日月星宿亦¶
積氣中之有光曜者正復使墜亦不能有中傷　增後¶
漢書曰和熹鄧皇后常夢捫天天體蕩蕩正青滑如磄¶
<pb:KR3k0055_WYG_006-9b>¶
磃有若鍾乳狀乃仰嗽飲之以訊占夢言堯夢扳天而¶
上湯夢及天而䑛之此皆聖王之前占吉不可言也¶
原蜀志曰呉使張温來聘温問秦宻(一作/宓)曰天有頭乎¶
宻曰有之温曰在何方宻曰詩云乃眷西顧以此推之¶
頭在西方温曰天有耳乎宻曰天處髙而聽卑詩曰鶴¶
鳴九臯聲聞于天若其無耳何以聽之温曰天有足乎¶
宻曰詩云天步艱難若其無足何以步之温曰天有姓¶
乎宻曰姓劉何以知之曰其子姓劉以此知之　增晉¶
<pb:KR3k0055_WYG_006-10a>¶
書載記北燕主馮跋常夜見天門開神光赫然燭於庭¶
内　異苑曰陶侃夢飛翔冲天天門九重已入其八餘¶
一門不得進以翼摶天一翅致折驚而墜下后果都督¶
八州欲有闚擬之志每憶折翅之祥抑心而止　齊書¶
曰王摛史學博聞永明中天忽黃色照地衆莫解摛曰¶
是榮光世祖大悦用為永陽郡守　北齊書曰文宣帝¶
髙洋從世宗行過遼陽山獨見天門開餘人無見者¶
陳書曰髙祖夢天開數丈有一人朱衣捧日令帝張口¶
<pb:KR3k0055_WYG_006-10b>¶
納之及覺猶熱後二百日為帝　南史曰宋薛安都初¶
征闗陜至臼口夢仰視天見天門開謂左右曰汝等見¶
天門開不至孝武伐逆踐祚歎曰夢天門開乃中興之¶
象耶　周世宗觀泗州大水記以問竇儼儼對曰天地¶
五徳潤暵生成動　倦游録曰韓琦知秦州卧疾數日¶
忽曰適夢以手捧天者再其後援英宗於藩邸翼神宗¶
於東宮　曲洧舊聞曰龎籍帥延安日冬至中夜恍惚¶
間見天象成文云龎籍後十年作相當以仁佐天下駐¶
<pb:KR3k0055_WYG_006-11a>¶
視久之方滅後十年果為相　葆光録羊襲吉少見天¶
開其内雲霞澒洞樓閣參差光明下照山岳逡巡乃閉¶
　王文正遺事云旦初見天門開中有己姓名¶
　　天三¶
原轉盖　倚杵(桓譚新論曰天以為盖轉左旋日月星/辰随而東西  河圖挺佐輔曰百世之)¶
(後地髙天下不風不雨不寒不暑民復食土皆知其母/不知其父如此千嵗之後而天可倚杵洶洶莫知終始)¶
　覆盆　轉轂(王充論衡曰天平正與地無/異若盆覆之狀  下詳天一)　象蓋¶
如笠(劉氏正厯問曰顓頊造渾天儀黄帝為蓋天以天/象蓋  虞昺穹天論曰天形穹窿如笠以冒地之)¶
<pb:KR3k0055_WYG_006-11b>¶
(表/)　玉儀　銅渾(尚書考靈曜曰觀玉儀之旋昏明主/時  鄭注曰以玉為渾儀故曰玉儀)¶
(也名臣奏曰今史官所用候臺銅儀則渾天法/    述征記長安南有靈臺上有銅渾天儀)　設位¶
　垂象(易曰天地設位而易行乎其中矣/又曰天垂象見吉凶聖人象之)　髙明　貞¶
觀(上詳天一貞周易曰/天地之道  觀者也)　三體　六氣(蔡邕天文志曰/言天體者三一)¶
(曰周髀二曰宣夜三曰渾天氣左傳曰天有六氣/以降生五味  杜預注曰六  者陰陽風雨晦明)　四¶
極　九野(淮南子曰昔者女媧氏煉五色石以補蒼天/斷鼇足以立四極按髙誘注曰鼇大龜也天)¶
(廢傾以鼇足拄/之下詳天一)　九重　八柱(上詳天二/下詳天一)　折柱　絶¶
維(列子曰共工氏與顓頊争為帝怒觸不周山折天柱/絶地維故天傾西北日月星辰就焉地缺東南百川)¶
<pb:KR3k0055_WYG_006-12a>¶
(水潦歸焉維宋玉大言賦曰壯士/歘兮絶天  北斗戾兮太山夷)　雨粟　降秬(周書/曰神)¶
(農之時天雨粟農耕而種之天孫氏瑞應圖曰舜時/后稷播植天降秬秠故詩曰  降嘉種維秬維秠)¶
降麰　下穀(漢書曰來麰麥也始自天降以和致和獲/天助也  孔叢子曰魏王問子順曰寡人)¶
(聞昔者上天神異后稷而/為之下嘉穀周遂以興)　杞國憂　秦宓答(並詳/天二)¶
命虞　啓魏(史記曰叔虞母夢天謂武王曰余命汝生/子名虞余與之虞及生子有文在手曰虞)¶
(遂因命之盈左傳晉侯賜畢萬魏卜偃曰畢萬之/後必大萬  數也魏大名也以是始賞天啓之矣)　授¶
楚　錫秦(左傳曰公孫歸父㑹楚子于宋宋人告急于/晉晉侯欲救之伯宗曰不可天方授楚未可)¶
(與争雖晉之强能違天乎廣張衡西京賦曰昔者大帝/説秦穆而覲之饗以鈞天  樂帝有醉焉乃為金冊錫)¶
<pb:KR3k0055_WYG_006-12b>¶
(用此土而/翦諸鶉首)　油雲　膏雨(孟子曰天油然作雲霈然下/雨  左傳曰小國之仰大國)¶
(也如百穀/之仰膏雨)　榆星　桂月(古樂府詩曰天上何所有歴/歴種白榆  虞喜安天論曰)¶
(俗傳月中仙人桂樹今視其初生/見仙人之足漸已成形桂樹後生)　璧月　珠露(尚書/中候)¶
(曰天地開闢甲子冬至日月若懸璧五星若編珠/李顒感興賦曰風觸波而文結兮露霑丹而珠凝)　紫¶
電　文虹(曹毗霖雨詩曰洪霖彌旬日翳翳四區昏紫/電光飛牖迅雷終天奔  傅𤣥陽春賦曰習)¶
(習谷風洋洋緑泉丹/霞布景文虹竟天)　繒雲　絲雨(易通卦驗曰立秋/濁陰雲出如赤繒)¶
(陰張協詩曰金風扇景節丹霞啓/  期騰雲似漏網密雨如散絲)　風駟　雲車(仲長/統詩)¶
(曰春雲為馬秋風為駟按之不遲勞之不疾上魏武帝/古樂府詩曰願得神之人乗駕雲車驂白鹿  到天之)¶
<pb:KR3k0055_WYG_006-13a>¶
(門來賜/神之藥)　錦雲　縠霧(成公綏雲賦曰或繡文錦章依/微要妙  宋玉神女賦曰動霧)¶
(縠以徐步拂/珮聲之珊珊)　文露　光風(春秋佐助期曰武露布文/露沈宋均注曰甘露見其)¶
(國布散者人尚武文采者則甘露凝重風楚辭曰光風/轉蕙汎崇蘭王逸注曰謂雨已出日而  草木有光也)¶
　祥風　甘雨(尚書大傳曰徳及皇天則祥風起/  括地圖曰谷山有叢雲甘雨)　翠¶
雲　紫蜺(馮衍顯志賦曰駟素虯而馳騁兮垂翠雲而/相羊  揚雄太𤣥經曰紫蜺圍日其疾不割)¶
　姮娥月　少女風(淮南子曰羿請不死之藥於西王/母羿妻姮娥竊之奔月託身於月)¶
(是為蟾蠩而為月精言管公明别傳曰公明在清河于/時大旱問何時當雨  今夜當大雨至日向暮了無雲)¶
(氣衆人並讙嗤公明公明言樹上已有少女微風樹間/陰鳥和鳴若少女反風陰鳥亂翔其應至矣須臾𤣥雲)¶
<pb:KR3k0055_WYG_006-13b>¶
(四集大/雨注傾)　白鵠雲　黃雀風(易通卦驗曰春分正陽雲/出張如白鵠  周處風土)¶
(記曰五月風發六月乃止俗號黃雀/風是時海魚變為黃雀因以名之)　設位　張弓(易/天)¶
(地設位猶老子云/天道其  張弓乎)　戴盆　窺牖(馬遷傳戴盆何以望/天  不窺牖見天道)¶
　得一　生三(老子天得一以清三道生/一一生二二生三  才也)　開雲霧¶
行日月(衞瓘每見樂彦輔曰每見此人瑩然若開雲霧/而覩青天  蔡邕上書云渾天立八尺圓體具)¶
(天地之形以正黃道以行日月以/步五緯其精微深妙百代不易)　增碧落　青冥(唐/詩)¶
(碧落三乾外碧落紫落皆天也也楚/辭上有青冥之長天青冥太清)　紫落(見/上)蒼垠(謂/天)¶
(畔也陸士衡七/命云軌出蒼垠)　白瑶宮　黃金城(上詳天二王詩話/云宋待制  素夢)¶
<pb:KR3k0055_WYG_006-14a>¶
(至玉京黄闕有紺服翠冠者曰吾乃東門侍郎公乃西/門侍郎昔以奏牘誤謫堕人世晚嵗思玉京之夢詩曰)¶
(碧玉中藏白玉京夢魂飛入黃金城/何時再歩青霞外皓齒青瞳已許成)　紅雲居　白玉¶
樓(翼經傳云玉帝所居常有紅雲䕶之/雖真仙亦不得見其面  下詳天二)　十端　五號¶
(並詳/天一)　八紀　七襄(天有八紀謂以八為變化之紀也/又有七紀盖二十八宿為四七故)¶
(曰七紀又日月為二紀亦曰二離二詩小雅終日七襄/注云襄駕也謂更其肆也天有十  次日月所止舍所)¶
(謂肆也經星一晝夜左旋一周而有餘則/終日之間自卯至酉當更七次故曰七襄)　蒼莽　溟¶
涬(上詳天二溟帝譜系曰/天地初起  涬鴻濛)　依形　助順(邵康節曰天/何依依于形)¶
(之易繋辭曰天/  所助者順也)　鄒衍談　屈原問(上詳天一也天問/者原所作  原放)¶
<pb:KR3k0055_WYG_006-14b>¶
(逐徬徨山澤見楚有先王之廟及公卿祠堂畫天地山/川神靈琦瑋僪佹及古賢聖怪物行事因書于壁向而)¶
(問之以泄/憤懣也)　女媧補　南正司(上詳天三南史記顓頊/髙陽氏命  正重司天)¶
(以屬神北正黎/司地以屬民)　銅柱　金階(東方朔神異經云崑崙/有銅柱焉其髙入天謂)¶
(之天柱徑又云東北大荒中有金闕髙千丈上有/明月珠  三丈光照千里中有金階兩闕名天門)　陶¶
侃翼飛　韓琦手捧(並詳/天二)　圜則九重　面方一尺¶
(上詳天一帝晉書咸康中有士人周謂者死而/復生言天  召見引升殿仰視帝面方一尺)　怒敗¶
龍淵　醉錫金䇿(後漢許揚傳汝南舊有鴻郤陂成帝/時翟方進奏毁敗之成帝夢自上天)¶
(天帝怒曰何故敗我/濯龍淵  下詳錫秦)　白玉京　黃金地(韻府天上白/玉京十二樓)¶
<pb:KR3k0055_WYG_006-15a>¶
(五城也佛經云善法堂在歡喜園天帝都㑹天王之/正殿  其堂七寳所作四壁皆白銀以黄金為地)¶
近南近北　為徳為刑(姚信昕天論冬至極低天運近/南故日去人逺斗去人近北天)¶
(氣至故冰寒也夏至極起天運近北故斗去人逺日去/人近南天氣至故蒸熱也極之髙時日所行地中淺故)¶
(夜短天去地髙故晝長極之低時日所行地中深故夜/長天去地下故晝短  淮南子曰天圓地方道在中央)¶
(日為徳月為刑月歸而萬物死日至而萬物生注云月/歸謂十二月盡也日至謂得春夏之日至則生長之機)¶
(遂/也)　萬物根源　一中造化(朱晦翁詩氣體蒼蒼故曰/天其中有理是為乾渾然)¶
(氣理流行際萬物同根此一源起邵堯夫/詩天向一中分造化人從心上  經綸)¶
　　天四¶
<pb:KR3k0055_WYG_006-15b>¶
原在上髙顯(詳天/一)至髙無上(説文云天顛/也至髙無上)　輕清為天¶
(易乾鑿度云輕清者上/為天重濁者下為地)陽清為天(説文曰萬物既/分陽清為天)　秉¶
陽(詳天/一)包地(蔡邕月令章句云天有純陽積剛/運轉無窮其體運行包地之外)　左旋¶
(詳天/一)下濟(周易曰天道下濟而光明地道卑/而上行案濟傳作際言氣下交)　乾統(韓/康)¶
(伯周易繋辭注云乾統/天首物為變化之元)日浮(宣夜學云天無質日月衆/星自然浮生虚空之中)¶
　運上(姚信昕天論云今昕天之説/地形立于下天象運于上)周下(太𤣥經云天/穹窿而周乎)¶
(下地旁薄而向乎上人&KR0034;&KR0034;而處乎中天渾而㩣故其/運不已地隤而静故其生不遲人馴乎天地故其施行)¶
(不/窮)　彈丸(王蕃渾天説云天圓如彈丸/故曰渾天言其形渾渾如也)鳥卵(又云舊説/天地之體)¶
<pb:KR3k0055_WYG_006-16a>¶
(狀如鳥卵天包地/外猶殻之裹黄)　為罏(賈誼鵩鳥賦云天地為罏兮/造化為工陰陽為炭兮萬物)¶
(為/銅)依蓋(姚信昕天論云然則天行/寒依于渾天夏依于蓋天)　圓蓋(宋玉大言賦/云方地為車)¶
(圓天/為蓋)欹蓋(天文録曰天如欹/車蓋南髙北下)　管窺(東方朔傳云/以管窺天)劒倚¶
(宋玉大言賦云長/劒耿介倚天外)　衢亨(易云何天之衢亨案衢四逹/道也上九處大畜之極畜極)¶
(則通大畜以至于大亨之時何/辭也猶云何畜乃天之亨衢也)宇駭(魏都賦云天/宇駭地廬驚)　無¶
質(抱朴云宣夜説天了無質仰而瞻之髙逺無極蒼/蒼然也譬逺望黄山皆青俯察千仞之谷而&KR0627;黒)同¶
規(王蕃渾天説云周天三百六十五度五百八十九分/度之百四十五東南西北展轉同規半覆地上半在)¶
(地/下)　七衡(孝經援神契云天有七衡六間夫天有七衡/而云間者從内衡以至中衡中衡以至外衡)¶
<pb:KR3k0055_WYG_006-16b>¶
(相去各十一/萬九千里)九門(本草經云太一子曰天有九門中/道最長日月由此行之名日國也)¶
順動(易云天地以順動故日/月不過而四時不忒)易知(又云乾以易知坤以/簡能注曰天地之道)¶
(不為而善始不勞/而善成故曰易)　親善(太公六韜云天道/無親常與善人)益謙(詳天/一)¶
　觀文(又云觀乎天/文以察時變)觀道(又云觀天之神/道而四時不忒)　積氣成(列/子)¶
(曰虹蜺也雲霧也風雨也四/時也此積氣之成乎天者也)乾徳象(周易云夫乾其静/也専其動也直案)¶
(注云専専一也直剛正/也此明乾統徳象天也)　知大始(繋辭曰乾知大始坤/作成物案乾象於天)¶
(為造物/始也)鬱化精(太𤣥經曰天奥西北鬱化/精也地奥黄泉𨼆容魄也)　雕衆形(揚/子)¶
(法言或問雕刻衆形者匪天與以其不雕/刻也如物物刻而雕之焉得力而給諸)覆萬物(又云/天精)¶
<pb:KR3k0055_WYG_006-17a>¶
(天粹萬物作𩔖注天以/精粹覆萬物各率其𩔖)　髙無窮(虞喜安天論云喜以/為天髙無窮地深不)¶
(測/)逺不極(正厯云天/逺不可極)　禮蒼璧(周禮大宗伯以蒼璧禮/天注曰此禮天以冬至)¶
(謂天皇大帝/在北極也)仰青帶(張衡敘行賦曰山峥嶸/以嶮狹仰青天其如帶)　羣生仰¶
(物理論云天/者羣生所仰)百物生(詳天/一)　險不可升(周易云天險不/可升也案注云)¶
(坎以險為象故不/可升得保其威尊)仰無不在(太𤣥經曰天蒼蒼然東南/西北仰而無不在焉及其)¶
(俛則不/見也)　南陽北陰(物理論云自極以南天/之陽自極以北天之陰)中髙四下¶
(周髀曰天圓地方豈以寫天天青黑為表丹/黄為裏故天象蓋覆中央髙而四旁下也)　元氣闔¶
陽(河圖叶光篇云/元氣闔陽為天)元氣浩大(物理論云元氣/浩大則稱浩天)　有十二¶
<pb:KR3k0055_WYG_006-17b>¶
分次(春秋内事云天有十/二分次日月之所望)包二十八舍(王蕃渾天説云/天包地外半覆)¶
(地上半繞地下二/十八宿半見半𨼆)　恒象(天事/恒象)剛徳(天為/剛徳)　上浮(為/天)下¶
降(天氣/下降)　髙逺(窮極/髙逺)清明(象/天)　無端(文子曰天圓而/無端故不可觀)不¶
息(無私不/息者天)　𤣥闕(天門/也)玉臺(漢雋云天/帝所居也)　干時(天猶/干時)垂¶
象　成大(今夫天昭昭之多注云昭/昭小明也本生小而成大)為大(唯天/為大)　彼蒼¶
(者/天)顥穹(紛/紜)　父天(王者父/天母地)敬天(詩敬天之威/又敬天之怒)　馮相辨¶
事(周禮馮相氏辨其/敘事以㑹天位)渾天得精(晉書古今言天有三家/一蓋天二宣夜三渾天)¶
(宣夜之學絶無師法周髀術數多所違失周髀即蓋/天説也唯渾天近得其精今候臺銅儀即其法也)¶
<pb:KR3k0055_WYG_006-18a>¶
裨竈焉知(傳禆竈焉/知天道)仲任以駮(王仲任據蓋天之説以/駮渾儀桓君山謂仲任)¶
(之徒曰吾待奏報曝背西廊下/頃之日光出去是應渾天也)　天以持滿(范蠡曰天/以持滿言)¶
(天道盈/而不溢)天不中規(文子曰至大者無/形故天圓不中規)　天居如倚蓋(周/髀)¶
(術即蓋天蓋天説天圓如張蓋地方如棊局天旁轉如/推磨石而左行日月右行而随天左轉譬如蟻行磨上)¶
(天之居如倚蓋矣故/極在西北是其效驗)星集如合符(張平子作渾天儀璇/璣所加其星集皆如)¶
(合/符)　增天路(枚乗樂府曰美人在/雲端天路隔無期)天門(真臘抵占城旁/有西棚國望見)¶
(天有一竅極明土人稱天門一曰/天際國古云女媧氏之所不至也)　静專　動直(易/辭)¶
天步(詩天步/艱難)天命(有/徳)　天章(倬彼雲漢/為章于天)無言(劉洎云天/以無言為)¶
<pb:KR3k0055_WYG_006-18b>¶
(尊/)　靈心(楊炯曰靈心不/測神理難筌)㓻氣(道家言近/天有㓻氣)　正色(詳天/一)¶
靈氣(天/也)　參寥(無名/之始)兜率(白居易詩歸則/須歸兜率天)　蒼昊(古詩/吾將)¶
(問蒼/昊)紫旻(文選云駕/鴻凌紫旻)　坐井(觀/天)守甕(山谷詩云醯/雞守甕天)　素¶
月流(謝莊賦素/月流天)彩虹架(李詩安得五彩/虹架天作長橋)　諸天(禅林寳/鑑云三)¶
(十六天/之謂)六天(諸史云昊天上帝天皇大帝北辰/耀魄寳及太微五帝是為六天)九天(謂/天)¶
(有九重亦/曰九靈)天浮(藝文云喻天/子施恩之盛)　蔚藍天(杜登云金華山/上有蔚藍天)¶
色界天(佛經色界/有十八天)　泰元(天/也)撐犂(雜記塞外稱撐犂孤/塗單于其國謂天為)¶
(撐犂子/為孤塗)　文虹竟天(傳𤣥陽春賦曰丹/霞布景文虹竟天)白雲帝鄉(虚無/之上)¶
<pb:KR3k0055_WYG_006-19a>¶
(已乗彼白雲至於帝鄉又曰天下無道/則厭俗上仙乗彼白雲至於帝鄉莊子)　原訢合　覆¶
燾　上元　太清　覆物無私　臨下有赫　無聲無¶
臭　或煦或吹　其髙必跼　厥𩔖惟章　浩浩元氣¶
　蒼蒼正色　得一以清　吹萬以生　氣如槖龠¶
物為芻狗　蒼蒼者天　恢恢其網　既升階而莫致¶
　豈管測而可窺　增羣物之祖　羣陽之精　無為¶
而成　不言而信　昭昭之多　蕩蕩無名　布元氣¶
於浩蕩　運太虚於寥廓¶
<pb:KR3k0055_WYG_006-19b>¶
　　天五¶
原詩晉傅𤣥兩儀詩曰兩儀始分元氣上清列宿垂象¶
六位時成日月西邁流景東征悠悠萬物殊品齊名聖¶
人憂世實念羣生　又天行篇曰天行一何健日月無¶
髙蹤百川赴陽谷三辰回泰蒙　又歌曰天時泰兮昭¶
以陽清風起兮景雲翔仰觀兮辰象日月兮運周俯視¶
兮河海百川兮東流¶
原賦晉成公綏天地賦曰天地至神難以一言定其稱¶
<pb:KR3k0055_WYG_006-20a>¶
故體而言之則曰兩儀假而言之則曰乾坤氣而言之¶
則曰陰陽性而言之則曰剛柔色而言之則曰𤣥黃名¶
而言之則曰天地若乃懸象成文列宿有章三辰燭曜¶
五緯重光衆星廻而環極招摇運而指方白虎峙躆於¶
參昴青龍垂尾於氐房𤣥武匿首於女虚朱雀奮翼於¶
星張帝皇正坐於紫宮輔臣列位於文昌垣屏絡繹而¶
珠連三台差池而雁行軒轅華布而曲列攝提鼎峙而¶
相望　增唐劉允濟天賦曰混成發粹大道含元興於¶
<pb:KR3k0055_WYG_006-20b>¶
物祖首自胚渾分泰階而立極光耀魄以司尊懸兩明¶
而必照列五緯而無言驅馭陰陽裁成風雨錯落九垓¶
岧嶤八柱燦黃道而開域闢紫宮而為宇斗橫樞以旋¶
運廓星漢之昭回察文明而降祥瑞觀草昧而動雲雷¶
託璇樞之妙術應玉管之浮灰柔克斯髙聽卑愈廣覆¶
燾千容包含萬象載光道徳聿符刑賞既霆震而霜威¶
亦春生而夏長大哉其施曠乎其仁周八紘而化育籠¶
四海而陶鈞非測管以能喻豈戴盆之可識欣大賚於¶
<pb:KR3k0055_WYG_006-21a>¶
天成激長歌於帝力　又天賦(闕撰人/姓名)曰彼蒼者天成¶
形物先初鴻蒙以質判漸輕清而體圓生五材以亭毒¶
運六氣以陶甄故使晦明相繼寒暑逓遷觀其潛化不¶
言惟徳是輔列九野而為號峙八山而為柱其為道也¶
或比之以張弓其入夢也或方之於漱乳憫鄒衍則嚴¶
霜下降應陳寔則繁星夜聚孔階逺而難登樂霧披而¶
已覩雖覆繖之可嫓豈鍊石之能補日朝上而疑璧河¶
夜橫而如帶破鏡飛乎其所長劒倚乎其外違之則風¶
<pb:KR3k0055_WYG_006-21b>¶
雨差錯順之則陰陽交泰况乎觀文察變害盈尚黙則¶
大著羙於唐君慮崩見譏於杞國徒瞻蕩蕩之體孰辨¶
蒼蒼之色在玉衡以齊政任銅史以司刻　又天行健¶
賦(闕撰人/姓名)曰原夫天者歴土圭以窮妙因渾儀而探理¶
左出右沒不行則何以變三辰之度上騰下降不動則¶
何以為萬物之始履柔兮居常配坤兮秉陽笠也誰覆¶
弓也誰張四徳雖具未足以擬議十翼雖廣未足以披¶
攘緜緜若存户樞不蠧較之則井火易滅當之則金柅¶
<pb:KR3k0055_WYG_006-22a>¶
難固　鍊石補天賦(闕撰人/姓名)曰乾道甚明配彼清真𩔖¶
鼓鑄而可致冀穹𤣥而是營石不能言黙助無為之化¶
天將假手潛因妙用而成則知媧氏之為功也眄悠逺¶
而求則象規圓而作程小大寧遺俾随形以溥博嵯峨¶
不墜皆投質於輕清若乃天象又𤣥石質既堅究勤勞¶
而日月逝矣成廣大而星辰繋焉暖積素之煙尚疑苔¶
㸃降如絲之雨終若溜穿觀夫圓則九重功惟百煉眷¶
無親而克敬當有道而可見言柔與剛崇髙是將運有¶
<pb:KR3k0055_WYG_006-22b>¶
徒於晝夜比為炭於陰陽織女停梭受支機於河漢荆¶
人抱璞嗟韞玉於穹蒼　張仲素管中窺天賦曰管為¶
物兮虚受天為體兮據安能因徑寸之内將窮轉轂之¶
端用當其無蒼蒼之色何盡微而不大恢恢之狀則難¶
於是正瞻視品清澄察九垠之際極一目之能髣髴其¶
形難識翼摩之鵠依稀其狀猶如背負之鵬遥睇罔&KR0317;¶
審窺不忒虚其内雖髙明之可分小其形胡廣大之能¶
測故使蓋影多掩笠形半匿月既滿而猶虧日將終而¶
<pb:KR3k0055_WYG_006-23a>¶
如昃掌握之内安得容其九重咫尺之中豈能盡其五¶
色¶
原贊晉郭璞釋天地圖贊曰祭地賜瘞郊天致禋氣升¶
太一精淪九泉至敬不文明徳惟鮮　宋何承天天贊¶
曰軒轅改物以經天人容成造厯大撓創辰龍集有次¶
星紀乃分¶
原表宋顔延之請立渾天儀表曰張衡創物蔡邕造論¶
戎夏相襲世重其術臣昔奉使入闗值大軍旋斾渾儀¶
<pb:KR3k0055_WYG_006-23b>¶
在路肆觀竒秘絶代異寳旋及王府考諸前志誠應夙¶
聞尚書璇璣玉衡以齊七政崔瑗所謂數術窮天地制¶
作侔造化經志所云圖憲所本故體度不渝精測尚矣¶
則七晷運變無匪康時九代貞觀不絶司厯臣夙懐末¶
意懼於非任今忝惟職統敢昧死以聞¶
增論唐盧綽箴天論曰虧盈益謙天之道也禍淫福善¶
天之察也春榮秋落天之時也晝明夜晦天之運也撃¶
電鼓雷天之怒也蒸雲施雨天之澤也因斯以言則庶¶
<pb:KR3k0055_WYG_006-24a>¶
　𩔖萬物非天無以成受形育氣非天無以立大哉博哉¶
　乾之化也¶
　¶
　¶
　¶
　¶
　¶
　¶
<pb:KR3k0055_WYG_006-24b>¶
　¶
　¶
　¶
　¶
　¶
　¶
　¶
御定淵鑑𩔖函卷一¶
