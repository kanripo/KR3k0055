# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.808093
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR3k0055_WYG_131-1a>¶
　欽定四庫全書¶
御定淵鑑𩔖函卷一百二十六¶
　　政術部五(禁令/要㑹)　(典法/徳化)　(簿書/)¶
　　　禁令一¶
　増尚書曰王曰嗟六事之人予誓告女左不攻於左女¶
　不恭命右不攻於右女不恭命御非其馬之正女不恭¶
　命用命賞於祖不用命戮於社予則孥戮女　又曰王¶
　曰爾尚輔予一人致天之罰予其大賚女爾不從誓言¶
<pb:KR3k0055_WYG_131-1b>¶
　予則孥戮女罔有攸赦　戰國策曰顔蠋曰昔者秦攻¶
　齊令有敢去栁下季壟五十歩而樵采者死不赦　史¶
　記曰秦始皇三十四年丞相李斯曰異時諸侯並争厚¶
　招逰學今天下已㝎法令出一諸生不師今而學古以¶
　非當世惑亂黔首如此勿禁則主勢降乎上黨與成乎¶
　下禁之便制曰可　韓子曰董閼於為趙上地守行石¶
　邑山中深澗峭如廧深百仭問其左右人曰嘗有人入¶
　此者乎對曰無有閼於喟然歎息曰吾能治矣使吾法¶
<pb:KR3k0055_WYG_131-2a>¶
猶入澗之必死則民莫敢犯何為不治　論衡曰淮陽¶
鑄偽錢吏不能禁汲黯為太守不壊一爐不刑一人髙¶
枕安卧而淮陽政清　彚苑詳注曰孝武時李曽為趙¶
郡太守令行禁止并州丁零數為山東害知曽能得百¶
姓死力不敢入境　問竒𩔖林曰明皇嘗賜酺三日上¶
御五鳳樓觀者喧溢樂不得奏金吾白梃如雨不能遏¶
上患之髙力士奏河南丞嚴安之為理嚴為人所畏請¶
使止之安之至以手板繞塲畫地曰犯者死於是三日¶
<pb:KR3k0055_WYG_131-2b>¶
指其畫以相戒無敢犯者　冊府元龜曰權懐恩以威¶
名御下人吏重足而立出為宋州時汴州刺史楊徳幹¶
亦以嚴肅與懐恩齊名懐恩路由汴州見新橋中塗立¶
木以禁車過者謂徳幹曰一言處分豈不得何用此為¶
　韓愈栁子厚墓銘曰元和中出為刺史得栁州既至¶
歎曰是豈不足為政邪因其土俗為設教禁州人順頼¶
　又貝州司法参軍李君墓銘曰其在貝州其刺史不¶
恱於民将去官民相率讙譁手瓦石胥其出擊之刺史¶
<pb:KR3k0055_WYG_131-3a>¶
匿不敢出州縣吏不敢禁司法君奮曰是何用爾屬小¶
吏百餘人持兵仗以出立木而署之曰刺史出民有敢¶
觀者殺之木下民聞皆驚相告散去　宋史曰道學盛¶
於宋宋弗究於用甚至有厲禁焉後之時君世主欲復¶
天徳王道之治必來此取法矣¶
　　禁令二¶
原慎出　防踰(慎乃出令令出惟行不惟反不大為/之防民猶踰之注言嚴令尚  能禁)¶
后施　民恱(易后以施命告四方之禮/發號出令而民恱謂  和)　滋彰　實過¶
<pb:KR3k0055_WYG_131-3b>¶
(法令滋彰盗賊多/有  吾令實過)　不再　無遷(事不再令令/荘子無遷)　禁非¶
　發命(易理財正辭禁民為非/曰義  發命之不哀)　斷牛祭　毁房祀(第/五)¶
(倫字伯魚為㑹稽太守俗多淫祀人常以牛祭神有食/牛不薦者病先為牛鳴然後死倫斷禁  欒巴字叔元)¶
(為豫章守郡多山川鬼怪人破貲祈禱巴素有道/術能役鬼神悉毁房祀翦治姦巫遂絶百姓安之)　雷¶
在山　風偃草(詩殷其雷在南山之陽注云殷雷聲也/山南曰陽雷以諭號令在南山之陽又)¶
(諭其在外召南大夫以王命施號令也必論/語君子之徳風小人之徳草草上之風  偃)　命以防¶
微　禁以齊衆(禮記鄭注云命令也謹案用教令以禁/人之欲惡也  王制云執禁以齊衆不)¶
(赦過鄭注云赦以/為人将易犯也)　結信止訟　懲肆去貪(周禮司市/云以質劑)¶
<pb:KR3k0055_WYG_131-4a>¶
(結信而止訟鄭注云質劑謂兩書一札而别之也盗左/傳云齊豹為衛司冦守嗣大夫作而不義其書為  邾)¶
(庶其莒牟夷邾黒肱以土地出求食而已不求/其名賤而必書此二物者所以懲肆而去貪也)　外内¶
時禁　先後刑罰(周禮宫正云辨外内而時禁鄭注云/分别外人内人禁其非時出入  周)¶
(禮士師之職以五戒先後刑罰毋使罪麗於民一曰誓/用之于軍旅二曰誥用之于㑹同三曰禁用諸田役四)¶
(曰紏用諸國中五/曰憲用諸都鄙)　去其竒衺　為之律度(周禮宫正/云去其淫)¶
(怠與其竒衺之民鄭注曰民宫中吏之家人淫放濫也/怠懈慢竒衺譎觚非常案兵書有譎觚之人謂譎詐桀)¶
(出觚角非常也之左傳曰古之王/者並建聖哲為  律度與之法制)　禁野横行　禁山¶
為苑(周禮野廬氏曰禁野之横行徑踰者鄭注曰皆為/防姦也横行妄由田中徑踰射邪趨疾越隄渠也)¶
<pb:KR3k0055_WYG_131-4b>¶
(注周禮雍氏云禁山之為苑澤之沉者鄭元/  云為其就禽獸魚鼈自然之居而害之)　武威殺¶
子　羌胡自刺(後漢張奐為武威太守俗二月五月生/子及與父母同日者悉殺之奐嚴賞罰)¶
(重殺子之令風俗遂改以又鄭訓字平叔為護𦍑校尉/羌胡約病死每臨困輙  刀自刺訓聞有困疾者輙拘)¶
(縛束不與兵刄使醫治/療愈者非一小大感恱)　不令而行　罔有不臧(論語/曰其)¶
(身正不令而行其身不正雖令不/從  尚書曰發號施令罔有不臧)　茍臨人之有失¶
則雖令而不從　増戒家嬉　禁游食(晉書王沉為婺/州刺史下令曰)¶
(革俗之要惟在敦實學将吏子弟優閒在家必致游戱/傷毁風俗可不教之  隋書汴州殷盛多姦俠令狐熈)¶
(為刺史首禁游/食并抑工商)　立碓井　置㪷斛(北史後魏髙祐為/西兖州刺史令一)¶
<pb:KR3k0055_WYG_131-5a>¶
(家之中自立一碓五家之外共造一井以供行客禁婦/人寄舂取水  冊府元龜曰趙賢通為冀州刺史市井)¶
(多奸詐乃為銅斗鐵斛/置之於肆百姓便之)　戒淫風　助禮聘(後漢書駱/越之民無)¶
(嫁娶禮法各因淫好任延為九真太守厲戒属縣淫風/令男自二十五至五十女自十五至四十各以年齒相)¶
(配省又九真民貧無禮聘者令長吏以下/各  俸助之同時娶以禮者二千餘人)　斥淫祠¶
復社祭(孔帖云陳子昂言巫鬼淫祠熒惑人者務在嚴/斥  唐書髙宗永徽中張文琮為建州刺史下)¶
(令曰春秋二社本以為農此州獨廢近/嵗不登不祭先農所致乎其復舉之)　農時差品¶
蠶月頒様(冊府元龜曰山陽太守秦彭闢稻田數千頃/每農時親度頃畆差為三品吏不容奸  又)¶
(曰北齊蘇瓊守清河每蠶月豫/下緜絹度様于部内禁違式)　流民設禁　僑人歸¶
<pb:KR3k0055_WYG_131-5b>¶
本(冊府元龜曰蘇則為金城太守流民歸者數千家明/設禁令干犯者輙戮  隋書令狐熈為汴州刺史凡)¶
(僑人逐/令歸本)　許捕魚鼈　禁網鳥雀(晉書荆州峴方二山/澤中舊禁百姓捕魚)¶
(鼈劉𢎞為刺史令曰禮名山大川不封與共其利速改/此禁  韓愈張君墓銘曰君諱署河間人改䖍州刺史)¶
(民俗多網生鳥雀相賣買/時莭脫放期福君立禁止)　班令他郡　刻誓鄉亭(冊/府)¶
(元龜曰秦彭守山陽詔以所立條式班令州郡禁/又曰王景為廬江太守刻誓于鄉亭令民知常)　條¶
教父老伍長　訓敇令尉掾史(漢書黄覇守潁川為條/教置父老伍長班行民)¶
(間諭以為善防姦之意試漢書王尊傳為安㝎太守敕/屬縣令長丞尉毋以身  法又訓掾史功曹各自砥礪)¶
(助太守為治其不中用/趣自避退毋久妨賢)¶
<pb:KR3k0055_WYG_131-6a>¶
　　禁令三¶
原不掩弱不暴寡(淮南子曰黄帝治天下使强不得掩/弱衆不得暴寡人民相保而不失也)¶
　春無奪農夏無奪功(太公曰民有三械知之者昌不/知者亡春無奪農夏無奪功秋)¶
(無奪歛冬無奪藏/此仁人之王機也)　㢲以申命(易曰重㢲以申命謹案/上下俱㢲申勅號令也)¶
　先甲(易先甲三日後甲/三日謂出令也)　先庚(又曰先庚三日後/庚三日義同上)¶
禁虣而去盗(周禮司市云以刑罰禁虣而去盗鄭元注/刑罰憲狥扑也案狥舉以示其地之衆也)¶
(扑撻也鄭司農云/憲罰播其肆也)　禁偽而除詐(又云以賈民禁偽而/除詐鄭注云賈民胥)¶
(師賈師之屬必以賈民為/之者知物之情偽與實詐)　謹原蠶(周禮馬質注云原/再也天文辰為馬)¶
<pb:KR3k0055_WYG_131-6b>¶
(蠶書蠶為龍精月直大火則浴其種是蠶/與馬同氣物莫能兩大謹再蠶為傷馬)　禁物靡(周/禮)¶
(司市云以正令禁物靡而均市鄭注云/物之靡者易售而無用禁之則市均也)　竒服怪民不¶
入宫(周禮鄭注云竒服非/常衣怪民狂易也)　塞阱杜檴(周禮雍氏職曰/秋令塞阱杜檴)¶
(鄭注云阱穿地為塹所以禦禽獸檴作鄂也堅地阱淺/則設作鄂于其中秋而杜塞阱檴收刈之時為其陷害)¶
(人/也)　㡬酒(周禮萍氏㡬酒鄭注云苛/察沽買過多及非時者)　謹酒(鄭注云使/民莭用酒)¶
(也/)　命夫過市罰一盖　命婦過市罰一帷　夫人過¶
市罰一幕(周禮司市云國君過市則刑人赦夫人過市/罰一幕世子過市罰一帟命夫過市罰一盖)¶
(命婦過市罰一帷鄭注云謂諸侯及夫人世子過其國/之市大夫内子過其都之市也市者人之所交利而行)¶
<pb:KR3k0055_WYG_131-7a>¶
(刑之處君子無故不游觀焉若游觀則施恵以為說也/國君則赦其刑人夫人世子命夫命婦則使之出罰異)¶
(尊卑/也)　宅不毛者有里布(周禮載師注云謂不𣗳桑麻/也不毛者罰以一里二十五)¶
(家之泉泉錢也以其流布則謂之布/以其轉易不窮則謂之泉布者也)　田不耕者出屋¶
粟(又云空田者罰以三家之稅/粟以供吉凶二服及䘮器也)　不耕者祭無盛(周禮/閭師)¶
(云凡民不耕者祭無盛鄭注/云掌罰其家事盛黍稷也)　不畜者祭無牲(又云凡/庶民不)¶
(畜者祭無牲注云牲羊豕屬/也庶民不養者祭不得用也)　不蠶者不帛(又云凡庶/民不蠶者)¶
(不帛注云不/帛不衣帛也)　不績者不衰(又云庶民不績者不衰注/云不衰䘮不得衣衰也皆)¶
(所以恥/不勉)　莫予荓蜂自求辛螫(毛詩小毖萇注云荓蜂/掣曳也此戒羣臣曰汝)¶
<pb:KR3k0055_WYG_131-7b>¶
(無敢掣曳我者為譎詐不/可信若如是自求辛毒也)　奮鐸以令(月令曰仲春之/月雷乃發聲始)¶
(電蟄蟲咸動啓户始出先雷三日奮木鐸以令兆民/曰雷将發聲有不戒其容止者生子不偹必有凶災)¶
振鐸於朝(禮明堂振鐸於朝天子之教令也鄭注天子/将發號令必奮木鐸以警衆也周禮小宰職)¶
(云正嵗帥治官之屬而觀治之法狥以木鐸不用法者/國有常刑鄭注木鐸木舌也文事奮木鐸武事奮金鐸)¶
　圭璧金章不粥於市(王制鄭注云不示民以/奢與貪也成於善也)　禽獸¶
魚鼈不中殺不粥於市(王制鄭注云殺之/非時不中食也)　布帛精麤¶
不中數不粥於市(鄭注云凡以/其不可用也)　五榖不時果實未熟¶
不粥於市(鄭注云物未/成不利人也)　表裘不入公門(鄭注云表/裘外衣也)¶
<pb:KR3k0055_WYG_131-8a>¶
振絺綌不入公門(鄭注云振讀為袗袗單衣/也葛之精曰絺麤曰綌)　獺祭魚¶
然後虞人入澤梁豺祭獸然後田獵(王制云云又曰鳩/化為鷹然後設罻)¶
(羅草木零落/然後入山林)　昆蟲未蟄不以火田(王制注昆明也明/蟲者得陽而生得)¶
(隂而/藏也)　不殺胎不殀夭(王制不麛不卵不殺胎不殀夭/不覆巢注云重傷未成物也殀)¶
(斷殺也少長/曰夭胎懐也)　謹關塞徑(月令孟冬謹關梁塞蹊徑/注梁橋也蹊徑鳥獸道也)¶
不與世子同名(禮記鄭注云避僣傲/也其先之則為改也)　倒筴側龜於君¶
前有誅振書端書於君前有誅(禮記注云臣不豫事不/敬也振去塵也端正也)¶
　無君者不貳采(禮記鄭注/服𤣥端也)　士不衣狐白(禮記注云/避君也狐)¶
<pb:KR3k0055_WYG_131-8b>¶
(之白為/少意也)　知防(禮/)　知禁(示民/知禁)　讀邦法(禮懸教象之/法于象魏屬)¶
(民而讀邦法/布徳和令)　讀時令(月/令)　遽令(驛馬/軍書)　憲令(君之/憲令)¶
不得以地與(春秋鄭伯以璧假許田榖梁傳曰假不言/其言以非假也非假而曰假諱易地也禮)¶
(天子在上諸侯不/得以地相與也)　不得以屬通(春秋鄭伯使其弟禦/来盟榖梁傳曰諸侯)¶
(之尊弟兄不得以屬通其弟/云者以其來我舉其貴者也)　議事以制(春秋傳曰鄭/人鑄刑書叔)¶
(向使遺子産書曰昔先王議事/以制不為刑辟懼民之有争也)　民不遷農不移(晏子/春秋)¶
(晏子對于齊侯曰在禮家施不及/國民不遷農不移工賈不變也)　五大不在邊五細¶
不在庭(左傳云楚王問申無宇曰棄疾在蔡何如對曰/臣聞五大不在邊五細不在庭親不在外覊不)¶
<pb:KR3k0055_WYG_131-9a>¶
(在内鄭丹在/内君其少戒)　不墮山不崇藪(國語曰周靈王二十二/年穀洛鬭將毁王宫王)¶
(欲壅之太子晉諌曰不可晉聞古之長民者不墮山不/崇藪不防川不竇澤夫山土之聚也藪物之歸也川氣)¶
(之導也澤/水之鍾也)　裔不謀夏夷不亂華(左傳云夏公㑹濟侯/于祝其實夾谷孔丘)¶
(相犁彌言于濟侯曰孔丘知禮而無勇若使萊人以兵/刼魯侯必得志焉孔丘以公退曰士兵之兩君合好而)¶
(裔夷之俘以兵亂之非齊君所以命諸侯也裔不謀夏/夷不亂華俘不干盟兵不偪好於神為不祥於徳為愆)¶
(義於人為失/禮君必不然)　始禍者死(又云趙稷渉賔以邯鄲叛司/馬籍秦圍邯鄲邯鄲午荀寅)¶
(之甥也荀寅范吉射之姻也而相與睦故不與圍邯鄲/将作亂董安于聞之語趙孟曰先備諸趙孟曰晉國有)¶
(命始禍者死/為後可也)　越職即死(韓非子曰韓昭侯醉而寝典/冠者見君之寒加衣于君上)¶
<pb:KR3k0055_WYG_131-9b>¶
(昭侯覺罪典衣以為失其事罪典冠以為越職非不惡/寒也以為侵官之害甚於寒故明主之畜臣臣不得越)¶
(職而有功/越職則死)　無障谷(公羊傳何休注曰無障斷川谷専/水利也水注川曰谿注谿曰谷)¶
　無貯粟(何注曰有/無當相通)　所存者命(榖梁傳云君之所以/存者命也為人臣而)¶
(侵其君之命為用是不臣也/為人臣而失其命是不君也)　禁河伯娶婦(西門豹/詳縣令)¶
　法令由一(史記秦始皇本紀云二十六年丞相奏曰/今陛下興義兵誅殘賊㝎天下海内為郡)¶
(縣法令由一統自上古以/来未嘗有五帝所不及也)　禁弓弩(公孫𢎞奏民不得/挾弓弩吾丘夀王)¶
(曰恐邪人挾之吏不能止良民自/備而抵法是奪民救也宏詘伏之)　條教初若煩碎(漢/書)¶
(黄霸為潁川太守為條教務莭用殖財米/鹽靡宻初若煩碎然霸精力能推行之)　禁署吏以¶
<pb:KR3k0055_WYG_131-10a>¶
冨者(漢書王尊傳為安㝎太守府丞悉署吏行能分/别白之敕毋以冨者謂賈人百萬不足與計事)¶
禁漁採(詳/商)　珠禁(禁採/珠)　火禁(詳寒/食)　王吉斬不舉子¶
(王吉為沛相人生子不養者/斬其父母以土棘合埋之云)　禁山公娶嫗(宋均字叔/庠為九江)¶
(守浚遒縣有唐后二山人共祝之衆巫因娶百姓男女/為公嫗嵗改易既而不敢嫁娶均到令曰為神娶者娶)¶
(巫家女/事遂絶)　鄭惲罪不舉子(鄭惲字文公為下蔡長民生/子相沿率不舉惲重設法百)¶
(姓初畏罪後稍豐給/男女悉以鄭為字)　國禁　官禁　増赦後出令(冊/府)¶
(元龜曰陽球號令嚴明㑹大赦遷平原相出令曰前莅/髙唐志禁姦鄙今一蠲徃愆期諸後效若受教之後仍)¶
(不改姦状者不/得復有所容矣)　謂予不信明如皎日(晉書王沉為婺/州刺史宣令所)¶
<pb:KR3k0055_WYG_131-10b>¶
(屬士庶能陳長吏之可否說百姓之所苦者給榖五百/斛若直指刺史政寛猛令剛柔得中者給榖千斛謂予)¶
(不信明/如皎日)　不得階縁免役(又云庾亮鎮武昌令曰臨川/臨賀二郡並求修復學校可)¶
(許之若非束修之流禮教所不/及而欲階縁免役者不得為生)　丁寜款宻(又云劉宏/為荆州刺)¶
(史每有教令手書付守相必丁寜/款宻是以人皆感恱令下争赴之)　所下條教甚有義¶
理(又云殷仲堪領晉陵郡禁産子不舉/及久䘮不𦵏者所下條教甚有義理)　饑儉限令用¶
錢(冊府元龜曰劉秀之為梁南秦二州刺史/時漢川饑儉秀之限令用錢百姓受其利)　杜民户¶
勒客船(隋書令狐熈為汴州刺史民有向街開户者杜/之客船停于郭外星居者勒為聚落令行禁止)¶
(稱為/良政)¶
<pb:KR3k0055_WYG_131-11a>¶
　　禁令四¶
増制唐蘇頲禁斷錦繡珠玉制曰朕聞召公曰弗作無¶
益害有益孔子曰奢則不遜儉則固叔代遷訛僻王驕¶
縱惟崇玉杯象箸不勝捐金抵璧朕在㓜冲每期質樸¶
手未曽持珠玉目未曽觀錦繡自寅奉休圗勉康政道¶
嘗想漢文衣綈之徳晉武焚裘之事竟未能令行禁止¶
敦本棄末朕甚懼之今王侯勲戚下洎厮養雕文刻鏤¶
衣紈履絲習俗相誇殊塗競爽有妨於政無補於時豈¶
<pb:KR3k0055_WYG_131-11b>¶
朕言之不明教之未篤也且一夫一女不耕不織則天¶
下有受其饑寒者今四方晏如而百姓不足豈不以尚¶
於珠玉珍於錦繡&KR1774;田疇而奪其務出布帛而害其功¶
歟其珠玉錦繡等自今以後切令禁斷¶
増勅唐蘇頲禁斷女樂勅曰自有隋頺靡庶政雕弊徴¶
聲徧於鄭衛衒色矜於燕趙廣塲角抵長袖從風聚而¶
觀之浸以為俗朕方大變澆譌用清淄蠧眷兹女樂事¶
切驕淫傷風敗政莫斯為甚自今以後不得更然　又¶
<pb:KR3k0055_WYG_131-12a>¶
禁斷大酺廣費勅曰禮存寜儉書戒無益約費嗇財為¶
國之本至如賜酺合宴正欲與人同歡廣為聚歛固非¶
取樂之意况目狥於奢是不誡也心勞於偽是不經也¶
自今以後兩亰及天下大酺所作山車旱船結綵樓閣¶
寳車等無用之物並宜禁斷　又禁斷妖訛等勅曰釋¶
氏汲引本歸正法仁王護持先去邪道失其宗㫖乃般¶
若之罪人成其詭怪豈湼槃之信士彼有白衣長髪假¶
託彌勒下生廣集徒侣妄說災祥或别作小經詐云佛¶
<pb:KR3k0055_WYG_131-12b>¶
說或輒畜弟子號為和尚眩惑閻閭蠧政為甚刺史縣¶
令職在親人自今以後冝嚴加捉搦¶
増碑元宋子貞中書令耶律公神道碑曰楚材字晉卿¶
天下新定未有號令所在長吏皆得自專生殺小有忤¶
意則刀鋸隨之至有全室被戮襁褓不遺而彼州此郡¶
動輙兵興相攻公首以為言皆禁絶之¶
増判唐姚齊梧對懸政象法判曰獻嵗布徳羣物俱新¶
懸法施令衆官畢舉是遵徃躅無昧彞憲惟甲位當司¶
<pb:KR3k0055_WYG_131-13a>¶
馬職在平人載舉舊章不忘所守因天地之始和擇官¶
司之令典懸之象魏表一人之有法狥以木鐸俾萬方¶
之知禁将使國風所逮丕冒海隅王化所流率先京邑¶
奚金吾之妄紏在古典而斯昧¶
増策唐白居易對號令策曰王者發號施令出於一人¶
加於百辟被於萬姓漸於四夷如風行如雨施有徃而¶
無返也故聖王慎之然則令既出而俗猶未齊者由令¶
不一也不一者非獨朝出夕改晨行暮止也盖謹於始¶
<pb:KR3k0055_WYG_131-13b>¶
慢於終張於近弛於逺急於賤寛於貴行於踈廢於親¶
則不一也　又對典章禁令策曰臣聞典章不能自舉¶
待教令而舉教令不能自行待誠信而行昔宓賤行化¶
徳及泉魚非嚴行所致也推其誠而已魯恭為理仁及¶
春翟非猛政所驅也委其信而已又聞周公之理也周¶
年而變三年而化五年而定陛下茍能勤教令以撫之¶
推誠信以奉之則三年化成五年理定臣竊未以為遲¶
矣¶
<pb:KR3k0055_WYG_131-14a>¶
増序元虞集禁令篇序曰戒之使避曰禁示之使從曰¶
令一禁一令各專一事故上自朝廷下逮倡優走賤莫¶
不偹列使人知所避嚮而逺於罪¶
　　典法一¶
原周舊　魯初(傳採周之舊/禮夫魯有初)　馭害　起姦(法制以馭/其害  法)¶
(有起/姦)　無更　能用(荘子典法無更/左傳能用典矣)　藏盟府　施邦¶
國(藏在盟府可覆視也鄙周禮太宰乃施/典於邦國施則於都  施法於官府)　儀文王¶
擇楚國(儀式刑文王之典日靖四方/  蒍敖為宰擇楚國之令典)　率由舊章　謹¶
<pb:KR3k0055_WYG_131-14b>¶
爾侯度　增舉舊章　求令典(孔帖云張曲江龍池聖/徳頌決綻補壊蕩瑕滌)¶
(穢而闕典咸備舊章悉舉令又曰李翰屯田頌/序聖上旰食宵興求古今  典可以濟斯民者)　明練¶
典故　増損儀矩(孔帖曰李吉甫為太常博士年尚少/明練典故  又曰鄭餘慶帝患典制)¶
(不倫謂餘慶淹該前載乃詔為詳定餘/慶引韓愈等為副増損儀矩號稱詳綜)¶
　　典法二¶
原慎五典(書慎徽/五典)　屏棄典刑(紂/)　非訖於威惟訖於¶
富　尚有典刑(雖無老成人/尚有典刑)　大夫相序(大夫以法相/序士以信相)¶
(考/)　制事典(趙宣子言/為政也)　三辟之興(叔向與子産書云/三辟之興皆叔世)¶
<pb:KR3k0055_WYG_131-15a>¶
(也注三代之/法不起盛時)　司典之後(藉/譚)　天下公共(張釋之曰法/者天下公共)¶
(法為/理具)　増䂓制遂定(孔帖云韋述先是詔修六典徐堅/創意嵗餘歎曰吾更修七書而六)¶
(典歴年未有所適及蕭嵩引述譔定述始/纂周六官官領其屬事歸于職規制遂定)　編於令(栁/宗)¶
(元駮復讐議云編/之於令永為國典)¶
　　簿書一¶
增周禮曰司書掌九式九正九事以周知入出百物敘¶
其財受其幣(九事謂九式鉤考財幣/所給及其餘見為簿書)　又曰大司馬大¶
役與慮事屬其植受其要(要謂/簿書)　文獻通考曰漢和帝¶
<pb:KR3k0055_WYG_131-15b>¶
永元十四年初復郡國上計補郎官漢制郡國嵗盡遣¶
上計掾史條上郡内衆事謂之計簿　孔帖曰蘓瓌十¶
道使括天下亡户初不立籍瓌請罷十道使專責州縣¶
豫立簿注天下同日閲正盡一月止　又曰張嘉貞遷¶
兵部貟外郎時功状盈几郎吏不能决嘉貞為詳處不¶
閲旬廷無稽牒　資治通鑑曰元和二年李吉甫撰元¶
和國計簿上之總計天下方鎮四十八州府二百九十¶
五縣千四百五十三其鳳翔鄜坊邠寜振武涇原銀夏¶
<pb:KR3k0055_WYG_131-16a>¶
靈鹽河東易定魏博鎮冀范陽滄景淮西淄青等十五¶
道七十一州不申戸口外每嵗賦稅倚辦止於浙江東¶
西宣歙淮南江西鄂岳福建湖南八道四十九州一百¶
四十四萬戸比天寳稅户四分減三天下兵仰給縣官¶
者八十三萬餘人比天寳三分増一大率二戸資一兵¶
其水旱所傷非時調發不在此數　㑹要曰貞元十二¶
年賀蘭正元進用人權衡十卷舉𨕖衡鏡三卷　玉海¶
曰開寳六年七月命參政盧多遜知制誥扈蒙張澹參¶
<pb:KR3k0055_WYG_131-16b>¶
詳長定循資格取悠久可用之文為長定格三卷總二¶
百八十七事書成上之頒為永式自是銓𨕖益有倫矣¶
　又曰至道元年詔重造二稅版籍頒其式於天下¶
又曰景徳四年權三司使丁謂言戸部状景徳三年戸¶
口數比咸平六年計増五十五萬三千四百一十戸二¶
百萬二千二百一十四口賦入之數計増三百四十六¶
萬五千二百九切以版圗之設生齒必登所以一其租¶
庸辨其衆寡前朝丁黄之數悉載縑緗國家幅&KR0695;萬里¶
<pb:KR3k0055_WYG_131-17a>¶
阜成兆民唯國用之缺書由有司之曠職臣今以籍具¶
上史館望嵗較其數以聞從之　又曰上召三司孔目¶
官李溥等二十七人問以計司錢榖之務溥等盡言其¶
利病願得條對許之送中書令宰相假以顔色令剖析¶
寇準曰先有司之義也溥等條上三司利害七十一事¶
中書参校其四十四事可行遂著於籍錦繡萬花谷¶
曰丁謂撰景徳㑹計録後蘓轍亦倣其法為皇祐㑹計¶
録紹興五年邇臣亦有是議名曰紹興㑹計録　文獻¶
<pb:KR3k0055_WYG_131-17b>¶
通考曰髙宗建炎三年右僕射朱勝非等上吏部七司¶
敇令格式一百八十八卷¶
　　簿書二¶
原月要　嵗㑹(周禮小宰月終則以官府之敘受羣吏/之要注云每月之小計也  又云賛冡)¶
(宰受嵗㑹終令羣吏致事注/使齎嵗盈文書來今上計也)　具文　賛治(漢宣詔曰/上計簿具)¶
(文而已名史掌官書以賛治賛治今起草文書也失則/辟名辟  者以宫刑注辟多詐作書與實不相應也)¶
　司書　案牘(主財用/簿書)　掌官契　善辭案(周禮五曰/府掌官契)¶
(以治藏注人主財用簿書也州後漢周紆/為齊相任刑法善為辭案為  内所則也)　計簿書¶
<pb:KR3k0055_WYG_131-18a>¶
送觧式(黄霸為馮翊二百石卒吏領郡錢穀計簿書以/廉正見稱  公式今諸州使人送觧至亰二十)¶
(條已上一日付了四十條已上三日了一/百條已上四日了二百條已上五日了)　延年文致¶
　吕範關白(嚴延年治獄皆文致不可得反反音幡致/至宻也言文案至密也  吴志初孫策吏)¶
(吕範典主財物孫權私求必關白不敢私許當時見望/權守陽羡長有私用䇿或料覆功曹周谷為傅著文簿)¶
(使無所譴問權臨時恱之及統事以範/忠誠厚見信任以谷能欺更薄不用也)　簿領　符牒¶
　増沉埋　煩碎(孔帖曰韋蘓州髙陵書情詩開卷不/及顧沉埋案牘間  又曰温彦博為)¶
(吏部汰澤士𩔖寡術不能厭/衆訟牒滿前時譏其煩碎)　兵數　役法(宋史曰歐/陽修在兵)¶
(府與曽公亮考天下兵數及三路屯戍多少地理逺近/更為圗籍  玉海曰慶元二年吏書許及之言法令便)¶
<pb:KR3k0055_WYG_131-18b>¶
(民者莫切于役法請以新舊法刪潤成一書赴尚書/省審訂然後繕寫進呈六年上之凡一百八十九卷)¶
九品　七司(玉海曰天監中徐勉為尚書㝎百官九品/為十八班  文獻通考曰淳熈元年吏部)¶
(尚書蔡洸以考官奏薦磨勘差注等條法分門編𩔖冠/以吏部條法總𩔖為名十一月参知政事龔茂良進吏)¶
(部七司勅令格式申/明三百卷詔頒行焉)　擁膝　據案(魏氏春秋髙柔為/刺姦令史夙夜匪)¶
(懈至擁膝抱文書而寐太祖見而哀之徐觧衣裘覆之/而去自是辟焉  孔帖曰吕諲哥舒翰節度河西表度)¶
(支判官勤總吏職諸僚或出/遊諲獨頺然據案鉤視簿最)　自昬　為樂(劉楨詩曰/職事煩填)¶
(委文墨紛消散沉迷簿領間回囘自昬亂不孔帖曰王/播天性勤吏職每視簿領紛積於前人所  堪播反用)¶
(為/樂)　絶竄簿　擿偽牒(孔帖曰王徽進考功貟外郎故/事考簿以朱注上下為殿最嵗)¶
<pb:KR3k0055_WYG_131-19a>¶
(久易漫吏輒竄為姦徽始用墨擿又曰盧從/愿為吏部精力於官偽牒詭功  檢無所遺)　禄秩書¶
　人材簿(玉海曰紹興六年右相張浚上重修禄秩新/書共五十八卷  又曰三十二年上謂大臣)¶
(曰朕有一人材簿每臨朝臣下有薦揚人材者退/朝則記姓名于簿遇有𨕖用搜而尋之無不適當)　裴¶
遵慶强敏　苗晉卿練逹(孔帖曰裴遵慶性強敏視簿/牒詳而不苛世稱吏事第一)¶
(體又曰苗晉卿練逹事/  百官簿最一省無遺)　始由踐祚萃三百餘事之詔¶
書　上踵中興别二十五章之役要(玉/海)¶
　　簿書三¶
原不視文書(後漢向栩字甫興為趙相/不視文書舍中生蒿萊)　對簿(謂獄訟/文簿也)¶
<pb:KR3k0055_WYG_131-19b>¶
　不改(謂上計文/書不改也)　舉書　多張文簿(計簿/也)　校簿(諸/葛)¶
(亮常自校簿楊顒直入諌曰為理/有體上下不可相侵云云亮謝之)　增夜省文書(吴志/云滕)¶
(允為太常白日接/賔客夜間省文書)　牒訴倥偬(孔稚圭北山移文云敲/扑喧囂煩其慮牒訴倥)¶
(偬擾/其懐)　不署誓牒(孔帖曰襄王煴僭號迫羣臣作誓牒/考功貟外郎王徽托手弱卒不肯署)¶
　簡牘盈前(韋應物詩云束帶理/官府簡牘盈目前)　詔奨丁謂(玉海云/丁謂上)¶
(景徳㑹計録詔奨之以其書付袐閣凡六卷一/戸賦二郡縣三課入四嵗用王禄食六雜記)　簿書¶
填委(蘓軾詩云簿書/填委入充堂)　造貢籍成(玉海云乾道八年禮/部尚書胡沂郎官蕭)¶
(國良造貢/籍成上之)¶
<pb:KR3k0055_WYG_131-20a>¶
　　簿書四¶
増判唐宋全節對造帳籍判曰國之彞倫資於版籍儻¶
或廢闕是長姦囘頃者寰海徴兵編戸失業枌榆暫别¶
蓬籜無歸聖朝提象握符再造區夏矜百姓之流蕩廢¶
三年之典故且量地出稅據丁授田法在畫一事宜經¶
久永言州府恤此疲人曽無革弊之䂓徒狥隨時之義¶
昔漢朝倉卒猶或先收今歴代升平寜容後造租賦所¶
繫不可憑虚豪右主藏須從摭實欲施小惠亂我大猷¶
<pb:KR3k0055_WYG_131-20b>¶
人有憚於暫勞國遂忘於固本州司所見頓昧通途爰¶
叩兩端敢申獨見¶
　　要㑹一¶
増吴越春秋曰禹登茅山大㑹計理國之道更名其山¶
曰㑹稽　周禮曰太宰歳終令百官各正其治受其㑹¶
　又曰小宰六敘五曰以敘受其㑹　又曰八成八曰¶
聼出入以要㑹月終受羣吏之要　又曰職嵗掌賦出¶
以待㑹計而考之(注助司㑹鈎/考辟吏之計)　又曰内宰嵗終則㑹¶
<pb:KR3k0055_WYG_131-21a>¶
内人之稍食　又曰縣正既役則稽功㑹事而誅賞¶
又曰巾車凡車之出入嵗終則㑹之　又曰大司徒以¶
土㑹之法辨五地之物生(注以土計/貢稅之法)　又曰鄉師大役¶
帥民徒而至治其政令既役則受州里之役要以考司¶
空之辟以逆其役事(注役要所遣民徒/之數辟功作章程)　又曰小司徒¶
稽國中四郊都鄙之夫家九比之數乃頒比法於六鄉¶
之大夫三年則大比大比則受邦國之比要(注大比謂/簡閲民數)¶
(及財物也/要謂其簿)　又曰士師嵗終則令正要㑹　左傳曰戎¶
<pb:KR3k0055_WYG_131-21b>¶
朝於周發幣於公卿(注如今計獻/詣公府卿寺)　玉海曰衛宏漢舊¶
儀朝㑹上計律常以正月旦受羣臣朝賀天下郡國奉¶
計最貢獻　又曰元狩二年上谷太守郝賢坐計謾免¶
(師古曰計/簿欺謾)　又曰司馬談為太史公(注漢儀注天下計/書先上太史公副)¶
(上丞/相)　又曰黄龍元年詔曰方今天下少事而民多貧¶
盗賊不止其咎安在上計簿具文而已御史察計簿疑¶
非實者案之　後漢書曰大鴻臚郡國上計屬焉郡國¶
常以春行縣勸民農桑振救乏絶論課殿最嵗盡遣吏¶
<pb:KR3k0055_WYG_131-22a>¶
上計　又曰大司農郡國四時上月旦　桓譚新論曰¶
漢百姓賦歛一嵗四十餘萬萬吏俸用其半餘二十萬¶
萬於都内為禁錢　北史蘓綽傳曰牧守令長非通六¶
典及計帳者不得居官　玉海曰栁冕疏聖唐稽古天¶
下朝集三考一見皆以十月上計亰師十一月禮見㑹¶
尚書省　唐書曰天寳元年天下郡府三百六十二縣¶
一千五百二十八鄉一萬六千八百二十九户部進計¶
帳戸八百五十二萬五千七百六十三口四千八百九¶
<pb:KR3k0055_WYG_131-22b>¶
十萬九千八百　玉海曰元和間中書奏三司錢物至¶
年終各具所入所用數分為兩狀以二月聞奏　又曰¶
崔伯易曰以皇祐之書較景徳之録雖増田三十四萬¶
餘頃反減賦七十一萬餘斛　又曰祥符三年召近臣¶
觀書于龍圗閣閱元和國計圗三司使丁謂進曰唐朝¶
用江淮嵗運米四十萬今江淮嵗運米五百餘萬即今¶
府庫充實倉庾盈衍上曰民康俗阜誠頼天地宗廟降¶
祥而國儲有偹亦自計臣宣力也　又曰祥符㑹計録¶
<pb:KR3k0055_WYG_131-23a>¶
九年林特上凡三十卷詔奨之仍付祕閣特前為三司¶
使奉詔纂大中祥符八年天下戸口財賦凡户八百四¶
十二萬二千四百三口一千八百八十萬一千九百三¶
十計入兩稅錢帛糧斛二千二百七十六萬四千一百¶
三十三緜絲鞵草二千二百八十三萬六千六百三十¶
六茶鹽酒稅𣙜利錢帛金銀二千八百萬二千　又曰¶
慶厯元年詔御藥院内東門司取先帝時及天聖初帳¶
籍比較近年内中用度增損之數以聞　又曰張方平¶
<pb:KR3k0055_WYG_131-23b>¶
曰慶厯五年諸路監酒商稅嵗課比景徳㑹計録増三¶
數倍以上　又曰治平四年三司使韓絳上治平㑹計¶
録六卷詔奨諭内外嵗入一億一千餘萬出一億一千¶
餘萬　又曰熈寜七年詔三司置㑹計司以宰臣韓絳¶
提舉先是絳奏三司總天下財賦其出入之數並無總¶
要考較盈虚之法欲𨕖官置司以戸口稅賦場務坑冶¶
河渡房園之𩔖租額年課及一路錢穀出入之數嵗較¶
増虧以能否為黜陟故有是命　又曰元祐三年戸部¶
<pb:KR3k0055_WYG_131-24a>¶
尚書韓忠彦侍郎蘓轍韓宗道等言編成元祐㑹計録¶
大抵一嵗所收錢穀金帛等物未足以支一嵗之出欲¶
取費用詳加裁節多不傷財少不害事詔浮費並用裁¶
省　又曰靖國元年右司貟外郎陳瓘進國用須知言¶
已往之費不可追未然之費所宜㑹¶
　　要㑹二¶
原辟名　經費(謂文簿不實/也  經常也)　聽出入　考財用(周禮/小宰)¶
(以八成經邦治八曰聼出入以要㑹要㑹計最簿書也/月計曰要嵗計曰㑹  財用物必考于司㑹嵗終㑹計)¶
<pb:KR3k0055_WYG_131-24b>¶
(事/)　羣吏正成　三公受計(小宰宰夫之職嵗終則令/羣吏正歲㑹月終則令正)¶
(月要旬終則令正日成而以考其治不/治不以時舉者以告而誅之  漢書)　嚴助奉計最¶
　張蒼遷計相(嚴助願奉三年計最最凡要也蒼張蒼/遷為計相注計簿籍也蕭何令  以列)¶
(侯居相府領/郡國上計也)　稽以簿書　辨其名物　増稍食　行¶
事(周禮曰宫正月終㑹/稍食嵗終㑹行事)　掌皮　典枲(玉海曰周禮膳/夫外府司裘庖)¶
(人掌皮典絲典/枲嵗終則㑹)　嵗杪　月稽(禮記曰冢宰制國用必/於嵗之杪  管子曰嵗)¶
(一言者君也時省者/相也月稽者官也)　比要　簡稽(周禮曰小司徒大/比則受邦國之比)¶
(要注要謂其簿/  下詳第一條)　晏子　王稽(說苑曰晏子治東阿二/年明上計  玉海曰秦)¶
<pb:KR3k0055_WYG_131-25a>¶
(昭王拜王稽河東/守三嵗不上計)　㑹出入　計中否(周禮曰太府嵗/終㑹貨賄入出)¶
(則又曰占人嵗終/  計其占之中否)　考治成　㑹政事(上詳第一條夫/周禮曰鄉大)¶
(嵗終令六鄉之/吏㑹政致事)　較出入　㑹盈虧(玉海曰皇祐二年/命學士承㫖王堯)¶
(臣都知王守惠右司諌陳升之與三司較天下毎嵗財/賦出入之數以聞  又曰嘉祐三年詔三司每嵗上天)¶
(下嵗賦之數自今三/嵗㑹其盈虧以聞)　願復置　宜復修(玉海曰嘉祐/六年諌官司)¶
(馬光言民既困而倉廪府庫又虚為今之術在随材用/人而久任之在養其本原而徐取之在減省浮冗而省)¶
(用之願復置總計使之官使/宰相領之  下詳第一條)　能欺上府　自稱太守¶
(玉海曰貢禹言武帝時郡國擇便巧史書習于計簿能/欺上府者以為右職  後漢書曰建武十四年越嶲人)¶
<pb:KR3k0055_WYG_131-25b>¶
(任貴自稱太/守遣使奉計)　趙壹獨揖　裴諝不對(後漢書曰趙壹/光和元年舉郡)¶
(上計到亰師時司徒袁逢受計吏數百人皆拜伏庭中/莫敢仰視壹獨長揖逢延置上座問西方事  玉海曰)¶
(裴諝拜河東鹽鐵使入計問/𣙜酟利嵗出納㡬何諝不對)　詔奨丁謂　上嘉田况¶
(玉海曰景徳四年丁謂上景徳㑹計録詔奨之以其書/付祕閣  又曰皇祐二年田況為三司使以今財賦所)¶
(入多于景徳其嵗所出又多于所入因撰皇祐㑹計録/略依丁謂所述集成六卷其出入之數取一年最中者)¶
(為凖上/嘉之)　互相關鍵　總為掲貼(陸贄奏議曰唐制總/制邦用度支是司出)¶
(納貨財太府攸職凡是太府出納皆禀度支文符太府/依符以奉行度支憑案以勘覆互相關鍵用絶姦欺)¶
(玉海曰乾道四年度支郎趙不敵言今一嵗内外支用/之數大槩五千五百萬緡有竒賦入分隸于戸部之五)¶
<pb:KR3k0055_WYG_131-26a>¶
(司支用悉經度支臣置為都籍㑹計窠/名總為掲貼請付本曹自兹嵗一易之)　元封至泰山¶
　太初祠后土(漢書曰武帝元封五年至泰山祠髙祖/明堂因朝諸侯王列侯受郡國計  又)¶
(曰太初元年祠后土還受計/于甘泉注受郡國所上計簿)　崔仁師口陳　王彦威¶
面奏(唐書曰崔仁師遷度支郎中口陳移用費數千萬/詔杜正倫持簿使對唱無一謬太宗竒之  又曰)¶
(王彦威開成初為戸部侍郎判度支常見太宗面奏曰/百口家知有嵗計軍用一切可不謹耶臣自典計司按)¶
(見管錢糧文簿皆量入為出軍國所用/隨色占費終嵗無毫釐差因上占額圗)　出納竒贏披¶
籍可見　盈虚登耗指掌可分(玉海曰大觀中河北漕/臣任諒著河北根本録)¶
(凡户口升降官吏增損與一嵗出納竒贏之數皆披籍/可見  又曰宣和七年兩浙運副程昌弼奏漕司以計)¶
<pb:KR3k0055_WYG_131-26b>¶
(度經費為職臣分别科目使盈虛登耗之數可指諸/掌請詔臣編纂宣和兩浙㑹計總録頒之郡縣從之)¶
　　要㑹三¶
增㑹稽(史記曰禹㑹諸侯江南/計功命曰㑹稽㑹計也)　原考成(周禮以参/互考曰成)¶
受㑹(周禮官聮以㑹官治各正/其治受其㑹㑹大計也)　受質(嵗之成/受質)　㑹計¶
(周禮司㑹/聼其㑹計)　㑹財(㑹算/也)　致事(上其計/簿于君)　稽事(校簿/稽事)¶
增聼其㑹計(周禮云天官司㑹掌典法則/書契版圗之貳聼其㑹計)　賛㑹(又曰/職幣)¶
(以式法/賛㑹事)　日入月入(又云酒正日入其成月入/其要小宰聼之嵗終則㑹)　唯王¶
不㑹(玉海云天官言嵗終則㑹者十一唯王及后世子/之膳禽王及后之飲酒服王之裘與皮事不㑹)¶
<pb:KR3k0055_WYG_131-27a>¶
　嵗終㑹政(又云州長黨正族師遂/大夫鄙師嵗終㑹政)　納其餘(周禮云/泉府嵗)¶
(終㑹其出入/而納其餘)　㑹計其政(又云舍人嵗/終㑹計其政)　盟書(又云大/司冦盟)¶
(書司㑹受/其貳藏之)　命其屬(又云小司冦/命其屬入㑹)　典路(又云典路鄭/注云漢朝上)¶
(計律陳屬/車于庭)　嵗㑹統月要月要統日成(玉海云易氏曰/冢宰天官之長)¶
(也嵗終受嵗㑹而無月要之文小宰天官之貳也月終/受月要而無日成之文宰夫天官之屬也旬終正日成)¶
(而無参互之文三官各舉其一而司㑹乃考其全/㑹之欲其詳也嵗㑹以統月要月要以統日成)　總¶
綱舉目(又云尊者總其/綱卑者舉其目)　原質成(禮司會以嵗之成質/于天子冢宰齋戒受)¶
(質質于百官百官各以其成質于三官三官以百官之/成質于天子然後成嵗事制國用注成計㑹要也質平)¶
<pb:KR3k0055_WYG_131-27b>¶
(也平其計也嵗事嵗/計也計一嵗之用)　增收攟(魯語云收攟而烝納要/也注因祭祀以納五榖)¶
(之/要)　原不從中覆(漢書云李牧軍市之租/賞賜决于外不從中覆)　不以時舉¶
(詳/前)　增集課録(急就篇云潁川臨淮集課録注諸/郡各上其計總㑹亰師次其名録)　計¶
文不改(玉海云石慶元封四年上報曰間者河水滔陸/唯吏多私征求無已故為流民法以禁重賦今)¶
(流民愈多/計文不改)　計帳戸籍(唐六典云一嵗一造計帳三年/一造戸籍縣成于州州成于省)¶
(户部總/而領焉)　度支掌(唐書志云度支掌租賦物産豐約之/宜水陸道塗之利歳計所出支調之)¶
　三月四時(又云比部亰師倉庫三月一比諸/司諸使京都四時㑹于尚書省)　錢帛¶
芻糧(玉海云慶歴㑹計録二卷慶歴三年三司/具在亰出納及十九路錢帛芻糧之數)　官吏¶
<pb:KR3k0055_WYG_131-28a>¶
與兵及天下賦入(又云至和元年知諌院范鎮言願詔/大臣考求祖宗朝逮天聖中官吏與)¶
(兵及天下賦入之數/而斟酌裁節之焉)　鉤考中外帳籍(又云元豐官制/行釐其事歸比)¶
(部參掌鉤考中/外帳籍之事)　五者既具(蘓轍元祐㑹稽録敘云計/㑹之實取元豐之八年其)¶
(别有五一曰收支二曰民賦三曰課入四曰儲運五曰/經費五者既具著之以見在列之以通表若内藏右曹)¶
(之積天下封樁之實非昔三司/所領不入㑹計将著之他書)　須恢復後(玉海云淳/熈六年臣)¶
(僚請為㑹計録上曰向者欲為此録縁取民太重色目/太多若遽蠲則妨經費須他日恢復之後乃可盡除之)¶
　　徳化一¶
增史記曰西伯陰行善諸侯皆來決平於是虞芮之人¶
<pb:KR3k0055_WYG_131-28b>¶
有獄不能決乃如周入界耕者皆讓畔民俗皆讓長虞¶
芮之人未見西伯皆慚相謂曰吾所爭周人所恥何往¶
為祇取辱耳遂還俱讓而去諸侯聞之曰西伯盖受命¶
之君　左傳曰子産相鄭一年輿人謂曰取我衣冠而¶
褚之取我田疇而伍之孰殺子産吾其與之三年又謂¶
曰吾有子弟子産誨之我有田疇子産殖之子産而死¶
誰其嗣之　經濟𩔖編曰倪寛為左内史奏開六輔渠¶
定水令以廣溉田收租稅時裁闊狹與民相假貸以故¶
<pb:KR3k0055_WYG_131-29a>¶
租多不入後有軍發左内史以負租課殿當免民聞皆¶
恐失之大家牛車小家擔負輸租繦屬不絶課更以最¶
　韓愈集序曰扶風馬公總為鄆曹濮節度觀察等使¶
鎮其地公之始至衆未熟化以武則忿而憾以恩則横¶
而肆一以為赤子一以為龍蛇憊心疲精磨以嵗月然¶
後致之難也及教之行衆皆戴公為親父母　續問竒¶
𩔖林曰明道先生主簿上元時謝師直為江東轉運判¶
官師宰來省其兄常從明道假其僕掘桑白皮明道問¶
<pb:KR3k0055_WYG_131-29b>¶
之曰漕司役卒甚多何為不使曰本草說桑白皮出土¶
見日者殺人以伯淳所使人不欺故假之耳¶
　　徳化二¶
原先訓　自責(魏霸字喬卿為鉅鹿掾吏有過先訓之/不改乃罷之或稱他吏之長以激之皆)¶
(懐慚息訟延韓延夀接待下吏約誓明/著負之者  夀痛自刻責吏皆慙悔)　知足　用情¶
(司徒掌十二教教民以度教節則人知足以俗教安則/民不偷  上好禮則民莫敢不敬上好信則民莫敢不)¶
(用/情)　格心　捉耳(書格其非心人劉矩字叔方為榮邱/令以禮讓化  有争訟者矩捉耳告)¶
(之以忿悉可忍/縣官不可入)　和觧　諦思(吴祐為膠東相有訟者/身到閭里和觧之民化)¶
<pb:KR3k0055_WYG_131-30a>¶
(其徳自後爭訟省息歸杜畿字伯侯為河東守/有訟者為陳大義令  諦思之自後少有訟者)　風動¶
　草偃(詩序風以動之教以化之/  論語草上之風必偃)　丕變　胥效(書民/用丕)¶
(變民詩爾之教/矣  胥效矣)　笞訟主　寝訕上(田叔為魯相初到/民訟主取財物叔)¶
(笞之曰主非爾主耶主聞之大慚而還財也曰劉惔字/真長為丹陽尹時百姓頗有訟官長者惔歎  居下訕)¶
(上敝道也上雖不君下/不可失禮寢而不問)　陳和睦　譬禍福(潁川多豪/强難治趙)¶
(廣漢患其俗朋黨乃搆㑹吏人令相告訐由是為俗人/多讐怨及韓延夀為潁川欲改更之示以禮讓乃召郡)¶
(中長老鄉里所信者數十人設酒對訟以謡俗為陳和/睦親愛銷除怨咎之路長老以為便可施行  仇覽一)¶
(名香字季智為蒲亭長民陳元母告元不孝覽驚曰我/近過舍廬整頓此非惡人當是教化未至母守寡養孤)¶
<pb:KR3k0055_WYG_131-30b>¶
(何肆意一朝欲致此子于不義母聞感悔涕泣而去覽/乃親到元家與母子飲因為陳人倫孝行譬以禍福之)¶
(言卒成/孝子)　敷五教　設四誡(書敬敷五教在寛教秦懿/伯為山陽守以禮  人為)¶
(設四誡以定交親長㓜之禮/導教化者擢為鄉三老也)　仰如日月　潤同江海¶
(荀氏傳云藐為榆次令為政有徳鳳集其境/  王隠晉書應舉為南平守郡人歌之云)　蒲鞭相¶
恥　葦杖示刑(漢書劉寛為南陽守愛/民如子  陳思王賦)　願借冦君¶
乞留董和(東觀漢紀冦恂為潁川守賊不入境車駕南/征至潁川百姓遮道曰願從陛下復借冦君)¶
(一年和蜀志董和為成都令縣界豪強憚和嚴法說劉/璋轉  為巴東屬國都尉吏民老弱相攜乞留者數千)¶
(人/)　子臯為縗　唐尊赭衣(成人有兄死不為縗子臯/為宰乃為縗  王莽太傅)¶
<pb:KR3k0055_WYG_131-31a>¶
(唐尊出見男女不異路下車/以赭汚其衣莽恱封平化侯)　庳車悉髙　偽物皆棄¶
(史記孫叔敖為相王以庳車不便馬欲下令使髙相曰/令數下民不知所從臣請閭里使髙梱乘車皆君子不)¶
(能數下車王許之居數嵗民悉髙其車此不教而化道/潁川人感延夀化賣偶車馬下里偽物者皆棄之市)¶
　化民成俗　敬教勸學(化民成俗其必/由學  衛文公)　閉閣思過¶
　省俸助婚(韓延夀為馮翊令有昆弟訟田延夀曰是/教化不行遂閉閣思過訟田者髠鉗謝罪)¶
(以田相移詳任誕/為九真守  太守)　學者比鄒魯　諸生執爼豆(文翁/化蜀)¶
(教人讀書學者比于鄒魯執韓延夀為潁川人家/嫁娶䘮祭禮使諸生皮弁  爼豆為吏人行禮)　道¶
以徳齊以禮　性相近習相逺(論語道之以徳齊之以/禮有恥且格  言人同)¶
<pb:KR3k0055_WYG_131-31b>¶
(禀五常之性趨舍相近但/所習異漸積而相去逺也)　鬻羔豚不飾賈　銷金石¶
不累日(史記孔子與聞國政三月鬻羔豚者不飾賈路/不拾遺  公孫𢎞曰虎豹馬牛禽獸不可制也)¶
(及教訓服習之至可牽持駕服唯人之從臣聞揉曲木/者不累月銷金石者不累日人之于利害好惡豈比禽)¶
(獸木石之𩔖哉期年而/變臣宏尚竊遲之也)　風俗和平囹圄空虚　吏民¶
富實獄訟止息(新序云子産相鄭七年而教宣風行國/無刑人  漢書龔遂為渤海躬率以儉)¶
(勸民/務農)　増衮衣　儒服(孔叢子曰孔子相魯魯人謗曰/麛裘而鞞投之無戾鞞之麛裘)¶
(投之無郵及三月政成化行民誦曰衮衣章甫實獲我/所章甫衮衣恵我無私  冊府元龜曰于邵為巴州刺)¶
(史時嵗儉夷獠相聚山澤為盗數千百人來圍州城邵/遣使說喻示以善惡山盗邀邵出乃以儒服出城致之)¶
<pb:KR3k0055_WYG_131-32a>¶
(不疑因/皆降之)　示無疑阻　明其教令(冊府元龜曰唐田留/安武徳中為魏州總)¶
(管劉黒闥之亂也山東豪猾多殺長吏以應賊凡諸守/将以腹心自衛多所猜防安獨撫結所部示無疑阻但)¶
(有白事者無問疎逺皆至卧内由是人情遂固悍又曰/令狐楚穆宗時為宣武軍節度使先是汴卒驕  累逐)¶
(主帥韓宏以重法繩之莫革其性/楚以仁恵明其教令人遂從化)　何必刑法　無不¶
感泣(彚苑詳注曰陸象先為劔南按察使為政尚仁恕/司馬韋抱貞諫曰民慢且無畏矣答曰政在治之)¶
(而已何必刑法以𣗳威乎以冊府元龜曰裴度為彰義/節度招撫等使既平淮揚  蔡卒為牙兵或以為反側)¶
(之子其心未安度笑而答曰元惡就擒/蔡人即吾人也蔡之父老無不感泣)　先驅以歸¶
中道而逃(冊府元龜曰令狐楚為河陽三城節度時烏/重允移鎮滄景以河陽銳卒三千為紀綱之)¶
<pb:KR3k0055_WYG_131-32b>¶
(僕士卒不願去屯于境上楚聞之即疾驅赴鎮潰卒已/次城北將大㓂掠楚單車出迎諭以逆順兵士遂弛弓)¶
(釋甲用之先驅以歸以又曰陽城徳宗時為道州刺史/以家人法為理一不  簿書介意賦稅不登觀察使數)¶
(誚讓遣判官崔某徃案之崔承/命不辭載妻子以行中道而逃)　野無遺㓂　人不帶¶
劔(益部耆舊傳曰張霜為㑹稽太守舉賢士勸教講授/一郡慕化野無遺㓂時人語曰城中烏鳴哺父母府)¶
(中諸吏皆孝友皆冊府元龜曰晉馮揮為靈州節度使/清岡土橋之間  氐羌俗剽掠行旅揮加以恩惠質以)¶
(義信自是人不/帶劔道不拾遺)　縱之見母　悉令歸家(冊府元龜曰/吕元膺為鄿)¶
(州刺史頗著恩信嘗嵗終閱獄囚囚曰某有母在明日/元正不得相見因泣下元膺憫焉盡脫其械縱之及期)¶
(無後至者臨又曰唐臨為萬泉丞縣有輕囚十數人㑹/春暮時雨  白令請出之曰明公若有所疑臨請當其)¶
<pb:KR3k0055_WYG_131-33a>¶
(罪臨召囚悉令歸家耕種至/時畢集詣獄臨由是知名)　不取小魚　果格猛獸¶
(淮南子曰季子治亶父巫馬期易容貎往觀化焉見得/魚釋之巫馬期問曰凡子所為漁者欲得也今而釋之)¶
(何也漁者曰季子不欲人取小魚也繫冊府元龜曰唐/元徳秀為魯山令部人為盗吏捕之  獄㑹縣界有猛)¶
(獸為暴盗自陳願殺猛獸以自贖徳/秀破械出之翌日果格猛獸而還)　始相慈愛　咸¶
自款服(經濟𩔖編曰岷俗畏疫一人病闔家避之辛公/義命皆輿置㕔事暑月㕔廊皆滿公義設榻晝)¶
(夜處其間以秩禄具醫藥身自省問其後人有病者争/就使君其家親戚固留養之始相慈愛風俗遂變  又)¶
(曰後遷并州刺史下車先至獄中露坐驗問十餘日間/決遣咸盡還領訟事有須禁者公義即宿廳事終不還)¶
(閣或諌曰何自苦公義曰刺史無徳不能使民無訟/豈可禁人在獄而安寝於家乎罪人聞之咸自款服)¶
<pb:KR3k0055_WYG_131-33b>¶
　　徳化三¶
原觀民設教　徳博化光(並/易)　化馳如神　既見君子¶
徳音孔膠　雨雪瀌瀌　見晛曰消(並毛/詩)　飛鴞好音¶
(翩彼飛鴞集于泮林食我桑葚懐/我好音注鴞改音喻惡人從化)　汝墳遵化(詩序汝/墳道化)¶
(行也文王之化/行于汝墳之國)　違命從好(違上所命從厥攸好注言/人不從上命從上所好也)¶
　爾惟風下民惟草(書/)　政由俗革　道有升降(書/)¶
入其國其敎可知(禮/)　君子之德風小人之德草(論/語)¶
以寛服民(左傳子産謂子太叔曰惟有德/者能以寛服民其次莫如猛)　養之以仁¶
<pb:KR3k0055_WYG_131-34a>¶
敬之以禮(新序子夏云子産/相鄭牧民云云)　豎子不戲狎斑白不提¶
挈(史記云子産相鄭一年豎子云云僮子不犁畔二年/市不豫價三年門不夜關道不捨遺四年田器不歸)¶
(五年士無尺籍/䘮期不令而治)　小人不為非(新序云/子産)　市不預賈(子/産)¶
　道不拾遺(韓子子産相/鄭五年云云)　及於寛政(春秋陳公子完/奔齊齊侯使敬)¶
(仲為卿辭曰羇旅之/臣幸若獲宥云云)　施道教民上下和洽(史記孫/叔教)¶
惠在愛民(家語子游/問孔子)　鄴有聖令為史公(吕氏春秋魏/襄王時史起)¶
(為鄴令瀉鹵/生稻粱也)　子産治單父民不忍欺(史/記)　風俗移人¶
(漢刑/法志)　民有訟者移病思過(漢書韓延夀/為東郡三年)　延夀守東¶
<pb:KR3k0055_WYG_131-34b>¶
郡民不忍欺(漢書韓/延夀)　吏民向化(漢書黄霸/為潁川守)　罪無重¶
囚(漢書黄霸為潁/川守治獄八年)　田者讓畔(漢書黄霸/為潁川守)　遺錦詣吏¶
(益部耆/舊傳)　因其迹(黄霸代韓延夀為潁/川因其迹而大理)　天下無寃民¶
(漢書于定/國為廷尉)　戍卒願留一年以贖太守罪(漢書魏相為/河南太守人)¶
(有告相賊殺不辜事下有司河南卒戍中都官者二/三千人遮大将軍自言願復留作一年以贖太守罪)¶
衛卒請留一年以報寛饒徳(漢書蓋寛饒傳寛饒初拜/為司馬未出殿門斷其禪)¶
(衣令短離地冠大冠帶長劔躬案行士卒廬室視其飲/食居處有疾病者身自撫循臨問加致醫藥遇之甚有)¶
(恩及嵗盡交代上臨饗罷衛卒衛卒數千人皆叩頭自/請願復留共更一年以報寛饒厚徳宣帝嘉之以寛饒)¶
<pb:KR3k0055_WYG_131-35a>¶
(為太中大夫/使行風俗)　不言而治(漢書原渉為谷/口令不言而治)　徳者化所¶
由興(說苑云治國有二機刑徳是也王者尚其徳而希/其刑霸者刑徳並湊強國先其刑而後徳夫刑徳)¶
(者化之所由興也徳者養善而進闕者也刑者懲惡而/禁後者也故徳化之崇者至于賞刑罰之甚者至于誅)¶
　王政化之為貴(又說苑/詳論政)　撫以恩信(後漢蔡彤為遼/東守撫夷狄以)¶
(恩信皆畏/而愛之)　口無惡言(漢書卓茂/遷密令)　伏其化(卓茂字子/康為密令)¶
(人遺吏米肉而訟之茂曰遺人/之物情也不當彊耳人服其化)　為政寛恕(後漢魏覇/守鉅鹿以)¶
(簡樸寛/恕為政)　仁化(後漢劉昆為政/三年仁化大行)　遣徒歛親果還入獄¶
(後漢鍾離意傳意為堂邑令縣人防廣為父報仇繫獄/其母病死廣哭泣不食意憐傷之乃聼廣歸家使得殯)¶
<pb:KR3k0055_WYG_131-35b>¶
(歛丞掾皆争意曰罪自我歸義不累下遂遣之廣/歛母訖果還入獄意密以状聞廣竞得以減死論)　遣¶
徒歸家應期而還(陳留耆舊傳傅虞為細陽令/每一年伏臘輙遣徒歸家)　小人¶
知恥(蔡邕胡伯/始碑文云)　狗吠不驚(華嶠後漢書岑/熈為東郡太守)　我有枳¶
棘岑君伐之我有蛑賊岑君遏之(後漢岑熈為東/郡守民歌云云)　生¶
男字吴(後漢吴祐為膠東相安邱男子毋邱長遇醉客/辱其母長殺之以械自繫祐知長未有子即移)¶
(安邱逮長妻使同宿遂懐孕至冬盡行/刑齧指屬兒以報吴君因投繯而死)　生男名駱(㑹/稽)¶
(典録/駱駿)　以江為字(江祚為守民感其/徳生子以江為字)　吏有相訴閉閣¶
自責(吴/祐)　休囚於家(陳留風俗傳云/䝉焦為小黄令)　放囚歸家(臨淄/令放)¶
<pb:KR3k0055_WYG_131-36a>¶
(囚如期/而至)　政惟仁簡(後漢吴祐傳祐以光禄四行遷膠/東侯相政唯仁簡以身率物漢官)¶
(儀曰四行敦厚質/樸遜讓節儉也)　一郡慕化(益部耆舊傳云/張霸為㑹稽守)　老少¶
攀車(東觀漢記第五倫為㑹稽/守代到百姓攀車以留之)　吏民攀轅(華陽國志/嚴遵為揚)¶
(州牧遷去吏/民塞路攀轅)　老弱號哭(後漢侯霸為淮平大尹政理/有能名莽敗霸保固自守卒)¶
(全一郡更始徴霸老弱相擕號哭遮/使者車或當道而卧皆曰願乞使君)　五夷號哭(續漢/書种)¶
(嵩遷漢陽守吏民/五夷男女號哭)　百姓揮涕(陳留風/俗傳)　王侯泣涕(後/漢)¶
(班超傳超被徴發還疏勒舉國憂恐其都尉黎弇曰誠/不忍見漢使去因以刀自剄超還至于闐王侯以下皆)¶
(號泣曰依漢使如父母誠不/可去互抱超馬脚不得行)　篤義多恩(典畧云趙喜/為平原守百)¶
<pb:KR3k0055_WYG_131-36b>¶
(姓為/作歌)　頼遇賢令彭子陽(謝承後漢書海賊欲向/郡太守請彭循守吴令)　桑¶
無附枝麥秀兩岐張君為政樂不可支(東觀漢記張堪/為漁陽太守教)¶
(種作民/歌云云)　百姓歌來暮(東觀漢記亷/范為蜀郡守)　巷路歌來晚(後/漢)¶
(賈琮傳曰舊交阯土多珍産明璣翠羽犀象玳瑁異香/美木之屬前後刺史率多無清行上承權貴下積私賂)¶
(故吏民怨叛有司舉琮為交阯刺史訊其反状咸言賦/歛過重故聚為盗賊琮即移書告示各使安其資業招)¶
(撫荒散百姓以安巷路為之歌曰賈父/來晚使我先反今見清平吏不敢飯)　男名賈男女¶
名賈女(謝承後漢書賈彪補/新安長養子數千)　亭長請罪(魯恭字仲康/為中牟令亭)¶
(長借牛不還人訟之恭令還再三/不從恭欲觧印吏人泣亭長請罪)　兄弟感悔(許荆為/桂陽守)¶
<pb:KR3k0055_WYG_131-37a>¶
(行春到耒陽民有蔣均兄弟爭財荆乃對之歎曰教化/不行罪在太守乃上書陳狀乞詣廷尉兄弟感悔求受)¶
(罪/)　姦吏復職(髙柔字文惠為管城長姦/吏聞名引去召令復職)　恩化(魏志/劉馥)¶
(為揚州刺史空城/建立恩化大行)　遺粟繫𣗳(魏志桓階為/趙郡太守)　民服徳¶
化宿惡奔迸(吴録王鐔曲阿/人為武城長)　以孟為字(吴志孟宗為/豫章守民感)¶
(其徳是時生/子故名云)　王世容治無雙省徭役盗賊空(吴録云/王鐔字)¶
(世容為武城/長人歌云云)　政清民和(晉中興書諸葛恢為㑹/稽守二年政清民和)　生¶
為立祠(晉書荀朂/為安陽令)　百姓愛之(又云鄭柔/廣平守)　市無二賈¶
(王隠晉書甘卓/為相州刺史)　以仁為首以惠為先(劉梁碑云君遷/桂陽太守班序)¶
<pb:KR3k0055_WYG_131-37b>¶
(以正/云云)　増南土美之(晉書杜預都督荆州諸軍事南/土美之歌曰後世無叛由杜公)¶
海沂之康(又曰王祥為徐州刺史政化大/行人歌曰海沂之康實頼王祥)　耆老中坐¶
流涕(又曰祖逖為豫州刺史百姓感恱嘗置酒大㑹耆/老中坐流涕曰吾等老矣更得父母死将何恨)¶
　破銅劵與盟(又曰應詹為南平太守時武陵溪/蠻並反詹召蠻酋破銅券與盟)　哺¶
乳我(漢書始興王憺為安西将軍還/朝民歌曰何時復来哺乳我)　前兄後弟(又曰/夏侯)¶
(䕫為豫州刺史兄亶先經此任並有/恩惠百姓頌曰前兄後弟布政優優)　大鄭小鄭(北史/北齊)¶
(鄭道昭為兖州刺史子述祖又為之/人歌大鄭公小鄭公五十載風教同)　案得百姓清徳¶
頌(又曰張晏之行北徐州事御史下察州郡至北徐惟/得百姓所製清徳頌數篇歎曰本求罪狀遂聞頌聲)¶
<pb:KR3k0055_WYG_131-38a>¶
(遷兖州/刺史)　曲堤羣盗屏跡(又曰宋世良為清河太守郡/東南有曲堤成公一姓居之)¶
(羣盗多萃於此舊語曰寜渡東吴㑹稽不歴成公曲堤/世良至盗奔他境謡曰曲堤雖險賊何益但有宋公自)¶
(屏/跡)　易田改鞭(又曰後周崔謙為濟北太守公田多沃/壤謙易之以給民又改鞭用熟皮示恥)¶
(而已人頌崔府君/恩化古者所無)　罷漁獵郤丁庸(又裴俠為河北郡/舊有漁獵夫三千)¶
(俠曰以口腹役人所不為也悉罷之又有丁三十人供/役使亦不收其庸人歌肥鮮不食丁庸不取裴公貞惠)¶
(為世/䂓矩)　于公之後有于次武(又于仲文字次武仕周為/安固太守先是州刺史屈)¶
(突尚宇文護之黨也坐事下獄無敢繩者次武至郡窮/治獄遂竟語曰明斷無雙有于公不畏強禦有次武)¶
　清鄉安定(隋書樊叔略累封清鄉安定公開皇中為/相州刺史民頌曰智無窮清鄉公上下正)¶
<pb:KR3k0055_WYG_131-38b>¶
(樊安/定)　不殺非時草(唐書顔游秦為亷州刺史時劉黒/闥初平人多强暴游秦至郡敬讓)¶
(大行邑里歌曰亷州顔有道性行/同荘老愛人如赤子不殺非時草)　米粟賤追李峴(又/李)¶
(峴為京兆尹楊國忠惡其不附已以雨災出為長沙郡/守時亰師米麥踴貴百姓謡曰欲得米粟賤無過追李)¶
(峴/)¶
　　徳化四¶
增碑唐韓愈栁州羅池廟碑曰羅池廟者故刺史栁侯¶
廟也栁侯為州不鄙夷其民動以禮法三年民各自矜¶
奮兹土雖逺亰師吾等亦天氓今天幸惠仁侯若不化¶
<pb:KR3k0055_WYG_131-39a>¶
服我則非人於是老少相教語莫違侯令凡有所為於¶
其鄉里及於其家皆曰吾侯聞之得無不可於意否莫¶
不忖度而後從事凡令之期民勸趨之無有後先必以¶
其時於是民業有經公無負租流逋四歸樂生興事宅¶
有新屋歩有新船池園潔修豬牛鴨鷄肥大蕃息子嚴¶
父詔婦順夫指嫁娶葬送各有條法出相弟長入相慈¶
孝¶
増墓誌明梁潜泰和州知州顧侯光逺墓誌銘曰擢知¶
<pb:KR3k0055_WYG_131-39b>¶
龍陽州越二年改知泰和州龍陽老穉至號泣於道不¶
忍侯之去至泰和前州守即吴侯也吴侯以民好訟告¶
於侯侯撫然曰民有寃抑守弗為之理民将安訴頃之¶
訟者雨集侯乃自為書榜聮紙長數丈誨諭諄切民争¶
來觀觀已去不訟者十二侯又俾凡訟者居譙門上思¶
三日然後得訴思不三日去不訟者過半矣乃擇吏純¶
謹者一人置簿受訟詞而勾稽其始末民誠負冤也輒¶
為疏理非誠負寃願悔自止者聼不問未兩月民不復¶
<pb:KR3k0055_WYG_131-40a>¶
　訟吏亦畏侯精敏無敢舞文以病民¶
　¶
　¶
　¶
　¶
　¶
　¶
　¶
<pb:KR3k0055_WYG_131-40b>¶
　¶
　¶
　¶
　¶
　¶
　¶
　¶
御定淵鑑𩔖函卷一百二十六¶
