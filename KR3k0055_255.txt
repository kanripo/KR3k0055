# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.809155
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十
<pb:KR3k0055_WYG_255-1a>¶
　欽定四庫全書¶
御定淵鑑𩔖函卷二百五十¶
　　人部九(内外兄弟姒姑姊姨/嫂叔  娣      妹)　(小姨附/)¶
　　　内外兄弟一¶
　増爾雅曰姑之子外兄弟也舅之子内兄弟也　山堂¶
　肆考曰兩姨之子爲外兄弟姑舅之子爲内兄弟　彚¶
　苑曰姊妹之子曰姊弟¶
　　　内外兄弟二¶
<pb:KR3k0055_WYG_255-1b>¶
　増南史曰范縝性質直好危言髙論不爲士友所安惟¶
　與外弟蕭琛善琛名曰口辨每服縝簡詣　又曰韋叡¶
　隨外兄杜㓜文爲梁州刺史梁土富饒往者多以賄敗¶
　叡雖幼獨以廉聞　唐書曰孔若思陳亡客居鄠勵志¶
　於學外兄虞世南曰本朝淪覆吾分湮滅有弟若此知¶
　不亡矣¶
　　　内外兄弟三¶
　原合謀　讓封(魏志楊阜與外兄姜敘合謀攻馬超大/敗之以報殺本州刺史太守讐  晉書)¶
<pb:KR3k0055_WYG_255-2a>¶
(羊祜進爵□/封舅子蔡襲)　増引入王鉷　奏稱李泌(唐書户部侍/郎楊愼矜與)¶
(王鉷父中表兄弟也故引鉷入臺及鉷遷中丞愼矜猶/名之鉷意不平後讒殺愼矜  唐書開元中員俶九歲)¶
(升座詞辨如注射帝異之曰員半千孫固應爾因問童/子豈有𩔖若者俶跪奏臣舅子李泌帝馳召之泌旣至)¶
(帝方與張說觀奕因使說試其能說請賦方圓動靜泌/應聲而對說因賀帝得竒童帝大恱賜束帛敕其家善)¶
(養/之)　惡聞笳管　劇話桑麻(南史阮孝緒字士宗外兄/王晏貴顯屢至其門孝緒)¶
(度其必至顚覆聞其笳管穿籬逃匿不與/相見云  下見後黄直卿㑹表兄弟序)　薦充侍讀¶
　泣宥侍郎(南史宋武帝謂周捨曰爲我求一人文學/俱長兼有行者欲令與晉安游處捨曰臣)¶
(外弟徐摛形質陋小若不勝衣而堪此𨕖乃以摛爲侍/讀  唐書崔彥昭與王凝外兄弟也凝大中初先顯而)¶
<pb:KR3k0055_WYG_255-2b>¶
(彥昭未仕嘗見凝凝嫚言曰不若從明經舉彦昭憾之/至是凝爲兵部侍郎彦昭爲相彦昭母敕婢多製履韤)¶
(曰王氏妹必與子同逐吾將共行彦/昭聞之泣且拜曰不敢怨凝遂得免)　内弟之喪　外¶
家之寶(文中子有内弟之喪不飲酒不食肉郡人非之/  唐書韋述父景駿元行冲景駿姑子也爲時)¶
(儒宗嘗載書數車自隨述入其室觀書不知寢食行沖/異之試與語前世事熟復詳諦如指掌然使屬文授紙)¶
(輒就行沖曰/外家之寶也)¶
　　内外兄弟四¶
原令鼓琴(晉書阮瞻字千里讀書不甚研習而黙識其/要善彈琴内兄潘岳每令彈琴終日達夜無)¶
(忤色不可/得而榮辱)　増吐餐覆醤(南史阮孝緒外兄王晏貴顯/不與相見曽食醤美問之云)¶
<pb:KR3k0055_WYG_255-3a>¶
(是王家所得便吐餐覆醤及晏誅親戚咸爲/之懼孝緒曰親而不黨何坐之及竟獲免)　朗陵公¶
(文𨕖詩序朗陵公何/敬祖余之從外兄也)　原不餞送(城陽太守梁柳皇甫/謐從姑子之官有勸)¶
(謐餞之謐曰柳爲布衣送迎不出門食不過鹽菜貧者/不以酒肉爲禮今作郡送之是貴城陽太守而賤柳豈)¶
(古人之道非/吾心所安也)　爲育其女(唐書柳公綽外兄薛宮/蚤卒爲育其女嫁之)¶
　　内外兄弟五¶
原詩齊陸厥奉荅内兄顧希叔詩曰嘉惠承帝子躧履¶
奉王孫屬叨金馬署又㸃銅龍門出入平津邸一見孟¶
嘗尊歸來翳桑柘朝夕異涼温　又曰殂落固云是寂¶
<pb:KR3k0055_WYG_255-3b>¶
蔑終如斯杜門淸三逕坐檻臨曲池鳬鵠歗儔侶荷芰¶
始參差雖無田田葉及爾泛漣漪　又曰春華與秋實¶
庶子及家臣王門所以貴自古多俊民離宮收杞梓華¶
屋富徐陳平旦上林苑日入伊水濱　又曰書記旣翩¶
翩賦歌能妙絕相如恧温麗子雲慚筆札駿足思長坂¶
柴車畏危轍媿兹山陽讌空此河陽别　又曰平原十¶
日飲中散千里遊渤海方流滯宜城誰獻詶屏居南山¶
下臨此歳方秋惜哉時不與日暮無輕舟　増唐杜少¶
<pb:KR3k0055_WYG_255-4a>¶
陵贈表弟詩曰客裏何遷次江邊正寂寥肯來尋一老¶
愁破是今朝憂我營茅棟攜錢過野橋他鄉惟表弟還¶
往莫辭遥　宋蘇東坡送表弟程懿叔赴潛詩曰與子¶
甥舅氏摧頽各蒼顔並爲東諸侯長此佳江山寒松無¶
時花安得插髻鬟惟將老不死一笑榮楛間我甚似樂¶
天但無素與蠻挂冠未及耄當獲一紀閑子亦拙進取¶
才髙命慳頑譬如萬斛舟行此九折灣九折新得道一¶
漚自塵寰歲晚家鄉路莫遣榛菅還　又送表弟程六¶
<pb:KR3k0055_WYG_255-4b>¶
知楚州詩曰炯炯明珠照雙璧當年三老蘇程石里人¶
夾道避鳩杖刺史迎門倒鳬舄我時與子皆童兒往往¶
從人覔棗栗健如黃犍不可恃隙過白駒那暇惜醴泉¶
寺古垂橘柚石頭山髙暗松櫟諸孫相違萬里外一笑¶
未解千憂積子方得郡古山陽老手風生謝刀筆我正¶
含毫紫微閣病眼昏花困書檄莫敎印綬繫餘年去歸¶
墳墓當有日功成頭白早歸來共藉梨花作寒食　又¶
上表弟程德孺生日詩曰仗下千官散紫庭時聞小語¶
<pb:KR3k0055_WYG_255-5a>¶
說蘇程長身自昔傳甥舅壽骨遥知是弟兄曽活萬人¶
寧望報祗求五畆却歸耕四朝遺老凋零盡鶴髮他年¶
幾個迎¶
増序宋黄直卿幹代仲兄作㑹表兄弟序曰北山黃東¶
招其内弟鄭子恭而告之曰吾從母昆弟皆葉出也葉¶
氏兄弟猶吾從母之昆弟也凡三姓四家雖所系不同¶
自吾外祖父母以來一本而已吾嘗記爲童子日外祖¶
父母皆無恙歲冬之朝兄弟畢集相與握手終日談諧¶
<pb:KR3k0055_WYG_255-5b>¶
笑語市棗栗相啖迨其去則留連不忍舍旦暮又思之¶
而幸其復來也豈非秉彞良心有不能自己者及其長¶
也而後怵於習俗迫於利害而不能以相保此有識者¶
所當慨念也今吾欲與兄弟約以歲正月之十日六月¶
之二十日會於天寧之浮圖人具肴一柈酒一壺飯一¶
器春蠔夏荔不拘其數合而飲食之古人騷賦詩咏與¶
夫投壺弓矢之具有則攜之以供娛樂相告語以孝弟¶
忠信相問勞以老少安否家計有無至於農圃桑麻之¶
<pb:KR3k0055_WYG_255-6a>¶
業皆可抵掌而劇談也晨而往戴星而歸於是重親戚¶
厚風俗豈不善歟子恭曰善哉遂述其言以告諸兄弟¶
　　姑一¶
増釋名曰父之姊妹曰姑姑故也言於己爲久故之人¶
也　廣雅曰姑謂之威威故也　說文曰威姑也　爾¶
雅曰父之姊妹爲姑王父之姊妹爲王姑曽祖王父之¶
姊妹爲曽祖王姑髙祖王父之姊妹爲髙祖王姑父之¶
從姊妹爲從姑父之從父姊妹爲從祖姑父之從祖姊¶
<pb:KR3k0055_WYG_255-6b>¶
妹爲族祖姑　詩曰問我諸姑　禮曰房中内賓姑姊¶
妹也　又曰姑姊妹之大功踊絕於地如知此者由文¶
矣哉注降服恩重也　又曰姑姊妹之薄也蓋有受我¶
而厚之者所以夫家厚故我薄也¶
　　姑二¶
増左傳曰晉獻公筮嫁伯姬於秦遇歸妹之暌史蘇占¶
之曰不吉歸妹暌孤寇張之弧姪其從姑六年其逋逃¶
歸其國而棄其家明年其死於髙梁之虛(震爲木離爲/火火從木生)¶
<pb:KR3k0055_WYG_255-7a>¶
(離爲震妹于火爲姑謂我姪者/吾謂之姑謂子圉質于秦也)　列女傳曰梁宣節姑¶
者梁之婦人也其室失火兄子與己子三人在内入取¶
兄子輒得已子及火盛不復得入婦人將赴火人曰本¶
取兄子卒得已子至於中心亦已足矣何至赴火婦曰¶
梁國豈可以户告人曉也被不義之名何面目見兄國¶
人哉吾欲復投吾子又失母子之情誓不生遂赴火而¶
死君子曰可謂節姑也　唐書曰武后欲以武三思爲¶
太子狄仁傑曰陛下欲三思爲後姑姪與母子孰親每¶
<pb:KR3k0055_WYG_255-7b>¶
以母子天性爲言后雖忮忍不能無感故卒復唐嗣¶
又曰文宗惡世流侈因漢陽公主入問曰姑所服何年¶
法也今之弊何代而然對曰妾自貞元間辭宮所服皆¶
當時賜未嘗敢變元和後數出禁藏纖麗物賞戰士由¶
是散於人間内外相矜狃以成風¶
　　姑三¶
増手披紗扇　身著麻衣(世說温嶠喪婦從姑劉氏惟/有一女甚有姿慧姑以屬公)¶
(覔婚公密有自婚意因下玉鏡臺一枚姑大喜婚姻交/禮女以手披紗扇撫掌大笑曰我固疑是老奴果如所)¶
<pb:KR3k0055_WYG_255-8a>¶
(卜玉鏡臺是公爲劉越石長史北征劉聰所得初世說/阮仲容先幸姑家鮮卑婢及居母喪姑當逺移  云留)¶
(婢旣發定將去仲容借客驢著重服自追之/累騎而反曰人種不可失即遥集之母也)　誦詩九¶
紙　贈絁十匹(宋書范雲字彦龍六歳就其姑夫袁叔/明讀毛詩日誦九紙陳郡殷琰名知人)¶
(候叔明見之曰公輔之器也㑹國史補裴佶常話少時/姑夫爲朝官有雅望佶至宅  其退朝深歎曰崔照何)¶
(人衆口稱美必行賄也言未訖門者報曰壽州崔使君/候謁姑夫怒呵門者將鞭之良久束帶強見須臾命茶)¶
(甚急又命酒&KR0319;又命□爲飯佶姑曰何前倨而後恭及/入門有德色揖佶曰憩學中佶未下階出懷中一經乃)¶
(贈官絁/十匹)　但留傳舍　不造門庭(漢書桓嚴尤脩志介/姑爲司空楊賜夫人)¶
(初父鸞卒姑歸寧赴哀將至止於傳舍整飾從者而後/入嚴心非之及姑勞問終無所言號哭而已賜遣吏奉)¶
<pb:KR3k0055_WYG_255-8b>¶
(祠因縣發取祠具嚴拒不受後每至京師未嘗舍宿楊/氏其貞忮若此  梁書江子一字元貞統七世孫也直)¶
(華林省其姑夫右衞將軍朱异權要當朝休暇/之日賓客輻輳子一未嘗造門其髙潔如此)　誼敦¶
袁蔡　親締潘楊(博物志蔡伯喈母袁曜卿之姑女葉/楊經字仲武潘岳作誄文云籍三)¶
(世親之恩而子之姑余之伉/儷焉潘楊之睦有自來矣)　姑事婕妤　幼從柴后¶
(漢書成帝班婕妤彪之姑也謹宋史周世宗柴后兄守/禮之子幼從姑養太祖家以  厚見愛按太祖謂周太)¶
(祖郭威世宗謂晉王榮威之養子/也柴后太祖之后姑指柴后而言)　猶持節行　見賞¶
名通(列女傳齊攻魯至郊遥見一人攜一皃抱一皃及/軍至乃棄抱者而抱攜者將欲射之就而問曰所)¶
(抱者誰之子對曰兄之子所棄者誰之子曰己子也妾/見不能兩全遂棄己子軍曰何棄所生而抱兄子對曰)¶
<pb:KR3k0055_WYG_255-9a>¶
(子之于母私愛也姪之從姑公義也背公向私妾不爲/也齊軍曰魯有婦人猶持節行況朝廷乎遂回軍不伐)¶
(魯魯侯聞之賜以束帛號曰義姑湛宋書袁淑字陽源/豹之子也少有風槪年數歲伯父  謂家人曰此非凡)¶
(兒至十餘歲爲姑夫王宏所賞不爲/章句之學而博渉名通文彩遒麗)　名亞子雲　年¶
同元禮(後周書蕭子雲王褒之姑夫特善草𨽻褒少以/姻親徃來其家遂相模範俄而名亞子雲並見)¶
(重于時也漢書鍾皓兄子瑾母李/膺之姑  瑾與膺同年俱有聲名)¶
　　姑四¶
増散寶堂前(呂&KR0912;事見婦/人智識𩔖)　塵務經心(世說王江州愉/夫人謝幼度妹)¶
(語謝遏曰汝何以都不復進/爲是塵務經心天分有限)　戒典機衡(唐書武三思/任文昌左相)¶
<pb:KR3k0055_WYG_255-9b>¶
(李昭德諫曰承嗣已王不宜典機衡以惑衆且父子/猶相簒奪況姑姪乎后矍然曰我未之思也乃罷)¶
歎其義識(北史崔巨倫有姊明慧有才行因患眇一目/内外親戚莫有求者其家議欲下嫁之巨倫)¶
(姑趙叔𦙍之妻聞而悲感曰吾兄盛徳不幸早世豈/令此女屈事卑族乃爲子翼納之時人歎其義識)¶
　　姑五¶
増詩唐杜甫送重表姪王砯評事使南海詩曰我之曽¶
祖姑爾之髙祖母爾祖未顯時歸爲尚書婦隋朝大業¶
末房杜俱交友長者來在門荒年自餬口家貧無供給¶
客位但箕帚俄頃羞頗珍寂寥人散後入怪鬢髮空吁¶
<pb:KR3k0055_WYG_255-10a>¶
嗟爲之久自陳翦髻鬟鬻市充杯酒上云天下亂宜與¶
英俊厚向竊窺數公經綸亦俱有次問最少年虬髯十¶
八九子等成大名皆因此人手下云風雲合龍虎一吟¶
吼願展丈夫雄得辭兒女醜秦王時在座眞氣驚户牖¶
及乎貞觀初尚書踐台斗夫人常肩輿上殿稱萬壽六¶
宮師柔順法則化妃后至尊均嫂叔盛事垂不朽　宋¶
黃庭堅題徐氏姑壽梅亭詩曰大雛銜枝來作亭小雛¶
銜實來種花兩雛反哺聲喳喳慈烏髮白爾成家梅梁¶
<pb:KR3k0055_WYG_255-10b>¶
丹靑射寒日楳英飛雪㸃靑髮二雛同味如春酒壽親¶
一笑宜長久金玉滿堂空爾爲有親舉酒世上稀生育¶
劬勞安可報折楳傾酒著斑衣¶
増誌唐柳宗元亡姑陳君夫人權厝誌曰陳君謂宗元¶
曰子之姑孝於家移於我之長睦於族施於我之黨是¶
用賓而禮之如益者之友今則去我已矣吾無以報焉¶
願以爲誌¶
　　姨一(小姨附/)¶
<pb:KR3k0055_WYG_255-11a>¶
増爾雅曰母之姊妹爲從母　又曰從母之子爲從母¶
昆弟其女子爲從母姊妹又曰妻之姊妹同出爲姨¶
又曰姊妹之夫爲私　儀禮子夏傳曰從母丈夫婦人¶
報傳曰何以小功也以名加也外親之服皆緦也(外親/異姓)¶
(正服不/過緦)¶
　　姨二¶
増詩曰邢侯之姨　左傳曰蔡哀侯娶于陳息侯亦娶¶
焉息嬀將歸過蔡蔡侯曰吾姨也止而見之弗賓息侯¶
<pb:KR3k0055_WYG_255-11b>¶
聞之怒使謂楚文王曰伐我吾求救於蔡而伐之楚子¶
從之¶
　　姨三¶
増不事女主　遂號癡姨(狄仁傑盧氏堂姨事見前賢/婦人類  魏宦者符承祖方)¶
(用事親姻爭附以求利其姨母楊氏爲姚氏婦獨否嘗/與之衣服則曰我夫家貧與之奴婢則曰我家無食承)¶
(祖遣車迎之不肯起使人抱上車則大哭曰爾欲殺我/由是符氏内外號爲癡姨及承祖敗有司執其二姨魏)¶
(主聞姚氏姨貧/弊特命赦之)　此君座也　大家難之(晉書何充字/次道廬江人)¶
(王導妻姊之子少與王導善早爲顯官嘗詣導導以麈/尾指牀呼充共坐曰此君座也  三輔決録周季貢班)¶
<pb:KR3k0055_WYG_255-12a>¶
(固姊之子也善屬文喪婦/作問神其姨曹大家難之)　以姨繼室　指妹議婚(左/傳)¶
(齊侯請繼室于晉韓宣子使叔向對曰寡君不能獨任/社稷之事未有伉儷在衰絰之中是以未敢請君有辱)¶
(命惠莫大焉若惠顧敝邑撫有晉國賜之内主豈惟寡/君舉羣臣實受其貺其自唐叔以下實寵嘉之遂成婚)¶
(氏龍圖劉公&KR0524;未第時娶趙尚書晃之長女早亡而趙/  猶有二妹旣而劉公登科趙夫人復欲妻之使媒妁)¶
(通意劉曰若云武有之德則不敢爲婚若言禹别之州/則庶可從命葢嫌七姨骨相寒薄遂娶九姨後生七子)¶
(几忱皆至大官七姨後適關生竟不/第落魄窮餒莫年劉氏養之終身)　供奉夫人　重¶
稱女壻(楊妃外傳謝阿蠻善舞上按曲於淸元殿寜王/吹笛上羯鼓楊妃琵琶秦國夫人端坐視之上)¶
(戲曰樂籍今日幸得供奉夫人請一纏頭對曰豈有大/唐天子阿姨無錢用耶遂出三百萬爲一局  歐陽文)¶
<pb:KR3k0055_WYG_255-12b>¶
(忠公與王宣徽拱辰同爲薛簡肅公子壻文忠公娶其/長女後卒再娶其妹故文忠公有舊女壻爲新女壻大)¶
(姨夫作小/姨夫之戲)¶
　　姨四¶
増斷乳懷恩(宋劉懷肅傳初髙祖產而皇妣殂孝皇貧/薄無由得乳人議欲不舉髙祖從母生劉)¶
(懷敬未期乃斷懐敬乳自養髙祖髙祖/以舊恩懷敬累見寵授官至㑹稽太守)　再婚從女(蘇/文)¶
(忠公先娶鄉貢進士王弗/女其繼室又其從女也)¶
　　姨五¶
増詩唐杜甫寄狄明府詩曰梁公曽孫我姨弟不見十¶
<pb:KR3k0055_WYG_255-13a>¶
年官濟濟大賢之後竟凌遲浩蕩古今同一體比看伯¶
叔四十人有才無命百僚底今者兄弟一百人幾人卓¶
絶秉周禮在汝更用文章爲長兄白睂從天啓汝門請¶
從曽公說太后當朝多巧計狄公執政在末年濁河終¶
不汙淸濟國嗣初將付諸武公獨廷諍守丹陛禁中決¶
册詔房陵前朝長老皆流涕太宗社稷一朝正漢官威¶
儀重昭洗時危始識不世才誰謂荼苦甘如薺汝曹久¶
宜裂土食身使門户多旌棨何爲飄泊岷漢間干謁王¶
<pb:KR3k0055_WYG_255-13b>¶
侯頗歴詆况乃山髙水有波秋風瀟瀟露泥泥虎之飢¶
下巉巖蛟之横出淸泚早歸來黃土汙人眼易眯¶
　　嫂叔一¶
増釋名曰嫂叟也老稱也叟縮也人及物皆小縮於舊¶
也叔少也幼者稱也叔亦俶也見嫂俶然却歩也　禮¶
記曰嫂叔之無服也蓋推而逺之也　又曰嫂不撫叔¶
叔不撫嫂爲喪中　又曰嫂叔不通問　儀禮曰嫂者¶
尊嚴之稱　爾雅曰女子謂兄之妻爲嫂弟之妻爲婦¶
<pb:KR3k0055_WYG_255-14a>¶
　漢書注曰西方謂亡嫂爲丘嫂丘空也兄亡獨有嫂¶
也或云丘大也長嫂之稱史記丘作巨¶
　　嫂叔二¶
増禮記曰子思之哭嫂也爲位　後漢書曰馬援敬事¶
寡嫂不冠不入廬　世說曰阮籍嫂常還家籍與之别¶
或譏之籍曰禮豈爲我輩設耶　孔帖曰趙宏智奉嫂¶
謹甚　又曰王珪奉寡嫂家事咨而後行　又曰徐彥¶
伯事寡嫂謹　山堂肆考曰韓愈親兄名介嫂鄭氏愈¶
<pb:KR3k0055_WYG_255-14b>¶
生三歳而孤嫂視愈如子所謂鞠於嫂氏是也¶
　　嫂叔三¶
増市米　責錢(南史齊竟陵王子良爲會稽太守時有/山隂孔平詣子良訟嫂市米負錢不還)¶
(子良歎曰昔髙文通與寡嫂訟田義異於此乃賜米錢/以償平  會稽典録鄭宏守陽羨縣民有弟用兄錢者)¶
(爲嫂所貴未還嫂詣宏訴宏爲叔還錢兄聞之/慙媿自繫於獄遂遣婦齎錢還宏宏不受也)　聽講¶
　讓財(鄴洛鼎岐記盧䖍後妻元氏升堂講老子道德/經䖍弟元明隔紗帳以聽之  下詳兄弟三)¶
　原厭髙祖　嫉陳平(上漢髙祖事見前叔姪𩔖平史/記陳平與兄伯居伯常縱  游)¶
(學人或謂平何食而肥其嫂嫉平不視家產曰/食糠覈耳有叔如此不如無伯聞之遂棄其婦)　小郎¶
<pb:KR3k0055_WYG_255-15a>¶
解圍　童子愈疾(世說晉王凝之妻謝氏道韞獻之與/客譚議辭理將屈道韞遣婢白獻之)¶
(曰欲與小郎解圍乃施靑紗步幛自蔽論獻之前義客/不能屈也  晉書顔含字宏都嫂老失明含躬親省視)¶
(病須髯蛇膽爲藥含求不得有童子持一靑囊授/含開之乃髯蛇膽出户化爲靑鳥飛去嫂疾便愈)　長¶
養方朔　怒杖小郎(漢書東方朔上書曰臣少失父母/長養兄嫂  世說王澄字平子衍)¶
(季弟也衍妻郭氏貪鄙令婢擔糞澄年十四諫郭怒謂/澄曰太夫人臨終以小郎囑新婦不以新婦囑小郎捉)¶
(裾杖之澄/踰窓得免)　増賣身營塚　罄橐遺資(齊書吳達之義/興人嫂亡無以)¶
(具葬乃自賣爲十夫傭以營葬七南唐書丘旭字孟陽/隨計金陵凡九舉而曳白者六  然自勵彌篤秋試將)¶
(邇寡嫂劉問行期旭以匱乏告嫂曰茍濟榮望雖孤兒/可鬻況貲用于是罄囊遺之旭不得已復就鄉舉明年)¶
<pb:KR3k0055_WYG_255-15b>¶
(春試厚德載物/賦旭爲第一)¶
　　嫂叔四¶
原人言盜嫂(漢書人言/陳平盜嫂)　不爲炊(史記蘇秦説秦不遇/顦顇而歸兄嫂娣妹)¶
(皆笑之妻不下機嫂不爲炊及佩六國相印歸昆弟妻/嫂側目不敢視秦秦笑謂曰何前倨而後恭嫂謝曰見)¶
(季子位髙/金多也)　無兄盜嫂(通鑑直不疑爲郎朝見人或毁/不疑曰狀貌雖美善盜嫂不疑)¶
(曰我無兄然/終不自明)　傭耕養嫂(後漢書第五訪字子謀/少孤貧傭耕以養嫂)　嫂¶
婢贈歌(樂志白團扇歌者晉中書令王珉與/嫂婢有情其婢製白團扇歌以贈珉)　謝安譽¶
嫂(世説晉謝朗父據早卒總角時病新起體羸未堪勞/於叔父安前與沙門支遁講論遂至相苦嫂王氏再)¶
<pb:KR3k0055_WYG_255-16a>¶
(遣信令還安留使竟論王氏因出云新婦少遭艱難一/生所寄惟在此兒因流涕攜朗去安謂座客曰家嫂辭)¶
(情慷慨恨不使/朝士見之也)　爭田(逸民傳髙鳳爲太守所召恐不/得免乃與寡嫂爭田由是不仕)¶
　魏舒將嫂(魏舒曰得八百户長將/老嫂入官舍斯願足矣)　増謹於事嫂(宋/書)¶
(蔡興宗幼立風槪家行尤謹奉歸/宗姑事寡嫂養姑兄子有聞於世)　事之如母(南齊書/韓靈敏)¶
(兄靈珍亡無子嫂卓氏守節不嫁慮家/人奪其志未嘗告歸靈敏事之如母)　叔射殺牛(牛/宏)¶
(事見前/兄弟𩔖)¶
　　嫂叔五¶
増書宋王錫妻范氏與錫弟僧達書曰昔謝太傅奉嫂¶
<pb:KR3k0055_WYG_255-16b>¶
王夫人如慈母今蔡興宗亦有共和之稱其爲世所重¶
如此¶
増文唐韓愈祭嫂鄭氏文曰嗚呼天禍我家降集百殃¶
我生不辰三歳而孤蒙幼未知鞠我者兄在死而生實¶
維嫂恩視余猶子誨化諄諄爰來京師年在成人屢貢¶
於王名乃有聞念兹鈍頑非訓曷因孰云此來乃覩靈¶
輼有志弗及長負殷勤嗚呼哀哉昔者韶州之行受命¶
於兄兄曰爾幼養於嫂喪服必以期今豈敢忘天實臨¶
<pb:KR3k0055_WYG_255-17a>¶
之¶
増議唐魏徵嫂叔服議曰記曰兄弟之子猶子也蓋引¶
而近之也嫂叔之不服蓋推而逺之也且事嫂見稱載¶
籍非一鄭仲虞則恩禮甚篤顏宏都則極誠致感馬援¶
則見之必冠孔伋則哭之爲位察其所尚之㫖豈非先¶
覺者歟¶
　　娣姒一¶
増爾雅曰女子同出謂先生爲姒後生爲娣注云同出¶
<pb:KR3k0055_WYG_255-17b>¶
謂同嫁事一夫也事一夫者以己先生爲姒後生爲娣¶
　又曰長婦謂稚婦爲娣娣婦謂長婦爲姒　爾雅疏¶
曰世人疑娣姒之名皆以兄妻呼弟婦爲娣弟妻呼兄¶
妻爲姒然公羊傳諸侯娶一國二國徃媵以姪娣從娣¶
者何弟也是以其弟解娣自然以長解姒長謂身之年¶
長非夫之年長也左傳穆姜不以聲伯之母爲姒又叔¶
向之嫂謂叔向之妻爲姒二者皆呼夫弟之妻爲姒豈¶
計夫之長幼乎　禮記内則曰介婦請於冢婦無敢敵¶
<pb:KR3k0055_WYG_255-18a>¶
耦於冢婦不敢並行不敢並命不敢並坐娣姒猶兄弟¶
也　李翺楊烈女傳曰婦人女子順和于娣姒則賢矣¶
　合璧事𩔖曰娣姒今或曰妯娌¶
　　娣姒二¶
増左傳曰魯聲伯之母不聘穆姜曰吾不以妾爲姒¶
又曰伯石始生子容之母走謁諸姑曰長叔姒生男按¶
伯石即楊食我夏姬之女所生也¶
　　娣姒三¶
<pb:KR3k0055_WYG_255-18b>¶
増時稱鍾郝　姻恥蕭成(世説王司徒渾妻鍾氏字琰/與弟湛妻郝氏皆有德行琰)¶
(雖門髙與郝氏相親重郝不以賤下鍾鍾不以貴陵郝/時稱鍾夫人之禮郝夫人之法  唐書髙宗以太平公)¶
(主適薛紹武后以薛顗妻蕭氏顗弟緒妻成氏非貴族/欲出之曰我女豈可與田舍女相爲妯娌耶或曰蕭氏)¶
(瑀之姪孫國/家舊姻乃止)　復還筦鑰　乃事干戈(唐書李光進弟/光顏先娶而母)¶
(委以家事及光進娶母已亡弟婦籍貲財納筦鑰于姒/光進命反之曰娣逮事姑且嘗命主家事不可改因相)¶
(持泣乃如初氏五代史梁太祖破朱瑾納其妻以歸瑾/妻見皇后張  再拜后愴然泣下曰兖鄆與司空同姓)¶
(之國昆仲之間以小故乃興干戈而使吾姒至此若不/幸汴州不守妾亦如此矣言已又泣太祖感動乃送瑾)¶
(妻爲/尼)¶
<pb:KR3k0055_WYG_255-19a>¶
　　娣姒四¶
増皆畏侍姑(皇后竇氏事/見子婦𩔖)　媿作梁山(五代史補李濤/弟澣娶禮部尚)¶
(書竇寧國之女年甲稍髙結褵之夕竇氏出參濤輒望/塵下拜澣驚曰大哥風狂耶新婦參阿伯豈有荅禮濤)¶
(曰我不風只將謂是親家母澣且慙且怒旣坐竇氏復/拜濤又叉手當胸作歇後語曰慙無竇建愧作梁山)¶
　　姊妹一¶
増爾雅曰男子謂女子先生爲姊後生爲妹　又曰姊¶
妹之夫爲私　𩔖苑曰姊咨也以先生言可咨問也¶
又曰妹女弟也妹者未也女子先生曰姊後生曰妹¶
<pb:KR3k0055_WYG_255-19b>¶
詩曰亦有兄弟不可以據薄言徃愬逢彼之怒　又曰¶
遂及伯姊　又曰兄弟不知咥其笑矣　禮檀弓曰姑¶
姊妹女子已嫁而反兄弟不與同席而坐不與同器而¶
食¶
　　姊妹二¶
増詩曰譚公維私　左傳曰潞子嬰兒之夫人晉景公¶
之姊也酆舒爲政而殺之又傷潞子目晉侯欲伐之諸¶
大夫皆曰不可酆舒有三雋才不如待後之人伯宗曰¶
<pb:KR3k0055_WYG_255-20a>¶
必伐之狄有五罪雋才雖多其何補焉遂滅潞酆舒奔¶
衞衞人歸諸晉晉人殺之　又曰吳伐楚楚昭王取其¶
妹以出渉濉水鍾建負之後復國王將嫁季芊辭曰所¶
以爲女子逺丈夫也鍾建負我矣王遂使妻鍾建以爲¶
樂尹　又曰鄭穆少妃姚子之子子貉之妹也子貉早¶
死無後而天鍾美於是注是謂夏姬也　史記曰張敬¶
叔姊善鼓琴髙祖召爲宮人徙其家就戚里戚里在長¶
安與親戚别居故曰戚里　漢書曰李延年妹絕美延¶
<pb:KR3k0055_WYG_255-20b>¶
年侍上酒酣歌曰北方有佳人遺世而獨立一顧傾人¶
城再顧傾人國豈不知傾城與傾國佳人難再得武帝¶
聞之乃召入宫　後漢書曰趙岐取馬融從妹融嘗至¶
其家與從妹宴飲作樂日夕乃出岐與友書曰馬季長¶
雖有名當世而不持士節三輔髙士未嘗以華裙蔽其¶
門岐嘗讀周官二義不通不徃造之賤融如此　文士¶
傳曰張温爲孫權所斥其姊妹三人皆有節行已嫁者¶
皆見録奪其中妹先適顧承官以許嫁丁氏成婚有日¶
<pb:KR3k0055_WYG_255-21a>¶
遂飲藥而死吳朝嘉歎鄉人圖畫爲之讚頌云　世說¶
曰郗嘉賓喪婦兄弟欲迎妹還終不肯歸曰生縱不得¶
與郗郎同室死寧不同穴耶　齊書曰永興中有王氏¶
女年五歳得毒病兩目皆盲性至孝年二十父亡盲女¶
臨尸一哭眼皆血出小妹俄舐之左眼即開愈時人皆¶
以爲孝感所致也　唐書曰張巡有姊嫁陸氏爲巡補¶
綴行間軍中號陸家姑先巡被害¶
　　姊妹三¶
<pb:KR3k0055_WYG_255-21b>¶
原歸妹　哀姊(易注婦人謂嫁曰歸/漢書杜周誠哀老姊)　外妹　内賓(左/傳)¶
(聲伯嫁外妹管於奚之女於施孝叔郤犨來聘求婦於/聲伯聲伯奪施氏婦以與之外妹謂同母異父也  儀)¶
(禮有司徹曰主人洗獻内/賓於房中内賓姑姊妹也)　踰郭　在宮(韓子梁車爲/鄴令其姊徃)¶
(見之暮而後至閉門因踰郭而入梁車刖其足趙成侯/以爲不慈奪璽而逐之  左傳連稱有從妹在公宮無)¶
(寵使/間公)　賢智　義烈(綱鑑梁冀誅李固固少子燮字德/公姊文姬賢而有智謀匿燮乃告)¶
(父門生王成曰君執義于先公今委君以六尺之孤李/之休戚在君矣成乃將燮東下得全  下聶政姊事見)¶
(賢婦/人𩔖)　詈余　收孩(楚辭女嬃之嬋媛兮申申其詈余/注嬃屈原姊也申重言也言嬃責)¶
(原不與衆合乃見流溝後漢書盧延遭王莽亂延從/女弟年在孩乳棄于  中延哀而收養遂至成人)¶
<pb:KR3k0055_WYG_255-22a>¶
増鼓琴　引杖(史記萬石君名奮漢髙祖東擊項羽過/河内時奮年十五爲小吏侍髙祖髙祖)¶
(愛其恭敬問曰若何有對曰奮獨有母不幸失明家有/姊能鼓琴髙祖召爲美人以奮爲中涓受書謁徙其家)¶
(長安戚里以姊爲美人故也㸃江行雜錄宋太祖爲殿/前㸃檢北征京師喧言當立  檢爲天子太祖宻以告)¶
(家人曰外間洶洶若此將如何太祖姊方在廚引麪杖/逐太祖擊之曰大丈夫臨大事可否當決諸&KR0336;中乃來)¶
(家恐怖婦/女何爲)　上書　輟&KR0319;(漢書曹壽妻大家班超之妹/也超爲都䕶在絕域年老思)¶
(入玉門關妹乃上書曰妾兄超延命沙漠三十餘年骨/肉生離不復相識上因徵超還  因話録庾約爲河南)¶
(兵曹有寡姊在家庾嘗於公堂/輟已&KR0319;以餉其姊同官嘉歎)　能詩　臨畫(張奎妻/王荆公)¶
(之妹也能詩石宋李尚書公擇之妹/能臨竹木水  等畫黄山谷有詩)　飢寒　慈惠(後/魏)¶
<pb:KR3k0055_WYG_255-22b>¶
(書崔亮家貧傭書自業時隴西李沖當朝亮從兄光徃/依之因謂亮曰安能久事筆硯何不徃就李氏彼家饒)¶
(書因可得學亮曰弟妹飢寒豈司獨飽自可觀書于市/安能看人眉睫乎  馮左藏娶開封張顯女早世女臨)¶
(終曰吾妹慈惠可/撫諸孤遂娶之)　原微觀意　豈求名(後漢書宋𢎞/爲太尉時帝)¶
(妹湖陽公主新寡帝與共論羣臣以觀其意主曰宋公/威容羣臣莫及帝曰試圖之主坐于屏風後召宏問曰)¶
(貴易妻人情乎宏曰糟糠之妻不下堂帝廻謂主曰事/不諧矣  蜀志郭奕遷雍州刺史有寡姊姊下僮僕多)¶
(有姦犯而殺人者吏執之奕曰大/丈夫豈以老姊求名遂遣而不問)　抱逵聽書　哀統¶
與粟(漢書賈逵年五嵗其姊聞鄰家讀書每抱逵聽之/逵年十歲乃暗誦六經姊曰吾未有敎汝安得三)¶
(墳五典讀之逵曰憶昔抱聽鄰家讀書食吳志駱統字/公緒年八歳時飢多有困者統爲減飲  飼之其姊仁)¶
<pb:KR3k0055_WYG_255-23a>¶
(愛見統甚哀曰何不告我/而乃自苦以私粟與統)　増諸妹豔質　四人美才¶
(蕭韶太淸記劉孝儀諸妹文彩豔質甚于神人美陳統/字元方綋字偉方俱淸秀知名姊妹四人俱有  才姊)¶
(適東莞徐氏生邈二姊/適同郡劉氏文章最盛)　奉以爲師　事之如母(上見/宮嬪)¶
(𩔖友唐書楊愼矜兄/弟  愛事姊如母)　舍人有禮　刺史無恩(唐書蘇/頲事寡)¶
(姊有禮世稱其德荆南史宋朱脩之薄于恩情有姊在/鄉里飢寒修之爲  州刺史未嘗供膳一日徃姊家姊)¶
(爲設菜羮粗飯激之修之曰/此乃貧家好食進之致飽)　使僃嬪嬙　命爲妯娌¶
(左傳晉韓須如齊逆女齊陳無宇送女致少姜少姜有/寵於晉侯謂之少齊少姜卒齊侯使晏嬰請繼室于晉)¶
(曰寡人不腆先君之適以僃内官焜燿寡君之望君若/不忘先君之好惠顧齊國則猶有先君之適及遺姑姊)¶
<pb:KR3k0055_WYG_255-23b>¶
(妹若而人辱使董振擇之以僃嬪嬙寡人之望也以北/魏書崔休弟之子愍字長謙濟州刺史盧尚之欲  長)¶
(女妻之休又爲子㥄求尚之次女曰家道多由婦/人欲命姊妹爲妯娌尚之感其義于是同日成婚)　才¶
亞左芬　名齊道韞(南史鮑令輝昭之妹也歌詩淸巧/擬古尤勝昭嘗荅武帝云臣妹才)¶
(自亞于左芬臣才不/及太沖耳  下見前)　季隗叔隗　元妃季妃(左傳晉/公子重)¶
(耳取季隗趙衰妻叔隗妃晉書慕容垂娶叚氏字元妃/婉惠有志操嘗謂妹季  曰我終不作凡人妻妾季妃)¶
(曰我亦不作庸人婦鄰人聞而笑之後燕/王納元妃范陽王德聘季妃並如其言)　姊爲内官¶
　妹稱進士(劉褘之姊爲内官武后遣至外家問疾褘/之因賀蘭敏之私省之坐流雋州後爲丐)¶
(還人南楚新聞關圖有妹能屬文嘗/語  曰家有一進士所恨不櫛耳)　名姊歸岸　號¶
<pb:KR3k0055_WYG_255-24a>¶
長廣橋(荆州圖經南北岸者屈原之鄉里原旣流放忽/然歸鄉人喜恱因名南岸曰歸鄉岸原有姊聞)¶
(原還亦來歸責其矯世鄉人又名其北岸曰姊歸岸過/梁典長廣橋者宋武帝姊昔賣鈔糴米還橋小不敢)¶
(無船得渡日晚武帝大飢久方見姊負米還乃/謂姊曰若異日富貴當長廣此橋後遂爲名)　誨若¶
嚴師　養成孤妹(尚官宋若昭父廷芬生五女長若莘/次若昭若倫若憲若荀若昭文尤髙)¶
(若莘誨諸妹如嚴師得唐書畢搆初喪繼母時有二妹/在襁褓親加鞠養咸  成立及搆卒二妹號絕久之以)¶
(撫育恩遂制/三年之服)　煑粥然鬚　題門續詠(唐書李勣性友/愛其姊嘗病勣)¶
(親爲作粥風囘然其鬚鬢姊曰僕妾甚多何自苦如是/勣曰顧姊老勣亦老雖欲久爲姊作粥其可得乎  梁)¶
(書劉孝標有三妹一嫁琅邪王叔英一嫁吳郡張嵊四/山一嫁東海徐悱敬業並有文才而徐妻尤淸拔所謂)¶
<pb:KR3k0055_WYG_255-24b>¶
(劉三娘字令嫺是也兄孝綽罷官不出爲詩題其門曰/閉門罷慶弔髙臥謝公卿嫺續之曰落花埽仍合藂蘭)¶
(摘復/生)　姊妹壻劉覽劾奏　季友與書(梁書劉覽孺弟/也除尚書左丞)¶
(居官淸正無所私姊夫御史中丞褚湮從兄吏部郎孝/綽在職頗通&KR0141;貨覽劾奏並免官孝綽怨之嘗謂人曰)¶
(犬齧行路覽噬家人匡謝承後漢書胡母班字季友八/厨之一王匡妹夫也  受紹㫖收班于獄班與匡書略)¶
(曰足下拘僕于獄欲以釁鼓此何悖暴無道之甚也僕/與董卓何親戚義豈同惡足下張虎狼之口吐長蛇之)¶
(毒恚卓遷怒/何其酷哉)　就貸姊夫　知疎婦弟(别傳郭林宗家/貧欲游學無資)¶
(就姊夫貸錢五千乃逺至成皐從師受業併日而食衣/不蔽形常以蓋幅自障出入入則䕶前出則掩後  北)¶
(齊書鄭元禮崔昂婦弟也魏收昂之姊夫昂持元禮數/詩示盧思道曰元禮比來詩詠亦不減魏收思道曰未)¶
<pb:KR3k0055_WYG_255-25a>¶
(覺元禮賢于魏收但/知姊夫疎於内弟)　哀號救壻　悲愴祭夫(世說庾/希被誅)¶
(將戮小弟玉臺子婦宣武女弟也突入哀號曰庾玉臺/常困人脚短三寸當復能作賊否宣武笑曰壻故自急)¶
(遂原玉臺一門愴劉三娘字令嫺嫁徐悱悱卒令嫺/爲祭文辭甚悲  父勉欲爲哀辭見此文乃閣筆)¶
　　姊妹四¶
原尚右(禮孔子與門人立拱而尚右二三子亦皆尚右/孔子曰二三子之嗜學也我則有姊之喪故也)¶
(二三子/皆尚左)　喪不除(禮子路有姊之喪可以除之矣而弗/除也孔子曰何弗除也子路曰吾寡)¶
(兄弟而弗忍也孔子曰先王制禮行/道之人皆弗忍也子路聞之遂除之)　月姊(王者姊/事月)¶
得臣之妹(左傳衞莊公娶于齊東/宫得臣之妹美而無子)　引鐮(東觀漢記秦/彭字伯平爲)¶
<pb:KR3k0055_WYG_255-25b>¶
(山陽太守欲嫁寡妹/妹不嫁乃引䥥自害)　増鍾氏四龍(後漢書李膺之姑/爲鍾皓兄之妻生)¶
(子瑾好學慕古與膺同年俱有令名膺祖太尉修常言/瑾似我家性以膺妹妻之生四子亮叔訓秀號四龍安)¶
(帝時俱/爲牧守)　原引刃(列女傳桓林姊夫劉敬仲早亡/桓氏乃引刃割耳以示桓林)　留¶
錢五十(風俗通太原郝子亷飢不可得食寒不可得衣/一分及一芥不取人過姊留飯密留五十錢於)¶
(席上/而去)　増袁家二妹(世說袁彦道有二妹一適殷浩一/適謝仁祖語桓温云恨不更有一)¶
(人配/卿)　藜藿雜米(晉書桑虞字子深魏人年十四喪父/哀毁過禮以米百粒糝藜藿其姊喻)¶
(之曰滅性非孝子對曰/藜藿雜米足以勝哀)　不爲贅壻(王敬宏妻桓元姊/也敬宏之郡元時)¶
(爲荆州遣信要令過敬宏至巴陵謂人曰靈寶見要正/當欲與其姊集聚耳我不能爲桓氏贅壻乃遣别船送)¶
<pb:KR3k0055_WYG_255-26a>¶
(妻徃江陵妻在/桓氏彌年不迎)　原留錢二百(南史范丹字史雲候姊/姊飯之以姊夫不德留)¶
(錢二/百文)　増中分禄秩(宋書新野庾彦達爲益州刺史&KR0157;/姊之鎭分禄秩之半以供贍之西)¶
(土稱/焉)　事姊恭順(唐韋顗早孤/事姊恭順)　悉輸廩禄(唐書裴守/眞養寡姊)¶
(甚謹永淳初關中/旱悉以廩禄奉姊)¶
　　姊妹五¶
原詩晉左思贈妹九嬪悼離詩曰鬱鬱岱淸海瀆所經¶
隂精以靈爲祥爲禎峩峩令妹應期誕生如蘭之秀如¶
芝之榮總角岐㠜髫齔夙成比德古烈異世同聲惟我¶
<pb:KR3k0055_WYG_255-26b>¶
惟妹實惟同生早喪先妣恩百常情女子有行實逺父¶
兄骨肉之恩固有歸寧何悟離拆隔以天庭自我不見¶
於今二齡穆穆令妹有德有言才麗漢班明朗楚樊黙¶
識若記下筆成篇行顯中閨名播外藩何以爲贈勉以¶
列圖何以爲言申以詩書相去在近上下欷歔含辭滿¶
胸鬱煩不舒　増宋黃魯直寄别陳氏妹曰西風吹天¶
雲頃刻異秦越叔子從天來忽與同姓别餞行在半途¶
一食三四噎遥遥馬嘶斷芳草迷車轍引襟滿眼淚囘¶
<pb:KR3k0055_WYG_255-27a>¶
首寸心折母氏孝且慈愛養數毛髮諸兒恩至均如指¶
孰可齕汝今始歸人緜緜比𤓰瓞中畦不灌漑芳意還¶
銷歇黃鳥止邱隅南山採薇蕨擇婦旣甚明寡取乃爲¶
恱我開賢女傳須已爲汝說在宋有伯姬潔身若冰雪¶
下堂失傳母上堂就焚爇吾嘗嘉愿康有婦皆明哲戮¶
力事耦耕甘貧至同穴彼于視三公其猶吹一吷雍容¶
二南間此婦眞豪傑男兒何有哉今壯而善囗逢時秉¶
鈞軸邂逅把旄鉞富貴多禍憂朋黨相媒孽等之殻中¶
<pb:KR3k0055_WYG_255-27b>¶
游巧者未知拙勿以貧賤故事人不盡節母儀尊聖善¶
婦道尚曲折葛生晚萋萋絺綌代裘褐女工旣有餘枕¶
簟淸煩暍誰言淮蔡逺曽不以日月跂予升髙邱佇望¶
飛鳥滅善懐詩所歌行人勿惜别皇皇太史筆期汝書¶
英烈　又贈李妹詩曰張侯温如鄒子律能令隂谷自¶
生春有齊先生之季女十年擇對無可人箕帚掃公堂¶
上塵家風孝友自相親¶
原哀辭晉潘岳陽城劉氏妹哀辭曰鳥鳴於柏烏號於¶
<pb:KR3k0055_WYG_255-28a>¶
荆徘徊躑躅立聞其聲相彼羽族矧伊人情叩心長叫¶
痛我同生誕育聖王發竒稚齒如彼名駒昂昂千里劉¶
氏懷寶未曜隨和伊予輕弱弗克負荷禄微於朝貯匱¶
於家俾我令妹勤儉僃加珍羞罕御器服靡華撫膺恨¶
毒逝矣柰何哀哀母氏蒸蒸聖慈震慟擗摽何痛如之¶
魂而有靈豈不慕思嗟哉徃矣當復何時¶
原書晉徐藻妻陳氏與妹書曰伏見偉方所作先君誄¶
其述詠勲德則仁風靡墜其言情訴哀則孝心以敘自¶
<pb:KR3k0055_WYG_255-28b>¶
非挺生之才孰能克隆聿修若斯者乎執誄反覆觸言¶
流淚感賴交集悲慰並至元方偉方並年少而有盛才¶
文辭富豔冠於此世竊不自量有疑一言略陳所懷庶¶
僃起予先君旣體𢎞仁義又動則聖檢奉親極孝事君¶
盡忠行已也恭養民也惠可謂立德立功示民軌範者¶
也但道長祚短時乏識眞榮位未登髙志不遂本不標¶
方外迹也老莊者絕聖棄智渾齊萬物等貴賤忘哀樂¶
非經典所貴非名敎所取何必輒引以爲喻邪可共詳¶
<pb:KR3k0055_WYG_255-29a>¶
之　宋鮑照與妹書曰吾自發寒雨而全行日少棧石¶
星飯結荷水宿以今食時僅及大雷塗登千里日踰十¶
辰去親爲客如何如何向因渉頓憑觀川陸遨神淸渚¶
流睇方曛東顧三洲之隔西眺九派之分闚地門之絕¶
景望天際之孤雲南則積山萬狀爭氣負髙含霞飲景¶
參差代雄陵跨長隴前後相屬帶天有匝橫地無窮東¶
則砥原逺隰亡端靡際寒蓬夕卷古樹雲平旋風四起¶
思鳥羣歸靜聽無聞極視不見北則陂池潛演湖澤脈¶
<pb:KR3k0055_WYG_255-29b>¶
通栖風之鳥水化之蟲以智吞愚因彊捕小號噪驚聒¶
紛牣其中西則囘江永指長波天合滔滔何復漫漫安¶
竭左右靑藹表裏紫霄從嶺而西氣盡金光半山以下¶
純爲黛色信可以神居帝郊鎭控湘漢者也夕景欲沈¶
曉露將合孤鶴寒歗遊鴻逺吟樵蘇一歎舟子再泣誠¶
足憂悲不可說也¶
増誌銘唐柳宗元亡姊崔氏夫人墓誌曰我伯姊之葬¶
良人博陵崔氏爲之銘凡歸於夫家爲婦爲妻爲母之¶
<pb:KR3k0055_WYG_255-30a>¶
　道我之知不若崔之悉也然而自笄而上以至於幼孩¶
　崔固不如我之知也又烏可以已今之制凡誌於墓者¶
　琢密石加蓋於其上用敢附碑隂之義假兹石而書焉¶
　¶
　¶
　¶
　¶
　¶
<pb:KR3k0055_WYG_255-30b>¶
　¶
　¶
　¶
　¶
　¶
　¶
　¶
御定淵鑑𩔖函卷二百五十¶
