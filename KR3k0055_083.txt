# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.332750
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七十八
<pb:KR3k0055_WYG_083-1a>¶
　欽定四庫全書¶
御定淵鑑𩔖函卷七十八¶
　　設官部十八(户部尚書/員外郎附)　(侍郎附中户部郎中附/度支郎    員外郎)¶
　　　(金部郎中/)　(員外郎附/)　(倉部郎中/)　(員外郎附/)¶
　　　户部尚書一(侍郎附/)¶
　原杜氏通典曰周禮地官大司徒之職掌建邦之土地¶
　之圗與其人民之數(按今户部之職與地官之任雖亦/頗同若徴其承受考其沿襲則户)¶
　(部合出於度支度支主算計之官也算/計之任本出於周禮天官之司㑹云)又太宰之屬有¶
<pb:KR3k0055_WYG_083-1b>¶
　司㑹以九貢之法致邦國之財用以九賦之法令田野¶
　之財用以九功之法令民職之財用以九式之法均節¶
　邦之財用掌國之官府郊野縣都之百物財用凡在書¶
　契版圗者之貳以逆羣吏之治而聽其㑹計(逆謂受而/鈎考之可)¶
　(知得失/多少)漢置尚書郎四人其一人主財帛委輸至魏文¶
　帝置度支尚書寺專掌軍國支計呉有户部(呉孫休初/即位户部)¶
　(尚書階/下讀奏)而晉有度支(晉當陽侯杜元凱為度支尚書内/以利民外以救邉備物制用以濟)¶
　(當時之益者五十餘條決又張華/為度支尚書量計運漕  定廟算)皆主算也宋齊度支¶
<pb:KR3k0055_WYG_083-2a>¶
尚書領度支金部倉部起部四曹梁亦有之後魏度支¶
亦掌支計(崔亮為度支尚書經/營費用歳减億計)北齊度支統度支(掌計/㑹凡)¶
(軍國損益供/糧廩等事)倉部左户(左户掌天下/計帳户口)右户(掌天下公私/田宅租課)¶
金部庫部六曹後周置大司徒卿一人如周禮之制其¶
屬有民部中大夫二人掌承司徒教以籍帳之法賛計¶
人民之衆寡隋初有度支尚書則并後周民部之職(漢/武)¶
(帝初置尚書有民曹主凡吏民上書悉經此曹理之後/漢光武改民曹主修繕工作鹽池苑囿魏置左民尚書)¶
(晉惠帝又加置右民尚書至於宋齊梁陳皆有左民尚/書而後魏有左民右民等尚書多領工役非今户部之)¶
<pb:KR3k0055_WYG_083-2b>¶
(例而梁陳兼掌户籍此則畧同自/周隋有民部始當今户部之職)開皇三年改度支為¶
民部統度支民部金部倉部四曹(焬帝時&KR0330;沖為民部/尚書  又武徳二年)¶
(隋民部尚書蕭/瑀為相府司録)唐永徽初復改民部為户部廟諱故也¶
(太宗在位詔官民及公私文籍有世民/両字不相連者並不諱至髙宗始諱之)顯慶元年改户¶
部為度支龍朔二年改度支尚書為司元太常伯咸亨¶
元年復為户部尚書初户部居禮部之後武后改置天¶
地四時之官以户部為地官由是遂居禮部前神龍元¶
年復改地官為户部總判户部度支金部倉部事　増¶
<pb:KR3k0055_WYG_083-3a>¶
文獻通考曰宋制户部判部事一人以兩制以上充凡¶
户口田産錢榖食貨之政令皆歸於三司(三司謂鹽鐵/户部度支也)¶
本曹但受天下之土貢元㑹陳於庭而已元豐官制行¶
罷三司歸户部左右曹建炎兵興甞以知樞密院張慤¶
提領措置户部財用後進中書侍郎仍兼之五年復以¶
參知政事孟庾提領措置後罷專委户部長貳左曹分¶
案三曰戸口掌諸路州軍縣户口升䧏民間立户分財¶
科差人丁典賣屋業陳告户絶索取妻男之訟曰農田¶
<pb:KR3k0055_WYG_083-3b>¶
掌農田及田訟務限奏豐稔驗水旱蟲蝗勸課農桑請¶
佃地土令佐任滿賞罰繳奏諸州雨雪檢按災傷逃絶¶
人户曰檢法掌凡本部檢法之事設科有三曰二稅掌¶
受納驅磨隠慝支移折變曰房地掌州縣樓店務房廊¶
課利僧道免丁錢及土貢獻物曰課利掌諸州軍酒課¶
利比較増虧知通等職位姓名人户買撲鹽塲酒務租¶
額酒息賣田投納牙契外有開拆知雜司右曹分案有¶
六曰常平掌常平農田水利及義倉賑濟户絶田産居¶
<pb:KR3k0055_WYG_083-4a>¶
養鰥寡孤獨之事曰免役曰房塲曰平準各隨其名而¶
任其事曰檢法曰知雜　淳熙中詔以左藏南庫撥隸¶
户部　續文獻通考曰遼北靣有北南大王二院分掌¶
部族軍民之政視户部南靣尚書下侍郎郎中員外郎¶
並同吏部　金戸部尚書一員侍郎二員郎中二員(貞/祐)¶
(四年八員/後減六員)員外郎三員主事五員　元戸部尚書三人¶
掌天下户口錢糧田土之政令凡貢賦出納之經金幣¶
轉通之法府藏委積之實物貨貴賤之直斂散準駮之¶
<pb:KR3k0055_WYG_083-4b>¶
宜悉以任之　至元元年分立戸部尚書三人侍郎二¶
人郎中二人員外郎三人品秩與吏部同主事八人司¶
計官四人比他部獨多以事煩也　明初沿唐制設户¶
部尚書侍郎之職掌天下户口田糧政令仍屬中書省¶
洪武十三年革中書省陞六部户部屬有四曰民部曰¶
度支曰金部曰倉部二十三年為天下庻務浩繁改為¶
十二部曰浙江江西湖廣陜西廣東山東福建北平河¶
南山西四川廣西各令清理一布政司户口錢糧等事¶
<pb:KR3k0055_WYG_083-5a>¶
每一部内仍分民度金倉四科以領其事二十九年又¶
改十二部為十二清吏司永為定制　永樂間定鼎北¶
京革北平清吏司増雲南貴州交趾三清吏司　宣德¶
間革交趾司附十三司帶管凡十三司所屬布政司府¶
州縣地理人物圗志所載古今沿革山川險易户口多¶
寡與凡徭役職貢之方經費賙給之算藏貨贏儲之準¶
悉咨尚書侍郎而奉行其制命自罷丞相以後户部之¶
職雖沿襲於度支而掌建邦土地之圗與其人民之數¶
<pb:KR3k0055_WYG_083-5b>¶
固隠然大司徒之任矣歴永樂洪熙宣德間夏原吉以¶
户部尚書參謀密勿加至少保領尚書事即成周三公¶
領六卿之職之遺也正統以來委任日隆凡户部尚書¶
加至宫保者後先相望其總督京都及通州諸處倉塲¶
初命司屬理之宣德五年命李昶為户部尚書專督倉¶
糧遂為定制以後不拘尚書侍郎惟資秩相應者命之¶
世宗垂意農事又命兼督西苑農事而委任視昔尤加¶
重　原杜氏通典曰侍郎蓋周官小司徒中大夫頗同¶
<pb:KR3k0055_WYG_083-6a>¶
其任後周依周官今侍郎則隋焬帝置民部侍郎唐因¶
之後改曰户部龍朔二年改為司元少常伯咸亨元年¶
復為户部侍郎他時曹名或改而官號不易舊制一員¶
長安四年加一員神龍元年減二年復加　増彚苑詳¶
注曰宋户部之職皆歸三司元豐官制行户部始總邦¶
計置侍郎二員紹興四年詔户部侍郎二員通治左右¶
曹職事　續文獻通考曰遼南靣户部侍郎同吏部¶
金戸部侍郎二員正四品　元户部侍郎二員品秩與¶
<pb:KR3k0055_WYG_083-6b>¶
吏部同　明户部侍郎左右各一人提督倉塲侍郎或¶
尚書一人¶
　　户部尚書二(侍郎附/)¶
増春秋左𫝊郯子曰祝鳩氏司徒也(昭十/七年)　虞書帝曰¶
契百姓不親五品不遜汝作司徒敬敷五教在寛　尚¶
書周官曰司徒掌邦教敷五典擾兆民　晉書曰初魏¶
文帝置度支尚書専掌軍國支計明帝嗣位欲用安平¶
王孚問左右曰有兄風否荅曰似兄帝曰吾得司馬懿¶
<pb:KR3k0055_WYG_083-7a>¶
兄弟二人復何憂哉轉為度支尚書　又曰杜預拜度¶
支尚書在位七年損益萬機不可勝計號曰杜武庫言¶
其無所不有也　又曰初帝與羊祜謀伐呉而羣臣多¶
以為不可惟張華賛成其計及將大舉以華為度支尚¶
書乃量計運漕決定廟算及呉滅詔襃其勲進封為廣¶
武縣侯　又曰呉隠之為度支尚書以竹篷為屏風坐¶
無氊席後遷中領軍清儉不改毎月所得禄才留身糧¶
餘悉分賑親族　梁書曰到溉字茂灌為左民尚書以¶
<pb:KR3k0055_WYG_083-7b>¶
清白自修性又率儉不好聲色虚室單牀旁無姬侍自¶
外車服不事鮮華冠履十年一易朝服或至穿補𫝊呼¶
清路示有朝章而已　又曰何𦙍字子季齊永明中為¶
左民尚書辭職不待報輒去居若耶山雲門寺髙祖踐¶
祚勅給白衣尚書禄𦙍固辭　南史曰蔡景歴字茂世¶
入守度支尚書舊式拜官在午後景歴拜日適逢輿駕¶
幸𤣥武觀在位皆侍宴宣帝恐景歴不預特令早拜其¶
見重如此　又曰周𢎞正為左民尚書夏月著犢鼻袴¶
<pb:KR3k0055_WYG_083-8a>¶
衣朱衣為有司所彈其作逹如此　唐書曰司農卿李¶
緯為民部尚書㑹有自京師來者太宗問曰房元齡聞¶
緯為尚書謂何對曰惟稱緯好䰅無他語帝遽改太子¶
詹事　佳話録曰唐韋澳辭判户部歸謂甥姪曰已讓¶
版使矣　宋史曰元祐元年門下侍郎司馬光奏令户¶
部尚書兼領左右曹而舊三司財用事有在五曹寺監¶
者並歸户部則利權歸一　又曰李常為户部尚書作¶
元祐㑹稽録三十卷　韓忠彦為户部尚書時元祐㑹¶
<pb:KR3k0055_WYG_083-8b>¶
稽録初成入狹而用廣忠彦憂之因言斂節財用遂裁¶
冗費置局於户部　金史曰伊喇道本名照蘇大定中¶
遷户部尚書上曰朕初即位卿為户部員外郎聞孳孳¶
為善進卿郎中果有可稱及貳京尹亦能善治户部經¶
治國用卿其勉之道頓首謝　又曰馬琪字德玉世宗¶
時户部闕官命宰臣選可任者或舉琪上然之曰琪不¶
肯欺官亦不肯害民是可用也遂擢為户部尚書　又¶
曰髙汝礪字巖夫泰和中拜户部尚書時鈔法不能流¶
<pb:KR3k0055_WYG_083-9a>¶
轉汝礪隨事上言多所更定民甚便之上嘉其議　元¶
史曰郝彬字景文行户部尚書事經理鹽利請度舟楫¶
所通道里所均建六倉煮鹽於塲運積之倉歳首聽羣¶
商於轉運司探倉籌定其所乃買劵又定河商江商市¶
易之不如法者著為法　獻徴録曰明年富字大有英¶
宗復辟拜户部尚書錢榖㑹計躬任其勞事有闗於利¶
害者僚佐或難之富曰苐行之吾當其責公毋署名可¶
也　又曰梁材字大用世宗時廷臣上議言司徒乃國¶
<pb:KR3k0055_WYG_083-9b>¶
計大臣總領財賦得人實難竊見材操心㢘直終始不¶
渝且綜理既閑出納有執實清朝人才之望及今未衰¶
尚堪任使乞蚤召用以盡其才上俞之　又曰黄福字¶
如錫屢遷南户部尚書公正㢘恕素孚於人憂國之心¶
終始不渝甞取范希文語名其退食之堂曰後樂以見¶
其志(以上/尚書)　舊唐書曰盧承慶思道孫也美風儀有才¶
幹太宗竒其明辨累拜民部侍郎太宗甞問歴代戸口¶
多少之數承慶叙夏殷以後迄於周隋皆有依據太宗¶
<pb:KR3k0055_WYG_083-10a>¶
嗟賞乆之　又曰開元十三年户部侍郎楊瑒白慎知¶
坐支度失所皆出為刺史上令宰臣及公卿以下精擇¶
堪為户部者多有薦元紘者將授以户部尚書時執政¶
以其資淺未宜超授加中大夫拜户部侍郎紘因條奏¶
人間利害及時政得失以奏之上大恱因賜衣絹　唐¶
書曰楊瑒為户部侍郎帝甞召宰相大臣議天下户版¶
延英殿瑒言利病尤詳帝咨賞於是宇文融建檢脫户¶
餘口瑒執不便融方貴公卿啽黙惟瑒獨抗議出為華¶
<pb:KR3k0055_WYG_083-10b>¶
州刺史　代宗大厯六年以韓滉判度支自兵興以來¶
所在賦斂無度倉庫出入無法國用虛耗滉為人㢘勤¶
精於簿領作賦出入之法御下嚴急吏不敢欺　舊唐¶
書曰李綘為户部侍郎判本司事甞因次對憲宗曰户¶
部比有進獻至卿獨無何也對曰将户部錢獻入内藏¶
是用公物以結私恩上聳然益嘉其直　又曰牛僧孺¶
拜户部侍郎初韓𢎞入朝以宣武舊事人多流言其子¶
公武以家財厚賂權倖及多言者班列之中悉受其遺¶
<pb:KR3k0055_WYG_083-11a>¶
俄而父子俱卒孤孫㓜小穆宗恐為厮養竊盗乃命中¶
使至其家閱其宅簿以付家老而簿上具有納賂之所¶
惟於僧孺官側朱書曰某月日送牛侍郎物若干不受¶
却付訖穆宗按簿甚恱居無何議命相帝首可僧孺之¶
名　天中記曰盧汝弼簡求子也從昭宗遷後至太原¶
李克用累奏為户部侍郎太原使府有龍泉亭簡求節¶
制時手書詩一章在亭之西壁汝弼復為亞帥毎亭中¶
讌集未甞居賔位西向俛首而已　太平御覽曰庾敬¶
<pb:KR3k0055_WYG_083-11b>¶
休字順之為户部侍郎奏兩川米價騰踊百姓流亡請¶
糶兩川闕官職田禄米以救貧人從之　通畧曰元祐¶
五年主議者執開河減水之䇿戸部侍郎蘓轍上疏諌¶
曰臣為右曹户部休戚計在此河若復緘黙誰當言者¶
惟斷在聖心盡罷其議　金史曰劉瑋字德玉初世宗¶
噐其材幹以為無施不可及将幸上京以行在所須皆¶
隸太府欲瑋領其事嫌其稍下故移戸部侍郎張大節¶
於工部而以户部授瑋上還謂宰臣曰劉瑋極有心力¶
<pb:KR3k0055_WYG_083-12a>¶
臨事閑暇苐用心不正耳若心正當其人才不可得也¶
　元史曰楊湜至元中拜户部侍郎兼交鈔提舉時用¶
壬子舊籍定民賦役之髙下湜言貧富不常歳乆浸易¶
其可以昔時之籍而定今之賦役哉廷議善之因俾第¶
其輕重人以為平　獻徵録曰明郁新洪武中超授户¶
部右侍郎毎奏事廷中玉音顧問天下地理隂陽户口¶
漕運之數民間利害無巨細皆響應無所遺謬　又謝¶
璉陞户部侍郎㑹尚書楊公致政璉獨主部事夙夜勤¶
<pb:KR3k0055_WYG_083-12b>¶
勞釐姦剔蠧創便宜六事為經乆可繼之規端嚴正直¶
最有大臣風　又黄琛字廷獻為户部侍郎時尚書金¶
濂號知人妙㨂僚屬一時所得皆天下之選琛在稠人¶
中尤耿介有為最為所噐重(以上/侍郎)¶
　　户部尚書三¶
原掌土地　登衆寡(周禮地官掌土地之圖寡/又云地官之職登其衆)　制國¶
用　計軍儲(冢宰制國用必於歳之杪量入以出注制/國用如今度支經用  晉文帝立度支尚)¶
(書以計/軍儲)　元凱之計　茂先之功(杜元凱為度支尚書/奏轉運之計也  張)¶
<pb:KR3k0055_WYG_083-13a>¶
(華字茂先為度支尚/書決河渠地延萬里)　周之國用制之於冢宰　漢之¶
軍食領之於丞相　増地卿　版使(六典云户部周之/地官卿也  下見)¶
(二佳/話)　敷教　掌圗(上見二虞書之周禮大司徒之職/掌建邦土地  圗與其人民之數)¶
(以佐王安/擾邦國)　辨物　擾民(周禮以土㑹之法辨五地之/物生  下見二尚書周官)¶
　武庫　義倉(上見二晉書書隋書云長孫平開皇三/年為度支尚  奏令民間毎秋家出粟)¶
(麥一石以下貧富為差等儲/之閭里以備凶年名曰義倉)　司邦賦　制地征(白居/易行)¶
(裴垍制及領地官且司邦賦㑹計事劇司納孔殷投利/刃以皆虚委棼絲而必理  常集制掌司徒之邦教制)¶
(民曹之地征綜事帥屬居其/要㑹幹時圗才始可典領)　眷殊厚　時為榮(唐書/云徳)¶
<pb:KR3k0055_WYG_083-13b>¶
(宗時王紹進户部尚書眷待殊厚主計凡八年政事多/闗防亦未甞一言漏於人  分紀云鄭善果為户部尚)¶
(書制與裴寂等十人毎奏事及侍立並/令陞殿與從兄元璹在其數時以為榮)　父子並為¶
兄弟素篤(詩本序曰鄭武公父子並為司徒善於其職/  梁書云到洽為御史中丞兄溉為左民尚)¶
(書舊制中丞不得入尚書下舍洽引服親不應有礙/到省評決乃許入溉省亦以兄弟素篤不能相别也)¶
正身奉法　幹時通才(分紀鄭善果為民部尚書正身/奉法甚有善績  下見前制地)¶
(征/)　杜暹展足　李緯好䰅(上見四/下見二)　何𦙍固辭　景¶
歴蚤拜(上見二梁書/下見二南史)　作㑹稽録　置裁省局(上見二/宋史李)¶
(常韓下見/二  忠彦)　利人救邉　陳圗挂籍(晉書杜預為度支/尚書内以利人外)¶
<pb:KR3k0055_WYG_083-14a>¶
(以救邉備物置用濟當時之急/者五十餘條  下見四張鷟集)　王琚内相　徳元舊¶
臣(唐書王琚佐明皇平内難為户部尚書帝於琚眷委/特異預大政事號曰内宰相  下見四帝自擇  以)¶
(上尚/書)　右曹　左户(蘓轍冄謝除户部侍郎表右曹之/政本専賦役之煩近歳以來復益)¶
(金倉之舊下闗民力上計邦儲之翰苑新書唐户部侍/郎有二員判使按者别一署謂  左户元和後選尤重)¶
(宰相多由此進崔/羣既相孟簡代之)　𨕖從人望　喜見風儀(唐韓愈除/崔羣户部)¶
(制地官之職邦教是先必𨕖國華/以從人望  下見五劉禹錫詩)　所獻精英　此除¶
平緩(唐天寳中楊貴妃有寵中外爭獻珍玩嶺南經畧/使張九章與王翼所獻精英九章加三品翼為户)¶
(部侍郎士宋元祐初用治平故事命大臣薦士試館職/一時名  在館率論資考次遷轉未有越次進用者皆)¶
<pb:KR3k0055_WYG_083-14b>¶
(有𣻉留之歎張文潜晁无咎俱在其間一日二人閱朝/報見蘓子由自中書舍人除户部侍郎无咎以為平緩)¶
(曰子由此除不離核謂如果之粘核者文潜曰豈不勝/汝枝頭乾乎聞者大笑按東方有果如李毎熟不待摘)¶
(輒便槁土人因取藏/之故謂之枝頭乾)　莫匪正人　多登大任(見後白/居易制)¶
　李戅見重　張板知名(獻徴録明李新字克明陞户/部右侍郎宣宗常呼李戅而)¶
(不名其見重如此委又張鳯字子儒改南户部右侍郎/往年南京芻粟轉  之憲臣至是勅鳯兼督盖以出納)¶
(嚴慎故也時人以鳯執法號為張/板朝廷亦知其名  以上侍郎)¶
　　户部尚書四¶
原均財(周禮太宰以九式均節/財用注式謂財之節度)　要㑹(計/㑹)　移用(謂轉/移財)¶
<pb:KR3k0055_WYG_083-15a>¶
(用也/周禮)　經費(經常/也)　歳成(禮記司㑹以歳之成質於天/子注要計也質平也平其計)¶
(要於/天子)　受成(受百官之成亦質於天/子然後成歳事事計也)　惟彼度支　掌¶
斯國用　納於王府　計在地官　典兹邦本　繫在¶
生民　必俟良臣　以委重務　既重於任　亦難其¶
人　茍有成敗　屬於安危　平均貢賦　充羡帑藏¶
　均天下賦稅　制海内財用　為要㑹之司　掌出¶
入之賦　得之則征賦克均　失之則財用不足　増¶
盡其智能(北史曰蘓綽授度支尚書兼司農卿時周文/方欲革易時政務思富國強人之道故綽得)¶
<pb:KR3k0055_WYG_083-15b>¶
(盡其智能賛成其事减官員置二長并置/屯田以資軍國又為六條詔書奏施行之)　帝自擇(㑹/要)¶
(云唐髙宗以竇德元舊臣自殿中少監為御史大/夫歳中遷司元太常伯又任十餘年皆帝自擇)　展¶
千里足(唐書云景雲中盧從愿為吏部侍郎杜暹注鄭/縣尉後為户部尚書盧自益州長史入朝杜立)¶
(於上乃謂盧曰𨕖人定何如盧曰亦/由僕藻鑑遂使明公展千里之足)　立朝有風望(唐/崔)¶
(從𫝊從字子乂為戸部尚書/為人嚴偉立朝稜稜有風望)　文士掌邦計(長編云李/常字公擇)¶
(號山房為户部尚書常文士少吏幹或疑不勝任以問/司馬光光曰使此人掌邦計則天下知朝廷非急於征)¶
(利貪吏望風掊克/之患庻幾少息)　翼翼版圗英英㑹府(常集翼翼版/圗以辨九州)¶
(之地英英㑹府/實總萬事之機)　疆埸綺分井田鱗次(張鷟云虞書五/教實委司徒之)¶
<pb:KR3k0055_WYG_083-16a>¶
(班周禮六卿爰開地官之位莫不織成都邑編緝&KR0058;氓/設九五之綱維成四方之管轄班固申犬牙之制疆埸)¶
(綺分應璩論馬齒之規井田鱗次户標九等/具陳萬國之圗人有十倫並挂三年之籍)　用此優¶
卿(金史云魏子平字仲均大定中進户部尚書復為賀/宋主生日使上曰使宋無冄往者卿昔年供河南軍)¶
(儲有勞用/此優卿耳)　春風似不曽來(金史云孫鐸字振之承安/中遷户部尚書㤗和間與)¶
(侍郎張復亨議交鈔詰難乆之復亨議詘上顧侍臣曰/孫鐸剛正人也雖古魏徵何加焉冄任户部尚書鐸心)¶
(少之對賀客誦古人詩曰惟有/庭前老柏𣗳春風來似不曽來)　歳寒松柏(獻徴録明/郭資字存)¶
(性仁宗眷求老成起户部尚書資感激効忠雖祁寒盛/暑必坐公署視事不暫廢僚屬胥吏莫不敬憚滿考賜)¶
(宴禮部奨以勅書譬資如歳寒松/柏愈老愈勁其優待隆厚如此)　食止市餅(又劉璣/字用齊)¶
<pb:KR3k0055_WYG_083-16b>¶
(為户部尚書未製緋袍冬月朝㑹公卿皆緋紵璣獨綘/紗袍同列餽以緋紵不受直至郊賜始製服日至部視)¶
(事過午堂食止市/餅四枚茶一盂耳)　吏畏官服(又李廷相世宗時陞户/部尚書總督倉塲兼提)¶
(督西苑農事人止以廷相為老侍從長於文學而不知/尤長於政理倉務百凡有條而一無所失吏畏之官服)¶
(之/)　誠與直濟國事(又王鴻儒字懋學南陽人正德中/為南户部尚書博聞多識凡祖宗)¶
(設政任人及先輩立身行已歴歴能言至論時務要決/成敗可否通窒如探囊指掌待物開誠不問人私人亦)¶
(不敢以私問常曰惟誠與直能濟國事/趨名者亦趨利於社稷生民無益也)　坐旁置四書¶
律例(又梁材為户部尚書語其屬曰若輩與人一接杯/酒歡有干謁能峻却之乎率之日坐部治事無敢)¶
(闌出入坐旁置四書律例暇即諷詠/之以為常以故夤縁請寄悉格不行)　父子兄弟並至¶
<pb:KR3k0055_WYG_083-17a>¶
八座(又許誥字廷綸擢南京户部尚書與弟松臯居兩/京大司徒又出襄毅公進之後父子兄弟並至八)¶
(座前此未有/縉紳榮之)　㑹計部之事覺察院之事(又邉貢字庭/實世宗時擢)¶
(户部尚書東南財賦半輸留都百官六軍咸仰給焉制/以都御史緫之轉相疑忌事多格閣貢曰㑹計者部之)¶
(事也覺察者院之事也何妨焉/識大體事多𩔖此  以上尚書)　國之材臣(白居易户/部侍郎張)¶
(平叔制云張平叔國之材臣也計能析秋毫吏畏如夏/日司㑹逾月綱條甚張況師旅未息調食方急倚成取)¶
(濟非爾/而誰)　伏獵侍郎(唐書李林甫引蕭炅為户部侍郎/炅素無學甞與嚴挺之言稱伏臘)¶
(為伏獵挺之言於張九齡曰省中/豈容伏獵侍郎乎乃出炅刺岐州)　例外宣索執奏(周/益)¶
(公集云桞約字元禮權户部侍郎感激奮/厲悉力盡言凡例外宣索皆執奏以進)　幹事吏(金/史)¶
<pb:KR3k0055_WYG_083-17b>¶
(李偲字子友大定中再遷户部侍郎毎朝㑹與髙德基/屏人私語上聞而怪之問右丞石琚曰李偲果何如人)¶
(琚曰亦幹/事吏耳)　極有風力(又王修性剛毅吏民憚其威遷/户部侍郎承安間大興知府缺)¶
(帝諭宰臣曰可𨕖極有/風力如王修者為之)　定百官朝㑹儀(又徐世隆字/威卿中統間)¶
(以翰林侍講學士兼户部侍郎承詔議立三省遂定内/外官制上之時朝儀未立世隆奏曰今四海一家萬國)¶
(㑹同朝廷之禮不可不肅/宜定百官朝㑹儀從之)　筆如嵌金(獻徴録陳俊字/時英英宗時為)¶
(户部右侍郎於户部號素練至是邉事動四方日奏災/傷俊佐尚書楊鼎隨時裁決懸合事宜部屬相謂諸文)¶
(移稿有陳公筆如嵌/金然其重之如此)　書十思座隅(又楊鼎字宗噐陞/户部右侍郎書十)¶
(思於座隅曰量思寛犯思忍勞思先功思譲坐思下行/思復名思晦位思卑守思終退思蚤恒自省焉由是涖)¶
<pb:KR3k0055_WYG_083-18a>¶
(政卓然有聲/  以上侍郎)¶
　　户部尚書五¶
増箴明宣宗戸部箴曰君國之道子民為先&KR0058;庻既安¶
邦本植焉相古地官實爾之職均節惠和民乃衣食賦¶
稅有經徭役有常民之所供舊典式張惟爾卿佐暨乃¶
攸屬庻幾夙夜恪謹乃服民克阜殷𣗳藝以蕃上下畢¶
充何有卒殫惟公惟勤惟時惟允惟仁之溥而義之盡¶
秦之商鞅唐之宇文苛征暴括邦以不振爾惟鑒兹毋¶
<pb:KR3k0055_WYG_083-18b>¶
縱掊克毋詭于隨毋敗于墨予惟爾任爾其懋哉尚友¶
古人執德不回¶
原詩唐崔融戸部尚書挽歌詩曰八座圗書委三臺章¶
奏盈舉杯常有勸曳履忽無聲市若荆州罷池如薛縣¶
平空餘濟南劒天子署髙名　増劉禹錫奉送李户部¶
侍郎自河南尹再除本官詩曰昔年内署振雄辭今日¶
東都結去思宫女猶𫝊洞簫賦國人先咏衮衣詩華星¶
却復文昌位别鶴重歸太乙池想到金門待通籍一時¶
<pb:KR3k0055_WYG_083-19a>¶
驚喜見風儀¶
原制唐中宗授李承嘉户部尚書制曰門下紫極八座¶
非德弗居丹屏六曹惟贒是擇金紫光禄大夫李承嘉¶
靈&KR0109;峻嶷識宇嚴明早聞道德之名夙有大臣之望雄¶
才逐日共騏驥而齊驅迅翼摶風與鵷鴻而並翥柏臺¶
憲府髙膺弄印之榮芝甸神州獨署題輿之任堅同白¶
玉直若朱繩臺閣風生權豪氣懾洪材可重茂秩須崇¶
宜加曳履之班式奨從橋之對　増蘓頲授畢構户部¶
<pb:KR3k0055_WYG_083-19b>¶
尚書制曰司徒之官實掌邦教常伯之位先求國華具¶
官畢構逹識鴻才調髙學贍噐無不綜含清明以見㣲¶
言有可觀負忠讜以居直百郡仰其成績三臺推其故¶
事頃者任殷河尹聲滿洛師姦豪懼秋霜之威孤老懐¶
冬日之愛故可辨於五物書以萬人　孫逖授裴寛守¶
户部尚書兼御史大夫制曰敬敷五教保息萬人缺官¶
而擇副相惟允具官裴寛噐識髙明風規端肅謇諤之¶
用累&KR0743;鳥而莫當操割之能斷犀革而何有亟登臺閣¶
<pb:KR3k0055_WYG_083-20a>¶
甞擁旌旄禮樂為從政之文德刑是戢兵之武雖地卿¶
所掌實佇通才而天憲維艱尚資兼領宜曳尚書之履¶
仍紆大夫之紳　蘓頲授源乾曜户部侍郎制曰具官¶
源乾曜思總事端言思政要外則經通成務内則周密¶
知㣲其識也清以文守法尚方愛費己稱寳玉之府司¶
徒帥屬更重神仙之闈宜副朝奨涖於邦教　白居易¶
授牛僧孺户部侍郎制曰户部侍郎周之地官小司徒¶
也掌天下户口之圗生齒之籍賦役貨幣之政令以待¶
<pb:KR3k0055_WYG_083-20b>¶
國用而質歳成元和以還日益寵重善其職者多登大¶
任中兹𨕖者莫非正人具官牛僧孺自舉贒良踐歴臺¶
閣秉潤色筆提糾繆綱而書命無繁辭決事無留獄受¶
寵有憂色納忠多苦言夫以人曹之重如彼僧孺之贒¶
若此俾居是職不亦宜乎¶
原誄陳江總度支尚書陸君誄曰陸公國士之眷惠好¶
之深臨喪能誄乆願摇筆時事迍邅不遑削稾梁季適¶
越未戢干戈陳世入仕累牽物役杼軸於懐三十餘載¶
<pb:KR3k0055_WYG_083-21a>¶
隋開皇九年於長安致仕懸車以洎就木何幾但東海¶
成田南冠永縶龜山更促空想吹笛之哀馬角徒生絶¶
望通波之水嗚呼哀哉於是攬涕操&KR1152;乃為誄曰鴈行¶
攸序龍作間才讓珠不拜錫劔恩來世故天禍臣悲主¶
辱露盡朝陽風驚夜燭悠悠世路辛苦艱虞尋戈滿道¶
曝骨交衢家無半菽地絶飛芻念君桑梓零落凋枯傷¶
君井邑孑戾﨑嶇凄凉故友擗摽遺孤臨穴别野撫櫬¶
長塗¶
<pb:KR3k0055_WYG_083-21b>¶
　　户部郎中一(員外郎附/)¶
原杜氏通典曰户部郎中按漢尚書郎一人主戸口&KR1774;¶
田呉時張温為尚書户曹郎魏有民曹郎晉分為左右¶
民曹宋齊以下或為左民或為左户後魏有户部郎北¶
齊有左右民曹(例在吏部/郎中篇)隋初為户部侍郎煬帝除侍¶
字隋末改為民部郎武德初為民部郎中龍朔二年改¶
郎中為大夫咸亨元年復舊他時曹名或改而官號不¶
易掌户口籍帳賦役孝義優復蠲免㛰姻繼嗣百官衆¶
<pb:KR3k0055_WYG_083-22a>¶
庻園宅口分永業等(建中三年正月户部侍郎判度支/杜祐奏天寳以前户部事繁所以)¶
(郎中員外各二人判署自兵興以後户部事簡度支事/繁惟郎中員外各一人請廻輟郎中員外各一人分判)¶
(度支案待天下兵革已/息却歸本曹奉勅依)　増文獻通考曰宋郎中左曹¶
右曹掌分曹治事建炎三年詔省并郎曹惟户部五司¶
以職事煩劇不并仍各置一員淳熙九年詔户部郎官¶
兼主管左藏南庫初置主管　續文獻通考曰遼南靣¶
户部郎中並同吏部　金户部郎中二員從五品(貞祐/四年)¶
(八員後/减六員)　元户部郎中二人品秩與吏部同　明設十¶
<pb:KR3k0055_WYG_083-22b>¶
三清吏司各郎中一人掌其分省及兼領京師直𨽻之¶
事以賛尚書　員外郎　原杜氏通典曰隋文帝置煬¶
帝改為承務郎武德三年復為員外郎　増續文獻通¶
考曰遼户部員外郎同吏部　金員外郎三員主事五¶
員　元員外郎三人主事八人比他部獨多以户部事¶
煩也　明十三司各員外郎一人主事一人¶
　　户部郎中二¶
増唐新語曰晉宋以還尚書省置員外郎分判曹事唐¶
<pb:KR3k0055_WYG_083-23a>¶
朝彌重其𨕖舊例郎中不歴員外𨕖謂之土山頭果毅¶
言遽拜崇品有似長征兵回便授邉逺果毅也景雲中¶
趙謙光自彭州司馬入為大理正遷户部郎中賀陟為¶
員外乃戯詠之曰員外從來美郎中望不優誰言粉署¶
裏翻作土山頭謙光詶之曰錦帳隨時設金爐任意熏¶
惟慙員外置不應列星文　金史曰張亨字彦通起户¶
部郎中世宗問宰臣曰御史中丞馬惠廸與張亨人才¶
孰優平章政事張汝霖曰惠廸為人雖正於事不敏亨¶
<pb:KR3k0055_WYG_083-23b>¶
吏才極髙　元史曰尚文字周卿至元中進户部郎中¶
奏罷懐衞竹稅提舉司民便之　又曰桂山字本寧歴¶
户部郎中老成練逹剛介不阿户部條例煩劇剖決不¶
遺　獻徴録曰明李嗣字克承署户部郎中時五城兵¶
馬司妄奏房鈔都稅司侵尅公課蠧政戾民參提悉正¶
其罪士民快之尚書張鳯推重之曰公輔才也　又曰¶
鄒守愚字君哲世宗時歴户部郎中議行平糴法奏發¶
帑金賑全陜饑劾諸中貴冐芻茭與為逋逃主者諸所¶
<pb:KR3k0055_WYG_083-24a>¶
持論諤諤不阿司農氏倚重焉　又曰陸愷為南户部¶
河南司郎中清以律己勤以涖事而吏弊以清大為官¶
長所噐(以上/郎中)　唐新語曰户部為吏部鄰司時吏部移¶
牒令户部列棘以備交通呂太一為户部員外郎荅曰¶
眷彼吏部銓綜之司當須簡要清通何必設籬𣗳棘省¶
中賞其俊㧞　合璧事𩔖曰唐狄仁傑薦子光嗣為員¶
外郎涖事有聲　獻徴録曰頼先字伯起拜户部主事¶
收倉糧不避權貴查屯田豪右斂跡　又曰張昕陞户¶
<pb:KR3k0055_WYG_083-24b>¶
部員外郎一以養民為心深為尚書夏原吉所重恒念¶
先人所遺幸有餘自為主事即辭禄雖奉使在外不給¶
公廩餽遺一無所取(以上員/外郎)¶
　　户部郎中三¶
増嚴部　清秩(魏晉儀注魏有嚴部郎中秩/杜牧韓賔制郎官皆為清)　人部¶
郎官(合璧事𩔖魏為左人右人後又為人部人曹亦為/曹部皆户部也  &KR0330;維為郎自叔謙至維郎中數)¶
(人世號/郎官家)　為考堂　號書樓(唐書云張博濟為户部郎/中部有考堂乃天下歳㑹)¶
(計處博濟廢為郎中員外㕔事别取都水監地為考堂/  翰苑新書宋淳化中户部郎中張郁父正仕至户部)¶
<pb:KR3k0055_WYG_083-25a>¶
(侍郎世尚儒學/號書樓張家)　户部二妙　正元十子(合璧事𩔖唐/&KR0330;維字文紀)¶
(為户部郎中善裁剖時員外郎宋之問善詩故稱户部/二妙  又盧綸為户部郎中有詩名於貞元中與李端)¶
(司空曙之徒名為十才子/形於圗畫以美其名焉)　詞理惬當　氣岸髙雅(隋/書)¶
(云髙構轉民部郎中時有叔姪爭嫡尚書省不能斷朝/臣之議不決構斷而合理上以為能勞之曰我聞尚書)¶
(郎上應列宿觀卿才識方之古人信矣嫡庻者禮義之/所重我讀卿判數過詞理惬當意所不能及也賜米百)¶
(石由是知名風山堂肆考唐武儒衡遷户部郎中氣岸/髙雅論事有  采時皇甫鎛以宰相領度支剥下益上)¶
(儒衡上/疏論列)　下大夫　三列宿(六典云周官司徒屬官有/下大夫蓋郎中之任也)¶
(唐書&KR0330;湊字彦宗祖叔諧貞觀中為庫部郎中與弟吏/部郎中叔謙兄主爵郎中季武同省時號三列宿  以)¶
<pb:KR3k0055_WYG_083-25b>¶
(上郎/中)　言河堤種柳　議代州鑄錢(金史劉璣大定中/授户部員外郎條)¶
(上便宜數事世宗謂宰臣曰璣言河堤種柳可省毎歳/隄防之費及言官錢利害甚可取前後户部官往往偷)¶
(延歳月如璣者不可多得卿等議其可者行之青又劉/焕字德文以本官攝户部員外郎代州錢監雜  銅鑄)¶
(錢錢色惡𩔖鐵民間盗鑄抵罪者衆朝廷患之下尚書/省議焕奏曰錢寳純用黄銅精冶之中濡以錫若青銅)¶
(可鑄歴代何縁不用自代州取二分與四六分青黄雜/糅務省銅而功易就由是民間盗鑄陷罪者衆非朝廷)¶
(意也必欲為天下利宜純用黄銅得數少而利/逺其新鑄已流行者宜驗數輸納凖换從之)　版籍¶
不墜　出納惟公(獻徴録宋明字惟逺初授户部主事/督臨清倉儲中官監儲者頗恣横明)¶
(至一裁以法宿弊頓革陞員外郎時有中貴奏乞荘田/於保定濫及容城諸縣上命明往按之㢘得其情抗疏)¶
<pb:KR3k0055_WYG_083-26a>¶
(以聞版籍賴以不墜臨又邉永字任逺英宗時除戸部/貴州司員外郎督餉  清時同事者中貴四人咸怙勢)¶
(肆虐永一以直道處之不激不隨而出納/惟公宿弊寖革民甚賴之  以上員外郎)¶
　　户部郎中四¶
増制唐蘓頲授李邕户部郎中制曰具官李邕探學精¶
奥為文沉鬱謇諤之心動必無撓彌綸之用行則有恒¶
故以髙才逸羣懿聲滿聽宜膺版圗之任允光蘭握之¶
𨕖　常衮授李規户部郎中制曰具官李規志學純備¶
居有彛檢才理精逹動無𣻉用常執邦憲兼毗使軒處¶
<pb:KR3k0055_WYG_083-26b>¶
煩行簡從容濟務參我地官之屬首於時俊之科亦既¶
外除尤彰内行正名舊秩以寵廻翔¶
増記宋施温舒户部郎官㕔壁記曰國家分置六部各¶
統其屬屬之所治各有攸司户部之屬五其所治之事¶
若民訟若賦役若供餽給賜若貨財出納若倉廩委積¶
雖各掌其一而書判之冗㑹計之勞符檄之多攸責畧¶
等也¶
増碑唐劉禹錫崔公倕碑曰公檢校户部郎中幹池鹽¶
<pb:KR3k0055_WYG_083-27a>¶
於蒲修牢盆謹衡石煎和既精飴散乃盈商通而洊至¶
吏懼而循法民不絓網而國用益饒詔褒其能¶
　　度支郎中一(員外郎附/)¶
原杜氏通典曰度支郎中按漢初張蒼善算以列侯主¶
計居相府領郡國上計者謂之計相殆今度支之任魏¶
尚書有度支(歴代度支/具尚書中)隋初為度支侍郎焬帝除侍字¶
武德加中字龍朔二年改度支為司徒咸亨元年復舊¶
掌支使國用(開元二十四年三月户部尚書同中書門/下三品李林甫奏租庸丁防和糴雜支稅)¶
<pb:KR3k0055_WYG_083-27b>¶
(革諸色㫖符承前毎年一造據州府及諸司計紙當五/十萬張仍差百司抄冩事甚勞煩條目既多詳檢難過)¶
(縁無定額支稅不常亦因此渉嫌情長姦偽臣今與採/訪使及朝集使啇量有不穏便於人非當土所出者隨)¶
(意沿革務從允便即人知定凖政有常文編成五卷以/為長行㫖冠省事司毎年但據應支物數頒行毎州不)¶
(過一両紙仍/附驛送勅依)至德以後戎事費多二年十二月呂諲為¶
兵部侍郎平章事充勾當度支使上元元年五月劉晏¶
為户部侍郎勾當度支使元年建子月元載為户部侍¶
郎勾當度支使寳應元年正月劉晏户部侍郎勾當度¶
支使二年二月韓滉以宰相加度支使五年二月竇恭¶
<pb:KR3k0055_WYG_083-28a>¶
為中書侍郎平章事度支使自後雖無亦有他官判或¶
云權判亦云專對　増文獻通考曰度支郎中掌周知¶
軍國財用㑹其出入之數凡上供有額封樁有數科買¶
有期皆掌之有所漕運則計程而給其直凡内外支供¶
及俸給驛劵賞賜衣物錢帛先期擬度時而予之　續¶
㑹要曰宋度支判司事一人列六案度支案發運案支¶
供案掌賜案掌法案知雜案以無職事朝官充　續文¶
獻通考曰遼南靣中京設度支使司官副使判官不屬¶
<pb:KR3k0055_WYG_083-28b>¶
户部　元設度支監掌給馬駝芻粟卿三員太監二員¶
少監三員監丞二員至大二年改立度支院此不屬户¶
部以度支附焉　明制見尚書内　原杜氏通典曰員¶
外郎改置與户部員外郎同¶
　　度支郎中二¶
増唐張鷟集云鳴鶴登朝含雞伏省轉筯之美未見稱¶
竒聚米之能無聞播美張蒼之善算國用詎肯留情馮¶
勤之力計軍儲曽何介意年支國賦為政之嘉猷歳計¶
<pb:KR3k0055_WYG_083-29a>¶
軍儲邦家之要務(西京雜記曹元理善算回筯/知二囷之粟不差升斗也)　筆談¶
曰唐貞觀中勅下度支求杜若省郎以謝脁詩芳洲杜¶
若乃責方州貢之本曹官云州不出杜若應由謝脁詩¶
誤耳華省名郎如此判事豈不畏二十八宿笑人邪¶
唐書曰張濬為度支員外郎黄巢将逼闗輔濬託疾請¶
告侍其母挈族避亂商州賊犯京師僖宗出幸途無供¶
頓衞軍不得食漢隂令李康獻糗餌數百騾綱軍士始¶
得食僖宗召康問曰卿為縣令安能操心及此康對曰¶
<pb:KR3k0055_WYG_083-29b>¶
臣為塵吏安敢有此進獻張濬員外教臣也帝異之急¶
召至行在拜兵部郎中　山堂肆考曰張仲方少朗秀¶
父友髙郢見而竒之曰此子非常必為國噐後為金州¶
刺史郡人有田産為中人所奪仲方三疏奏聞竟理其¶
冤入為度支郎中　中興繫年録曰宋徐宗說在度支¶
㑹右曹金部皆闕官因令兼領三曹金榖纎悉之地而¶
宗說素有心計於天下經費出入盈縮之數莫不通知¶
老吏為之斂手　事文𩔖聚曰宋朝凡度支之政皆歸¶
<pb:KR3k0055_WYG_083-30a>¶
三司本司無所掌元豐官制行郎中員外郎始實行本¶
司事初除陳向參掌計度天下之經費以貢賦租稅之¶
入而為之出小事則擬畫大事則諮其長¶
　　度支郎中三¶
増司度　參計(唐官制云龍朔中改度支郎中為司度/大夫  張鷟云尹某入參計㑹職綰度)¶
(支/)　分領　自職(唐故事以宰相分領度支利職林云/狄梁公以度支之司天下  害部常)¶
(闕人求之不/得乃自職之)　支國賦　計軍儲(見前二/張鷟集)　判入判出¶
　計支計用(唐故事度支案郎中判入員外郎判出侍/郎總統押案而已  六典度支掌支度國)¶
<pb:KR3k0055_WYG_083-30b>¶
(用租賦多少之數物産豐約之宜水陸/道路之利毎歳計其所出而支其所用)　副知首立¶
對唱無差(六典云蘓弁授度支郎中副知度支事仍命/立於正郎之首户部有副知之名自蘓弁始)¶
(也不唐書崔仁師為度支郎中甞奏度支財物數千言/手  執本太宗怪之令杜正倫齎本與仁師對唱一無)¶
(差殊帝/大竒之)¶
増制唐常衮授裴倩度支郎中制曰具官裴倩逹識含¶
精長材致逺秉彛尚晦金璞自明當劇居難干将獨割¶
周歴臺閣綢繆藩鎮休聲異政亦克有終底慎財賦之¶
殷校計軍國之用得專其任爰舉舊章佇爾發揮以之¶
<pb:KR3k0055_WYG_083-31a>¶
贍濟¶
増疏唐權德輿論度支疏曰度支所務至重量入為出¶
從古所難使物無遺利而不可竭竭則害生𩔖使奸無¶
隠情而不可刻刻則傷人和調其盈虚制其損益上繫¶
邦本下繫元元茍非全才通識則有所壅¶
　　金部郎中一(員外郎附/)¶
原杜氏通典曰金部郎中按周官有職金掌金玉錫石¶
丹青之令魏尚書有金部郎其後歴代多有之北齊金¶
<pb:KR3k0055_WYG_083-31b>¶
部主才量尺度内外諸庫藏文帳(隋盧昌衡字子均祖/孝徴薦為尚書金部)¶
(郎毎謂人曰吾用盧子均為/尚書郎自謂無媿幽冥矣)隋初為金部侍郎煬帝除¶
侍字武德中加中字龍朔二年改金部為司珍咸亨初¶
復舊天寳中改為司金至德初復舊掌庫藏金寳貨物¶
權衡度量等事自開元二年置鑄錢使皆以他官為之¶
　増續㑹要曰宋金部判司事一人以無職事朝官充¶
凡庫藏出納之節金貲財貨之用皆歸三司而權衡度¶
量之制出於太府本司無所掌元豐官制行郎中員外¶
<pb:KR3k0055_WYG_083-32a>¶
郎始實行本司事　文獻通考曰金部掌金帛貨寳之¶
入以待邦用以年額拘催受給建炎元年詔常平司見¶
管山澤坑冶並依舊撥𨽻金部三年詔罷太府寺𨽻金¶
部　原杜氏通典曰員外郎改置與户部員外郎同¶
　　金部郎中二¶
増唐書曰建中初罷鹽鐵等天下錢榖委倉部金部中¶
書門下揀両司郎官凖格式調掌　職林云蕭穎士字¶
茂挺終於掦州功曹子存字伯誠為金部員外郎諒直¶
<pb:KR3k0055_WYG_083-32b>¶
有功曹之風　朱晦菴集曰王師愈召除金部郎中數¶
言事孝宗賜書曰比來奏對頗及治道之具而未詳也¶
尚有可禆政體而宜於今者亟復條奏其眷注之隆一¶
時在廷之臣莫敢望焉　又金部尚書楊倓取諸郡積¶
逋緡錢七百萬付金部使督之師愈曰此錢徒有其名¶
耳督之未必得而文移一下所擾者不知幾何人且中¶
外一體若邦計未裕不若歸誠君父以幸寛免豈宜舉¶
此虚籍以罔上而病民邪持其事不下¶
<pb:KR3k0055_WYG_083-33a>¶
増制唐蘓頲授蔡秦客金部郎中制曰具官蔡秦客風¶
格允正文辭優洽明以在公直而履道聲馳粉署爰提¶
建禮之綱位緫金曹宜轉司徒之屬¶
　　倉部郎中一(員外郎附/)¶
原杜氏通典曰倉部郎中按周官有倉人主藏九榖又¶
有廪人主藏九榖之數賙賜稍食魏尚書有倉部郎後¶
魏有太倉尚書亦其任也故後魏書曰李訢為太倉尚¶
書攝南部事令千里之外户别轉運諸倉輸之所在委¶
<pb:KR3k0055_WYG_083-33b>¶
積延停歳月大為困弊歴代多有倉部曹皆掌倉廩之¶
事後周有地官屬司倉下大夫隋初為倉部侍郎煬帝¶
除侍字武德中加中字龍朔二年改倉部為司庾咸亨¶
初復舊天寳中改為司儲至德初復舊掌諸倉廪之事¶
開元二十六年以後置出納使皆以他官為之(訢音許/斤切)¶
　増唐職林曰畢諴為倉部郎中故事要家勢人以倉¶
駕二曹為辱諴沛然如處羙官宰相聞之遷職方郎中¶
兼御史雜知　唐書曰長慶中孟簡為倉部員外郎王¶
<pb:KR3k0055_WYG_083-34a>¶
　叔文為户部侍郎簡為其屬中立正色挺然不羣　續¶
　㑹要曰宋倉部判司事一人以無職事官充凡倉庾受¶
　納租稅出給禄廪之事皆歸三司而别置提㸃倉塲官¶
　以督察本司别無所掌元豐官制行郎中員外郎始實¶
　行本司事　文獻通考曰倉部掌倉芻粟出納之事建¶
　炎三年罷司農寺歸倉部紹興四年復置司農寺　原¶
　杜氏通典曰員外郎改置與户部員外郎同¶
　増制唐元㣲之行范季睦倉部員外制曰出納必恡有¶
<pb:KR3k0055_WYG_083-34b>¶
　司之常貳上下之價則茫昩者受弊雜苦良之貨則豪¶
　右者受贏惟一惟公乃罔不同惟平惟實乃罔不吉¶
　劉禹錫授倉部郎中制曰周制倉人以辨於邦用廩人¶
　以待乎匪頒後代或均輸或平糴皆周官倉廩之職也¶
　於戯王者藏於天下吾何私焉收斂以時儲蓄必謹俾¶
　夫凶荒無患貧富克均宜咏京坻之詩勿守豆區之限¶
　¶
御定淵鑑𩔖函卷七十八¶
