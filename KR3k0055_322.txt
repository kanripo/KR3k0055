# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.258827
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百十七
<pb:KR3k0055_WYG_322-1a>¶
　欽定四庫全書¶
御定淵鑑類函卷三百十七¶
　　釋教部二(佛律菩薩定僧/戒    禪)¶
　　　佛一¶
　原佛地論曰佛者覺也覺一切種智復能開覺有情如¶
　睡夢覺故名為佛　後魏釋老志曰凡說教大抵言生¶
　生之類皆因行業有三世識神不滅凡為善惡必有報¶
　應漸積勝業陶冶麤鄙經無數形澡煉神明乃致無生¶
<pb:KR3k0055_WYG_322-1b>¶
　而得佛道也其間階次心行等級非一皆縁淺以至深¶
　藉微而為著在於積仁順蠲嗜慾習虚静而成通照也¶
　其始修心則依佛法僧之三歸又有五誡去殺盜媱妄¶
　言飲酒大意與仁義禮智信同耳　増又曰諸佛法身¶
　有二種義一者真實二者權應真實身謂至極之體妙¶
　絶拘累不得以方處期不得以形量限有感斯應體常¶
　湛然權應身者謂和光六道同塵萬類生滅隨時修短¶
　應物形由感生體非實有權形雖謝真體不遷但時無¶
<pb:KR3k0055_WYG_322-2a>¶
妙感故莫得常見耳明佛生非實生滅非實滅也　牟¶
子曰佛者諡號也猶名三皇神五帝聖也佛乃道德之¶
元祖神明之宗緒佛之言覺也恍惚變化分身散體或¶
存或亡能小能大能圓能方能老能少能隱能彰蹈火¶
不燒覆刃不傷在汚不染在禍無殃欲行則飛坐則揚¶
光故號為佛也　翻譯大論云秦言知者漢言覺也僧¶
肇曰佛者何也蓋窮理盡性大覺之稱也其道虚元固¶
已妙絶常境心不可以智知形不可以象測同萬物之¶
<pb:KR3k0055_WYG_322-2b>¶
為而居不為之域處言數之内而止無言之鄉非有而¶
不可為無非無而不可為有寂寞虚曠物莫能測不知¶
所以名故強謂之覺　又云夫佛垂化也道濟百靈法¶
傳世也慈育萬有出則釋天前引入乃梵王後隨左輔¶
大将由滅惡以成功右弼金剛用生善而為德三乗賢¶
聖既肅爾以歸投八部鬼神故森然而翊衛　廣𢎞明¶
篇曰釋迦起無縁之慈應有機之名語其迹也則行滿¶
三祇相圓百劫降神而乗玉象掩耀而誕金姿三十二¶
<pb:KR3k0055_WYG_322-3a>¶
祥休徴開於地府一十八梵禎瑞駭於天宫靈相周於¶
十方神光顯乎八極述其本也久證圓明塵沙莫能算¶
其壽早登寂照虚空無以量其體豈唯就攀枝而偉瑞¶
徵白首而效祥猶螢光與龍燭競輝魚目共蛇珠並曜¶
(天中/記)¶
　　佛二¶
増周書異記曰周昭王即位二十四年四月八日江河¶
泉忽然泛漲井水溢出山川震動有五色光入貫太微¶
<pb:KR3k0055_WYG_322-3b>¶
遍於西方盡作青紅色太史蘇由奏曰有大聖人生於¶
西方一千年外聲教及此昭王即敕鐫石記之埋於南¶
郊天祠前此即佛生之時也穆王五十二年二月十五¶
日暴風忽起林木傷折天地震動西方有白虹十二道¶
南北通過連夜不滅穆王問太史扈多曰是何徵也對¶
曰西方有大聖人滅度衰相現耳此時佛湼槃也　原¶
普曜經曰佛兜率天降神於西域迦維衞國淨梵王宫¶
摩耶夫人剖右脇而生時多靈瑞生而能言　佛地論¶
<pb:KR3k0055_WYG_322-4a>¶
曰姓釋迦號牟尼佛本相經曰牟尼佛年十九踰城出¶
家學道勤行精進禪定六年成道具三十二相八十種¶
好　増元妙内篇曰老子入關之西天竺維衞國國王¶
夫人名曰淨妙老子因其晝寝乗日之精入淨妙口中¶
後年四月八日夜半時剖右脇而生墮地即行七歩舉¶
手指天曰天下天上唯我為尊三界皆苦何可樂者於¶
是佛教興焉　周書異記曰周昭王二十四年天竺迦¶
維衛國淨梵王妃摩耶氏夢天降金人遂有孕於四月¶
<pb:KR3k0055_WYG_322-4b>¶
八日太子生於右脇名悉達多年十九入檀特山修行¶
証道至穆王三年明星出時成佛號世尊於熙連河說¶
大湼槃經以正法眼藏將金縷僧伽棃衣傳與弟子大¶
迦葉為第一世祖行至周穆王五十二年二月十五日¶
往拘尸城娑羅樹間入般涅槃在世教化四十九年是¶
為釋迦牟尼　列子曰周穆王時西極之國有化人來¶
入水火貫金石乗虚不墜觸實不硋千變萬化不可窮¶
極穆王築通天之臺以居之其髙千仞居無何謁王同¶
<pb:KR3k0055_WYG_322-5a>¶
遊王執化人祛騰而上之及化人之宫意迷精喪既寤¶
自失者三月化人曰吾與王神遊耳形奚動哉　本行¶
經曰淨梵王嚴駕抱太子謁自在天神廟神像起禮拜¶
太子足王驚曰我子於天神中更為尊勝宜字天中天¶
即佛第二小字也　原隋書經籍志曰釋迦在世教化¶
四十九年乃至天龍人鬼並來聽法弟子多有得道證¶
果後於拘尸那城娑羅雙樹間二月十五日入般涅槃¶
譯言滅度亦言常樂我淨弟子迦葉追撰述其教為十¶
<pb:KR3k0055_WYG_322-5b>¶
二部後漢明帝夜夢金人飛行殿庭以問於朝而傅毅¶
以佛對帝遣使往天竺得佛經及釋迦像自後佛法徧¶
於中夏　増宋書曰㑹稽太守孟顗事佛精懇而為謝¶
靈運所輕嘗謂顗曰得道應須慧業文人生天當在靈¶
運前成佛必在靈運後顗深恨之　又曰范泰暮年事¶
佛甚精於宅西立祇洹精舍　梁書曰武帝大𢎞佛教¶
而親自講說太子亦素信三寳徧覽衆經乃於宫内立¶
慧義殿専為法集之所招引名僧自立三諦法義普通¶
<pb:KR3k0055_WYG_322-6a>¶
元年甘露降於慧義殿以為至德所感(太平/御覽)　釋氏書¶
曰自釋迦世尊而下為迦葉阿難中有馬鳴龍樹以至¶
菩提達磨為西天二十八祖一祖摩訶迦葉二祖阿難¶
三祖商那和修四祖優波毱多五祖提多迦六祖彌遮¶
加七祖婆須密八祖佛陀難是九祖伏䭾密多十祖脇¶
尊者十一祖富那夜奢十二祖馬鳴十三祖迦毘羅十¶
四祖龍樹十五祖迦那提菩十六祖羅候羅多十七祖¶
僧伽難提十八祖迦那舍多十九祖鳩摩羅多二十祖¶
<pb:KR3k0055_WYG_322-6b>¶
闍夜多二十一祖婆修盤頭二十二祖摩那羅二十三¶
祖鶴勒那二十四祖師子尊二十五祖婆舍斯多二十¶
六祖不如密多二十七祖般若多羅二十八祖菩提達¶
磨　又曰梁武普通元年達磨來自西土為初祖以至¶
慧能為六祖而衣鉢絶矣昔達磨以袈裟授慧可曰如¶
來以正法眼藏付迦葉展轉至我今付汝吾滅後二百¶
年衣止不傳遂說偈曰我本來兹土傳法救迷情一花¶
開五葉結果自然成初祖達磨圓覺禪師姓刹利本名¶
<pb:KR3k0055_WYG_322-7a>¶
菩提多羅二祖慧可大祖禪師姓盧名神光三祖僧璨¶
鏡智禪師四祖道信大醫禪師姓司馬五祖𢎞忍大滿¶
禪師姓周六祖慧能大鑑禪師姓盧　禪宗六祖問荅¶
曰達磨一隻履九年冷坐無人識五葉花開徧界香二¶
祖一隻臂看看三尺雪令人毛骨寒三祖一罪身覓之¶
不可得本自無瑕類四祖一隻虎威雄鎮十方聲光動¶
寰宇五祖一株松不圖標鏡智且要壯家風六祖一張¶
碓踏著關捩子方知有與無　唐書曰憲宗迎鳯翔法¶
<pb:KR3k0055_WYG_322-7b>¶
門寺佛骨至京韓愈疏諫遂貶之¶
　　佛三¶
原離相　斷言(法華經曰如來生於種種之地所謂解/脫相離相滅相終歸於空  維摩經曰)¶
(法無名字/言語斷故)　慈室　慧門(法華經曰慈悲為室和柔忍/辱為度  佛經曰通慧為門)¶
(以法/為室)　龍歩　鸞音(佛名經曰龍歩佛/  新經曰鸞音佛)　金乗　珠藏¶
(佛名經曰金乗佛佛/又曰珠足佛珠藏)　露山　金海(華嚴經曰甘露山/佛  稱揚功德經)¶
(曰火光界/金海如來)　寶洲　金界(佛名經曰南無寳洲佛/  又曰金色境界佛)　日¶
月燈　旃檀佛(十方佛名經曰三萬億日月燈佛/  觀佛三昧經曰五百旃檀海佛)　珠¶
<pb:KR3k0055_WYG_322-8a>¶
腋　金臂(觀佛三昧經曰相佛腋下相中懸生五珠如/摩尼珠上通佛腋  十住論曰佛臂長過膝)¶
(如金/關)　字髮　輪齒(十住論曰佛髪色如墨鋒中有德/字安字  僧迦羅刹經曰如來齒)¶
(上有千/輻輪相)　七滿　八平(十住論曰佛身七處滿謂兩手/兩肩兩足及頸  佛地經曰佛)¶
(表裏八處平滿三/峯腹齊如等色好)　寶飾　珠裝(七寶之飾國法顯記/曰僧尼羅  王以金)¶
(等身而鑄佛像髻裝寶珠有盜者以梯取之像漸髙而/不及盜歎佛不救衆生像俯首而與之後市人擒盜盜)¶
(言其事視像尚俯王/重贖其珠而更裝之)　即行　能飛(上詳佛二明世說/牟子曰漢  帝夢)¶
(神人身有日光飛上殿前明日問羣臣傅毅對曰聞天/竺有得道者號曰佛輕舉能飛身有日光殆將其神也)¶
(於是/上悟)　金精髮　珠火睂(大集經曰佛不以惡事加衆/生故得髪色金精相瓔珞經)¶
<pb:KR3k0055_WYG_322-8b>¶
(曰佛睂/象珠火)　琉璃咽　珊瑚舌(三昧經曰咽喉如琉璃筒/  大智論曰佛舌相色如)¶
(珊/瑚)　珠澤毛　金花面(離垢施女經曰賢者阿難以偈/歎曰白毛睂間生美澤猶真珠)¶
(面修道經曰佛/  光如金花)　漢帝夢　何充佞(上詳能飛注佛何/充執政崇信  供)¶
(給沙門靡費巨萬不吝親友貧乏無所施遺時郗愔及/弟曇奉天師道而充與弟準崇釋氏謝萬曰二郗謟於)¶
(道二何/佞於佛)　増現足　化身(世尊入般涅槃一祖迦葉至/雙林樹間悲戀號泣佛於金)¶
(棺内現出雙足按世尊如來瞿曇南無皆佛號言有僧/問風穴曰如何是佛穴曰金沙灘頭馬郎婦世  觀音)¶
(化身按馬郎嘗見美婦賣魚遂求為婦婦曰適體不安/少安相見未幾而死忽有僧來云此菩薩也以錫杖挑)¶
(骨凌空/而去)　蜂臺　獅座(山堂肆考蜂臺佛誦經臺也唐/詩把菊坐蜂臺  獅子座即佛)¶
<pb:KR3k0055_WYG_322-9a>¶
(座/也)　銖衣　玉鏡(唐詩銖衣千古佛佛藝文運光/玉鏡道茂金輪言  法妙也)　慈¶
雲　慧日(上詳釋教四/下詳釋教五)　梵輪　福舍(唐詩花没梵輪/前梵輪佛鏡也)¶
(舍藝文效彼毘城建兹福/  毘城佛國毘耶城也)　恒沙　法界(山堂肆考恒/沙佛教所施)¶
(即世界也又佛法之妙境謂之元津也法/界謂佛法所施之地盡法界而虚空)　龍音　螺¶
髻(上佛名光山堂肆考世尊於内髻中/出百寳  肉髻如青螺故曰螺髻)　紺馬　火龍¶
(藝文天琴夜下紺馬朝翔紺馬佛所乗也/  又曰如花譬象若火疑龍言佛像也)　面壁　坐¶
山(傳燈録初祖達磨姓刹利南天竺國人得般若多羅/傳正法眼藏曰當往震旦設大法樂師遂泛重溟凡)¶
(三周寒暑逹於南海實梁普通元年也武帝詔至金陵/問曰朕造寺寫經不可勝紀有何功德師曰並無功德)¶
<pb:KR3k0055_WYG_322-9b>¶
(此但小果有漏之因如影隨形雖有非實師知不契潛/回江北止於嵩山少林寺面壁九年人莫之測時魏氏)¶
(律師流支三藏每與師議論是非蜂起競有害心數加/毒藥至第六度以縁化既畢傳法得人遂不復究端坐)¶
(而逝按南詔以天子為震旦又輟耕録以東土為震旦/  山堂肆考二祖慧可姓姬初宴坐香山八載有神人)¶
(曰將欲受果何滯此耶翼日頭痛如刺其師欲治之/空中曰此乃換骨非常痛也師視其骨如五峯秀出)¶
斷臂　息縁(山堂肆考二祖慧可初名神光既事達磨/遂與改名嘗夜大雪侍立不動念曰昔人)¶
(求道敲骨取髓刺血濟飢布髪掩泥投崖飼虎古尚如/此我又何人遲明積雪過膝曰願和尚開甘露門廣度)¶
(羣品遂潛取利刀斷左臂於前師知是法器遂以心印/袈裟傳之  二祖慧可初時將平生所悟舉似達磨達)¶
(磨皆云是知見不是道汝但外息諸縁内心無喘心如/墻壁可以入道注云八萬法門百千三昧十方世界萬)¶
<pb:KR3k0055_WYG_322-10a>¶
(象森羅皆是外縁内心無喘謂念不起也/二祖從此皆息諸縁如枯木忽然大省)　滅魔　逢¶
蟒(山堂肆考十二祖馬鳴大士名功勝忽見女子說偈/曰稽首長老尊當受如來記今於此地上宣通第一)¶
(義師曰將有魔來即一金龍震動山岳師儼然於坐魔/事隨滅遂復本形曰我名迦毘摩羅化巨海極為小事)¶
(師曰汝化性海得否曰我未嘗知師曰山河大地皆依/建立三昧六神通由兹發現迦毘遂發信心與衆徒三)¶
(千俱來剃度師乃付法依十三祖迦毘摩羅入山逢大/蟒盤繞師身師授三歸  蟒化為素服老人曰我昔為)¶
(比丘有初學來請益我煩於應荅起嗔恨想命終/墮為蟒身住是石窟千載適聞戒法故來謝耳)　舍¶
利子　法喜妻(釋氏要覽注釋迦佛既化弟子阿難等/焚其身有骨子如五色珠光瑩堅固名)¶
(曰舍利子因造墖以藏之龍樹心經曰舍利子亦云舍/利弗乃佛弟子名以其母眼似舍利弗鳥之眼故因其)¶
<pb:KR3k0055_WYG_322-10b>¶
(母而立名或云舍利鳥則此間所謂鶖鳥其眼圓因以/舍利稱其母此言舍利子若曰婦人舍利者之子也)¶
(山堂肆考菩薩問維摩居士父母妻子眷屬是誰荅曰/智度為母方便為父法喜為妻慈悲為女善心成實為)¶
(男畢竟空寂為舍按法喜者謂見法生歡/喜也東坡詩曰雖無孔方兄幸有法喜妻)　般若臺¶
兜率宫(山堂肆考清凉禪師曰夫般若者苦海之慈航/昏衢之巨燭也昔陳文達誦金剛經有人入冥)¶
(府見築臺云此待陳文達按梵云般若此云智慧言人/受超薦則能智慧也  佛生於兜率天亦曰兜率宫)¶
　舍衞城　妙喜國(山堂肆考世尊凡至食時著衣持/鉢入舍衞城乞食  佛言有國名)¶
(妙喜維摩詰於彼國/寂没而來此生也)　玉毫光　金粟影(玉毫光佛光/也藝文玉毫)¶
(朗照出天人之表是金粟影佛影也/發迹經淨名大士  徃古金粟如來)　極樂界　大願¶
<pb:KR3k0055_WYG_322-11a>¶
船(佛書經言西方大受快樂無一切苦惱故名極樂世/界  淨土文菩薩乗大願船住生死海就此世界呼)¶
(引衆生上大願船送至西/方如有往者無不得生)　共命鳥　護禪龍(佛書有/共命鳥)¶
(二首一身即迦陵頻伽鳥也禪/唐詩鳥聚疑聞法龍參若護)　摩尼珠　隨坐衣(佛/珠)¶
(曰摩尼珠以喻法性圎明清淨不染穢汚也故唐詩唯/有摩尼珠可照濁水源  梵語云尼師壇又云尼師但)¶
(那此云隨坐衣/唐言坐具也)　貝葉經　蓮花偈(唐詩貝葉經文手/自書西域佛經多)¶
(以貝多葉書之也/蓮花偈即佛語)　授袈裟　得骨髓(上詳佛二磨山/堂肆考達  將)¶
(滅命門人各言所得道副曰如我所見不執文字不離/文字而為道用師曰汝得吾皮尼總持曰我今一見更)¶
(不再見師曰汝得吾肉道育曰四大本空五藴非有而/我所見無一法可得師曰汝得吾骨最後慧可禮拜依)¶
<pb:KR3k0055_WYG_322-11b>¶
(位而立師曰/汝得吾髓)¶
　　佛四¶
原覺悟羣生(後漢書曰浮屠者佛圖也西域天竺有/佛道焉佛者覺也將以覺悟羣生也)¶
化通萬物(又曰佛身長丈六尺黄金色環珮日月光變/化無常無所不入故能化通萬物而大濟羣)¶
(生/)　有大威德(大神/力也)　専務清淨(後漢書曰佛慈心為/主不殺生類専務清)¶
(淨其精進者號為沙門漢言息/心蓋息意去欲而歸無為也)　青蓮妙相　滿月金¶
容(見維衞/佛像銘)　頰如師子(牟子曰佛生天竺假行王家父/曰白淨夫人曰白淨妙四月八)¶
(日佛精從天來夫人晝寢夢見象六牙欣然恱之遂感/而孕因以八日從母右脇而生太子有三十二相八十)¶
<pb:KR3k0055_WYG_322-12a>¶
(種好頰如師子皮不受塵/水手足皆鉤鏁毛悉向上)　身有日光(詳/前)　蓮花承歩¶
　旃檀作像(僧一阿含經優填王敕國出巧匠㑹/以牛頭旃檀作佛像供養晨夕禮拜)　歸¶
依　瞻仰　道成周初(法顯記曰佛生於殷末道成於/周初至成王十二年經律始到)¶
(新頭河注河即/張騫所到之處)　法流後漢(南史曰天竺諸國皆事佛/道自後漢明帝法始東流)¶
(自此以來/其道稍廣)　教起西方　化流中夏(漢明帝夢金人飛/空而下傅毅曰西)¶
(域之神其名曰佛今陛下所夢將是乎乃使郎/中蔡愔等往天竺尋訪佛名由是化流中夏)　相好¶
光明　神通變化　紫金之像　白毫之光　莊嚴具¶
足　變化無常　發菩提之心　展供養之具　自相¶
<pb:KR3k0055_WYG_322-12b>¶
不常隨求而變　神周無朕應念而生　增梵唄(梵語/唄者)¶
(華言止斷外事蓋讃詠之聲也清而不濁雄而不猛流/而不越凝而不滯逺聽則汪洋峻雅近聽則從容和肅)¶
(昔曹子建游魚山忽聞空中梵天之音清響哀惋獨聽/良久乃摩其節寫為梵唄此梵唄所自始也一說梵唄)¶
(是趙石/勒時事)　法供(山堂肆考佛諸供養/中唯法供養最重)　七燈(藝文輪斷/七燈暉燈)¶
(佛燈/也)　三車(𫝊燈録佛有三車謂/羊車鹿車牛車也)　七能(𫝊燈録嵩神/謂元珪禪師)¶
(曰我神通亞佛師曰汝神通十句五能五不能佛則十/句七能三不能神悚然曰可得聞乎師曰汝能捩上帝)¶
(東天行而西天曜乎曰不能曰汝能奪地祇融五岳而/結四海乎曰不能曰是謂五不能佛能空一切相成萬)¶
(法智而不能㓕空業佛能度無量有情而不能盡衆生/界佛能知羣有性而窮億刧事而不能化導無縁是謂)¶
<pb:KR3k0055_WYG_322-13a>¶
(三不能也空業亦不牢久無縁/亦謂無期衆生界本無増減)　八解(山堂肆考八解/沙門浴池名佛)¶
(言英妙八解心髙超七花意又/云七花屛塵想八解濯芳襟)　莊嚴相(言佛像之/光彩也)¶
方便門(方便門佛教也藝文/開方便門示真實相)　香積飯(維摩居士遣八/菩薩往衆香國)¶
(禮佛言願得世尊所食之餘欲以娑婆世界施/作佛事於是香積如來以衆香鉢盛飯與之)　伊蒲¶
饌(詳釋/教三)　第一機(雲門問卧童長連牀上學得是第幾/機曰第二機雲門曰作麽生是第一)¶
(機童曰峭/𦂳革鞋)　不二門(文殊謂維摩詰曰何等是不二法/門摩詰黙然文殊曰善哉乃至無)¶
(有文字言語是真/入不二法門也)　七聖財(報恩經猛火燒世間財惡/口燒七聖財故口舌皆鑿)¶
(身之斧也七聖財謂一信二精進三戒四慙愧五/聞捨六忍辱七定慧七者能資用成佛故名財)　三¶
<pb:KR3k0055_WYG_322-13b>¶
世火(僧靈一詩燈傳三世火樹老五株松三/世謂去來今也三世火謂燈火常明也)　遥源濬¶
波(文選元關幽鍵感而遂通喻法藏/也遥源濬波酌而不竭喻法海也)　妙臺慧殿(藝文/上微)¶
(妙之臺昇智慧之殿/言佛道之至妙也)¶
　　佛五¶
原詩齊王融訶詰四大門詩曰迅矣百齡綿兹六入出¶
沒昏疑興居愛習總總予求營營爾給匪德曰歸唯殃¶
斯集貪人敗類無厭自及昭回不希元墟何泣　又在¶
家男女惡門詩曰石磨則磷玉生雖堅唯居必徙豈曰¶
<pb:KR3k0055_WYG_322-14a>¶
能賢冰開春日蘭敗秋年天教斯類及習情遷命符三¶
牖生偕十纒兹焉遂往憂畏方延　又大慚愧門詩曰¶
蘭室改蓬心旌崖變伊草丹青有必渝絲素豈常皓曲¶
轅且繩直詭木遂雕藻一簣或成山百里勌中道崇漢¶
乃王臣大楚言元保勉矣德不孤至言非虚造　又努¶
力門詩曰豫北二山尚有移河中一洲亦可為精誠必¶
至霜塵下意氣所感金石離有子刺掌修名立王生擢¶
髮美譽垂自來勤心少騫墮何不努力出憂危勝幡法¶
<pb:KR3k0055_WYG_322-14b>¶
鼓縈且擊智師道衆紛以馳有常無我儼既列無明有¶
縛孰能窺　又迴向門詩曰悠悠九土各異形擾擾四¶
生非一情驅車䇿馬殉世業市文鬻義炫虚名三墨紛¶
糾殊不㑹七儒委鬱曽未并吉凶拘忌及數術取與離¶
合實縱横朝日夕月竟何取投巖赴火空捐生咄嗟失¶
道爾迴駕盻彼流水趣東瀛　増唐李白舍利佛詩曰¶
金繩界寶地珍木䕃瑶池雲間妙音奏天際法蠡吹¶
孟浩然臘月八日於剡縣石城寺禮拜詩曰石壁開金¶
<pb:KR3k0055_WYG_322-15a>¶
像香山繞鐵圍下僧彌日見回向一心歸松栢禪庭古¶
樓臺世界稀夕嵐増氣色餘照發光輝講席邀談柄泉¶
堂施浴衣願承功德水從此濯塵機　明髙啟寓天界¶
寺詩曰雨過帝城頭香凝佛界幽果園春乳雀花殿午¶
鳴鳩萬履隨鐘集千燈入鏡流禪居容旅迹不覺久淹¶
留¶
原讃梁沈約千佛讃曰道有偕適理無二歸寂照同是¶
形相俱非千覺俯應遞扣冥機七尊緬矣感謝先違既¶
<pb:KR3k0055_WYG_322-15b>¶
過已滅未來無象一刹靡停三念齊想不常不住非今¶
非曩賢刼雖遼倐焉如響棲林藉樹背室違家前佛後¶
佛跡同轉車或游堅固或䕃龍華能達斯㫖可類恒沙¶
萃萃羣聖均此妙極先後參差各隨願力密跡𢎞道數¶
終乃陟誓覩來運永傳令識　増唐李嶠洛州昭覺寺¶
什迦牟尼佛金銅瑞像讃曰嘉願克成供因無乏百靈¶
衞善千祥䕶法𦕈𦕈三思悠悠萬刼永固彞器長隆寶¶
葉¶
<pb:KR3k0055_WYG_322-16a>¶
原頌宋謝靈運無量壽佛頌曰法藏長王宫懐道出國¶
城願言四十八𢎞誓拯羣生淨土一何妙來者皆清英¶
頺年欲安寄乗化好晨征　増唐張文成滄州弓髙縣¶
實性寺什迦像碑頌曰大虚混沌寂寥沉黙二儀既判¶
三才允植地缺東南天傾西北陵遷谷轉山開水塞月¶
滿則虧日盈則昃大哉正覺竟𤣥不測先地而極後天¶
而益不滅不生無聲無色曜魄指掌乾坤胸臆聖人立¶
教用形表則實相端嚴粹容岐嶷銷滅五苦削平六賊¶
<pb:KR3k0055_WYG_322-16b>¶
水號連河山名檀特六度斯闡三明在即牛口西來馬¶
鳴東陟玉偈光啟金言允克碣石燕郊平原趙國雀臺¶
西指蜃樓東逼建此神區爰崇淨域龍圗合兆龜書應¶
墨綺綴星浮金鋪電絶地神獻果天㕑送食八㑹雲平¶
三門箭直寶堂移轉神通智力飛簷振羽虹梁重翼閤¶
似雲行樓如鶴息日逐堦旋夭橋縱匿封外塵黄星間¶
暈黒爰憑淨居剪除荆棘雁塞消氛龍樓受職銀書玉¶
版鐫名記德臨雁塔之堦基對蜂臺之閫域窮逸思於¶
<pb:KR3k0055_WYG_322-17a>¶
圗篆放神功於鐫刻孤標九流之間獨立金臺之側惟¶
令名之不朽或馳芳於百億¶
原銘梁沈約釋迦文佛像銘曰積智成朗積因成業能¶
仁爽感將吼妙法駐景上天降生右脇始出四門終超¶
九刼𦕈求靈性曠追元軫道雖有門跡無可朕物我兼¶
謝心行同泯一去後心百非寧盡式資理悟悟以言陳¶
言不自布出之者身有來必應如泥在鈞應我以形而¶
余矇瞽守兹大夜焉拔斯苦仰尋靈相法言攸吐不有¶
<pb:KR3k0055_WYG_322-17b>¶
尊儀薆焉誰覩　簡文帝釋迦文佛像銘曰至矣調御¶
行備智周滿月為面青蓮在眸　又彌陁佛像銘曰玉¶
蓮水開銀花樹落惟聖降神拯彼沈漠　又惟衛佛像¶
銘曰灼灼金容巍巍滿月永彼人天常留花窟　又式¶
佛像銘曰影生千葉花成四柱塔象單留龕童雙舞¶
又迦葉佛像銘曰慧雨自垂仁風永扇照曜白毫半容¶
月面惡因有滅善燈無變　又釋迦文佛像銘曰心珠¶
可瑩智流方普永變身田長無沙鹵　梁安寺釋迦文¶
<pb:KR3k0055_WYG_322-18a>¶
佛像銘曰帝為知仰皆規面象敬模螺髪式圗輪掌信¶
根有五覺枝云七仰福靈祇上生兜率　呉郡石像銘¶
曰七盤員鼓先奏盛唐之歌百味椒漿屢上東皇之曲¶
於時微風送棹淑景浮波雲舒蓋而未移浪開華而不¶
噴　北齊邢子才文襄皇帝金像銘曰妙形難象至理¶
希詮形之所及理亦在焉悟兹空假勞此蓋纒式圗往¶
秘用結來縁丹青並飾金玉同鐫神儀内瑩寶相外宣¶
圓光照曜映被無邊靈應肸蠁感發大千種福旒纊其¶
<pb:KR3k0055_WYG_322-18b>¶
永如天歸慶怙恃壽等南山凡厥親類宜其永年誠歸¶
妙覺標志上元託銘斯在曠刼方傳　增周庾信秦州¶
天水郡麥積崖佛龕銘曰鎮地鬱盤基乾峻極石關十¶
上銅梁九息百仞崖横千尋松直隂兔假道陽烏迴翼¶
載軬疏山穿龕架嶺糺紛星漢迴旋光影壁累經文龕¶
重佛影彫輪月殿刻鏡花堂横鐫石壁闇鑿山梁雷乗¶
法鼓樹積天香𠻳泉珉谷吹塵石牀集靈真館藏仙册¶
府芝洞秋房檀林春乳水谷銀沙山樓石柱異嶺共雲¶
<pb:KR3k0055_WYG_322-19a>¶
同峰别雨冀城餘俗河西舊風水聲幽咽山勢崆峒法¶
雲長住慧日無窮方域芥盡不變天宫¶
原碑梁元帝荆州長沙寺阿育王像碑曰蓋聞璇璣玉¶
衡穹昊所以紀物金版玉文淳精所以播氣何則咸秩¶
社首義盡於寰中鑄鼎馮翊未窮於系表况復道冠萬¶
靈理超千聖知周十地行圓四等變海成蘓移山入芥¶
針鋒廣說藕絲見道恵音八種面門五色組鉢生華入¶
青樓而吐曜金牀照采出紫殿而相輝纔度蓮河即處¶
<pb:KR3k0055_WYG_322-19b>¶
天冠之寺始遊羅衛便居堅固之林斯蓋俯應閻浮未¶
臻常樂降情誘接豈窮妄相若乃境無引汲智生淺深¶
明同一體惑起十重七地初刃方稱變易三達後心因¶
窮智種然俱冥四德脫屣雙林示表金棺現焚檀椁浩¶
浩焉不可知己却望五津距青蓮之洞傍臨三天帶明¶
月之流　劉孝儀雍州金像寺無量壽佛像碑曰昔堯¶
乃則天莫能名其聖丘纔譬日無得稱其道况復欲宣¶
五品將歎三法固使迦葉恥其無智龍樹羞其非辯猶¶
<pb:KR3k0055_WYG_322-20a>¶
聞獻蓋長者頌以七言無學比丘陳其百句至有九輩¶
性生一身補處塵洗玉池神聞金葉樹聲繁㑹趙簡於¶
是未聞地寳焜煌周穆之所不見昔者出城石轉還林¶
現疾夢樹既沈梵花獨反猶有香杖疊衣紅爪紺髪可¶
得崇以妙刹顯用珍函彼彌陁感化殊攝日輪照曜月¶
面從容毫散珠輝脣開異色似含微笑俱注目於仰瞻¶
如出軟言咸傾耳於諦聽像復以其夕出住寺門始則¶
映顯巖間猶對鷲山之禮末又徘徊閫外以救毘城之¶
<pb:KR3k0055_WYG_322-20b>¶
疾空中生樹豈曰難思火内披蓮未為多有銘曰奄有¶
淨國寶應多祉葉産梵童花開釋子玉蓮交映銀河遞¶
起伊尹慙桑伯陽羞李　劉勰剡縣石城寺彌勒石像¶
碑銘曰夫道源虚寂冥機通其感神理幽深元德司其¶
契是以四海將寧先入威鳯之寶九河方導已致應龍¶
之書況種智圓照等覺徧知揚萬化於大千摛億形於¶
法界其靈起攝誘之權影現戲遊之力可勝言者哉自¶
優曇發華而金姿誕應娑羅變葉而塔像代興月喻論¶
<pb:KR3k0055_WYG_322-21a>¶
其跡隱鏡像譬其常照律師應法似流宣化如渴揚舲¶
游水馳錫禹山於是捫虚梯漢構立棧道狀竒肱之飛¶
車類仙叟之懸閣體髙圗範冠采虹蜺椎鑿響於霞上¶
剖石灑於雲表信命世之壯觀曠代之鴻作也青艧與¶
丹粟競采白金共紫銑爭輝梵王四鶴徘徊而不去帝¶
釋千馬躑躅而忘歸　増唐李嶠洛州昭覺寺什迎牟¶
尼佛金銅瑞像碑曰蓋聞發體凝寂離形相之區道心¶
元微同虚空之德不可以名言說不可以去來取泊矣¶
<pb:KR3k0055_WYG_322-21b>¶
無繫修焉似存潛輝匿端而迹滿三界滅識掩智而行¶
該萬法契存於希夷之表機動於忽恍之中談其空則¶
不盡有為索其朕則復歸無物非天下之至妙其孰能¶
與於此乎夫權智無方說三應物真乗寂住抱一湛然¶
同天等人寧累於我淨見病示慘未虧於常樂故能蒙¶
塵於八邦之路含垢於五濁之津撫神機而獨化攜弱¶
喪而同歸大悲所薫其利博矣元德所被可勝言哉及¶
道隨盈虚教遷正像猶囑累於句偈尚隄防於修習是¶
<pb:KR3k0055_WYG_322-22a>¶
以四依弟子深演護持之功十行法師大𢎞供養之事¶
爪甲儻盡悉成菩提心口能存俱離煩惱法雲上際於¶
兜率慧日傍臨於震旦魯人將聖神契闇托於西方漢¶
主聖明靈儀夜飛於東國屈伸變化其不可思議之致¶
歟皇帝以六龍乗時三獸演法窺道品於掌握接聖期¶
於旦暮彈壓海際彌綸沙境赤縣為休祥之宅蒼生沐¶
仁壽之賜瑶函玉檢荅宇宙之隆平寶網珠幢迎天人¶
之勝福丕業以不宰成務深慈以無縁致功固已合上¶
<pb:KR3k0055_WYG_322-22b>¶
帝之元德開中天之寶藏豈徒窮數盡妙越契踰繩而¶
已哉乃發願造什迦牟尼佛尊像一軀大菩薩弟子神¶
王各二身方撤東山之府且模西竺之容皇嘉廼誠用¶
錫休命制度廣輪之法咸順私心琢磨鎔範之資盡令¶
官給於是乎百工獻技九牧輸琛瑞雀棲鑪仙人煉火¶
觀祕影於龍窟得真形於鷲山三輪千輻之偉姿七滿¶
八圓之珠相青毛紺髪蓮目睟容珠纓大士登護法之¶
筵金杵神王夾降魔之座罄崑岑之瑶碧窮蜀道之丹¶
<pb:KR3k0055_WYG_322-23a>¶
青黼繢周施荘嚴具足靈儀始畢寶飾纔終睂宇之間¶
忽呈異彩圎同植璧炯若懸珠神變無象真筌隱乎密¶
微感通有途妙契存乎咫尺自非聖靈合德忠孝因心¶
何以發金鞍之殊祉玉毫之祕相者哉　岑勛西京千¶
福寺多寶佛塔感應碑偈曰佛有妙法比象蓮花圎頓¶
深入真靜無瑕恵通法界福利恒沙直至寶所俱乗大¶
車於戲上士發行正勤緬想寶塔思𢎞勝因圎階已就¶
層覆初陳乃昭帝夢福應天人輪奐斯崇為章靜域真¶
<pb:KR3k0055_WYG_322-23b>¶
僧草創聖主増飾中座耽耽飛簷翼翼荐臻靈感歸於¶
帝力念彼後學心滯迷封昏衢未曉中道難逢常驚夜¶
枕還懼真龍不有禪伯誰明大宗大海吞流崇山納壤¶
教門稱頓慈力能廣功起聚沙德成合掌開佛如見法¶
為無上情塵雖雜性海無漏定養聖胎染生迷鷇斷常¶
起縛空色自謬簷蔔現前餘香何嗅彤彤法宇繫我向¶
依事該理暢玉粹金輝慧鏡無垢慈燈昭微空王可托¶
本願同歸¶
<pb:KR3k0055_WYG_322-24a>¶
　　菩薩一¶
原度世經曰菩薩著法冠幘道印綬觀　藥王藥上二¶
菩薩經曰藥王藥上身長千二百由旬隨應衆生或十¶
八丈或八尺紫金色　虚空藏經曰普賢菩薩身無量¶
無邊百千之色五十種光虚空藏菩薩身二十由旬頂¶
上如意珠作紫金色　無涯際持法門經曰勝怨菩薩¶
在虚空中立與流離雲覆世界雨金色之花沈水香赤¶
真珠蓋紺琉璃蓋珊瑚蓋　大方等大集經曰不空菩¶
<pb:KR3k0055_WYG_322-24b>¶
薩以三昧力其地平正猶如手掌多羅樹八道間錯羅¶
布其中金多羅樹白銀葉花銀樹琉璃葉花頗黎樹馬¶
腦葉花馬腦樹車渠葉花車渠樹真珠葉花赤真珠樹¶
黄金葉花　精進度無極經曰菩薩為魚王漁人以網¶
捕羣魚則首倒植泥中拄尾舉繩衆魚得活　六度集¶
經曰菩薩為鸚鵡王徒衆三千有兩鸚鵡力勢踰衆口¶
銜衡以為車乗王集其上飛止遊戲　大智度論曰菩¶
薩為迦頻闍羅鳥與大象獮猴友共在必鉢羅樹下住¶
<pb:KR3k0055_WYG_322-25a>¶
自相問言我等不知誰應為長象言我昔見此樹在我¶
腹下今大如是我應為長獮猴言曽蹲地手過樹頭我¶
應為長鳥言我於必鉢羅林中食此樹果子隨糞出樹¶
得生以是推之我應最大象復言先生宿舊禮應供養¶
即時大象背負獮猴鳥在猴上周遊而行　九色鹿經¶
曰菩薩為鹿其毛九種色角如白雪　僧伽羅利經曰¶
菩薩立行有鳥巢頂上懼卵墜落及鳥未能飛終不捨¶
去¶
<pb:KR3k0055_WYG_322-25b>¶
　　菩薩二¶
増大藏經曰菩薩在胎母無妨礙十月滿足四月八日¶
夫人將諸綵女遊毘尼園攀無憂樹於是樹下忽出蓮¶
華大如車輪菩薩化從夫人右脇而生墮彼華上自行¶
七步舉其右手作獅子吼天上天下唯我獨尊　維摩¶
詰經曰維摩㑹上三十二菩薩各說不二法門文殊曰¶
我於一切法無言無說無示無識離諸問荅是為菩薩¶
入不二法門於是文殊又問維摩仁者當說何等是菩¶
<pb:KR3k0055_WYG_322-26a>¶
薩入不二法門維摩黙然文殊讃曰乃至無有語言文¶
字是菩薩真入不二法門　髙僧傳云釋道安姓衛氏¶
常山扶柳人神性聰敏形貎甚陋至鄴佛圖澄見而異¶
之因事澄為師後避地南投襄陽時襄陽習鑿齒鋒辨¶
天逸籠罩當時其先藉安髙名早已致書通好及聞安¶
至即往修造既坐稱言四海習鑿齒安曰彌天釋道安¶
時人以為名荅鑿齒與謝安書云來此見釋道安故是¶
逺勝非常道士恨足下不同日而見其亦每言思得一¶
<pb:KR3k0055_WYG_322-26b>¶
叙孝武遣使通問并有詔曰安法師器識踰邁風韻標¶
朗居道訓俗徽績兼著豈直規濟當今方乃陶津來世¶
以太元十年卒羅釋在西域因聞安風謂是東方聖人¶
恒遥禮之初安生而便左臂有一皮廣寸許著臂上可¶
得上下之唯不得出手時人謂之為印手菩薩　又曰¶
竺法護本姓支氏博覽六經游心七籍雖世務毁譽未¶
嘗介抱世居燉煌死而道化周洽時人咸謂之為燉煌¶
菩薩也　續元怪記云昔延州有婦人白晢有姿貌孤¶
<pb:KR3k0055_WYG_322-27a>¶
行城市年少之子悉與之遊狎昵薦枕一無所却數年¶
而歿州人以其無家瘞於道左大歴中忽有胡僧見墓¶
遂趺坐具敬禮焚香圍繞讃歎數日人見謂曰此淫縱¶
女子以其無屬故瘞於此和尚何敬耶僧曰斯乃大聖¶
慈悲喜捨世俗之欲無不徇焉此即鏁骨菩薩順縁已¶
盡聖者云爾請衆開墓視之遍身之骨鉤結皆如鏁狀¶
州人異之為設大齋起塔焉¶
　　菩薩三¶
<pb:KR3k0055_WYG_322-27b>¶
原夢枕　飛鉢(優樓頻羅經曰昔有童子修悟世間化/作女形生長者家其母夢琉璃枕有寶)¶
(蓋菩薩曰所懐子是空明菩薩然普起/三昧經曰菩薩食鉢於空中自  飛來)　鴿王　獅子¶
(六度集經曰菩薩為鴿王菩優/樓頻羅經曰有獅子眼王  薩)　日城　星刼(造天地/經曰祭)¶
(河婁國土人無有日月之光菩薩/往造日城  法華經曰星宿刧也)　手花　心地(虚空/藏經)¶
(曰寶手菩薩手中出無量花香瓔/珞  四不得經曰菩薩心地如此)　増如意珠　無量¶
花(上詳菩薩一/下詳手花注)　象猴友　鸚鵡王(俱詳菩/薩一)¶
　　菩薩四¶
原三願(菩薩内戒經曰/菩薩當如三願)　四誓(迦葉經曰菩薩/有四種畢定誓)　八方¶
<pb:KR3k0055_WYG_322-28a>¶
(寶女經曰舍利佛菩/薩八方無所患厭)　七品(樓炭經曰有/七品菩薩)　天子按樹¶
(普曜經曰菩薩成道入水洗浴八/萬天子各按樹枝菩薩牽枝出)　帝釋聽經(又曰菩/薩降神)¶
(母胎天帝釋/梵咸來聽經)　増雨金色花　覆琉璃雲(俱詳菩/薩一)　倒¶
植泥中　游戲車上(俱詳菩/薩一)　角如白雪(詳菩/薩一)　骨如¶
金鎖(詳菩/薩二)　衆香鉢(詳佛/四)¶
　　菩薩五¶
原讃東晉釋慧逺曇無竭菩薩讃曰亹亹大匠道元數¶
盡譬彼大壑百川俱引涯不俟津涂不旋軫三流開源¶
<pb:KR3k0055_WYG_322-28b>¶
於焉同泯　宋傅亮文殊師利菩薩讃曰在昔龍種今¶
也童真業化遊方罔識厥津髙㑹維那研微盡神發揮¶
幽賾導達天人　又彌勒菩薩讃曰時無並后道不二¶
司龍潛兜率按轡候時翳翳長夜懷而慕思思樂朗旦¶
屬想靈期¶
増銘唐元黄之江寧縣瓦棺寺維摩詰畫像碑銘曰元¶
氣浩浩大匠存存鎚□精粹折托乾坤四生有刼六趣¶
無門愛流夕漲塵飛晝昏(一/)巍哉世雄應期來現妙矣¶
<pb:KR3k0055_WYG_322-29a>¶
居士隨縁利見大庇生靈遂荒臺殿刼塵遐邈恒沙法¶
遍(二/)空牀寂寂虛室閒閒文殊奄至波旬遽還拔毛沃¶
海剖芥藏山地分珠柱天潤玉顔(三/)智恵無邊威靈具¶
足廣延寶坐髙蹈金粟振動人天津梁道俗火宅垂䕃¶
幽途炳燭(四/)於赫有晉像教斯傳繢事尚矣靈儀在焉¶
神光夕照瑞相朝圓赩如電掣皎若星懸(五/)我皇垂拱¶
誕膺寶位控引四流陶鈞萬類法闡妙有靈通夢寐政¶
事以和物無不利(六/)天隂南斗地擁東呉江山作固臺¶
<pb:KR3k0055_WYG_322-29b>¶
壘稱都俗富英傑人多給孤莊嚴結搆炳煥規模(七/)瞻¶
彼邦邑媚兹寮寀化偃一同聲馳四海冰玉常瑩松筠¶
不改廼睠道塲肅焉如在(八/)薄遊淨域永念毘耶香如¶
致飯衣似持花嚬容示疾啟齒降邪室懷方丈㑹想無¶
遮(九/)杳杳三界茫茫九有瞻仰睟容思惟受手式刋真¶
石僉圗不朽盛列鴻名天長地久¶
　　僧一¶
原増一阿含經曰四河入海無復河名四姓為沙門皆¶
<pb:KR3k0055_WYG_322-30a>¶
稱釋種尊勝經名為苾芻諸經名比丘　漢明帝内傳¶
曰摩騰竺法蘭漢地僧之始也　髙僧傳曰僧㑹呉地¶
僧之始也　四十二章經曰僧行道如牛負深泥中疲¶
極不敢左右顧　増一阿含經曰沙門皆草蓐為牀¶
四分律曰沙門以世俗法教　白衣正法念經曰沙門¶
不得近一切捕鳥人戲論人外道人　長阿含經曰凡¶
沙門衣鉢隨身譬如飛鳥　又曰沙門不畜象兵馬兵¶
車兵歩兵　増善覺要覽云落髪後稱沙彌華言為息¶
<pb:KR3k0055_WYG_322-30b>¶
慈謂安息於慈悲之地也息惡行慈也　潛確類書晉¶
道安禪師受具戒於佛圗澄以師莫過佛宜稱釋氏後¶
増一阿含經云四姓出家但言釋子無復本姓故云四¶
河入海同一鹹味四姓出家同名釋氏云　要覽云乞¶
士謂上於佛乞法資益慧命下於施主乞食資益色身¶
　又云瓶沙王呼佛弟子為上人内有德智外有勝行¶
在人之上故名上人　名義古師云苾芻西天草名有¶
五德體性柔軟喻出家人能折伏身語粗獷引蔓旁布¶
<pb:KR3k0055_WYG_322-31a>¶
喻出家人傳法度人連綿不絶馨香逺聞喻出家人戒¶
德芬馥為衆所聞能療疼痛喻出家人能斷煩惱毒害¶
不背日光喻出家人常向佛日故以名僧　楞嚴經云¶
十六開士悟圓通　葉和尚讃云海英岳靈誕彼開士¶
謂開衆生信心也　李白詩衡岳有闡士五峰秀真骨¶
闡士開士皆僧之稱也　潛確類書住者安心覺海永¶
息攀縁持者任持萬行無漏無失　翻譯云沙門或云¶
桑門釋師云佛法及外道凡出家者皆名沙門肇云出¶
<pb:KR3k0055_WYG_322-31b>¶
家之都名也後漢書云沙門漢言息心削髪出家絶精¶
洗欲而歸於無為也瑞應云息心達本源故號為沙門¶
　瑞應經云太子出北城門天帝復化作沙門太子曰¶
何謂沙門對曰沙門之謂道舍妻子捐棄愛欲也　善¶
覺要覽云梵語云僧迦唐言衆僧史畧云凡四人以上¶
名僧今一人亦稱僧蓋從衆之名也亦如萬二千五百¶
人為軍今一人亦稱軍也　翻譯云或和闍傳云和尚¶
梵本正名鄔波遮迦傳至于闐翻為和尚傳到此土什¶
<pb:KR3k0055_WYG_322-32a>¶
師翻名力生善見云和尚外國名漢言知有罪知無罪¶
也　又云或阿祇利寄歸傳云梵語阿遮棃耶唐言軌¶
範今稱闍黎訛畧菩提資糧論云阿遮棃夜隋言正行¶
南山鈔云能糾正弟子行故也　善住意天子經云頭¶
陀者抖擻貪欲嗔恚愚癡也　釋氏要覽云遊行僧為¶
飛錫安住僧為掛錫　又云梵語浮圗此言(唐言/也)聚相¶
梵語僧迦此言衆僧梵語招提此言方僧梵語沙門此¶
言勤息梵語闍黎此言軌範梵語泥棃此言喜樂梵語¶
<pb:KR3k0055_WYG_322-32b>¶
泥棃迦此言無雲處梵語迦陀此言諷誦梵語毘尼此¶
言律法梵語般若此言智慧梵語涅盤此言無為又言¶
滅度又言常樂梵語阿毘曇此言經律論梵語修多羅¶
此言經梵語優婆塞此言清信士又言僧又言德士梵¶
語優婆夷此言清信女又言尼梵語須菩提此言長老¶
梵語迦羅此言袈裟又名無垢衣又名忍辱鎧又名消¶
痩衣又名離塵服梵語鄔婆斯迦此言尼梵語式叉摩¶
那此言學法女即今有髪尼也　無為經曰沙門有三¶
<pb:KR3k0055_WYG_322-33a>¶
坐禪為上輩誦經為中輩助衆為下輩　唐㑹要云天¶
寶六載五月制僧尼令祠部給牒則僧尼給牒自唐明¶
皇始也　唐食貨志云肅宗鳯翔間鄭叔清議以天下¶
用度不充請得召人納錢給空名度僧道則空名度牒¶
自唐肅宗始也　事物紀原云隋文帝以沙門彦琮為¶
翻經館學士命僧以官自此始　唐大歴中年興善寺¶
胡僧不空卒賜開府儀同三司司空諡曰大辯正廣智¶
不空三藏和尚　𢎞明集元魏封法果輔國宜城子加¶
<pb:KR3k0055_WYG_322-33b>¶
忠信侯封安國公　唐武后以僧懷義為新平道大總¶
管討突厥以僧統兵僅見於此¶
　　僧二¶
原事物紀原曰後漢明帝遣蔡愔等天竺訪僧見摩騰¶
乃要還漢地此中國有僧之始也　史畧曰明帝聽陽¶
城侯劉峻等出家此又中國人為僧之始也　晉書曰¶
鳩摩羅什天竺人也世為國相父鳩摩羅炎聰懿有大¶
節將嗣相位乃辭出家東度蔥嶺龜兹王聞其名郊迎¶
<pb:KR3k0055_WYG_322-34a>¶
之請為國師王有妹年十二才悟明敏諸國交聘並不¶
許及見炎心欲當之乃逼以妻焉既而羅什在胎其母¶
慧解倍常及年七歲母遂與俱出家羅什從師受經日¶
誦千偈義亦自通年十二其母㩦到沙勒國王甚重之¶
遂停沙勒一年博覽五經為性率達不拘小檢専以大¶
乗為化諸學者共師焉年二十龜兹王迎之還國廣說¶
諸經四逺學徒莫之敢抗西域諸國咸伏羅什神儁苻¶
堅聞之乃遣吕光率兵伐龜兹謂光曰若獲羅什即馳¶
<pb:KR3k0055_WYG_322-34b>¶
驛送之光還至凉州聞苻堅為姚萇所害於是竊號河¶
右羅什在凉州積年姚興破吕隆乃迎羅什待以國師¶
之禮嘗講經於草堂寺下忽下髙座謂興曰有二小兒¶
登吾肩欲障須婦人興召宫女進之一交而生二子焉¶
　通鑑晉成帝紀曰趙王石勒以天竺僧佛圗澄預言¶
成敗數有驗敬事之及虎即位奉之尤謹衣以綾錦乗¶
以雕輦朝㑹之日太子諸公五日一朝國人化之率多¶
事佛澄之所在無敢向其方面涕唾者爭造寺廟削髪¶
<pb:KR3k0055_WYG_322-35a>¶
出家　髙僧傳曰帛尸棃密多羅此云吉支西域人呼¶
為髙座傳云國王之子當承繼世而以國讓弟遂為沙¶
門密天姿髙朗風神超邁晉永嘉初始到中國值亂仍¶
過江止建初寺丞相王導一見而竒之以為吾之徒也¶
密常在石子崗東行頭陁既卒因葬於此成帝懷其風¶
為樹利冢後有關右沙門來遊乃於冢處起寺陳郡謝¶
混賛成其業追旌往事仍曰髙座寺也　梁書曰沙門¶
釋寶誌不知何許人於宋泰始中見之出入鍾山徃來¶
<pb:KR3k0055_WYG_322-35b>¶
都邑年已五六十矣宋齊之交稍顯靈迹被髪徒跣語¶
黙不倫或被錦袍飲啖同於凡俗恒以銅鐃剪刀鑷屬¶
拄杖負之好為懺記所謂誌公符是也天監十二年卒¶
將死忽移寺金剛像出置戸外語人云菩薩當去旬日¶
無疾而終先是琅邪王筠至莊嚴寺寶誌遇之與交言¶
歡飲至亡勅令筠為碑蓋先覺也　洛陽迦藍記曰沙¶
門寶公不知何許人也形貌寢陋心識通達過去未來¶
預覩三世發言似懺不可得解事過之後始驗其實胡¶
<pb:KR3k0055_WYG_322-36a>¶
太后問以世事寶公曰把粟與鷄喚朱時人莫解其義¶
后為尒朱榮所害始驗其言　梁書云誌公欲堅武帝¶
心請出囚持杯水驗之帝如其言召應死囚二十輩各¶
置水滿器令戴之周行於庭戒曰水不溢貸爾死於是¶
作樂譁之久之杯水如故問之若聞樂作乎皆曰不聞¶
誌公曰彼畏死故惟知水不知樂也求道亦當爾莫待¶
急時陛下力猛心堅必破死生　唐髙僧傳曰三藏法¶
師元奘陳留人姓陳氏貞觀初肇自咸京誓往西國窮¶
<pb:KR3k0055_WYG_322-36b>¶
覽聖迹經六載至摩伽陁城凡十二年備歴聖君龍庭¶
之文鷲嶺之祕皆研機覩奥矣又造迦葉結集之墟千¶
聖道成之樹䖍心頂禮焚香散花設大施㑹於是五天¶
億衆十八國王獻氊投珠積如山岳咸稱法師為大乗¶
也及東歸太宗詔留於𢎞福道塲乃詔名德僧靈潤等¶
二十人譯梵自菩薩戒至摩訶般若總七十四部一千¶
三百餘軸法師身長八尺睂目疎朗凡所遊歴一百二¶
十八國　唐書曰李翺為朗州刺史問惟儼禪師如何¶
<pb:KR3k0055_WYG_322-37a>¶
是道師云雲在天水在缾翺作偈曰鍊得身形似鶴形¶
千株松下兩函經我來問道無餘話雲在青天水在缾¶
　酉陽南部談賔録曰僧萬迴年二十餘貌癡不語其¶
兄戍遼陽久絶音問或傳其死其家為作齋萬廻急卷¶
餅茹大言曰兄在我將饋之出門如飛馬馳不及及暮¶
而還得其兄書緘封猶濕𢎞農抵安西蓋萬餘里以其¶
萬里而回故號萬回先是元奘法師向佛國取經見佛¶
龕題柱曰菩薩萬回謫向閿鄉地教化矣奘師馳驛至¶
<pb:KR3k0055_WYG_322-37b>¶
閿鄉問此有萬回師無令呼之萬回至奘師禮之施三¶
衣缾鉢而去　宋髙僧傳曰禪月大師貫休以詩謁呉¶
越王錢鏐有滿堂花醉三千客一劒霜寒十四州之語¶
鏐令改作四十州乃可相見休曰州亦難添詩亦難改¶
孤雲野鶴何天而不可飛遂入蜀以詩投王建曰一缾¶
一鉢垂垂老萬水千山得得來建遇之甚厚常呼為得¶
得和尚　明泳化類編曰板的達天竺中印度僧也元¶
至正甲辰至燕受灌頂戒洪武甲寅至金陵召見稱㫖¶
<pb:KR3k0055_WYG_322-38a>¶
賜印號善世禪師居蔣山統制天下諸山仍移文各郡¶
許詣蔣山受菩薩法戒所司勿禁人多繪像事之以為¶
活佛御製善世歌有談天般若生蓮花之句尋遊方三¶
年復還蔣山賜金環茜衣車駕臨幸必造其室咨問法¶
要屢賦詩篇有曰晨向巖前觀日出暮禪松底聽風來¶
蓋規之也死無他異葬天禧寺而屋之　又曰來復字¶
見心豫章人以人才仕元至學士因亂削髪為僧初髯¶
甚長後為僧而髯如故所與遊皆名士胸次清灑溢為¶
<pb:KR3k0055_WYG_322-38b>¶
詩章時僧宗泐著稱復與之齊名太祖嘗誦其所為詩¶
文嗟賞久之因蜀王與復善講論著作以故得達太祖¶
一日召問曰汝不欲仕我而去出家為僧吾亦聽汝然¶
留鬚亦有說乎對曰削髪除煩惱留鬚表丈夫太祖笑¶
而遣之又一日召見賜之饍既罷復上詩稱謝詩云祇¶
園風雨曉吹香手挽袈裟近玉牀闕下彩雲生雉尾座¶
中金茀動龍光金盤蘇合來殊域玉盌醍醐出上方稠¶
疊濫承天上賜自慚無德誦陶唐太祖覽詩大怒曰汝¶
<pb:KR3k0055_WYG_322-39a>¶
詩用殊字是謂我為歹朱耶又言無德誦陶唐謂朕無¶
德則雖欲以陶唐誦我而不能耶何物奸僧敢大膽如¶
此遂殺之初復被徴其師訢笑隱止之曰上苑亦無頻¶
婆果且留殘命吃酸棃復不聽及臨刑而悔因道訢語¶
上聞逮訢至將殺之訢曰此故偈臣偶言非有他也上¶
問訢何出訢曰出大藏某録某函檢視果然乃釋之¶
又曰宗泐浙江台州人應天府志稱泐季潭是也性頗¶
聰慧凡經書一目輒能誦尤博渉古今善屬文住持京¶
<pb:KR3k0055_WYG_322-39b>¶
師天界寺太祖嘗幸寺見泐動止異常因令其蓄髪欲¶
官之泐固辭尋奉詔注心經金剛楞伽三經馬后崩葬¶
之日㑹風雨電震上甚不樂忽召泐至謂之曰皇后將¶
就葬汝其宜為偈泐應聲曰雨落天垂淚雷鳴地舉哀¶
西方諸佛子同送馬如來上恱頃之天霽遂啟輀詔賜¶
泐白金百兩有金室集行於世　又曰金碧峰宣州一¶
異僧也姓石氏六歲依雲寂温法師為弟子遊峨睂山¶
絶粒啖柏嘗趺坐大樹下溪水泛溢人疑已死越七日¶
<pb:KR3k0055_WYG_322-40a>¶
水退趺坐如故比歸即州治西草堂靜息焉太祖渡江¶
偶一元臣迎謂曰今欲霸我將財貨納贐太祖叱曰我¶
本順天應人行王道汝敢霸視我耶元臣曰若篤行王¶
道可尋宣州僧金碧峰必有所授太祖抵宣州遂訪之¶
乃一老僧趺坐太祖仗劒就前問姓名不對因按劒視¶
之僧亦引頸就焉上笑曰可見殺人王道乎僧曰可見¶
不怕死和尚耶因相語遂洽僧乃曰而欲行王道我有¶
所授太祖推誠温詢僧曰建康有地可王此真帝王之¶
<pb:KR3k0055_WYG_322-40b>¶
居遂定鼎焉　又曰永隆蘇州人異僧也時洪武二十¶
五年太祖頒度僧之令冒請者遂至三千餘人上怒命¶
錦衣衞悉戮之隆上言願焚身代諸僧請死詔許之勅¶
中官以武士衛其龕至雨花臺隆從容出龕望闕叩辭¶
遂入龕書偈一首又取香一瓣書風調雨順四字於其¶
上謂中官曰煩奏陛下遇旱以此香祈雨必驗遂秉炬¶
自焚體不倒異香逼人羣鶴舞於龕頂上中官復命太¶
祖乃宥衆僧㑹歲大旱命以所遺香下於天禧寺禱雨¶
<pb:KR3k0055_WYG_322-41a>¶
至夜果大霈上曰此真永隆雨也御製落魄僧傳以弔¶
之¶
　　僧三¶
原六法　五門(成實論曰如說比丘成就六法能以口/風吹散雪山  髙僧傳曰僧督得禪法)¶
(要遂精/練五門)　拘鄰　平叔(増一阿含經曰將養聖衆不失/威儀即阿若拘鄰比丘  髙僧)¶
(傳曰廬山隱士劉遺民見僧肇般/若無智論曰不意方今復有平叔)　離日　彌天(増一/阿含)¶
(經曰坐禪入定心不錯亂即/離日比丘  下詳菩薩二)　鵬耆　鷹俊(増一阿含/經曰言論)¶
(辨了而無疑滯又能造偈誦歎如來德即謂鵬耆舍比/丘  髙僧傳曰支遁嘗養一鷹人問何以荅曰賞其神)¶
<pb:KR3k0055_WYG_322-41b>¶
(俊聊復/畜耳)　松柏　梧桐(髙僧傳曰姚興問司徒姚嵩僧/睿如何荅曰實鄴衛之松柏)¶
(又曰恵紹將於東石室自焚臨終謂同學/曰吾燒身處當生梧桐其後三日果生焉)　三輩　四¶
道(一詳僧一薩請僧福田經曰聖僧四/道果僧菩  僧佛應化僧聖應化僧)　放鶴　馴虎¶
(有遺支道林鶴者道林謂鶴曰爾冲天之物寧為耳/目之翫者乎遂放之  髙僧傳云恵永感虎來馴)¶
賦詩　制論(恵林善屬文作碧雲之什一洛陽伽藍記/曰僧肇法師制四論合為  巻曽呈廬山)¶
(逺大師而大師/歎仰不已云云)　食針　哭杖(羅什不拘細行諸僧故/多效之什乃聚針盈掬)¶
(食之諸僧盡皆愧服令晉書曰沙門曇瞿秃髪傉檀時/從河南來持一錫杖  人跪曰此是般若眼奉之可以)¶
(得道人或藏其錫曇瞿大哭數聲閉目須㬰起而/取之咸竒其神異莫能測也後兵亂不知所在)　度¶
<pb:KR3k0055_WYG_322-42a>¶
蟒　伏獅(髙僧傳曰安清字世髙安息國王太子出家/修道多有神通有一同學值施主不稱每輒)¶
(懟恨髙與辭訣云命過當受惡形我得道必相度靈帝/末振錫江南達䢼亭湖廟廟神降以告髙曰昔吾以瞋)¶
(恚故墮此神報此身滅後恐墮地獄吾有絹千匹并雜/寶物可以立法營塔使生善處髙曰故來相度何不出)¶
(形神從牀後出頭乃是大蟒髙向之梵語蟒悲淚如雨/乃取廟物達豫章為造東寺後暮有少年跪髙受呪髙)¶
(曰廟神得離惡形矣及又曰釋法顯姓龔氏平陽武陽/人三歳便度為沙彌  受大戒以晉隆安三年西度流)¶
(沙將至天竺去王舍城三十里有一寺逼暝過之顯欲/詣耆閣崛山寺僧諫曰路甚難阻多黒獅子亟經噉人)¶
(何由可至顯曰逺渉數萬里誓到靈鷲雖有險難吾不/懼也既至山日將曛夕遂留山中燒香禮拜如覩聖儀)¶
(有三黒獅子來蹲踞顯前䑛唇揺尾顯誦經不輟獅子/乃低頭下尾伏顯足前顯以手摩之獅子良久乃去)¶
<pb:KR3k0055_WYG_322-42b>¶
　乗杯　振錫(髙僧傳曰杯度者不知其姓名常乗木/杯渡河因名焉不修細行不甚精持飲)¶
(酒食肉與俗人不異也僧又曰康僧㑹其先康居人呉/地初染大法風化未全  㑹欲使道振江左乃振錫東)¶
(遊以呉赤烏十年初達建/業營立茆茨設像行道)　支許　岩議(支遁字道林/講維摩經遁)¶
(為法師許詢為都講遁議衆謂無以歴難詢設一難亦/謂遁不能復通也  梁書曰有恵岩恵議道人并住東)¶
(安寺學行精整為道俗所推/都下謂之語曰東安談議林)　花氏城　杯度鉢(法藏/傳曰)¶
(馬鳴比丘於花氏城中與五百王子同時悟道有髙僧/傳曰朱靈期使髙麗還值風飄至一洲見一寺  石人)¶
(靈期竭誠懴悔乃為真人因以鉢與杯度度得/鉢直入雲還投之云我不見此鉢乃四千年矣)　仙人¶
星　咒龍雨(髙僧傳曰道開從西而來日行七百里太/史奏石虎云有仙人星見當有髙士入境)¶
<pb:KR3k0055_WYG_322-43a>¶
(咒又曰沙公苻堅時旱/  龍下鉢中天即大雨)　呪鉢生蓮　蹍石大水(佛圗/澄妙)¶
(通𤣥術腹旁有孔當齋時至流水側引五藏洗之還内/腹中取鉢臨水燒香咒之生青蓮花  髙僧傳云訶羅)¶
(竭者多衍頭陀晉武元康元年西入婁至山石室坐禪/去水逺乃以左脚蹍室西石壁蹈沒指既拔足水從中)¶
(出清香軟美四時不竭/來飲者止飢渴除病)　革囊見試　穢尸敢行(髙僧/嵬戒)¶
(行嚴潔嘗有一女子寄宿自稱天女以上人有德天遣/我來勸勉其意嵬執意貞確一心無擾曰吾心若死灰)¶
(無以革嚢見試女乃凌雲而逝顧曰海水可生須彌可/傾彼上人者秉心堅貞  續髙僧傳釋慧恭益州成都)¶
(人與同寺慧逺結契逺詣長安恭往荆揚訪逺相遇欣/然同宿逺言談泉湧恭竟無所道逺問恭恭曰唯誦得)¶
(觀世音經一巻逺怪之恭曰經卷雖小尊敬者得無量/福願息瞋心當為法師誦一遍乃結壇昇座恭發聲唱)¶
<pb:KR3k0055_WYG_322-43b>¶
(經題異香遍滿房宇及入經文天上作樂嘹亮振空兩/花雰霏滿地誦訖下座花樂方散逺頓足頂禮淚下交)¶
(流謝曰慧逺臰穢死尸敢行天/日之下恭長揖而去不知所之)　臭泥蓮花　黒衣宰¶
相(上詳佛二有宋沙門慧琳秦郡秦縣人姓劉氏少出/家冶城寺  才華兼内外之學嘗著均善論行於世)¶
(文帝見論賞之元嘉中遂叅權要侔於宰相㑹稽/孔愷詣之歎曰遂有黒衣宰相可謂冠履失所矣)　枯¶
樹生枝　飛鳥投果(洛陽伽藍記云法雲寺西域烏萇/國胡沙門曇摩羅所立摩羅聰慧)¶
(學窮釋氏至中國即曉魏言及隸書凡所聞見無不通/解戒行真苦祕咒神驗咒枯樹能生枝葉咒人變為騾)¶
(馬見者無不驚怖西域所齎舍利骨及佛牙經像皆在/此寺  髙僧傳云天竺沙門智伽達禪學深明來遊宋)¶
(境學在中坐禪日時將迫念欲虚/齋乃有羣鳥銜果飛來投之云云)　増碧眼　白足(達/磨)¶
<pb:KR3k0055_WYG_322-44a>¶
(眼紺青色稱碧眼胡僧水髙僧傳云釋曇如遊化關/中足白於面雖跣渉泥  未嘗沾汚時稱白足和尚)¶
赤髭　白眼(上詳僧四眼魏髙僧傳支謙博覽經籍細/長黒瘦兩  多白而晴黄時人語曰支郎)¶
(眼中黄形軀/雖細是智嚢)　飛錫　雨花(潛確類書舒州潛山最竒/而山麓尤勝誌公與白鶴)¶
(道人同謀於梁武帝俾各以物誌其地者得之已而鶴/先飛去至麓將至忽聞空中飛錫聲誌公之錫遂卓於)¶
(山麓遂各以所識築室焉咫大洞坊雲花寺大歴/初僧嚴講經天雨花至地  尺而㓕夜有光燭室)　㸃¶
石　吐霧(潛確類書梁髙僧生公講經於虎丘寺聚石/為徒與談至理石皆㸃頭  元豐間久旱裕)¶
(陵齋禱甚力一夕夢有僧乗馬馳空中口吐雲霧既覺/雨大作逮旦物色至相國寺羅漢中第十三尊正所夢)¶
(也/)　食鳩　騎馬(潛確類書鄧州和尚日食二鳩有貧/士求餐分二足與食食訖僧盥潄雙)¶
<pb:KR3k0055_WYG_322-44b>¶
(鳩從口出一能行一匍匐在地士驚愕亦吐飯二足亦/出因號食鳩和尚  山堂肆考宋禪恵大師雅州名山)¶
(人屢舉不第元符間郡守吕由誠以僧勅戲之師即削/髪為僧或叩以佛法不許乗馬師即曰文殊駕獅子普)¶
(賢跨象王新來一個佛騎/馬也何妨其機敏如此)　墮雁　聞鴉(西域有比丘/見羣雁飛乃)¶
(曰可充我食一雁即墮地佛曰此雁王也不可食因立/雁塔  傳燈録云益州無住禪師嘗務宴寂於是庭樹)¶
(鴉鳴杜鴻漸問師聞否曰聞鴉去又問師聞否曰聞鴻/漸曰鴉去無聲何師言聞曰聞非有聞非關聞性本來)¶
(不生何曽有㓕有聲之時是聲塵自生無聲之時是聲/塵自㓕而此之聞性不隨聲生不隨聲㓕悟此聞性即)¶
(免聲塵/所縛)　弄獅　喚虎(山堂肆考藥山禪師問雲巖聞/汝解弄獅子是否曰是弄得幾)¶
(出巖曰弄得六出藥山曰我亦弄得一出巖後到溈山/溈山問長老在藥山弄獅子是否雲巖曰是曰長弄否)¶
<pb:KR3k0055_WYG_322-45a>¶
(還有置時雲巖曰要弄即弄要置即置否潭州華林善/覺禪師時觀察使裴休訪之問有侍者  師曰有二個)¶
(乃喚大空小空二虎自菴後出師曰有客且去二虎咆/哮而去休問作何行業感得如斯師曰山僧嘗念觀音)¶
(經/)　巢鵲　召魚(山堂肆考杭州道林禪師姓呉名元/卿初至秦望山見長松枝葉蟠屈如)¶
(蓋遂棲其上復有鵲巢其側人目為鳥窠和尚夜蜀普/録東川解魔寺僧吉祥魁梧多力受飯五鉢日  誦經)¶
(五函池中魚知其數/以名召之皆出水面)　金舌　布毛(唐金舌和尚趙人/文宗開成間三召)¶
(不至乃截其舌以進上即命焚之乃為金舌夜哦經如/故遂以金舌名之  傳燈録云道林禪師有侍者辭去)¶
(師曰何往曰往諸方學佛法師曰若是佛法此中亦有/少許於身上拈起布毛吹之其人遂悟時謂布毛侍者)¶
　遊莊　投海(山堂肆考南泉普願禪師姓王擬取明/日遊莊其夜土地神先報莊主莊主乃)¶
<pb:KR3k0055_WYG_322-45b>¶
(預為備師到問莊主爭知老僧來莊主云昨夜土地神/報師來師曰王老修行無力却被鬼神覷見  淨真華)¶
(亭人宋嘉定間為興聖寺僧有道行嘉熙間浙江錢塘/江坍真作偈呈趙端明遂以身投海三日而還謂衆曰)¶
(我在龍宫說法龍神聽受此江不復崩矣語/訖復入於海安撫上其事勅賜護國真法寺)　玉帶¶
草鞵(山堂肆考佛印禪師法名了𤣥饒州人東坡與之/遊時住潤州金山寺東坡赴杭過潤為留數日一)¶
(日值師掛牌與弟子入室公便服入方丈見之師曰内/翰何來此間無坐處公戲曰借和尚四大作禪牀師曰)¶
(山僧有一轉語内翰言下即荅當從所請不然願留所/繫玉帶以鎮山門公許之便解帶置几上師云山僧四)¶
(大本空五藴非有内翰欲於何處坐公擬議未即荅師/即呼侍者云收此玉帶永鎮山門公笑而與之師遂取)¶
(衲裙相報前昔有一住山僧或謀攘之僧乃掛草鞵一/雙於方丈  題詩云方丈前頭掛草鞵流行坎止任安)¶
<pb:KR3k0055_WYG_322-46a>¶
(排老僧脚底從來闊/未必枯髏就此埋)　蓮社　虎溪(髙僧傳云晉義熙/間僧恵逺居廬山)¶
(與劉遺民等十八賢同修淨土中有白蓮池因號蓮社/以書招陶淵明淵明曰若許飲酒即往師許之遂造焉)¶
(既而無酒陶攅眉而去謝靈運求入社逺師以其心雜/止之  廬山記云恵逺居廬山東林寺送客不過溪一)¶
(日與陶淵明道士陸靜修共話不覺踰之虎輒驟鳴/三人大笑而别後建三笑亭内有小渠名曰虎溪)¶
破竈　方袍(潛確類書岳山廟有一竈甚靈祭享甚衆/墮和尚以杖擊之三下云咄只是泥土合)¶
(成聖從何來竈乃墮落須㬰一青衣人拜師曰我是竈/神久受業報蒙說無生得脫此處特來相謝因號破竈)¶
(和尚衣僧寶傳泉州龜洋慧忠禪師屬唐武宗廢教例/為白  作偈云多年塵事漫騰騰雖著方袍未是僧今)¶
(日修行依善慧滿/頭留髪待然燈)　額珠　心鏡(彚苑云額珠内隱匪/指莫妙  文粹云心)¶
<pb:KR3k0055_WYG_322-46b>¶
(鏡外塵匪/磨莫照)　伊蒲供　水田衣(上詳佛四積王右丞詩/乞食從香  裁衣學水)¶
(田按水田衣稻/畦帔即袈裟也)　無垢衣　忍辱鎧　消痩衣　離塵¶
服(俱袈/裟名)　雪過腰　香還頂(上詳佛三人華夷考云僧/迦者西域  唐時居京師)¶
(之薦福寺嘗獨處一室其頂上有一穴恒以絮窒之夜/則去絮香從頂穴中出煙氣滿房非常雰霏及曉香還)¶
(頂上仍以/絮窒之)　即色論　剃頭書(世說支道林作即色論/畧曰夫色云性也不自)¶
(有色色不自有雖色而空故曰色即為空色復異空龎/山堂肆考人勸劉淨翁捨俗出家黄山谷詩云淨名)¶
(老總垂鬚君宰元無免破除身若/出家心若住何須更覓剃頭書)　雲霞思　水月心¶
(唐詩云雲霞思獨元謂禪思也也/又云水月心方寂水月心禪心)¶
<pb:KR3k0055_WYG_322-47a>¶
　　僧四¶
原密行(淨/名)　利根(辨才/見性)　執恵炬(涅槃/經云)　知刼灰(髙僧/傳云)¶
(竺法蘭天竺人漢武穿昆明池底得黒灰問東方朔朔/云不知可問西域胡僧法蘭至問之蘭云世界終盡刼)¶
(火洞燒此/乃是也)　度人格(祠部格王公已下薨别敕許度人/者親王二十三品已上三人並須)¶
(亡者子孫及妻媵并通取周親妻媵不須世業/若數不足唯見在度如有假冐不在原首之限)　出家¶
格(又云私家部曲客奴婢等不得入道如别勅/許出家後犯還俗者追歸舊主各依本色)　赤髭¶
三藏(洛陽伽藍記云佛耶舍此名覺明日誦三/萬言洞明三藏為人髭赤時號赤髭三藏)　連睂¶
禪師(髙僧傳云法秀罽賔人也罽賔多聖達屢值明師/博貫羣經特深禪法為人沈邃有慧解儀範詳正)¶
<pb:KR3k0055_WYG_322-47b>¶
(生而連睂故世號/連睂禪師云云)　生融之學　觀肇之名(髙僧傳云/通情則生)¶
(融上首精難則觀肇第一按竺道/生融覽恵觀肇法師四僧名也)　長老　髙僧　上¶
人　開士　善根　福地　法器　道心　梵行　覺¶
性　修行　宴坐　聽法　觀心　演法有縁　遊方¶
無住　脫畧塵境　歸依法門　五藴皆空　諸漏已¶
盡(謂六/根也)　觀身色頓悟無生之理　處世界當持不染¶
之心　身則有為所以歸於三寳　心實無相俾乎宗¶
本一乗　虚幻非實身喻芭蕉之形　明徹無瑕心學¶
<pb:KR3k0055_WYG_322-48a>¶
琉璃之地　増宿桑(漢裴楷曰浮屠不三宿桑下/不欲久生恩愛精之至也)　摩¶
松(山堂肆考元奘法師貞觀初往西域取經手摩靈巖/寺松曰吾西去汝可西向若歸則東向使弟子知之)¶
(及去其枝年年西向忽一年東向弟子/曰吾師歸矣果然因號松曰摩頂松)　傳燈(山堂肆/考僧以)¶
(法傳度小師曰傳/燈謂能破暗也)　刻漏(國史補云僧慧逺在廬山以/山中不知更漏乃取銅葉製)¶
(器狀如蓮花置水盆上底孔漏水半/之則沉每晝夜十二沉為行道之節)　賜紫(山堂肆考/唐武后以)¶
(僧法朗譯大雲經命賜紫袈/裟則僧之賜紫自天后始也)　賜黄(又曰僧舊著黒衣/元文宗寵愛僧訢)¶
(笑隱賜以黄衣其&KR1131;後皆衣黄歐陽元功題僧墨菊詩/苾蒭元是黒衣郎當代深仁始賜黄今日黄花翻潑墨)¶
(本來面目/見馨香)　投簪(廬山記投簪落/髪委命受業)　留鬚(詳僧/二)　買山¶
<pb:KR3k0055_WYG_322-48b>¶
而隱(世說支道林就深公買印山/深公曰未聞巢由買山而隱)　叩冰而浴(山堂肆/考叩冰)¶
(和尚崇安人名藻光出家參雪峯真覺禪/師住瑞巖院前有溪遇冬則叩冰而浴)　嘗水卜地¶
(又曰梁天監元年有天竺僧智藥自西土來泛舶至漢/上尋至韶州曹溪水口聞其香掬嘗其味曰此水上流)¶
(有勝地尋之遂開山立石寳林乃云此去百七十/年當有無上法寶在此演法今六祖南華是也)　問¶
山結庵(又曰龍湖禪師名普聞唐僖宗第三子往湖南/石霜寺參禪及去囑之曰汝逢乾即止逢陳即)¶
(住至邵武問其山曰大乾問居者/曰有一道士姓陳師悟遂結庵焉)　借宿道者(潛確類/書黄梅)¶
(東山一道者參四祖云汝老矣道者退見一女子洗衣/問曰借你家宿肯麽女曰家有父母肯留汝則宿道者)¶
(行不逺於大樹下坐脫自是/女子有孕生一男竟傳法嗣)　錦襠婦人(袁郊甘澤謡/曰沙門圎澤)¶
<pb:KR3k0055_WYG_322-49a>¶
(與隱士李源同遊峩睂舟次南浦見婦人錦襠負罌而/汲澤曰所不欲由此者為是也此婦人孕三年矣遲吾)¶
(為子今已見之無可逃者三日浴兒願公臨顧以一笑/為信後十三年當於杭州天竺相見至暮果亡婦乳一)¶
(日源往視之兒見源即軒渠而笑李後如期至杭忽聞/葛洪井畔有牧童隔水呼源乃澤也歌曰三生石上舊)¶
(精䰟賞月吟風莫要論慙愧情人逺相/訪此身雖異性常存歌畢舞袖而去)　翠竹黄花(傳/燈)¶
(録云迷人不知此身無象應物現形遂喚青青翠竹總/是法身鬱鬱黄花無非般若黄花若是般若般若即同)¶
(無情翠竹若是法身法身即/同草木如此之言寧堪齒録)　寒灰死火(古禪師曰無/心即是道若)¶
(得無心輪迴永斷但學休心如癡如愚似胞胎中出來/第一莫記一個字在心一向如寒灰死火枯木石頭又)¶
(似一個無孔/鐵椎始得)　山中老宿(東坡詩云山中老宿依/然在案上楞嚴已不看)　竿¶
<pb:KR3k0055_WYG_322-49b>¶
頭進歩(傳燈録曰百尺竿頭須/進歩十方世界是全身)¶
　　僧五¶
原詩宋謝靈運過瞿谿石室飯僧詩曰清霄颺浮煙空¶
林響法鼓庶乗四等觀永拔三界苦　隋江總經始興¶
廣果寺題愷法師山房詩曰息舟候香埠悵别在寒林¶
竹近交枝亂山長絶逕深輕飛入定影落照有疎隂不¶
見投雲狀空流折桂心　増唐韋應物詣西山深師詩¶
曰曹溪舊弟子何縁住此山世有征戰事心將流水閑¶
<pb:KR3k0055_WYG_322-50a>¶
埽林驅虎出宴坐一林間　沈佺期九真山靜居寺謁¶
無礙上人詩曰大士生天竺分身化日南人中出煩惱¶
山下即伽藍小澗香為刹危峰石作龕候禪青鴿乳窺¶
講白猿叅藤愛雲間壁花憐石下潭泉行幽供好林掛¶
浴衣堪弟子哀無識醫王惜未談機疑聞不二蒙昧即¶
朝三欲究因縁理聊寛放棄慙超然虎溪夕雙樹下虚¶
嵐　劉禹錫謁枉山㑹禪師詩曰我本山東人平生多¶
感慨弱冠遊咸京上書金馬外結交當世賢馳聲溢四¶
<pb:KR3k0055_WYG_322-50b>¶
塞勉修貴及早狃健不知退錙銖揚芬馨尋尺招瑕類¶
淹留郢南都摧頹羽翰碎安能咎往事且欲去沈痗吾¶
師得真如寄在人寰内哀我墮名網有如翾飛輩曈曈¶
揭智燭照使出昏昧靜見元關啟歆然初心㑹夙尚一¶
何微今得信可大覺路明證入便門通懺悔悟理言自¶
忘處屯道猶泰色身豈吾寶慧性非形礙思此靈山期¶
未卜何年載　孟郊夏日謁智逺禪師詩曰吾師當幾¶
祖說法雲無空禪心三界外宴坐天地中院靜鬼神去¶
<pb:KR3k0055_WYG_322-51a>¶
身與草木同因知護王國滿鉢盛毒龍抖擻塵埃衣謁¶
師見真宗何必千萬刼瞬息去樊籠盛夏火為日一堂¶
十月風不得為弟子名姓掛儒宫　杜甫謁真諦寺禪¶
師詩曰蘭若山髙處煙霞障幾重凍泉依細石晴雪落¶
長松問法看詩妄觀身向酒慵未能割妻子卜宅向前¶
峰　王維夏日過青龍寺謁操禪師詩曰龍鍾一老翁¶
徐歩謁禪宫欲問義心義遥知空病空山河天眼裏世¶
界法身中莫怪銷炎熱能生天地風　裴迪夏日過青¶
<pb:KR3k0055_WYG_322-51b>¶
龍寺謁操禪師詩曰安禪一室内左右竹亭幽有法知¶
不染無言誰敢酬鳥飛爭向夕蟬噪已先秋煩暑自兹¶
適清凉何所求　李端夜投豐德寺謁海上人詩曰半¶
夜中峰有磬聲偶尋樵者問山名上方月曉聞僧語下¶
界林疎見客行野鶴巢邊松最老毒龍潛處水偏清願¶
得逺公知姓字焚香洗鉢過餘生　陸龜蒙寒夜同襲¶
美訪北禪院寂上人詩曰月樓風殿靜沉沉披拂霜華¶
訪道林鳥在寒枝棲影動人依古堞坐禪深明時尚阻¶
<pb:KR3k0055_WYG_322-52a>¶
青雲歩半夜猶追白石吟自是海邊鷗伴侣不勞金偈¶
更降心　皮日休奉和訪寂上人詩曰院寒青靄正沉¶
沉霜棧乾鳴入古林數葉貝書松火暗一聲金磬檜煙¶
深陶潛見社無妨醉殷浩譚經不廢吟何事欲攀塵外¶
契除君皆有利名心　僧貫休逢詩僧詩曰禪元無可¶
示詩妙有何評五七字中苦百千年後清難求方至理¶
不朽始為名珍重重相見忘機話此情　白居易喜照¶
密閑實四上人見過詩曰紫衫朝士白髯翁與俗乖疎¶
<pb:KR3k0055_WYG_322-52b>¶
與道通官秩三迴分洛下交遊一半在僧中臭帑世界¶
終須出香火因縁久願同齋後將何充供養西軒泉石¶
北窗風　宋黄公度和泉上人詩曰芒鞋踏遍萬山松¶
得得歸來丈室中破裓一身若懸磬清談對客似撞鐘¶
名家要看驚人舉覓句何須效我窮春雨地爐分半坐¶
便疑身住古禪叢　陸游宿東林寺詩曰看盡江湖千¶
萬峰不嫌雲夢芥吾胸戲招西塞山前月來聽東林寺¶
裏鐘逺客豈知今再到老僧猶記昔相逢虚窗熟睡誰¶
<pb:KR3k0055_WYG_322-53a>¶
驚覺野碓無人夜自舂　元郭奎留水雲寺貽季潭上¶
人詩曰好山吾所慕今日水西遊花雨千峰暝松風六¶
月秋龍為人聽法僧共鹿尋幽如此林泉樂榮名安足¶
求　黄鎮成寄雷隱上人詩曰最憶髙人住翠微萬巖¶
千岫雪消時林階月在行香早石屋雲多出定遲栖樹¶
有僧留聽法看泉無客和題詩松關不鎖容相叩定覓¶
春山食紫芝　白雲上人重遊淨慈憶沅禪師詩曰慧¶
日峰前閣重來百感増空存黄面老不見白頭僧道偈¶
<pb:KR3k0055_WYG_322-53b>¶
書猶在埋銘刻未曽有詩行已久何必上傳燈　僧善¶
住寄巖栖翁詩曰霜髭碧眼老頭陁陋巷曽經幾度過¶
連月不來城裏住只縁城外好山多　明髙啟送思上¶
人詩曰名林雖盡廢南去只隨縁野飯晨留鉢城鐘夜¶
到船虎馴應畏法鳥喚不驚禪他日期相見髙峰舊塔¶
前　童珮觀音巖贈僧詩曰問道祝融東相逢是逺公¶
林間孤殿破石下半潭空雲影戀苔緑山光借樹紅翻¶
經對靈鷲日日鳥聲中¶
<pb:KR3k0055_WYG_322-54a>¶
原詔後魏孝文帝立僧尼制詔曰門下凝覺澄冲事超¶
俗外揣摸菀賾理寄忘言然非言何以釋教非俗何能¶
表真是三藏舒風必資戒典六度摛花固憑尸波自象¶
教東流千齡以半秦漢俗革禁制彌密故前代英人隨¶
宜興引時輕時重以闡元奥先朝之日嘗為僧禁小有¶
未詳宜其修立近見沙門統僧顯等自云欲更一刋定¶
朕聊以淺識共詳正典事起怱怱觸未詳究且可設法¶
一時粗救俗習須元白一同更釐厥喪　宋孝武帝沙¶
<pb:KR3k0055_WYG_322-54b>¶
汰沙門詔曰門下佛法訛替沙門混雜未足扶濟鴻教¶
而専成逋藪加頃奸心頻發凶狀屢聞欺道亂俗人神¶
交忿可付所在與寺耆長精加沙汰後違犯嚴其誅坐¶
主者詳其條格速施行¶
原碑梁元帝莊嚴寺僧旻法師碑曰夫宏才妙物雲液¶
之所降生獨振孤標倫類之所逺絶是故隨光燭魏非¶
折水之恒珍和璧入秦豈潤山之常寳僧旻法師蓋天¶
地之淳精宇宙之瓌器本姓孫氏有吴開國大皇帝其¶
<pb:KR3k0055_WYG_322-55a>¶
先也法師道藹二儀德充四海含春夏之生長抱日月¶
之貞明辭㫖清新置言閑逺千門萬户必臻其奥九部¶
五時若指諸掌坦然夷易豁爾洞開故緇素結轍華戎¶
延道晨風之鬱北林龍魚之趣深澤哲人云逝指南誰¶
屬銘曰永離百非聞之寂滅茍云未樹共歸今轍方墳¶
結構伽藍罷設朱火一潛青松長列　又光宅寺大僧¶
正法師碑曰昂昂千里孰辨麒麟之蹤汪汪萬頃誰識¶
波瀾之際望之若披雲霧覩之如觀日月至乃耆年宿¶
<pb:KR3k0055_WYG_322-55b>¶
望蓄思搆疑懸鍾無盡短兵有倦猶若分旦望景履冰¶
待日莫不傾河注燭虚往實歸皇帝革命受圗補天紉¶
地轉金輪於忍土䇿紺馬於閻浮逸翮方超圗南輟軌¶
豈直盡兹相府署彼義年方當髙歩仙階永編金牒繁¶
霜凝而旦委松風凄而暮來悲馬鳴之不反望龍樹而¶
心哀銘曰澄月夜虧清氣旦卷曽巒逺岸蒼江傍緬¶
王筠國師草堂寺智者約法師碑曰結宇山椒疏壤幽¶
岫蓄雲泄雨靄映房櫳浴日涵星翻光池沼震居暇豫¶
<pb:KR3k0055_WYG_322-56a>¶
留思幽微研精經藏探求法寶香城實相之談金河常¶
樂之說究竟微妙洞逺幽元掖庭為道心之宫華林構¶
重雲之殿師子之座髙廣於燈王聽法之筵衆多於方¶
丈開寳函之奥典闡金字之微言顯證一乗宣揚三慧¶
辨才無閡遊戲神通莫不皆悟無生咸知妄想隨類得¶
解俱㑹真如銘曰形在江湖心超祇鷲思協風雲量包¶
宇宙軒瞰蒼波窗承翠嶺須枕煙露掔持光景　沈約¶
比丘尼僧敬法師碑曰立言道往標情妙覺置想依空¶
<pb:KR3k0055_WYG_322-56b>¶
練心成學緼日悠長疏年緬邈風遷電改斯理莫違神¶
有殊適形無異歸臨泉結慟有愴徂暉松飈轉蓋山雨¶
披衣載刋貞軌永播餘徽　王僧孺栖元寺雲法師碑¶
曰𦕈𦕈大家茫茫真樸多淪愛有莫辯塵濁猗歟息心¶
言髙理邈居之匪絢得之靡學刻情幾種厲想元覺且¶
說且定以披以握來遵北渚至依西岳西岳峨峨北渚¶
迴波庭棲弱羽簷挂輕蘿甘麤衣惡棄厚安薄滅意囂¶
湫寄心寥廓　陳徐陵東陽雙林寺傅大師碑曰自修¶
<pb:KR3k0055_WYG_322-57a>¶
禪逺豁絶粒長齋非服流霞若食朝沆姜原所履天歩¶
可以為儔河流大屐神足宜其相比夫以連城之寳照¶
廡之珍野老怪而相捐工人迷而不識昔漢皇愛道欒¶
大不臣魏祖優賢揚叟如客河上之老輕舉臨於孝文¶
臺下之人髙尚加於光武五胡内奰蒼鵞之兆未萌四¶
海横流夷羊之牧匪見滴海未盡其辭懸河不窮其義¶
伯陽之德貞桓紀於瀬鄉仲尼之道髙碑書於魯縣亦¶
有揚雄弟子鄭元門人俱述清猷載刋元石銘曰來儀¶
<pb:KR3k0055_WYG_322-57b>¶
上國抗禮承明妙辯無相深言不生撞鐘比說擊鼓慙¶
英樂論天口誰其與京乍見仙掌爰標神足色豔浮檀¶
香踰薝蔔噭噭門人承師若親寧焚軟疊弗燎香薪合¶
窟為定方墳以墟須彌巨海變炭揚塵淨土無壤靈儀¶
自真何時湧塔復覩全身　江總明慶寺南禪師碑銘¶
曰百世之上百世之下含章隱璞明真照假空行已無¶
希音和寡不有耆德誰其繼者朗月靈懸髙風獨寫¶
又建初寺瓊法師碑曰夫智慧精進皆曰第一妙德淨¶
<pb:KR3k0055_WYG_322-58a>¶
名並稱不二若乃幹五欲之泥解六情之網禦寶車之¶
跡面香城之路荷持像法汲引人倫惟此法師心力備¶
矣東山北山之部貫花散花之句並編柳成簡題蒲就¶
業學非全朔無待冬書師夢尹儒自知秋駕銘曰屑屑¶
人世茫茫大千欲流心火意樹身田老驚靈籥孔惜逝¶
川三空莫辯二諦何詮佛日初照慈雲不偏秋露寂滅¶
莫繫悠然　増唐獨孤及揚州慶雲寺律師一公塔碑¶
銘曰茫茫五濁愛習如積何以為師尸羅之戒卓爾立¶
<pb:KR3k0055_WYG_322-58b>¶
志於焉懸解持佛密藏俾道勿壞穎脫諸有獄視三界¶
上德不器大言無方遺言之文亦知其方發彼蒙求啟¶
迪思量我皆令發直心道塲奈何法船今也則亡適來¶
豈時適去豈順施未及普天乎不□飛鳥無跡發雷罷¶
震福庭空虚來者曷問言之糟粕留為祕印　又舒州¶
山谷寺覺寂塔隋故鏡智禪師碑銘曰人之靜也性與¶
生皆植知誘於外率為妄識如浪斯鼓與風動息淫騃¶
貪怒為刃為賊生死有涯縁起無極如來憫之為闢度¶
<pb:KR3k0055_WYG_322-59a>¶
門即妄了真以正覺源啟廸心印貽我後昆間生禪師¶
俾以教尊二十八刼迭付微言如二禪師應期𢎞宣世¶
溷法藏獨以道全童蒙求我我以意傳攝相歸性法身¶
乃圎性身本空我無說焉如如禪師道既棄世將三十¶
紀妙經乃届皇明昭賁億兆膜拜凡今後學入佛境界¶
於取非取誰縛誰解萬有千歳此法不壞　劉軻栖霞¶
寺故大德玭律師碑文曰有晉世家地髙琅邪産栖霞¶
兮宿植有自許身佛氏為釋子兮結鞅纒蓋恵刃中淨¶
<pb:KR3k0055_WYG_322-59b>¶
誰何對兮璞琢金鎣潭澄月映本清淨兮尸羅毗尼開¶
遮止持作律師兮攝深匡髙以遊以遨鏗蒲牢兮梵行¶
既立薪傳火襲光岌岌兮　權德輿故章敬寺百巖大¶
師碑銘曰西方之教南宗之妙與日並照百巖得之為¶
代導師頻若琉璃結火燔性愛流溺正癡冥奔命即心¶
是佛即色是空師之通兮無來無去無縛無解師之化¶
兮揭兹靈塔丹素周匝示塵刼兮　吕温南嶽彌陀寺¶
承逺和尚碑銘曰浩浩清塵茫茫逝川大雄作矣救物¶
<pb:KR3k0055_WYG_322-60a>¶
為先能明大教非師有縁不宰功立忘機智全誰其𢎞¶
之南嶽命代習識虚受應身圎對理則歸空教惟不昧¶
末揺本靜行苦神泰雲跡一滅天星六周熱惱就濯童¶
蒙來求攝以尊念驅之力修我法有戸誰能不由甘露¶
晨晞香雲夕卷彼岸方濟慈舟忽逺爐煙如在塔樹忽¶
剪刋勒豐碑永想正眼　白居易撫州景雲寺故律大¶
德上𢎞和尚石塔碑銘曰佛滅度後薝蔔香裏醍醐味¶
醨誰返是香誰復是味景雲大師景雲之生一匡苾蒭¶
<pb:KR3k0055_WYG_322-60b>¶
中興毗尼景雲之㓕衆將安仰法將疇依昔景雲來行¶
道者隨踐跡者歸今景雲去昇堂者思入室者悲爐峰¶
之西虎溪之南石塔巍巍有記事者以真實辭書於塔¶
碑　劉禹錫曹溪六祖大鑒禪師第二碑銘曰至人之¶
生無有種類同人者形出人者智蠢蠢南裔降生傑異¶
父乾母坤獨肖元氣一言頓悟不踐初地五師相承授¶
以寶器宴坐曹溪世號南宗學徒爰來如水之東飲以¶
妙藥瘥其瘖聾詔不能至許為法雄去佛日逺羣言積¶
<pb:KR3k0055_WYG_322-61a>¶
億著空執有各走其域我立真詮揭起南國無修而修¶
無得而得能使學者還其天識如黒而迷仰見斗極得¶
之自然竟不可傳口傳手付則受於有留衣空堂得者¶
天授　盧簡求杭州鹽官縣海昌院禪門大師塔碑銘¶
曰人心常靈法證常明定慧一相有無俱名於此有得¶
自師歸寂近取諸身胡云不識五千尊經何限奥義迷¶
者見文悟者見意見者無住指即是處醫病未除徒勞¶
迴顧我行慈悲示爾蚩蚩無鑿髙原自有清池大師之¶
<pb:KR3k0055_WYG_322-61b>¶
言一一真詮不疑不怖同歸善縁¶
原墓誌梁簡文帝同泰寺故功德正智寂師墓誌銘曰¶
峰頽木朽波逝江潭山川若此人何以堪亦生亦滅如¶
壑如舟千齡俱盡萬古誰留惟兹大士才敏學優幼捐¶
蹈火早去吞鈎法雷能響懸河必詶辯才可匹妙德難¶
儔　又宋姬寺慧念法師墓誌銘曰電逝生危舟沈道¶
滅石拆亡儒星開殞哲是曰人龍亦號僧象慧氣素昭¶
英賢夙上善渡愛河能蹇欲網如彼髙山法徒斯仰如¶
<pb:KR3k0055_WYG_322-62a>¶
彼澄波不測深廣　又甘露鼓寺敬脫法師墓誌銘曰¶
岌岌縁假昏昏大夢六塵逺飛四流長控猗嗟大士慧¶
舟法棟早擅人龍夙標威鳯善堂閒構燈王布席辯河¶
流水辭峰積石寂寥兩樹悠漫三泉神明何託暗石空¶
傳　又湘宫寺智蒨法師墓誌銘曰嗟爾名德超然有¶
暉五塵夙離三修允依戒珠靡缺忍鎧無違智燈含影¶
慧駕馳騑若韜山金如苞海寳德邁西河聲踰東道伊¶
時傾蓋於彼朱方不期而遇襄水之陽掩此方墳悠哉¶
<pb:KR3k0055_WYG_322-62b>¶
泉下鬱鬱翠微遼遼平野薪盡火滅歸真息假　又淨¶
居寺法昂墓誌銘曰篠簜含聳蘭蓀表質甘露已凝智¶
泉斯溢頓轡中衢息棹修渚隟漏白駒藤縁黒鼠同志¶
酸傷交朋哀楚　邵陵王揚州僧正智寂法師墓誌銘¶
曰縁城虚假欲海漂深三相難久八風易侵實惟上德¶
為龍為光凝情内瑩被采外揚微言折角精義解頤有¶
同商生譬彼名醫妙法方永慧水停滋五通軫慕四衆¶
増悲　陸倕誌法師墓誌銘曰法師自說姓朱名寶誌¶
<pb:KR3k0055_WYG_322-63a>¶
其生縁桑梓莫能知之齊故特進呉人張緒興皇寺僧¶
法義並見法師於宋太始初出入鍾山往來都邑年可¶
五六十歳未知其異也齊宋之交稍顯靈迹被髪徒跣¶
負杖挾鏡或徵索酒肴或數日不食豫言未兆懸識他¶
心一時之中分身數處天監十三年即化於華林門之¶
佛堂先是忽移寺之金剛像出置户外語僧衆云菩薩¶
當去爾後旬日無疾而殞沉舟之痛有切皇心殯葬資¶
須事豐供厚望方墳而殞涕瞻白帳而拊心爰詔有司¶
<pb:KR3k0055_WYG_322-63b>¶
式刋景行辭曰欲化毗城金粟降靈猗歟大士權迹帝¶
京緒胄莫詳邑居罕見譬彼涌出猶如空現哀兹景像¶
冥此風電將導舟梁假我方便形煩心寂外荒内辯觀¶
往測來覩微知顯動足墟立發言風偃業窮難紹因謝¶
弗援慧雲晝歇慈燈夜昏　増唐李吉甫杭州徑山寺¶
大覺禪師墓誌銘曰水無動性風止動滅鏡非塵體塵¶
去鏡澈衆生自性本同諸佛求法妄纒坐禪心沒如來¶
滅後誰證無生大士密授真源湛明道離言說法潤根¶
<pb:KR3k0055_WYG_322-64a>¶
莖師心是法無法修行我體本空空非實性既除我相¶
亦遣空病誓如乳毒毒去味正天師得之斯為究竟何¶
有涅槃適去他方教無生滅道有行藏不見舟筏空流¶
大江蒼蒼遥山成道之所至人應化萬物皆覩報盡形¶
滅人亡地古刻頌豐碑永存澗戸¶
　　戒律一¶
増法華經曰精進持淨戒猶如護明珠　教戒經曰受¶
諸飲食當如服藥勿生増減如蜂採花但取其味不損¶
<pb:KR3k0055_WYG_322-64b>¶
香色　傳燈録曰律師持戒自縛　白居易曰得徑入¶
大道乗此不退轉　又曰恩愛捨骨肉飲食斷腥羶¶
柳宗元文曰修整觀行尊嚴法容以儀範於後學者以¶
為持律之宗焉　又曰無得而修故念為實相不取於¶
法故律為大乗壞衣不飾揣食不味覆薦取役凡出於¶
生物者擯而勿用不自知其慈攝取調御凡歸於正真¶
者動而成羣不自知其教萬行方厲一性恒如　又曰¶
儒以禮立仁義無之則壞佛以律持定慧去之則喪故¶
<pb:KR3k0055_WYG_322-65a>¶
離禮於仁義者不可與言儒異律於定慧者不可與言¶
佛¶
　　戒律二¶
増維摩經曰㑹中有一天女以天花散諸菩薩悉皆墮¶
落至大弟子便著不墮天女曰結習未盡故花著身結¶
習盡者花不著身　神僧傳曰天竺菩提達磨梁武帝¶
普通元年汎海至金陵與帝語師知機不契遂去梁折¶
蘆渡江止嵩山少林寺終日面壁而坐九年形入石中¶
<pb:KR3k0055_WYG_322-65b>¶
拭之益顯人謂其精誠貫金石也　馬祖姓馬名道一¶
得法於南岳懷讓禪師懷讓得法於六祖讓一日在馬¶
祖庵前磨甎祖問要作甚麽讓云欲得成鏡祖云磨甎¶
豈得成鏡讓曰磨甎既不成鏡坐禪豈得成佛耶如牛¶
駕車不行打車不是打牛即是苦學坐禪禪非坐悟若¶
學成佛佛無定相馬祖聞之如飲□餬因此大悟(山堂/肆考)¶
　　戒律三¶
原十誦　五戒(髙僧傳云佛若多羅此云功德華罽賔/人専精十誦律部偽秦𢎞始中振錫入)¶
<pb:KR3k0055_WYG_322-66a>¶
(關先是律藏未闡鳩摩羅什延請多羅誦出十誦梵本/羅什譯為晉文三分獲二多羅遘疾未竟而亡後有曇)¶
(摩流支此云法樂西域人以𢎞始七年達關中廬山釋/慧逺聞支善毘尼希得究竟律部遺書通好流支乃與)¶
(羅什共譯十誦都畢&KR0075;毘尼藏經云五戒一不殺/生二不偷盗三不邪  四不妄語五不飲酒食肉)　増¶
長天秋月　水上青蓮(李白詩戒得長天秋月/明  心如水上青蓮色)　三衣¶
法　一鉢歌(湯顯祖詩寒守三衣/法  飢傳一鉢歌)¶
　　戒律四¶
原六度(毘尼藏經云布施持戒忍辱精進禪/定智慧以法能度死生故云六度)　六塵(又/云)¶
(色聲香味觸法怨忿汙/人之淨心故云六塵)　四分(律/也)　三藏(經律/論)　八戒¶
<pb:KR3k0055_WYG_322-66b>¶
(堅/持)　九部(經律論/各三部)　戒珠(詳釋/教)　法寶　毘尼(毘婆羅/論曰善)¶
(分别戒名/為毘尼藏)　小乗(戒律/也)　律儀　法要　僧律　國章¶
　以法求道　用刑修心　精進勤苦　護持威儀¶
未及超於解脫　且當攝其威儀　全護珠之念雖在¶
修行　得捨筏之心豈宜執著　増飛蚊破面(舊相禪/學録云)¶
(丁繁自尚書郎叅靈度師去官求道日食脫粟二升諸/僧鉢水一盂夏月夜坐禪席飛蚊咂食終不揺頭滿面)¶
(為蚊/破爛)　斗盆燒香(王氏彚苑曹務光見趙州以/斗盆燒香曰財可得法難求)　脇不¶
至席(又云四祖修行數/十年中脇不至席)　根不染塵(僧銘云六根不/染欲塵之戒)¶
<pb:KR3k0055_WYG_322-67a>¶
斬新日月　特地乾坤(山堂肆考洛甫禪師在夾山典/座三年喫百頓棒後來大悟曰)¶
(斬新日月/特地乾坤)　閑邪以律(謝靈運作/慧逺碑)　守律護戒(張燕/公集)¶
非獨心長淨衣無一㸃塵(姚少/監詩)¶
　　戒律五¶
原詩梁庾肩吾和太子重雲殿受戒詩曰皇明執東曜¶
帝扆居北辰小乗開治道大覺拯蒼民殊途同義路分¶
流合智津傳香引上德列伎進名臣連閣翻如畫圗雲¶
更似真鏡山銜殿影梅梁落梵塵苑桂恒留雪天花不¶
<pb:KR3k0055_WYG_322-67b>¶
待春萬年逢瑞應千生值法身天衣初拂石豆火欲然¶
薪重善終無報輕毛庶有因　釋慧令和受戒詩曰泬¶
寥秋氣爽揺落寒林疎風散飛廉雀浪動昆明魚是日¶
何為盛證戒奉皇儲願陪升自在神通任卷舒　増唐¶
僧皎然送志𢎞沙彌赴上元受戒詩曰不肯資章甫勝¶
衣被木蘭今隨秣陵信欲及蔡州壇野寺鐘聲逺春山¶
戒足寒歸來次第學應見後心難¶
　　禪定一¶
<pb:KR3k0055_WYG_322-68a>¶
増傳燈録云禪有深淺階級殊等粘帶異計欣上厭下¶
而修者是外道禪正信因果亦以欣厭而修者是凡夫¶
禪悟我空偏真之理而修者是小乗禪悟我法二空所¶
顯真理而修者是大乗禪若頓悟自心本來清淨元無¶
煩惱無漏智性本自具足此心即佛依此而修者是最¶
上乗禪亦名如來清淨宗密禪¶
　　禪定二¶
増傳燈録云唐中宗遣内侍薛簡迎六祖簡問曰不以¶
<pb:KR3k0055_WYG_322-68b>¶
智慧照破煩惱憑何出離祖曰爾言是小乗簡曰請大¶
乗見解祖曰明與無明其性無二無二之性即是實性¶
凡愚不減聖賢不増住煩惱而不亂居禪定而不寂不¶
斷不常不來不去性相如如常住不遷謂之曰道　又¶
曰智隍禪師問六祖以何為禪定元䇿祖曰我師示我¶
曰妙湛圎寂體用如如五隂本空六塵非有不出不入¶
不定不亂禪性無住離住禪寂禪性無生離生禪想心¶
如虚空亦無虚空之量　又云法要有三戒定慧也戒¶
<pb:KR3k0055_WYG_322-69a>¶
生定定生慧慧生八萬四千法門是三者迭為用也然¶
惟戒而後能定定而後能慧亦惟慧而後能戒其作用¶
則一耳¶
　　禪定三¶
原不二　歸一(不二法門乗/萬法歸一)　超岸　入地(超彼岸也/  決定經)¶
(云不捨初地入於/二地乃至十地)　法眼　妙心(佛未涅槃時每告弟/子迦葉曰吾以清淨)¶
(法眼涅槃妙心實相正法將/付與汝汝可流布無令斷絶)　増止觀　定慧(荆溪祖/師咨啟)¶
(左溪尊者某於疇昔之夜夢被僧服腋挾兩輪而遊於/大河左溪曰汝當以止觀之道而度生乎果籖釋止觀)¶
<pb:KR3k0055_WYG_322-69b>¶
(以開後人佛經云止能捨樂觀能離苦逺觀經云鼓兩/翼以髙飛喻定慧之豎徹馳二輪而致  喻止觀之横)¶
(周金陵語録云定有出定入定意非若止無所不定慧/者見微而已非若觀無所不見故定慧為菩薩止觀為)¶
(佛/)　燕子　桃花(語録云莫怪道人口掛/壁桃花燕子自能禪)　不聞不見¶
　無念無營(傳燈録云壽州道樹禪師結茅三峰山下/有野人言談詭異師曰野人多色伎倆只)¶
(消老人不聞不見伊伎倆有窮/吾不聞不見無盡  下詳經一)¶
　　禪定四¶
増一味禪學(廣語曰有僧辭歸宗云往諸方學五味/禪歸宗云我這裡有一味禪為甚不學)¶
一指頭禪(俱眠和尚問天龍舉一指示/之豁然頓悟號一指頭禪)　原正覺　利¶
<pb:KR3k0055_WYG_322-70a>¶
根　八戒　四禪　入定　安禪　歸空　離相　悟¶
法　斷言　捨筏　忘筌　次第之禪　真如之理¶
如悟三空　終超十地　定慧齊修　身心無著　有¶
漏之身　無生之理　無我之真相　有縁之勝果¶
乗不退之輪　證無生之觀　解法藏之緘縢　啟禪¶
關之扄鐍　増攝亂以定(謝靈/運碑)　身縛禪寂(杜荀/鶴詩)　光¶
明徧照　智見獨存(王/維)　苦海莫能漂　刼火不能焚¶
(白樂/天)　久披山衲壞　孤坐石牀寒(文苑/英華)　靜故了羣¶
<pb:KR3k0055_WYG_322-70b>¶
動　空故納萬境(東坡/詩)¶
　　禪定五¶
原序梁武帝小亮法師涅槃疏序曰非言無以寄言言¶
即無言之累累言則可以息言言息則諸見競起所以¶
如來乗本願以託生現慈力以應化離文字以設教忘¶
心相以通道欲使珉玉異價涇渭分流佛性開其本有¶
之源涅槃明其歸極之宗非因非果不起不作¶
増詩唐張喬贈仰山禪師歸曹溪詩曰曹溪松下路猿¶
<pb:KR3k0055_WYG_322-71a>¶
　鳥重相親四海求元理千峰遶定身異花天上墮靈草¶
　雪中春自惜經行處焚香禮舊真　宋王鎡芳庭植上¶
　人詩曰苔侵坐處石頭青滿屋春雲不用扄入定醒來¶
　香印冷一簾花雨濕殘經　釋淨端寄懐勒潭山月禪¶
　師詩曰聞道安禪處松蘿杳隔溪清猿定中發幽鳥坐¶
　邊栖雲影朝晡别山峰逺近齊不知誰問法雪夜立江¶
　西　元張憲寄中山隱講師詩曰問訊山中隱中山第¶
　幾重風廊廵夜虎雲鉢聽經龍流水千溪月寒岩一樹¶
<pb:KR3k0055_WYG_322-71b>¶
　松無因淨渣滓來共上堂鐘　白雲上人宿睦州祖師¶
　庵詩曰庵依兜率寺山憩俗心灰竹密暑不到窗虛風¶
　自來山昏飛鶴下磬斷定僧回拂拭殘碑看年深厚緑¶
　苔¶
　¶
　¶
　¶
御定淵鑑類函卷三百十七¶
