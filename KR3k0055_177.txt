# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.219835
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR3k0055_WYG_177-1a>¶
　欽定四庫全書¶
御定淵鑑𩔖函卷一百七十二¶
　　禮儀部十九(髙禖/祈穀)　(靈星/請雨)¶
　　　髙禖一¶
　原杜氏通典曰周制月令仲春元鳥至之日以太牢祠¶
　於髙禖(髙辛氏之代元鳥遺卵娀簡吞之生契後王以/為禖官嘉祥而立其祠月令章句髙尊也禖祠)¶
　(也吉事先見之象也盧植曰元鳥至時隂陽中萬物生/故以三牲請子於髙禖之神居明顯之處故謂之髙因)¶
　(其求子故謂之禖以古者有媒氏之官/因以為神鄭但言後王不知起於何代)天子親徃后妃¶
<pb:KR3k0055_WYG_177-1b>¶
　帥九嬪御乃禮天子所御帶以弓韣授以弓矢於髙禖¶
　之前(天子所御謂今有娠者禮謂酌飲/於髙禖之庭帶以弓韣求男之祥)　漢武帝年二¶
　十九乃得太子甚喜始立髙禖之祠於城南祭以特牲¶
　(晉束晳云漢武帝晚得太子始為髙禖之祠/髙禖者人之先也故立石為主祀以太牢也)　後漢因¶
　之祀於仲春之月　魏禖壇有石(許慎云山陽/人以石為主)　晉以¶
　仲春之月以特牲祀髙禖於城南惠帝元康六年髙禖¶
　壇上石中破博士議禮無髙禖置石之文未知設造所¶
　由既以毁破可無改造束晳議以為石在壇上蓋主道¶
<pb:KR3k0055_WYG_177-2a>¶
也禮祭器弊則埋而置新今宜埋而更造不宜遂廢後¶
得髙堂隆故事詔更鐫石令如舊置髙禖壇上埋破石¶
入地一丈　北齊置髙禖壇於南郊旁廣輪二十六尺¶
髙九尺四陛三壝每歳元鳥至之日皇帝親帥六宫祀¶
青帝於壇以太昊配而祀髙禖之神以祈子　隋以元¶
鳥至日祀髙禖於南郊壇牲用一太牢　唐月令亦以¶
仲春元鳥至之日以太牢祀於髙禖天子親徃(月令經/文及注)¶
(不言有/壇廟也)　増宋史初仁宗未有嗣景祐四年御史張奎¶
<pb:KR3k0055_WYG_177-2b>¶
請築髙禖壇於南郊春分之日祀青帝配以伏羲帝嚳¶
以髙禖從祀報古為媒之先是歳宫中又置赤帝像以¶
祈皇嗣寳元二年皇子生遣參知政事王鬷以太牢報¶
祀凖春分儀惟不設弓矢弓韣慶厯三年太常博士余¶
靖言不設弓矢弓韣非是詔仍如景祐之制熙寧二年¶
皇子生以太牢報祀髙禖惟不設弓矢弓韣　徽宗政¶
和二年詔春分祀髙禖青帝以伏羲髙辛配簡狄姜嫄¶
從祀　髙宗紹興元年太常少卿趙子畫言自車駕廵¶
<pb:KR3k0055_WYG_177-3a>¶
幸禮文難備至於祓無子祝多男所以繫四方萬里之¶
心者蓋不可闕乞自來歳之春復行髙禖之祀從之¶
十六年御史王鎡言禖祀之壇卑陋勿稱未足以彰禋¶
祀為帝王求嗣之禮乞申命攸司一新壇宇仍取生民¶
姜嫄從帝見天月令以牢祀髙禖天子親徃之文詳加¶
定議乞法駕臨祠必獲聖嗣詵詵之福　禮部言生民¶
之詩履帝武敏歆先儒以敏為拇謂姜嫄履巨跡之拇¶
以歆郊禖之神是生后稷其說頗附㑹履帝武敏歆猶¶
<pb:KR3k0055_WYG_177-3b>¶
言帝嚳行禖祀之禮姜嫄踵而行之疾而不遲故上帝¶
所歆居然生子以見視履考祥其應亦速而後世弗深¶
考經㫖傳註怪詭禨祥併為一談至北齊去禮逾逺歴¶
世非之　十七年二月上親祀髙禖以普安郡王為亞¶
獻恩平郡王為終獻　金史章宗明昌六年上未有子¶
尚書省臣奏行髙禖之祀乃築壇於景風門外壇如北¶
郊之制歳以春分日祀青帝伏羲氏女媧氏凡三位壇¶
上南向西上姜嫄簡狄位於壇之第二層東向北上¶
<pb:KR3k0055_WYG_177-4a>¶
續文獻通考曰承安元年二月命有司祀髙禖如新儀¶
二月六月以得子遣禮部尚書張暐報謝髙禖　明初¶
無此祀至世宗嘉靖中始以歳祀髙禖設木臺於皇城¶
東永安門北震方壇上皇天上帝南向奉獻皇帝配西¶
向髙禖在壇下西向皇帝位壇下北向后妃位壇南數¶
十丈外北向用帷壇下陳弓矢弧韣如后妃嬪之數祭¶
畢女官導后妃嬪至髙禖前跪取弓矢授后妃嬪后妃¶
嬪受而納於弧韣¶
<pb:KR3k0055_WYG_177-4b>¶
　　髙禖二¶
増禖下(明堂禮帶以弓韣禮之/禖下則其子必得天材)禖宫(宋史祀髙禖樂章/云容臺講禮禖宫)¶
(立/祠)　原仲春祀(月令仲春元鳥至祀髙禖鄭注元鳥燕/也以施生時來巢人堂宇而孚乳嫁娶)¶
(之象也媒氏之官以為/候變媒言禖神之也)后妃郊(五經通義王者十歳七/祭天地仲春后妃郊髙)¶
(禖亦祭/天地也)　祀特牲(續漢書仲春之月立/髙禖壇祀以特牲)覆小屋(隋書禮/志梁太)¶
(廟北門内道西有石文如竹葉小屋覆之宋元嘉中修/廟所得陸澄以為孝武時郊禖之石然則江左亦有此)¶
(禮矣或曰百姓祀其/傍或謂之落星石)　漢作祝(漢書戾太子據元狩元/年立為皇太子七歳矣)¶
(初上年二十九乃得太子甚喜為立禖/使東方朔枚臯作禖祝注祝禖之祝辭)魏置壇(魏青龍/中造立)¶
<pb:KR3k0055_WYG_177-5a>¶
(禖壇詔書令更鐫/石如舊置壇上)　増如新儀(詳續文/獻通考)視先蠶(宋史禮/志仁宗)¶
(景祐中禮官請祀髙禖以石為主/牲用太牢樂以升歌儀視先蠶)　洛陽壇(晉志元康/時洛陽猶)¶
(有髙/禖壇)惠照院(文獻通考宋髙宗駐驛臨安府權於/望湖門外惠照院齋宮設位行禮)　緋¶
紫位(宋史禮志祀髙禖日皇后服褘衣褥/位以緋宫嬪服朝賀衣服褥位以紫)弓矢箱(又曰/祀日)¶
(有司以弓矢弓韣授内臣/奉至齋所置弓矢於箱)　原祀而生契(五經要義契/母簡狄以元)¶
(鳥至之日祀於髙禖而生契故詩曰天命元鳥降而生/商髙禖者蓋先王所以祈子孫之祀也元鳥感陽而至)¶
(集人棟宇有孽乳之祥/故重其至日因以用事)祀而生稷(詩生民篇克禋克祀/以弗無子傳曰古者)¶
(必立郊禖焉箋云姜嫄之生后稷/乃禋祀上帝於郊禖而得其福也)　増髙辛以前(禮記/疏蔡)¶
<pb:KR3k0055_WYG_177-5b>¶
(邕以禖神是髙/辛以前舊有)乙至之日(月令廣義祀髙禖以請子請/子必以乙至之日者春分來)¶
(秋分去開生之候鳥/帝少昊司命之官也)　大唐月令　政和新禮(文獻通/考宋髙)¶
(宗紹興中禮部言大唐月令仲春天子親祀於/髙禖而政和新禮亦有皇帝親享髙禖之儀)　后妃¶
從祀　郡王分獻(並詳髙/禖一)　錫羨之誠(文獻通考祀髙/禖務從豐備以)¶
(盡祈天錫/羨之誠焉)多男之祥(又曰宋髙宗紹興十七年禮部太/常寺言望皇帝親祀髙禖以祈多)¶
(男之祥副天/下之望從之)　策登九寸遇老嫗之授符　環列四枚¶
感黄衣之獻玉¶
　　靈星¶
<pb:KR3k0055_WYG_177-6a>¶
増祈時(文獻通考周制仲秋之月祭靈星於國之東南/就歳星之位也歳星五星之始最尊故就其位)¶
(祭靈星者為人祈時以/種五穀故别報其功也)教田(後漢書祭祀志髙帝祀靈/星舞者用童男十六人舞)¶
(象教田初為芟除次耕種次芸耨/驅爵及刈穫舂簸之形象其功也)　賓尸(太平御覽毛/詩閔子曰絲)¶
(衣繹賓尸也髙子/曰靈星之尸也)農星(又曰周書作雒設祭於南郊以/祀上帝配以后稷農星先王皆)¶
(與/食)　主榖(三輔故事長安城東十里有靈星/祠一云靈星龍左角為天田主穀)介穡(開元/禮立)¶
(秋後辰日祀靈星祝文曰九穀方/成三時不害憑兹多佑介其農穡)　原歳再祠(漢舊儀/古時歳)¶
(再祠靈星以/太牢禮也)壬辰祀(風俗通左中郎将賈逵説以為龍/第三有天田星靈者神也故祀以)¶
(報功辰之神為靈星故以壬辰日/祀靈星於東南金勝木為土相)　増洛陽祀(玉海漢/建武二)¶
<pb:KR3k0055_WYG_177-6b>¶
(年洛陽有/靈星祠)南郊配(文獻通考東晉以來靈星老人/星心星配享南郊不復特祀)　開¶
元禮(通典開元中立秋之後/祀靈星於國城之東南)乾興祀(宋史初乾興祀靈/星值屠牲有禁乃)¶
(屠於城外至是敕有司凡祭/祀牲牢無避禁日遂著為令)　原髙祖立祠(漢書郊祀/志髙祖制)¶
(詔御史令天下立靈星祠常以/歳時祀以牛張晏注即農祥也)漢武尊祀(嵩山記漢武/廵遊五岳尊)¶
(事靈星乃作殿堂周廻種松/栢祠前兩傍立石碣以表之)　𤣥黙受福(淮南子君道/猶靈星儼然)¶
(□黙翺/而受福)驅爵簸揚(見前教/田下)　増長安城東(見前主/穀下)延興¶
門外(隋書開皇初延興門外為靈星壇/立秋後辰日令有司祀以一少牢)　靈者降休祐¶
　星者燭宇宙　出應天田　見彰農候　禮用太牢¶
<pb:KR3k0055_WYG_177-7a>¶
　名存漢氏　不害三時　方成九榖　奠玉盃於青¶
帝用潔牲于白雲　列綴兆於峻舞徴歌頌於絲衣¶
雕豆玉觴自殊器於宗祀青圭紺席乃叶禮於禳祈(並/詳)¶
(唐文粹王起/祀靈星賦)¶
　　祈榖¶
原天田(漢書注龍星左角曰天田/即農祥也晨見而祭之)乙地(晉禮志漢儀常/以乙日祀先農)¶
(及耕乙/地也)　禳田(淳于髠曰臣從東方來見道傍禳田者/操一豚蹄一孟酒祝曰歐窶滿篝汙邪)¶
(滿車五穀蕃熟穰穰滿家臣/笑其所持者寡所願者大)祈年　増畫日　啟蟄(張/居)¶
<pb:KR3k0055_WYG_177-7b>¶
(正集明嘉靖十年以啟/蟄日行祈穀禮於圜丘)　原祈上帝(月令天子乃以元/日祈穀於上帝)¶
祈天宗(又孟冬之月天子乃祈來年於天宗注此/周禮所謂蜡祭也天宗謂日月星辰也)　御¶
田祖(詩琴瑟擊鼔以御/田祖以祈甘雨)樂田畯(周禮籥章凡國祈年於/田祖龡豳雅擊土鼓以)¶
(樂田/畯)　増取歳首(文獻通考何佟之云郊祀取歳首/者夏正以祈農事故有啟蟄之說)祀¶
南郊(唐書貞觀禮正月辛日祀感/生帝靈威仰於南郊以祈穀)　祀五精(宋書祈穀/祀五精之)¶
(帝以后稷配/所謂郊也)用元日(月令元日祈穀注/謂上辛郊祭也)　元帝配(文獻/通考)¶
(唐髙祖武德中孟春辛日祈/穀祭感帝於南郊以元帝配)祖宗配(張居正集嘉靖九/年以孟春上辛日)¶
(行祈穀祭奉/太祖太宗配)　天子之禮(家語孔子曰郊之祭也迎長/日之至也故國之始郊其月)¶
<pb:KR3k0055_WYG_177-8a>¶
(以日至其日用上辛至於啟蟄之月則/又祈穀於上帝此二者皆天子之禮也)正月之郊(文獻/通考)¶
(按古者一嵗郊祀凡/再正月之郊為祈穀)　改用中辛(文獻通考宋英宗治/平二年正月上辛祈)¶
(穀禮院言元日朝會壽聖節多與上辛/相近常改用中辛非尊事天神之意)更用後辛(宋史/天禧)¶
(中禮儀院言宋武朝有司奏魏代郊天值雨更用後辛/或正月上辛事有相妨並許互用景德四年以前祈穀)¶
(止用上辛其後/用立春後辛日)　先郊後春(南齊王儉奏云景平元年/元嘉十六年南郊俱在春)¶
(前不以先郊/後春為嫌)郊而後耕(左傳孟獻子曰夫郊祀后稷以/祈農事也是故啟蟄而郊郊而)¶
(後耕疏云月令天子以元日祈穀於上帝其下即云/乃擇元辰天子親載耒耜躬耕帝藉是郊而後耕也)¶
　　請雨一¶
<pb:KR3k0055_WYG_177-8b>¶
原杜氏通典周制月令建巳月大雩五方上帝(左傳龍/見而雩)¶
(角尢見時周之六月陽氣盛恒旱故雩/雩之為言迷也迷為百穀以祈膏雨)其壇名曰雩禜¶
(祭法雩禜祭水旱/鄭云雩禜水旱壇)於南郊之傍(雩祭天地故從陽位以/緫五天不可偏在四方)¶
(故於/南郊)配以五人帝(太昊配青帝炎帝配赤帝軒轅配/黄帝少昊配白帝顓頊配黒帝)命¶
樂正習盛樂(月令仲夏樂師修鞀鞞鼓均琴瑟管蕭執/干戚戈羽調竽笙竾簧&KR0346;鐘磬柷敔而俱)¶
(作故曰/盛樂也)舞皇舞(析白羽為之/形如帗也)月令命有司為民祈祀山¶
川百源百辟卿士有益於民者以祈榖實(天子雩上帝/諸侯山川卿)¶
(士謂古之上公以下若勾龍社稷之𩔖也何休注公羊/傳旱則君親之南郊以六事謝過自責政不善與人失)¶
<pb:KR3k0055_WYG_177-9a>¶
(職與宫室崇與女謁盛與苞苴行與讒夫昌與使童男/童女各八人而呼雩也按月令本出管子即周時人也)¶
(至秦吕不韋編為吕氏春秋漢戴聖/又取集成禮記徴其根本並同周制)若國大旱則司巫¶
帥巫而舞雩(雩旱祭也天子於五/帝諸侯於上天之神)若旱暵則女巫舞雩¶
(雩吁嗟求雨之祭使/女巫舞旱祭崇隂也)左傳龍見而雩(謂建巳之月蒼龍/宿之體昬見東方)¶
(萬物始盛待雨於天故/祭天逺為百穀祈膏雨)公羊傳言雩則旱見言旱則雩¶
不見(皆善人君能感懼天灾應變求索憂人之急非四/時常祭不雩則言旱旱而不害物則言大雩言大)¶
(雩則大旱/可知也)榖梁傳雩得雨曰雩不得雨曰旱(禮記龍見/而雩常祀)¶
(不書書者皆為旱故得雨則喜以/月為正不得雨則書旱明灾成也)　漢承秦滅學正雩¶
<pb:KR3k0055_WYG_177-9b>¶
禮廢旱太常祝天地宗廟武帝元封六年旱女子及巫¶
丈夫不入市成帝五年六月始命諸官止雨朱繩乃縈¶
社繫鼓攻之是後水旱常不和(干寳曰朱絲縈社社太/隂也米火色也絲屬離)¶
(天子伐鼔於社責岸隂也諸侯用幣於社請上/公也伐鼓於朝退自責也此聖人厭勝之也)後漢自¶
立春至立夏盡立秋郡國上雨澤若少各埽除社稷公¶
卿官長以次行雩禮以求雨閉諸陽衣皁興土龍(山海/經大)¶
(荒東北隅中有山名凶犁土丘應龍處南極殺蚩尤與/夸父不得復上故下數旱而為應龍之狀乃得大雨郭)¶
(璞曰今之土龍本此氣/應自然冥感非人所能)立土人舞童二佾七日一變如¶
<pb:KR3k0055_WYG_177-10a>¶
故事反拘朱索縈社伐朱鼓禱賽以少牢如禮　増漢¶
昭帝紀始以六年夏旱大雩不得舉火(抑陽助/隂也)　原晉¶
武帝咸寧二年春旱因後漢舊典諸旱處廣加祈請五¶
月祈雨於社稷山川　増玉海晉元帝大興元年六月¶
旱帝親雩　原東晉穆帝永和年有司議制雩壇於國¶
南郊之傍依郊壇近逺(阮諶云壇在已地衛宏漢儀稱/魯人為雩壇在城東南諸儒所)¶
(說皆云壇而今作墠又論語樊遲從遊於舞/雩之下衛宏所說魯城東南舊跡猶在焉)祈上帝百¶
辟旱則祈雨大雩社稷山林川澤(戴邈議周冬及春夏/旱禮有禱無雩天旱)¶
<pb:KR3k0055_WYG_177-10b>¶
(日淺則灾微旱日久則灾甚微則禱小神社稷之屬甚/乃大雩帝耳按春秋左氏傳之義春秋無雨未成灾雩)¶
(不得雨則書旱然則始雩未得/便告饑饉之甚為歌哭之請)舞僮八佾六十四人皆¶
元服持羽翳而歌雲漢之詩章(時博士議雲漢之詩宣/王承厲王撥亂過灾而)¶
(懼故作是歌今晉中興奕葉重光豈以周人耗斁之辭/乎漢魏之代别造新詩晉室太平不必因故司徒蔡謨)¶
(議聖人迭興禮樂之制或因或革雲漢之詩興於宣王/今歌之者取其修德禳灾以和隂陽之義故因而用之)¶
　齊明帝建武二年旱雩以武帝配饗於雩壇(祠部郎/中何佟)¶
(之議皇齊以武帝配五精於明堂今亦宜配享於雩壇/矣今武帝遏宻未終自可不奏樂至於旱祭舞雩蓋是)¶
(吁嗟之義既非歡樂此不渉嫌/祝史稱祠仰祈靈澤舞雩無缺)　梁武帝天監元年有¶
<pb:KR3k0055_WYG_177-11a>¶
事雩壇帝以為雨既𩔖隂而求之正陽其謬已甚東方¶
既非盛陽而為生養之始則雩壇應在東方祈晴亦宜¶
此地遂移於東郊十年帝又以雩祭燔柴以火祈水於¶
理為乖於時停用柴燎從坎瘞典(儀曹郎朱异議按周/宣雲漢之詩毛注有)¶
(瘞埋之文不見燎柴之說若以/五帝必柴則明堂又無其事)大同五年又築雩壇於¶
藉田兆内四月後旱則祈雨行七事(一理寃獄及失職/者二賑鰥寡孤獨)¶
(三省徭輕賦四舉進賢良五黜退貪邪六命/會男女䘏怨曠也七徹膳羞弛樂懸而不作)天子降法¶
服七日乃祈社稷七日乃祈山林川澤常興雲雨者七¶
<pb:KR3k0055_WYG_177-11b>¶
日乃禘羣廟之主於太廟七日乃祈古來百辟卿士有¶
益於人者七日乃大雩祈上帝徧祈前所有事者大雩¶
禮於壇用黄牯牛一祈五天帝及五人帝各依其方以¶
太祖配位於青帝之南五官配食於下七日乃去樂又¶
徧祈社稷山林川澤就故處大雩國南除地為墠舞僮¶
六十四人皆衣元服為八列各執羽翳每列歌雲漢詩¶
一章而舞旱祈而澍則報以太牢皆有司行事若郡縣¶
邑旱請雨則五事同時並行(五事謂黜退/貪邪已上)守令皆齋潔¶
<pb:KR3k0055_WYG_177-12a>¶
三日乃祈社稷七日不雨更齋祈如初三變仍不雨復¶
齋祈其界山林川澤常興雲雨者祈而澍亦各有報¶
陳因梁故事武帝時以德皇帝配文帝時以武帝配廢¶
帝以文帝配牲用黄牛而以清酒四升洗其首其壇墠¶
配饗歌舞皆如梁禮天子不親奉則太宰太常光祿行¶
三獻禮其法皆採齊建武二年舊典　後魏文成帝和¶
平元年四月旱詔州郡於其界内神無大小悉灑埽薦¶
以酒脯年登之後各隨本秩祭之以牲牢　北齊以孟¶
<pb:KR3k0055_WYG_177-12b>¶
夏龍見而雩祭太微宫五精帝於南郊之東若建午申¶
未之月不雨則使三公祈五帝於雩壇禮用玉帛有燎¶
不設樂選伎工端潔善謳詠者使歌雲漢之詩於壇南¶
其儀如郊禮　隋制孟夏龍見則雩五方上帝配以五¶
人帝於上太祖配饗五官從祀於下牲用犢十各依方¶
色若京師孟夏後旱則祈雨行七事(如梁之/七事)七日祈岳¶
鎮海瀆及諸山川能興雲雨者又七日祈社稷及古來¶
百辟卿士有益於人者又七日祈宗廟及古帝王有神¶
<pb:KR3k0055_WYG_177-13a>¶
祠者又七日乃修雩祈神州又七日仍不雨復從岳瀆¶
以下祈禮如初秋分以後不雩但禱而已皆用酒脯初¶
請後二旬不雨者即徙市禁屠皇帝御素服避正殿減¶
膳徹樂或露坐聼政百官斷傘扇令家人造土龍雨澍¶
則命有司報州縣祈則理寃獄存鰥寡孤獨掩骼埋胔¶
潔齋祈於社稷七日乃祈界内山川能興雲雨者徙市¶
斷屠雨澍亦有報　唐武德初定令每歳孟夏雩祀昊¶
天上帝於圎丘景皇帝配五方上帝五人帝五官並從¶
<pb:KR3k0055_WYG_177-13b>¶
祀貞觀雩祀於南郊顯慶禮於圎丘開元十一年孟夏¶
後旱則祈雨審理寃獄賑恤窮乏掩骼埋胔先祈岳鎮¶
海瀆及諸山川能興雲致雨者皆於北郊遥祭而告之¶
又祈社稷又祈宗廟每以七日皆一祈不雨還從岳瀆¶
如初旱甚則大雩秋分後不雩初祈後一旬不雨即徙¶
市禁屠殺斷扇造大土龍雨足則報祀祈用酒脯醢報¶
准常祀皆有司行事已齋未祈而雨及所經祈者皆報¶
祠至二十年新撰禮其正雩旱禱並備本儀(起居舍人/王仲丘議)¶
<pb:KR3k0055_WYG_177-14a>¶
(按貞觀禮孟夏雩祀五方上帝五人帝五官於南郊顯/慶禮則雩祀昊天上帝於圎丘按鄭康成注月令雩於)¶
(上帝者天之别號元屬昊天祀於圎丘尊天位也然/雩祀五帝既久亦請二禮並行以成大雩帝之義)¶
增唐實錄乾元二年以久旱徙東西二市祭風伯雨師¶
修雩祀壇為泥土龍望祭名山大川而祈雨　文獻通¶
考宋制孟夏雩祀昊天上帝為大祀國初以來以始祖¶
迭配太宗即位以宣祖太祖更配　玉海宋太祖開寳¶
九年三月幸西京行雩祀　文獻通考建隆二年夏旱¶
翰林學士王著請祀天地祖宗社稷及望告嶽鎮海瀆¶
<pb:KR3k0055_WYG_177-14b>¶
於北郊以祈甘澤惟不祀配坐及名山大川雨足報賽¶
如禮真宗景德三年有司言今年四月五日雩祀昊天¶
上帝十三日立夏祀赤帝按月令立夏之日天子迎夏¶
於南郊注迎夏為祀赤帝於南郊又云是月也大雩注¶
建巳之月陽氣盛而常旱萬物待雨而長故祭龍星祈¶
雨又按五禮精義自周以來歳星差度今則龍見或在¶
五月而雩祀於季春之節相去遼闊於理未周欲請自¶
今並於立夏後卜日如立夏在三月則待改朔庶節氣¶
<pb:KR3k0055_WYG_177-15a>¶
協於純陽典禮符於舊史又按月令季秋之月乃命冢¶
宰農事備收藏帝藉之收於神倉是月也大饗帝則季¶
秋之月農事之終大享明堂報兹嘉榖茍或猶未得節¶
尚當建酉因而卜日有屬先時欲望自今並過寒露然¶
後卜日或寒露在八月則至九月乃卜自餘諸祠祭皆¶
叶禮令無所改易奏可　遼值天旱行瑟瑟儀以祈雨¶
前期置百柱天棚及期皇帝致奠於先帝御容乃射柳¶
皇帝先射親王宰職各一射中柳者質誌柳者冠服不¶
<pb:KR3k0055_WYG_177-15b>¶
中柳者以冠服質之不勝者進飲於勝者然後各歸其¶
冠服又翌日植柳於天棚之東南巫以酒醴黍稷薦植¶
柳祝之皇帝皇后祭東方畢子弟射柳皇族國舅羣臣¶
與典禮者賜物有差既三日雨賜多囉倫穆騰馬四匹衣¶
四襲否則以水沃之　金世宗大定四年不雨命禮部¶
尚書王兢祈雨北岳以定州長貳官充亞終獻又卜日¶
於都門外北郊望祀岳鎮海瀆有司行事禮用酒脯醢¶
後七日不雨祈太社太稷又七日祈宗廟不雨仍從岳¶
<pb:KR3k0055_WYG_177-16a>¶
鎮海瀆如初祈其設神座實樽罍如常儀其樽壘用瓢¶
齊擇甘瓠去蒂以為樽祝版惟五岳宗廟社稷御署餘¶
則否後十日不雨乃徙市禁屠殺斷繖扇造土龍以祈¶
雨足則報祀送龍水中　明雩壇在泰元門外正南三¶
門曰崇雩門在南郊之西　世宗嘉靖中春祈雨躬詣¶
南郊祠皇天后土山川神祇建崇雩壇於圜丘之旁以¶
祀天禱雨命儒臣别置雲門一曲使文舞士武舞士並¶
舞而合歌之仍於正樂之外増設鼔吹數番選教舞童¶
<pb:KR3k0055_WYG_177-16b>¶
百人青衣執羽繞壇周旋歌雲門之曲而舞¶
　　請雨二¶
増禮記檀弓歳旱穆公召縣子而問曰天久不雨吾欲¶
暴尩而奚若曰天則不雨而暴人之疾子虐母乃不可¶
與然則吾欲暴巫而奚若曰天則不雨而望之愚婦人¶
於以求之毋乃已疎乎徙市則奚若曰天子崩巷市七¶
日諸侯薨巷市三日為之徙市不亦可乎　原吕氏春¶
秋昔者殷湯克夏王天下五年不雨湯乃以身禱於桑¶
<pb:KR3k0055_WYG_177-17a>¶
林於是剪其髮割其爪自以為犧牲用祈福於上帝雨¶
大至人皆恱之　荀子湯旱而禱曰政不節與使民疾¶
與宫室崇與女謁盛與苞苴行與讒夫興與何不雨至¶
斯極也　說苑湯之時大旱七年雒圻川竭煎沙爛石¶
於是使人持三足鼎祝山川教之祝曰政不節耶使民¶
疾耶蓋辭未己而天下大雨　春秋繁露大旱雩而請¶
雨大水鳴鼓而攻社天地之所為隂陽之所起或請焉¶
或攻焉何也曰大旱陽滅隂也陽滅隂者尊厭卑固其¶
<pb:KR3k0055_WYG_177-17b>¶
義也雖太甚拜請之而已大水者隂滅陽也隂滅陽者¶
卑勝尊也以賤淩貴者逆節故鳴鼓而攻之朱紘而脅¶
之為其不義此亦春秋之不畏強禦也變天地之位正¶
隂陽之序貞行其道而不忌其難義之至也　増春秋¶
考異郵三時惟有禱禮無雩祭之事惟四月龍星現始¶
有常雩　說苑齊大旱景公召羣臣問曰天不雨久矣¶
民且有饑色吾使人卜之祟在髙山廣水寡人欲少賦¶
歛以祀靈山可乎羣臣莫對晏子進曰不可祀此無益¶
<pb:KR3k0055_WYG_177-18a>¶
也夫靈山固以石為身以草木為髮天久不雨髮将焦¶
身将熱彼獨不欲雨乎祠之無益景公曰不然吾欲祀¶
河伯可乎晏子曰不可祀此無益也夫河伯以水為國¶
以魚鼈為民天久不雨水泉将下百川竭國将亡民将¶
滅矣彼獨不用雨乎祠之何益景公曰今為之奈何晏¶
子曰今誠避宫殿暴露與靈山河伯共憂其幸而雨乎¶
於是景公出野暴露三日天果大雨民盡得種樹景公¶
曰善哉晏子之言可無用乎其惟有德也　新序齊景¶
<pb:KR3k0055_WYG_177-18b>¶
公時天大旱三年卜之曰必以人祀乃雨景公下堂頓¶
首曰凡吾所以求雨者為吾民也今必使吾以人祀乃¶
且雨寡人将自當之言未卒而天大雨　原長沙耆舊¶
傳祝良字名卿為洛陽令時亢旱祈雨不得良乃暴身¶
階庭告誠引罪自辰至申紫雲㳫起甘雨大降民歌之¶
曰天久不雨蒸民失所天王自出祝令特苦精符感應¶
滂沱而下　搜神記諒輔字漢儒廣漢新都人少給佐¶
史漿水不交為從事大小畢舉郡縣斂手夏枯旱時以¶
<pb:KR3k0055_WYG_177-19a>¶
五官掾出禱山川曰輔為郡股肱不進諫納忠薦賢退¶
惡和調隂陽至令天下否灄萬物燋枯百姓喁喁無所¶
告訴咎盡在輔太守内省責己自曝中庭使輔謝罪為¶
民祈福曰無效今敢自誓至日中雨不降請以身塞無¶
狀乃積薪柴聚艾茅以自環搆火将自焚焉至禺中時¶
山氣轉起雷雨大作一郡沾潤世以稱其至誠　増文¶
獻通考有雩祀五方上帝五人帝五官於南郊者如貞¶
觀禮是也有雩祀昊天上帝於圎丘者如唐顯慶禮是¶
<pb:KR3k0055_WYG_177-19b>¶
也　陳氏禮書古者雩斂在稻人雩樂以皇舞以女巫¶
皇與女隂也則舞所以逹陽中之隂而已董仲舒祈雨¶
之術閉南門縱北門蓋亦古者達隂之意也然則雩祀¶
上帝必升煙後世乃謂用火不可以祈水而為坎以瘞¶
就陽不可以祈隂而移壇於東雩必自郊徂宫後世有¶
禱山林川澤羣廟百辟卿士然後及於上帝雩樂以舞¶
為盛後世或選善謳者歌詩而已皆非古也¶
　　請雨三¶
<pb:KR3k0055_WYG_177-20a>¶
原教舞(周禮地官舞師教皇舞帥而舞旱暵/之事註皇五采羽為之亦如帗也)興師(左傳/衛大)¶
(旱卜有事於山川不吉寗莊子曰昔周饑克殷而年豐/令邢方無道天其或者欲使衛討邢乎從之師興而雨)¶
　奠瘞(雲漢詩自郊徂宮上/下奠瘞靡神不宗)書雩(春秋昭二十五年秋/七月上辛大雩季辛)¶
(又雩傳曰秋書/再雩旱甚也)　閔雨(穀梁一時言不雨者閔雨/也閔雨者有志於民者也)焚軀¶
(戴封為西華令大旱/封欲焚軀俄而雨至)掩骼(周暢為河南尹時久旱祈雨/無應暢因牧𦵏洛陽旁客死)¶
(骼骨以萬餘人/應時雨大豐必)　増王雩　常雩(禮記疏春秋傳龍見/而雩欲明王雩在四)¶
(月不在五月也五月之雩/是常雩故記之於五月也)　雩門(水經注魯南門亦曰/雩門門南隔水有雩)¶
(壇/)雩水(括地志沂水/亦名雩水)　雩壇(南齊志鄭𤣥云雩壇在南/郊壇之旁而不辨東西)¶
<pb:KR3k0055_WYG_177-20b>¶
雩塲(漢鍾離意傳永平二年夏旱帝禱明堂南設/雩塲又敕大匠作諸宮滅省不急遂應時雨)　招¶
雨(論衡董仲舒申春秋/之雩設土龍以招雨)謝雨(文獻通考孝宗淳熙十四/年宰執進呈太常寺乞謝)¶
(雨/)　原閉陽門(董仲舒曰以春秋灾異之變推隂陽之/所錯行故求雨閉陽門雨甚欲止則反)¶
(是/)斬山木(鄭大旱使屠擊祝款䜿祔有事於桑山斬其/木不雨子産曰有事於山藝山林而斬其木)¶
(其罪大矣/奪之官邑)　屏姦殘(河南春夏旱太守魯褒/至屏退姦殘澍雨數降)舉寃滯(後/漢)¶
(和帝時旱帝幸洛陽寺錄囚舉寃滯收洛陽/今抵罪司隸河南尹左降未及還宫澍雨也)　歌束晳¶
(束晳為廣陵郡累大旱晳請雨三日雨/澍衆謂晳至誠乃歌曰束先生通神明)烹𢎞羊(桑𢎞羊/為御史)¶
(大夫興榷酤鹽鐡之利時天下大旱卜式曰𢎞/羊為天子大臣而與小人爭利烹𢎞羊天乃雨)　用盛¶
<pb:KR3k0055_WYG_177-21a>¶
樂(月令仲夏大雩帝用盛樂鄭注云雩呼嗟而求雨之/祭也雩帝謂為壇南郊之傍雩五精之帝配以先帝)¶
(也自鞀鞞至柷/敔皆作曰盛樂)建靈壇(文選設元寺建靈/壇祈雨之所也)　増暴巫尫¶
(詳禮記/檀弓)典土龍(論衡劉子駿掌/雩祭典土龍事)　祈太廟(開元禮時旱/祈太廟禮畢)¶
(太廟令太祝宫闈令納神主/如常儀其祝版燔於齋坊)雩興慶(孔帖徳宗貞元十/三年四月壬戌雩)¶
(於興/慶宫)　祈甘雨(孔帖開元中左補闕王仲丘上言貞觀/禮雩祀五方上帝五人帝五官於南郊)¶
(顯慶禮雩昊天上帝於圜丘臣謂雩上帝為百穀祈甘/雨故月令大雩帝用盛樂鄭𤣥說上帝乃天别號祀於)¶
(圜丘尊天位也顯慶祀昊天與月令合/而貞觀常祀五帝矣請二禮皆用詔可)收水沴(柳宗元/禜門文)¶
(惟神配隂含徳司其闟/闢能收水沴以佑成績)　萬里沙(史記漢武帝元封元/年歳旱天子既出無)¶
<pb:KR3k0055_WYG_177-21b>¶
(名乃禱/萬里沙)三姑峰(月令廣義黔縣東有靈山上有三石/峰一有歳旱百姓放火燒之即雨)¶
原旱厲則禜(鄭子産曰山川之神則水/旱厲疫之灾於是乎禜之)邦灾則哭(周禮/春官)¶
(女巫歳旱暵則舞雩邦之大灾歌哭而請/註有歌者有哭者冀以悲哀感神明也)　土龍緣象¶
(雜論劉歆致雨具作土龍為土龍者以龍見/輙有風雨興起以迎送之故緣象其𩔖為之)潛龍應鼓¶
(蜀都賦潛龍蟠於沮/澤應鳴鼔而興雨)　稻人供斂(周禮稻人旱暵供/其雩斂斂發歛也)諸¶
侯用幣(詳通/典)　増東廂請雨(後漢志韋昭注順帝時河/南三輔大旱天子親自露)¶
(坐陽德殿/東廂請雨)南郊求雨(崔豹古今注建武三年七月雒/陽大旱帝至南郊求雨即日雨)¶
聚巫以禱(合璧事𩔖馬璘拜行營節度使天大旱里巷/為土龍聚巫以禱璘曰旱由政不修即令徹)¶
<pb:KR3k0055_WYG_177-22a>¶
(之明日雨/是嵗大穰)與覡對舞(合璧事𩔖黎幹為京兆尹時大旱/幹造土龍自與巫覡對舞彌月不)¶
(應帝使毁土龍减/膳節用既而滛雨)　議郎分遣(古今注永初元年郡國/大旱分遣議郎請雨)¶
太后錄囚(又安帝永初二年五月旱皇太/后幸洛陽寺錄囚徒即日降雨)　蒼龍之宿¶
(史記正義東/方蒼龍之宿)白石之神(唐李商隠有/賽白石神文)　于公雪獄　洛¶
令曝身(李商隠賽白石神文不俟于/公之雪獄無煩洛令之曝身)　風馬雲車(柳宗/元雷)¶
(塘禱雨文風馬雲車肅馬/徘徊能澤地産以祛人灾)龍旛鳳蓋(唐李商隠賽龍蟠/山神文龍旛鳯蓋)¶
(先憩於靈司蟻穴/鵲巢式揚於利澤)　原受推歩之術(揚統授河洛書及/天文推步之術為)¶
(彭城令時旱統推陰陽消後縣䝉澤太守/使為郡求雨亦降自是朝廷灾異多訪之)出不御之女¶
<pb:KR3k0055_WYG_177-22b>¶
(周舉宣光時三輔旱請雨舉書宜出後宫不御/之女治天下寃滯之獄除大官重職之費云云)　祭東¶
海孝婦(東海孝婦養姑甚謹姑恐累不得嫁遂自縊死/姑女告婦殺姑婦自誣服罪東海枯旱三年後)¶
(太守至殺牛祭孝/婦冢即日大雨)祭上虞寡婦(上虞寡婦養姑姑死夫/女弟素與婦不叶誣婦)¶
(鴆殺母縣竟殺之旱二年/後太守殷丹至祭婦遂雨)　増槖籥風頭　索綯雨脚¶
　揖揚蘭佩　麾棹桂旗　原歳屬亢陽　禮修禱祝¶
　並走羣望　展禮雩壇　増拍川后之肩　攬波神¶
之袂　原土龍矯首而立　女巫頓足而舞　俾率舞¶
於小巫　庶祈年於大有　信天屬之可移　冀地財¶
<pb:KR3k0055_WYG_177-23a>¶
之不害　増不無行潦之羞　願覩油雲之布　大驅¶
蟠澤之龍　盡發潛泉之蜧　遂清冷之耕父不使揚¶
塵　廻沮澤之蟠龍皆令灑潤　宋生抒賦始恱於雄¶
風　髙氏讀書忽驚於凍雨　原念夫膏澤既愆天降¶
之期　感以精誠惟望月離之應　増無煩玉女之投¶
壺方開天笑　不待樵人之取箭已見風廻¶
　　請雨四¶
原詩齊謝朓賽敬亭廟喜雨詩曰執玉朝羣帝樽桂迎¶
<pb:KR3k0055_WYG_177-23b>¶
東皇排雲接虬蓋蔽日下霓裳會舞紛瑶席安歌繞鳳¶
梁百味芬綺帳四望霑羽觴　増明徐應聘雩禱詩曰¶
東皇方按序靈雨尚愆期原畝希霑澤郊壇愿祝釐明¶
禋牲自潔齋戒德仍持六事勤修省三農免怨咨氣蒸¶
看逺嶠蒼潤應佳時㑹見甘霖足和風拂帝墀¶
増歌齊謝朓雩祭歌曰清明暢禮樂新侯龍景練貞辰¶
　陽律亢隂晷伏耗下土薦穜稑宸儀警王度宣嗟¶
雲漢望昊天　張盛樂奏雲儛集五精延帝祖　隋牛¶
<pb:KR3k0055_WYG_177-24a>¶
𢎞雩祭歌曰朱明啟候時載陽肅若舊典延五方嘉薦¶
以存盛樂奏氣序和平資靈佑公田既雨私亦濡民殷¶
俗富政化敷　唐禇亮雩祭樂章曰朱鳥開辰蒼龍啟¶
映大帝昭享羣生展敬禮備懷柔功宣舞詠旬液應序¶
年祥協慶　紺筵分彩瑶圗吐絢鳳管晨凝雲歌曉囀¶
肅事蘭羞虔申桂奠百榖斯登萬箱攸薦　鳯曲登歌調¶
令序龍雩集舞汛祥風綵□雲回昭睿徳朱千電發表神¶
功　開元中雩祀舊樂章曰鳥緯遷序龍星見辰純陽¶
<pb:KR3k0055_WYG_177-24b>¶
在律明德崇禋五方降帝萬宇安人恭以致享肅以迎¶
神　宋蘇軾禱雨社稷詩曰噫我侯社我民所恃祭於¶
北牖答隂之義陽亢不返自春徂秋迄冬不雨嗣歳之¶
憂史民嗷嗷謹以病告錫之雨雪民敢無報　神食於¶
社蓋數千年更歴聖王訖莫能遷源深流逺愛民宜厚¶
雨不時應亦神之疚社稷惟神我神惟人去我不逺宜¶
軫我民　農民所病春夏之際舊榖告窮新榖未穟其¶
間有麥如暍得涼如行千里弛擔得漿今神何心毖此¶
<pb:KR3k0055_WYG_177-25a>¶
雨雪敢求其他尚憫此麥　惟神之生稼穡是力瘽身¶
為神尚莫顧息矧今在天與天同功召呼風雲孰敢不¶
從豈惟農田井竭無水我求於神亦云亟矣　明祈雨¶
樂章曰有赫旱暵民勞瘁斯于牲于醴載舞載馳詩成¶
三獻敬徹不遲神之聼之雨我公私　爰廸寅清昭事¶
顯穹仰祈甘雨惠我三農既歆既格言歸太空式霑下¶
土萬方其同　赤龍旋馭禮洽樂成燔柴既舉昭假精¶
禋維帝降康雨施雲行登我黍稷溥洽厥明¶
<pb:KR3k0055_WYG_177-25b>¶
増詞宋蘇轍中大乙宫祈雨青詞曰冬雪不效春雨過¶
期雲族屢興風灾輙至牟麥既病秋種未入嗟民何罪¶
籲天不聞惟側身念咎之誠不敢自赦而潔齋祈福之¶
舊亦莫少愆庶見膏澤之滂流尚俾饑民之粒食懇禱¶
斯極真聖所臨　常暘為虐夏已及中精禱未孚雨不¶
逾尺麥雖粗入未足充八口之饑禾則始生猶當竢三¶
日之澤人謀竭矣天意謂何惟至道之宻微運元化於¶
俄頃慈閔衆庶覆䕶邦家召呼風雲廣施千里之潤勃¶
<pb:KR3k0055_WYG_177-26a>¶
興黍稷終致百室之盈永與斯民同仰靈德¶
原序晉傅咸喜雨賦序曰泰始九年自春不雨以渉夏¶
節草木共燃百姓以堯有九載之水湯有七年之旱恐¶
遭斯運並有懼心聖皇勞慮分使祈禱徧於羣望余以¶
太子洗馬兼司徒請雨百辟蒞事三朝而大雨降退作¶
斯賦¶
増記唐裴處權禱河侯廟記曰六年夏不雨尚書博陵¶
崔公懼兹農事凡明神靈跡有可以膏稼穡者必命犧¶
<pb:KR3k0055_WYG_177-26b>¶
牲簫鼓以動之卒無應一旦監軍使閻公曰郡瀕河侯¶
廟具存姑用旱禱宜幹流以蘇大田五月庚午公會閻¶
公幄河壖列旌斾率府從事合牙門諸将郡縣吏羅為¶
侯拜聲以具樂釃以清觴腥爓燔炙苾芬交錯版書精¶
意以聳侯聼六月辛未雨乙亥始霽自乙亥至於秋七¶
月壬子以烈日下燭南畝復燥癸丑公復會閻公儀若¶
庚午丙辰雨己未乃霽噫公禱之虔神應之速禱不虔¶
無以徴侯貺應不速無以協農時既貺既應多稼織野¶
<pb:KR3k0055_WYG_177-27a>¶
寒耕熱耘之子其有京坻之望乎¶
原文晉曹毗請雨文曰下邳内史曹毗敬告山川諸靈¶
頃節運錯戾旱亢隂消川竭谷虛石流山燋天無纎雲¶
野有横飇盛夏應暑而或涼草木無霜而自凋皇皇農¶
夫輟耕田畔悠悠舟人頓棹川岸雲根山積而中披雨¶
足垂零而復散聖主當膳而減味牧伯忘餐而過晏民¶
庶拊心而嚬蹙搢紳不期而同歎斯亦憂勤之極情而¶
明靈之逹觀矣　梁陸倕請雨賽蒋王文曰陸周祚𦙍¶
<pb:KR3k0055_WYG_177-27b>¶
鍾嶽降精聰明正直得一居貞無方無體不疾不行化¶
馳九縣位冠百靈東掩屢&KR0317;西郊已戢偶龍矯首泥人¶
鶴立神聼孔殷靈應揮霍儵覩翻伊俄聞倒洛樂周祈¶
畢恩洽酒䦨靈談抗袖鬼笑投柈推兹且引於萬斯歡¶
　梁任孝公賽鍾山蒋帝文曰嘗聞河南少雨漢主避¶
其正殿許下輟潤魏后計彼塵書和氣乖運隂陽舛互¶
風至若湯雲生猶火速能制兹東井告彼南箕水滿畢¶
星氣衝卯地使君子有亹亹之心耕夫無慼慼之念¶
<pb:KR3k0055_WYG_177-28a>¶
増唐柳宗元雷塘禱雨文曰惟神之居為坎為雷專此¶
二象宅於巖隈風馬雲車肅焉徘徊能澤地産以祛人¶
灾歳既旱暵害兹生長敢用昭告期於肸蠁騰波通氣¶
出地奮響欽若成功惟神是奨　李商隠鄭州禱雨文¶
曰旱魃為虐應龍不興困杲日於詩人苦宻雲於易象¶
生物斯瘁民食攸囏某叨此分憂俯慙無政爰求真侣¶
虔禱隂靈減餔表勤褰帷引咎伏乞下通滎播上達天¶
潢合為膏澤之原用息藴隆之患其於效信敢或逡廵¶
<pb:KR3k0055_WYG_177-28b>¶
暴露託詞焦勞結慮泉間候氣樹杪占風惟望玉女之¶
披衣敢駭商羊之鼔舞　司空圗移雨師文曰天以神¶
乳育百穀必時既豐然後民相率以勞神之勤今始恡¶
其施以愁疲民是神怠天之職也必希民之求而後應¶
是神翫天之權也既應而俾民推怨於天歸惠於已是¶
神攘天之德也推怨何以為義利腥羶以饋何以為仁¶
怠天之事何以為政蔑是數者何以為神　宋曽鞏福¶
州鱔溪禱雨文曰天子聖德海邦是綏維此海邦初不¶
<pb:KR3k0055_WYG_177-29a>¶
　罹饑今宇寧矣師征始歸今食足矣廪實尚縻若歳大¶
　熟如梁如茨如陵如坻自公及私獄無訟繫里無盜闚¶
　式於永世方始在兹今此大田既碩而齊俾不卒成孰¶
　忍為斯神有靈蹟國人所祇神有顯號天子所躋萎能¶
　起之槁能澤之胡能有餘斂而不施我用卜日蚤駕以¶
　馳即告潭側尚其聼之攘除驕陽騰雲彍霓播為甘液¶
　沛灑淋漓俾農有秋百物具宜熄偷與爭長置刑笞人¶
　於報事豈有斁思¶
<pb:KR3k0055_WYG_177-29b>¶
　¶
　¶
　¶
　¶
　¶
　¶
　¶
御定淵鑑𩔖函卷一百七十二¶
