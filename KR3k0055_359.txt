# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.686886
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百五十四
<pb:KR3k0055_WYG_359-1a>¶
　欽定四庫全書¶
御定淵鑑類函巻三百五十四¶
　　居處部十五(道觀/)¶
　　　道觀一¶
　増釋名曰觀樓也　諸天内音經曰太上觀罪福之賜¶
　開死生之門九靈觀主天地大期洞靈上觀主御帝君¶
　紫陽觀主雲氣北靈觀主開八書於空洞通陽觀主得¶
　度之人功德輕重太靈觀主得度升仙人　列子曰岱¶
<pb:KR3k0055_WYG_359-1b>¶
　輿山上臺觀皆金玉仙聖飛相來往　神異經曰西北¶
　荒中有二金闕髙百丈銀盤五十丈二闕相去百丈有¶
　明月徑三丈光照千里¶
　　　道觀二¶
　増關令内傳曰老子與尹喜登崑崙上金臺玉樓七寶¶
　宮殿晝夜光明爲天帝四王之所遊處有珠玉七寶之¶
　牀　原太和眞人尹軌樓觀先師傳曰周穆王問杜沖¶
　靈宅棲𤣥爲修觀　道學傳曰茅山南洞有崇𤣥觀道¶
<pb:KR3k0055_WYG_359-2a>¶
士張允之觀前别地爲金陵觀女道士王道憐入龍山¶
自造觀宇名𤣥曜觀張元始復於茅山南洞造𤣥明觀¶
　増史記曰公孫卿謂武帝曰仙人好樓居於是上令¶
長安作飛廉桂館甘泉作延壽觀　眞鏡録曰漢武帝¶
創祥符觀改洞霄宮山有五洞交扃九峰面挹千巖萬¶
壑秀聚其中　晉書曰許邁不慕仕進未忍違親立精¶
舍於餘杭𤣥溜山朔望還家定省親歿遣婦改名𤣥觀¶
徧遊名山莫知所終　紀異曰唐顯慶中營道宮於城¶
<pb:KR3k0055_WYG_359-2b>¶
西發一石上題曰瑞雲靈跡　明皇雜録曰李遐周者¶
有道術唐開元中嘗召入禁中後求出住𤣥都觀天寶¶
末禄山跋扈逺近憂之但於所居壁上題詩數章其末¶
篇云燕市人皆去函關馬不歸若逢山下鬼環上繫羅¶
衣燕市人皆去者禄山悉幽州之衆而起也函關馬不¶
歸者哥舒翰潼關之敗匹馬不還若逢山下鬼者馬嵬¶
驛名也環上繫羅衣者貴妃小字玉環髙力士以羅巾¶
縊貴妃於馬嵬是也其先見皆類如此　六帖曰景隆¶
<pb:KR3k0055_WYG_359-3a>¶
初作金仙等觀韋湊諫曰方晨興工雖貲出公主然髙¶
直售傭則農人舍耕取雇趍末棄本恐天下有受其飢¶
者　雲仙集曰盤山紫峰之下爽塏明秀號曰中盤時¶
崇奉道敎棲霞長春眞人應召來燕門下有棲雲子飛¶
舄擇地其後張志和捜及此山遂營卜築丙戌請長春¶
眞人建醮因其額曰棲霞觀　神仙傳曰陳摶亳州眞¶
源人始隱武當山後居華山靈臺觀　宋史曰祥符中¶
眞宗建玉清昭應宮王魏公旦爲首相始命充使宮觀¶
<pb:KR3k0055_WYG_359-3b>¶
置使自此始　又曰宋時設祠䘵之官以佚老優賢祖¶
宗時員數絶少待臣以禮雖年及挂冠未嘗直令致仕¶
皆以宮觀處之假以禄耳熙寧以後乃増焉　又曰張¶
虛白通太乙六壬留心丹竈遇眞人得祕訣宋徽宗聞¶
其名召管太乙宮官太虛大夫金門羽客出入禁中¶
姬志眞夏眞人道行碑曰夏志誠章丘人國朝遣使召¶
宗師公亦北行及還燕宗師命主玉虛觀事提㸃長春¶
宮　盤陰襍志曰延祥觀初名𤣥寶觀至元中丘長春¶
<pb:KR3k0055_WYG_359-4a>¶
過此觀有枯柏捫之復榮¶
　　道觀三¶
原玉虛　金洞(外國放品經曰北方有𤣥州地方三千/里無色象形景有玉虚紫觀  洞𤣥經)¶
(曰金洞數虚館金母/太素三元君所居)　紫館　丹室(玉皇𤣥聖記曰游/龍交馳於紫館之)¶
(上室大洞五經注訣曰/丹  者朱火天室館也)　叢霄　明霞(洞𤣥五行經曰/中黃老君曰子)¶
(旣知身藏又當知天地父母之家五城十二樓眞祕於/叢霄之觀  三元經曰元始天王於明霞之觀太霄雲)¶
(户以上眞玉檢/下授三天玉童)　三陰　九靈(眞誥曰古英人改容於/三陰之觀童顔於九練)¶
(之尸事下/詳敘)　西華　北靈(曲素&KR1177;詞經曰髙上玉皇詞/曰目即西華館意合廣寒宮)¶
<pb:KR3k0055_WYG_359-4b>¶
(敘下詳/  事)　玉局　金題(老君與張道陵至成都說經處/局脚玉牀自地而出故以觀名)¶
(之靈書經曰有洞靈/  觀金字題觀四面)　瓊樓　玉宇(金根經曰天闕上/有瓊樓玉臺主衆)¶
(仙出入之所也有神仙衆眞戒經曰大方諸山/對會稽之東上  天仙宮室金玉雜爲棟宇)　丹房¶
　金闕(外國放品經曰紫翠丹房緑移度經曰眞皇/參駕黃霞周行四方飛蓋  軿上造金闕)¶
瓊華　蘂珠(外國放品經曰有瓊/華之室  蘂珠宮名)　桂宮　松壇(名山/記曰)¶
(岳洞方百里在終南太乙間或云桂陽宮多諸靈異名/曰小有清虛天按王君内傳云在河内沁水縣界内洞)¶
(天日月星辰雲霞草木萬類無異矣宮闕相/映金玉鏤飾地仙所處清虚玉君所居也)　龜臺¶
鶴觀(眞誥曰白玉龜臺九/靈太眞元君封此)　増問道宮　蕃釐觀(問道/宮在)¶
<pb:KR3k0055_WYG_359-5a>¶
(平凉府崆峒山下相傳軒轅黃帝問道之所觀蕃釐觀/在揚州府城東門外即古土地廟又名唐昌  即今瓊)¶
(花觀/是也)　青羊宮　白鶴觀(青羊宮在成都府西昔老子/别關令尹喜曰後尋我於青)¶
(羊之肆門白鶴觀在/岳州石  縣宋時建)　王母降　天使見(燕昭王得洞/光之珠以飾)¶
(宮王母三降其地名曰洞宮自江州太平興國宮在廬/山之陰唐九天使者祠明皇  言親見使者降於殿庭)¶
(因立此祠今爲/太平興國宮)　仙壇洞府　璇室琳宮(樓觀本尹喜/之居有草樓)¶
(焉後人創立道宮洞又曰樓觀至隋煬帝改爲𤣥壇鶴/觀雲觀杏壇仙壇  府璇室琳宮祕宇𤣥關紫觀並道)¶
(院之/稱)　錦帷還飛　枯柏復榮(萬壽宮晉太康中許旌/陽於洪州山舉家四十)¶
(二口俱上升初旌陽學道於丹陽黃堂嘗以五色錦帷/飛還故宅鄉人立爲還帷觀祥符中改賜玉隆萬壽宮)¶
<pb:KR3k0055_WYG_359-5b>¶
(敘下詳/  事)　靈境　福區(唐崔尚書桐柏觀頌不死之福/鄉養眞之靈境  唐王嶼建言)¶
(唐家宜崇表福/區招致神靈)　陳摶居　蔡經宅(上詳敘事見前山/郡志建昌麻姑)¶
(髙九里山門傍日月霞上有洞天下有水簾山即/仙都觀乃蔡經宅即麻姑與王方平所㑹之處)　築¶
九嵏　著一鞭(薛頤傳曰帝爲築觀九嵏山號曰紫府/  延眞觀在南康府北唐李林甫女騰)¶
(空所居李白詩羡君爲相女學道/愛神仙一往屏風疊乘鸞著一鞭)　幔亭綵屋　茂林¶
清泉(昇眞觀武夷山第十六昇眞元化洞天昔有神仙/降此曰武夷君統錄地仙授館於此俗傳玉帝與)¶
(太姥魏眞人武夷君建幔亭綵屋數百間宴鄉人男女/千餘於其上皆呼爲曽孫石壁上有室曰昇眞洞上有)¶
(神仙脫骨莫計其數室前有黃心木棧又有四木船兩/兩相覆亦盛仙人骸骨半枕室棧不墜不壞其下曰沖)¶
<pb:KR3k0055_WYG_359-6a>¶
(祐觀遊仙者多自此買舟泝流而上觀之髙潘師正崇/城人王知逺爲道士得其術居逍遥谷唐  宗幸東都)¶
(召見問所願對曰茂林清泉臣所願/也帝尊異之詔即其廬作崇唐觀)　鑑湖一曲　桃¶
花千樹(郡志曰鑑湖在紹興府城南縈帶城郭連屬峰/岫白水翠巖互相映發若鑑若圍賀知章入道)¶
(賜鑑湖一曲後以所居爲觀名曰千秋田𤣥都觀在西/安府城崇業坊唐貞元中劉禹錫以屯  員外郎出牧)¶
(連州貶朗州司馬居十一年召還京師過𤣥都觀見道/士植桃其盛若霞作戲贈看花君子詩曰紫陌紅塵拂)¶
(面來無人不道看花囘元都觀裏桃千樹盡是劉郎去/後栽未幾被讒出牧居十四年復入爲主客郎重遊此)¶
(觀蕩然無復一株惟兔葵燕麥動揺春風耳復作詩曰/百畞庭中半是苔桃花淨盡菜花開種桃道士歸何處)¶
(前度劉郎/今又來)　羽節珠佩　鶴壇龍壁(賈餗聖祖院碑曰/金牓瑶壇仙術眞)¶
<pb:KR3k0055_WYG_359-6b>¶
(官羽節凌風珠佩珊珊壁趙師秀桐/柏觀詩石壇遺鶴羽粉  刻龍形)　霞館　琳宮(元/始)¶
(天尊於明霞之館下敎以授三天/玉童  除白敏中制曰式建琳宮)　珠庭琳館　金牓¶
瑶臺(歐陽公集珠庭琳館/唐文粹曰金牓瑶臺)　霞壇　琳房(詩萬里洞中/朝玉帝九霞)¶
(光外宿天壇房除劉永/叔制曰總琳  之職)　祠庭　貞館(王荆公草富鄭/公詔祠庭置使)¶
(出自闕門養又出除/劉緯制曰  恬貞館)　貞宮　神館(除劉奉世制曰須/秩貞宮  宋錢表)¶
(曰暫安神/館之遊)　靖館　貞庭(賜王曽詔曰總司靖館貞除/王曽兼會虚觀制總使  庭)¶
　澹泊境　簡寂居(張少愚道觀詩曰獨宿澹泊境杳/然心事空  蘇東坡詩曰山行漸)¶
(覺鳥聲殊漸近/神仙簡寂居)¶
<pb:KR3k0055_WYG_359-7a>¶
　　道觀四¶
原金鑾觀(十洲記曰瀛洲金鑾觀中有蜻螭玉几/覆以雲紈之素刻水壁爲倒龍之狀)　協¶
晨觀(二十四生圖曰帝尊在協晨靈觀/登白玉座具宣祕要開聞妙門)　無極觀(導引/三光)¶
(經曰澤嬰眞人在越/衡天無極觀臺中)　大絶觀(又曰定光眞人在皇曽/大絶觀臺中導引元氣)¶
　上清觀　九龍觀　名山洞宮(眞誥曰厚載之中有/洞天三十六所八海)¶
(中諸山亦有洞宮或方千里五百里非三十六洞天之/列也五岳名山皆有洞宮或三十里並三千里舍神仙)¶
(又非八海/之數也)　太虛雲室(大洞玉經曰太霞之中有/白雲之室太虛元君所居)　列¶
眞之宇(太平經曰太室瓊臺洞門列眞之/殿金華之内侍女衆眞之所處)　太微之宮¶
<pb:KR3k0055_WYG_359-7b>¶
(洞景金元經曰玉帝命太微天帝君坐萬靈於房/軒散花香於玉宇留連八瓊之室曲宴九琳之堂)　列¶
僊攸館(大洞玉經曰玉晨宮中有玉映之宮又有元君/六淵之宮黃老圖華之宮上清眞陽宮太極上)¶
(宮主衆/仙誦詠)　衆聖所居(又云太暉者玉清天中殿/名也上皇玉眞之所遊處)　上清¶
之宮(又云太素在𤣥幽之上九宮到金門於太素之天/瓊羽之門蘭室上清宮中門户名也太上有瓊羽)¶
(之門四明門者上/清玉帝之南門也)　洞𤣥内觀(二十四生圖經曰元始/以洞𤣥内觀玉符授李)¶
(君/)　銀宮　紫府　碧洞　丹臺　靈宮　祕宮　紫¶
桂宮　宅眞宮(唐靈/旅)　將尊道德之風　宜廣神僊之¶
宅　宮觀之規所宜壯麗　𤣥元之敎必在尊崇¶
<pb:KR3k0055_WYG_359-8a>¶
　　道觀五¶
原詩梁元帝和鮑常侍龍川館詩曰珍臺接閑館迢遰¶
山之旁多解三眞術俱善四明方玉題書仙篆金牓燭¶
神光桂影侵檐進藤枝繞檻長苔文隨溜轉梅氣入風¶
香　沈約沈道士館詩曰秦皇御宇宙漢帝恢武功歡¶
娛人世盡情性猶未充銳意三山上託慕九霄中旣表¶
祈年觀復立望仙宮寧爲心好道直由意無窮曰余知¶
止足是願不須豐遇可淹留處便欲息㣲躬山嶂逺重¶
<pb:KR3k0055_WYG_359-8b>¶
疊竹樹近蒙籠開襟濯寒水解帶臨清風所累非物外¶
爲念在𤣥蹤朋來握石髓賓至駕飛鴻都令人徑絶惟¶
使雲路通一舉凌倒景無事適華嵩寄語賞心客歲暮¶
爾來同　庾肩吾道觀詩曰仙人白鹿上隱士青溪邊¶
試取西山藥來觀東海田　周𢎞正和庾肩吾詩曰石¶
橋有舊路靈室儼衆仙菊潭溜餘水丹竈起殘煙桃花¶
經作實海水屢成田逆愁歸舊里追問斧柯年　周王¶
褒過藏矜道館詩曰松古無年月鶴去復來歸石壁藤¶
<pb:KR3k0055_WYG_359-9a>¶
爲路山窓雲作扉　蕭撝和梁武陵王遥望道館詩曰¶
神境留精闕仙居紫竹房今有尋眞地邐迤麗通莊九¶
柱含虯重三臺飾夜光金輝碧海桃玉笈紫書方拂筵¶
青鳥集吹笙白鳳翔履歸堪是燕石在詎非羊煙霞四¶
照橤風月五名香於兹喜臨眺願得假霓裳　陳張正¶
見遊匡山簡寂館詩曰三梁磵本絶千仞路猶通即此¶
神仙内銀牓映仙宮鏡似臨峰月流如飲澗虹幽桂無¶
斜影深松有勁風惟當逺人望知在白雲中　陰鏗遊¶
<pb:KR3k0055_WYG_359-9b>¶
始興館詩曰紫臺髙不極淸溪千仞餘壇邊逢藥銚洞¶
裏閱仙書庭舞經乘鶴池游被控魚稍昏䪥葉斂欲暝¶
槿花疎徒敎斧柯爛會自不凌虛　増唐李嶠幸白鹿¶
觀應制詩曰駐蹕三天路回車萬仞溪眞庭羣帝饗洞¶
府百靈棲玉酒仙爐釀金方暗壁題佇看青鳥入還陟¶
紫雲梯　崔湜白鹿觀應制詩曰御旗探紫籙仙仗闢¶
丹丘捧藥芝童下焚香桂女留鸞歌無歲月鶴語寄春¶
秋臣朔其何幸常陪漢武遊　沈佺期白鹿觀應制詩¶
<pb:KR3k0055_WYG_359-10a>¶
曰紫鳳眞人府斑龍太上家天流芝蓋下山轉桂旌斜¶
聖藻垂寒露仙杯落晩霞惟應問王母桃作幾時花¶
又武平一白鹿觀應制詩曰玉府凌三曜金壇駐六龍¶
綵旒懸倒景羽蓋偃喬松𤣥圃靈芝秀華池瑞液濃謬¶
應霑舜渥長願奉堯封　王維降聖觀應制詩曰鳳扆¶
朝碧落龍圖曜金鏡維岳降二臣戴天臨萬姓山川八¶
校滿井邑三農竟比屋皆可封誰家不相慶林疎逺邨¶
出野曠寒山淨帝城雲裏深渭水天邊映佳氣含風景¶
<pb:KR3k0055_WYG_359-10b>¶
頌聲溢歌詠端拱能任賢彌彰聖君聖　崔輔國奉和¶
華清宮觀行香應制詩曰天子橤珠宮樓臺碧落通豫¶
遊皆汗漫齋處即崆峒雲物三光裏君臣一氣中道言¶
何所說寶厯自無窮　王勃秋日仙遊觀贈道士詩曰¶
石圖分帝宇銀牒洞靈宮迴丹縈岫室復翠上巖櫳霧¶
濃金竈靜雲暗玉壇空野花常捧露山葉自吟風林泉¶
明月在詩酒故人同待余逢石髓從爾命飛鴻　又尋¶
道觀詩曰芝廛光分野蓬闕盛規模碧壇清桂閾丹洞¶
<pb:KR3k0055_WYG_359-11a>¶
肅松樞玉笈三山記金箱五岳圖蒼虯不可得空望白¶
雲衢　楊炯和劉侍郎入隆唐觀詩曰福地陰陽合仙¶
都日月開山川凌四險城樹隱三臺伏檻排雲出飛軒¶
繞澗迴參差凌倒景瀟灑軼浮埃百果珠爲實羣峰錦¶
作苔懸蘿暗疑霧瀑布響成雷方士燒丹液眞人泛玉¶
杯還如問桃水更似得蓬萊漢帝求仙日相如作賦才¶
自然金石奏何必上天台　又遊廢觀詩曰青嶂倚丹¶
田荒凉數百年猶知小山桂尚識大羅天藥敗金爐火¶
<pb:KR3k0055_WYG_359-11b>¶
苔昏玉女泉歲時無壁畫朝夕有階煙花柳三春節江¶
山四望懸悠然出塵網從此狎神仙　駱賓王遊紫霞¶
觀詩曰碧落澄秋景𤣥門啓曙關人疑列禦至客似令¶
威還羽蓋從斯仰雲車未可攀祗應傾玉醴特許寄頽¶
顔　又遊靈公觀詩曰靈岑標勝地神府枕通川玉殿¶
斜連漢金堂迥架煙斷風疎晩竹流水切危絃别有青¶
門外空懷𤣥圃仙　陳子昂春日登金華觀詩曰白玉¶
仙臺古丹丘别望遥山川亂雲日樓榭入煙霄鶴舞千¶
<pb:KR3k0055_WYG_359-12a>¶
年樹虹飛百尺橋還疑赤松子天路坐相招　張說一¶
柱觀詩曰舊說江陵觀初疑神化來空山結雲閣綺靡¶
隨風迴柰何任一柱斯焉容衆材奇巧非長世今餘草¶
露臺　孫逖同邢判官尋龍湍觀詩曰星使下仙京雲¶
湖喜晝晴更從探穴處還作棹歌行絃管荷風入簾帷¶
竹氣清莫愁歸路逺水月夜虛明　孟浩然宿天台桐¶
柏觀詩曰海行信風㠶夕宿逗雲島緬尋滄洲趣近愛¶
赤城好捫蘿亦踐苔輟棹恣窮討息陰憩桐柏采秀弄¶
<pb:KR3k0055_WYG_359-12b>¶
芝草鶴唳清露垂雞鳴信潮早願言解纓絡從此去煩¶
惱髙歩凌四明𤣥蹤得三老紛吾逺遊意學此長生道¶
旦夕望三山雲濤空浩浩　綦母潛宿太平觀詩曰夕¶
到玉京寢窅冥雲漢低魂交仙室蝶曙聽羽人雞滴瀝¶
花上露清泠松下溪明當訪眞隱揮手入無倪　韓翃¶
題玉眞觀李祕書院詩曰白雲斜日影深松玉宇瓊臺¶
知幾重把酒題詩人散後華陽洞裏有疎鐘　又同題¶
仙遊觀詩曰仙臺下見五城樓風物淒淒宿雨收山色¶
<pb:KR3k0055_WYG_359-13a>¶
遥連秦樹晩砧聲近報漢宮秋疎松影落空壇淨細草¶
香聞小洞幽何用别尋方外去人間亦自有丹丘　皇¶
甫冉宿洞靈觀詩曰孤煙洞靈觀積雪暮山寒松柏凌¶
髙殿莓苔封古壇客來清夜久仙去白雲殘明日開金¶
録焚香又沐蘭　盧綸題天華觀詩曰峰嶂徘徊霞影¶
新一潭寒水絶纖鱗朱字靈書千萬巻蒼&KR1046;道士兩三¶
人芝童解說壺中事玉管能留天上春昨見仙丹求不¶
得漢家簪紱在羸身　李端雲陽觀寄袁稠詩曰花洞¶
<pb:KR3k0055_WYG_359-13b>¶
滿沈沈仙壇隔杏林漱泉春谷冷擣藥夜窓㴱石上開¶
仙酌松間對玉琴戴家溪北住雲後去相尋　朱放經¶
故賀賓客鏡湖道士觀詩曰已得歸鄕里逍遥一外臣¶
那隨逝水去不得鏡湖春雪裏登山屐林間漉酒巾空¶
餘道士觀誰是學仙人　王建題應聖觀詩曰精思堂¶
上畫三身迴作仙宮度美人賜藥御書金字貴行香天¶
樂羽衣新空廊雨滴花甎縫小殿蟲縁玉像塵頭白女¶
冠猶說得枯株不似已前春　又題東華觀詩曰路盡¶
<pb:KR3k0055_WYG_359-14a>¶
煙光外院門題上清鶴雛靈解語瓊葉軟無聲白髮道¶
心爇黃衣仙骨輕還家對憂樂何處覓長生　劉禹鍚¶
𤣥都觀詩曰紫陌紅塵拂面來無人不道看花回𤣥都¶
觀裏桃千樹盡是劉郎去後栽　又再經𤣥都觀詩曰¶
百畞庭中半是苔桃花淨盡菜花開種桃道士歸何處¶
前度劉郎今又來　張籍玉眞觀詩曰臺殿曾爲貴主¶
家春風吹盡竹窓紗院中仙女修香火不許閒人入看¶
花　孟郊西上經靈寶觀詩曰道士無白髮語音靈泉¶
<pb:KR3k0055_WYG_359-14b>¶
清青松多壽色白石恒夜明放歩霽霞起振衣華風生¶
眞文祕中頂寶氣浮四楹一片古關路萬里今人行上¶
仙不可見孤䇿徒西征　杜甫玉臺觀詩曰中天積翠¶
玉臺遥上帝髙居絳節朝遂有馮夷來擊鼓始知秦女¶
善吹簫江光隱見黿鼉窟山勢參差烏鵲橋更有紅顔¶
生羽翰便應黃髮老漁樵　白居易宿簡寂觀詩曰巖¶
白雲尚屯林紅葉初隕秋老引閒歩不知行逺近夕投¶
靈洞宿臥覺塵機泯名利心旣忘市朝夢亦盡暫來尚¶
<pb:KR3k0055_WYG_359-15a>¶
如此况乃終身隱何以療夜飢一匙雲母粉　章孝標¶
題上皇觀詩曰五雲㴱蓋七星壇想像先朝駐禁鑾輦¶
路已平栽藥地皇風猶在歩虚寒樓臺瑞氣晴蕭索杉¶
檜龍身老屈蟠感惠休言并李郭劒門空處望長安¶
朱慶餘古觀詩曰仙觀曽過知不逺花藏石室杳難尋¶
泉邊白鹿聞人語看過仙壇漸入深　周賀玉芝觀張¶
道士房詩曰四面杉松合空堂畫老仙蠹根停雪水曲¶
角積茶煙道至心機盡宵清琴韻全獨嫌來又去不得¶
<pb:KR3k0055_WYG_359-15b>¶
坐經年　薛逢題春臺觀詩曰殿前松柏晦蒼蒼杏繞¶
仙壇水繞廊垂露額題精思院博山爐褭降眞香苔侵¶
古碣迷陳事雲到中峰失上方便擬尋溪弄花去洞天¶
誰更待劉郎　許渾重遊蘇州玉芝觀詩曰髙梧一葉¶
下秋初迢遰重來寄舊居月過碧窓今夜酒雨淋紅壁¶
舊年書玉池露冷芙蓉淺金井煙分薛荔疎從此扁舟¶
更東去仙翁應笑憶鱸魚　趙嘏早出洞仙觀詩曰露¶
濃如水灑蒼苔洞口煙蘿閉不開殘月色低當户後曉¶
<pb:KR3k0055_WYG_359-16a>¶
鐘聲迥隔山來春生藥圃芝猶短夜醮齋壇鶴未廻愁¶
是獨尋歸路去人間歩歩是塵埃　馬戴宿陽臺觀詩¶
曰玉洞仙何在爐煙客獨薫醮壇圍古木石磬響寒雲¶
曙月孤霞映懸流峭壁分心知世上隔坐與鶴爲羣¶
方干題龍瑞觀兼呈徐尊師詩曰或雲或雨常不定地¶
靈雲雨自無時世人莫識神方字仙鳥偏棲藥樹枝深¶
壑度年如晦暝陰溪入夏有凌澌此中惟是師知我未¶
得尋師即夢師　李羣玉玉眞觀詩曰髙情帝女慕乘¶
<pb:KR3k0055_WYG_359-16b>¶
鸞紺髮初簪玉葉冠秋月無雲生碧落素渠寒露出清¶
蘭層城煙霧將歸逺浮世塵埃久駐難一日簫聲飛去¶
後洞深空探碧瑶壇　張祐餘姚縣龍泉觀詩曰四明¶
山一面臺殿倚嵯峨中路見江逺上方行石多山晴花¶
氣漫地暖鳥聲和徒漱葛仙井此生眞柰何　鄭谷終¶
南白鶴觀詩曰歩歩景通真門前衆水紛檉蘿洞口合¶
鐘磬上清聞古木千尋雪寒山萬丈雲終期埽壇級來¶
事紫陽君　張喬題終南山白鶴觀詩曰上徹煉丹峰¶
<pb:KR3k0055_WYG_359-17a>¶
求𤣥意未窮古壇青草合往事白雲空仙境日月外帝¶
城煙霧中人間足煩暑欲去戀松風　又題古觀詩曰¶
急景遽衰老此經誰養眞松留千載鶴碑隔六朝人洞¶
水流花草壺天閉雪春其如爲名利歸蹋五陵塵　唐¶
彦謙經表兄瓊花觀詩曰一去仙居似轉蓬再經花榭¶
倚春叢醉中篇什金聲在别後音書錦字空長憶映碑¶
逢若士未曽攜杖逐壺公東風狼藉苔侵徑蕙草香銷¶
杏帶紅　宋蘇軾道觀詩曰山行漸覺鳥聲殊漸近神¶
<pb:KR3k0055_WYG_359-17b>¶
仙簡寂居門外長溪容淨足山腰苦筍耿盤蔬喬松定¶
有藏丹處大石仍存拜斗餘弟子蒼顔年八十養眞世¶
世授遺書　又仙都觀詩曰空山樓觀何崢嶸眞人王¶
逺陰長生飛符御氣朝萬靈悟道不復誦黃庭龍車虎¶
駕來下迎去如旋風摶紫清眞人厭世不回顧世間生¶
死如朝暮學仙度世豈無人餐霞絶粒長辛苦安得獨¶
從逍遥君泠然乘鳳駕浮雲　元劉因宿洪崖觀詩曰¶
雲山不受壯心降無限西風撼客窓應是夜㴱知月出¶
<pb:KR3k0055_WYG_359-18a>¶
却收風雨入清江　黃&KR0996;贈通𤣥觀唐道士竹鄉詩曰¶
通𤣥道士苦修行坐見桑田幾變更雲屋苔封燒藥竈¶
風林花落煑茶鐺休糧賸有青松噉却老應無白髮生¶
月滿竹鄉騎鶴去欲邀子晉學吹笙　虞集秋水觀詩¶
曰湖㴱山影碧天淨月光空幸自無波浪蘋花滿晩風¶
　薩都拉入五雲觀詩曰道人采藥出山遲菌閣秋髙¶
襲羽衣半夜忽聞孤鶴唳五雲相伴一僧歸　余闕先¶
天觀詩曰仙客鍊金地蒼山深幾重至今龍虎氣猶在¶
<pb:KR3k0055_WYG_359-18b>¶
琵琶峰峰前石路整金澗垂楊嶺萬壑閟阿宮千年奉¶
丹鼎日日采三秀人人吹玉笙旣要王子晉復命董雙¶
成方朔金門歩春來多自豫青鳥幾時還銜書寄君去¶
北闕懷美禄南山思逺遊勞心如御水東去復西流¶
原碑齊孔稚珪𤣥館碑曰夫朋白兔而侶青鳥啓銀函¶
而講金字者有道存焉故能大叩𤣥宗鬱爲物範則天¶
地正六合照日月而導蒼生神道無門陰陽不測是故¶
赤松家石室之下神農行弟子之敬廣成在崆峒之上¶
<pb:KR3k0055_WYG_359-19a>¶
軒轅稟順風之禮洛浦笙飛之秀關山駕鳳之英凡此¶
之儔希世間出皆雍容以沐咸池或瀟灑而開閶闔¶
梁簡文帝招眞觀碑曰夫東瀛渌水三變成田西岳靈¶
桃千載未子尚以星起牽牛部首迢遞律生甲子氣數¶
杳冥况復上遊玉清損之又損髙排金闕𤣥之又𤣥豈¶
言象之能詮非時節之所辨髙巖鬱起帶青雲而作峰¶
瀑水懸流雜天河而俱灑雖日門采藥之地楚望懷椒¶
之歌湯反流沙之魂錦飾汾陰之鼎無以喻焉銘曰玉¶
<pb:KR3k0055_WYG_359-19b>¶
龜二始金書八會道浹地心功浮天外故帝可小惟真¶
能大德起同塵善生塞兊物寶自然人符交泰掩映緑¶
蘿穹隆紫蓋僊治之美此焉爲最雄柱千歩陽臺百丈¶
水均下矚山踰髙掌野寂雲興禽繁山響升虹(音/絳)夕栖¶
豐雷朝上書藏玉柙藥蘊銀筒燒鉛雜鯉折桂和蔥斧¶
柯雖朽碑石無窮　梁元帝南岳衡山九貞觀碑曰簫¶
鼓騰空烟霞相接星辰奪彩燈燭非明風牖雲梁千門¶
萬户樓施九柱已同瀨鄉之地山帶五城復類𤣥洲之¶
<pb:KR3k0055_WYG_359-20a>¶
所玉版之經猶蘊金丹之處存焉上月臺而遺愛登景¶
雲而忘老欣欣然不知所以而然日暉石瓦東眺靈壽¶
之峰月蔭玉牀西瞻華蓋之嶺竹類黃金旣葳蕤而防¶
露木似紅蓮且芬披而拂日杯傳九醖隱淪之車晨至¶
堂開四扇西楹之鐘夜響　又青溪山館碑曰原夫法¶
象莫過於天地著明莫過於日月鼓之以雷電潤之以¶
風雨咸秩無文所以名山致祭峻極於天青谿山者荆¶
南之中岳也隱隱干霄亭亭無際雲蓋三層如在帝臺¶
<pb:KR3k0055_WYG_359-20b>¶
之側桂林八樹非異景山之傍輕霞亘起影落照於陽¶
谿清風逺至響猿鳴於巫峽西臨百丈之穴南帶千仞¶
之水洪源湛澹長波縈復　沈約善館碑曰至道𤣥妙¶
無跡可尋寄言立稱已乖宗極神宇靈房於義弗取九¶
僊緬邈等級參差或藏形洞府或栖志靈岳達人獨往¶
之事志非易立餐松飲澗之情理難輕樹止欲漸去喧¶
囂稍離塵雜於是旣加整葺營建堂宇北負崇岳南枕¶
修衢迥託人表雞犬相絶庭流松響户接雲根指瓊樹¶
<pb:KR3k0055_WYG_359-21a>¶
而朝餐就瑶臺而夜息霓裳不返鳬舄忘歸朝九星謁¶
羣帝悠哉邈乎與天地相畢　又桐柏山金庭館碑曰¶
若夫上天奥逺言象斯絶金簡玉字之書𤣥霜絳雪之¶
寶俗士所不能窺學徒不敢輕慕非天稟上才未易可¶
擬自惟凡劣識鑒鮮方早尚幽棲屏棄情累留愛林壑¶
託分魚鳥旣逺出天台定居兹嶺所朅之山實惟桐柏¶
仰出星河上參倒景髙崖萬仞邃澗千回翹心屬念晩¶
臥晨起采三芝而延佇飛九丹而宴息乘鳬輕舉留舄¶
<pb:KR3k0055_WYG_359-21b>¶
忘歸銘曰日爲車馬芝成宮觀虹旌拂月龍舟漸漢萬¶
春方華千齡始旦　陶𢎞景許長史舊館壇碑曰悠哉¶
曠矣宇宙之靈也固非言象所傳文跡可紀嘿然則後¶
之人奚聞乎銘曰昔在西漢三茅來賓爰曁東晉二許¶
懷貞裁其浚井棲道接神允膺輔聖錫兹符震勝殿密¶
響瀉屏揚芬瑶宮碧澗絢采垂文瓊函玉檢綺席繡巾¶
蘭缸烈耀金爐颺熏　又茅山長沙館碑曰夫萬象森¶
羅不離兩儀所育百法紛湊無越三敎之境縉紱之士¶
<pb:KR3k0055_WYG_359-22a>¶
飾禮容於闈閣耿介之夫揚旌麾於門裔銘曰至哉坤¶
元萬物資始皇王受命三才乃理惟聖感神惟神降祉¶
德被歌鐘名昭圖史友於兄弟敬惟西宣言追茂實用¶
表遺光敢循舊制有革雜章刋字弗朽奕代留芳　又¶
太平山日門館碑曰日門館者東霞啓暉開巖引燭以¶
爲名也先是吳郡杜徴君聲髙兩代德冠四區敎義宣¶
流播聲數郡拓宇太平之東結架菁山之北爰以此處¶
幽奇别就基構棲集有道多歴世年　陳沈炯林屋館¶
<pb:KR3k0055_WYG_359-22b>¶
記曰夫𤣥之又𤣥處衆妙之極可乎不可成道行之致¶
斯蓋寂莫窅冥希微恍惚故非淮南八仙之圖瀨鄉九¶
井之記至若崑山平圃銀牓相暉蓬閬仙宮金臺崛起¶
南瞰晉臺傍連飛閣桂柱星羅瓊軒雲構銘曰大道旣¶
隱衆聖無門悠悠太極誰見元根祈年立秦望仙表漢¶
髣髴神靈依稀宮觀峨峨林屋輪奐徘徊庭羅花鳥室¶
靜塵埃¶
原銘梁陶𢎞景茅山曲林館銘曰層嶺外峙邃宮内映¶
<pb:KR3k0055_WYG_359-23a>¶
　仄穴旁通滎泉逺鏡尚德依仁祈生翊命且天且地若¶
　凡若聖連甍比棟各謂知道參差經術跌宕辭藻孰曰¶
　曲林獨爲勁好奄跡韜功守兹偕老　周王褒靈壇館¶
　銘曰雲橋啓館景曜開扉明庭朝禮仙館羽衣燕履宵¶
　去鳬舄晨歸鍊石三轉燒丹七飛昆吾陶鑄丹陽鋈銑¶
　畫寫龍文圖開雕篆聲隨地氣調均天辨九官方應萬¶
　靈稱善¶
　原詔後周武帝立通道觀詔曰至道宏㴱混成無際體¶
<pb:KR3k0055_WYG_359-23b>¶
　包空有理極幽𤣥但岐路旣分流源愈逺淳漓朴散形¶
　氣斯乖遂三墨八儒朱紫交競九流七略異說相勝¶
　¶
　¶
　¶
　¶
　¶
御定淵鑑類函巻三百五十四¶
