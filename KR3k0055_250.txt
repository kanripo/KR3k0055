# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.652170
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十五
<pb:KR3k0055_WYG_250-1a>¶
　欽定四庫全書¶
御定淵鑒𩔖函卷二百四十五¶
　　人部四(祖孫/宗族)　(叔姪/)¶
　　　祖孫一¶
　增釋名曰祖祚也祚先也　又曰王父王暀(音/旺)也家中¶
　所歸徃也曾祖從下推上祖位轉增益也髙祖髙臯也¶
　最在上臯韜諸下也　又曰孫遜也遜遁在後生也曽¶
　孫義如曾祖也元孫懸也上懸于髙祖㝡在下也元孫¶
<pb:KR3k0055_WYG_250-1b>¶
　之子曰來孫此在無服之外其義疎逺呼之乃來也來¶
　孫之子曰晜(音/褌)孫晜貫也恩情轉逺以禮貫連之耳晜¶
　孫之子曰仍孫以禮仍有之耳恩意實逺也仍孫之子¶
　曰雲孫言去已逺如浮雲也　爾雅曰父之考為王父¶
　父之母為王母　恵紀曰内外公孫耳孫應劭曰耳孫¶
　元孫之子也言去髙曾益逺但耳聞之也晉灼曰耳孫¶
　元孫之曾孫也諸侯王表在八世師古曰耳孫即仍孫¶
　二音相近葢一號也　詩曰宜爾子孫䋲䋲兮　又曰¶
<pb:KR3k0055_WYG_250-2a>¶
振振公姓　又曰文王孫子本支百世　又曰纉戎祖¶
考　又曰繩其祖武　書曰垂裕後昆　又曰纉乃舊¶
服以服行事　國語曰紹續昆裔　禮曰抱孫不抱子¶
此言孫可以為王父尸也　又曰上治祖禰尊尊也下¶
治子孫親親也　又曰自仁率親等而上之至于祖名¶
曰輕自義率祖順而下之至于禰名曰重一輕一重其¶
義然也注自用也率循也用恩則父母重祖輕用義則¶
祖重父母輕　又曰逮事父母則諱王父母謂祖父母¶
<pb:KR3k0055_WYG_250-2b>¶
也　又曰銘者稱揚先祖之美也此孝子孝孫之心¶
列子曰子孫非汝有乃天地之委蛻也　揚雄方言曰¶
鼻祖始祖也獸之初生謂之鼻人之初生謂之首梁益¶
謂鼻為祖或謂之鼻祖¶
　　祖孫二¶
增孔叢子曰孔子閒居喟然而歎子思請曰意子孫不¶
修将忝祖乎羨堯舜之道恨不及乎夫子曰爾孺子何¶
知子思曰伋聞其父析薪其子不克負荷是謂不肖伋¶
<pb:KR3k0055_WYG_250-3a>¶
所以大恐而不敢懈夫子曰然乎吾無憂矣世不廢業¶
其克昌乎　應劭曰晉大夫欒書書子□□子盈書賢¶
而覆□□惡而害盈曺大家曰天命祐善災惡非有差¶
也然其道廣大雖父子百葉猶若一體也　顔氏家訓¶
曰侯霸之子孫稱其祖父曰家公潘尼稱其祖曰家祖¶
班固書集亦云家孫　晉書曰何曽侍武帝宴退告其¶
子遵曰國家應天受命創業垂統毎侍宴未嘗聞經國¶
逺圗非貽厥孫謀之道指孫曰此輩必&KR0476;喪亡及遵之¶
<pb:KR3k0055_WYG_250-3b>¶
子綏死兄嵩哭之曰吾祖其殆聖乎¶
　　祖孫三(祖母附/)¶
原貽謀　𢎞業(詩貽厥孫謀以燕翼子/  傳序云𢎞宣祖業)　忝祖　名孫¶
(尚書君牙篇無忝祖考忝辱也祖凡父在/孫見於祖祖名之謂生子見於  以名之)　纉乃服¶
興吾門(上見前人魏書陳羣為兒時祖/寔謂宗  曰此兒必興吾宗)　增假託段熲¶
　得生靈運(魏略賈詡字文和道遇氐羌同行數十人/皆為所執詡曰我段公外孫也汝别理我)¶
(我家必厚贖之叚熲昔為邉将威震西土故詡假而懼/于氐羌氐羌果不敢害也  世說謝元子煥不慧早卒)¶
(煥子靈運才藻艷逸元曰/我尚生煥煥那得生靈運)　清白楊家　寶田杜氏(後/漢)¶
<pb:KR3k0055_WYG_250-4a>¶
(書東漢楊震性亷潔子孫嘗蔬食歩行或欲令開産業/震曰使後世稱為清白吏子孫以此遺之不亦厚乎)¶
(宋四川普游人杜孟游太學因童貫蔡亰用事幡然而/歸嘗訓子孫曰忠孝吾家之寶經史吾家之田時號為)¶
(寶田/杜氏)　文示戒奢　詩規保世(唐書栁玭字直清有父/風嘗作戒奢文以訓子)¶
(孫唳宋陳亞蓄書數千卷名畫數千幅晚年退居有華/亭  鶴一隻怪石一株異花數千本為詩以戒子孫曰)¶
(滿室圗書雜典墳華亭仙客岱雲根/他年若不和花賣便是吾家好子孫)　禮典必先　文¶
藝為後(周書大将軍寇儁年齒雖邁而志識未衰教訓/子孫必先禮典  宋史劉摯字莘老教子孫先)¶
(行實後文藝毎曰/士當以器識為先)　李公披簿　丁顗置書(後周書李/&KR0118;哲字孝)¶
(彦嘗為真州刺史媵妾有百數男女六十九人縁漢十/餘里第宅相次姬妾之有子者分處其中遷哲鳴笳導)¶
<pb:KR3k0055_WYG_250-4b>¶
(従徃來其中縦酒歡讌子孫叅見或忘其年名披簿以/審之  山堂肆考丁度字公推祖顗盡其家貲以置書)¶
(至八千卷且曰吾聚書多矣必有好學者/為吾子孫度力學有守登服勤詞學科)　従𫝊歴數¶
　不置莊田(漢書路温舒従祖父𫝊天文歴數不王氏/彚苑陳元用家極富性善聚書而  置業)¶
(或問之公曰有好子孫不用置田必能自置也無好子/孫雖廣置荘田必不能守也後三孫野周佐樊並以文)¶
(章致大名而隐居清貧/自守曰無忘先人之訓)　王父王母　公望公才(上見/前)¶
(南史王儉作宰相賓客盈門見其孫暕年/數歳而風神&KR0717;㧞曰公才公望復在此乎)　不辨羣孫¶
　幸登夀考(唐書郭子儀諸孫數十人每羣孫問安不/盡辨頷之而已頷㸃頭以應也  周蕭愿)¶
(梁宰相頎之子曽祖儆唐僖宗朝入相接客之次愿為/兒童戯效𫝊呼之聲儆語諸客曰余不敢以得位為喜)¶
<pb:KR3k0055_WYG_250-5a>¶
(所幸者夀考今又/有曽孫在吾目前)　鑷白問孫　載車侍祖(南史欝林/王五歳戯)¶
(髙帝前帝鑷白髪問孫曰我誰邪曰太翁尚世說陳太/邱詣茍朗陵使元方将車李方持杖長文  小載著車)¶
(中既至荀使叔慈應門慈明行酒/餘六龍下食文若尚小坐著&KR0176;前)　自當為将　必大¶
吾宗(魏志賈逵自為兒戯弄常設部伍祖父習異之曰/汝大必為将  唐書王晙少孤好學祖有方竒之)¶
(曰是子必/大吾宗)　皆大父行　有佳兒稱(史記鄭當時字荘/年少官薄然其知)¶
(友皆大父行天下知名之/士  下張憑事見父子𩔖)　繼相太戊　能嗣召公(通/鑑)¶
(伊尹相湯伊陟相太戊江詩召康公奭十六世孫召穆/公虎佐宣王平淮彛故  漢之詩曰無曰予小子召公)¶
(是/似)　皆作宰相　稱為銳将(唐書李栖筠之子吉甫其/孫徳裕皆為宰相  唐書)¶
<pb:KR3k0055_WYG_250-5b>¶
(馬璘讀馬援𫝊至丈夫當死邉野以馬革裹尸慨然曰/使吾祖勲業墜地下乎後屢立戰功稱為中興銳将封)¶
(扶風/郡王)　皆有文學　世作侍中(漢書董仲舒子及孫皆/以文學至大官  晉書)¶
(吳郡陸仲元者晉太尉玩曾孫自玩至/仲元四世為侍中時人方之金張二族)　金箆療目¶
磐石興悲(北史張元字孝始年十六其祖喪眀元恒憂/泣後讀藥師&KR0052;見亡目者得視之言遂請七)¶
(僧燃七燈七日七夜願祖目見眀&KR0052;七日其夜夢一老/翁以金箆療其祖目夢中喜躍遍告家人三日祖目果)¶
(眀祖唐書薛元超髙宗時為中書舎人省中有一磐石/初  道衡為内史侍郎常據而草制元超每見此石未)¶
(嘗不泫/然流涕)　魏謩獻笏　原糓收輿(唐書唐文宗嘗詔問/魏徵五世孫謩卿家)¶
(書詔頗有存否謩對曰惟有故笏在詔令獻上鄭覃曰/在人不在笏帝曰覃不識朕意此笏乃今之甘棠  孝)¶
<pb:KR3k0055_WYG_250-6a>¶
(子傳穀有祖年老父母&KR0773;憎欲棄之穀年十五諫不聼/作輿舁祖棄之于野穀隨收輿歸父曰汝何收此凶具)¶
(穀曰他日父母老不能更作此具/是以收之父感動乃載歸奉飬)　代為大册　更闡¶
遺書(世說唐許敬宗孫彦伯昂子也彦伯頗有文學敬/宗晚年不復下筆凡大典册悉彦伯為之嘗戯昂)¶
(曰吾兒不及若兒昂荅曰渠父不及昂父書山堂肆考/姚珽曾祖察嘗著漢書訓纂而後之註漢  者多&KR0060;取)¶
(其義以為己說珽乃/著紹訓以發眀其義)　無忝爾祖　能世其家(梁書沈/衆字仲)¶
(興約之孫好學能文武帝令作竹賦賦成奏之手勅答/曰卿文體翩翩可謂無忝爾祖矣  宋史李柬之宰相)¶
(廸子眀曉典故賜進士第屢官龍圗閣直學士以太子/太保致仕出都門即幅巾白衣見客子孝基始登第唱)¶
(名仁宗顧侍臣曰此李廸孫邪能世其家可尚也/累&KR0118;光禄卿年方五十與父同謝事時以比二疏)　家¶
<pb:KR3k0055_WYG_250-6b>¶
藏賜詔　官重祖勲(唐書李靖五代孫彦芳太和中為/鳯翔司録參軍家藏髙祖太宗賜)¶
(靖詔書數函上之功又曰衛次公為兵部侍郎故英公/李勣大理卿徐有  之孫皆以貧不得調次公召見曰)¶
(君之祖勲在王府寧限/常格即優補而遣之)　扣石移山　登樓賜絹(列子/北山)¶
(愚公年且九十面山而居懲山北之寒出入之迂也遂/率子孫荷擔具畚扣石墾壤運于海北之尾河曲智叟)¶
(笑而止之愚公長太息曰我之死有子在焉子又生孫/孫又生子子子孫孫無窮匱也而山不加增何苦不平)¶
(河曲智叟無以應之隨南史到溉子鏡早卒孫藎早聰/慧位尚書殿中郎嘗  梁武帝幸亰口登北固樓賦詩)¶
(藎受詔便就上以示溉曰藎定是才子翻恐卿従來文/章假手于藎因賜絹二十匹後溉每和御詩上輒手詔)¶
(戯溉曰得無/貽厥之力乎)　祖母含飴弄孫　入朝見帝(後漢書馬/太后曰吾)¶
<pb:KR3k0055_WYG_250-7a>¶
(但當含飴弄孫命唐書王承元入/朝祖母入見帝  中官禮賚異等)　命名百藥　絶孫¶
五木(唐書李百藥為童兒嘗苦疾祖母趙氏故以百藥/名之  王氏彚苑江蕤年十一好樗蒱祖母為孫)¶
(破業廢事遂絶五/木終身不以為戯)　李宻陳情　虞詡辭吏(晉書李宻/徵為太子)¶
(洗馬以祖母劉氏年老無人侍飬乃上表陳情辭官以/後漢書虞詡早孤孝飬祖母縣舉順孫國相竒之欲)¶
(為吏詡辭曰祖母九十/非詡不飬國相乃止)　心繫逺方　孝通幽顯(齊書/宗元)¶
(卿早孤為祖母所飬祖母病元卿在逺方輒心痛大病/則大痛小病則小痛以此為常鄉里號宗曾子  唐書)¶
(劉審理少喪母為祖母元所飬隋末大亂道不通審理/尙少自鄉里負祖母渡江避地及天下平西入長安元)¶
(毎有疾必親煮藥嘗而後進元曰/兒孝通幽顯吾一顧念疾輒間)　大澤哭芹　西籬¶
<pb:KR3k0055_WYG_250-7b>¶
掘粟(晉書劉殷祖母盛冬思芹而不言殷時九嵗知之/乃于大澤中痛哭忽有芹生于地得數斛歸獻)¶
(又曰劉殷嘗夢人謂西籬下有粟/掘之得十五鍾以奉飬鄉人異之)　孝能代父　誠可¶
格天(孔帖殷寅子亮事祖母如寅在至眀語林徐應魁/有至性祖母盧氏歿負土成墳  冬雪深數尺門)¶
(徑盡没水火絶六日/忽地響廬中醴泉出)¶
　　祖孫四¶
原舎孫(禮記公儀仲子之喪仲子舎其嫡孫而立其庶/子檀弓免焉子服伯子曰昔者文王舎伯邑考)¶
(而立武王㣲子舎其孫腯而立衍仲子亦猶/行古之道也孔子曰否立孫注周禮立嫡孫)　必復其¶
始(左傳畢萬筮仕曰公/侯之子孫必復其始)　不留財産(列子衛端木叔子/貢子也籍先資累)¶
<pb:KR3k0055_WYG_250-8a>¶
(千金年六十棄家散庫一年盡不為子孫留財産散之/一國及病無藥石之儲死無瘞埋之所受施者相與反)¶
(子孫之/財也)　年少名孫(史記文信侯吕不韋言于始皇曰/昔甘茂之孫甘羅一年少耳然名)¶
(家之子孫諸/侯皆聞之)　不立産業(通鑑疏廣歸鄉里以所賜金/日與鄉里樂飲子孫因鄉里)¶
(長者勸及身在時為子孫立産業廣曰此金/聖主所賜以恵飬老臣故樂與鄉黨共之)　遂字升¶
卿(後漢書虞詡祖父為縣獄吏多所平允曰于公髙為/里門子孫竟至三公吾雖不及于公其庶㡬乎遂字)¶
(詡曰/升卿)　見像恭敬(魏志曺休字文烈祖嘗為吳郡太守/休後至吳於太守舎見壁上祖父畫)¶
(像恭敬不怠乃下/榻涕泣同坐嘉之)　分甘以娱(晉王羲之與謝/萬書詳祖孫五)　執硯¶
涕泣(晉書范喬字伯孫年二嵗時祖馨撫喬首曰所恨/不見汝成人以所用硯與之五嵗祖母告喬喬執)¶
<pb:KR3k0055_WYG_250-8b>¶
(硯涕/泣)　不改賜官(晉書鄧攸祖殷有賜官敕攸受之後/太守勸去王官舉為孝亷攸曰先人)¶
(所賜不/敢改也)　增異人之望(衛玠别𫝊衛玠在羣伍之中有/異人之望方五嵗時祖太保見)¶
(之喜曰此兒神爽聰慧與衆/大異恐吾年老不及見耳)　醉呼小子(晉書王爽字/季眀强正有)¶
(志歴侍中嘗與㑹稽王道子飲道子醉呼為小子爽曰/亡祖長史與簡文帝為布衣之交亡姑亡姊伉儷二宫)¶
(何小子/之有)　名以龍孫(北史後魏王慧龍幼聰慧其祖/愉以為諸孫之龍故以名之)¶
風骨之美(山堂肆考王鑑七嵗不能言其祖喜其風骨/之美遇物誨之一日擕至池上祖曰水馬池)¶
(中走即對曰游魚/波上浮後至臺閣)　半千之裔(唐書李泌𫝊開元中悉/召能言佛老孔子者相)¶
(答難禁中有員俶者九嵗升座詞辨如注/射坐人皆屈帝異之曰半千孫固當然)　豈可不謹¶
<pb:KR3k0055_WYG_250-9a>¶
(又曰狄兼謨&KR0118;御史中丞帝曰/卿梁公後當嗣家聲豈可不謹)　元和舊事(又曰宣宗/追感元和)¶
(舊事但聞是憲宗朝卿相子孫必擢用之杜勝以刑部/員外郎閣内次對上詢其祖父勝以其先黄裳永貞之)¶
(時排斥奸邪請憲宗監/國上徳之授給事中)　髙山深林瑶環瑜珥(韓文北/平王馬)¶
(燧如髙山深林龍虎變化不測葢魁傑人也其孫/繼祖娟好静秀瑶環瑜珥蘭茁其芽稱其家兒)　驛¶
送還鄉(明語林程通祖平謫戍延安通上書言臣壯而/無父祖猶父也臣祖老而無子孫猶子也今邉)¶
(徼戍卒如林豈少臣祖者詞極哀/楚太祖憐之命除其籍驛送還鄉)¶
　　祖孫五¶
原詩宋謝靈運述祖徳詩曰達人貴自我髙情屬天雲¶
<pb:KR3k0055_WYG_250-9b>¶
兼抱濟物性而不攖垢氛段生蕃魏國展季救魯人弦¶
髙犒晉師仲連却秦軍臨組乍不緤對珪寧肯分恵物¶
辭所賞勵志故絶人苕苕歴千載遥遥播清塵清塵竟¶
誰嗣眀哲垂經綸委講輟道論改服康世屯屯難既云¶
康尊主隆斯民　又曰中原昔喪亂喪亂豈&KR0281;已崩騰¶
永嘉末逼廹太元始河外無反正江介有䠞圯萬邦咸¶
震懾横流頼君子拯溺由道情龕暴資神理秦趙欣來¶
蘇燕魏遲文軌賢相謝世運逺圗因事止髙揖九州外¶
<pb:KR3k0055_WYG_250-10a>¶
拂衣五湖裏隨山疏濬潭傍巖藝枌梓遺情捨塵物貞¶
觀邱壑美¶
增制蘇軾司馬光曾祖政贈太子太保制曰臯陶邁種¶
徳種之逺故其發也難發之難故其報也大今某官某¶
故曾祖某官某篤行有聞信於鄉國懐道不試遺其子¶
孫天下無欺再世而顯至於曾孫其徳日躋衮衣繡裳¶
進位於朝退有事於家廟其致朕命詔於有神尚食其¶
報以康乃後　又曾祖母薛氏温國太夫人制曰自通¶
<pb:KR3k0055_WYG_250-10b>¶
籍之臣皆有以寵綏其父母而自祖而上非予丞弼之¶
家莫獲褒顯君子之孝至於尊祖以及其妣用邦君之¶
禮以隆其家可謂至矣某官某曾祖母某氏專静有守¶
柔嘉維則經之以孝慈緯之以恭儉使垂白之訓不墜¶
於子孫而隐徳之報可質於天地我有異數詔於幽穸¶
翟茀副筓尚服享之　又祖炫太子太傅制曰朕有元¶
臣以徳媚於上下民見其羽旄聞其車馬之音則稽首¶
而聚觀之况其父祖墳墓所在望其草木葢有流涕而¶
<pb:KR3k0055_WYG_250-11a>¶
拜者錫命之寵豈特以慰其家而已哉某官某故祖某¶
官某篤學力行追配前人無疆之慶在其子孫風流未¶
逺英烈如存歆予寵章以慰民望　又祖母皇甫氏温¶
國太夫人制曰夫天人之際若不可知而善惡之報各¶
以其𩔖凡今富貴夀考光顯於世朕察其父母大父母¶
未有不仁而得之者也某官某故祖母某氏令徳孝恭¶
著於閨門好禮慈儉刑於姻族始生賢子以大其家而¶
餘澤方茂福禄未究再世之後莫之與亰愍冊追榮國¶
<pb:KR3k0055_WYG_250-11b>¶
有常典庶㡬幽壤服我寵靈¶
增書王羲之與謝萬書曰頃東游還修植桑果今盛敷¶
榮牽諸子抱弱孫遊觀其間有一味之甘剖而分之以¶
娱目前雖植徳無殊邈猶欲教飬子孫以敦厚退讓戒¶
以輕薄庶令舉策數馬彷彿萬石家風¶
增表李密陳情表曰臣無祖母無以至今日祖母無臣¶
無以終餘年母孫二人更相為命臣密今年四十有四¶
祖母劉今年九十有六是臣盡節於陛下之日長而報¶
<pb:KR3k0055_WYG_250-12a>¶
劉之日短也烏鳥私情願得終飬¶
　　叔姪一¶
增釋名曰伯把也把持家政也父弟為仲仲中也位在¶
中也仲父之弟曰叔叔少也叔父之弟曰季季癸也甲¶
乙之次癸在下也　疏曰繼世以嫡長先生於父則繼¶
世者也故曰世父　爾雅曰父之晜弟先生為世父後¶
生為叔父注曰世有為嫡者嗣世統故也　又曰父之¶
兄妻為世母父之弟妻為叔母　說文曰伯長也　又¶
<pb:KR3k0055_WYG_250-12b>¶
曰叔作尗従上小言尊行之小也　又曰兄弟之子皆¶
曰姪　詩曰叔兮伯兮靡所與同　又曰我有肥羜以¶
速諸父　又曰諸父兄弟備言燕私　禮曰兄弟之子¶
猶子也葢引而進之　又曰伯叔之喪踴不絶地如此¶
者由文矣哉義服恩輕也　漢雋曰飬弟之子以為子¶
也　朱熹語録曰今人以姪為猶子亦可以先生為猶¶
父矣漢人謂之従子却得其正葢叔伯皆従父也¶
　　叔姪二¶
<pb:KR3k0055_WYG_250-13a>¶
增詩曰王曰叔父建爾元子俾侯于魯大啟爾宇為周¶
室輔　史記袁盎𫝊曰袁盎字絲名重朝廷宦者趙談¶
數幸常害盎盎患之盎兄子種說盎曰君庭辱之使其¶
毁不用徙吴相辭行種謂盎曰吴王驕日久國多姦今¶
茍欲劾治彼不上書告君則利劍刺君矣南方卑濕君¶
能日飲無何時說王曰勿反而已如此幸得脫盎用其¶
計吴王厚遇盎　曺瞞𫝊曰曺操字阿瞞少飛鷹走狗¶
遊蕩無度其叔父數言於嵩操患之後逢叔父於路乃¶
<pb:KR3k0055_WYG_250-13b>¶
敗靣喎口叔父怪問其故對曰卒中惡風叔以告嵩驚¶
愕呼操操口貌如故嵩曰叔父言汝中風已差乎操曰¶
初不中風但失愛於叔父故見罔耳嵩乃疑焉後叔父¶
有所告嵩不復信操於是益得肆志矣　魏書曰荀攸¶
字公逹七八嵗叔父衢曾醉誤傷攸耳而攸出入游戯¶
常避䕶不欲令衢見衢後聞之乃驚其夙智如此　三¶
十國春秋曰劉鎮之毅季父也謂毅等曰汝輩才力勢¶
運足以得志當身事耳我不就汝求位求財又不受汝¶
<pb:KR3k0055_WYG_250-14a>¶
罪累每見毅等𨗳従吏卒到門輙罵詬之毅甚敬畏每¶
至宅數百歩止與白衣數人而進及毅敗天下服其先¶
見而劉裕敬遇之　南史曰謝澹字景恒従子晦為荆¶
州將之鎮詣澹别晦色自矜澹問晦年答曰三十五澹¶
笑曰荀中郎年二十九為北府都督卿比之已為老矣¶
晦色甚愧　又曰宋謝瞻幼孤叔母撫育同於親生¶
又曰劉宋黄門侍郎謝𢎞㣲従叔混尚晉晉陵公主混¶
死詔絶婚公主悉以家事委𢎞㣲混有二女年數嵗𢎞¶
<pb:KR3k0055_WYG_250-14b>¶
㣲為之經理生業一錢尺帛皆有文簿九年而晉亡公¶
主降號東鄉君聼還謝氏入門室宇倉廪不異平日田¶
疇墾闢有加於舊東鄉君歎曰僕射生平重此子可謂¶
知人僕射為不亡矣東鄉君卒公私咸謂貲財宜歸二¶
女田宅僮役應屬𢎞㣲𢎞㣲一無所取自以私禄塟東¶
鄉君　元史曰張閏八世不異㸑家人百餘口無間言¶
無私藏閏兄藏卒即以家事付姪聚聚辭曰叔父行也¶
叔宜主之閏曰姪宗子也姪宜主之相讓既久卒以付¶
<pb:KR3k0055_WYG_250-15a>¶
聚縉紳之家自謂不如¶
　　叔姪三(伯叔母/)　(従伯叔並附/)¶
原談易　焚囊(世說晉王湛字叔重兄弟宗族皆以為/癡兄子濟因共談易剖析精妙大竒之)¶
(初武帝見濟輒曰卿家癡叔死未濟無以荅復問濟曰/臣叔不癡山濤以下魏舒以上由是顯名  晉書謝元)¶
(嘗佩紫羅香囊叔安惡之而/不欲傷其意因戯賭得焚之)　竹林　玉樹(晉書阮咸/字仲容任)¶
(逹不拘與叔籍為竹林之逰諸阮居道北籍咸居道南/北阮富而南阮貧  世說謝太傅問諸子姪曰子弟何)¶
(預人事而欲使其佳車騎答曰譬/如芝蘭玉樹欲使其生於階庭耳)　㧞柴　推宅(袁山/松後)¶
(漢書范丹為萊蕪長去官於市賣卜妻紡績以自給丹/弟子愷見丹籓不完載柴将客籓之丹適行還怒勅子)¶
<pb:KR3k0055_WYG_250-15b>¶
(㧞柴載以還之不後漢書范遷字子盧沛國人也為司/徒有宅數畆田  過一頃復推與兄子其妻謂曰君有)¶
(四子而無立錐之地可餘俸禄以遺後世&KR0118;曰吾備官/大位而蓄財立利何以示後在位四年薨家無擔石焉)¶
　無裏言　常内集(左傳寡人之出叔父無裏言安世/說晉謝安常内集俄而雪下  曰)¶
(白雪紛紛何所似兄子朗曰撒鹽空中/差可擬兄女道韞曰未若栁絮因風起)　棄我兒　活¶
弟子(晉書鄧攸字伯道永嘉亂走擔其兒及其弟子綏/度不能兩全乃謂妻曰吾弟早亡惟有一息理不)¶
(可絶應自棄我兒妻泣従之荒又曰武康有兄弟二人/妻各有孕弟逺行未返遇嵗  不能兩全棄其子而活)¶
(弟之子吴興太守/孔巖遂褒薦之)　馬援垂誡　王基分封(後漢書馬/援有誡兄)¶
(子嚴書叔魏志王基封安樂鄉侯上疏求分封二/百户賜  父子喬爵闗内侯以報叔父詔特聼之)　含¶
<pb:KR3k0055_WYG_250-16a>¶
飯兩頬　省病十起(世說郗鑒遇永嘉亂窮餒鄉人共/食之常擕兄子外甥就食鄉人辭)¶
(不能兼濟乃獨徃輒含飯于兩𩔖歸吐與二子病後漢/書第五倫字伯魚或問倫有私乎曰余兄子嘗  一夜)¶
(十起退而安寝余子有病雖不省/視而通夕不寝若是可謂無私乎)　增代為請罪　戒¶
以顧名(後漢書許荆武之孫兄子世嘗報仇殺人怨家/操兵攻之㑹荆始従府休歸與相遇乃&KR0281;劍長)¶
(跪曰世無状相犯咎在荆不能訓𨗳兄惟一子願殺身/代之怨家扶起荆曰許&KR0122;郡中稱賢何敢相侵遂委去)¶
(荆後舉孝亷之魏志王昶名其姪曰黙/曰沉為書戒  曰欲使汝曺顧名思義)　知其富貴¶
諭以謙恭(沈約宋書宗炳問兄子慤所志慤荅曰願乗/長風破萬里巨浪炳曰汝不富貴必破我門)¶
(户書司馬光與/姪  見叔姪五)　命處竹林　速歸葱肆(北史楊愔幼/時庭有柰樹)¶
<pb:KR3k0055_WYG_250-16b>¶
(羣兒争之愔不動季父暐大嗟異謂客曰此兒恬裕有/我家風宅内有茂竹遂于林邉别葺一室命獨處其中)¶
(嘗以銅盤具盛饌以飯之因督勵諸子曰汝輩但如遵/彦謹慎自得竹林别室銅盤重肉之食  南史吕僧珍)¶
(字元瑜孩童時相者曰此兒子竒聲封侯相也出身甚/㣲以販葱為業逮貴兄子求官于僧珍僧珍告曰汝等)¶
(自有常分但當速歸/葱肆爾不聽其求)　過而寒温　知其憂悴(世說王/汝南既)¶
(除所生服遂停墓所兄子濟每來拜墓略不過叔叔亦/不候脫時過止寒温而已  韻府隋楊約坐事免官姪)¶
(元感與約恩義甚篤煬帝謂曰公此憂悴得非/為叔乎元感再拜曰誠如聖㫖帝徵約入朝)　中分¶
財産　對掌誥命(後漢書薛包有至行其弟子求出分/包不能止乃中分其財産奴婢引其)¶
(老病者田廬取其荒頓者噐物/取其朽者  下見中書舎人𩔖)　貧惟自乳　愛過所¶
<pb:KR3k0055_WYG_250-17a>¶
生(唐書元徳秀兄子襁褓喪親家貧無資得乳母乃自/乳之數日湩流至子能食方止  世說晉桓元車騎)¶
(将軍沖之姪也車騎與故文武别因指語元曰此汝家/故佐吏元應聲痛哭車騎每自目己坐曰靈寶成人當)¶
(以此坐還之鞠/愛過于所生)　便當辭職　先奏推恩(南史王僧䖍/為武陵太守)¶
(擕子姪到部兄子儉中途得病僧䖍為廢寝食人或慰/之僧䖍曰亡兄之裔不宜忽諸若此兒不救便當辭職)¶
(初山堂肆考宋陳瓘兄弟友愛伯氏早世公撫恤其孤/  奏郊恩捨己子而先伯氏之子及後貶謫以至終身)¶
(諸子皆白衣未/嘗有不滿之意)　授前鋒任　得伯父稱(通鑑謝安兄/子元有經國)¶
(才略時苻堅數侵㓂安乃舉元為前鋒戰于淝水苻堅/棄甲宵遁聞風聲鶴唳以為王師至  南史王曇首與)¶
(兄弟會集諸子姪任其戯適僧/䖍採蠟為鳯凰伯父獨稱其美)　器宇深宏　儀容偉¶
<pb:KR3k0055_WYG_250-17b>¶
茂(何法盛晉中興書何充字次道年在童齔伯父&KR0201;謂/之曰我小兒時亡伯車騎謂我汝後當與伯父争名)¶
(汝今器宇深宏亦當出我之右父三十國春秋燕金紫/光禄大夫髙平公平歆初歆伯  光禄大夫熈拊歆首)¶
(而告之曰汝儀容偉茂志節果毅/當有佐命之功顯吾門者必汝也)　撫育五人　徵辟¶
三府(陳㽜耆舊𫝊髙眘字孝甫敦厚少文華有深沉之/量撫育兄孤子五人恩誼甚篤琅邪相何英嘉其)¶
(行履以女妻焉家劉彦眀燉煌録氾固字孔完大将軍/&KR0122;純之孫也推  財百萬與寡弟婦二百萬與孤兄子)¶
(于是三府競/辟皆不就)　避世蒼梧　營樓别墅(楚國先賢𫝊隂/嵩字文玉南陽)¶
(新野人衛尉興従祖兄也少喪父母與叔父居恭謙婉/順温良節儉王莽末義兵初起乃與叔父避世蒼梧後)¶
(徵拜謁者以叔父憂棄官歸姪晉書謝安于東山營墅/樓館林竹甚盛每擕中外子  徃米逰集餚饌亦屢費)¶
<pb:KR3k0055_WYG_250-18a>¶
(百金世頗以此譏/焉安殊不以屑意)　居貧磨鏡　得返還刀(先賢𫝊故/南陽郡太)¶
(守程堅體履仁孝秉志潔清少讓財兄子仕郡縣居貧/無資磨鏡自給  晉書慕容超字祖眀徳之兄北海王)¶
(納之子也苻堅破鄴以納為廣武太守數嵗去官家於/張掖徳之南征留金刀而去垂起兵山東苻昌收徳諸)¶
(子皆殺之納母公孫氏以耄獲免納妻叚氏方娠囚之/于郡獄掾呼延評徳故吏也将公孫及叚氏逃于羌中)¶
(而生超焉年十嵗而公孫卒臨終授超以金刀/曰若天下太平汝得東歸可以此刀還汝叔也)　俱躭¶
老易　盡讓家財(晉書殷浩與叔父融俱好老易融與/浩口談論詞屈著篇則融勝浩由是)¶
(為風流談論者所宗屋宋書劉凝之字志安推/家財與弟及兄子立  于野外非其力不食)　布衣¶
蔬食　反居併門(魏志毛玠居顯位常布衣蔬食撫育/兄孤子甚篤  典略鄭均任城人好)¶
<pb:KR3k0055_WYG_250-18b>¶
(黄老兄亡後飬嫂兄子恩禮甚篤/反居併門盡推財與之由是名著)　請封兄子　獨薦¶
姪才(唐書魏徴以定五禮當封一子縣男徴請封孤兄/子叔慈帝愴然曰此可以勸俗矣即許之  聞見)¶
(録吕文穆䝉正致政居洛真宗祀汾隂過洛幸其宅問/曰卿諸子孰可用公曰臣諸子皆豚犬不足用有姪夷)¶
(簡任潁州推官宰相才也帝/記其言遂至大用文靖公也)　與租襲爵　入坐賦詩¶
(漢書桓榮卒子郁當襲爵讓于兄子顯宗不許不得已/受封而悉以租入與之  張隲文學録桓驎字元鳯精)¶
(察好學年十三四在伯父馬坐有宿年客焉告之曰吾/此弟子頗有異才殊能作詩賦君試為口賦詩與之客)¶
(乃為詩曰甘羅十二楊烏九齡昔有二子今則桓生參/差等蹤異世齊名驎即答曰邈矣甘羅超等絶倫卓彼)¶
(楊烏命世稱賢嗟乎蠢弱殊/才侔年仰慙二子俯愧前言)　讃招隐寺　獻泛湖圗¶
<pb:KR3k0055_WYG_250-19a>¶
(因話録李約初至金陵于叔李錡坐屢讃招隐寺標致/一日錡宴寺中謂約曰十郎𫝊誇招隐寺昨逰宴何殊)¶
(州中約笑曰約所賞者疎野耳若逺山将翠幕遮古松/用綵物裏腥羶涴鹿跑泉音樂亂山鳥聲實不如在叔)¶
(父大㕔錡笑姪倦逰録陳恭公判亳州遇生日親戚多/獻老人星圗  世修獨獻范蠡游五湖圖且贊曰賢哉)¶
(陶朱霸越平吴名遂身退扁舟/五湖公即日納節眀年乞致仕)　伯叔母勸學　授經¶
(晉書晉任氏皇甫謐之叔母也謐年二十不好學任氏/曰汝今年踰二十目不存教心不入道因歎曰孟母三)¶
(徙以成仁曽父烹豕以存教豈我居不卜隣教有所&KR0453;/乎因對之流涕謐乃感激就學遂博綜典籍百家之言)¶
(號元宴先生母下唐/薛播事見賢  𩔖)　憲英反被　嚴母移書(晉書羊/耽妻憲)¶
(英姓辛氏隴西人鍾會為鎮西将軍憲英曰會所在縦/恣非持久處下之道吾畏其他志會果反祜嘗送錦被)¶
<pb:KR3k0055_WYG_250-19b>¶
(憲英嫌其華反而覆之植晉書杜有道妻嚴氏字憲亰/□人貞淑有識量生子  植従兄預為秦州刺史被誣)¶
(徵還憲與預書戒之曰諺曰忍辱至三公今可/謂辱矣能忍之公是卿座預果後為儀同三司)　從伯¶
叔共賞文義　幼著名稱(南史宋謝混與族子靈運瞻/晦曜以文義賞會常共處烏)¶
(衣巷故人謂烏衣之逰毘崔鴻前凉録范績字𢎞基幼/有名稱族伯上洛太守  撫其首曰汝吾宗千里駒也)¶
(歴事三朝諸士友服其清亮/舉秀才為郎中&KR0118;中都謁者)　稱以麒麟　言於驃騎¶
(本傳晉顧和字君孝總角便有清操族叔榮雅重之曰/此吾家麒麟興吾宗者必此子也  吴志朱異字季文)¶
(為陽武将軍孫權與論攻戰辭對稱意權謂異従/父驃騎将軍據曰素知季文惟今見之復過所聞)　使¶
守水碓　得聚藏書(晉書魏舒字陽元任城人姿望秀/偉飲酒石餘而遲鈍質朴不為鄉)¶
<pb:KR3k0055_WYG_250-20a>¶
(親所重従叔父吏部衡有名當世亦不取之使守水碓/每嘆曰舒堪數百户長願畢矣舒亦不介意後&KR0118;至司)¶
(徒後博物志蔡邕有書迨萬卷末年載數車與王粲粲/亡  其子被誅邕所與粲書悉入粲従子景字長緒家)¶
　莫輕彭祖　欲用叔彪(晉書王渾従子浚字彭祖司/空王沉賤嬖子也少時不為)¶
(親黨所知渾謂弟深等曰卿等莫&KR0127;彭祖此兒平世不/減方州牧伯亂世可為都督三公懷愍之世果為幽冀)¶
(都督位至鼎鉉如渾所言郎晉書王彪之字叔武従伯/𨗳曰選曺欲以汝為尚書  汝幸可作諸王佐耶彪曰)¶
(位之多少既不足計自當任/之于時至于超&KR0118;是所不願)　歎為清拔　賞其異同¶
(宋書王誕字茂世琅邪臨沂人也少有才藻晉孝武崩/従叔尚書令珣為哀册文久而未就謂誕曰猶少叙節)¶
(物一句因出本示誕誕覽畢便益之接其冬秋代變後/云霜繁廣除風迴髙殿珣嗟歎清拔因而用之拜祕書)¶
<pb:KR3k0055_WYG_250-20b>¶
(郎常南史劉宋黄門侍郎謝𢎞㣲従叔混特重/之  曰㣲子異不傷物同不害正吾無間然)　稱其¶
子弟　親若幼童(潜確𩔖書王羲之深為従叔𨗳所器/嘗謂曰汝是吾家佳子弟  天中記)¶
(蔡邕曰邕薄祜早喪二親年踰三十&KR0066;髪二/色叔父親之猶若幼童車則對坐食則比豆)　索太常¶
𫝊　詠傀儡詩(宋齊語録梁特進沈約撰史王希聃常/問曰従叔太常何故無𫝊約戯之曰賢)¶
(従叔者何可載答曰従叔惟忠與孝君當不以忠孝為/美約有慚色  痩竹齋談藪韓侂胄冬月擕家游西湖)¶
(覽南北二山之勝寘宴南園同族判院與焉席間有獻/牽絲傀儡為土偶負小兒者名為逰春黄胖韓顧族子)¶
(汝名能詩可詠此即承命一絶云脚&KR0191;虛空手弄春一/人頭上要安身忽然線斷兒童手骨肉都為陌上塵韓)¶
(大不樂不終宴/而去未㡬禍作)　事昶如父　以序襲封(&KR0391;榮緒晉書/王沉字處道)¶
<pb:KR3k0055_WYG_250-21a>¶
(少孤為従叔司空昶所飬沉事昶如父迎虞預晉書荀/崧従弟馗早亡二息序廞年各數嵗崧  與共居恩同)¶
(其子太尉臨淮公荀顗國廢絶朝廷以崧屬近欲/以崧子襲封崧哀序孤㣲乃讓封于序聞者稱焉)　終¶
為令噐　戒奪鄰居(元史姚燧三嵗而孤育于伯父樞/樞隐居蘇門督之甚急楊奐曰燧)¶
(令噐也長自有成年十三受知于許衡好學能文歴官/翰林學士承㫖  眀語林三原王端毅公恕見子姪置)¶
(田宅皆鄰居業也呼而讓之曰某某皆我故舊/豈宜奪之俾逺去乎召之還給以原券不問價)　任職¶
宫官　著名别駕(稷漢書侯霸字君房族父淵以宦者/有才辨任職元帝時佐石顯等領軍)¶
(書號曰太常侍之晉書顧球有令名為州/别駕族叔榮謂  曰卿速歩君孝超卿矣)¶
　　叔姪四¶
<pb:KR3k0055_WYG_250-21b>¶
增囑立兄子(左傳宋穆公疾囑兄子與夷曰先君舎與/夷而立寡人寡人不敢忘若棄徳不讓是)¶
(廢先君之舉先君若問與/夷其将何辭以對乃立之)　封頡羮侯(漢書漢髙祖㣲/時常避事時與)¶
(賓客過其丘嫂食嫂&KR0773;之陽為羮盡客去已而視釡中/尚有羮由是怨嫂及立齊代王而伯子獨不得侯太上)¶
(皇以為言髙祖曰某非敢忘之為/其母不長者封其子信為頡羮侯)　反自捶(後漢書淳/于恭兄崇)¶
(卒恭飬孤幼教訓學問有不如/法反自捶以感悟之兒慙改過)　原推與田宅(後漢書/張禹字)¶
(伯逹推田宅與/伯父身自寄止)　廣受之榮(漢書疏廣為太子太傅兄/子受為少傅朝廷以為榮)¶
　辭辟命辟叔父(後漢書劉矩有髙節以叔父&KR0537;未仕/絶州郡之命太尉朱寵嘉其志義故)¶
(&KR0537;為諸公所辟至/太尉號為賢相)　貞潔之質(陳留耆舊𫝊奚彌字伯/仁年十嵗叔父蘭部濟)¶
<pb:KR3k0055_WYG_250-22a>¶
(隂従事與俱獵縣進酒肉彌不肯嘗問其故荅曰聞之/臨其事不食其食蘭然其言還而不受貞潔之質由是)¶
(以彰/也)　吾家千里駒(魏志曺休字文烈太祖姪/子太祖曰吾家千里駒)　光我¶
叔父(晉書謝安嘗欲詣陸納納兄子俶宻為具食安至/納設茶果而已俶遂陳盛&KR0319;客罷納大怒杖四十)¶
(曰不能光益叔父/而乃&KR0126;我素業)　苻家千里駒(晋書苻朗字文達堅/従兄子也堅嘗目之)¶
(曰吾家/千里駒)　請易弟子(囗囗張範字公儀子凌及弟子畿/為山賊所執範詣賊賊還範子範)¶
(曰君厚矣吾憐畿小請以易/之賊美其言感而悉還之)　增幼稱幹略(南史垣崇/祖為垣䕶)¶
(之弟之子年十四有幹略/䕶之曰此兒必大吾門)　吾家眀珠(宋書劉孺七嵗/屬文叔父瑱常)¶
(置座側謂賔客曰/此吾家眀珠也)　可稱佳器(南史謝宻字𢎞㣲童時/精詳端審時然後言叔)¶
<pb:KR3k0055_WYG_250-22b>¶
(父混見而異之曰此兒深中夙/敏可成佳噐有子如此足矣)　剖竹赤城(李白詩我/家小阮賢)¶
(剖竹赤/城邉)　端笏馬前(彚苑栁仲郢事叔公權如父為亰/□尹出遇公權下馬端笏而立)¶
　字以起之(唐書栁公綽始生之時伯父子華曰/興吾門者必此子也因小字起之)　與¶
均指使(唐書盧邁叔下邽令休沐過家邁終日與羣子/姪均指使無位貌之異時己進中書侍郎邁再)¶
(娶無子咸勸畜姬媵對曰兄/弟之子猶子也可以主後)　堪寄門户(唐書任瓌父/陳将忠之兄)¶
(為定逺太守瓌早孤忠撫愛甚常曰吾/子雖多傭保耳所以寄門戸者瓌也)　二父重鎮(唐/書)¶
(韓𢎞子公武従𢎞入朝為金吾将軍𢎞出河中𢎞弟重/徙宣武乃曰二父居重鎮我以孺子又當執金吾乎因)¶
(固辭改右驍/衛大将軍)　推叔叙宗(舊史羅威賦詠甚有情致錢/塘羅隐有盛名自號江東生)¶
<pb:KR3k0055_WYG_250-23a>¶
(威遣使賂遺叙其宗姓推為叔父威/酷嗜其詩目己所為為偷江東集)¶
　　叔姪五¶
原詩齊王融贈族叔衛軍詩曰台曜澄華鉉岳裁峻&KR0052;¶
天為象麗地作鎮不器其徳有斐斯文質超瑚璉才逸¶
卿雲摇茟泉湧動詠霙紛徳馨伊何如蘭之宣貞筠抽¶
箭潤璧懐山六樂畢該五禮備貫七訓是敷三英有粲¶
惟旦惟公惟公惟旦　增唐李嘉祐送王牧徃吉州謁¶
王使君叔詩曰細草緑汀洲王孫耐薄逰年華初冠帶¶
<pb:KR3k0055_WYG_250-23b>¶
文禮舊弓裘野渡花争發春塘水亂流使君憐小阮應¶
念倚門愁　宋黄庭堅送姪隨侍詩曰莫去沙邉學釣¶
魚莫将百丈作轆轤清江濯足江上坐燕子日長宜讀¶
書¶
原書後漢馬援誡兄子書曰吾欲汝曹聞人過失如聞¶
父母之名耳可得聞而口不可得言也好論議人長短¶
妄是非正法此吾所大惡也寧死不願聞子孫有此行¶
也汝曺知吾惡之甚矣所以復言者施衿結褵申父母¶
<pb:KR3k0055_WYG_250-24a>¶
之誡欲使汝曺不&KR0111;之耳龍伯髙敦厚周慎口無擇言¶
謙約節儉公正有威吾愛之重之願汝曺效之杜季良¶
豪俠好義憂人之憂樂人之樂清濁無所失父喪致客¶
數郡畢至吾愛之重之不&KR0133;汝曺效之也效伯髙不得¶
猶為謹飭之士所謂刻鵠不成尚𩔖鶩者也效季良不¶
得䧟為天下輕薄子所謂畫虎不成反𩔖狗者也　張¶
奐誡兄子書曰汝曺薄祜早失賢父財單藝盡今適喘¶
息聞仲祉輕傲耆老侮狎同年極口恣意當崇長幼以¶
<pb:KR3k0055_WYG_250-24b>¶
禮自持間燉煌有人来同聲相道皆稱叔時寛仁聞之¶
喜而且悲喜叔時得美稱悲汝得惡論經言孔子於鄉¶
黨恂恂如也恂恂者謙恭之貌也&KR0052;難知且自以汝資¶
父為師汝父寧輕鄉里耶年少多失改之為貴蘧伯玉¶
年五十見四十九年之非但能改之不可不思吾言不¶
自克責反云張甲謗我李乙怨我我無是過爾亦己矣¶
　增魏王昶誡兄子及子書郭伯益好尚通逹敏而有¶
智得其人重之如山不得其人忽之如草吾以是親之¶
<pb:KR3k0055_WYG_250-25a>¶
昵之不&KR0133;兒子為之北海徐偉長不沽髙名不求茍得¶
澹然自守惟道自務有所是非則託古人以見意當時¶
無所褒貶吾欽之重之&KR0133;兒子師之　宋司馬光與姪¶
書近蒙聖恩除門下侍郎舉朝忌嫉者何可勝數而獨¶
以愚直之性處扵其間如一黄葉在烈風中㡬何不危¶
墜也是以受命以米有懼而無喜汝輩當識此意倍須¶
謙恭退讓不得恃賴我聲勢作不公不法攪擾官司侵¶
凌小民使為鄉人所&KR0773;苦則我之禍皆起扵汝輩而汝¶
<pb:KR3k0055_WYG_250-25b>¶
輩亦不如人也¶
　　宗族一¶
增白虎通曰宗者何謂也宗尊也為先祖主也宗人之¶
所尊也大宗能率小宗小宗能率羣弟通扵有無所以¶
紀理族人者也宗為其始祖後者為大宗此百世之所¶
宗也宗其為髙祖後者五世而&KR0118;者也髙祖&KR0118;扵上宗¶
則易於下宗其為曾祖後者為曾祖宗宗其為祖後者¶
為祖宗宗其為父後者為父宗以上至髙祖宗皆為小¶
<pb:KR3k0055_WYG_250-26a>¶
宗以其轉&KR0118;别於大宗也别子者自為其子孫為祖繼¶
别也各自為宗小宗有四大宗有一凡有五宗族者何¶
也族者湊也聚也謂恩愛相流湊也生相親愛死相哀¶
痛有會聚之道故謂之族　韻會曰祖始也始受命也¶
宗尊也有徳可尊也古者大宗小宗大宗百世不&KR0118;小¶
宗五世則&KR0118;又流派所出為宗　毛詩曰麟之角振振¶
公族　書曰以親九族九族既睦　又曰時庸展親¶
禮記曰庶子之正於公族者教之以孝弟睦友眀父子¶
<pb:KR3k0055_WYG_250-26b>¶
之義長幼之序　又曰尊祖故敬宗敬宗故睦族　又¶
曰君子因睦以合族　周禮曰小宗伯掌三族之别以¶
辨親疎注云三族父子孫也　又曰以八刑糾萬民三¶
曰不睦之刑　爾雅曰父黨為宗族　左傳曰官有世¶
功則有官族　老子曰六親不知有孝慈　漢書匡衡¶
𫝊曰天序五行人親五屬即五族也　漢記曰犬牙相¶
制所謂磐石之宗也　漢雋曰宗英謂宗族之英俊也¶
　北史張普恵𫝊曰三従九親别踈昵之序五服六親¶
<pb:KR3k0055_WYG_250-27a>¶
等緦麻之心　唐書曰一姓為九宗　藝文曰五陵皆¶
鼎族謂盛族也　李華曰良家茂族　彚苑曰郊廟或¶
替則宗哲慕其祀焉宗哲宗族之眀&KR0530;也¶
　　宗族二¶
增山堂肆考曰列國齊大族二懷與田也楚大族三昭¶
屈景也　世説曰孫皓問丞相陸凱曰卿一宗在朝者¶
㡬人陸曰二相五侯將軍十餘人皓曰盛哉陸曰君賢¶
臣忠國之盛也父慈子孝家之盛也今政荒民弊覆亡¶
<pb:KR3k0055_WYG_250-27b>¶
是懼臣何敢言盛　先賢𫝊曰許劭宗人許栩沉沒榮¶
利致位司徒舉宗莫不匍匐其門承風而驅官以賄成¶
惟劭不過其門　晉𫝊曰王𨗳渡淮使郭璞筮之曰吉¶
無不利淮水絶王氏滅其後子孫繁衍竟如璞言　晉¶
書曰氾毓字稚春濟北廬人奕世儒素敦睦九族時人¶
號其家兒無常父衣無常主　天中記曰謝氏自晉以¶
降雅道相𫝊景恒澹景仁裕以徳業𫝊美景懋純景先¶
述以節義流譽方眀行己之度元暉藻繪之竒各擅一¶
<pb:KR3k0055_WYG_250-28a>¶
時可謂徳門矣靈運才名江左獨振而猖獗不已自致¶
覆亡　新唐書曰初唐太宗以山東士人尚閥閱嫁娶¶
必多資人謂之賣婚詔髙士亷韋挺岑文本修氏族志¶
參考史𫝊檢正真偽進忠賢退悖惡先宗室後外戚退¶
新門進舊望右膏粱左寒畯合九百二十三姓千六百¶
五十一家升降去取時稱允當至髙宗顯慶中許敬宗¶
等以為其書不敘武氏本望奏請改氏族志為姓氏録¶
以后族為第一等其餘悉以仕唐官品髙下為凖扵是¶
<pb:KR3k0055_WYG_250-28b>¶
士卒以軍功致位五品者與士流時人謂之勲格　山¶
堂肆考曰後魏太和中定四海望族以崔寶等為冠¶
北史曰李氏宗黨豪盛每春秋二社必髙會極宴無不¶
沉醉喧亂嘗集士謙所盛饌盈前而先為設黍謂羣従¶
曰孔子稱黍為五糓之長荀卿亦曰食先黍稷古人所¶
尚寧可違乎少長肅然　&KR0537;史曰耶律吼以功加採訪¶
使賜以寶貨吼辭曰臣位己髙敢復求富臣従弟琭諸¶
子坐事籍沒陛下哀而出之則臣受賜多矣世宗曰吼¶
<pb:KR3k0055_WYG_250-29a>¶
舎重賞以族人為請其賢逺甚許之仍賜宫戸五十¶
眀紀曰太祖問鄭濟曰汝家十世同居何以得此濟曰¶
惟不聼婦人言耳太祖嘉歎¶
　　宗族三¶
原葛藟　杕杜(詩序刺桓王也周室道喪棄其九/族  詩序晉人刺其君不親宗族)　本¶
根　枝葉(左傳叔向曰肸聞之公族将卑其宗族枝葉/先落根本従而亡也  左傳宋昭公欲去羣)¶
(公子樂豫曰公族公室之/枝葉也不可縦尋斧焉)　百世　九宗(詩本支百世/  左傳懷姓)¶
(九宗九/族也)　禦侮　亢宗(左傳周之有懿德猶懼有外侮/捍禦侮者莫如親也  左傳子)¶
<pb:KR3k0055_WYG_250-29b>¶
(太叔曰吉不能/亢身安能亢宗)　增末屬　齊名(漢書成帝時王氏愈/盛劉向謂陳湯曰今)¶
(災異如此而外家日盛其漸必危劉氏吾幸得以同姓/末屬累世蒙漢厚恩身為宗室遺老歴事三主上以我)¶
(先帝舊臣每進見常加優禮吾而不言孰當言者家唐/書孔至眀世族學與韋述蕭穎士栁冲齊名撰百  𩔖)¶
(例以張説等為近世新族説子垍方有寵/怒曰天下族姓何與若等而妄紛紛耶)　通巢　遺¶
絹(事文𩔖聚郭雋字𢎞文太原人家門雍穆七世同居/犬豕同乳烏鵲通巢時人以為義感  宋史范文正)¶
(公自政府歸姑蘇焚黄捜外庫惟有絹三千匹令掌吏/録親戚及閭里知舊自大及小散之皆盡曰宗族親戚)¶
(見我生長幼學壯仕為/我助喜我何以助之哉)　南阮　北舎(晉書阮咸與籍/居道南諸阮居)¶
(道北北阮富而南阮貧咸與従子修特相善每以得意/為歡諸阮皆飲酒咸至宗人間共集不復用杯觴斟酌)¶
<pb:KR3k0055_WYG_250-30a>¶
(以大盆盛酒圎坐相向大酌更飲羣従昆弟莫不以放/達為行也  南史謝宻字𢎞㣲繼従叔峻義熈初襲爵)¶
(建昌縣侯𢎞㣲家素貧儉而所繼豐泰惟受數千卷書/國吏數人而已遺財禄秩一不闗預混聞而驚歎謂國)¶
(郎中令漆凱之曰建昌國禄本應與北舎共之國侯既/不厝意今可依常分送𢎞㣲重混言乃少有所受北舎)¶
(𢎞㣲本家也謝混特敬/貴𢎞㣲號曰㣲子焉)　分田　奉廩(唐書蕭瑀闗内/田宅初悉賜勲)¶
(家至是還給之瑀盡以分宗族無唐書蘇/頲性亷儉奉廩悉推散親族儲  長貲)　撃鼓　寫¶
書(梁書張寛兄弟八人扵東都置八院相對甥姪亦有/名常撃鼓會飯  舊唐書太府卿李襲譽性嚴整凡)¶
(獲俸禄必散之宗親其餘資多寫書而已及従揚州罷/職&KR0052;史遂盈數車常謂子孫曰吾近亰城有賜田十頃)¶
(耕之可以充食河内有賜桑千樹蠶之可以充衣江東/所寫之書讀之可以求官爾曺但能謹此三事亦何羨)¶
<pb:KR3k0055_WYG_250-30b>¶
(於/人)　給餉　共財(宋書李昉子孫數世至二百餘口猶/同居共㸑田園邸舎所收及有官者)¶
(俸禄皆聚一庫計給餉利漢書樊重世善農稼好貨殖/三世共財上下戮力財  數倍貲至鉅萬外孫何氏争)¶
(財重深恥之以/田二頃觧其訟)　原不獨親　無絶愛(大道之行不獨/親其親大道既)¶
(隐各親其親親情雖不/同無絶其愛  之道也)　增光徳里　百口橋(賈氏談/録博陵)¶
(崔倕緦麻親三世同㸑貞元以来言家法者以倕為首/生六子一登輔相五任大僚太常卿邠太府卿鄷外臺)¶
(尚書郎郾廷尉卿郇執金吾鄯左僕射平章事鄆而邠/及郾五知貢舉得七百四十人邠昆仲自貴達亦同居)¶
(光徳里一宅宅吴地記東溪顧訓所居/鄉人共議近  造百口橋以彰孝義)　婚姻不通¶
賵賻有正(禮曰庶别姓于上戚單于下婚姻可以通乎/子曰繋之以姓而弗别綴之以食而不殊雖)¶
<pb:KR3k0055_WYG_250-31a>¶
(百世而婚姻不通周道然也言雖踈逺不可通婚也繋/之謂宗籍也戚單言親盡漸疏也  至於賵&KR0608;承命皆)¶
(有正焉注謂宗族之/相為也承讀為贈)　三族不虞　六世則竭(儀禮士/昏禮請)¶
(期曰唯是三族之不虞注三族父昆弟已昆弟子昆弟/  禮四世緦服之窮也五世袒免殺同姓也六世則親)¶
(屬竭/矣)　原蘇秦散金　范勝施財(史記蘇秦既歸散金/宗族  范勝字無忌)¶
(散財五百萬/以施宗族)　增顧陸張朱　崔盧王謝(唐書吴四姓/舊目張文朱)¶
(武陸忠顧厚/間四姓為盛)　(世説吴郡有陸顧朱張為四姓三國之/唐書髙士亷定氏族以崔幹為第一太)¶
(宗曰昔齊據河北陳據江南故以崔盧王謝為重/今天下為一何容納賄舊門仍以賣婚為榮乎)　四¶
會三會　大宗小宗(山堂肆考古者世禄之家合族而/食者以服降一等齊衰一年四會)¶
<pb:KR3k0055_WYG_250-31b>¶
(食大功一年三會食小功一年再會食緦麻一年一會/食服盡則不及焉非槩族而會食也  禮大𫝊别子為)¶
(祖繼别為宗繼禰為小宗注云别子為祖者謂公子若/始来在此國者後世以為祖也繼别為宗者别子之世)¶
(嫡也族人宗之謂之大宗是宗子也繼禰為小/宗者謂父之嫡子也兄弟宗之故謂之小宗)　王氏¶
兩宗　裴家三眷(山堂肆考王氏有兩派一派漢王舒/之後有王融融二子祥覽覽従兄雄)¶
(雄生二子渾又渾生戎封安豐侯又生衍為尚書令覽/六子長子裁生𨗳四子正生曠曠生逸少此琅邪臨沂)¶
(王氏也一派漢代郡守王澤之後澤生昶昶四子渾深/淪湛渾四子尚濟澄汶湛子承承子述述子坦之世封)¶
(藍田縣侯故時稱述為王藍田此晉陽太原王氏也以/後王姓者皆出此二族云  五代裴皥𫝊裴氏自晉魏)¶
(以来世為名族居燕者號東眷居凉者號西眷居河東/者號中眷  又氏族大全裴遵従光武平蜀曾孫茂為)¶
<pb:KR3k0055_WYG_250-32a>¶
(侍中又為尚書生二子長曰輯號東眷/次曰徽號西眷徽曽孫天眀號中眷)　宗稱太傅¶
姑事女巫(文選注劉宋謝康樂稱謝太傅安為宗衮時/唐書趙彦昭&KR0118;中書侍郎同平章事中宗)¶
(有女巫趙氏挾鬼道出入禁掖彦昭認/為同宗以姑事之其得宰相巫之力也)　遥遥華胄¶
悠悠世祚(南史梁何昌㝢為吏部尚書有姓閔求官者/昌㝢問君是誰後對曰閔子騫昌㝢掩口而)¶
(笑曰遥遥華胄亡唐髙儉𫝊贊風教既薄譜録都廢人/靡常産之拘士  舊徳之𫝊言李悉出隴西言劉悉出)¶
(彭城悠悠世/祚訖無考按)　假䕃求官　同譜銜怨(孔帖李懷逺少/孤宗人欲其藉)¶
(髙䕃懷逺退謂人曰因人之勢髙士之恥假䕃求官豈/吾志耶  新唐書杜正倫與城南諸杜昭穆素逺求同)¶
(譜不許銜之諸杜所居號杜固世傳其地有旺氣故世/多衣冠正倫既執政建言鑿杜固以通水利旣鑿川流)¶
<pb:KR3k0055_WYG_250-32b>¶
(如血閲十日乃止/自是南杜稍不振)　乞列屬籍　遜還告身(唐書李叔/明本姓嚴)¶
(氏少孤飬外家冒姓鮮于叔眀初不知意醜之乞宗姓/列屬籍代宗従之  夢溪筆談狄青為樞宻使有狄公)¶
(之後持梁公畫像及告身十餘通詣青獻之以為青之/逺祖青謝曰一時&KR0476;際安敢自附梁公厚贈而遣之)¶
　異派同根　殊鄉異井(李宻與髙祖書與兄派流雖/異根系本同  下見黄山谷)¶
(贈黄成/之序)　百人共㸑　七世同居(魏書楊播一家之内/男女百口緦服同㸑)¶
(庭無間言魏世以来惟有盧淵兄弟及播昆弟當世莫/逮焉  魏書博陵安平李几七世同居共財家有二十)¶
(二房一百二十八口長幼濟濟風禮/著聞至扵作役卑幼競進鄉里嗟歎)　先賢後哲　澤¶
底岡頭(魏書郭祚字季祐魏郭淮弟亮後也従髙祖幸/長安行&KR0052;渭橋過郭淮廟問祚曰是卿祖宗所)¶
<pb:KR3k0055_WYG_250-33a>¶
(承邪祚曰是臣七世伯祖髙祖曰先賢後哲頓在一門/祚曰昔臣先人以通儒英博逮事魏文㣲臣虛薄&KR0476;逢)¶
(眀聖自惟幸甚因勅以太牢祀淮廟令祚自撰祭文皆/國史補四姓鄭氏不離滎陽岡頭盧澤底李土門崔)¶
(為鼎族太原王亦四姓之匹而/呼為鈒鏤王家喻銀質而金飾)　鳥咸争樹　犬亦共¶
牢(事文𩔖聚劉君良四世同居隋末荒饉妻勸異居因/易置庭樹鳥巢令闘且鳴妻曰天下亂禽鳥不相容)¶
(况人邪君良即與兄弟異居月餘知其謀斥去妻兄弟/流涕以告復同居  南唐書江州陳氏宗族七百口每)¶
(食設廣席長幼以次坐而食之有畜犬百/餘亦共一牢食一犬不至諸犬為之不食)　大疏小疏¶
　南鄭北鄭(前𫝊疏廣與姪疏受歸鄉里共設酒食請/族人故舊相娱樂居嵗餘廣子孫竊謂其)¶
(昆弟老人請立産業老人即為廣言廣曰吾豈老悖不/念子孫哉賢而多財則損其志愚而多財則益其過此)¶
<pb:KR3k0055_WYG_250-33b>¶
(金聖主所以恵飬老臣故樂與鄉黨宗族共享其賜以/盡吾餘日不亦可乎  因話録太傅鄭絪第在南出自)¶
(南祖司徒鄭真公第在北出自北祖時謂南鄭相北鄭/相司徒堂兄文憲公前後相徳宗謂之大鄭相小鄭相)¶
　右族名門　膏粱華&KR0254;(上見栁仲郢家訓公唐栁芳/世族論三世有三  曰膏粱)¶
(有令僕曰華&KR0254;總/言家世之富貴也)　鼎鑊作糜　郊原會食(録異𫝊周/時尹氏貴)¶
(族數代共居食口數千嘗&KR0476;饑荒羅鼎鑊作糜之聲聞/數十里中臨食失三十人入鑊中墾取鑊底糜飯鑊深)¶
(大故人不見也郊唐書崔元暉三世不異居家人/怡怡如也貧寓  墅羣従皆自逺會食無他㸑)　不¶
分母乳　弗聼婦言(元史張閏八世不異㸑家人百餘/口無間言日使諸女諸婦各聚一)¶
(室為女紅工畢斂貯一庫室無私蔵幼稚啼泣諸母見/者即抱哺一婦歸寧留其子衆婦共乳不問孰為己兒)¶
<pb:KR3k0055_WYG_250-34a>¶
(兒亦不知孰為己母/也  下鄭濟事見前)　衣服之有冠冕　水木之有本¶
源(彚苑喻人之有宗族然後貴重猶衣服之有冠冕也/  又曰喻人之有宗族然後久長猶水木之有本源)¶
(也/)　富貴不加宗子之門　寶玉分于伯叔之國(禮適/子庶)¶
(子祗事宗子不敢以富貴加于宗子之門以寡約入必/獻其上而服其次若非所獻則不敢入宗子之門宗子)¶
(正宗敬宗者也之尚書/分寶玉于伯叔  國)¶
　　宗族四¶
原恩以掩義(禮門内之治/以恩掩義)　分有等殺(𫝊庶人工商各/有分親皆有等)¶
(殺分扶問/反親去聲)　宗易於下(禮祖遷于上宗易于下故/敬宗所以尊祖也易疎也)　吾¶
<pb:KR3k0055_WYG_250-34b>¶
宗(左傳曰晉吾宗/也豈害我哉)　懿親(左傳雖有小/忿不廢懿親)　展親(尚書時/庸展親)¶
　棄親(周鞏簡公棄親/用羇用卿士也)　族盡(左𫝊楚公子比族盡/親叛可謂無主也)¶
親以飲食之禮(周禮大宗伯以飲食之禮親宗族兄弟/注人君有食宗族之禮以親之又文王)¶
(世子曰族食/世降一等)　增髙陽苗裔(離騷&KR0052;帝髙陽之苗/裔兮朕皇考曰伯庸)　奪¶
宗奪適(漢書梅福曰諸侯奪宗聖庶奪適注奪宗始封/之君尊為諸侯則奪其舊為宗子之事也奪適)¶
(謂文王舎伯邑/考而立武王也)　争先後(世說晉王𨗳與諸葛恢戯争/氏族王曰人言王葛不言葛)¶
(王何也恢曰譬如/驢馬驢能勝馬乎)　人倫之盛(南史王𢎞傳論晉自中/原沸騰介居江左其初)¶
(諺云王與馬共天下葢王氐人倫之盛實始是矣及休/元弟兄並舉棟梁之任下逮世嗣無&KR0220;文雅之風其所)¶
<pb:KR3k0055_WYG_250-35a>¶
(以簮纓不替/豈徒然也)　禁婚髙價(山堂肆考唐髙宗詔山東六/族不得自為婚姻然終不能)¶
(禁其衰宗落譜徃徃反/自稱禁婚家益增髙價)　忍字百餘(唐書張公藝九世/同居髙宗臨幸其)¶
(家問所以能同居之故公藝書忍/字百餘以進上善之賜以縑帛)　尊為父兄(唐書李/義府己)¶
(貴乃言系出趙郡與諸李敘昭穆嗜進者/徃徃尊為父兄給事中李崇引與同譜)　族清胄貴¶
(孔帖杜牧鄭處晦/制曰族清胄貴)　望閥髙華(孔帖蕭復/望閥髙華)　旌以義門¶
(宋史陳競安徳人十八世/同居太祖旌其門曰義門)¶
　　宗族五¶
原詩梁何遜贈族人秣陵兄弟詩曰吾宗昔多士文雅¶
<pb:KR3k0055_WYG_250-35b>¶
髙縉紳小子無學術丁寧困負薪傍枝實紛亂領袖寄¶
親姻名價齊兩許閨門比三陳風力咸通邁藝業並紛¶
綸元方振髙羽洛令初&KR0281;巾自爾典名郡所在號清淳¶
齊兒敢為俗蜀物豈隨身禄俸不妻子謳吟乃吏民孰¶
云穢眀徳惟在中聖人若能遺酌我稱首當屬仁仲将¶
本特達坎&KR0452;猶賤貧方成天下士豈伊席上珍外情或¶
簡易内鑒甚人倫時然臨下邑摘伏信如神顧余晚脫¶
略懐抱日湮淪㳺宦疲年事来徃&KR0773;江濱十載猶先職¶
<pb:KR3k0055_WYG_250-36a>¶
一官乃任真土牛竟不進芻狗空重陳羈旅無儔匹形¶
影自相親蕭索髙秋暮砧杵鳴四鄰霏霏入牕雨漠漠¶
暗牀塵所思不可見邈若胡與秦願子加餐飯良會在¶
何辰　又仰贈従兄興寧寘南詩曰家世𫝊儒雅貞白¶
仰餘徽宗派己孤狹財産又貧㣲棲息同蝸舎出入共¶
荆扉松筆時臨沼蒲蕳得垂帷幸逢四海泰日月耀增¶
輝相顧無羽翮何由總奮飛一朝異言宴萬里就暌違¶
逺江飄素沬髙山欝翠㣲相思對淼淼相望隔巍巍死¶
<pb:KR3k0055_WYG_250-36b>¶
灰終不然長岑且未歸當憐此分袂脉脉淚沾衣　增¶
晉陶潜贈長沙公族祖詩曰同源分流人易世疎慨然¶
晤歎念兹厥初禮服遂悠嵗月眇徂感彼行路眷焉躊¶
躇於穆令族允構斯堂詣氣冬暉映懷珪璋爰采春花¶
載警秋霜我曰欽哉實宗之光¶
增書梁王筠與諸兒書曰史𫝊稱安平崔氏及汝南應¶
氏並累葉有文才所以范蔚宗云崔氏雕龍然不過父¶
子兩三世耳非有七葉之中名徳重光爵位相繼人人¶
<pb:KR3k0055_WYG_250-37a>¶
有集如吾門者也汝等仰觀堂構思各努力焉¶
增序宋黄庭堅贈黄成之序曰余之竄嶺南道出衡陽¶
見主簿君益陽黄成之問宗派乃同四世祖兄扵是出¶
嫂氏子婦相見喟然念髙祖父之兄弟未逺也而殊鄉¶
異井六十嵗而後相識亦可悲也¶
增論唐栁芳氏族論曰氏族者古史官所記也昔周小¶
史定世系辨昭穆故古有世本録黄帝以来至春秋時¶
諸侯卿大夫名號繼統左邱眀𫝊春秋亦言天子因生¶
<pb:KR3k0055_WYG_250-37b>¶
以賜姓胙之土命之民諸侯以字為氏以諡為族昔堯¶
賜伯禹姓曰姒氏曰有夏伯&KR0642;姓曰姜氏曰有吕下及¶
三代官有世功則有官族邑亦如之後世或氏于國則¶
齊魯秦吴氏于諡則文武成宣氏于官則司馬司徒氏¶
于爵則王孫公孫氏于字則孟孫叔孫氏于居則東門¶
北門氏于志則三烏五鹿氏于事則巫乙匠陶秦既滅¶
學失其本系漢興司馬&KR0118;父子修史記因周譜眀世家¶
乃知姓氏之所由出魏立九品置中正尊世胄卑寒士¶
<pb:KR3k0055_WYG_250-38a>¶
權歸右姓晉宋因之始尚姓焉周建徳氏族以四海通¶
望為右姓隋開皇氏族以上品茂姓為右姓唐貞觀氏¶
族志凡第一等則為右姓路氏著姓略以盛門為右姓¶
栁冲姓族系録凡四海望族則為右姓不通歴代之説¶
不可與言譜也¶
增記宋錢公輔范文正公義田記曰文正公方貴顯時¶
置負郭常稔之田千畆號曰義田以飬濟羣族之人日¶
有食嵗有衣嫁娶凶葬皆有贍擇族之長而賢者主其¶
<pb:KR3k0055_WYG_250-38b>¶
計而時其出納焉　蘇洵族譜亭記曰匹夫而化鄉人¶
者吾聞其語矣國有君邑有大夫而争訟者訴于其門¶
鄉有庠里有學而學道者赴于其家鄉人有為不善于¶
室者父兄輒相與恐曰吾夫子無乃聞之嗚呼彼獨何¶
修而得此哉意者其積之有本末而施之有次第耶今¶
吾族人猶有服者不過百人而嵗時蜡社不能相與盡¶
其歡欣愛洽稍逺者至不相徃来是無以告吾鄉黨鄰¶
里也乃作蘇氏族譜之亭于髙祖墓塋之西南而刻石¶
<pb:KR3k0055_WYG_250-39a>¶
焉　陸游義莊記曰美哉吾子之志也人之情於其宗¶
族逺則疎之彌逺則益疎而至于忘之葢以身為親疎¶
而不以先人為親疎也視兄之子或不若已之子已之¶
子與兄之子自吾父視之有異乎能以父之心為心則¶
己之子與兄之子且不知其同異矣推而上之大父之¶
孫為従父兄弟曾大父之曾孫為従祖兄弟及推而上¶
之至扵無服雖天下長者不能無親疎之殺矣扵乎制¶
服不得不若是也若推上世之心愛其子孫欲使之衣¶
<pb:KR3k0055_WYG_250-39b>¶
食給足婚嫁以時欲使之為士而不欲使之流為工商¶
降為皂隸去為浮屠老子之徒則一也死而有知豈以¶
逺而忘之哉義莊之設葢基于是　朱子劉侯義學記¶
曰今士大夫雖廩有餘粟府有餘錢能無為州郡害足¶
矣固未暇以及人也如劉侯者身雖寵而官未登于六¶
品家雖溫而産未至于千金其所以用心乃如此可謂¶
賢逺扵人而亦可以見其前日徳安之政不為無本而¶
非徒以聲音笑貌為之矣¶
<pb:KR3k0055_WYG_250-40a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_250-40b>¶
　¶
　¶
　¶
　¶
　¶
　¶
　¶
御定淵鑒𩔖函卷二百四十五¶
