# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.075711
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十
<pb:KR3k0055_WYG_445-1a>¶
　欽定四庫全書¶
御定淵鑑類函卷四百四十¶
　　鱗介部四(龜/)¶
　　　龜一¶
　原爾雅曰龜三足曰賁龜俯者靈仰者謝前弇諸果後¶
　弇諸獵左倪不類右倪不若一曰神龜二曰靈龜三曰¶
　攝龜(小龜也腹甲曲折/解能自張閉也)四曰寳龜五曰文龜六曰蓍龜¶
　七曰山龜八曰澤龜九曰水龜十曰火龜　易曰離為¶
<pb:KR3k0055_WYG_445-1b>¶
　龜　尚書曰九江納錫大龜　周官曰龜人掌六龜之¶
　屬各有名物天龜曰靈屬地龜曰繹屬東龜曰果屬西¶
　龜曰靁屬南龜曰獵屬北龜曰若屬各以方色與其體¶
　辨之(屬言非一也色謂天龜黝地龜黄東/龜青西龜白南龜赤北龜黒各方色)凡取龜用秋¶
　時攻龜用春時各以其方入於龜室(六龜各/異室)上春釁龜¶
　祭祀先卜　大戴禮曰甲蟲三百六十而神龜為之長¶
　　洛書曰靈龜者黝文五色神靈之精也能見存亡明¶
　於吉凶　洪範五行曰龜之言久也千歳而靈此禽獸¶
<pb:KR3k0055_WYG_445-2a>¶
而知吉凶者也　禮統曰神龜之象上圎法天下方法¶
地背上有盤法丘山黝文交錯以成列宿五光昭若黝¶
錦文轉運應四時長尺二寸明吉凶不言而信　逸禮¶
曰天子龜尺二寸諸侯八寸大夫六寸士民四寸龜者¶
隂蟲之老也龜三千嵗游於卷耳之上老者先知故君¶
子舉事必考之　禮斗威儀曰君乗土而王則龜被文¶
而見　春秋運斗樞玉衡星得百獸率舞靈龜躍　又¶
瑶光星散為龜　孫氏瑞應圗曰龜者神異之介蟲也¶
<pb:KR3k0055_WYG_445-2b>¶
黝采五色上隆象天下平象地生三百嵗遊於蓮葉之¶
上三千嵗尚在叢蓍之下明吉凶不偏不黨唯義是從¶
王者無偏無黨尊用耆老不失故舊則出一本曰徳澤¶
湛漬漁獵從時則出　又禹卑宫室則出文王時亦出¶
　史記曰余至江南聞長老云龜千嵗乃遊蓮葉之上¶
　又南方老人以龜搘牀足經二十餘歳老人死移牀¶
龜尚生龜能行氣導引至神若此　又禇先生曰能得¶
名龜財物歸之家必大富至千萬一曰北斗龜二曰南¶
<pb:KR3k0055_WYG_445-3a>¶
辰龜三曰五星龜四曰八風龜五曰二十八宿龜六曰¶
日月龜七曰玉龜八曰九州龜凡八名其龜圗各有文¶
在腹下文曰某之龜也不必滿尺二寸得七八寸可寳¶
矣　又曰上有□(古稠/字)蓍下有神龜蓍生滿百莖者其¶
下常有神龜守之其上有青雲覆之　増宋瑞符志曰¶
元龜書者天符也王者徳至淵泉則洛出龜書　原列¶
子曰渤海之東有壑焉其中有山無所連著常隨波上¶
下徃還不得暫峙焉仙聖毒之訴於上帝帝恐流於西¶
<pb:KR3k0055_WYG_445-3b>¶
極失羣聖之居使巨鼇十五舉首而戴之徃為三番六¶
萬歳一交焉五山始峙而不動龍伯之國有大人舉足¶
不盈數十歩而暨五山之所一釣而連六鼇合負而趨¶
歸其國灼其骨以數焉　管子曰龜生於水發之於火¶
故為萬物先為禍福正　増韓子曰龜背微傴謂之穹¶
龜　淮南子曰龜三千嵗蜉蝣不過三日以蜉蝣而為¶
龜憂養生之具人必笑之　又介潭生先龍先龍生黝¶
黿黝黿生庶龜凡介者生於庶龜　原抱朴子曰巢記¶
<pb:KR3k0055_WYG_445-4a>¶
千歳之龜五色具焉其額上兩骨起似角解人言浮出¶
蓮葉之上或在叢蓍之下其上或時有白雲蟠蛇龜蛇¶
潛蟄則食氣夏恣口而甚痩冬穴蟄而大肥　増又曰¶
山中稱時君者龜也　金樓子曰黄金滿笥不以投龜¶
　又曰中文名曰千里其通首横文之第一級左右有¶
斜理皆接於千里者龜王之文也　草木子曰介蟲有¶
蟄龜鼈是也　原說苑曰靈龜五色色似玉背隂而負¶
陽上隆象天下平法地轉運應四時蛇頭龍頸左睛象¶
<pb:KR3k0055_WYG_445-4b>¶
日右睛象月知存亡吉凶之變　又龜千歳能與人言¶
　博物志曰大要龜鼉之類無雄與蛇通氣則孕龜鼉¶
皆卵生　古今注曰千嵗之龜常有白氣冉冉而起¶
星經曰天龜五星在南漢中　本草曰山龜之大者人¶
立背上可負而行　𤣥中記曰東南之大者巨鼇焉以¶
背負蓬萊山周廻千里巨鼇巨龜也　増化書曰牝牡¶
之道龜龜相顧神交也龜雖與蛇合亦有以神交者¶
白孔六帖曰龜百嵗一尾千嵗十尾二百嵗為一總龜¶
<pb:KR3k0055_WYG_445-5a>¶
千嵗曰五總龜千嵗一聚問無不知　原栁氏龜經曰¶
龜一千二百嵗可卜天地之終始何以言之三千四十¶
二占於天地千嵗之龜甲黒　増又欲知龜有神視骨¶
白如銀　又曰夫龜甲黄足赤眼白尾青腹黒者盖禀¶
受乎五行之粹也然而性畏刀鐵之器聞其聲則不能¶
動矣　埤雅廣要類從云龜不咽粟盖龜善藏久能行¶
氣導引　又龜背微坼如皴剥故莊子云宋人有善為¶
不龜手之藥也　又龜有靈徳伏匿而噎善潛而不志¶
<pb:KR3k0055_WYG_445-5b>¶
於養故古者簠簋皆為龜形於其上而大臣貪墨坐廢¶
者曰簠簋不飭也　緯略曰𤣥武即龜之異名龜水族¶
也水屬北其色黒故曰𤣥龜有甲能捍禦故曰武世人¶
不知乃以𤣥武為龜蛇二物　蠡海集曰龜之前爪五¶
指陽也後爪四指隂也故為隂陽之大用或曰前五後¶
四五湖四海也　詩經名物解曰龜蛇伏氣首皆向東¶
　又龜咽日氣而夀故養生者服日華　又瘞龜板於¶
棗根可以召雷　周處風土記曰江南五月五日煮肥¶
<pb:KR3k0055_WYG_445-6a>¶
龜入鹽豉蒜蓼食之名曰葅龜取隂内陽外之義　述¶
異記曰龜一千年生毛夀五千嵗謂之神龜夀萬年曰¶
靈龜　膠葛曰龜千年者能至蓬萊山下覔仙人洗丹¶
鼎水服之輒生翅能飛變化不測　嵩髙山記曰有大¶
松樹或百嵗或千年其精化為伏龜　錄異記曰道州¶
營陵中龜甲長八尺下自然有文字前後四足各踏一¶
龜有時行或踰山越水衆莫敢犯　原南越志曰龜甲¶
一名神屋出南海生池澤中吳越謂之元佇神龍大如¶
<pb:KR3k0055_WYG_445-6b>¶
拳而色如金上甲兩邊如鋸齒爪至利而能緣大木捕¶
鳴蟬至美可食不中於卜以其小故也涪陵大龜文似¶
瑇&KR0536;俗號曰靈龜　増象山縣志曰象山東攝潭産鶴¶
龜其甲尺許嘴如鸚鵡尾長七八寸鱗甲炯然　元和¶
郡縣志曰海陽以南濵大海得名有官鄣湖出名龜以¶
卜勝於含洭龜也　寰宇記曰恵州海豐海中有巨龜¶
不知幾千里今渡海徃徃見巨龜在海嶼間背上生樹¶
木如沙島昔有商者或依以採薪及作食龜既熱便入¶
<pb:KR3k0055_WYG_445-7a>¶
海於是死者輒數十人然後知為龜也　孫公談圃曰¶
髙麗東海洋龍宫之寳藏所也雖無風亦有浪使人過¶
此舟前大龜如室兩目如巨燭光燿沙上舟人以此卜¶
之見則無虞也　拾遺記曰貟嶠山西有星池千里池¶
中有神龜八足六眼背負七星日月八方之圖腹有五¶
岳四瀆之象時出石上望之煌煌如列星　原廣志曰¶
觜(兹維/反)蠵(夷住/反)形如龜出交州山龜在山食草長尺餘¶
　増本草曰蟕蠵甲可以卜俗謂之兹夷盖山龜之大¶
<pb:KR3k0055_WYG_445-7b>¶
者背上可負而行潮循之間甚多龜為人執剔取其肉¶
則鳴吼如牛聲動山谷　又鶚龜生髙山巖下身扁頭¶
大觜如鶚鳥故名能治老瘧故又曰瘧龜　又&KR2436;龜生¶
海中頭足不能縮大者重千斤(水土風物志形薄/頭喙似鵞指爪)　山¶
海經曰憲翼之水其中多元龜狀如龜而鳥首虺尾其¶
名曰旋龜音如剖木佩之不聾　又密山洛水亦有旋¶
龜鳥首鼈尾　曹植七啓曰搴芳苓之巢龜　蘇軾詩¶
曰失若龜藏六(雅俗稽言謂縮/其頭足尾也)　又曰刮毛龜背上何¶
<pb:KR3k0055_WYG_445-8a>¶
日得成氊　葉適詩曰龜潛終不慕芳甘¶
　　龜二¶
増禮含文嘉曰伏羲徳洽上下地應以龜畫　原黄帝¶
出軍訣曰帝伐蚩尤睡夢西王母遣道人披黒狐之裘¶
以符授之曰太乙在前天乙備後河出符信戰即尅矣¶
黄帝寤思其符不能悉憶以告風后力牧風后力牧曰¶
此兵應也戰必自勝力牧與黄帝俱到盛水之側立壇¶
祭以太牢有元龜銜符從水中出置壇中而去黄帝再¶
<pb:KR3k0055_WYG_445-8b>¶
拜稽首受符視之乃所夢得符也廣三寸長一尺於是¶
黄帝佩之以征即日擒蚩尤　増水經注曰黄帝東巡¶
河過洛修壇沈璧受龍圖於河龜書於洛赤文篆字¶
原尚書中候曰堯沈璧於洛元龜負書出於背甲赤文¶
朱字止壇又沈璧於河黒龜出赤文題　龍魚河圖曰¶
堯時與羣臣賢智到翠溈之川大龜負圖來投堯堯敕¶
臣下寫取告瑞應寫畢龜還水中　増述異記曰陶唐¶
之世越裳國獻千嵗神龜方三尺餘背上有文皆蝌蚪¶
<pb:KR3k0055_WYG_445-9a>¶
書記開闢以來帝命錄之謂之龜厯　洛陽記曰禹時¶
有神龜於洛水負文列於背以授禹文即治水文也¶
拾遺記曰禹導川夷嶽黄龍曵尾於前元龜負青泥於¶
後元龜河精之使者也龜頷下有印文皆古篆字作九¶
州山川之字禹所鑿之處皆以青泥封記　述異記曰¶
殷紂時大龜生毛　原尚書中候曰周公攝政七年制¶
禮作樂成王觀於洛沈璧禮畢王退有元龜青純蒼光¶
背甲刻書上躋於壇赤文成字周公寫之　左傳曰臧¶
<pb:KR3k0055_WYG_445-9b>¶
武仲自邾使告臧賈且致大蔡焉曰紇之不祀子以大¶
蔡納請其可賈再拜受龜　莊子曰宋元君夜夢有人¶
披髮言曰予為清江使河伯漁者豫且得予元君覺召¶
占夢者占之曰此神龜也明日豫且網得白龜圎五尺¶
獻乃殺以卜七十鑚而無遺策仲尼聞之曰神能見夢¶
於元君而不能避豫且之網智能七十鑚而無遺策不¶
能避刳剔之患　又曰莊子釣於濮水楚王使大夫二¶
人徃先焉曰願以境内累子莊子持竿不顧曰吾聞楚¶
<pb:KR3k0055_WYG_445-10a>¶
有神龜巾笥而藏之廟堂之上此龜者寧其為留骨而¶
貴乎寧其生而曵尾於塗中乎二大夫曰寧生而曵尾¶
于塗中莊子曰徃矣吾將曵尾於塗中　増華陽國志¶
曰秦恵王十二年張儀司馬錯破蜀克之因築城城終¶
頽壊後有一大龜從硎而出周行旋走乃依龜行所築¶
之乃成　原符子曰邦人獻燕昭王以大豕者曰於今¶
百二十嵗邦人謂之豕仙其羣臣言於昭王曰是豕無¶
用王命宰夫膳之豕既死乃見夢於燕相曰今仗君之¶
<pb:KR3k0055_WYG_445-10b>¶
靈而化吾生也始得為魯津之伯而浮舟者食我粳糧¶
之珍而欣君之恵將報子焉後燕相遊於魯津有赤龜¶
銜夜光而獻之　増洞㝠記曰元封二年鄷過國獻能¶
言龜一頭長尺二寸盛以青玉匣中豁一孔以通氣東¶
方朔曰惟承桂露以飲之置於通風之臺上徃卜言無¶
不中　原魏略曰文帝欲受禪神龜出於靈池　増抱¶
朴子曰郄儉少時行獵&KR1089;空塚中飢餓見塚中有大龜¶
數數廻轉所向無常張目通氣或俛或伏素聞龜能導¶
<pb:KR3k0055_WYG_445-11a>¶
引乃試隨其所為遂不復飢百餘日後竟能咽氣斷榖¶
魏王棄置土室中試之一年不食顔色恱懌氣力自若¶
　原異苑曰孫權時永康有人入山遇一大龜即束之¶
歸龜便言曰遊不量時為君所得人甚怪之載出欲上¶
吳王夜泊越里纜船於大桑樹宵中樹呼龜曰勞乎元¶
緒奚事爾耶龜曰我被拘縶方見烹臛雖盡南山之樵¶
不能潰我樹曰諸葛元遜博識必致相苦今求如我之¶
徒計從安薄龜曰子眀無多辭禍將及爾樹寂而止既¶
<pb:KR3k0055_WYG_445-11b>¶
至權命煑之焚柴萬車語猶如故諸葛恪曰燃以老桑¶
乃熟獻者乃説龜樹共言權登使伐樹煮龜立爛今烹¶
龜猶多用桑薪野人故呼龜為元緒　増宋志曰晉長¶
沙王又坐同産兄楚王瑋事徙封常山後還復國在常¶
山穿井入地四丈得白玉方三四尺玉下有大石其中¶
有龜長二尺餘時人以為復國之祥　晉起居注曰永¶
嘉六年玉龜出灞水　原㑹稽後賢傳曰孔愉字敬康¶
嘗至吳興縣餘不亭見人籠龜於路愉求買放之至水¶
<pb:KR3k0055_WYG_445-12a>¶
反顧(晉書中/流左顧)愉及封此亭侯而鑄印龜首廻屈三鑄不¶
正有似昔龜左顧靈徳感應如此愉悟乃取而佩焉¶
増顔真卿石柱記曰餘不亭侯孔愉墓在城下古木數¶
株堅如鐵石故老相傳云愉卒後龜銜巢木植于此至¶
今號龜銜樹溪名龜溪橋曰龜回橋　原續捜神記曰¶
晉咸康中豫州刺史毛寳戍邾城有一軍人於武昌市¶
買得一白龜長五寸置甕中養之漸大放江中後邾城¶
遭石氏敗赴江者莫不沈溺所養龜人被甲投水中覺¶
<pb:KR3k0055_WYG_445-12b>¶
墮一石上湏㬰視之乃是先放白龜既約岸迴顧而去¶
　増車頻秦書曰苻堅建元十二年髙陵縣民穿井得¶
龜大三尺背文負八卦古字堅命以石為池養之十六¶
年而死藏其骨於太廟以問吉凶名為寳龜是夜廟丞¶
髙虜夢龜言曰我出將歸江南遭時不遇殞命秦庭虜¶
於夢中自解曰龜三萬六千嵗而終終必亡國之徴也¶
未幾為謝㓜度破於淮淝秦祚息矣　宋志曰泰始二¶
年八月丙寅六眼龜見東陽長山文如爻卦太守劉勰¶
<pb:KR3k0055_WYG_445-13a>¶
以獻　原南齊書曰永明年唐潛獻青毛神龜一頭¶
増又長山縣王恵獲六目龜一頭腹下有萬歡字并有¶
卦兆又建城縣昌城内獲四目龜腹下有萬齊字　梁¶
書曰元帝為江州刺史時有安成望族劉敬躬者田間¶
得白蛆化為金龜將銷之生光照室敬躬以為神而禱¶
之所請多驗也　鼎録曰梁天監二年安豐得一角龜¶
武帝遂作一鼎投得龜處　陳書曰宣章皇后母遇道¶
士以水龜遺之光采五色曰三年有徴及朞后生紫光¶
<pb:KR3k0055_WYG_445-13b>¶
照室因失龜所在　獨異志曰陳宣帝時揚州嚴泰江¶
行逢漁舟有龜五十泰用錢五千贖放之行數十步漁¶
舟乃覆其夕有烏衣人五十扣泰門謂其父母曰賢郎¶
附錢五千可領之父母雖受錢怪其無因及泰歸問乃¶
説贖龜之異因以其居為寺里人號曰嚴法寺　北齊¶
書曰陸法和嘗至襄陽城北大樹下畫地方二尺令弟¶
子掘之得一龜長尺半以杖扣之曰汝欲出不得已數¶
百歳不逢我豈見天日乎為授三歸龜乃入草　隋志¶
<pb:KR3k0055_WYG_445-14a>¶
曰開皇中掖庭每夜有人來挑宫人宫司以聞帝曰門¶
衛甚嚴人何從而入當是妖精耳因戒宫人曰若遇但¶
斫之其後有物如人夜來登牀宫人抽刀斫之若中枯¶
骨其物落牀而走宫人逐之因入池而沒明日帝令涸¶
池得一龜徑尺餘其上有刀迹殺之遂絶　錄異記曰¶
武徳末太宗平内難苑中池内有白龜遊於荷葉之上¶
太宗取之化為白石瑩潔如玉故登極之後降制曰皇¶
天眷祐錫以寳龜　朝野僉載曰偽周武姓𤣥武龜名¶
<pb:KR3k0055_WYG_445-14b>¶
故以銅為龜符　又襄州胡延慶得一龜以丹漆書其¶
腹曰天子萬萬年以進之鳯閣侍郎李昭徳以刀刮之¶
並盡奏請付法則天曰此非惡心也捨而弗問　録異¶
記曰唐明皇嘗有方士獻一小龜徑寸而金色可愛云¶
此龜神明而不食可置之枕筒之中辟巨蛇之毒後有¶
小黄門竄南徼者上以賜之至象郡屬邑於旅館出之¶
階下果祛報寃蛇之毒於一方云　異聞集曰王勣遊¶
嵩山少室遇日暮止一石室中月夜有人面濶白䰅睂¶
<pb:KR3k0055_WYG_445-15a>¶
長黒而矮稱毛生與勣談議勣疑怪取鏡照之其人失¶
聲俯伏化而為龜身𢃄緑毛焉　唐書曰建中三年趙¶
州寧晉縣沙河北有棠樹甚茂民祠之為神有蛇數百¶
千自東西來趨北岸者聚棠樹下為二積留南岸者為¶
一積俄有三徑寸龜繞蛇行積蛇盡死而後各登其積¶
野人以告蛇腹各有瘡若矢所中刺史康日知圖其事¶
奉三龜來獻　酉陽雜爼曰貞元末福州有邨人賣一¶
籠龜其數十三販藥人徐仲以五鍰獲之邨人云此聖¶
<pb:KR3k0055_WYG_445-15b>¶
龜不可殺徐置庭中一龜籍龜而行八龜為導悉大六¶
寸徐遂放于乾元寺後林中一夕而失　梁書曰朱友¶
貞末年許州獻緑毛龜以為瑞因宫中造室以居之目¶
為龜堂　傅亮靈應録曰智鉤大師説天福中安吉有¶
邨嫗好放生因潦水有一龜長尺餘從門入嫗令其子¶
放之瀆中龜又上岸沿回田畦間陊一深穴嫗子曰本¶
放爾命却落于此中攘臂取之龜不復見探得白金二¶
錠莫知其由　嘉興志曰晉成帝時尚書徐恬因夜井¶
<pb:KR3k0055_WYG_445-16a>¶
發光遂奏請捨宅為寺賜名靈光錢文穆王時立山門¶
掘地得一小龜介甲分明尾繞身一匝遂改靈龜寺¶
玉海曰祥符五年三月兖州獻金色龜一　又嘉祐八¶
年十月鼎州芝草叢生下得異龜　游宦紀聞曰東坡¶
謁呂文仲值其晝寢久之方出見便坐有菖陽盆養緑¶
毛龜坡指曰此易得耳唐莊宗時有進六目龜者敬新¶
磨口號云不要閙不要閙聽取龜兒口號六隻眼兒睡¶
一覺抵别人三覺似寓言以諷呂　宋志曰大觀元年¶
<pb:KR3k0055_WYG_445-16b>¶
閏十月丙戌都水使者趙霖得龜兩首於黄河獻以為¶
瑞蔡京曰此齊小白所謂罔象見之而霸者也鄭居中¶
曰首豈有二帝命棄之金明池　寓簡曰路允廸公弼¶
政和中奉使三韓舟行海中忽見黒山湧起山頂有光¶
如兩日並出者官吏大恐舟師曰此大龜也兩日者是¶
其雙目當急以三牲祀之公弼口占祝詞率官寮焚香¶
再拜投牲良久乃沒　潛確類書曰宋楊炎微時畜一¶
龜大二尺餘每日飼以飯餅其家有事必先報喜則跳¶
<pb:KR3k0055_WYG_445-17a>¶
躍凶則下淚試之無不驗者　雅俗稽言曰明太祖孝¶
陵開壙時有白龜十餘皆飛去僅獲一頭頃變為石龜¶
用銅繩鎖入匣内置孝陵殿中香案上至今宛然¶
　　龜三¶
原法天　象地(上詳禮統應下/詳孫氏瑞  圗)　十朋　四品(周易或/益之十)¶
(朋之龜王弼注曰龜者決疑之物或益而得十朋之龜/則盡天人之助也  漢書曰元龜距形長尺二寸直二)¶
(千一百六十為大貝十朋公龜九寸以上直五百為壯/貝十朋侯龜七寸以上直三百為公貝十朋子龜五寸)¶
(以上直百為小貝十/朋是為寳龜四品)　黝服　繡裳(史記宋元王問博/士衛平曰今者寡)¶
<pb:KR3k0055_WYG_445-17b>¶
(人夢見一丈夫黝繡之服而乗輜車曰我為江使於河/而豫且得我而不能去身在患中莫可告語王有徳義)¶
(故來告訴是何物也衛平乃援式而起對曰昔壬子宿/在牽牛使者當囚衣黝服而乗輜車其名為龜王可使)¶
(人問而求之王曰善哉車孫恵龜言賦有緇衣之丈夫/兮衣黝繡之衣裳乗輜  之岌岌兮駕雲霧而翺翔)¶
　赤靈　白若(栁隆龜經龜有五色依時用之青靈之/龜春宜用之西坐東向赤靈之龜夏宜)¶
(用之北坐南向昆墨子昔夏后氏使飛亷祈金於/郴山以鑄鼎于  吾使翁難乙灼白若之龜是也)　巢¶
蓮　升木(史記禇先生曰江南嘉林龜在其中常巢於/芳蓮之上左脇書文曰甲子重光得我者匹)¶
(夫為人君有土正諸侯得我者為帝王有王子年拾遺/記崑崙山第五層有神龜長一尺九寸  四翼萬嵗則)¶
(升木而居/亦能言也)　朱字　黝文(上詳龜二尚書中候/  下詳龜二禮統)　春灼¶
<pb:KR3k0055_WYG_445-18a>¶
　冬釁(三禮圖龜以上春灼後左夏灼前左秋灼前右/冬灼後右  蔡邕月令孟冬之月命大卜釁龜)¶
(筴以牲祠龜筴塗以牲血謂之釁龜釁/者龜甲所以卜也筴者蓍草所以筮也)　陸行　坎居¶
(焦贑易林龜厭江海陸行不止自令枯稿失其都市浮/李顒龜賦質應離象位定坎居賤彼朶頤貴我靈符)¶
(洛川見緯書洞/祕奥通幽虚)　搘牀　懸室(上詳龜一史記隅又曰/取龜置室西北  懸之)¶
(以入深山大/林中不惑)　督郵　神使(古今注龜名烏衣督郵江/又曰神使神龜也郭璞)¶
(賦應交甫之喪珮/愍神使之嬰羅)　錦文　金色(上詳龜一禮統志/下詳龜一南越)¶
養氣　含神(郭璞山海經圗&KR1010;龜賛水圓三方潜源溢/沸靈龜爰處掉尾養氣莊生是感揮竿傲)¶
(貴常沈懐逺南越志曰神龜出江水中廬江/郡  獻生龜于太卜冥含神知為効至大)　右轉¶
<pb:KR3k0055_WYG_445-18b>¶
左顧(續捜神記鄱陽人黄赭入山采荆楊遂迷路數日/忽見大龜赭便咒之曰汝是靈物而吾迷不知道)¶
(今騎汝背頭向便是路龜即回右轉赭即從行十許里/便得溪水即估客行舟者也  下詳龜二會稽後賢傳)¶
　三足　四翼(山海經大若山陽狂水出焉注于伊/水中多三足龜  下詳前升木注)¶
青純　翠毫(上詳龜二尚書中候披徐湛之翠龜表句/容縣人獲龜一頭體  翠毫騰躍飛集)¶
　大䝉　元緒(淮南子周人簡珪産于古石大䝉/神龜出于溝壑  下詳龜二異苑)　四¶
靈　九疇(麟鳯龜龍謂之四靈王者之嘉瑞文書天錫/禹洪範九疇注天與洛書神龜負  而出列)¶
(于背有/數至九)　先知　爰契(禮記龜為前列先知/也  詩經爰契我龜)　不告¶
有知(詩經我龜既厭不我告猷龜石祁子曰/不沐浴佩玉而得吉兆以  為有知也)　不寳¶
<pb:KR3k0055_WYG_445-19a>¶
為畜(禮記家不寳龜不藏圭失/又龜以為畜故人情不)　在嘉林　出江水(萬/畢)¶
(術曰神龜在江南嘉林中獸無虎狼鳥無鴟梟草無毒/螫野火不及龜常在焉齊戒以待狀如有人來告之因)¶
(以醮酒求之三宿而得者史記神龜出江水中廬江郡/嘗嵗獻生龜長尺二寸  二十枚輸太卜官太卜官以)¶
(吉日剔取腹下甲龜千嵗乃滿/尺二寸取前足臑骨穿佩之)　明吉凶　助衰老(公/羊)¶
(傳龜青純純緣也謂甲髯千嵗龜青髯明吉凶也衰史/記江旁有人家嘗畜龜為能導引致氣有益於助  老)¶
　生神物　遺大寳(天生神物注謂蓍龜也/  書寧王遺我大寶龜)　非所得¶
　不宜殺(貨殖傳曰元龜為蔡非四民所得居大龜筴/傳曰近世江上人得名龜畜之家因  富人)¶
(教殺之龜見夢曰送我水中後終殺之身死/家不利人民與君王異道得名龜不宜殺也)　負圖¶
<pb:KR3k0055_WYG_445-19b>¶
祀骨(孫氏瑞應圖王者徳至川泉則元龜負圗/也  文選龜祀骨於宗祧思反身於渌水)　増天¶
産　人用(白虎通曰龜象也天産也蓍數也/地産也  史記曰人用莫如龜)　辟塵¶
游焰(一統志蘄州出龜有綠毛浮水中則毛自泛起壓/置壁間數年不死能辟飛塵  詩經類考大龜游)¶
(焰/)　耳息　胃鳴(雅俗稽言龜雖有鼻而息以耳心性/能導引道家因有龜縮之法  説文)¶
(&KR1010;龜以/胃鳴)　卜人定　諸侯寳(禮記玉藻卜人定龜史定/墨君定體注隨所卜之事)¶
(各有宜用也為又禮/器諸侯以龜  寳)　曵尾　脫筒(上詳龜二莊子脫/黄山谷云生龜)¶
(筒亦難堪忍謂人之情愛/難捨如生龜難脱其殻也)　遺甲　望卵(不自棄文食/龜之肉甲可)¶
(遺也南人用之以占年皆埤雅廣要/語云龜思鼈望今龜鼈  隔洋望卵)　呷蛇　食蟒(雅/俗)¶
<pb:KR3k0055_WYG_445-20a>¶
(稽言攝龜要食蛇謂之呷蛇龜江東呼為陵龜或言蛇/所化故頭尾似蛇俗呼&KR2436;龜  雲溪友議李筌注隂符)¶
(經次禽之制在氣懵然不觧忽夢烏衣人教之曰元龜/食蟒飛鼠斷猿狼蟲齧鶴青要食虎皆以小制大在氣)¶
(不在/形)　遊草葉　食竹萌(論衡龜二百嵗大如錢遊草/葉上三千嵗則青邊有距)¶
(本草秦龜不入水爾雅所謂山龜是也大者如/碑趺食草根竹萌冬月藏土中至春出遊山谷)　季秋¶
登　上春釁(月令季秋登龜取黿/  下詳龜一周官)　兩首　六足(上詳/龜二)¶
(宋志國大明會典/暹邏  獻六足龜)　畜盆池　獻衣袖(夷堅志吕徳卿/家畜一綠毛龜)¶
(於盆池中久而甚馴每至日午以小竹杖擊水面必應/聲而出即就杖頭插生猪肉數小臠飼之食盡復入凡)¶
(如是兩嵗未嘗少差稚兒欲為戲用此時擊水出而取/之置於定盆次日歸之至午不復出經六七日使童子)¶
<pb:KR3k0055_WYG_445-20b>¶
(沒臂求索則死矣此一介蟲之微愠於失信寧不食而/死異哉  冷齋夜話萬安軍南並海石崖中有一道士)¶
(年八九十嵗自言本交阯人渡海船壊于此崖因庵/焉畜一龜狀如錢置合中時掲其盖使出戲衣䄂間)¶
如車輪　䕃瓦影(續捜神記司徒蔡謨親友王䝉者單/獨為蔡謨所憐公嘗令人捕魚獲龜)¶
(如車輪公付㕑帳下倒懸龜著屋䝉其夕纔眠即厭如/此累夜公聞而問䝉何故厭答云眠輒夢人倒懸已公)¶
(慮向龜乃令人視龜所在果倒懸著屋公歎曰果如所/度命下龜於地於是䝉即得安寢乃去  異録志載韓)¶
(愈云人之求庇於人謂瓦影龜魚注湖上新亭最好日/出之初紋漾日影浮於枕簟瓦影䕃於龜魚庇托於人)¶
(亦猶龜魚䕃/於瓦影之下)　青玉匣　琉璃瓶(上詳龜二洞㝠記徐/劉崇逺金華子曰)¶
(太尉彦若赴廣南將渡小海從者於淺中得一琉璃瓶/中有一龜長可以寸旋轉不停而瓶項極細不知何自)¶
<pb:KR3k0055_WYG_445-21a>¶
(而入取置舟中其夕忽覺舟偏動視之則衆龜層疊就/船而上其人懼而取瓶投之衆龜遂散既而話于海舶)¶
(胡人曰此乃龜寳也茍得而/藏于家何慮寳藏之不豐哉)　王瓊畫瓦　子融咒杯¶
(酉陽雜爼術士王瓊取一瓦片畫作龜甲懐之少頃出/置地成真龜經數日成瓦  神仙傳南極子融即杯咒)¶
(之即成龜煑之可食腹藏皆/具杯成龜殻煑取肉還成杯)　郄儉不飢　留京免溺¶
(上詳龜二太平御覽居九江記臨江郡民留京孝行郷/里推敬時江水暴溢  者皆漂溺京負母號泣忽有大)¶
(龜至其前舉家七口俱上龜背/行十餘里及一髙岸龜遂去之)　黄安坐背　若士踞¶
殻(洞㝠記黄安代郡人也常服朱砂舉體皆赤冬不著/衣坐一大神龜時人問子坐此龜幾年對曰昔伏羲)¶
(氏始造網罟有此龜以授我龜背已平此蟲畏日月之/光二千嵗而一出頭我坐此龜已來五遇出頭矣行則)¶
<pb:KR3k0055_WYG_445-21b>¶
(負龜而趨世人謂黄安萬嵗而淮南子盧/敖遊北海上見若士踞龜殻  食蛤蜊)　解人言¶
居鵲尾(上詳龜一抱朴子鵲史氏龜/經龜生百嵗故居  尾之上)　泥裹而肥　鏡¶
照則溺(江隣幾雜志客有投縉雲山寺中宿者僧為具/饌羞鼈甚美但訝其無裾耳入屋後見黄泥數)¶
(十團大如缶問其徒即向所食者在其中取龜以黄泥/裹之三日龜服氣肥息特異  雅俗稽言龜溺醫家謂)¶
(之石腦取法置雄龜磁盎中及小盤于龜後以鏡/照之龜見鏡中影則淫發而失溺急以荷葉乗之)　内¶
肉外骨　背隂負陽(埤雅廣要龜内肉外骨腸屬於首/與蛇為匹故龜與蛇合謂之𤣥武)¶
(一下詳龜/  說苑)　挑宫人　化女子(上詳龜二隋書溪幽怪/録劉交居若耶  忽聞)¶
(有人採蓮喧笑聲交乃斷栁枝蔽身視之忽見十餘女/子從一華林而出皆衣青緑入叢蓮相對而歌乃掉舟)¶
<pb:KR3k0055_WYG_445-22a>¶
(以逼之諸女皆/化為龜入水)　綠衣使者　洞幽先生(緑毛龜出蘄/州大如五銖)¶
(錢毛中有金線脊骨三稜底甲如象牙色俗名緑衣使/者置几間乃辟蛇蠅  顯異録張鋋見巴西侯飲酒命)¶
(樂久之有告者曰洞幽先生在門言訖有一人被黒衣/頸長而身甚廣揖之與坐曰席上人將有圗君巴西怒)¶
(曰歡宴方洽何遽有怪命殺之天將曉鋋悸悟見身臥/石龕中一龜形甚巨死於龕前乃向所殺洞幽先生也)¶
　玉靈夫子　通幽博士(史記灼龜祝曰假之玉靈夫/子夫子玉靈荆灼而心令而)¶
(先知而上行于天下行于淵諸靈數箣莫如汝信然宋/毛勝水族加恩簿令元介卿爾卜灼之効吉凶了  所)¶
(主大矣宜授/通幽博士)　負閣　戴山(文苑彚雋徐瑞㓜時被水/處一閣將沈忽空中有人)¶
(聲曰徐瑞真宰相可䕶持之時有龜數百負閣/得不沈後瑞果位至宰相  下詳龜一列子)　夀考¶
<pb:KR3k0055_WYG_445-22b>¶
物　先知君(脉望曰龜能息氣世間之夀考/物也  淮南子龜號為先知)　投淮水¶
　放銀坑(石林詩話趙清獻公平生畜雷氏琴一張鶴/與白龜各一所向與俱始帥成都單馬就道)¶
(以之自隨元豐間既罷政事復自越再移蜀過泗州渡/淮前已放鶴至是復以龜投淮水中故其詩有馬尋舊)¶
(路如歸去龜放長淮不再来紀其實也龜廣異記劉彦/回父為湖州刺史有下僚于銀坑得一  長一尺持獻)¶
(郡官畢賀云得此龜夀千嵗使君謝已非其人自騎馬/送龜至坑所後彦回為房州司士之官屬山水泛溢平)¶
(地盡沒一家惶懼俄有大龜引路隨之而行悉是淺處/厯十餘所得免水難彦回夢龜曰昔在銀坑䝉先使君)¶
(之恵故/此報恩)　文滋六彩　兆成三吉(周存瑞龜游宫沼賦/甲耀金毛文滋六彩)¶
(李下見/  嶠表)¶
<pb:KR3k0055_WYG_445-23a>¶
　　龜四¶
原僂句(左傳僂句不予/欺也注寳龜也)　封父(國名明堂位封父/龜天子之器也)昭兆¶
(靈龜名左傳/成之昭兆)　藏則不靈(太史公曰夏殷欲卜乃取蓍/龜已則棄去以為龜藏則不)¶
(靈蓍久則不神至/周室寳藏蓍龜也)　懸之不惑(詳懸/室注)　介蟲之長　水¶
族之靈　居蔡(論語臧文仲居蔡何如其知也注/蔡國君之守龜龜出蔡地因名也)　舍¶
龜(易舍爾靈龜注/喻已之明徳也)　元物　介物　増六眼龜(玉海祥/符五年)¶
(閏十月己丑新州獻廬江六眼龜至道丁巳永州言零/陵得六眸龜一以獻詔示近臣  遊宦紀聞嶺海雜記)¶
(載六目龜出欽州只兩眼餘四目乃斑紋金黄花圎長/中黒與真目排比正正不偏仔細辨認方知為非真目)¶
<pb:KR3k0055_WYG_445-23b>¶
(也/)　四眼龜(宋志太始二年八月四眼龜見會稽/齊永明五年六月建城獲四目龜)　八¶
眼龜(宋志太始六年九月吴興獻八眼龜/梁天監五年四月始豐獲八目龜)　毛龜(玉海/貞觀)¶
(十九年二月岳州獻毛龜二開元二十四年八月常州/有神龜見緑毛黄甲大厯八年七月蓬萊池獲毛龜出)¶
(示百僚又金天門外水渠中獲緑毛龜宋乾徳四年和/州進緑毛龜作神龜曲至道三年五月夀州貢綠毛龜)¶
(一帝曰龜有毛者文治之兆祥符三年四月宜聖殿池/獲綠毛龜示輔臣帝作七言詩近臣和七年正月丙辰)¶
(明州獻金毛/青文龜一)　白龜(宋志宋文帝三獲白龜大明四年/六月幸籍田白龜見於千畝宋雍)¶
(熙中蘇州貢白/龜作白龜曲)　玉龜(玉海天寳元年正月安西都護/田仁琬於于闐東玉河獲瑞玉)¶
(龜一/以獻)　金龜(夢溪筆談祥符中方士王捷能作黄金上/令尚方鑄為金龜以賜近臣洪州李質夫)¶
<pb:KR3k0055_WYG_445-24a>¶
(家有一枚乃其伯祖虞已所得者其龜夜/中徃徃出遊爛然有光掩之則無所得)　石龜(埤雅/廣要)¶
(蜀中江産石龜人有著意覔之者即不可得脱無心求/覔信手捫于水底即或得之首尾足甲穹伏相狀與生)¶
(無異其背仍有一蛇盤于甲中即使玉工雕/琢仍不若也其地今有佑聖髙真遺像存焉)　冰龜(宋/紹)¶
(興中汴京大雷雨下冰龜數十里隨大小皆龜形具首/足卦文  金志天會四年汴都太康縣一夕大雷雨下)¶
(冰龜亘數十里龜大小/不等首足卦文皆異)　火龜(郭璞爾雅注火龜猶火/鼠耳物有含異者不可)¶
(以常理/推也)¶
　　龜五¶
原詩北齊趙宗儒詠龜詩曰有靈堪託夢無心解自謀¶
<pb:KR3k0055_WYG_445-24b>¶
不能蓍下伏强從蓮上游負圖非所冀支牀空見留儻¶
䝉一曵尾當為屢廻頭　増唐王績詩曰寳龜尺二寸¶
由來宅深水浮遊五湖内宛轉三江裏何不深復深輕¶
然至溱洧溱洧源流狹春秋不濡軌漁人遞徃還網罟¶
相縈藟一朝失運㑹刳腸流血死豐骨輸廟堂鮮腴藉¶
珍簋棄置誰怨尤自我招此否餘靈寄明卜復來欽所¶
履　丁澤龜負圗詩曰天意將垂象神龜出負圗五方¶
行有配八卦義寧孤作瑞旌君徳披文叶帝謨乗流喜¶
<pb:KR3k0055_WYG_445-25a>¶
得路逄聖幸存軀蓮葉池通泛桃花水自浮還尋九江¶
去安肯曵泥塗　宋王安石詩曰世傳一尾龜百齡此¶
龜但見隋唐興雖然天幸免焦灼想屢縮頸愁嚴凝前¶
年赴海不量力欲替鼇負三&KR1331;嶒番禺使君邂逅見知¶
困波蕩因嗟矜疾呼豫且設網取以組貫首&KR3839;穿繩北¶
歸與俱度大庾兩夫贔屭苦不勝艤船秦淮擔送我云¶
此一可當十朋昔人寳龜為神物奉事槁骨尤兢兢殘¶
民滅國遞爭奪有此乃敢司黎蒸於是觀甲别貴賤太¶
<pb:KR3k0055_WYG_445-25b>¶
上藏法傳昆仍豈知元君預見夢初知歡喜得未曽自¶
從九江納錫罷衆漁賤棄秋不登卜人官廢亦已久果¶
獵誰復知殊稱今君此寳世莫識我以坐視心瞢瞢搘¶
牀那堪比瓦礫當粟孰肯捐斗升糝頭腥臊何足嗜曵¶
尾汚穢適可憎盛溲除聾豈必驗蹈背出險安敢憑刳¶
腸以占幸無事卷殻而食病未能如聞翕息可視効徃¶
乃有墮崖千層仰窺朝陽俯引氣亦得難老如岡陵諒¶
能學此真夀類世論妄以蟲疑冰嗟余老矣倦呼吸起¶
<pb:KR3k0055_WYG_445-26a>¶
宴光景猶難承但知古人所玩惜每戒異物相侵凌唯¶
憂盜賊今好卜夜半劫請無威懲復恐讒夫負之走并¶
竊老桑為薪蒸淺樊荒圃不可保守視且寄鍾山僧¶
張耒詩曰映日漾晴淵沿沙曝黝甲愛爾千嵗姿藏身¶
一蓮葉　李之儀詩曰翠盖相扶兩不欹多情獨許見¶
陽窺千年自有逃形處聊與清香暫約時　梅堯臣詩¶
曰王府有寳龜名存骨未朽初為清江使因落豫且手¶
白玉刻佩章黄金鑄印鈕辭聘彼莊生曵塗誠自有¶
<pb:KR3k0055_WYG_445-26b>¶
蘇軾詩半脫蓮房露壓欹緑荷深處有游龜只應翡翠¶
蘭苕上獨見元夫曝日時¶
原賦魏曹植神龜賦曰龜號千嵗時有遺余龜者數日¶
而死肌肉消盡唯甲存焉余感而賦之曰嘉四靈之建¶
徳各潛位乎一方蒼龍虬於東岳白虎嘯於西岡𤣥武¶
集於塞門朱雀棲於南郷順仁風以消息應聖時而後¶
翔嗟神龜之竒物體乾坤之自然下夷方以則地上規¶
隆而法天順隂陽以呼吸藏景曜於重泉食飛塵以實¶
<pb:KR3k0055_WYG_445-27a>¶
氣飲不竭於朝露歩容趾以俯仰時鸞廻以鶴顧忽萬¶
載而不恤周無疆於太素感白龍之翔翥卒不免乎豫¶
且雖見珍於宗廟罹刳剝之重辜欲愬怨於上帝將等¶
愧乎游魚懼沈泥之逄殆赴芳蓮以巢居安黝雲而好¶
靜不汪翔而改度昔嚴周之抗節援斯靈而託喻嗟禄¶
運之屯蹇終遇獲於江濵歸籠檻以幽處遭淳美之仁¶
人晝瞻顧而終日夕撫順以接晨遘淫災以隕越命勦¶
絶而不振天道昧而未分神明幽而難燭黄氏沒於空¶
<pb:KR3k0055_WYG_445-27b>¶
澤松喬化於株木蛇折鱗於平臯龍蛻骨於深谷亮物¶
類之變化疑斯靈之解殻¶
原賛晉郭璞爾雅龜賛曰天生神物十朋之龜或游於¶
火或游於蓍雖云類殊象二一歸亹亹致用極數盡幾¶
　増李之儀賛曰鱗介所宗夀無與京納錫以薦曵尾¶
而行與其託之于死骨孰若遂性以為生余私淑諸莊¶
子盖將卒嵗以沈㝠¶
原表吳謝承表曰伏覩靈龜出於會稽章安臣聞靈龜¶
<pb:KR3k0055_WYG_445-28a>¶
告符五色粲章則金則玉背隂向陽　梁劉孝儀為始¶
興王上毛龜表曰臣聞嘉瑞五靈既著方策故名千載¶
可得而傳是以元蔡赤文來表軒黄之政神龜青純用¶
顯姬公之徳出自江安實荷謙夷之慶甲生毳羽寧非¶
銷鏑之徴實皇家之巨瑞庶民之休幸　増唐李嶠表¶
曰五氣殊方元龜列于𤣥武四靈異禀神蔡遊於紫泉¶
用能藏徃知來發祚祥聖大禹之永終天祿文薦九疇¶
隆姬之乃命帝庭兆言三吉永言祕寳録存縑簡伏見¶
<pb:KR3k0055_WYG_445-28b>¶
錢唐人聶幹於市内水中獲毛龜一枚修尾長頭黝甲¶
緑毳名掩于楚宗狀竒于靈繹雖六眸在首未足尚其¶
禎祥五色成文詎能齊其詭異伏叢蓍而自久下芳蓮¶
而暫出美兼曠代休踰羣祉　蕭穎士表曰臣聞在昔¶
上皇之御極也升中於天而四靈是格若夫出洛登壇¶
青文丹甲之瑞王霸以降遼哉夐乎不可得而聞已今¶
月某日所部江都縣崇虚觀有毛龜出見翠毫金介爍¶
日霏煙迹殊生育來緣感召應陛下長靈之期符先聖¶
<pb:KR3k0055_WYG_445-29a>¶
　谷神之妙知來藏徃實見於兹休徴委集萬方幸甚¶
　原啓梁丘遲為范雲謝示毛龜啓曰黝甲應於姬渚青¶
　髯符於夏室翺翔卷耳之隂浮遊蓮葉之上藏采千載¶
　獻狀一朝斯誠陛下至徳動天窮神為化故能寳瑞開¶
　圗珍祥映牒間出蕃畿繼踵郊甸　陳江總上毛龜啓¶
　曰臣聞聖王受命以代紹興日月精明之狀煙雲爛熳¶
　之采神鼎出於汾隂寳玉開於張掖靈山奥澤卉木呈¶
　祉靜海澄波鱗介禔福靡不顯符瑞以固鴻基肇禎祥¶
<pb:KR3k0055_WYG_445-29b>¶
　以光永世者也影含四靈光分五色懐星拖月負字銜¶
　圖¶
　¶
　¶
　¶
　¶
　¶
御定淵鑑類函卷四百四十¶
