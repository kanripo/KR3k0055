# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.328617
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十三
<pb:KR3k0055_WYG_428-1a>¶
　欽定四庫全書¶
御定淵鑑類函卷四百二十三¶
　　鳥部六(烏/鵲)¶
　　　烏一¶
　原爾雅曰鳶烏醜其飛也翔　又曰烏鵲醜其掌縮(飛/縮)¶
　(脚腹/下)　又曰鸒斯鵯鶋(楚烏也又曰雅烏/小而多聲腹下白)　又曰有燕¶
　烏山烏炎烏　又曰鸀山烏(鸀似烏而小赤觜穴/乳出西方鸀音濁)　又¶
　曰燕白脰烏　春秋運斗樞曰瑶星散為烏　又曰飛¶
<pb:KR3k0055_WYG_428-1b>¶
　翔羽翮為陽陽氣仁故烏反哺也　許氏說文曰烏孝¶
　鳥也　崔豹古今注曰烏一名鷙鳥　通俗文曰白頭¶
　烏謂之鶷&KR1534;(&KR1534;治/八反)　詩義問曰有鵯烏(鵯音/匹)雅烏楚烏¶
　也　増格物論曰烏雅之别名種類亦繁有小而多羣¶
　腹下白者為鴉烏有小觜而白比他烏微小長而反哺¶
　其母者為慈烏大喙及白頸而不能反哺者南人謂之¶
　鬼雀又謂之鶷&KR1534;又謂之老鴉鳴則有凶咎　禽經曰¶
　慈烏亦名孝鳥比他烏微小大觜烏唇又云烏之巨觜¶
<pb:KR3k0055_WYG_428-2a>¶
者善避矰弋彈射　本草釋名曰烏字篆文象形鴉亦¶
作鵶禽經鵶鳴啞啞故謂之鵶此鳥初生母哺六十日¶
長則反哺六十日可謂慈孝矣北人謂之寒鴉冬月尤¶
甚也　本草集觧曰慈烏北土極多似烏鴉而小多羣¶
飛作鴉鴉聲烏有四種禽經云慈烏反哺白脰不祥大¶
觜善警黒烏吟夜又云烏鳥背飛而向啼也又蜀徼有¶
火鴉能銜火　又曰古有雅經以占吉凶然北人喜鴉¶
惡鵲南人喜鵲惡鴉惟師曠以白項者為不祥近之¶
<pb:KR3k0055_WYG_428-2b>¶
酉陽雜爼曰世有𫝊隂陽局雅經謂東方朔所著大略¶
先數其聲第一聲即是甲聲以十干數之辨其急緩以¶
定吉凶　又曰烏鳴地上無好聲人臨行烏鳴而前引¶
多喜　又曰邑中終嵗無烏有㓂郡中忽無烏者曰烏¶
亡　埤雅曰鵲見虎則鳴烏見異則噪今人聞鵲噪則¶
喜聞烏噪則唾以烏見異則噪故唾其凶也　孫武子¶
曰烏起者伏也烏集者虚也傳曰鵲喜稠閙烏樂空曠¶
　俗云鴛交頸而感烏傳涎而孕　夏小正曰十月黒¶
<pb:KR3k0055_WYG_428-3a>¶
鳥浴烏也浴也者謂飛乍上乍下也　原春秋元命苞¶
曰日中有三足烏烏者陽精其僂呼也(僂呼温潤/生長之言)　又¶
曰火流為烏烏孝鳥何知孝烏陽精陽天之意烏在日¶
中從天以昭孝也　春秋運斗樞曰維星得則日月光¶
烏三足禮儀修物類合　孫氏瑞應圖曰三足烏王者¶
慈孝被於萬姓不好殺生則來　伏候古今注曰所謂¶
赤烏者朱鳥也其所居高逺日中三足烏之精降而生¶
三足烏何以三足陽數竒也是以有虞至孝三足集其¶
<pb:KR3k0055_WYG_428-3b>¶
庭曽參鋤𤓰三足萃其冠　抱朴子曰熒惑火精生朱¶
烏　孫氏瑞應圖曰赤烏王者不貪天下而重民命則¶
至　徐整三五厯曰天地之初有三白烏主生衆烏¶
孝經援神契曰德至鳥獸則白烏下　孫氏瑞應圖曰¶
白烏者宗廟肅敬則至　禮斗威儀曰江海不揚波東¶
海輸之蒼烏　又曰君乗木而王其政升平南海輸以¶
蒼烏　孫氏瑞應圖曰蒼烏賢君帝主修行孝慈被於¶
萬姓則來　廣志曰烏有白頭烏　張勃呉録曰彭澤¶
<pb:KR3k0055_WYG_428-4a>¶
有烏接丸行者丸飯投之髙下無失　増水經注曰武¶
周縣火山亦名榮臺其山出雛烏形類雅烏純黒而姣¶
好音與之同繢彩紺發觜若丹砂性馴良而易附弁童¶
㓜子捕而執之赤觜烏亦曰阿雛烏　法苑珠林曰昔¶
有烏名拘耆遊在叢林梁言赤喙烏也　金史曰活羅¶
漢語慈烏也北方有之狀如大雞善啄物見牛馬槖駝¶
脊間有瘡啄食之馬牛輒死若飢不得食雖砂石亦食¶
之　原述征記曰長安靈臺有相風銅烏(詳/風)　南越記¶
<pb:KR3k0055_WYG_428-4b>¶
曰烏賊魚常自浮水上烏見以為死便往啄之乃卷取¶
烏故謂烏賊今匹烏化為之　毛詩曰具曰予聖誰知¶
烏之雌雄　又曰瞻烏爰止于誰之屋　又曰弁彼鸒¶
斯歸飛提提　増管子曰烏隼之交初雖相讙後必相¶
咄¶
　　烏二¶
原淮南子曰堯時十日竝出堯命羿仰射十日中其九¶
烏(詳/日)　孫氏瑞應圖曰文王時見蒼烏王者孝弟則至¶
<pb:KR3k0055_WYG_428-5a>¶
　墨子曰赤烏銜珪降周之岐社曰命周文王伐殷河¶
出籙圖地出乗黄天錫武王黄烏之旗　孫氏瑞應圖¶
曰赤烏武王時銜榖米至屋上兵不血刃而殷服　尚¶
書中候曰周太子發渡孟津有火自天止於王屋為赤¶
烏　又曰有火自上覆於王屋流為烏其色赤其聲魄¶
　尚書緯曰火者陽也烏者有孝名武王卒成大業故¶
烏瑞臻　太公六韜曰武王登夏臺以臨殷民周公旦¶
曰臣聞之愛其人者愛其屋上烏憎其人者憎其餘胥¶
<pb:KR3k0055_WYG_428-5b>¶
　左傳曰楚子元以車六百乗伐鄭諸侯救鄭楚師夜¶
遁鄭人將奔桐丘諜告曰楚幕有烏乃止　増拾遺記¶
曰魯僖公十四年晉文公焚山求介子推有白烏遶煙¶
而噪或集介子推之側火不能焚晉人嘉之起一臺曰¶
思煙臺其烏又云仁烏慈烏　原左傳曰晉侯伐齊齊¶
師夜遁師曠告晉侯曰鳥烏之聲樂齊師其遁(鳥烏得/空營則)¶
(樂/)叔向告晉侯曰城上有烏齊師其遁　燕丹子曰燕¶
太子丹質於秦秦王遇之無禮不得意欲歸秦王不聽¶
<pb:KR3k0055_WYG_428-6a>¶
謬言曰令烏白頭馬生角乃可丹仰天歎烏即白頭馬¶
為生角秦王不得已而遣之　帝王世紀曰豐公家於¶
沛之豐邑中陽里其妻夢赤烏若龍戲已而生執嘉是¶
為太公太上皇　異苑曰東陽顏烏以純孝著聞後有¶
羣烏銜鼔集顏所居之村烏口皆傷一境以為顏至孝¶
故慈烏來萃銜鼔之異欲令聾者逺聞即於鼔處立縣¶
而名為烏傷王莾改為烏孝以彰其行迹云　伏候古¶
今注曰成帝河平四年白烏集孝文廟殿下黒烏從之¶
<pb:KR3k0055_WYG_428-6b>¶
章帝元和二年三足烏集沛國三年代郡髙柳烏子生¶
三足大如雞色赤頭上有角長寸餘和帝元興元年白¶
烏一見廬江足皆赤　東觀漢記曰馬援征交趾仰視¶
烏鳶跕跕墮水中(詳/鳶)　謝承後漢書曰廣漢儒字叔林¶
為東郡太守烏巢於㕔事屋梁兔產於牀下　呉志曰¶
赤烏元年八月詔曰間者赤烏集於殿前朕所親見若¶
神靈以為嘉祥者改元宜以赤烏　又曰孫休永安三¶
年春三月西陵言赤烏見　呉厯曰呉王為神主來立¶
<pb:KR3k0055_WYG_428-7a>¶
廟蒼龍門外時有烏巢朱雀門上　又曰有兩足烏銜¶
一鵲置神座前或得神書說改號之意乃改赤烏為太¶
元　師覺援孝子傳曰呉順字叔和犍為人性至孝母¶
殁負土成墳有赤烏巢門甘露降户　王韶孝子傳曰¶
李陶交趾人母終陶居於墓側躬自治墓不受鄰人助¶
羣烏銜塊助成墳　晉諸公贊曰世祖時西域獻三足¶
烏遂累有赤烏來集此昌陵縣按昌字重日烏者日中¶
之鳥有托體陽精應期耀質以顯至德者也　蜀李雄¶
<pb:KR3k0055_WYG_428-7b>¶
書曰武皇帝雄泰成三年白烏赤足來翔帝以問范賢¶
賢曰烏有反哺之義必有逺人懐恵而來果關中流民¶
請降　王隠晉書曰虞溥為鄱陽内史勸勵學業雖威¶
不猛寛裕簡素白烏巢郡庭止棗樹就執不動　豫章¶
舊志曰太守李儀臨郡二年白烏見南昌　増酉陽雜¶
俎曰晉時營道縣令何潛之於縣界得烏大如白鶩膝¶
上髀下自然有銅環貫之　晉南京寺記曰簡文帝咸¶
安初有烏巢殿屋帝乃建齋七日忽烏運巢而去　晉¶
<pb:KR3k0055_WYG_428-8a>¶
五行志曰安帝義熈三年龍驤將軍朱猗戌夀陽婢炊¶
飯忽有羣烏集竈競來啄噉婢驅逐不去有獵狗咋殺¶
兩烏烏因共啄殺狗又噉其肉唯餘骨存　原宋起居¶
注曰元嘉十三年陽羨縣民談合送白烏皓質潔映有¶
若輝璧爰稽圖瑞實惟嘉祥　増孔氏帖曰劉漢宏鴉¶
噪諸庭命斫樹　齊書曰髙帝時有獻白烏帝問此何¶
瑞范雲位卑最後荅曰臣聞王者敬宗廟則白烏至時¶
謁廟始畢帝曰卿言是也感應之理一至此乎　元和¶
<pb:KR3k0055_WYG_428-8b>¶
郡縣志曰後魏太和二十三年孝文親征馬圈行至賈¶
復城昏霧得三鵶引路遂至南山因號通鵶城　周書¶
曰明帝時順陽獻三足烏八月甲子羣臣上表稱慶詔¶
曰夫天不愛寳地稱表瑞莫不威鳯巢閣圗龍躍沼豈¶
直日月珠連風雨玉燭是以鈎命決曰王者至孝則出¶
元命苞曰人君至治所有虞舜烝烝來兹異趾周文翼¶
翼翔此靈禽文考至德下覃遺仁爰被逺符千載降斯¶
三足將使三方歸本九州翕定惟此大體景福在民予¶
<pb:KR3k0055_WYG_428-9a>¶
安敢讓宗廟之善弗宣大恵可大赦天下文武官普進¶
三級　唐書曰李義府召見太宗試令詠烏云日裏颺¶
朝采琴中聞夜啼上林多少樹不借一枝棲帝曰吾當¶
全樹借汝豈惟一枝　又曰天授元年有進三足烏者¶
天后以為周室嘉應睿宗時為皇嗣言曰烏前足偽也¶
天后不恱須㬰一足墮地　又曰景龍四年六月辛巳¶
朔烏集太極殿梁驅之不去　又曰開元二十八年四¶
月庚辰慈烏巢宣政殿栱辛巳又巢宣政殿栱　又曰¶
<pb:KR3k0055_WYG_428-9b>¶
貞元四年夏鄭汴境内烏皆羣飛集魏博田緒淄青李¶
納境銜木為城髙二三尺方十里緒納惡而焚之信宿¶
如故烏口皆流血　又曰十八年六月烏集徐州之滕¶
縣嗛柴為城中有白烏一碧烏一　又曰元和十三年¶
春淄青府署及城中烏鵲互取其雛各以哺子更相搏¶
擊不能禁　又曰中和元年三月陳留有烏變為鵲二¶
年有鵲變為烏　又曰桞仲郢自拜諌議後每遷官羣¶
烏大集於昇平里第庭樹㦸架皆滿凡五日而散詔下¶
<pb:KR3k0055_WYG_428-10a>¶
不復集家人以為候惟除天平節度烏不復集遂卒於¶
鎮　温璋為京兆尹勇於殺戮京邑憚之一日聞挽鈴¶
而不見有人如此者三乃一鵶尹曰是必有人探其雛¶
而來訴也命吏隨鵶所在而捕之其鵶盤旋引吏至城¶
外樹間果有人探其雛尚憩樹下吏執送之府尹以事¶
異於常乃斃之　朝野僉載曰唐魏伶為西市丞養一¶
赤觜烏每於人衆中乞錢人取一文而銜以送伶處日¶
收數百時人號為魏丞烏　宣室志曰凡軍出有鳶烏¶
<pb:KR3k0055_WYG_428-10b>¶
隨其後者皆敗亡之徴元和中有曽敬雲者嘗為北都¶
禆將李師道叛時曽將行營兵士數千人每出軍有烏¶
鳶隨其後即軍必敗率以為常　宋敬則兄仁軌隠居¶
養親有赤烏巢所居樹　國史補曰裴中令為江陵節¶
度使使軍將譚𢎞受王稹往嶺南充使回至桂林館為¶
羣烏所噪王稹以石擊之烏中腦而墜死於竹林中其¶
同行譚𢎞受忽病頭痛不可前令王稹先行去戒迤邐¶
相待或先報我家令人相接尋裴中令夢譚𢎞受言在¶
<pb:KR3k0055_WYG_428-11a>¶
道為王稹所殺掠其錢物委尸在竹林中兩日内王稹¶
合到乞令公治之王稹至遂付推司箠楚伏法旬日𢎞¶
受到知擊烏之事乃是烏鬼報仇也　録異記曰道士¶
毛意歡常有二鴉有客將至鴉必飛鳴意歡整飾賓階¶
坐榻未畢客果至矣　五代史曰李克用少驍勇軍中¶
號曰李鵶兒　清異録曰禮部郎中康凝畏妻甚有聲¶
妻常病求烏鴉為藥而積雪未消難以網捕妻大怒欲¶
加捶楚凝畏懼渉泥出郊用粒食引致之僅獲一枚同¶
<pb:KR3k0055_WYG_428-11b>¶
官劉尚賢戲之曰聖人以鳯皇來儀為瑞君獲此免禍¶
可謂黑鳯皇矣　石林燕語曰范文正始貶饒州梅聖¶
俞時官旁郡作靈烏賦以寄故公亦作賦報之及公秉¶
政聖俞乆困意必援已而漠然無意所薦乃孫明復李¶
太伯聖俞遂作靈烏後賦以責之世頗以聖俞為隘¶
金史曰實圖美弟阿繅美卒及終䘮大㑹其族太祖率¶
官屬往焉就以伐遼之議訪之方㑹祭有飛烏自東而¶
西太祖射之矢貫左翼而墜實圖美持至上前稱慶曰¶
<pb:KR3k0055_WYG_428-12a>¶
烏鳶人所甚惡今射獲之此吉兆即以金版獻之¶
　　烏三¶
原日禽　陽鳥(孔子曰烏嘔呼也取其助氣故以為烏/呼烏口日中之禽故為像形也  張衡)¶
(靈憲曰日陽精之宗積而成/烏烏有三趾陽之數類也)　銜繖　萃冠(劉義慶世/說曰徐干)¶
(木年少時嘗夢烏從天下銜長斗繖樹其庭前烏復上/天銜繖下凡樹三繖竟烏大鳴作惡聲而去徐後果得)¶
(疾遂以惡終注下/詳烏一古今)　歸飛　返哺(上詳烏一毛詩行譙/子法訓曰夫孝  之)¶
(本替本而求末者未見得之者也如或得之君/子不貴矣烏者而有返哺況人而無孝心者乎)　巢門¶
　畫壁(常璩華陽國志曰棘道縣孝子吳順養母赤烏/巢其門  應劭風俗通曰按明帝起居注曰帝)¶
<pb:KR3k0055_WYG_428-12b>¶
(東廵泰山到滎陽有烏飛鳴乗輿上虎賁中郎將王吉/射中之作辭曰烏烏啞啞引弓射洞左腋陛下夀萬嵗)¶
(臣為二千石帝賜錢二百/萬令亭壁皆畫為烏也)　丹質　素體(薛綜赤烏頌/曰赫赫赤烏)¶
(惟日之精朱羽丹質希代而生敬又白烏頌/曰粲焉白烏皓體如素宗廟致  乃胥來顧)　化魚¶
銜鵲(上詳烏一南越記/  下詳烏二呉厯)　八子　九雛(古樂府歌曰烏/生八九子端坐)¶
(秦氏桂樹間昔我秦氏家有遨逰蕩子用睢陽彊蘇合/彈  司馬彪續漢書曰桓帝時童謡曰城上烏尾畢逋)¶
(一年生九雛公為吏兒/為徒一徒死百乗車)　莫黒　不黔(詩莫黒匪烏黒/烏不日黔而)¶
　太陽精　王母使(瑞應圖日烏太陽之精也亦至孝/之應  西王母以三足烏為使)¶
　啼琴　飾鏡(琴有烏夜啼曲/  有烏鵲鏡)　受哺　攫肉(嗷嗷林/烏受哺)¶
<pb:KR3k0055_WYG_428-13a>¶
(於子苦黄覇使吏出小吏食道旁烏攫其肉還霸迎謂/曰甚  食於道旁乃為烏攫肉吏大驚以為霸盡知其)¶
(起/居)　集府　繞樹(朱博為御史大夫先時御史府有列/柏樹常有烏數千集其上朝去暮來)¶
(號朝夕烏繞魏武帝詩/烏鵲南飛  樹三匝)　磬磬　提提　増氣仁　性¶
壽(上詳烏一運斗樞二埤雅曰烏性極壽三/鹿死後能倒一松  松死後能倒一烏)　遶煙¶
占雨(上詳烏二拾遺記氣雜爼曰候烏飛翅重知天將/雨烏陽物也感隂  而翅重故俗以此占其雨否)¶
(淮南子曰螣蛇㳺霧而殆於/蝍蛆烏力勝日而服於騅禮)　接丸　吞丹(上詳烏一/吳録  抱)¶
(朴子曰取烏之未生毛羽者以丹和牛肉使吞之至/長毛羽皆赤乃殺烏隂乾擣服百日得壽五百嵗)¶
踏梢　薄地(楊萬里詩已是霜林葉爛紅那堪動地晩/來風寒鴉可是矜渠黠踏折枯梢不墮空)¶
<pb:KR3k0055_WYG_428-13b>¶
(儔十國紀年曰蜀吕彥德驍勇善騎射嘗從王宗播宗/  征討冠牛革帽披漆甲跨烏馬軍中目為薄地鴉)¶
　集門樓　巢帷幄(三國典略曰侯景篡位令飾朱雀/門其日有白頭烏萬計集於門樓)¶
(左隋書曰煬帝起宮丹陽將逰江/  有烏鵲巢於帷幄驅不能去)　擾兵曹　棲麗城¶
(北夢瑣言曰崔希喬以仁孝稱在并州㕔前有小烏如/鷦鷯巢叢葦上孕卵五色如雞子雛生月餘五色成文)¶
(大如鵝馴擾閒暇頃之飛翔時歸舊所號/兵曹烏  襍記曰麗城烏之所棲息處也)　老萊弄¶
誌公畫(老萊子行年七十或弄烏於親側欲其喜焉江/髙僧傳曰齊太尉司馬殷齊之隨陳顯逹鎮)¶
(州辭别寳誌誌畫絹作一樹樹上有烏語云急時可登/此後顯逹逆節留齊之鎮州及敗齊之逃入廬山追騎)¶
(將及齊之見林中有一樹樹北有烏乃誌所畫悟而/登之烏竟不飛追者見烏謂無人而返卒以見免)¶
<pb:KR3k0055_WYG_428-14a>¶
愛屋　起臺(愛屋及烏詳烏二六韜勾拾遺記曰越王/入國丹烏夾王而飛故  踐得入國也起)¶
(望烏臺言/烏之異也)　村號　弓名(志云海鹽南三里有烏夜村/晉何凖所居也一夕羣烏啼)¶
(噪凖適生女他日復夜啼乃穆帝立凖女為后之日著/風俗通曰烏號弓者柘桑枝條暢茂烏登其上垂下)¶
(地烏適飛去後從撥殺/取以為弓因名烏號也)　日氣　火流(論衡日儒者言/日中有三足烏)¶
(日火也烏入火中焦爛安得立然烏日/氣也  火流為烏詳烏二尚書中候)　爵生　鵲哺¶
(說苑孔子曰昔殷王帝辛之時爵生烏於城之隅因唐/書曰長慶中濮州雷澤縣民張憲莊榆樹有烏巢  風)¶
(墜二雛有鵲巢於東南樹/引所墮二雛於其巢哺之)　啞啞　憧憧¶
　　烏四¶
<pb:KR3k0055_WYG_428-14b>¶
原夢(宋公子得夢已為烏喙加於南門尾加/於桐門曰予夢吉必立也立為昭公)　見(漢武/帝元)¶
(年有赤鳥見獻帝延/康元年三足烏見)　令烏　吉烏(竝見成/公綏賦)　踆烏(三/足)¶
(烏/也)　孝烏(北齊蕭倣希然居䘮廬前有二慈烏各集一/樹為巢日午已前馴庭飲啄自午以後不下)¶
(樹每到臨時舒翼悲鳴有似助哀家/人見之未甞闕時以為倣孝感也)　日烏(古今注日/中無光者)¶
(日中烏也日中烏若/去即天下烏去也)　陽烏　増朝烏(南史高昌國有/朝烏旦旦集王)¶
(殿前為行列不畏/人日出然後散去)　哀烏(禽經哀烏夜啼注烏失雌雄/則夜啼宋臨川王坐廢聞烏)¶
(夜啼乃獲赦/製烏夜啼曲)　窮烏(見何/遜賦)　驚烏(畢公叔早行詩火逺/天俱白煙深月欲黄)¶
(驚烏棲不定/拂下一林霜)　指而能言(北史西魏裴俠年七嵗不能/言後於洛城西見羣烏蔽天)¶
<pb:KR3k0055_WYG_428-15a>¶
(從西來舉手指之而言/從此聦慧異於常童)　見即馳還(北史齊世辨性怯/懦武平末為開府)¶
(周師入鄴辨以千餘騎覘後登髙西望遥/見羣烏飛起以為旌旗即馳還不敢返顧)¶
　　烏五¶
増詩梁簡文帝烏夜啼曰不疑三足朝含影直言九子¶
夜相呼羞言獨眠枕下淚託道單棲城上烏　原梁元¶
帝晩棲烏詩曰日暮連翩翼俱向上林棲風多前鳥駛¶
雲晴後羣迷路逺聲難徹飛斜行未齊應從故鄉返㡬¶
過入蘭閨借問倡樓妾何如蕩子妻　増梁吳均城上¶
<pb:KR3k0055_WYG_428-15b>¶
烏曰嗚嗚城上烏翩翩尾畢逋凡生八九子夜夜啼相¶
呼質微知慮少體賤毛衣麤陛下三萬嵗臣至執金吾¶
　原梁劉孝威烏生八九子篇曰城上烏一年生九雛¶
氄毛不自暖張翼强相呼羽成翮備各西東丁年賦命¶
有窮通不見髙飛帝輦側逺託日輪中尚逢王吉箭猶¶
嬰唐羿弓豈如變采救燕質入夢柞昭公流聲表師退¶
集幕示營空靈臺已鑄像流蘓時候風　増又望棲烏¶
詩曰夕烏飛參差單雄雜寡雌聨翩歸葉裏出沒噪林¶
<pb:KR3k0055_WYG_428-16a>¶
垂争棲時易樹驚飛忽度枝雖無繫書重亦有含纓疲¶
以兹憔悴力重逢輕薄兒珠丸蘓合彈金繳青絲縻豈¶
意翩翾羽遂免更羸危入懐欣得地依林竊願知　原¶
梁朱超詠城上烏詩曰朝飛集麗城猶作夜啼聲近日¶
毛雖暖聞絃心尚驚　増周庾信烏夜啼曰桂樹懸知¶
逺風竿詎肯低獨憐明月夜孤飛猶未棲虎賁誰見惜¶
御史詎相擕雖言入絃管終是曲中啼　又曰促柱繁¶
弦非子夜歌聲舞態異前溪御史府中何處宿洛陽城¶
<pb:KR3k0055_WYG_428-16b>¶
頭那得棲彈琴蜀郡卓家女織錦秦川竇氏妻詎不自¶
驚長淚落到頭啼烏恒夜啼　隋虞世基晩飛烏詩曰¶
向日晩飛低飛飛未得棲當為歸林逺恒長侵夜啼¶
原隋明餘慶死烏詩曰幕空長罷噪箭急不知驚賴餘¶
琴曲裏猶有夜啼聲　楊師道應詔詠巢烏詩曰桂樹¶
春暉滿巢烏刷羽儀朝飛麗城上夜宿碧林陲背風藏¶
宻葉向日逐䟱枝仰德還能哺依仁遂可窺驚鳴雕輦¶
側王吉自相知　唐太宗詠烏代陳師道詩曰凌晨麗¶
<pb:KR3k0055_WYG_428-17a>¶
城去薄暮上林飛辭枝枝暫起停樹樹還低向日終難¶
託迎風詎肯迷只待纖纖手曲裏作宵啼　増唐李嶠¶
詩曰日路朝飛急霜臺夕影寒聮翩依月樹迢遞繞風¶
竿白首何年改青琴此夜彈靈臺如可託千里向長安¶
　儲光羲羣鴉詠曰新宮驪山隂龍衮時出豫朝陽照¶
羽儀清吹肅逵路羣鴉隨天車夜滿新豐樹所思在腐¶
餘不復憂霜露河低宫閣深燈隠鼔鐘曙繽紛起寒枝¶
矯翼時相顧冡(一作/家)宰收琳瑯侍臣進(一作/盡)鵷鷺髙舉¶
<pb:KR3k0055_WYG_428-17b>¶
摩太清永絶繒繳懼兹禽亦翺翔不以微小故　李白¶
烏夜啼曲曰黄雲城邉烏欲棲歸飛啞啞枝上啼機中¶
織錦秦川女碧紗如煙隔牎語停梭悵然(一作/望)憶逺人¶
獨宿孤房淚如雨　顧況烏啼曲曰玉房掣瑣聲翻葉¶
銀箭添泉霜遶堞畢逋撥剌日銜城八九雛飛其母驚¶
此是天上老鵶鳴我聞(一作/人間)老鵶無此聲揺風雜珮耿¶
華燭夜聽羽人彈此曲東方曈曈赤日旭　韋應物烏¶
引雛曲曰日出照東城春烏啞啞雛和鳴雛和鳴羽猶¶
<pb:KR3k0055_WYG_428-18a>¶
短巢在深林春正寒引飛欲集東城暖羣雛離褷睥睨¶
髙舉翅不及墜蓬蒿雄雌來去飛又引音聲下上懼鷹¶
隼引雛烏爾心急急將何如何得比日捜索雀卵噉爾¶
雛　白居易慈烏夜啼詩曰慈烏失其母啞啞吐哀音¶
晝夜不飛去經年守故林夜夜夜半啼聞者為沾襟聲¶
中如告訴未盡反哺心百鳥豈無母爾獨哀怨深應是¶
母慈重使爾悲不任昔有吳起者母歿䘮不臨嗟哉斯¶
徒輩其心不如禽慈烏復慈烏鳥中之曽參　又和大¶
<pb:KR3k0055_WYG_428-18b>¶
觜烏詩曰烏者種有二名同性不同觜小者慈孝觜大¶
者貪慵觜大命又長生來十餘冬物老顏色變頭毛白¶
茸茸飛來庭樹上初但驚兒童老巫生奸計與烏意潛¶
通云是非凡鳥遥見起敬恭千嵗乃一出喜賀主人翁¶
祥瑞來白日神靈占知風隂作北斗使能為人吉凶此¶
鳥所止家家產日夜豐上以致夀考下可宜田農主人¶
富家子身老心童䝉隨巫拜復祝婦姑亦相從殺雞薦¶
其肉敬若禋六宗烏喜張大觜飛接在虚空烏既飽羶¶
<pb:KR3k0055_WYG_428-19a>¶
腥巫亦饗甘濃烏巫互相利不復兩西東日日營巢窟¶
稍稍近房櫳雖生八九子誰辨其雌雄羣雛又長成衆¶
觜逞殘兇探巢吞燕卵入簇啄蠶蟲豈無乗秋隼羈絆¶
委髙墉但食烏殘肉無施摶擊功亦有能言鸚翅碧觜¶
距紅暫曽説烏罪囚閉在深籠青青牎前桞鬱鬱井上¶
桐貪烏占栖息慈烏獨不容慈烏爾奚為來往何憧憧¶
曉去先晨鼔暮歸後昏鐘辛苦塵土間飛啄禾黍叢得¶
食將母哺飢腸不自充主人憎慈烏命子削彈弓弦續¶
<pb:KR3k0055_WYG_428-19b>¶
㑹稽竹丸鑄荆山銅慈烏求母食飛下爾庭中數粒未¶
入口一丸已中胷仰天號一聲似欲訴蒼穹反哺日未¶
足非是惜微躬誰能持此寃一為問化工胡然大觜烏¶
竟得天年終　又答元郎中楊員外喜烏見寄四十四¶
字詩曰南宫鴛鴦地何忽烏來止故人錦帳郎聞烏笑¶
相視疑烏報消息望我歸鄉里我歸應待烏頭白慙愧¶
元郎誤歡喜　又烏夜啼詩曰城上歸時晩庭前宿處¶
危月明無葉樹霜滑有風枝啼澀飢喉咽飛低凍翅垂¶
<pb:KR3k0055_WYG_428-20a>¶
畫堂鸚鵡鳥冷暖不相知　元稹大觜烏詩曰陽烏有¶
二類觜白者名慈求食哺慈母因以此名之飲啄頗亷¶
儉音響亦柔雌百巢同一樹栖宿不復疑得食先返哺¶
一身長苦羸緣知五常性翻被衆禽欺其一觜大者攫¶
搏性貪癡有力彊如鶻有爪利如錐音聲甚㕭嗗潛通¶
妖怪詞受日餘光庇終天無死期翺翔富人屋栖息屋¶
前枝巫言此烏至財產日豐宜主人一心惑誘引不知¶
疲轉見烏來集自言家轉孳白鶴門外養花鷹架上維¶
<pb:KR3k0055_WYG_428-20b>¶
専聽烏喜怒信受若神龜舉家同此意彈射不復施往¶
往清池側却令鴛鷺隨羣烏飽梁肉毛羽色澤滋逺近¶
恣所往貪殘無不為巢禽攫雛卵廐馬啄瘡痍滲瀝脂¶
膏盡鳯皇那得知主人一朝病爭向屋檐窺呦鷕呼羣¶
鵩翩翻集怪鴟主人偏養者嘯聚最奔馳夜半仍驚噪¶
鵂鶹逐老狸主人病心怯燈火夜深移左右雖無語奄¶
然皆淚垂平明天出日隂魅走參差烏來屋檐上又惑¶
主人兒兒即富家業翫好方愛竒占募能言鳥置者許¶
<pb:KR3k0055_WYG_428-21a>¶
髙貲隴樹巢鸚鵡言語好光儀美人傾心獻雕籠身自¶
持求者臨軒出置在白玉墀先問鳥中苦便言鳥若斯¶
衆烏齊搏鑠翠羽㡬離披逺擲千餘里美人情亦衰舉¶
家懲此患事烏踰昔時向言池上鷺啄肉寢其皮夜漏¶
天終曉隂雲風定吹況爾烏何者數極不知危㑹結彌¶
天網取盡一無遺常令阿閣上宛宛宿長離　又樹上¶
烏詩曰樹上烏洲中有樹巢若鋪百巢一樹知㡬烏一¶
烏不下三四雛雛又生雛知㡬雛老烏未死雛已烏散¶
<pb:KR3k0055_WYG_428-21b>¶
向人間何處無攫麑啄卵方可食男女羣彊最多力靈¶
虵萬古惟一珠豈可抨彈千萬億吾不㑹天教爾輩多¶
子孫吿訴天公天不言　張籍烏啼引曰秦烏啼啞啞¶
夜啼長安吏人家吏人得罪囚在獄傾家賣產將自贖¶
少婦起聽夜啼烏知是官家有赦書下牀心喜不重寐¶
未明上堂賀舅姑少婦語啼烏汝啼慎勿虚借汝庭樹¶
作髙窠年年不令傷爾雛　王建烏夜啼曲曰庭樹烏¶
爾何不向别處棲夜夜夜半當户啼家人把燭出洞户¶
<pb:KR3k0055_WYG_428-22a>¶
驚栖出羣飛落樹一飛直欲飛上天回囘不離舊栖處¶
未明重繞主人屋欲下空中黒相觸風飄雨濕亦不移¶
君家樹頭多好枝　張祜烏夜啼詩曰忽忽南飛返危¶
絲共怨悽□霜移樹宿殘夜遶枝啼咽絶聲重叙愔滛¶
思乍迷不妨還報喜誤使玉顏低　李岑詠栖烟烏詩¶
曰從來養毛羽昔日曽飛遷變轉對朝陽差池栖夕煙¶
遇此枝葉覆夙舉冀冲天　聶夷中烏夜啼曰衆鳥各¶
歸枝烏烏爾不栖還應知妾恨故向緑忩啼　陸龜䝉¶
<pb:KR3k0055_WYG_428-22b>¶
詩曰誰使寒鴉意緒嬌雲晴山晩動情憀亂和殘照紛¶
紛舞應索陽烏次第饒　宋余靖馬當呼鵶不至詩曰¶
昔年曽泛馬當灣團飯喚鵶篙楫間今日江邉飛不下¶
應知人世足機關　蘇軾巫山廟烏鳶詩序曰巫山廟¶
上下數十里有烏鳶無數取食於行舟之上舟人以神¶
之故亦不敢害詩曰羣飛來去噪行人得失無憂便可¶
馴江上飢烏無足怪野鷹何事亦頻頻　明高啓歸鴉¶
詩曰啞啞噪夕暉争宿不争飛未逐𠖇鴻去長先野鶴¶
<pb:KR3k0055_WYG_428-23a>¶
歸荒村流水逺古戍淡煙微借問寒林樹何枝最可依¶
　陸仁城上烏序曰城上烏者取晉叔向城上有烏齊¶
師其遁之謂而作也漢桓帝時則有其謡迨梁劉孝威¶
吳均輩比有作焉然各有託而不及此意予方感悼其¶
事因補其義而賦云城上烏羣相呼羣相呼䕶其雛公¶
侯干城民父母官軍見賊莫遁逃城中之民勢亦孤安¶
得千金覓壯夫城上烏烏有翮東西引雛飛格格胡為¶
羣來盡紅帕驅民登城要相殺烏啼城頭頭亦白¶
<pb:KR3k0055_WYG_428-23b>¶
原賦晉成公綏烏賦序曰有孝烏集余之廬乃喟然而¶
歎曰余無仁恵之德祥禽曷為而至哉夫烏之為瑞乆¶
矣以其返哺識養故爲吉鳥是以周書神其流變詩人¶
尋其所集望富者瞻其爰止愛屋者及其増歎兹蓋古¶
人所以為稱若乃三足靈德國有道則見國無道則隠¶
斯乃鳯鳥之德何以加焉鵩惡鳥而賈生懼之烏善禽¶
而吾嘉焉懼惡而作歌嘉善而賦之不亦可乎辭曰惟¶
黒烏之令鳥兮性自然之有識應炎陽之純精兮體乾¶
<pb:KR3k0055_WYG_428-24a>¶
剛之正色望仁里之廻翔兮翩羣鳴以拊翼嗟自託於¶
君子兮心雖邇而不逼起彼髙林集此叢灌棲息重隂¶
列巢布幹繽紛霧㑹廻皇塵亂來若雨集去如雲散哀¶
鳴日夕鼓翼昧旦啞啞相和音聲可玩嗟斯烏之克孝¶
兮心識養而知慕同蓼莪之報德兮懐凱風之至素雛¶
既壯而能飛兮乃銜食而返哺遊朝霞而凌厲兮飄輕¶
翥於沍𠖇有崑山之竒類兮體殊形於玉趾凌西極以¶
翺翔兮為王母之所使時應德而來儀兮介帝王之繁¶
<pb:KR3k0055_WYG_428-24b>¶
祉入中州而武興兮集林木而軍起能休祥於有周兮¶
矧貞明於吉土嘉兹鳥之淑良兮永和樂而靡已　梁¶
何遜窮烏賦曰嗟窮烏之小鳥意局促而馴擾聲遇物¶
而知哀翮排空而不矯望絶侣於夕霞聽翔羣於月曉¶
既滅志於雲霄遂甘心於園沼時復搶榆決至觸案窮¶
歸若中氣而自墮似驚弦之不飛同雞塒而共宿啄鴈¶
稗以争肥異海鷗之去就無青鳥之是非豈能瑞周德¶
而丹羽感燕悲而素暉雖有知於理㑹終失悟於心機¶
<pb:KR3k0055_WYG_428-25a>¶
　増宋梅堯臣靈烏賦曰烏兮來前事將兆而獻忠人¶
反謂爾多凶凶不本於爾爾又安能凶凶人自凶爾告¶
之凶是以為凶爾之不告兮凶豈能吉告而先知兮謂¶
凶從爾出烏兮爾靈吾今語汝庶或汝聽爾結舌兮勿¶
睥睨往來城頭無爾累　又後靈烏賦曰靈烏我昔憫¶
爾之忠告人之凶遭人唾罵於時不容覆巢彈類驅逐¶
西東余是時作賦以弔汝非乗爾困而責爾聦今也主¶
人悟彈者去豐爾食於太倉置爾巢於髙樹而復憎鴻¶
<pb:KR3k0055_WYG_428-25b>¶
鵠之不親愛燕雀之來附　范仲淹和靈烏賦曰靈烏¶
靈烏爾之為禽兮何不髙翔而逺翥何為號呼於人兮¶
告吉凶而逢怒方將折爾翅而烹爾軀徒悔焉而忘路¶
彼啞啞兮如訴請臆對而心諭我有生兮累隂陽之含¶
育我有質兮處天地之覆露長慈母之危巢託主人之¶
佳樹斤不我伐彈不我仆母之鞠兮孔艱主人仁兮則¶
安度春風兮既成我以羽翰眷庭柯兮欲去君而盤桓¶
思報之意厥聲或異警於未形恐於未熾知我者謂吉¶
<pb:KR3k0055_WYG_428-26a>¶
之先不知我者謂凶之類故告之則反災於身不告之¶
則稔禍於人主恩或忘我懐靡臧雖死而告為凶之防¶
増表周庾信為齊王進蒼烏表曰虞庭告瑞姬社呈祥¶
咸髙識哺之心實貴能知之性¶
　　鵲一¶
原爾雅曰鵲鵙醜其飛也翪(翪翅上下/也音宗)　廣雅曰□鵠¶
鵲也　増格物緫論曰鵲一名飛駁形類於鴉而差小¶
觜尖足爪黒頸項背深緑色白翮尾毛黒白相間善為¶
<pb:KR3k0055_WYG_428-26b>¶
巢其聲揸揸然南人聞其噪則喜北人聞其噪則悲¶
原禮記曰季冬之月鵲始巢　案周易統卦曰鵲者陽¶
鳥先物而動先事而應見於未風之象令失節不巢癸¶
氣不通故言春不東風也　周書曰小寒之日鴈北鄉¶
又五日鵲始巢鵲不始巢國不寧　說文曰鵲知太嵗¶
之所在象文從佳昔聲　張華博物志曰鵲巢開口背¶
太嵗此非才智任自然之得也　増埤雅曰太隂所建¶
蟄蟲首穴而處鵲巢向而為户　又曰蟄蟲鵲巢皆向¶
<pb:KR3k0055_WYG_428-27a>¶
太一而背嵗　又曰鵲知人喜作巢取木杪枝不取墮¶
地者皆傳枝受卵故曰乾鵲　又曰烏鵲孺魚傳沫(孺/交)¶
(尾也烏鵲交尾而化/魚相濡以沫而生子)　禽經曰鵲以音交而孕(張華注/上下飛)¶
(鳴則/孕)　原淮南子曰鵲巢知風之所起　又曰乾鵲知¶
來而不知往此修短之數也　増又曰鵲識嵗之多風¶
也去喬木而巢扶枝大人過之則探鷇嬰兒過之則挑¶
其卵知避逺難而忘近患　又曰鵲矢中蝟(言蝟能制/虎見鵲便)¶
(仰腹受啄中/其矢輙爛)　原雜五行書曰埋鵲一枚溝中辟盜賊¶
<pb:KR3k0055_WYG_428-27b>¶
奸邪　本草曰五月五日鵲腦入術家用一名駁鳥¶
増本草釋名曰鵲古文作舄象形鵲鳴唶唶故謂之鵲¶
鵲色駁雜故謂之駁靈能報喜故謂之喜性最惡濕故¶
謂之乾佛經謂之芻尼小說謂之神女　本草集觧曰¶
鵲至秋則毛毨頭秃　爾雅翼曰七月七日鵲無故皆¶
髠相傳是日河鼔與織女㑹於漢東役鵲為梁以渡故¶
毛皆脱去　原毛詩曰鵲巢夫人之德也維鵲有巢維¶
鳩居之　又曰鵲之彊彊　莊子曰鵲上髙城危而巢¶
<pb:KR3k0055_WYG_428-28a>¶
於髙枝之巔城壊巢折凌風而起故君子之居世也得¶
時則蟻行失時則鵲起　孫卿子曰古之王者其政好¶
生惡殺烏鵲之巢可仰而窺　鹽鐵論曰中國所鮮外¶
國賤之崑山之旁以玉璞抵烏鵲¶
　　鵲二¶
原莊子曰莊周逰於雕陵之樊(樊蕃也逰/於栗園)覩一異鵲自¶
南方來翼七尺目大運寸(周廻/一寸)感周之顙而集於栗林¶
莊周褰裳躍步執彈而留之　増西京雜記曰樊將軍¶
<pb:KR3k0055_WYG_428-28b>¶
噲問陸賈曰自古人君皆云有瑞應豈有是乎賈曰有¶
之乾鵲噪而行人至蜘蛛集而百事喜况人君處重位¶
乎　原魏書曰安德令劉長仁有鵲來屋上鳴管輅曰¶
鵲云東北一婦昨殺夫牽引西家人離婁有頃果有婦¶
人殺夫詐訟西家殺也　増捜神記曰青龍中明帝為¶
凌霄閣始構有鵲巢其上　吳志曰赤烏十二年有兩¶
烏銜鵲墮東觀權使丞相朱據燎鵲以祭　晉書曰孝¶
武帝太元十六年六月鵲巢太極東頭鴟尾又巢國子¶
<pb:KR3k0055_WYG_428-29a>¶
學堂西頭十八年東宫始成十九年正月鵲又巢其西¶
門　南史曰建平王宏子景素在藩甚得人心而謗聲¶
日積當廢帝時深懐憂懼常與故吏劉璡獨處曲臺有¶
鵲集於承塵上飛鳴相逐景素泫然曰若斯鳥者逰則¶
參乎風𤎆之上止則隠乎林木之下飢則啄渴則飲形¶
體無累於物得失不關於心一何樂哉　北齊書曰武¶
衛奚永洛與河内人張子信對坐有鵲鳴於庭樹間而¶
墮焉子信曰鵲言不善向夕若有風從西南來歴樹拂¶
<pb:KR3k0055_WYG_428-29b>¶
堂角則今夜有人喚公不得往子信去後果有風來至¶
夜髙儼使召永洛且言勅喚永洛欲赴其妻苦留稱墜¶
馬折腰免於難　舊唐書曰髙祖圍堯君素於蒲州糧¶
盡人相食有鵲巢其發石車上人心遂離　通鑑曰貞¶
觀二年九月嘗有白鵲巢於寢殿槐上合歡如腰鼓左¶
右稱賀上曰此何足賀命毁其巢縱鵲於野外　唐五¶
行志曰天寳十三載葉縣有鵲巢於車轍中不巢木而¶
巢地失其所也　苗晉卿嘗自為父碑文有鵲巢碑上¶
<pb:KR3k0055_WYG_428-30a>¶
　唐貞元三年中書省梧桐樹上有鵲以泥為巢焚其¶
巢可禳狐魅　五代史曰王處直為武義軍節度使野¶
鵲数百巢麥田中人皆知其不祥　髙僧傳曰後唐釋¶
可止善律詩在定州日中山節度使王處直與太原互¶
相疑貳諸侯兼并王令方欲繼好息民因命僧齋於慶¶
雲寺㑹有獻白鵲者王曰試為詠題止即席而成後句¶
云不知誰㑹喃喃語必向王前報太平王欣然　奚囊¶
橘柚曰袁伯文七月六日過髙唐遇雨宿於山家夜夢¶
<pb:KR3k0055_WYG_428-30b>¶
女子甚都自稱神女伯文欲留之神女曰明日當為織¶
女造橋違命之辱伯文驚覺天已辨色啟牎視之有羣¶
鵲東飛有一稍小者從牎中飛去是以名鵲為神女也¶
　　鵲三¶
原巢知背嵗　立必順風(上詳鵲一博物志之東方朔/傳曰朔以人事言  從東方)¶
(來鵲尾長傍風則傾背風則蹷/必當順風而立是以東嚮鳴也)　南飛月夜　東嚮雨¶
晴(上見魏武帝詩殿東方朔傳曰孝武皇帝時閒居無/事燕坐未央前  天新雨止當此時東方朔執㦸在)¶
(殿階傍屈指獨語上從殿上見朔呼問之生所獨語者/何也朔對曰殿後柏樹上有鵲立枯枝上東嚮而鳴也)¶
<pb:KR3k0055_WYG_428-31a>¶
　銜火清谿　採粟員嶠(郭子横洞𠖇記曰帝觧鳴鴻/之刀以賜東方朔刀長三尺)¶
(朔曰此刀採首陽之金鑄為此刀雄者以飛雌者獨在/金出九陽清谿有鵲銜火於清谿之上  王子年拾遺)¶
(記曰員嶠之山名環丘上有方湖千里多大鵲髙/一尺八羣飛於湖際銜採不周之粟於環丘之上)　化¶
石　填河(張顥為梁相有山鵲飛化圓石顥椎破之得/一金印  淮南子曰烏鵲填河成橋渡織女)¶
　飾鏡　為扇(有烏鵲鏡遺下/詳後注拾  記)　燭夜　登春(古今注/曰一名)¶
(燭夜收下/見魏  詩)　公輸削　方朔占(墨子曰公輸削竹木為/鵲鵲成飛三日不下自)¶
(以為巧方下詳/前注東  朔傳)　白　丹(曹子建魏德論曰有白鵲之/瑞  拾遺記曰周成王時塗)¶
(脩國獻丹鵲一雄一雌孟夏取/翅為扇一名條翮一名素影)　増探鷇　忘真(晉書/曰王)¶
<pb:KR3k0055_WYG_428-31b>¶
(澄為荆州將之鎮送者傾朝澄見樹上鵲巢便脫衣上/樹探鷇而弄之神氣蕭然旁若無人  莊子曰莊子見)¶
(一異鵲執彈而留之覩一蟬方得美䕃而忘其身螳螂/執翳而摶之見得而忘其形異鵲從而利之見利而忘)¶
(其/真)　採枕　燒腦(投荒雜録曰番禺人逢端午日採鵲/巢中獲兩小石號鵲枕此日得之者)¶
(佳婦人遇之有抽金簪觧耳璫而償其直者蓋取/以為媚男藥也  志林曰鵲腦燒之令人相思)　帝¶
女　國王(廣異記曰南方赤帝女學道得仙居髙陽崿/山桑樹上正月一日銜柴作巢或作白鵲或)¶
(作女人赤帝見之悲慟誘之不得以火焚之女即升天/因名帝女桑今人至十五日焚鵲巢作灰汁浴蠶子本)¶
(此故鵲一名神女也成傳燈録曰昔如來在雪山修道/芻尼巢於頂上佛既  道芻尼受報為那提國王芻尼)¶
(野鵲/子)　趨時　報喜(埤雅曰鵲而不滛所以成徳成德/故有行知風之自而作其巢知嵗)¶
<pb:KR3k0055_WYG_428-32a>¶
(之所在而開其戶所以趨時趨時故有功報天寳/遺事曰時人家聞鵲聲皆為吉兆曰靈鵲  喜)　補¶
隙　上梁(唐書曰大厯八年乾陵上仙觀三尊殿有雙/鵲銜柴及泥補葺殿之隙壊凡一十五處宰)¶
(臣等表賀一酉陽雜爼曰崔圓相公妻在家時見二鵲/營巢共銜  木如筆管長尺餘安巢中衆悉不見俗言)¶
(見鵲上梁必貴鵲有隠巢/木鷙鳥不能見者此也)　結玉　墜紙(天元主物簿/云鵲啄槐實)¶
(結玉於腦謂之鵲玉此鵲終嵗不復鳴噪雖巢無胎卵/又云戴玉之鵲巢於竹與燕同羣  因話録曰大中時)¶
(孔温裕因直諫貶郴州有鵲戲於庭子孫拜之飛/去墜下方寸紙有補闕字未㡬徴還果有此拜)　擁¶
行車集玉堂(開元遺事曰李元紘令餘杭治有聲遷/潤州司馬羣鵲飛擁行車百里而旋)¶
(金坡遺事曰學士院有雙鵲嘗棲於西軒海棠枝上每/學士㑹食必徘徊翔集於玉堂之上略無驚畏或鳴噪)¶
<pb:KR3k0055_WYG_428-32b>¶
(必有大詔令/及宣召之事)　霜毛玉羽　緇衣素襟(韓文曰白鵲者/霜毛皎潔玉羽)¶
(鮮明鵲朝野僉載曰唐貞觀末南康黎景逸居空青山/常有  巢其側每飲食輒以餧之後鄰近失盜誣景逸)¶
(繫南康獄一日有鵲止於獄樓向景逸歡喜似傳語之/狀其日傳赦至官司詰其由來云道逢緇衣素襟人所)¶
(說三日而赦至景逸還山乃知緇衣素襟者鵲也却又/李白詩曰五色雲間鵲飛鳴天上來傳聞赦書至  放)¶
(夜郎回或云鵲/夜傳枝主有赦)　行蹌蹌　聲唶唶(相法曰鵲行蹌蹌/性行不良  淮南)¶
(子曰烏之啞啞鵲之唶唶/豈為寒暑燥濕變其聲哉)　楂楂　喃喃(韓愈詩楂楂/鵲鳴聲  杜)¶
(牧詩丹鵲東飛/來喃喃送君札)¶
　　鵲四¶
<pb:KR3k0055_WYG_428-33a>¶
原詩魏武帝歌詩曰月明星稀烏鵲南飛繞樹三匝何¶
枝可依山不厭髙水不厭深周公吐哺天下歸心　北¶
齊魏收看柳上鵲詩曰背嵗心能識登春巢自成立枯¶
隨雨霽依枝須月明疑是雕籠出當由抵玉驚間關拂¶
條軟廻復振毛輕何獨離婁意傍人但未聽　梁蕭紀¶
詠鵲詩曰欲避新枝滑還向故巢飛今朝聽聲喜家信¶
必應歸　隋魏彥深園樹有巢鵲戲以詠之曰畏玉心¶
常駭填河力已窮夜飛還繞樹朝鳴且向風知來寧自¶
<pb:KR3k0055_WYG_428-33b>¶
伐識嵗不論功早晩時應至輕舉一排空　増唐李嶠¶
詠鵲詩曰不分荆山抵甘從石印飛危巢畏風急繞樹¶
覺星稀喜逐行人至愁隨織女歸儻㳺明鏡裏朝夕動¶
光輝　蘇頲詠禮部尚書庭後鵲曰懐印喜將歸窺巢¶
戀且依自知棲不定還欲向南飛　蔣洌山行見鵲巢¶
詩曰鵲巢性本髙更在西山木朝下清泉戲夜近明月¶
宿非直避網羅兼能免傾覆豈憂五陵子挾彈來相逐¶
　又夜飛鵲詩曰北林夜方乆南月影頻移何啻飛三¶
<pb:KR3k0055_WYG_428-34a>¶
匝猶言未得歸　王建祝鵲詩曰神鵲神鵲好言語行¶
人早回多利賂我今庭中栽好樹與汝作巢當報汝¶
吕温和恭聽籠中山鵲詩曰掩抑冲天意悽愴觸籠音¶
驚曉一聞處傷春千里心　薛能鄜州進白野鵲詩曰¶
輕毛疉雪翅開霜紅觜能深練尾長名應玉符朝北闕¶
色柔金柱瑞西方不憂雲路填河逺為對天顏送喜忙¶
從此定知栖息處月宫瓊樹是仙鄉　皮日休喜鵲詩¶
曰棄羶在庭際雙鵲來揺尾欲啄怕人驚喜語晴花裏¶
<pb:KR3k0055_WYG_428-34b>¶
何況佞倖人微禽觧如此　司空圖山鵲詩曰多驚本¶
為好毛衣只頼人憐始却歸衆鳥自知顏色減妒他偏¶
向眼前飛　又喜山鵲初歸詩曰翠衿紅觜便知機乆¶
避重羅稳處飛只為從來偏䕶惜牎前今賀主人歸¶
又曰山中只是惜珍禽語不分明識爾心若使觧言天¶
下事燕臺今築㡬千金　又曰阻他羅網到柴扉不奈¶
偷倉雀轉肥賴爾林塘添景趣剰留山果引教歸　韓¶
偓鵲詩曰偏承雨露潤毛衣黒白分明衆所知髙處營¶
<pb:KR3k0055_WYG_428-35a>¶
巢親鳯闕静時閒語上龍墀化為金印新祥瑞飛向銀¶
河舊路岐莫怪天涯棲不穏託身須是萬年枝　韓溉¶
鵲詩曰纔見離巢羽翼開盡能輕颺出塵埃人間樹好¶
紛紛占天上橋成草草回㡬度送風臨玉户一時傳喜¶
到妝臺若教顏色如霜雪應與清平作瑞來　南唐王¶
感化詠苑中白野鵲詩曰碧岩深洞恣逰遨天與蘆花¶
作羽毛要識此來棲宿處上林瓊樹一枝髙　閩徐夤¶
鵲詩曰神化難原瑞即開雕陵毛羽出塵埃香閨報喜¶
<pb:KR3k0055_WYG_428-35b>¶
行人至碧漢填河織女回明月觧隨烏繞樹青銅寧媿¶
雀為臺瓊枝翠葉庭前植從待翩翩去又來　宋歐陽¶
修野鵲詩曰鮮鮮毛羽耀朝輝紅粉牆頭緑樹枝日暖¶
風輕言語軟應將喜報主人知　蘇軾異鵲詩序曰熙¶
寧中柯侯仲常通守漳州以救饑得民有二鵲棲其㕔¶
事訖侯之去鵲亦送之漳人異焉為賦此詩曰柯侯古¶
循吏悃愊真無華臨漳所全活數等江干沙仁心格異¶
族兩鵲巢其衙但恨不能言相對空楂楂善惡以類應¶
<pb:KR3k0055_WYG_428-36a>¶
古語良非誇君看彼酷吏所至號鬼車　陳無已鷙鵲¶
詩序曰辛巳夏四月庚戌日將晏與客追凉露坐有雀¶
引雛二三集垣下行且哺俄有鵲至自北俛啄雀間初¶
循循少焉就雀間遽攫一雛而升於垣出雀不意悲鳴¶
啾啾奮身抵鵲再三欲奪鵲竟磔雛以食不顧如得計¶
然坐客歎息余感之賦是詩曰若奚不鸇吾知避而遷¶
汝胡不貍吾知逺而馳宵通吾巢晨並吾枝懐毒姙凶¶
初不汝期恭恭拳拳甫笑嬉嬉情貎深厚孰從而追¶
<pb:KR3k0055_WYG_428-36b>¶
李覯聞喜鵲詩曰翩翩者鵲何品流羽毛黒白林之幽¶
生平智力可料度有巢往往輸鳴鳩天然却㑹報人喜¶
愚兒㓜婦惟爾求萬聲千噪㡬曽騐聞者終是軒睂頭¶
　唐庚鳴鵲行曰檐前羣鵲鳴相呼法當有客或逺書¶
吾今何處得書尺而况賓客乗軒車喧喧鳴鵲汝過矣¶
曷不往噪權門朱　陸㳺贈鵲詩曰為梁星渚自何年¶
毛羽摧傷不怨天知我齋餘嘗施食翩然飛下北牎前¶
原謳魏曹植魏德論謳曰鵲之彊彊詩人所喻今存聖¶
<pb:KR3k0055_WYG_428-37a>¶
世呈質見素飢食苕華渇飲清露異於疇昔衆鳥是慕¶
原賦梁徐勉鵲賦曰觀羽族之多類實巨細以羣飛既¶
若雲而彌上亦棲睫而忘歸爰有兹禽六翮斯具生無¶
隠黙質有黝素匪違凉而就暑通四節以馳騖出崑山¶
而抵玉入召風而興賦其識知來其巢知風比之烈士¶
時起則雄逢翳薈而翔集乗清吹而西東荷休明以得¶
性㳺苑囿以自終　増唐陳仲師鵲巢背太嵗賦曰矯¶
翼徘徊向隅棲息時懐擇木之智日就積薪之力所以¶
<pb:KR3k0055_WYG_428-37b>¶
率先表異選勝知歸應時節而遷易辨方隅之是非念¶
彼明神自易地而攸處顧兹弱羽信何枝而可依擇地¶
已有知風豈無方一枝而自託雖小數之能拘　又鵲¶
始巢賦曰拂曙聲多排空意逺惜光隂於朝暮迷飲啄¶
之往返於是攫腐草銜飛蓬重疉尺箠廻環翠空凌寒¶
而且近朝日搆思而偏愁夜風俯仰求容冀資拾芥之¶
力縱横居止顧就積薪之功必使輕舉得便羣飛㑹同¶
嬉逰遂鄰於清籞窘束長謝其雕籠¶
<pb:KR3k0055_WYG_428-38a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_428-38b>¶
　¶
　¶
　¶
　¶
　¶
　¶
　¶
御定淵鑑類函巻四百二十三¶
