# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.939572
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十一
<pb:KR3k0055_WYG_366-1a>¶
　欽定四庫全書¶
御定淵鑑類函卷三百六十一¶
　　珍寶部一(寶/金)¶
　　　寶一¶
　増詩崧髙曰王遣申伯路車乘馬錫爾介圭以作爾寶¶
　　原爾雅曰琛寶也(美寶/為琛)　増書盤庚曰無總于貲寶¶
　　又旅獒曰分寶玉于伯叔之國時庸展親弗寶逺物¶
　則逺人格所寶惟賢則邇人安　原禮記曰南宫敬叔¶
<pb:KR3k0055_WYG_366-1b>¶
　反必載寶而朝(敬叔魯卿也失位去魯/得反載其寶以朝君)夫子曰若是其¶
　貨也䘮不如速貧之愈也　増又曰天不愛其道地不¶
　愛其寶　又曰儒有不寶金玉而忠信以為寶　原左¶
　傳曰晉荀息請以屈産之乘垂棘之璧假道於虞以伐¶
　虢公曰是吾寶也對曰若得道於虞猶外府也　又曰¶
　宋人得玉獻諸子罕曰以示玉人玉人以為寶也故敢¶
　獻之子罕曰我以不貪為寶爾以玉為寶若以與我皆¶
　䘮寶也不若人有其寶　増國語曰晉定公享王孫圉¶
<pb:KR3k0055_WYG_366-2a>¶
趙簡子鳴玉以相問圉曰楚之白珩猶在乎為寶也幾¶
何對曰未嘗為寶也楚有觀射父能作訓辭以行諸侯¶
有左史倚相能道訓典以叙百物有澤曰雲夢金木竹¶
箭之所生也此楚國寶也若白珩先王之玩也何寶焉¶
　原史記曰梁惠王與齊威王田於郊惠王問曰王亦¶
有寶乎威王曰無惠王曰若寡人國小尚有徑寸之珠¶
照車前後各十二乘者十枚奈何以萬乘之國而無寶¶
乎威王曰寡人之寶與王異吾臣有檀子者使守南城¶
<pb:KR3k0055_WYG_366-2b>¶
則楚人不敢為寇東取泗上十二諸侯皆來朝吾臣有¶
盼子者使守髙唐則趙人不敢東漁吾吏有黔夫者使¶
守徐州則燕人祭北門趙人祭西門(齊之北門西門也/言燕趙之人畏見)¶
(侵伐故祭/以求福)徙而從者七千餘家吾臣有種首者使備盜¶
賊則道不拾遺將以照千里豈特十二乘哉梁惠王慙¶
不懌而去　増又曰秦逐客李斯上書陛下致崑山之¶
玉有隋和之寶佩明月之珠服太阿之劔乘纎離之馬¶
建翠鳯之旗樹靈鼉之鼓此數寶者秦不生一焉而陛¶
<pb:KR3k0055_WYG_366-3a>¶
下說之何也　唐書曰師子國在西海之中出竒寶商¶
賈到則不見人但置寶物價值於洲上賈依價質之而¶
去以能養師子故以為國名　元史多羅台疏曰為國¶
以善為寶凡子女玉帛及羽毛齒革珍禽竒獸之類皆¶
䘮徳䘮志之具今後回回諸色人等不許賫寶中賣以¶
虚國用其辭剴切當時稱之　老子曰我有三寶保而¶
持之一曰慈二曰儉三曰不敢為天下先輕敵則幾䘮¶
吾寶　原管子曰玉起於禺氏金起於汝漢珠起於赤¶
<pb:KR3k0055_WYG_366-3b>¶
野先王為其從遠其至之難故託用於其重以珠玉為¶
上幣黄金為中幣刀布為下幣　増吕氏春秋曰世皆¶
以珠玉為寶寶愈多而民愈貧失其所寶也　陸賈新¶
語曰聖人不用珠玉而寶其身也　原淮南子曰夫夏¶
后氏之璜不能無考(考瑕/纍也)明月之珠不能無纇(纇絲/結也)其¶
小惡不足以妨大美也今志人所短忘人所長而求得¶
賢乎天下則難矣　増阮子曰雖金玉滿堂明珠滿室¶
飢不為寶非國之用　三輔黄圖曰金寶一銀二龜三¶
<pb:KR3k0055_WYG_366-4a>¶
貝四布寶五泉寶六凡寶貨六種二十八品　原地鏡¶
圖曰凡觀金玉寶劒銅鐵皆以辛之日待雨止明日平¶
旦及黄昏夜半觀之所見光白者玉也赤者金黄者銅¶
黑者鐵　増又曰視屋上瓦無霜其下有寶藏　晉郭¶
璞奏曰臣以為珍竒靡麗之物誠是玩弄之所寶然非¶
經國之至寶　續文獻通考曰宋髙宗紹興中謂輔臣¶
曰近大將入覲有以寶貨鞍馬為獻者惟馬不可缺餘¶
皆却之　又曰元成宗時賈有獻寶珠求售者議以六¶
<pb:KR3k0055_WYG_366-4b>¶
十萬錠酬之曰此所謂狎忽大珠含之則不渇熨面而¶
可使目有光左丞尚文曰一人含千萬人不渇則誠寶¶
也若一寶止濟一人則用已微矣吾之所謂寶者米粟¶
是也有之則百姓安無則天下亂以功用較之豈不愈¶
於彼乎　又曰明穆宗隆慶中諭買猫睛琭寶石科臣¶
魏時亮言猫睛無用物也而一顆價至百金孰非生靈¶
之膏血乎上命罷之¶
　　寶二¶
<pb:KR3k0055_WYG_366-5a>¶
原穆天子傳曰西征至陽紆之山河伯馮夷所都是惟¶
河宗氏天子至崑崙之丘以觀舂山之寶玉　公羊傳¶
曰虞公貪而好寶及為晉所滅抱寶牽馬而去　又曰¶
盗竊寶玉大弓　増史記曰樂毅伐齊入臨淄盡取齊¶
寶也　西京雜記曰武帝以七寶牀雜寶案厠寶屏風¶
列寶帳設於桂宫時人謂之四寶宫也　原謝承後漢¶
書鄹人王逢得路遺寶物懸衢道求主還　増後漢書¶
曰帝召見諸部計吏問其風俗及前後守令能否蜀郡¶
<pb:KR3k0055_WYG_366-5b>¶
計掾樊顯進曰漁陽太守張堪昔在蜀前公孫述破時¶
珍寶山積拳握之物足富十世而堪去職之日乘折轅¶
車布被而已帝聞良乆歎息　原晉安帝紀曰桓𤣥尤¶
愛珍寶常玩弄珠玉不離於手　増晉中興書曰姚萇¶
試諸子曰吾有一寶物萬金不易汝等技藝勝者吾以¶
與之諸子皆素好馬欲於父前試之惟畧不動萇以為¶
賢故越諸兄立為嗣子　梁書曰羊侃大同中魏使陽¶
斐與侃在北嘗同學有詔令侃延斐同宴賓客三百餘¶
<pb:KR3k0055_WYG_366-6a>¶
人食器皆金玉雜寶　後魏書曰元義既專政乃於禁¶
中自别作庫掌握之寶充牣其中　明皇雜録曰公主¶
玉葉冠虢國夫人夜光枕楊國忠鏁子帳皆希代之寶¶
莫能計直　宋長編乾徳四年上遣使收蜀圖書法物¶
見孟㫤七寶溺器曰自奉如此欲無亡得乎命碎之¶
元史拜珠傳有盜其家金器百餘兩他寶直鉅萬既而¶
獲之家僮來告色無喜愠　又伊埒黙色傳至元九年¶
奉使海外八羅孛國十一年偕其國人以珍寶來朝¶
<pb:KR3k0055_WYG_366-6b>¶
又圖圖爾哈傳成宗遣使賜以七寶金壺盤盂各一¶
　　寶三¶
増懸衢　挂屋(上詳前一寶魏志曰陳泰為中郎将京/邑貴人寄  貨因市奴婢泰皆挂於壁)¶
(及徵為尚/書悉以還)　變土　滿牀(晉書桓𤣥為劉裕所敗殷仲/文隨𤣥西走其寶貨悉藏地)¶
(中皆變為土禁北齊書曰髙徳正嘗辭疾除冀州刺史/即起顯祖怒  門下其妻出寶物滿四牀欲以寄人)¶
　齊歸　楚與(左傳曰齊人來歸衛寶文姜請之也魯/魯連子曰楚王成章華臺酌諸侯酒)¶
(君先至與之大曲之弓不琢之璧既而悔之伍舉見魯/君曰楚王之寶也吳求之弗與舉兵伐楚魯懼奉而歸)¶
(之/)　薦國　希代(晏子春秋曰和氏之璧井里之璞良/工修之則為薦國之寶  下詳前二)¶
<pb:KR3k0055_WYG_366-7a>¶
　折枯　照影(地鏡圖曰夫寶物在城郭丘牆之中樹/木為之變視柯偏有折枯是其候也視)¶
(折枯所向寶在其方行又曰凡藏寶忘不知處以大/銅盤盛水著所疑地  照之見人影者物在下也)¶
索珥　妝䦨(元史伊琳特穆爾傳本回鶻人時西契丹/方强命太師僧少監來臨其國驕恣伊琳)¶
(率衆斬之左右有疾其功者譖於其王曰少監珥珠先明/王寶也伊琳匿之急索勿失王怒索寶甚急度無以自)¶
(乃亡附太祖國唐書貴妃專寵𤣥宗賜楊國忠木/芍藥植於家  忠乃以百寶妝飾䦨楯以貴重之)　啗¶
秦将　賜隗囂(漢書沛公入武闗欲撃秦嶢下軍張良/曰臣聞其将賈豎子易動以利令酈食)¶
(其持重寶啗秦将秦将果欲連和賜後漢/書世祖遣衛尉銚期持珍寶繒帛  隗囂)¶
　　寶四¶
<pb:KR3k0055_WYG_366-7b>¶
増賦唐謝觀以賢為寶賦曰志一潔而靡垢行百鍊而¶
逾精非暗投以取誚不韞櫝以沽名吐清詞之燦燦心¶
水含珠見正色之温温情田積玉徒美其色映層闕光¶
能耀夜殊不知寸隂逾尺璧之珍一經奪滿籯之價所¶
以愛兹被褐重彼迷邦以清徳之惟一奚白璧之能雙¶
則知金玉為寶者徳義之衰賢人為寶者邦家之基¶
　　金一¶
原許慎說文曰金有五色黄金為長乆埋不生百陶不¶
<pb:KR3k0055_WYG_366-8a>¶
輕西方之行也　増釋名曰金禁也氣剛毅能禁制物¶
也　原周易曰乾為金　増又上繫曰二人同心其利¶
斷金　原毛詩曰大路南金(謂荆揚/所貢)　増又曰如金如¶
錫　原尚書洪範五行曰四曰金金曰從革從革作辛¶
(孔安國金可改/庚辛金氣也)　増又說命曰若金用汝作礪　周禮¶
考工記曰攻金之工築氏執下齊冶氏執上齊鳬氏為¶
聲㮚氏為量段氏為鎛器桃氏為刄　又云凡鑄金之¶
狀金與錫黑濁之氣竭黄白次之黄白之氣竭青白次¶
<pb:KR3k0055_WYG_366-8b>¶
之青白之氣竭青氣次之然後可鑄也(氣次皆/火候)　原爾¶
雅曰黄金謂之盪(音/蕩)其美者謂之鏐(音/留)餅金謂之鈑絶¶
澤謂之銑西南之美者有華山之金石焉(鏐即紫磨金/也銑最有光)¶
(澤/也)　孝經援神契曰石潤苞玉丹精生金翠羽揚也(三/物)¶
(合和氣故能/變通易色也)　又曰四裔賓服則金勝土　周易參同¶
契曰黄土金之父流水珠之母　禮斗威儀曰君乘金¶
而王其政平則黄金見深山　増廣雅曰金神謂之清¶
明　原漢書曰武帝行幸回中詔曰往者朕郊見上帝¶
<pb:KR3k0055_WYG_366-9a>¶
泰山見黄金又有白麟神馬之瑞今更黄金為麟趾褭¶
蹄以協瑞焉(獲白麟有馬瑞故鑄金如麟馬以協嘉瑞/也古有駿馬名腰褭赤喙黑身日行萬五)¶
(千里/也)　又韋賢傳曰鄹魯諺云遺子黄金滿籯不如教¶
子一經　又曰秦幣黄金方寸而重一斤以鎰為名¶
食貨志曰黄金為上白金為中赤金為下　後漢書曰¶
益州金銀之所出　王隐晉書曰鄱陽樂安出黄金鑿¶
土十餘丈披沙之中所得者大如豆小如粟米南郡象¶
林南有四國皆稱漢人貢金供稅　後魏書曰枝豆國¶
<pb:KR3k0055_WYG_366-9b>¶
出金銀河鉤羌國出金珠　齊書曰金車王者至孝則¶
出金人王者有厚徳則遊於後池林邑有金山汁流於¶
浦　増唐太宗紀曰金在鑛善冶鍜而為器　又徳宗¶
詔曰朕聞王者不貴逺物所寶惟賢朕仰企前王思齊¶
太素邕州所奏金坑誠為潤國語人於利非朕素懐方¶
以不貪為寶惟徳其物豈尚兹難得之貨生其可欲之¶
心耶其金坑任人折斸官不得禁之　宋三朝聖政録¶
太宗問杜鎬曰西漢賜予悉用黄金近代為難得之貨¶
<pb:KR3k0055_WYG_366-10a>¶
何也對曰西漢多金由彼時佛事未興金價甚賤也¶
原孟子注兼金好金也　増莊子曰今大冶鑄金金踊¶
躍曰我且必為鏌鎁大冶必以為不祥之金　又曰至¶
仁無親至信碎金　原列子曰齊人有欲金者清旦衣¶
冠之市適鬻金者之所因攫其金而去吏捕之問曰人¶
皆在焉子攫人之金何故對曰取金之時不見人徒見¶
金　韓子曰荆南麗水之中生金　淮南子曰玦五百¶
歳生黄澒五百嵗生黄金黄金千嵗為黄龍(玦石也中/央數五故)¶
<pb:KR3k0055_WYG_366-10b>¶
(五百歳一化澒音湖/貢反澒黄金水銀也)秦以一鎰為一金而重一斤漢以¶
一斤為一金　増傅子曰懸千金於市人不敢取者分¶
定矣委一錢於路童子争者分不定矣　風俗通曰衆¶
口鑠金俗說有美金於此衆人咸共詆訿言其不純賣¶
金者欲其售因取鍜燒以見真此為衆口鑠金　白虎¶
通曰金在西方西方者隂始起萬物禁止金之為言禁¶
也　原孫氏瑞應圗曰王者不藏金玉則黄金見深山¶
　増白澤圗曰黄金之精名石□狀如豚居人家使人¶
<pb:KR3k0055_WYG_366-11a>¶
不宜妻白鼠以昏時見於丘陵之間視所出入中有金¶
　原異物志曰狼㬻民與漢人交關常夜為市以鼻齅¶
金知其好惡　扶南傳曰毗騫國食器皆以金為之¶
幽明録曰淮牛渚津水極深無可算計人見一金牛形¶
甚瑰壯以金為鏁絆　又曰巴丘縣自金岡以上二十¶
里名黄金潭莫測其深上有瀬亦名黄金瀨古有釣於¶
此潭獲一金鏁引之遂滿一船有金牛出身奔狀釣人¶
被駭牛因奮勇躍而還潭鏁乃將盡釣人以刀斫得數¶
<pb:KR3k0055_WYG_366-11b>¶
尺潭瀨以此取名　華陽國志曰廣漢涪水有金銀之¶
礦　林邑記曰上金為紫磨金又曰揚邁金　増唐六¶
典曰金十四種曰銷金曰拍金曰鍍金曰織金曰砑金¶
曰披金曰泥金曰鏤金曰撚金曰口金曰圈金曰貼金¶
曰嵌金曰褁金　宋蘇軾物類相感志曰金遇鉛則碎¶
　魯應龍括異志曰有人得青石大如磚背有鼻穿鐵¶
索長數丈循環無相斷處海商見之以數十千易之云¶
此協金石投於海中經夕引出上必有金　續文獻通¶
<pb:KR3k0055_WYG_366-12a>¶
考曰元雲南省參政齊喇上言建都地多産金可置冶¶
令旁近民煉以輸官從之　又曰中統二十八年罷淘¶
金提舉司　又曰明初取用諸課皆因各處土産金有¶
常例¶
　　金二¶
原穆天子傳曰披圖視天子之寶黄金之膏　漢武内¶
傳曰西王母有九丹金液金漿　晏子曰景公為履黄¶
金之綦　韓詩外傳曰楚襄王遣使者持金十斤白璧¶
<pb:KR3k0055_WYG_366-12b>¶
百雙聘莊子欲以為相莊子辭而不許使者曰黄金白¶
璧寶之至也卿相尊位也先生辭而不受何也　列女¶
傳曰秋胡子既官於陳五年乃歸未至見路旁有一美¶
婦人方采桑秋胡子下車謂之曰吾有金願與夫人婦¶
笑曰嘻夫采桑以作紡績經織以供衣食奉二親養夫¶
子而已矣吾不願人之金　魯連子曰秦師圍趙而退¶
平原君以千金欲為魯連先生夀連笑曰所貴天下士¶
者為人釋難觧人締結若即有取商賈之事連不忍為¶
<pb:KR3k0055_WYG_366-13a>¶
也　燕丹子曰太子自喜得荆軻永無憂秦後日與軻¶
之東宫臨池而觀軻拾瓦投鼃太子令人奉盤金軻用¶
抵鼃復進軻曰非為太子愛金也但臂痛耳　吳越春¶
秋曰延陵季子出遊於齊見路有遺金有披裘採薪者¶
季子呼薪者取彼地金薪者曰吾當夏五月披裘而薪¶
豈取遺金者哉　史記曰秦獻公十八年雨金櫟陽公¶
自以得金瑞故作畦畤於櫟陽祀白帝　又曰秦始皇¶
葬於驪山以黄金為鳬鴈　列仙傳曰安期先生始皇¶
<pb:KR3k0055_WYG_366-13b>¶
請見之賜金璧數千萬　漢武故事曰帝年數嵗長公¶
主徧指侍者曰與子作婦好否皆不用後指陳后帝曰¶
若得阿嬌當作金屋貯之　漢書曰梁孝王未死時金¶
以巨萬計不可勝數及死藏府餘黄金尚四十餘萬斤¶
他財物稱是　又曰季布為任俠有名楚人諺曰得黄¶
金百金不如得季布一諾　又曰直不疑為郎事文帝¶
其同舍有告歸誤持同舍郎金去已而覺亡意不疑不¶
疑謝之買金償後告歸者至而歸金亡金郎大慙　又¶
<pb:KR3k0055_WYG_366-14a>¶
曰疏廣徙為太傅頃之兄子受為少傅父子並為師傅¶
俱乞骸骨上以其年老皆許之加賜黄金二十斤皇太¶
子贈以五十斤　又曰王陽好車馬衣服及遷徙其載¶
不過嚢衣不畜餘財天下服其亷而怪其奢故風俗傳¶
云王陽能作黄金　續漢書曰楊震為東萊太守道經¶
昌邑初震為荆州舉茂才王密密時為昌邑令謁見至¶
夜懐金十斤以遺震震曰故人知君君不知故人何也¶
密曰暮夜無知者震曰天知神知子知我知何謂無知¶
<pb:KR3k0055_WYG_366-14b>¶
密愧而出　廬江七賢傳曰陳翼到藍鄉見道邊有馬¶
傍有一病人呼曰我長安魏公卿聞廬江樂來遊今病¶
不能前翼迎歸養之病困曰有金十餅素二十匹死則¶
賣以殯斂餘謝主人既死翼賣素買棺及衣衾以金置¶
棺下騎馬出入後其兄長公見馬告吏捕翼翼具言之¶
棺下得金長公叩頭謝以金十餅投其門中翼送長安¶
還之翼後為魯陽尉號魯陽金尉　邴原别傳曰原以¶
䘮亂方熾遂到遼東時同郡劉攀亦俱在焉遼東人圖¶
<pb:KR3k0055_WYG_366-15a>¶
奪太守公孫度度覺之捕其家而攀得免度曰有藏劉¶
攀同誅攀窘逼歸原曰窮鳥入懐原曰焉知斯懐之可¶
入遂匿之月餘東萊太守太史子義素有義節原欲以¶
攀付之攀臨去以其守所杖劒金三餅與原原受金辭¶
劒還謂度曰將軍平日與攀無郄而欲殺之者但恐其¶
為蜂蠆耳今攀已去而尚拘閑其家以情推之其念為¶
毒螫必滋甚矣度從之即出攀家原以金還之　曹操¶
别傳曰操入碭發梁孝王冢破棺收金寶數萬斤天子¶
<pb:KR3k0055_WYG_366-15b>¶
聞之哀泣　世說曰管寕華歆鋤菜見金管揮鋤與瓦¶
石不異華捉而擲去　益部耆舊傳曰王忳請師於客¶
舍見諸生病甚困謂忳曰腰下有金十斤願以相與收¶
藏尸骸未問姓名而絶忳賣金一斤以給棺殮九斤置¶
生腰下後署大度亭長到亭日有白馬一匹入亭中其¶
日大風有一繡被隨風而來後乗馬突入金彦門彦父¶
見曰真盜矣忳說狀又取被示之悵然曰此我子也以¶
被馬歸彦父彦父不受遣迎彦䘮金具存　録異傳曰¶
<pb:KR3k0055_WYG_366-16a>¶
隗炤者汝隂鴻夀亭民善於易臨終書板授其妻曰吾¶
亡後當大荒窮雖爾而慎莫賣宅也到後五年春當有¶
詔使來頓此亭姓龔此人負吾金卿以此板往責之勿¶
違言也亡後果大困欲賣宅者數矣憶夫言輒止到期¶
日有龔使者果止亭中妻遂賫板往責使者使者執板¶
不知所言曰我平生不踐此何縁爾耶使者沈吟良乆¶
謂曰賢夫何能妻曰夫善易而未嘗為人卜使者曰可¶
知矣乃顧命侍者取蓍而筮之卦成抵掌歎曰妙哉隗¶
<pb:KR3k0055_WYG_366-16b>¶
生含明隐跡而莫之聞可謂鏡窮達而洞吉凶者也於¶
是告炤妻曰吾不相負金賢夫自有金乃知亡後當暫¶
窮故藏金以待泰平所以不告兒婦者恐金盡而困無¶
已也吾善易故書板以寄意耳金有五百斤盛以青甒¶
覆以銅柈埋在堂屋東頭去壁一丈入地九尺妻還掘¶
之皆如卜焉　英雄記曰董卓郿塢有金二三萬斤¶
捜神記曰郭巨兄弟三人早䘮父禮畢二弟求分以錢¶
一千萬二弟各取千萬巨獨與母出居客舍夫婦傭賃¶
<pb:KR3k0055_WYG_366-17a>¶
以給供養居有頃妻産男巨念與兒妨事親一也老人¶
得食喜分兒孫減饌二也乃於野鑿地欲埋兒得石蓋¶
下有金一釜中有丹書曰孝子郭巨黄金一釜以用賜¶
汝於是名振天下　異苑曰永康王曠井上有一洗石¶
時見赤氣後有二賈人寄宿忽求買之未及度錢子婦¶
孫氏覩二黄鳥鬭於石上疾往掩取變成黄金　葛洪¶
神仙傳曰容成公服三黄得仙所謂雄黄雌黄黄金¶
増宋書曰褚彦回為吏部尚書有人求官袖中密将一¶
<pb:KR3k0055_WYG_366-17b>¶
餅金求間示之曰人無知者彦回曰卿自應得官無假¶
此物若必見與不得不相啓此人大懼收金而去彦回¶
叙其事而不言其名時人莫之知也　梁書曰廬陵王¶
續之子應不慧王嘗至庫内閱珍物見金鋌問左右曰¶
此可食否荅曰不可應曰既不可食並總乞汝　後魏¶
書曰孫軌字元慶為諸軍司馬太武平赫連昌引諸帥¶
入其府藏各令任意取金玉諸將取之盈懐軌獨不取¶
帝把手親探金賜之謂之曰卿臨財亷朕所以増賜者¶
<pb:KR3k0055_WYG_366-18a>¶
欲顯亷於衆人　隋書曰上賜王公以下射王素箭為¶
第一上手以外國所獻金精盤價值鉅萬以賜之　唐¶
書曰開元中杜暹為監察御史往西覆屯蕃人齎金以¶
遺暹固辭不受左右以不可失蕃人之情暹受而埋於¶
幕下既出境乃移牒令收取之　又曰貞元元年四月¶
南詔王異牟尋與其酋長定計遣使致書於韋臯各齎¶
生金丹砂為贄且曰所獻生金以喻向化之意堅如金¶
也丹砂示其心赤耳上嘉之　天中記曰宋祖詣趙普¶
<pb:KR3k0055_WYG_366-18b>¶
第時吳越王俶方遣使遺普書及海物十瓶列廡下上¶
曰此海物必佳命啓之皆滿貯𤓰子金普惶恐頓首謝¶
曰臣實不知上笑曰彼謂國家事皆由汝書生耳命普¶
受之　又曰朝鮮國都中有兄弟二人偕行弟得黄金¶
二錠以其一與兄至楊花渡同舟以濟忽投金於水曰¶
吾平日愛兄甚篤今而分金忽萌忌兄之心此乃不祥¶
之物不若投諸江忘之兄曰汝言誠是亦投金於水¶
語録程伊川與韓持國善嘗約候韓年八十往見之一¶
<pb:KR3k0055_WYG_366-19a>¶
日因弟子賀正乃曰某今年有一債未還春中湏當暫¶
往見韓持國蓋韓八十也春中往造焉乆留潁昌韓早¶
晩伴食禮貎加敬一日韓密謂子彬叔曰先生逺来無¶
以為意我有黄金藥堞一重二十兩似可為先生夀然¶
未敢遽言我當以他事使子侍食因從容道吾意彬叔¶
侍食如所戒試啓之先生曰某與乃翁道義交故不遠¶
而來奚以是為詰朝遂歸韓謂彬叔曰我不敢面言政¶
為此耳再三謝過而别　續文獻通考曰遼聖宗統和¶
<pb:KR3k0055_WYG_366-19b>¶
中五院部進穴地所得金馬　元史杜瑛傳曰術者言¶
其所居下有藏金家人欲發視輒止之後來居者果得¶
黄金百斤其不茍取如此　又特烈傳曰帝勅所受海¶
都皮服全餙以金凡朝㑹宜服以表示焉　又朱國寶¶
傳曰嘗夜行盧溝橋獲金一囊坐而待其主以付之其¶
人請中分笑而遣之　明徐禎卿剪勝野聞太祖自叙¶
朱氏世徳之碑曰本宗朱氏出自金陵之句容地名朱¶
巷元初籍淘金户金非土産市於他方以先祖初一公¶
<pb:KR3k0055_WYG_366-20a>¶
困於役遂棄田廬攜二子遷泗州盱眙縣　王錡寓圃¶
雜記曰呉文正公訥為御史時廵按貴州回三司遣人¶
賫黄金百兩追送夔府公不啓題詩其上還之曰蕭蕭¶
行李向東還要過前塗最險灘若有贜私併土物任他¶
沈在碧波間¶
　　金三¶
原紫光　赤氣(晉永和起居注曰廬江太守路永表言/於穀城北見水岸邊紫赤光得金一枚)¶
(狀如印齒大地鏡圗曰黄金之氣赤黄千萬/斤以上光  若鏡盤金氣發大上赤下青也)　鳴山¶
<pb:KR3k0055_WYG_366-20b>¶
耀室(王子年拾遺記曰少昊時金鳴於山銀涌於地或/如龜蛇之類乍似人鬼之形  崔鴻後燕録曰董)¶
(統上言於慕容垂曰臣聞陛下之/竒有六焉厥初之竒金光耀室)　照魅　抵鼃(王子/年拾)¶
(遺記曰方丈山有池泥色若金而味辛以泥為器可作/丹矣百鍊可為金色青照鬼魅猶如石鏡不得藏形也)¶
(前下詳/  二)　緘書　封璽(尚書曰武王疾周公作金縢孔/安國注云為請命之書藏之於)¶
(匱緘之以金不欲人開之也以春秋運斗樞曰舜為天/子東廵黄龍負圗置舜前圗  黄玉為柙黄金為繩封)¶
(兩端/詳龍)　探鳩　化鵲(劉義慶幽明録日長安有張氏者/晝獨處室有鳩自入止於對牀張)¶
(惡之披懐祝日鳩爾來為我禍耶止承塵為我福耶入/我懐鳩翻飛入懐以手探之不知所在而得一金𢃄鈎)¶
(焉詳鳩一又曰常山張顥為梁相有鳥如山鵲飛墮地/即化為  圓石顯椎破之得一金印文曰忠孝侯印)¶
<pb:KR3k0055_WYG_366-21a>¶
　蓬萊觀　崑崙臺(列子曰夏革謂殷湯曰渤海之東/不知幾億萬里有大壑中有山一)¶
(曰岱輿二曰方壺三曰員嶠四曰瀛洲五曰蓬萊其上/髙觀皆金闕  關令内傳老子與尹喜登崑崙上金臺)¶
(玉樓七寶宫殿晝夜光明乃天帝/四王之所遊處有珠玉七寶之牀)　置燕臺　懸秦市¶
(燕昭王置千金於臺上以延天下之士故謂之黄金臺/  史記呂不韋使其客著吕氏春秋乃懸千金於咸陽)¶
(市門有能増減/一字者與之)　鑄范蠡　疑陳平(范蠡去越越王勾/踐思之乃以良金)¶
(鑄其形欲史記陳平嘗負戴渡河舟人疑平腰下/有金隂  害之平乃脫衣而渡遂能免於難也)　妻¶
讓　母責(列女傳樂羊子得遺金一餅妻曰妾聞君子/不以利汚行羊子慙而棄之  韓詩外傳曰)¶
(田子持金百鎰奉其母母曰不/義之物不入於館子慙而出)　披沙　擲地(揀金往/往見寶)¶
<pb:KR3k0055_WYG_366-21b>¶
(台晉書孫綽字興公作天/  賦擲地可作金石聲)　為穴　捐山(郭況之家號/為金穴  文)¶
(選捐金/於山)　同土　如粟(南史齊髙祖曰使我臨天下十/年當使黄金與土同價  後漢)¶
(張奐為安定屬國人遺金以/酒酬曰使金如粟不以入懐)　六齊　百鎰(金有六齊/  蘇季子)¶
(抵掌而談李兊賜黄金百鎰虞/卿躡屩而說趙王賜黄金百鎰)　訪主　送縣(後漢王/向字文)¶
(徳豫章人嘗行於路得遺金囊乃訪主還之報後漢陳/重字仲翁嘗濟人死罪人密投金於承塵以  重恩重)¶
(不知後毁屋得金訪金/主已死乃将金送縣)　塞淫　買笑(新語曰舜藏金/於嶄巖之山以)¶
(塞淫邪之路/  千金買笑)　難得　能守(難得之貨之老子金/玉滿堂莫  能守)　鼓¶
鑄　鎔範(鎔範/成器)　端木辭　桑婦却(家語端木賜字子/貢國之法贖人臣)¶
<pb:KR3k0055_WYG_366-22a>¶
(妾於諸侯皆取金於府子貢贖之辭不取金孔子聞之/曰賜失之矣夫聖人舉事可以移風易俗非獨適身之)¶
(行也受金即為不亷則何以相贖自今以後/魯國不復贖人於諸侯矣  秋胡事詳前二)　衆口鑠¶
　珍物化(上詳前二帝昆田珍物/化黄金武  祠首山)　鑄鼎象物　掲璽¶
入府(傳夏方有徳貢金九牧鑄鼎象物注九州之牧征/周禮職金掌凡金玉錫石丹青之戒令受其入)¶
(者辨其物之美惡與其量數掲而/璽之入其金錫於為兵器之府)　是吾寶也　不汝¶
容焉　備六府而惟修(六府金木水火/土榖惟修也)　配五行而攸¶
敘　増虹化　螢飛(捜神記孔子修春秋製孝經成齋/戒向北斗星辰而拜告備於天乃)¶
(有赤虹見虹化黄金有刻文孔子受而跪讀之螢梁/書林邑國有山赤色其中生金夜則出飛狀如  火)¶
<pb:KR3k0055_WYG_366-22b>¶
淺黄　深赤(麩金即在江沙水中淘汰而得其色淺黄/此等皆生金得之皆當銷鍊麩金耗折少)¶
(塊金銷折多如顆塊金即穴山或至百十尺見作金石/其色褐一頭  火燒黒之狀此定見金也其金色深赤)¶
(黄/)　如石　有華(扶南傳曰毘騫國金如此間之石路/中山邊無有限量  劉欣期交州記)¶
(曰金有華出珠崖/為金華米者也)　投海　在爐(陳思王辨道論曰甘/始語余曰本師姓韓)¶
(字世雄始嘗與師南海作金前後數四投數萬斤金於/海  管子曰堯治天下也猶金之在爐惟冶者之所鑄)¶
　鳥𠻳　鵞生(拾遺記魏明帝時昆明國貢𠻳金鳥常/吐金屑如粟此鳥畏寒乃處以辟寒臺)¶
(宫人争以鳥吐之金用餙釵佩謂之辟寒金故宫人相/嘲曰不服辟寒金那得聖人心  嶺表録異廣州洽崖)¶
(縣有金池彼中居人忽有養鵞鴨常於屎中見麩/金片遂多養收屎淘之日得一兩或半兩因至富)　化¶
<pb:KR3k0055_WYG_366-23a>¶
土　切玉(蜀王本紀曰秦王以金一笉遺蜀王以禮物/荅盡化為土秦王怒羣臣拜賀曰土者地秦)¶
(當得蜀矣金王隐晉書曰咸寕三年起居注載/燉煌郡上  洞中生金百淘不消可以切玉)　贈㳟¶
　鑄郝(山堂肆考唐隐太子以書招尉遲恭贈金器皿/一車辭曰臣豈敢當賜世民謂恭曰公心如山)¶
(岳雖積金至斗豈能移之等孔帖唐郝玭為将有功封/寶定郡王賛普常畏之乃  玭身鑄黄金象令於國門)¶
(得生玭者以金玭賞之朝廷/恐失名将徙玭為慶州刺史)　菱角　椒花(天中記齊/晏子娶吳)¶
(王女築城於吳興安吉州西北二十里後耕者每得黄/金状如四角菱中有齊字名晏子金故其地曰晏子城)¶
(鄉名晏子鄉𤓰明曹昭格古要論曰金出兩蕃髙麗等/處沙中南蕃  子金麩皮金皆生金也雲南葉子金西)¶
(蕃回回錢此熟金也其性柔而重色赤足色者面有椒/花鳯尾及紫霞如和銀者性柔石試色青火燒不黑和)¶
<pb:KR3k0055_WYG_366-23b>¶
(氣子者石試有聲而落屑色赤而性硬火燒黑色古云/金怕石銀怕火其色七青八黄九紫十赤以赤色為足)¶
(金/也)　辛銳　陽邁(宣室志寶厯中京兆韋思元求鍊金/之術有居士辛銳來謁病癰潰血舉)¶
(家惡之思元嘗與術士數人㑹食而居士不得與居士/突至溺筵上客怒皆起銳亦告去至庭不見衆甚異之)¶
(因視其溺乃紫金液竒光燦然有觧者曰居士紫金精/也辛西方金而銳字從兊從金兊亦西方之正位也)¶
(宋書南海扶南王陽邁初在孕其母夢生兒有人以金/席藉之其色光麗國人謂金之精者謂陽邁即中國所)¶
(云紫磨者/因以為名)　作礪　生碑(尚書詳前一中魏志曰繁昌/縣授禪石碑  生金表送上)¶
(羣臣盡賀王隐晉書曰永嘉初陳國項縣/賈逵石碑中生金人盜鑿取賣賣已復生)　蕨化　棗¶
飛(清異志王鯨憐賣蕨媪黄衣破結有飢色憫之以千/文買蕨謝而去及歸蒸於烏豆甑盡成黄金  天中)¶
<pb:KR3k0055_WYG_366-24a>¶
(記梁簡文論云見夜如/棗核飛散者金精也)　為牛　如豸(𤣥中記金之精/為牛  林邑記)¶
(曰從林邑往金山三十日至逺望金山嵯峨而赤城照/耀似天澗壑中亦有生金形如蟲豸細者似蒼蠅大者)¶
(若蜂蟬夜行/光如熒火)　赤幘　黄衣(捜神記曰魏郡張巨賣宅/與陳應應舉家疾賣何文)¶
(文獨持大刀暮入北堂梁上一更中有人丈餘髙冠赤/幘呼曰細腰細腰應諾文問細腰曰髙冠者誰荅曰金)¶
(也在西屋壁下文掘得金三百斤有述異記曰南康雩/都縣有夢口穴状如石室舊傳嘗  神雞色如好金出)¶
(穴飛鳴見人輒入石中因號此石為雞石昔有人耕此/山側見雞出戲一長人彈之雞見即飛入穴彈丸正著)¶
(穴上丸徑六尺許下垂閉穴猶有門隙不復容人又有/人乗船從下流還縣未至此崖數里一人徧身黄衣擔)¶
(兩籠黄紙求寄載船至崖下此人唾盤上徑下崖/直入石中船主始知神異見盤上唾悉是黄金)　織¶
<pb:KR3k0055_WYG_366-24b>¶
帳　飾衣(魏畧曰大秦國出金織成/帳  元史特烈詳前二)　鑄蛇　為龍(張/璠)¶
(漢記曰永昌太守鑄黄金之蛇獻之長齊書曰梁武帝/於襄陽起兵蕭穎胄以荆州應焉時  沙寺僧鑄黄金)¶
(為龍數千兩埋土中歴相傳付稱為/下方黄鐵穎胄因取此龍以為軍實)　百簉　一苧(梁/書)¶
(曰武陵王紀鎮蜀黄金一斤為一餅百餅為簉至百簉/每戰則懸金以示将士終不賞賜  又曰甄法崇之孫)¶
(彬有行業鄉黨稱善常以一束苧就州長沙寺庫質錢/後贖苧還於苧束中有五兩金以手巾褁之彬得送還)¶
(寺/庫)　夜明　人雨(嶺表録異曰五嶺内皆産金澄洲最/良余頃年使於上國親友附澄洲金)¶
(二十兩與宫灼權臣余訝其鮮友人曰金雖少貴其夜/明有異於常金耳遂留宿驗之信然也  古詩曰安得)¶
(天雨金使/金賤如土)　柿子　蔴豆(天中記襄趙之間多得麟趾/褭蹏金麟趾中空四旁有文)¶
<pb:KR3k0055_WYG_366-25a>¶
(刻工巧褭蹏似於平物上滴成如乾柿土人謂之柿子/金  合璧陳藏器云常見人取金掘地深丈餘至紛子)¶
(石石皆一頭黑焦下有金大者如指小猶蔴豆色/如桑黄咬時極軟即是真金夫匠多竊而吞之)　透¶
鎌　變釜(宋陸游避暑漫抄曰國初征澤潞時軍士於/澤中鎌取馬草晩歸鎌刃透成金色  又曰)¶
(或以草然釜底/亦成黄金焉)　得鈴　進馬(續文獻通考遼太祖神/册元年将稱尊號改元)¶
(掘地為壇得金鈴因名其地/曰金鈴岡  聖宗事詳前二)　猫銜　豕出(又曰姑蘇/齊門外陸)¶
(墓一小民負官租出避家獨一猫催租者持去賣與閶/門徽舖客年餘小民過其地人叢中猫躍入其懐舖中)¶
(人奪之去悲鳴不已至夜小民卧舟中聞篷間有聲視/之猫也口銜一綾帨内有金五兩餘小民得之大喜人)¶
(謂之曰義猫其又曰萬厯初滸墅闗王序三家養一猪/有年一日銜  主衣裠行異之隨其所往以嘴掀土出)¶
<pb:KR3k0055_WYG_366-25b>¶
(瘞金千兩家遂大饒/逺近稱其家為猪金)　山有薤　水多麩(酉陽雜俎山/上有薤下生)¶
(金多合璧麗/水  金麩)　載一舸　埋九里(孔帖馮子猷以豪俠/聞貞觀中入覲載金)¶
(一舸自隨九記事珠雲陽段氏值豐年盡取所有/金錢埋之  里皆滿曰有得意田遂可廢無用金)　竇¶
嬰陳廡　張載閉門(史記曰呉楚反孝景以竇嬰為大/将軍賜金千斤嬰陳之廊廡下軍)¶
(吏過輒令材取為用無入家者孝謝承後漢書曰豫章/張載為廣陵守舉孝子吳奉為  亷奉賫金為禮載閉)¶
(門不受奉以囊盛投載園中而/逝載追不及賫金至廣陵還奉)　錢戩與人　之翰不¶
疑(續文獻通考曰宋錢戬居父憂有少年數人來曰而/父逋我金數百萬戬與之不吝夜有盗入呼與一鋌)¶
(白金使速去終不語人後其子至顯官人以為隂徳之/報  又曰徐之翰鄞人鄉人嘗貸黄金後攜以償時在)¶
<pb:KR3k0055_WYG_366-26a>¶
(汴舟因紿曰金誤墜水之翰不疑後其人自悔疾/且死遣其子來謝償之徐即以所償助其䘮葬)¶
　　金四¶
原不寶(禮儒行/詳寶一)　不藏(王者不/藏金玉)　三品之貢(禹貢楊州/厥貢惟金)¶
(三/品)　雙南金(詩大路南金謂荆揚/所貢淮南有雙南金)　増蘇家金(郡國志/曰蘇秦)¶
(宅在洛陽利仁里後魏髙顯業毎夜見赤光於/光處掘得金百斤銘曰蘇家金顯業為之造寺)　原捐¶
山之寶　増種金平(天中記漢建信侯婁敬晩得道居/好畤明月山北能種金其地曰種)¶
(金平今人往/往得金云)　金杖(捜神記曰漢文微行懐金過/魯少年少年拄金杖出應門)　印¶
子金(續博物志世傳淮南王安藥金上有印子篆/文曰主字夀州八公山土中耕者往往得之)　原¶
<pb:KR3k0055_WYG_366-26b>¶
麗水之珍(韓子/詳一)　増金闕(東方朔神異經曰北方中有/二金闕髙百丈金銀盤圍五)¶
(十丈/也)　金犀(又曰西方白宫之外有金山上/有人長五丈餘名曰金犀守之)　神光照¶
社(後漢書曰中興初有應嫗者生四子而寡見神光照/社試探之乃得黄金自是諸子宦學並有才名至瑒)¶
(七代/通顯)　寶山黄金(天中記王元榮西國行傳從吐蕃國/向雪山南界至屈露多悉立等國云)¶
(從此驛北行可以九日有一寶山之中/土石並是黄金有人取者即獲殃咎)　原百鍊之精¶
(言百鍊/之不耗)　増探懐中金(唐書曰韋執誼為翰林學士受/賕為人求科第夏卿不應執誼)¶
(乃探懐中金以内夏卿䄂夏卿驚曰吾與若賴先人徳/致名位幸各已逹豈可如此自毁壊擺袖而去執誼大)¶
(慙/)　不納金帛(又曰路隨為翰林學士乃兼金紫有以/金帛謝除制者必謝之曰吾以公事接)¶
<pb:KR3k0055_WYG_366-27a>¶
(私賄耶終/無所納)¶
　　金五¶
原詩晉棗據詩曰金玉有本質焉能不堅剛惟在逺爐¶
炭幽居永潛藏　増唐李嶠詠金詩曰南楚標前貢西¶
秦識舊城祭天封漢嶺擲地警孫聲向日披沙浄含風¶
振鐸鳴方同楊伯起獨有四知名　白行簡賦得金在¶
鎔詩曰巨槖方鎔物洪爐欲範金紫光看漸發赤氣望¶
逾深燄熱晴雲變煙浮晝景隂堅剛由我性鼓鑄任君¶
<pb:KR3k0055_WYG_366-27b>¶
心踴躍徒標異沈潛自可欽何當得成器待叩向知音¶
　宋歐陽修詩曰可笑人生不飲酒惟知白首戀黄金¶
　黄庭堅詩曰煩公揮槖金　元元好問黄金行曰一¶
夕詩腸老蛟吼十尺長人墮車走斫頭不屈三萬言欲¶
向何門復低首何人夀我黄金千使君破鏡飛上天¶
増賦唐人金賦曰觀其山川含育之祕採掇工取之程¶
鎔鑄陶鈞之術雕鐫磨礪之形非一塗而共貫實萬象¶
而殊名用之為鼎天下之至寶用之為劒天下之至精¶
<pb:KR3k0055_WYG_366-28a>¶
用之為量天下之至信用之為鏡天下之至明亦有金¶
河金瀨金潭金穴金谷金陵金城金埒渤澥水之仙宫¶
西北荒之神闕魚龍雀鳥之玩鐘鼓樓臺之列皆具美¶
於明圗豈能窮於縷說　韋岫金賦曰其難得也黍累¶
不棄分銖是争約人以懸市遺子以滿籝國用築臺之¶
禮賦揚擲地之聲或三緘而永保或一諾而必行是以¶
王者之時令修彞倫序泥封是用職貢有所垂衣守滿¶
堂之誡命相興作礪之語則金為世出雨示天與　周¶
<pb:KR3k0055_WYG_366-28b>¶
渭金精百鍊賦曰金火惟序載離寒暑光融融而燄燄¶
疑雷擊以星流聲有往而有還若唱予而和汝始於一¶
而終於百煉既存而鍜乃舉於是礪以越砥淬於江流¶
燦龜文之夐絶射龍藻於清浮將四海而是震豈千金¶
而可求　李程披沙揀金賦曰經營乎永昌之日徘徊¶
乎麗水之湄初若決浮雲揺星光之的的又似剖羣蚌¶
貫珠彩之纍纍出清漣而沉潛自照别麗景而光炅生¶
姿洎乎沙之汰之既堅既好斷之則同心斯得用之則¶
<pb:KR3k0055_WYG_366-29a>¶
　從革是寶　柳宗元披沙揀金賦曰其隐也則雜昏昏¶
　淪浩浩晦英精兮自寶和光同塵兮合於至道其遇也¶
　則散奕奕動融融煥美質乎其中欲蓋而彰故烱爾而¶
　見素不索何獲遂昭然而發蒙皎如珠吐類剖蚌而乍¶
　分粲若星繁似浮雲之初卷　李程金受礪賦曰利器¶
　乆翳銛鋒不全參差氷缺掩冉苔聮價減千金之直文¶
　滅七星之躔非夫堅石之鍜乃礪乃巧匠之藏焉修焉¶
　又安得而昭宣¶
<pb:KR3k0055_WYG_366-29b>¶
　原贊晉郭璞金銀贊曰惟金三品揚越作貢五材之珍¶
　是謂國用務經軍農爰及雕弄¶
　¶
　¶
　¶
　¶
　¶
御定淵鑑類函卷三百六十一¶
