# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.693033
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷五十六
<pb:KR3k0055_WYG_061-1a>¶
　欽定四庫全書¶
御定淵鑑𩔖函卷五十六¶
　　帝王部十七(追舊/猜忌)　(哀恤/㣲行)　(敕誡/㤙倖)　(撫勞/奢侈)　(責譲/廢立)¶
　　　(昏徳/登遐)　(失政/霸)　(禪位/)¶
　　　追舊一¶
　原尚書曰人惟求舊器非求舊維新　詩序曰友賢不¶
　棄不遺故舊則民徳歸厚　漢書曰髙祖過沛置酒沛¶
　宮悉召故人父老酒酣自擊筑起舞慷慨傷懐泣數行¶
<pb:KR3k0055_WYG_061-1b>¶
　下謂沛父兄曰遊子悲故鄉吾雖都關中萬嵗之後我¶
　魂魄猶思樂沛與父老諸母故鄉人樂飲極歡道舊故¶
　為笑樂　増通鑑曰光武幸南陽進南頓縣舎置酒㑹¶
　賜吏民復南頓田租一嵗父兄前叩頭言願賜復十年¶
　帝曰天下重器常恐不任日復一日安敢逺期十嵗復¶
　増一嵗　原東觀漢記曰章帝幸東平祭東平王墓云¶
　思其人到其鄉其度在其人亡　増唐太宗嘗謂魏王¶
　泰曰虞世南當代名臣人倫凖的今其云亡石渠東觀¶
<pb:KR3k0055_WYG_061-2a>¶
中無復人矣後復為詩一篇述古興亡既而歎曰鍾子¶
期死伯牙不復鼓琴朕此詩將何所示耶敕禇遂良即¶
其靈座焚之　宋史曰畢士安歿後眞宗謂冦凖等曰¶
士安善人也事朕南府東宫以至輔相飭躬慎行有古¶
人之風遽此淪没深可悼惜他日王旦奏曰陛下前稱¶
畢士安清慎如古人在位聞之感歎仕至輔相而無田¶
園居第歿未終䘮家用已屈真不負陛下所知眞宗感¶
歎賜白金五千两　金史曰世宗廵幸上京居於光興¶
<pb:KR3k0055_WYG_061-2b>¶
宮宴於皇武殿上謂宗戚曰朕思故鄉積有日矣今既¶
至此可極歡飲君臣同之賜諸王妃主宰執百官命婦¶
各有差宗戚皆霑醉起舞竟日乃罷　又曰曲赦㑹寜¶
府仍放免今年租稅百姓年七十以上者補一官上謂¶
羣臣曰上京風物朕自樂之毎奏還都輙用感愴祖宗¶
舊邦不忍捨去萬嵗之後當置朕於太祖之側卿等無¶
忘朕言　又曰世宗還次遼水召見百二十嵗女直老¶
人能道太祖開創事上嘉歎賜食併帛　通紀曰明太¶
<pb:KR3k0055_WYG_061-3a>¶
祖幸濠州省陵墓宴諸父老¶
　　追舊二¶
原愼終追舊篤信好友(潘岳/西征)　王思舊勲(春/秋)　帝思舊¶
㤙同席書封陽都侯(魯國先/賢𫝊)　飽一笥餌拜河東都尉¶
(東/觀)　有龍潜之舊(魯國先/賢𫝊)　有撫塵之好(應/璩)　利禄先¶
死後生(禮/記)　封黄帝之後於薊　封夏后氏之後於把¶
　封殷之後於宋(並禮/記)　求樂毅後(漢/書)　賜王髦孫(文/士)¶
(𫝊/)　詔求徵卿(漢/書)　羗嘗有警思將帥之臣　單于入¶
<pb:KR3k0055_WYG_061-3b>¶
朝思股肱之美(揚/雄)　廼畫霍光麒麟閣(漢/書)　刻作鮑信¶
祭為哭之(魏/志)　圖黄瓊於省内(漢/書)　今經北館無復子¶
侯　封張賀家(漢/書)　瞻望墳壟(魏/武)　收械墳墓(魏/志)　想¶
其餘風(後漢/書)　感其知己(魏/略)　臨祀袁紹(魏/志)　追思楊¶
修(文士/傳)　安得征虜(後漢祭遵為征虜将軍卒世祖毎/曰安得憂國奉公如祭征虜者乎)¶
　果失名將(又賈復力戰傷創甚世祖聞之曰吾所以/不遣君文專征者以其敢深入果失吾名)¶
(将聞其婦孕曰生女&KR0088;我子娶之生/男耶吾女妻之不令其憂妻子也)　聞鼓思臣(禮聞/鼓鼙)¶
(之聲則思/将帥之臣)　賜金奉祀(漢宣賜右扶風尹翁歸子黄金/百斤奉祭祀大司農朱邑子亦)¶
<pb:KR3k0055_WYG_061-4a>¶
(然/)　増上家藏賜詔(唐文宗時李靖孫彦芳上家藏太/宗  靖詔書數函文宗愛之不忍)¶
(釋手敕摹/本賜彦芳)　留遺物禁中(彦芳又上靖所賜于闐玉帶/佩筆火鑑大觹算嚢等物天)¶
(子悉㽞/禁中)　求魏徵笏(文宗問魏謩&KR0056;家書詔頗有存者/乎謩對惟故笏在詔令上送鄭覃)¶
(曰在人不在笏帝曰覃不/識朕意此笏乃今甘棠)　贖呂端第(宋呂端子藩兄/弟貧匱因質其)¶
(居第眞宗出内府錢五百萬貫/贖還之又别賜金帛俾償宿逋)　夢若平生(太宗忽夢/杜如晦若)¶
(平生徹所/御饌祭之)　求見儀形(馬周之亡帝思之甚將/假方士術求見其儀形)　詔訪¶
其後(文宗讀貞觀政要思魏徵之/賢詔訪其後以謩為左拾遺)　因訪其後(眞宗嘗/觀王禹)¶
(偁奏疏盡美切直因訪其後宰相/以嘉言聞即召對擢大理評事)　有大勲力(徳宗詔/有司曰)¶
<pb:KR3k0055_WYG_061-4b>¶
(尚父子儀有大勲力保乂王家嘗誓山河琢金石許宥/十世前日其家市田宅奴婢而無賴者妄論奪之自今)¶
(有司毋/得受)　錄其舊勲(宋太宗於大/將劉廷譲)　追論定策(徽宗追/論韓琦)¶
(定策勲贈/魏郡王)　功臣奉祀(孝宗詔以太祖功臣俱係輔佐/平定天下大有勲勞之人今子)¶
(孫有不沾寸祿與編民無/異其量加恩典俾奉其祀)　建三統(漢梅福請建三統/封孔子之世以為)¶
(殷/後)　備三恪(明皇以魏周/隋為三恪)　加比干諡(唐太宗諡比干/為忠烈封其墓)¶
　幸列子祠(眞宗祀汾隂/還幸列子祠)¶
原序梁元帝懐舊志序曰吾自北狩琅臺東探禹穴觀¶
濤廣陵面金湯之設險方舟宛委眺玉笥之干霄臨水¶
<pb:KR3k0055_WYG_061-5a>¶
登山命儔嘯侣中年承乏攝牧神州戚里英賢尚冠髦¶
俊䕃真長之弱栁觀茂宏之舞鶴清酒繼進甘果徐行¶
長安郡公為其延譽扶風長者刷其羽毛於是駐伏熊¶
廽上駟命鄒湛召王祥余顧而言曰斯樂難常誠有之¶
矣日月不居零露相半素車白馬徃矣不追春華秋實¶
懐哉何已獨軫魂交情深宿草故備書爵里陳懐舊焉¶
増詔唐徳宗詔圖中宗以来功臣於凌煙閣詔曰我行¶
西宫瞻望崇構見老臣遺像顒然肅然和敬在色想雲¶
<pb:KR3k0055_WYG_061-5b>¶
龍之恊期感致業之艱難尊主庇人何代蔑有在中宗¶
時有如桓彦範等著輔戴之績在元宗時有如劉幽求¶
等申弼翼之勲在肅宗時有如郭子儀等掃除氛祲今¶
顧晟等宣力肆勤光復宗祏訂之前烈夫豈多譲闕而¶
未録孰旌厥賢有司宜叙先後各圖其像於舊臣之次¶
　宋真宗追封趙普為韓王配饗太祖廟廷詔曰識冠¶
人彛才髙王佐翼戴興運光啓鴻圖雖呂望肆伐之勲¶
蕭何指縱之効殆無以過也自輔弼两朝周旋三紀茂¶
<pb:KR3k0055_WYG_061-6a>¶
巖廊之碩望分屏翰之劇權正直不囬始終無玷謀猷¶
可復風烈如生宜預享於大烝永同休於宗祏¶
　　哀恤¶
原上恤孤而民不倍(禮/記)　爰及矜人哀此鰥寡(詩/)　諸¶
侯薨去樂(周/禮)　既死不稱名(左/𫝊)　感念沾&KR0109;(東/觀)　嘉幽¶
蘭兮延秀當中夏兮下霜(漢/書)　親故離災　士人彫落¶
(魏文/士傳)　思念不已(魏/文)　追徳賦(漢/書)　増賜粟帛恤其家¶
(唐太宗於/屈突通)　召其妻子至行在厚恤之(太宗於/魏澂)　殯殮¶
<pb:KR3k0055_WYG_061-6b>¶
所資特宜優恤(宋太祖詔/賜髙防)　詔厚恤其家(哲宗於/孔文仲)　恤¶
孝弟力田(宋真/宗詔)　撫恤水災(宋天禧三年遣使撫/恤京東西河北水災)　寛¶
恤流民(宋寜宗詔有司寛恤两/浙江淮荆湖四川流民)　遣謁者就第宣慰(唐/代)¶
(宗時于休烈父子著儒行特贈尚書左僕/射妻韋國夫人諡曰元遣謁者就第宣慰)　收存恤亡¶
此其時也(元劉亨安/告穆呼哩)　情感於中安有所避(唐太宗於/張公瑾)¶
　　敕誡¶
原商湯有景亳之命周武有盟津之誓(左/傳)　用之於㑹¶
同用之於軍旅(周/禮)　申命行事(易/)　告爾朕志　明聽¶
<pb:KR3k0055_WYG_061-7a>¶
予告　后非民㒺使民非后罔事　民之所欲天必從¶
之　樹徳務滋　作善降之百祥作不善降之百殃¶
若網在綱有條弗紊若農力穡乃亦有秋　僕臣正厥¶
后克正　懋乃后徳　匡其不及　㒺不同心　乃心¶
王室　沃朕心　訓朕志　爾有嘉謀入告爾后　永¶
綏厥位毗予一人　以佑乃辟永康兆民　惟公懋徳¶
　惟時懋哉(並/書)　覧照前世紀為鏡戒(東/觀)　各守爾典¶
　時亮天功　顧乃徳　髙乃聼　正色率下　涖事¶
<pb:KR3k0055_WYG_061-7b>¶
惟能　欽乃攸司　慎乃出令　省乃成　慎乃憲¶
敬明乃罰　敬明乃訓　敬爾繇獄　敬爾有官　舉¶
能其官惟爾之能　率不良　保赤子　惟民康乂¶
一乃心力其克有勲　乃一徳一心立定厥功　恭儉¶
惟徳　往盡乃心　爾有善朕弗敢蔽　予弗掩爾善¶
　徳懋懋官　功懋懋賞　汝無面從退有後言　罔¶
以辨言亂舊政　無以利口亂厥官　無倚勢作威¶
無倚法以削　㒺違道　無忿疾　無傲從康　汝無¶
<pb:KR3k0055_WYG_061-8a>¶
起&KR0126;　無載爾偽　勿用非謀　㒺湎于酒　弗腆于¶
酒　無彛酒　矧敢崇飲　徳將無醉(並/書)　節酒慎言¶
(魏文/帝)　作福作威害于而家凶于而國　爾惟自鞠¶
汝自求毒　罸及爾身弗可悔　無替朕命　無棄朕¶
命　陳師鞠旅　聚衆而誓　廵師誓衆　嗟我友邦¶
冡君越御事庶士格爾衆庶悉聽朕誓以爾衆士奉辭¶
伐罪爾其奉予一人恭行天罸　爾尚弼予一人永清¶
四海　予以爾有衆奉將天罸　致天之罸　肅將天¶
<pb:KR3k0055_WYG_061-8b>¶
威　底天之罸假手于我有命　予弗替上帝有夏多¶
罪天命殛之　商罪貫盈天命誅之　予畏上帝弗敢¶
弗正　予弗順天厥罪惟均　朂哉夫子尚桓桓　尚¶
廸果毅以登乃辟　我武惟揚侵于之疆　㒺或無畏¶
寜執非敵　威克厥愛允濟愛克厥威允罔功　殲厥¶
渠魁脅從罔治(並/書)　既敬既戒惠此南國(詩/)　稱爾戈¶
　鍛乃戈矛　杜乃擭敜乃穽　峙乃芻茭無敢弗多¶
峙乃糗糧無敢弗逮　火炎崑岡玉石俱焚　功多有¶
<pb:KR3k0055_WYG_061-9a>¶
厚賞不廸有顯戮　用命賞于祖弗用命戮于社　其¶
或弗恭邦有常刑　爾無弗信朕弗食言(並/書)　增敕以¶
政治根本(唐文宗時李石請臨遣十道黜陟使敕以/政治根本使與長吏奉行之乃盡利病)¶
戒飭諸郡守臣(宋孝/宗)　飭吏治(漢章帝詔曰夫俗吏矯/飭外貎似是而非朕甚)¶
(厭之安静之吏悃愊無華日計不足月計有餘夫以苛/為察以刻為明以輕為徳以重為威四者或興則下有)¶
(怨心其勉思舊/令稱朕意焉)　詔舉劾(宋仁宗詔曰守令或貪恣髦/昏以弛為寛以苛為察以璔)¶
(賦斂為勞以出入刑罰為能而部使者莫之/舉劾自今其思率職毋撓權倖毋縱有罪)　璽書勉¶
勵(漢宣帝時二千石有治/理効輒以璽書勉勵)　戒朂外任(宋眞宗時宫府/常從為廷職者)¶
<pb:KR3k0055_WYG_061-9b>¶
(毎授任於外必/令畢士安戒朂)　親戒武威太守(漢光武以睢陽令任/延為武威太守親見)¶
(戒之曰善事上/官毋失名譽)　面諭江浙平章(元文宗以張驢為江/浙平章面諭之曰以)¶
(汝先朝舊臣故命汝徃民為邦本無民/何以為國汝其上體朕心下愛斯民)　吏肆誅求詔¶
令戒飭(宋理宗詔曰比聞官吏乃肆誅求殊失培/植邦本之意自今四川制司戒飭屬郡)　疑¶
其誅求下詔戒飭(宋仁宗時許元欲與施昌言分行浙/江調軍食帝疑其誅求貧民乃下詔)¶
(戒/飭)　手詔戒諭大臣(宋孝宗時十一/月當郊而雷)　太過則失大臣¶
之體(宋太宗戒賈黄中曰小心翼翼君/臣皆當然太過則失大臣之體)　以入事訓飭¶
在廷(宋理宗以八事訓飭在廷曰肅紀綱用正人捄/楮幣固邉陲清吏道淑士氣定軍制結人心)¶
<pb:KR3k0055_WYG_061-10a>¶
親書九事戒之(宋孝宗以虞允文知樞宻院/事充宣撫使親書九事戒之)　恐以此¶
敗(唐太宗戒劉洎曰君不宻則失臣臣/不宻則失身卿性疏而果恐以此敗)　是必為累(唐/徳)¶
(宗時宰相竇參任其族子/申帝戒之曰是必為累)　宜副朕舉(唐太宗敕戴胄/曰尚書總國綱)¶
(維失一事天下有受其弊者/今以令僕委卿宜副朕舉)　宻加詔諭(宋眞宗以陳/堯佐素有裁)¶
(斷然重事宜付有司/詳察乃宻加詔諭)　命宰相戒之(宋太宗以王禹偁/性剛直不容物命)¶
(宰相/戒之)　當嗣家聲不可不慎(唐文宗敕狄兼謨曰御史/臺朝廷綱紀一臺正則朝)¶
(廷治朝廷正則天下治畏忌顧望則職/業廢矣卿梁公後當嗣家聲不可不慎)　樞機之發不¶
可不慎(唐太宗手札戒諭上官正曰言者君子之樞機/樞機之發榮辱之主不可不慎也夫遇事輒發)¶
<pb:KR3k0055_WYG_061-10b>¶
(悔不/可及)　申儆百工務敦行實(宋仁宗詔諭臺諫為耳目/之官乃聴險陂之人興造)¶
(飛語中傷善良非忠孝之行也中書門下/其申儆百工務敦行實循而弗改者罪之)　洗心飭行¶
毋縱貨賄(宋理宗戒羣臣洗心飭行毋縱於/貨賄其或不悛舉行淳熈成法)　欲面舉¶
公等過失以相戒(太宗謂長/孫無忌等)　草書戒酒二章以賜(宋/蘇)¶
(易簡嗜酒太宗戒約深切且草書/戒酒二章以賜令對其母讀之)　丁寜告誡㡬三百¶
言(弇山堂别集曰太祖於李景隆誥丁/寜告誡㡬三百言景隆文忠子也)　敕太子(漢昭/烈敕)¶
(太子曰勉之勉之勿以惡小而為之勿/以善小而弗為惟徳惟賢可以服人)　序祖訓(明太/祖自)¶
(序皇明祖訓云首尾六年凡七謄稿至今方定凡我子/孫欽承朕命無作聪明以亂我已成之法一字不可改)¶
<pb:KR3k0055_WYG_061-11a>¶
(易鳴呼其/敬戒之哉)　敕内官(明太祖敕内官毋預外事凡/諸司毋與内官監文移往来)　序¶
大誥(明太祖以天下臣民舊染汚俗徃徃不安職業觸/罹憲章乃仿成周大誥之製御製大誥三篇以訓)¶
(化之親/為之序)　訓諭江南臣民(明太祖詔徵江南諸郡民凡/稱大家者悉赴闕造之於廷)¶
(親訓諭之諄諄數千/百言刻為書以賜之)　以璽書諭河西(漢光武諭竇融/曰王者有分土)¶
(無分民自適/己事而己)　數以書誡之(明仁宗為太子/數以書誡髙煦)¶
　　撫勞¶
原恱以使民民忘其勞恱以犯難民忘其死(易/)　子路¶
問政子曰先之勞之(論/語)　四牡勞使臣也采&KR0340;遣戍役¶
<pb:KR3k0055_WYG_061-11b>¶
也出車勞還帥也杕杜勞還役也(毛詩/序)　不留不處三¶
事就緒　鞫哉庻正疚哉冡宰(並毛/詩)　増循行慰撫(唐/貞)¶
(元中闗東淮南浙西大水權徳輿言天下大計仰於東/南今&KR0834;雨二時農田不開逋亡日衆宜擇羣臣明識通)¶
(方者持節勞徕問人疾苦蠲其租/入帝乃遣奚陟等四人循行慰撫)　遣使褒勞(富弼在/青州賑)¶
(饑民凡活五/十餘萬人)　撫循將士(宋黄裳言夀皇在位三十年/撫循將士常恨不得效死以)¶
(報/)　撫慰歸户(遼聖宗時耶律善補招亡入宋/者得千餘户歸國詔令撫慰之)　賜勞¶
優厚(明仁宗為太子監國永樂十五年召赴京師過鳯/陽耆老進謁有知太祖時事者從容與語賜勞優)¶
(厚/)　親勞之(宋太祖時劉昌言為陳洪進功曹洪進/遣子入貢令昌言偕行太祖親勞之)¶
<pb:KR3k0055_WYG_061-12a>¶
皆慰勞之(明太祖至汴大将軍徐逹等/自河南入見上皆慰勞之)¶
　　責譲¶
原晉侯築宫而美康王使讓之(紀年/云)　晉帥隂戎伐潁¶
景王使辭於晉(春/秋)　弗知稼穡之艱難　惟湛樂之從¶
　厥父菑厥子弗肯播厥父作室厥子弗肯堂(並尚/書)¶
職事並廢盗賊縱横民多寃結州郡不理　非有斬將¶
奪旗之實非所以輔國家綏海内　未聞成言嘉謀¶
欲以身試法耶　將軍乗𫝊行塞因用歸家(並漢/書)　詔¶
<pb:KR3k0055_WYG_061-12b>¶
書千條萬端何意臨敵㪍亂(後/漢)　増欲加譙黜(唐太宗/厭上書)¶
(者不/切事)　一旦誚讓(太宗征遼東召程名振問方略不合/㫖帝勃然詰之名振轉對益詳帝意)¶
(解謂左右曰房𤣥齡常在朕前見朕嗔餘人色不能/主名振生平未識我一旦誚譲而辭吐不屈竒士哉)¶
且加切責(宋李昉罷相詔學士賈黄中草制罷為右僕/射且加切責黄中曰自工部尚書&KR0118;僕射非)¶
(黜責也若曰文昌務簡以均/勞逸為辭斯為得體上然之)　必形誚譲(宋陳恕便殿/奏事太宗或)¶
(未深悉必形誚譲恕歛板踧縮退至殿壁負立若無所/容俟意稍解復進慤執前奏終不改易太宗以其忠多)¶
(從/之)　下詔切責(宋琪與柴禹錫朋比太宗惡之宋琪以/詼諧罷相不欲顯言之也乃下詔切責)¶
(禹/錫)　詔書切責(宋太宗時樊知古/為户部職事不治)　將面詰之(蔡薿隂/附權倖)¶
<pb:KR3k0055_WYG_061-13a>¶
(事覺徽宗/将面詰之)　督責大臣(漢武帝太初間朝/廷多事督責大臣)　召諸大臣¶
切責(唐魏王泰有寵於上或言大臣多/輕之者太宗怒召諸大臣切責)　以吏事責三¶
公(漢光武以吏事責三/公故功臣並不用)　手詔責宰相(金章宗時賜宰/臣手詔以風俗)¶
(不淳官吏/茍且責之)　以事詰責丞相(明太祖以事詰/責丞相李善長)　數以職¶
事見責(漢哀帝時鄭崇/數以職事見責)　彼將以不職辭(明孝宗時清/寕宫之役下)¶
(兵部撥軍工萬人劉大夏上言减去十分之五督工者/訴於上上令内閣擬㫖切責之大學士劉健曰愛惜軍)¶
(人兵部職也大夏毎以老辭位温㫖勉留猶未已切責/㫖下彼将以不職辭上欣然納之命工如大夏所減)¶
　姑為容忍不欲深責(宋太宗譲張/觀妄為援引)　還日别當詰責¶
<pb:KR3k0055_WYG_061-13b>¶
(宋郭載知天雄軍誣奏/市糴麤惡太宗知之)　切責竇憲(漢章帝召竇憲切/責曰深思前過國)¶
(家棄憲如孤/雛腐䑕耳)　詰責諸常侍(漢靈帝詰責諸常侍曰汝/曹常言黨人欲為不軌今)¶
(黨人更為國用汝曹反/與角通皆叩頭求退)　讓李宗閔(唐文宗譲李宗閔/曰爾常詆鄭覃為)¶
(妖氣今自/為妖耶)　遥見免冠觸地(明孝宗時李夢陽疏一言/貴戚驕恣指夀寜侯張鶴)¶
(齡也上初下夢陽獄既而釋之他日上逰南宮二張夜/入侍酒上獨召大張膝語左右咸莫聞知苐遥見大張)¶
(免冠觸地盖因夢陽/之言而罪夀寜也)　責以負約(唐太宗與髙士亷等/六騎徑詣渭橋與頡)¶
(利隔水而語/責以負約)　譲其負約(郭子儀執藥葛羅手譲之曰/汝回紇有大功於唐唐待汝)¶
(亦不薄奈何負/約深入吾地)¶
<pb:KR3k0055_WYG_061-14a>¶
　　猜忌¶
原非少主臣也　若芒刺在背(漢/書)　寜我負人無人負¶
我(世語曰太祖過伯奢伯奢出行五子皆備賔主禮聞/其食噐聲以為圖己遂殺之既而悽愴曰寜我負人)¶
(無人/負我)　有勝己者以法誅之(曹瞞/𫝊)　眠不可妄近近輒¶
斫人　人欲危己己輒心動(世/說)　啖野葛飲鴆酒(博物/志曰)¶
(太祖習啖野葛至一/尺亦得少多飲鴆酒)　增性猜忌不恱學(隋文帝性猜/忌不恱學既)¶
(任智以獲大位因/以文法自矜明察)　猜忌刻薄強明自任(唐徳/宗)　為人¶
僄急多猜忌(金海陵為人僄急/多猜忌殘忍任數)　性本猜忌(金宣/宗)　五¶
<pb:KR3k0055_WYG_061-14b>¶
代之君多猜忌(宋太祖時符彦卿鎮大名頗不治太祖/以王祜代之俾察彦卿動静祜以百口)¶
(保彦卿無罪且曰五代之君多因猜忌殺無辜/故享國不永願陛下以為戒彦卿由是得免)　尤忌¶
知名士(隋煬/帝)　帝素疏忌之(唐髙宗於/劉文静)　使我毛髪灑¶
淅(唐宣宗即位李徳裕為冡宰奉冊既罷上謂左右/曰適近我者非太尉耶毎顧我使我毛髪灑淅)¶
縱酒納賂以自晦(煬帝多以猜忌殺戮大臣常以事召/李淵淵遇疾不時謁有甥王氏在後)¶
(宫帝問之王氏對以疾帝曰可得死否/髙祖聞之益懼因縱酒納賂以自晦)　耻見屈於正¶
論而&KR0111;受欺於姦謏　疑蕭復之輕己謂姜公輔之賣¶
直　宰相不敢私第見客　朝士相過從者金吾皆伺¶
<pb:KR3k0055_WYG_061-15a>¶
察以聞(並唐/徳宗)¶
　　㣲行¶
原㣲服遊於康衢(列/子)　㣲行期諸殿門　夜漏乃出¶
夜出夕還　出從期門下　富平侯同輿(並漢/書)　罽服¶
旗㡌(風俗/通)　白衣袒幘(漢/書)　降尊就卑懐璽藏黻　便¶
旋閭閻周觀交隧(張衡西/京賦)　亭長不内宿於逆旅　北¶
至湯池西至黄山　出入市里(並漢/書)　㣲服看(世/紀)　數¶
幸鄧通家(風俗/通)　醉飽吏民家(漢/書)　召逆旅夫妻賜金¶
<pb:KR3k0055_WYG_061-15b>¶
千金(漢武/故事)　厭紫極之𢎞敞甘㣲行以遊盤(潘/賦)　若神¶
龍之變化彰后皇之為貴(西京/賦)　白龍魚服見困豫且¶
(西京/賦)　棄萬乗樂賤事　執干戈守空宫(並漢/書)　蘭池¶
見窘(史/記)　客星逼坐(志怪/記)　増帝立風雪中(宋太祖數/㣲行過功)¶
(臣家趙普毎退朝不敢便衣冠一日大雪向夜普意上/不出久之聞叩門聲普急出帝立風雪中普惶懼迎拜)¶
(帝曰已遣約晉王已而太宗至設重䄄坐堂中熾/炭燒&KR0079;普妻行酒帝以嫂呼之因與計下太原)　上¶
入門立庭中(明宣宗頗㣲行一日夜半從四騎至楊士/竒家比出迎上已入門立庭中士竒悚懼)¶
(俯伏地下言陛下奈何以宗廟社稷之/身自輕上笑曰思見卿一言故来耳)　㣲行察風俗¶
<pb:KR3k0055_WYG_061-16a>¶
(唐髙祖武徳二年/庚戍㣲行察風俗)　㣲行至朝天宫(明太祖嘗㣲行至/朝天宫前一婦人)¶
(衣衰麻而大笑上問之曰爾被服如是而大笑何也日/吾夫為國而死為忠臣吾子為父而死為孝子然則天)¶
(下婦人其好夫好子未有如吾者矣此吾所以喜而笑/也上問曰汝夫已葬乎婦人以手指示之曰去此四十)¶
(歩是吾夫埋玉之所也言訖忽不見上因識其處明日/遣中使徃視之掘地數尺有誌石焉晉卞壼墓也命掩)¶
(之為立廟命有/司春秋祀焉)　市中過酒家(遼穆宗正月㣲行市/中過酒家賜以銀絹)¶
偕衛士沽酒(明文皇偕衛士九人入肆沽酒相者袁珙/趨拜曰殿下何如此輕行文皇還宫召之)¶
　㣲服觀使邸(遼興宗時宋遣賀正旦及/永夀節居邸帝㣲服徃觀)　行幸局(徽/宗)¶
(政和後多㣲行乘小轎子數内臣導從/置行幸局局中以帝出日謂之有排當)　導遊畋(明正/徳九)¶
<pb:KR3k0055_WYG_061-16b>¶
(年帝始㣲行黄花鎮等處近倖錢寜張/銳張雄等曰導上遊畋㣲行不可諫止)　宣府營第(明/武)¶
(宗時江彬等導遊&KR0231;近郊因數言宣府樂遂出居庸闗/至宣府彬為上營鎮國公府第於宣府輦豹房珍玩女)¶
(御其中帝樂之/忘歸號曰家裏)　輕車小輦七賜臨幸(徽宗㣲行始民/間猶未知及蔡)¶
(京謝表有輕車小輦七賜臨/幸之語自是邸報聞四方)　車駕幸臨不謝(明宣宗/遣中使)¶
(問楊士竒車駕幸臨曷不謝對曰至尊夜/出愚臣迨今中心惴慄未已豈敢言謝)¶
　　㤙幸¶
原非有材能婉媚貴幸(前漢侫幸𫝊曰漢興侫幸&KR0194;臣/髙祖時則有籍孺孝惠有閎孺)¶
(此两人非有材能但以婉媚貴幸與上卧起公卿皆困/闗說故孝惠時郎侍中皆冠鵔鸃貝帶傅脂粉化閎籍)¶
<pb:KR3k0055_WYG_061-17a>¶
(之屬/也)　富侔於王者(風俗/通)　權與人主侔　貴傾公侯¶
　貴震朝廷　與上卧起　嘗與晝寢　使乗副車¶
出則參乗　冠鵔鸃　傅脂粉　珍寶上第盡在董氏¶
(前漢侫幸𫝊曰詔將作大匠為賢起大第北闕下重殿/洞門木土之功窮極技巧柱檻衣以綈錦賜及武庫禁)¶
(兵上方珍寶其𨕖物上第盡在/董氏而乘輿所服乃其副也)　増出入卧内陪燕私¶
　坐與妃嬪連榻(唐明皇/於姜皎)　侍禁中連榻而坐(明皇於/王毛仲)¶
　得預宮中祕戲　妻出入禁掖(宋徽宗於/蔡攸王黼)　觴詠唱¶
酬字而不名(宋著作郎劉鳯言孝/宗於曽覿龍大淵)　出入宫掖侮弄縉¶
<pb:KR3k0055_WYG_061-17b>¶
紳(後唐莊宗/時伶人)　同卧起(明武宗御豹房與/江彬等同卧起)　莫得帝所¶
在(武宗恱錢寧賜姓朱内侍帝百官/候朝至晡莫得帝所在但伺寜)　閒撃毬鬭雞呼¶
之不名(姜/皎)　帝暫不見惘惘若有失(王毛/仲)　此曹奴𨽻¶
耳(劉珙言/曽覿)　進見無時　侍曲宴則短衫窄袴塗抹青¶
紅(蔡攸/王黼)　遊戲近郊並騎鎧胄與上莫辨(江彬錢/寜等)¶
　　奢侈¶
原觴酌有采樽爼有飾　食器雕琭茵飾雕文(韓/子)　宮¶
室崇峻輿馬奢侈(帝王/世紀)　披珍玉之衣(傅/子)　作麗華之¶
<pb:KR3k0055_WYG_061-18a>¶
室(帝王/世紀)　宮人不移樂不徙懸(三輔/故事)　庖厨不徙後宮¶
不移(司馬相如/上林賦)　糟丘酒池(賈氏/新書)　&KR0079;園酒池(淮南/子)¶
酒池&KR0079;林(三輔/故事)　車行酒　騎行炙(帝王世紀曰紂宫/有九市車行酒馬)¶
(行/炙)　桀為玉牀(淮南/子)　紂為象箸(世/紀)　甲乙之帳(漢/書)¶
珠璣為簾(三泰/記)　收美女以充明光宮(漢/武)　女樂三萬¶
人(管子/云)　美女二千人(漢/書)　峻宇雕牆(書/)　窮妙極麗¶
(漢/書)　臨雲雨(新/序)　蔽天光(劉恊皇/徳賦)　飾以美玊(世/紀)　翠¶
羽飾之　木衣綺繡土被朱紫(並漢/書)　殿居&KR0232;道周閣¶
<pb:KR3k0055_WYG_061-18b>¶
相屬(史/記)　大宫千里(世/紀)　鹿臺大三里(新/序)　阿房坐萬¶
人(史/記)　瑶臺玉鋪(管子/云)　瑶臺瓊室(賈氏/新書)　辟臺(穆天/子)¶
　玉堂(漢/書)　璇室象廊(淮南/子)　千門萬户以銅為瓦(漢/書)¶
　銅金為柱(淮南/子)　石脂為泥(漢/武)　黄金塗階(漢/書)　投¶
珍物為沙邱苑(世/紀)　前庭植玉𣗳(漢/書)　増崇尚浮屠窮¶
奢極欲(晉簡/文)　自謂功徳盛五帝邁三王窮奢極欲(隋/煬)¶
(帝/)　頃既奢靡思用人力(魏徵/十漸)　功用奢廣(唐敬宗冲/逸好宮室)¶
(畋獵功/用奢廣)　喜無籍玩物之言惡致治經邦之論　入則¶
<pb:KR3k0055_WYG_061-19a>¶
務飾姬姜出則廣増僕馬　服玩瑰麗近古未有(陳後/主)¶
　視官爵財物如糞土(宋徽宗時承平既乆帑庾充溢/蔡京倡為豐亨豫大之說視官)¶
(爵財物如糞土累/朝所儲掃地矣)　雕琢害力農　纂繡傷女工(唐太/宗嘗)¶
(怪舜造漆器禹雕其爼諫者十餘不止小物何必爾耶/禇遂良曰雕琢害力農纂繡傷女工奢靡之始危亡之)¶
(漸也故諫者救其源不使得開/及夫横流則無及矣帝咨美之)　土木被錦繡賞賜頒¶
府藏(宋主邵奢欲無度侍中袁觀因盛稱髙祖/儉素之徳宋主曰田舎翁得此已為過矣)　以麝¶
塗壁(齊東/昏)　飾以金玉珠翠(陳後主起臨春結綺望/仙三閣飾以金玉珠翠)¶
以珠玳瑁飾宫殿(孟昶在蜀專務奢靡所/居宫殿以珠玳瑁飾之)　鑿金為蓮¶
<pb:KR3k0055_WYG_061-19b>¶
花貼地(齊東昏令潘妃行其上/曰此歩歩生蓮花也)　金屑飛空如落雪(金/海)¶
(陵宮殿之飾徧傅黄金而後/間以五采金屑飛空如落雪)　離宮四十餘所(隋焬帝/自長安)¶
(至江都離宫/四十餘所)　宮城左右離宮數十(孟/昶)　鑿大伾三山¶
創天成聖功二橋(蔡京再相每為帝言今泉幣所積贏/五十萬和足以廣樂富足以備禮於)¶
(是大興功役两河/之民愁困不聊生)　艮嶽花石之擾(京又欲廣宮室求/上寵媚召童貫軰)¶
(五人風以禁中偪側之狀貫俱聼命各視力所致争以/侈麗髙廣相夸浸滛及於艮嶽矣  以朱勔領應奉局)¶
(花石綱於蘓州帝頗&KR0183;意花石京諷勔宻取浙中珍異/以進後歳益加増舳艫相銜於淮汴勔於是搜巖剔藪)¶
(凡士庻之家一石一木稍堪玩者即領健卒直入其家/用黄帕覆封指為御前物及發行必撤屋抉牆以出)¶
<pb:KR3k0055_WYG_061-20a>¶
　苑囿山林之制(蔡攸言於帝令苑囿中聚珍禽異獸/數千萬以實之都下毎秋風静夜禽)¶
(獸之聲四徹宛若/山林陂澤之間)　運一木之費至二千萬　牽一車¶
之力至五百人(金海陵營/南京宮殿)　壮九重於内所居不過容¶
&KR0176;彼昏不知瑶其臺而瓊其室　羅八珍於前所食不¶
過適口惟狂㒺念邱其糟而池其酒(張藴古/大寳箴)　珍玩技¶
巧乃䘮國之斧斤　珠玉錦繡實迷心之鴆毒(唐徐惠/妃疏言)¶
　　廢立¶
原立適以長不以賢立子以貴不以長(春/秋)　𨕖賢為正¶
<pb:KR3k0055_WYG_061-20b>¶
(漢/書)　置善則固事長則順立愛則孝結舊則安　年鈞¶
以徳徳鈞以年　年鈞擇賢義鈞則卜(並春/秋)　太尉上¶
璽符(史/記)　太后投璽綬(魏/志)　就宗正府(漢/書)　壁止西廟¶
(魏/志)　令聞日新四海注意(王隠/晉書)　伊尹放太甲以寜殷¶
(魏/志)　臣寜負王不負社稷　司馬孚悲不自勝(魏略曰/景王廢)¶
(帝與太后别&KR0183;涕始從太極殿南出羣臣送/者數十人太尉司焉孚悲不自勝餘多流涕)　增淆置¶
嫡庻侈僣相傾(唐房𤣥齡/謂隋文帝)　嫡庻不明紛紛至今(唐太/宗謂)¶
(大臣曰泰昨自投我懐中云臣今日始得為陛下子更/生之日也臣惟有一子百年後當殺之𫝊國晉王朕甚)¶
<pb:KR3k0055_WYG_061-21a>¶
(憐之禇遂良曰陛下失言安有為天下主而殺其愛子/授國晉王乎陛下昔以承乾為嗣復寵愛泰嫡庻不明)¶
(紛紛至今若必立泰非别置晉王不/可帝泣曰我不能即詔定議立晉王)　有廢必有興(武/惠)¶
(妃使人謂張九齡曰有廢必有興公為之/援宰相可常處九齡以其語白上事遂寢)　奈何廢子¶
而立姪(徳宗以事切責太子召李泌告之曰舒王近已/長孝友温仁泌曰陛下惟有一子奈何廢子而)¶
(立姪閒一日上獨召泌流涕曰非卿切言/朕今日悔無及矣太子仁孝實無他也)　以廢立事¶
白后(宋史彌逺忌太子竑欲立貴誠寕宗崩彌逺遣皇/后兄子谷以廢立事白后后不可谷一夜七徃返)¶
(后曰其人安在彌逺即於宮中遣快行宣貴誠令之曰/今所宣是沂靖惠王府皇子非萬嵗巷皇子及入后拊)¶
(其背曰汝今為吾子矣/遂立之竑出居湖州)　遣議復儲(明景泰廢上皇太/子見深而立子見)¶
<pb:KR3k0055_WYG_061-21b>¶
(濟為皇太子未㡬見濟卒御史鍾同疏請復儲禮部郎/中章綸亦上疏請復皇儲於東宮以立天下之大本詔)¶
(與廖荘俱下獄同死杖下荘謫定羗驛丞綸仍詔/獄至天順復辟出之上嘉歎良久擢禮部侍郎)　太¶
子失道藩王窺伺者皆两棄之(唐太/宗制)　時平則先嫡長¶
世亂則先有功(唐寜王/憲言)　居守功髙於扈從儲貳分定¶
於嫡長(明成/祖諭)¶
　　昏徳一¶
原尚書大傳曰夏人飲酒醉者持不醉者不醉者持醉¶
者相和而歌曰盍歸於亳盍歸於亳亳亦大矣故伊尹¶
<pb:KR3k0055_WYG_061-22a>¶
退而閑居深聽樂聲(思其故也是/時伊尹化桀)更曰覺兮較兮吾大¶
命格兮(覺兮謂先知者較兮謂直/道者也格至也吾語桀也)去不善而就善何樂¶
兮伊尹入告於桀曰大命之亡有日矣桀啞笑曰天之¶
有日猶吾之有民也日亡吾亦亡矣是以伊尹遂去夏¶
適湯　桓子新論曰武帝多過差既欲斥境廣土又乃¶
貪利爭物之無益者聞四夷大宛國有名馬即大發軍¶
兵攻取歴年士衆多死但得數十匹耳又歌兒衛子夫¶
因幸爱重乃隂求陳皇后過惡而廢退之即立子夫更¶
<pb:KR3k0055_WYG_061-22b>¶
其男為太子後聽邪臣之譖衛后以憂死太子出走滅¶
亡不知其處信其巫蠱多徵㑹邪僻求不急之方大起¶
宮室内竭府庫外罷天下百姓之死亡不可勝數此可¶
謂通而蔽者也　呉志曰孫權性嫌忌果於殺戮既臻¶
末年彌以滋甚至於䜛說殄行&KR1015;嗣廢斃豈所以貽厥¶
孫謀以燕翼子者哉其後葉陵遲遂致覆國未必不由¶
此也　増通鑑曰秦王堅㑹羣臣於太極殿謀大舉伐¶
晉權翼曰晉雖㣲弱未有大惡謝安桓冲皆江表偉人¶
<pb:KR3k0055_WYG_061-23a>¶
君臣輯睦未可圖也石越曰福徳在呉伐之必有天殃¶
且彼據長江之險殆未可伐也陽平公融曰今伐晉有¶
三難天道不順晉國無釁我數戰兵疲民有畏敵之心¶
晉未可滅昭然甚明王景略一時英傑陛下嘗比之諸¶
葛武侯獨不記其臨没之言乎堅不聽大舉入冦戰於¶
淝水諸軍皆潰　又曰慕容垂言於堅曰北鄙之民聞¶
王師不利輕相扇動臣請奉詔書以鎮慰之堅許之權¶
翼諫曰垂勇略過人譬如飬鷹饑則附人毎聞風飇之¶
<pb:KR3k0055_WYG_061-23b>¶
起嘗有凌霄之志正宜謹其絛籠豈可解縱任其所欲¶
哉堅曰卿言是也然朕已許之不可食言　又曰初隋¶
文帝之克陳也天下皆以為將太平獨監察御史房彦¶
謙私謂所親曰主上忌刻而苛酷太子卑弱諸侯擅權¶
天下雖安方憂危亂其子元齡亦宻言於彦謙曰主上¶
本無功徳以詐力取天下諸子皆驕奢不仁今雖承平¶
其亡可翹足待　又曰初魚朝恩既誅代宗不復使宦¶
官典兵徳宗還長安頗忌宿將握兵稍稍罷之以宦官¶
<pb:KR3k0055_WYG_061-24a>¶
竇文塲監神策軍宦官典禁旅始於此　又曰初上以¶
奉天窘乏故還宮以来專意聚歛藩鎮多月進云稅外¶
羡餘其實皆割留常賦或増斂百姓或減尅吏禄以為¶
獻者先是宮中市外間物令官吏主之隨給其直比嵗¶
以宦官為宮市使復置白望數百人於要鬧坊市間抑¶
買人物人將物詣市至有空手而歸者商賈有良貨皆¶
深匿之毎敕使出雖賣漿鬻餅之家皆撤業閉門　又¶
曰上從容與李泌論即位以来宰相曰盧把忠清彊介¶
<pb:KR3k0055_WYG_061-24b>¶
人言奸邪朕殊不覺泌曰此乃把之所以為奸邪也倘¶
陛下覺之豈有建中之亂乎上曰建中之亂術士豫請¶
城奉天此葢天命非把所能致泌曰天命他人皆可言¶
惟君相不可言葢君相所以造命也紂曰我生不有命¶
在天此商之所以亡也上因復言盧把小心朕所言無¶
不從對曰夫言而莫予違此孔子所謂一言而䘮邦者¶
也¶
　　昏徳二¶
<pb:KR3k0055_WYG_061-25a>¶
原有夏昏徳　&KR0126;徳彰聞(書/)　顚覆厥徳　斂怨以為¶
徳(詩/)　以逸豫滅厥徳　&KR0058;民咸貳(書/)　爾徳不明(詩/)¶
　不明於徳　太康尸位逸豫太甲既立弗明(並/書)　興¶
居無節(詩/)　起居無常(詩含/神霧)　狎侮五常怠棄三正¶
屏棄典刑　不用古法威儀不𩔖　謂敬不足行謂祭¶
無益　弗戚於民(並/書)　無志乎民(春/秋)　不臧覆用(詩/)¶
無功者賞(六/韜)　元首叢脞哉萬事墮哉　弗惠阿衡¶
放黜師保　播棄&KR0058;老昵比罪人(並/書)　召彼故老訊之¶
<pb:KR3k0055_WYG_061-25b>¶
占夢(詩/)　君子在野小人在位(書/)　君子為下小人為¶
上(六/韜)　親小人逺賢士(諸葛/亮)　不知用賢(尸/子)　賢人放¶
逐(詩/)　左彊在側(淮南/子)　維此良人弗求弗廸(詩/)　諌¶
者為謗(史/記)　信者為誣(六/韜)　誨爾諄諄聼我藐藐　念¶
子慘慘視我邁邁　出話不然　善人載尸　君子信¶
讒如或酬之(並/詩)　聞言不信聪不明也(易/)　不諂己者¶
大而梏之(賈誼/新書)　謀夫孔多是用不集發言盈庭誰敢¶
執其咎(詩/)　縱惡自棄(書/)　悖慠滋甚(魏/志)　逋逃是崇¶
<pb:KR3k0055_WYG_061-26a>¶
(書/)　為長信宮(博物/志)　起河間第(續漢/書)　内作色荒(書/)¶
　世子為政(六/韜)　婦人與政(世/紀)　婦言是用(書/)　惑後¶
妻言(世/紀)　斵苕華(竹書紀年云桀命扁伐山民山民女/於桀二人曰琬曰琰后愛二人女無)¶
(子焉斵其名於苕華/之玉苕是琬華是琰)　踞妲己　置妺喜膝上　上與¶
褒姒同乘(並列/女𫝊)　發烽乃大笑(世/紀)　作竒技淫巧以恱¶
婦人(書/)　豔妻煽方處(詩/)　宮内九市(六/韜)　為肆販賣¶
　身為商賈與從官飲(並漢/書)　東園輸禮錢西園駕白¶
騮　冠狗弄彘(並漢/書)　外作禽荒　般遊無度　十旬¶
<pb:KR3k0055_WYG_061-26b>¶
不返(並/書)　朝冐霜露　晝被塵埃　口倦叱咤手苦轡¶
箠(漢/書)　甘酒嗜音(書/)　好酒忘身(尸/子)　糟為丘(六/韜)　懸¶
&KR0079;為林(三/輔)　酒池運舟(帝王/世紀)　酒池牛飲(六/韜)　威儀幡¶
幡舎其坐&KR0118;屢舞僊僊　威儀怭怭　載號載呶　亂¶
我籩豆屢舞僛僛　側弁之俄屢舞傞傞　如蜩如螗¶
如沸如羮　俾晝作夜(並/詩)　長夜之飲(世/紀)　三旬不出¶
聽政(博物/志)　七日不知厯數　靡靡之樂(世/紀)　矯誣上¶
天　弗敬上天　自絶於天(並/書)　&KR0635;三光之明傷億兆¶
<pb:KR3k0055_WYG_061-27a>¶
之望(漢/書)　逆天道絶天徳(世/紀)　洩天氣發地藏(太/公)　舉¶
事戾蒼天發號逆四時(淮南/子)　戮天　射天(並史/記)　増¶
性昏懦(南漢/劉鋹)　為政昏暴(同/上)　放蕩之徳(干寶論/晉惠帝)　和¶
事天子(唐中/宗)　主昏於上(唐張公謹言/突厥可取)　昏童失徳(唐/穆)¶
(敬皆昏童失徳以其在位/不乆故天下未至於敗亂)　出帝昏亂(晉出/帝)　昏庸相¶
繼(懿僖當唐政之始/衰而以昏庸相繼)　亡國之君皆暗懦所致(宋太宗/謂北漢)¶
(劉繼/元)　帝雖昏縱猶嘉歎其言(唐懿/宗)　是以古昏主方¶
我(唐次積十年不遷韋臯鎮蜀表為副使徳宗諭臯罷/之次乃采古忠臣賢士罹䜛被放之事為辨謗略三)¶
<pb:KR3k0055_WYG_061-27b>¶
(篇上之徳宗益怒曰/是以古昏主方我)　所謂下愚不移(唐書賛曰中宗/親遭母后之難)¶
(而躬自蹈之所謂/下愚不移者與)　自傅粉墨(後唐/荘宗)　祼逐為戲(金海/陵)¶
　鋸灼去皮截手足(海陵命所獲/盗賊皆誅死)　毁民居以為材¶
煎死人膏以為油(海陵造戰/艦江上)　狗馬鷹兎舞唱角觝(明/武)¶
(宗即位劉瑾等八人導上/狗馬鷹兎舞唱角觝為樂)　天下章奏付瑾剖斷　自¶
稱大將軍(武宗自稱威武大將軍朱壽廵&KR0065;召梁儲面/促草敕儲不可上大怒手劒立曰不草敕齒)¶
(此劒儲免冠解衣伏地流涕曰臣逆命有罪願就死/草敕則以臣名君臣死不敢奉命上乃擲劒而起)¶
用大將軍鈞帖(武宗至南京用大將軍鈞/帖令王守仁重上㨗書)　溺其所甚¶
<pb:KR3k0055_WYG_061-28a>¶
愛　忘其所可戒(唐明/皇)　智足以拒諌　言足以飾非¶
(金海/陵)¶
　　失政¶
原天厭周徳(左/𫝊)　周室道衰(詩/)　天㒺不矜(曹/植)　搆怨¶
連禍(詩/)　周室㣲弱政由方伯(史/記)　禮樂征伐自諸侯¶
出(論/語)　周鄭交質王祭不供　四郊多壘(並左/𫝊)　盟於¶
太室(竹書紀年曰幽王十年/春王及諸侯盟於太室)　狩於河陽(春/秋)　姬厲失¶
權(書/)　周舎逃責(前漢諸侯王年表曰幽平之後分為/二周有逃責之臺被竊鈇之嫌服䖍)¶
<pb:KR3k0055_WYG_061-28b>¶
(曰周赧王負責無以歸之主廹責/急乃逃於此臺後人因以名之)　折其玉斗失其金¶
椎(孝經援神契曰后偷任威折其玉斗失其金椎注后/桀也偷茍且自奉也玉斗者渾儀金椎言國之寶)¶
　失其玉鏡(尚書帝命驗云桀失玉鏡用其噬虎/注玉鏡謂清明之道噬虎謂其暴虐)　秦¶
失金鏡(書/)　九鼎入秦(史/記)　歩至河上　廬次曹陽(獻/帝)¶
　﨑嶇危亂之間飄薄萬里之衢(袁山松/後漢書)　質唱乗輿¶
　載帝幸營　珠寳車馬乗輿器物盡入其邸　星流¶
矢激螢火照道(並獻帝/春秋)　麴屑為粥(漢晉/陽秋)　&KR1003;茶煮飲¶
(四王/遺事)　御前作糜(漢/𫝊)　客舎作食(四王遺事曰收八方/園田水碓周徧天下)¶
<pb:KR3k0055_WYG_061-29a>¶
(聚斂不知/紀極云云)　增觀阮籍之行而覺禮教之崩弛　察庾¶
純賈充之事而見師尹之多僻　考平呉之功而知將¶
帥之不譲　覽傅𤣥劉毅之言而得百官之邪　核魯¶
褒錢神之論而覩寵賂之彰(干寳論/晉政)　隋政不綱天下¶
摇亂(隋許世緒/語唐公)　今之刑賞或由喜怒　好則鑚毛出¶
羽惡則洗垢索瘢　刑濫則小人道長賞謬則君子道¶
消　道徳之旨未宏而鍥薄之風先摇(魏徵上/太宗)　内寵¶
専命外嬖制權　因貴憑勢賣官鬻爵　妃主之門若¶
<pb:KR3k0055_WYG_061-29b>¶
商賈舉𨕖之署若闤闠　居販者由邪忝官廢黜者因¶
奸冐進(唐桞澤言墨/敕斜封之害)　天寳以後政治少懈　文致未¶
優武尅不剛　諸侯自擅其地不朝不貢(韓/愈)　用姚崇¶
宋璟盧懐慎張九齡則理　用宇文融李林甫楊國忠¶
則亂(憲宗問宰相明皇之政何/先理而後亂崔羣對以此)　深自懲艾遂行姑息¶
(徳宗用盧把趙賛至於敗亂而終不悔及奉天之難深/自懲艾遂行姑息之政由是朝廷益弱而方鎮愈彊)¶
　及其晩節信用非人(唐書憲宗賛曰及其晩節信用/非人小人之能敗國也不必愚)¶
(君暗主雖聪明聖智茍有/惑焉未有不為患者也)　再失河朔(穆宗初即位两/河略定蕭俛段)¶
<pb:KR3k0055_WYG_061-30a>¶
(文昌謂天下已太平請漸消諸道兵及朱克融王庭湊/作亂一呼而亡卒皆集詔徵諸道兵討之兵既少臨時)¶
(召募皆烏合之衆又凢用兵舉動皆自禁中授方略故/雖以裴度元臣烏重𦙍名將討之踰年竟無成功由是)¶
(再失河朔訖於/唐亡不能復取)　仁而少㫁禍及忠良(文宗仁而少㫁/宦官撓權甘露)¶
(之變禍及忠良不/勝寃憤飲恨而已)　南牙北司互相矛盾(唐僖/宗)　踈斥¶
正士狎近姦諛　崇飾遊觀困竭民力　君臣逸豫相¶
為誕謾(宋徽/宗)　指正人為邪正學為偽(宋寜/宗)　無大失¶
徳而拱手權奸衰敝寖甚(宋度/宗)　崇信&KR0591;御奨用吏胥¶
苛刻成風舉措失當(金宣/宗)　内則决於宮壼　外則委¶
<pb:KR3k0055_WYG_061-30b>¶
於宰臣(元成/宗)¶
　　禪位一¶
原帝王世紀曰堯取富宜氏女曰女皇生丹朱又有庶¶
子九人皆不肖故以天下命舜曰咨爾舜天之厯數在¶
爾躬允執其中四海困窮天禄永終及堯三年䘮畢舜¶
踐天子位　又曰堯納舜於大麓後年二月又率羣臣¶
刻璧為書東沉洛水言天命當𫝊舜之意今中候運衡¶
之篇是也　呂氏春秋曰舜有九子不予其子而授禹¶
<pb:KR3k0055_WYG_061-31a>¶
至公也　魏志曰文皇帝諱丕字子桓武帝太子也為¶
五官中即將嗣丞相為魏太子太祖崩繼位為丞相魏¶
王延康元年受禪於漢為帝　王隐晉書曰世祖武皇¶
帝文帝太子也文帝初開晉國立為世子拜撫軍大將¶
軍嗣相國文帝崩魏帝命上為相國晉王十一月受禪¶
於魏　齊書曰髙帝諱道成字紹伯蘭陵人受禪於宋¶
在位四年　梁書曰武帝諱衍字叔達蘭陵人受禪於¶
齊在位四十九年　北齊書曰文宣帝諱洋字子進受¶
<pb:KR3k0055_WYG_061-31b>¶
禪於後魏在位五年　陳書曰武帝諱覇先字興國呉¶
興長城人受禪於梁在位三年　増隋書曰文帝諱堅¶
受禪於周在位二十三年　唐書曰髙祖諱淵字叔徳¶
隴西成紀人受禪於隋在位九年　髙祖禪位太宗¶
睿宗禪位明皇　明皇禪位肅宗　順宗禪位憲宗¶
宋史曰太祖涿郡人受禪於周在位十七年　徽宗禪¶
位欽宗　髙宗禪位孝宗　孝宗禪位光宗　光宗禪¶
位寜宗¶
<pb:KR3k0055_WYG_061-32a>¶
　　禪位二¶
原貴而無位　亢龍有悔(並/易)　𨕖賢與能　格文祖(並/書)¶
　堯薦舜於天舜薦禹於天　命禹而推受　尭待舜¶
　若棄敝屣　館於貳室(並孟/子)　贈昭華玉(帝王/世紀)　授¶
益地圖　輯五瑞　總朕師(並/書)　増三譲乃受(唐書曰/隋帝遜)¶
(於位以刑部尚書蕭造司農少卿裴之隠奉/皇帝璽紱於唐王三譲乃受隋帝代王也)　急於禪¶
代(梁太祖急於禪/代欲邀九錫)　厯數有歸實惟天命　興亡之效¶
豈伊人力(唐受/禪詔)　上答天戒(唐睿宗𫝊位/太子詳誡懼)　付託得人¶
<pb:KR3k0055_WYG_061-32b>¶
(宋髙宗久有禪位之意及歸自金陵陳康伯求去髙宗/以倦勤諭之乃先下建儲之詔隨内降御札勉諭再三)¶
(於是出御紫宸殿輔臣奏事畢髙宗還宮百官移班殿/門外拜詔畢復入班殿庭内侍掖帝至御榻前乃略就)¶
(坐班畢太上皇即駕至徳夀宮帝服袍履歩出祥䂀殿/冐雨掖輦以行上皇顧曰吾付託得人可以無憾矣)¶
　討論典禮(孝宗欲𫝊位太子以紹興𫝊位御劄/遣中使宻賜周必大因令討論典禮)　盛¶
典再見(孝宗𫝊位日上御紫宸殿周必大言陛下㢲位/與子盛典再見度越千古顧自今不得日侍天)¶
(顔因哽咽不能語上亦泫/然曰正頼卿等恊賛新君)　禪位制書出於䄂中(宋太/祖陳)¶
(橋之事陶榖出周恭/帝禪位制書於䄂中)　内禪制冊人服其雅(孝宗内禪/時尤袤當)¶
(制一時制册/人服其雅)　獨當事勢之難(宋史寜宗賛曰寜宗受/禪獨當事勢之難能不)¶
<pb:KR3k0055_WYG_061-33a>¶
(失禮節可/謂善處矣)　不得已而為之(元仁宗嘗問近臣前代太/上皇之號伊埒特穆爾曰)¶
(昔之所謂太上皇若唐明皇宋徽宗皆當禍亂不/得已而為之者也前代虚名何足慕哉帝善其對)¶
　　登遐(山陵國忌日附/)¶
原天王登遐(告䘮曰天王登/遐言若仙去)　宮車晏駕　八音遏宻¶
(三載四海遏宻八音遏絶/也宻静也四夷絶樂三年)　萬國縞素　殂落(舜典二/十有八)¶
(載帝乃殂落百/姓如䘮考妣)　諒隂(髙宗諒隂三年不言君薨/百官總已以聽於冡宰)　違¶
世貽法(𫝊先王違世/猶貽之法)　即命遺後(又云古之王者知命/不長是以並建聖哲)¶
(著之話言告之訓典/而後即命以為後嗣)　顧命(周成王將崩作顧命/臨終之令曰顧命)　遺¶
<pb:KR3k0055_WYG_061-33b>¶
詔(漢文臨崩作遺詔命令/薄葬制三十六日之服)　叩心(絶/也)　稽顙(檀弓云觸/地無容曰)¶
(稽/顙)　行號　巷歌(並劉/琨表)　晏車(初崩/時也)　鼎駕　三后在¶
天(言登遐而/精神在天)　兆人孺慕　七日而殯　七月而葬(天/子)¶
(七月而葬同/軌畢至𫝊)　天奪九齡(文/王)　天禄永終　三載寢於¶
諒闇　八音遏於四海(西征/賦)　増易月之後猶執通䘮¶
(朱子曰夀皇至性自天易月之後猶執通䘮朝/衣朝冠皆用大布所宜著在方䇿為萬世法程)　退就¶
休飬畢三年䘮(孝宗諭以倦勤欲禪位太子退/就休養以畢髙宗三年之䘮)　朝衣¶
冠皆用大布(詳/上)　素冠麻衣麻絰(明仁宗即位時上䘮/服已踰二十七日禮)¶
<pb:KR3k0055_WYG_061-34a>¶
(部尚書呂震請如太祖倣漢制易吉服上未答震退徧/語羣臣令釋服楊士竒謂震曰洪武中遺詔今未可援)¶
(以為例且仁孝皇后崩太宗衰服後仍服素衣冠絰帶/今可遽即吉乎明旦君臣宜素衣冠黒角帶遂以上聞)¶
(上亦未答已而視朝上素冠麻衣麻絰文臣惟學士武/臣惟英國公張輔如上所服上歎曰張輔知禮六卿乃)¶
(反不及士竒/所執是也)　吏民三日釋服(漢文帝遺詔天下/吏民三日釋服)　釋¶
服臣民無别(唐代宗崩常衮與禮官議禮乃者遺詔雖/曰天下吏民三日釋服羣臣宜如皇帝服)¶
(二十七日乃除崔祐甫曰遺詔無臣庻人之别是皇帝/宜二十七日而羣臣三日也衮曰賀循稱吏者官長所)¶
(署非公&KR0056;百官也祐甫曰𫝊曰委之三吏乃三公也史/稱循吏良吏豈胥吏乎衮曰禮非天降地出順人情而)¶
(已且公卿大夫膺受寵禄今與黔首同信宿而除於公/安乎祐甫曰若遺詔何詔而可改孰不可改意象殊厲)¶
<pb:KR3k0055_WYG_061-34b>¶
(衮方入臨遣從吏扶立殿墀上祐甫指/之曰臣哭君前有扶禮乎衮不勝怒)　元臣定䇿之¶
宻(元世祖大漸平章政事博果宻與御史大夫伊嚕勒諾/延太傅巴延並受遺詔留禁中丞相諤勒哲至不得入)¶
(曰我年位俱在博果宻上國有大議而不預何耶乃入但/言於太后太后召三人問之伊嚕勒諾延曰臣受顧命)¶
(觀臣等為之至若誤國即甘伏誅宗社大事/非宮中所宜預知也太后然其言遂定大䇿)　孝宗顧¶
命之詳(明孝宗不豫召大學士劉健等受顧命健等入/乾清宫至寝殿上便服坐榻中健等叩頭上令)¶
(近前曰朕承祖宗大統在位十八年三十六歳矣乃得/此疾殆不能興故與諸先生相見時少健等曰陛下萬)¶
(夀無疆安得遽為此言上曰朕自知之亦有天命不可/強也因呼水潄口又曰朕為祖宗守法度不敢怠荒然)¶
(亦諸先生輔助之力因執健手若将永訣者又曰東宮/今十五嵗矣尚未選婚可即令吏部舉行皆應曰諾時)¶
<pb:KR3k0055_WYG_061-35a>¶
(諸内臣羅跪榻外上曰受遺㫖太監陳寛扶案季璋捧/筆硯戴義就前書之上曰東宮聪明但年㓜好逸樂諸)¶
(先生湏輔之以正俾為令主健等皆叩/頭曰臣等敢不盡力諸臣出翼日上崩)　升遐之日逺¶
近哀慕(周世/宗)　止殉一事髙出古今(明英宗大漸䖏分/後事命勿以嬪御)¶
(殉葬書畢命將去閣下看令為潤色李賢陳文彭時驚/愴捧讀歎曰所言關大體非上聖明不能及此而止殉)¶
(一事尤髙出古/今真盛徳事也)　原山陵　軒轅丘(山海經曰窮山際/有軒轅丘射者不)¶
(敢西向畏黄/帝之威靈也)　銅雀臺(魏武遺詔令起銅雀臺美/人作樂對西陵而起之)　橋¶
山劒舄(黄帝葬於橋山南空/棺無尸惟劔舄在)　長陵抔土(漢張釋之曰/後有人盜長)¶
(陵一抔土陛下/何以加罪焉)　天崩而憂把國(杞國人有/憂天崩)　龍去而¶
<pb:KR3k0055_WYG_061-35b>¶
哭軒臣(黄帝於荆山下鑄鼎成乗龍/上天小臣挽持龍髯墮之)　遵七月之禮¶
畏百年之神(大戴禮孔子曰黄帝/死後人畏其神百年)　堯葬穀林(見帝/王紀)¶
舜葬蒼梧(象耕/鳥耘)　歸聖魂於東岱　引靈駕於西陵(魏/武)¶
(帝/)　謁廟　拜陵(晉王導字茂宏自漢魏以来羣臣不/拜山陵導以元帝睠同布衣匪惟君)¶
(臣而已毎崇進皆就拜不勝哀/感由是詔百官拜陵自導始)　容衛　靈輿　增營¶
作陵邑(漢成帝起昌陵營作陵邑貴戚近臣賔客子弟/多辜𣙜為奸利者翟方進部掾史覆按發大姦)¶
(贜數千萬上/以為任公卿)　賜陪塋地(唐太宗十一年營九嵕山為/陵賜功臣宻戚陪塋地及祕)¶
(噐/)　擅移皇堂(宋丁謂為山陵使内侍雷允恭為都監/判司天監邢中和言改遷山陵上百歩)¶
<pb:KR3k0055_WYG_061-36a>¶
(宜子孫允恭移就上穴有石石盡水出王曽覆視還對/因言謂包藏禍心故令允恭擅移皇堂於絶地太后大)¶
(驚怒甚欲并誅謂以馮拯/言乃止誅允恭斥謂於外)　博訪名山(宋寜宗即位趙/彦逾按視孝宗)¶
(山陵以為土&KR0079;淺薄下有水石孫逢吉覆按乞别求吉/兆有旨集議臺史憚之議中輟朱熹上議狀言夀皇聖)¶
(徳衣冠之藏當博訪名山不宜偏/信臺史委之水泉沙礫之中不報)　約山陵費(宋神宗/即位張)¶
(方平召見請約山陵費帝曰奉先可損乎/對曰遺詔固云以先志行之可謂孝矣)　制從儉約¶
(明太祖山陵之制皆預營/度務從節儉器用陶瓦)　北山石槨(漢文帝幸霸陵/顧謂羣臣曰嗟)¶
(乎以北山石為槨用紵絮斮陳漆其間豈可動哉張釋/之曰使其中有可欲雖錮南山猶有隙使其中無可欲)¶
(雖無石槨又何/戚焉帝稱善)　昭陵石馬(杜詩箋注按唐㑹要上欲/闡揚先帝徽烈乃刻石為)¶
<pb:KR3k0055_WYG_061-36b>¶
(常所乘破敵馬六疋安於昭陵闕下又禄山事蹟潼關/之戰賊將崔乾祐見黄旗軍數百隊引與鬬俄不知所)¶
(在後昭陵奏是曰靈/宮前石人馬汗流)　原國忌日登遐之日　違世之¶
辰　如䘮之情(如䘮/考妣)　攀髯之日　摽式(祠部式國忌/日明摽邦式)¶
　不樂(忌日/不樂)　天忌　増議忌日用樂(開元時太常博/士禮部建言忌)¶
(日享廟應用樂裴寛以情立議曰廟尊忌卑則作樂/廟卑忌尊則備而不奏中書令張說是之請如寛議)¶
停光陵朝拜(唐宣宗時廢穆宗忌日停光/陵朝拜蓋宣宗穆宗兄也)¶
　　霸¶
原義道以霸(禮/記)　取威定霸(春/秋)　王霸務焉(白虎/通)　駁¶
<pb:KR3k0055_WYG_061-37a>¶
而霸(孫卿/子)　共工氏之霸九州也　五霸三王之罪人¶
(孟/子)　五伯之霸也勤而撫之以役王命(左/𫝊)　求諸侯莫¶
如勤王　明天子之威(並春/秋)　敬王命　成禮義(國/語)¶
尊周室　和諸戎狄以正諸華(春/秋)　九合諸侯一匡天¶
下(論/語)　九合諸侯如樂之和　再合諸侯三合大夫¶
衣裳之㑹十有一(穀梁/𫝊)　文襄之霸不煩諸侯　宣昭¶
令名昭禮命事　大蒐示禮　伐原示信　諸侯相滅¶
桓公耻之　存三亡國以屬諸侯　遷邢於夷儀(左𫝊/僖公)¶
<pb:KR3k0055_WYG_061-37b>¶
(九年諸侯救邢邢人潰出奔師師遂逐狄人/具邢器用而遷之師無私焉夏邢遷於夷儀)　封衛於¶
楚邱(左𫝊僖公二年諸侯城楚/邱而封衛焉衛國忘亡)　五侯九伯汝實征之¶
(春/秋)　三舉而恱(淮南/子)　一戰而霸　寜東夏　平秦亂¶
　霸西戎(春/秋)　并國十二開地千里(世/紀)　力制羣雄(袁/山)¶
(松/)　芟艾奸雄(漢/書)　諸侯無怨天無大災　増王任徳¶
霸任刑　秦專刑而霸　漢雜用之　魏晉以降王霸¶
两失(唐髙宗嘗召宰相及宏文/學士問王霸令狐徳棻對)　不能知人害霸也¶
知而不能用害霸也　用而不能任害霸也　任而不¶
<pb:KR3k0055_WYG_061-38a>¶
　能信害霸也　既信而又使小人參之害霸也(魏徵引/管子)¶
　　任巧智斥謇諤　趋勢者進守道者退　諧附者無¶
　黜剥之憂正直者有後時之歎　人趨家競風俗淪替¶
　其故奈何行以霸道也(景雲初韓/琬上言)　山東之地王者不¶
　得為王霸者不得為霸(杜牧/罪言)　禮賢得士(唐書論李宻/首勸楊𤣥感)¶
　(取關中及自立亦不能鼓而西宜其亡也/然禮賢得士乃田横徒歟賢陳渉逺矣)　取威定霸¶
　在此一舉(後唐荘/宗伐梁)　惜此庫錢佐王成霸業耳(張承業/對荘宗)¶
　　君臨江表垂二十年(南唐李/煜表)　略有江浙之土田討¶
<pb:KR3k0055_WYG_061-38b>¶
　平一方之僭逆　禀號令於闕廷保封疆於邉徼　家¶
　世承襲己及百年(呉越王/錢俶表)　承百年之堂構　有千里¶
　之江山(宋太祖與/呉越王詔)¶
　¶
　¶
　¶
　¶
御定淵鑑𩔖函卷五十六¶
