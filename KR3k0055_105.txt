# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.016380
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百
<pb:KR3k0055_WYG_105-1a>¶
　欽定四庫全書¶
御定淵鑑𩔖函卷一百¶
　　設官部四十(王侯官屬總載友諸王傅文諸王師/諸王相  諸王    諸王  學)¶
　　　(諸王國郎中令諸諸王國中尉王諸王國常侍/諸王國侍郎    王國典  諸  長史)¶
　　　(増王府諮議王王府東西閣祭酒善王府司馬/王府侍讀    府直講  王府翊    紀善附)¶
　　　(王府記室參軍/王府官屬雜附)　(王府大小學教授/)　(王府&KR0122;/)¶
　　　王侯官屬總載一¶
　原杜氏通典曰周制諸侯有上大夫卿下大夫上士中¶
<pb:KR3k0055_WYG_105-1b>¶
　士下士凡五等(上大夫/曰卿)諸侯之大夫不世爵禄公國孤¶
　一人(孔安國注虞書曰公之孤鄭康成周禮云公之孤/四命王制曰天子使其大夫監於方伯之國國三)¶
　(人是為三監使佐方伯領諸侯此殷禮也其禄視諸侯/之卿其爵視次國之君其禄取於方伯之地盖牧國則)¶
　(有之故儀禮燕禮云若有諸公則先卿獻之/鄭注曰言諸者容牧有三監皆以為公也)大國三卿¶
　皆命於天子(命於天子者天子選用/之如今詔書除吏也)次國三卿二卿命¶
　於天子一卿命於其君(左傳曰管仲受下卿之禮避天/子之二守國髙故也眀國髙是)¶
　(天子之/命卿也)小國三卿一卿命於天子二卿命於其君(王制/曰小)¶
　(國二卿皆命於其君鄭注云誤也正義曰此兼夏殷禮/也夏之大國謂公侯也殷大國謂公也依周而言謂立)¶
<pb:KR3k0055_WYG_105-2a>¶
(司徒兼冢宰之事立司馬兼宗伯立司空兼司寇也故/左傳云魯季孫為司徒叔孫為司馬孟孫為司空此三)¶
(卿也以此推之則知諸侯不立冢宰宗伯司寇按崔氏/云魯已有孟叔季三卿為政而更有&KR0391;氏及孔子並為)¶
(司寇則皆/小司寇也)每國下大夫五人上士二十七人(周禮五等/國悉三卿)¶
(五大夫二十七士皆與此同但公國長有四命孤一人/其卿三命大夫再命侯伯之卿大夫亦如之子男之卿)¶
(再命其大夫一/命其士不命)大國之卿不過三命下卿再命小國之¶
卿與大夫一命(不言次國者以大國之下互眀/之也此卿命則異大夫皆同)次國之¶
上卿位當大國之中中當其下下當其上大夫小國之¶
上卿位當大國之下卿中當其上大夫下當其下大夫¶
<pb:KR3k0055_WYG_105-2b>¶
(此諸侯使卿大夫頫聘並㑹之序也/其位爵同小國在下爵異固在上耳)至於周衰諸侯失¶
制號令自己其名不一於是正卿當國謂之相而楚謂¶
之令尹其他異同難悉數矣(孫卿子曰孫叔敖曰吾三/相楚而心愈卑毎益禄而)¶
(施愈博位滋尊而禮愈恭之史記曰楚民俗好卑車王/以為不便馬欲下令使髙  叔敖曰令數下民不知所)¶
(從王必欲髙車臣請教閭里使髙其梱王許之居半載/民悉自髙其車此不教而民從其化故三得相而不喜)¶
(知其才自得之三去相而不悔知非己之罪之淮南子/曰蘧伯玉為相子貢問何以理國曰不理理    又曰)¶
(子産為鄭國相一年豎子不戲狎斑白不提挈童子不/犂畔二年市不貳賈三年門不夜闗道不拾遺四年田)¶
(器不歸五年土無尺籍卯又孔子攝行魯相事有喜色/乃誅大夫亂政者少正  與聞國政三月鬻羔豚者弗)¶
<pb:KR3k0055_WYG_105-3a>¶
(飾賈男女行者别于塗塗不拾遺四方之客至乎邑者/不求有司皆予之以歸  又公儀休為魯相奉法順理)¶
(無所變更百官自正使食禄者不得與民下争利受大/者不得取小客有遺相魚者不受客曰聞君嗜魚何故)¶
(不受相曰以嗜魚故不受也食茹而羙拔其園葵而棄/之見家織布好而逐出其婦燔其機曰欲令農夫女工)¶
(安所售/其貨乎)　漢制凡諸侯王官其傅為太傅相為丞相又¶
有御史大夫諸卿皆秩二千石百官皆如漢朝漢朝惟¶
為置丞相其御史大夫以下皆自置之及七國作亂之¶
後景帝懲之遂令諸侯王不得治民令内史治之改丞¶
相曰相省御史大夫廷尉少府宗正博士官武帝改漢¶
<pb:KR3k0055_WYG_105-3b>¶
内史中尉郎中令之名(内史為京兆尹中尉為執/金吾郎中令為光禄勲)而王¶
國如故員職皆不得自置漢初王國有傅(掌輔導王初/曰太傅後除)¶
(太/字)相(本統衆官後省内史/而相理民如郡太守)内史(治國/民)中尉(掌武/事)郎中令¶
(秩千石/墨綬)僕(本曰太僕改/曰僕墨綬)文學(宋志云前漢王/國已置文學)大司農衛¶
士長　太倉長(齊善醫淳/于意為之)列侯國亦有相(改所食國令/長為之  漢)¶
(初侯王有丞相兼有相國按史記周勃破燕/王盧綰得相國一人丞相二人景帝省之)餘略與王¶
國同成帝鴻嘉三年詔七大夫以上皆令食邑(秦本制/列侯乃)¶
(得食邑七大/夫即公大夫)非七大夫以下皆復其身及戸物事(一戸/之内)¶
<pb:KR3k0055_WYG_105-4a>¶
(皆不/徭賦)是嵗又令吏民得買爵賈級千錢(賈讀/曰價)　後漢王¶
國有傅(如師不臣/二千石)相　内史(如郡/丞)中尉　郎中令(掌五/大夫)¶
(郎中宿衛官/如光禄勲)僕(主車/馬)持書(奉使至/京都)謁者　禮樂長　衛¶
士長　醫工長　永巷長　祠祀長　郎中　其紹封¶
削詘者中尉内史官屬隨亦率減列侯國置相(其秩各/如本縣)¶
(主治民如令長不臣也但/納租于侯以戸數為限)其官随國大小為増減食邑¶
千戸以上置家丞庶子各一人(此家臣也/使理家事)不滿千戸則¶
不置家丞舊置行人洗馬門大夫等官又悉省　魏制¶
<pb:KR3k0055_WYG_105-4b>¶
王國有保　傅　相　常侍　侍郎　郎中令　中尉¶
　大農　文學　友　謁者大夫　諸雜署令　丞¶
晉制王國更置戸邑皆中尉領兵皆自選其文武官(晉/齊)¶
(王攸以當時王家人衣食皆出自/御府乃表租秩足自供遂求絶之)　東晉王國有傅¶
友(武帝初置一人蓋因/文王仲尼四友之名)典書令丞　文學(一/人)郎中令¶
中尉　大農(為三/卿)左右常侍(大國各二人次國各/一人掌贊相獻替)内史¶
(改太守為内史又晉/書曰改國相為内史)将軍(太國上中下三将軍領兵五/千人次國上下二将軍各一)¶
(人領兵三千人小國/一軍領兵二千人)典祠典衛學官令治書中尉司馬¶
<pb:KR3k0055_WYG_105-5a>¶
世子庶子陵廟牧長謁者中大夫舍人典府等其後省¶
相及僕省郎中置侍郎二人公侯以下國官屬逓減(晉/書)¶
(曰詔以夀光公鄭沖及朗陵公何曽國皆置郎中令者/又曰元帝初渡江即晉王位諸參軍奉車都尉&KR0122;屬)¶
(百餘人時人/謂之百六&KR0122;)　宋制大小國皆有三軍自眀帝以後皇¶
子皇弟雖非都督亦置記室參軍小號将軍為大郡邉¶
守置佐吏者又不置長史餘則同晉王國有師(改傅/為之)自¶
内史相記室以下官多與晉同(孔顗有辭記室參軍箋/曰記室之要須通才敏)¶
(思性情縝/密者為之)凡郡縣内史相並於國主稱臣去任便止孝¶
<pb:KR3k0055_WYG_105-5b>¶
武帝孝建中始革此制不得追敬不得稱臣止宜云下¶
官而已　齊制王國有師　諮議(張岱字景山歴臨海/章郡晉安三王府諮)¶
(議三王行事/事舉而情得)文學等官公侯置郎中令一人卿餘與晉¶
宋同　梁制王國置傅相(公以下則臺各為選/置之皆掌知百姓事)郎中令¶
将軍常侍典書令典衛長(伯子無/典衛)典祠以下自選備上¶
諸官多同前代若王加将軍開府則置長子司馬及記¶
室&KR0122;屬祭酒主簿録事等官屬嗣王則唯置郎中令中¶
尉常侍大農藩王則無常侍制與後漢同　陳制皇弟¶
<pb:KR3k0055_WYG_105-6a>¶
皇子府置師長史司馬從事中郎諮議參軍友&KR0122;屬記¶
室等官其嗣王藩王府則逓減之王國置郎中令将軍¶
常侍典祠令舍人等官其嗣王藩王則逓減其員(諸王/公參)¶
(佐等官仍為清濁或為選司補用亦有府樂牒拜授者/不拘年限去留随意在府之日唯賔遊宴賞時復循從)¶
(更無餘事若随府王在州其寮佐等或亦得預催督若/其驅使便有職務其衣冠子弟多自脩立非氣𩔖者唯)¶
(利是求暴物亂/政皆此之𩔖)　後魏諸王侯亦各有師友文學侍郎¶
&KR0122;屬舍人等官(時王國舍人應取八族及清脩之門咸/陽王僖乃取任城王𨽻戸為之深為孝)¶
(文所/責)　北齊諸王置師一人餘官大抵與晉宋梁制不¶
<pb:KR3k0055_WYG_105-6b>¶
異　後周皇弟皇子置友及學士等員外餘吏闕聞¶
隋制親王置師友文學長史司馬諮議&KR0122;主簿録事功¶
曹記室戸曹兵騎法士等曹參軍東西閣祭酒參軍事¶
典籤等員嗣王則無師友(諸王公以下置/官屬各逓減)煬帝更名王¶
府參軍為諸司佐屬參軍則直以屬國為名改國令為¶
家令餘以國為名者皆去之　唐制親王府各置官屬¶
(凡府官國官王/未出閣者不置)領親事帳内二府及國官貞觀十六年¶
制王府官以四考為限(髙宗時滕王元嬰江王元詳蒋/王揮虢王鳳俱以貪暴為吏人)¶
<pb:KR3k0055_WYG_105-7a>¶
(所患有授其府官者皆比嶺外荒裔為/之語曰寧向儋崖象白不事江滕蒋虢)嗣聖二年初置¶
公府官員武后天授二年又置王孫官員親王府置傅¶
一人(師範輔導參議可否初置/王師景雲二年改為傅)諮議參軍一人(匡正幕/府諮謀)¶
(庶/事)友一人(陪随左右/拾遺補闕)文學二人(脩撰文章/讐校經史)東西閣祭酒¶
各一人(接引/賓客)長史司馬各一人(通/判)&KR0122;一人(通判功倉/戸三曹)屬¶
一人(通判兵騎/法士四曹)主簿一人(覆省/教命)記室參軍二人(掌表啓/書疏行)¶
(宣教/命)録事參軍一人(受事/勾檢)功曹倉曹戸曹兵曹法曹士¶
曹等參軍各一人(各有/所主)參軍二人行參軍四人(掌出使/及雜檢)¶
<pb:KR3k0055_WYG_105-7b>¶
(校/)典籤二人(宣𫝊/教命)親事府置典軍副典軍各二人(掌守/衛陪)¶
(從/)執仗親事(執弓刀/衛從)執乘親事各十六人(供進/騎乘)親事三¶
百三十三人帳内府置典軍副典軍各三人(掌儀衛陪/從兼知鞍)¶
(馬/等)帳内六百六十七人親王國(施行公文準等署式/嗣王以下府準此)國¶
令一人大農二人(通判/國司)尉二人(分/判)丞一人(監印/勾稽)小吏有¶
差若府主薨則諸府佐親事帳内過葬追退(雖無妻子/亦準此)¶
其國官聽終喪(若有襲爵者/聽其廽事)　増事文𩔖聚曰宋王府¶
師傅係以兼官為之而無定員又有翊善直講贊讀記¶
<pb:KR3k0055_WYG_105-8a>¶
室及諸王宫大小教授等官　遼史曰遼王傅府置王¶
傅親王内史府置内史長史參軍諸王文學館置諸王¶
教授諸王伴讀又有王子院掌王子各帳之事置王子¶
太師王子太保王子司徒王子司空王子班郎君又有¶
王府近侍王府祗候親王祗應司　金史曰金親王府¶
屬官傅(若親王在外亦/兼本京節鎮)同知府尉本府長史(眀昌三年/改掌警嚴)¶
(侍從兼總統/本府之事)司馬(同檢校門禁/總統府事)文學二人(掌贊導禮義/資廣學問)¶
記室參軍(掌表牋書啓之事大定七年始/置二十年不專除令文學兼之)　元史曰元¶
<pb:KR3k0055_WYG_105-8b>¶
止置傅府尉司馬文學記室參軍　大眀㑹典曰眀親¶
王府長史司左右長史典簿審理所正副典膳所正副¶
奉祠所正副典樂典寳所正副已上俱各一員紀善所¶
紀善三員良醫所正副典醫所正副已上俱各一員伴¶
讀一員教授一員引禮舍人三員工正所正副一員各¶
倉庫大副使一員郡王府教授典膳建文更定官制至¶
永樂初俱改正從洪武之舊¶
　　王侯官屬總載二¶
<pb:KR3k0055_WYG_105-9a>¶
増大山　西邸(翰苑新書云淮南王安好書招致賓客/數千人八公之徒感慕其徳各竭材智)¶
(著述篇章分其詞賦以𩔖相次或稱大山小山猶詩有/大雅小雅也  山堂肆考云竟陵王子良開西邸招文)¶
(學沈約蕭琛王融謝脁陸倕范雲任昉等逰號稱得人/又事文𩔖聚云子良開西邸王僧孺虞羲丘國賓蕭文)¶
(琰丘令楷江洪劉孝/孫並以善辭藻游焉)　子鸞府　竟陵邸(翰苑新書云/宋武帝時殷)¶
(淑儀寵傾後宫子始平王子鸞愛冠諸子/凡為上盼遇者莫不入子鸞府  下見上)　文學館¶
資善堂(新唐書褚亮𫝊云初武徳四年太宗為天䇿上/将軍宫城西作文學館以大行臺司勲郎中杜)¶
(如晦記室考功郎中房𤣥齡及于志寧軍諮祭酒蘇世/長天䇿府記室薛收文學褚亮姚思廉太學博士陸徳)¶
(眀孔穎達主簿李元道天䇿倉曹參軍事李守素王府/記室參軍事虞世南參軍事蔡允恭顔相時著作郎攝)¶
<pb:KR3k0055_WYG_105-9b>¶
(記室許敬宗薛元敬太學助教蓋文達軍諮典籤蘇勗/並以本官為學士七年收卒復召東虞州録事參軍劉)¶
(孝孫補之號十八學士藏之書府以章禮賢之重方是/時在選中者天下所慕向謂之登瀛洲  記纂淵海云)¶
(紹興五年初置以命朱子開范元長時孝宗以建國公/就傅故也婁機為資善小學教授時皇太子為恵國公)¶
(日陳正言正道又以屢朝事親脩身治國愛民四事手/書以獻置之左右朝夕觀省孝宗出閣就第而信王幼)¶
(亦命近臣踵為之開禧元年七月皇子初封榮王命程/少逸左史兼贊讀少逸以祖諱辭乃命軍器監趙子中)¶
(夢極兼領其不稱王府而/以資善繫銜以未出閣也)　遂留王府　給事潛邸(元/史)¶
(云郝經憲宗三年世祖以皇弟開邸金蓮川召經諮以/經國安民之道條上數十事大恱遂留王府  又云程)¶
(思廉給事裕宗/潛邸以謹愿聞)　留居藩府　曳裾王門(元史云譚澄/世祖在潛邸)¶
<pb:KR3k0055_WYG_105-10a>¶
(時澄入見嘉其容止安詳留居藩府稱其官而不名之/彚苑云吳王濞隂有邪謀鄒陽上書諫之曰臣何王)¶
(門不可曳/長裾乎)　清切藩房　雍容王府(合璧事𩔖云清切/藩房寂寥舊蹕出)¶
(謝朓牋以彚苑云談經王府/揮玉麈  雍容出淇水制)　元之髙選　君實重名¶
(合璧事𩔖云睠彼藩邸髙選經佐出除姚元之制官山/堂肆考云宋仁宗諭執政曰延安郡王出閣當議  僚)¶
(執政對曰司馬光有重名宜為郡王/羽翼如吕公著孫覺皆可以任之)　安用舞靴　諫¶
習鞠戲(又云宋仁宗就邸英宗命韓魏公擇宫僚公薦/用王陶韓維等一日内侍以宫様靴進維曰王)¶
(安用舞靴神宗亟令毁之公又云宋陳俊卿在普安郡/王邸一日王習毬鞠之戲  取韓愈諫張建封書以諷)¶
(王王即為誦全文不遺一字公退而/喜曰王聰明而樂諫社稷之福也)¶
<pb:KR3k0055_WYG_105-10b>¶
　　王侯官屬總載三¶
増秦王友(玉海云秦王有友于志寧諮議竇綸蕭景記/室房𤣥齡虞世南唐皎顔思魯文學姚思廉)¶
(褚亮兵曹杜如晦鎧曹褚遂良士曹戴胄閻立徳參/軍事薛元敬蔡允恭主簿薛收李道元典籤蘇幹)¶
選賢才(新唐書云孫伏伽武徳初言曰皇太子諸王/左右執事不可不擇願選賢才澄僚友之選)¶
柬賢者(又云褚遂良授秦王府鎧曹參軍太宗謂遂良/曰自古宗姓無良則傾敗相仍公等為我柬賢)¶
(者保/傅之)　以宰相兼(玉海云髙宗中宗時相王府長史以/宰相兼之姚崇以鳳閣侍郎韋安石)¶
(以中書令魏雍衛/王府以尚書兼之)　資望愈下(又徐韓二王為刺史府/官同外官資望愈下永)¶
(淳以前王未出閣則不開府元宗/諸子不出閣王官益輕而名亦減)　直秦王府(新唐書/云杜正)¶
<pb:KR3k0055_WYG_105-11a>¶
(倫太宗素知名表/直秦王府文學館)　授諸王經(又云吳通𤣥父道&KR0008;以/道士詔授太子諸王經)¶
(故通𤣥等皆得侍太/子游太子待之甚善)　申白入楚　鄒枚游梁　申穆¶
重名　應徐洪藻(玉/海)　出綍中宸　横經宗邸　種學¶
績文久想鳳儀之舉　横經教授将成麟趾之風　沛¶
易楚詩稔聽師資之訓　文昭武穆宜多信厚之風¶
髙帝子孫固有殊人之龍種　梁王賓客豈徒授簡於¶
兔園　茂仙源之王葉政藉師資侍講席於金華更觀¶
盛舉¶
<pb:KR3k0055_WYG_105-11b>¶
　　諸王傅一¶
原是儀盡忠　賈誼哭泣(吳志云是儀北海營陵人南/魯二宫初立儀以本職領魯)¶
(王傅嫌二宫相近切乃上疏以二宫宜有降殺正上下/之序書三四上為傅盡忠動輒規諫  史記曰賈誼為)¶
(梁懐王太傅王堕馬死無後賈生/自傷為傅無状哭泣嵗餘亦死)　増轅固廉直　杜¶
林守慎(山堂肆考云漢轅固齊人也治詩景帝時以廉/直拜清河王傅  事文𩔖聚云後漢皇太子彊)¶
(求乞自退封東海王故重選官屬以杜林為傅從駕南/廵狩時諸王傅數被引命或多交游不得應詔惟林守)¶
(慎有召必至特授賞賜/又辭不受帝益重之)　謹選師傅　亦有學業(玉海/云文)¶
(宗将立魯王為太子謹選師傅庾敬休以戸侍為燕王/傅又陸徳眀以經授中山王狄兼謩為益王傅  唐書)¶
<pb:KR3k0055_WYG_105-12a>¶
(云丘恱河南人亦有學業景龍中為相王府&KR0122;與文學/韋利器典籤裴耀卿俱為王府直學士睿宗在藩甚重)¶
(之官至/岐王傅)　原漢文思賈誼　漢武重始昌(漢書云賈誼/為長沙王太)¶
(傅後嵗餘文帝思誼徴之至入見上方受釐坐宣室因/問鬼神事誼具荅至夜半文帝前席既罷曰吾久不見)¶
(賈生自以為過之今不及也乃拜誼為梁懐王太傅韓/又云夏侯始昌通五經以齊詩尚書教授自董仲舒)¶
(嬰死後武帝得始昌甚重之始昌眀於陰陽先言柏梁/臺災日至期果災時昌邑王以少子愛上為選師始昌)¶
(為太/傅)¶
　　諸王傅二¶
原改名太傅(續漢書百官志云王傅一人秩/二千石漢初立成帝改名太傅)　避諱曰¶
<pb:KR3k0055_WYG_105-12b>¶
傅(傅即師也避景帝諱故曰/傅武帝初置亦謂之師)　増以謙自随(元史云李/謙字受益)¶
(世宗命𫝊成宗於藩/邸所至以謙自随)　獻正心圖(獻徵録云桂彦良洪/武十一年授晉王府)¶
(右傅上親製誥文以賜之彦良以為輔導/之職莫先於格心乃製正心圖以獻晉王)　宜進秩於¶
髙位　俾升榮於近傅(俱孫逖授殷彦/方王傅等制)　擇才以佐諸¶
邸　選士以列東朝(元稹授薛昌/朝綘王傅制)　兼八座以傅予愛¶
子　亞九卿而立我眀庭(薛廷珪授郭保/嗣徳王傅制)¶
増詩元黄溍送内史府孫知事還京詩曰春風朱邸雪¶
初消野宿貔貅静不驕緑水芙蓉分上幕青雲騕褭度¶
<pb:KR3k0055_WYG_105-13a>¶
輕軺龍庭㑹祭包茅貢豹尾宸居佩玉朝下土微臣今¶
老矣淹留敢望小山招¶
増制唐薛廷珪授太子賓客王牘等諸王傅制曰敕具¶
官王牘等朕聞王者之子在襁褓中置二公以教訓之¶
由古道也今丞相言爾牘等並老於文學雅有徳行眀¶
君臣父子之道知禮樂詩書之源可使髙歩承華入參¶
望苑琢磨羽翼朕有冀焉或授正卿或加峻級宜旌優¶
異往傅童蒙¶
<pb:KR3k0055_WYG_105-13b>¶
　　諸王師一¶
増講孝經　居師道(孔帖云趙洪智入為陳王師講孝/經百福殿舉五孝為王誦之  山)¶
(堂肆考云唐太宗以王珪為魏王泰師謂泰曰汝/事珪當如事我泰見珪輒先拜珪亦以師道自居)　原¶
劉寔以祭酒遷　阮孚以尚書領(晉書云&KR0118;為廣陵王/師  晉書云阮孚字)¶
(遥集為吏部/領東郡王師)¶
　　諸王師二¶
原晉武初置(晉武初王國有師/避景帝諱故曰傅)　三百篇諫(漢書曰王/式字翁思)¶
(為昌邑王師昭帝崩昌邑王嗣位以行淫亂廢昌邑羣/臣皆下獄式亦繫獄當死治事使者責問曰師何以亡)¶
<pb:KR3k0055_WYG_105-14a>¶
(諫書式對曰臣以詩三百五篇朝夕授王忠臣孝子之/篇為王反覆誦之危亡失道之君未甞不流涕為王深)¶
(陳臣以三百五篇諫是以無/諫書使者以聞亦得減死論)　王楙為燕王師(山公啓/事曰王)¶
(楙為燕/王師)　王琨為武陵師(齊王琨為武陵王師時王儉/為宰相屬琨用東海迎吏琨)¶
(使謂之曰語郎三臺五省皆是郎用人外方小/郡當乞寒賤者官何容復奪之遂不果其事)　増為¶
蜀王師(玉海云蓋文/達為蜀王師)　劉淳為世子師(獻徵録云劉淳/字文中周藩闢)¶
(東書堂延訪耆宿為世子師禮聘就塾每進講必先忠/孝禮義俾王逺聲色貨利以無干訓典世子庶子守先)¶
(王之誨咸知檢/飭無驕縱氣)¶
増制梁沈約授王繢蔡約王師制曰具官王繢華宗冠¶
<pb:KR3k0055_WYG_105-14b>¶
胄器質詳和蔡約清源素範體業倫正訓兹藩國僉議¶
攸在　唐蘇頲授栁沖兼温王師制曰具官栁沖族茂¶
汾鼎價珍垂璧雅負通才備聞遺訓探六經之奥如叩¶
鴻鐘窮百氏之源若披眀鏡挾輿切問侍從増榮擁篲¶
崇儒師資佇徳¶
　　諸王相一¶
原閉閣自責　行縣講經(東觀漢記曰吳祐字季英陳/留人遷膠東相政惟仁簡以)¶
(身率物民有相争訴者輒閉閣自責或身到閭里重相/和觧自是争隙省息吏民不欺  後漢刁曜字子榮為)¶
<pb:KR3k0055_WYG_105-15a>¶
(魯相行縣三老執轡學官處士皆/乘牛馬随後所頓亭𫝊輒講經)　敎授不廢　恩威¶
並行(北堂書鈔曰魯平字叔陵拜趙相為政尚寛恵禮/讓雖居官不廢敎授門人常有數百闗東號曰五)¶
(經復興魯叔陵敎謝承後漢書曰刁曜遷/魯相脩徳化法  以厲風俗威恩並行也)　齊國安集¶
　郡界肅然(史記曰曹參相齊聞膠西有蓋公善治著/黄老言乃厚請之蓋公曰治道貴清浄清)¶
(浄民自定參用其術齊國安集盛魏志云武帝為濟南/相國有十縣長吏多阿附貴戚  行狼籍於是奏免其)¶
(八禁斷淫祀姦宄/逃竄郡界肅然也)　客不忍刺　民不忍欺(蜀志云劉/備領平原)¶
(相郡民劉平素輕先主恥為之下使客刺之客不忍刺/語之而去  後漢吳祐遷膠東相民有訟先令三老以)¶
(孝悌喻觧祐身至閭/里和之民不忍欺)　民皆樂業　民用温給(史孫叔/敖為楚)¶
<pb:KR3k0055_WYG_105-15b>¶
(相秋冬勸人入山採木春夏泉水多時而出村民皆樂/業  後漢書曰張禹&KR0118;下邳相徐縣北界有蒲陽陂傍)¶
(多良田而湮廢莫脩禹為開水門通引灌溉遂成熟田/數百頃勸率吏民假與種糧遂大收鄰郡貧者歸之千)¶
(餘戸室廬相屬其下成市後/嵗至墾田千餘頃民用温給)　増王聞其賢　帝望而¶
歎(山堂肆考云漢武帝善廣川董仲舒對策以為江都/王相仲舒以禮匡正王敬重焉後又相膠西王素聞)¶
(其賢亦善待之仲舒兩事驕王皆正身率下所居稱治/  晉書云阮种&KR0118;平原相時襄邑衛京自南陽太守遷)¶
(於河内與种俱拜帝望而歎/曰二千石皆若此朕何憂乎)　一人入宴　十䇿進王¶
(新唐書云楊琮與秦王同里居武徳初隐太子事平詔/親王宰相一人入宴而琮獨預太宗賜懐昔賦申以恩)¶
(意王元史云商挺世祖中統九年封皇子莽喝拉木為安/西  立王相府以挺為王相挺進十䇿於王置酒嘉納)¶
<pb:KR3k0055_WYG_105-16a>¶
　賚賜有和　奨諭甚至(又云趙炳安西王相王府冬/居京兆夏徙六盤山王北伐)¶
(六盤守者搆亂炳自京兆率兵往捕元惡授首王還嘉/賞戰功賚賜有加  獻徵録云李質洪武八年為靖江)¶
(王府右相有敕奨諭甚至甞歸省先隴王親揮/翰賦詩以賜復命官屬宴餞江滸人以為榮)¶
　　諸王相二¶
原以清亮稱(袁忠為沛相乘/葦車以清亮稱)　以儉化俗(謝承後漢書/東郡趙咨為)¶
(東海相人遺其雙枯魚噉/之二嵗不盡以儉化俗)　乘驢到郡(晉書曰初文帝/輔魏政阮籍常)¶
(言於帝曰平生曽逰東平樂其風土帝大恱即拜東平/相籍乘驢到郡壊府舍屏障使内外相望法令清簡旬)¶
(日而/還)　捐俸給民(會稽典録曰駱俊字孝逺靈帝擢拜/陳相汝南葛陂盜賊並起陳與接境)¶
<pb:KR3k0055_WYG_105-16b>¶
(四面受敵俊厲吏民為之保障發倉以贍貧民鄰郡士/庶咸往歸之身捐俸禄給其衣食民有産子常敕主者)¶
(厚致米肉生男女/者輒以駱為名)　生男名吳(謝承後漢書云吳祐遷/膠東相有男子毋丘長)¶
(與母俱行市道遇醉客辱其母長遂殺之追捕長祐問/長有子乎曰有妻未有子召長妻至獄觧桎梏使同宿)¶
(遂孕至冬行刑長齧指斷含血/誓若生男名吳生以報吳君也)　生樹遂茂(東觀漢記/云韋順轉)¶
(東平相賞罰必信有柿樹生㕔屋上徙/庭中遂茂順至孝行感於天地生也)　石慶立石相¶
社(史記曰石慶為齊相舉國皆慕其家/行不言而齊國大治為立石相社也)　孔融殺部督¶
郵(九州春秋曰孔融為北/海相一朝殺部督郵)　趙君時人所貴(後漢書曰/趙咨應召)¶
(拜東海相之官道經滎陽令燉煌曹暠咨之故孝廉也/迎路謁候咨不為留暠送至亭水次望塵不及謂主簿)¶
<pb:KR3k0055_WYG_105-17a>¶
(曰趙君名重今過界不見必為天下笑即棄印綬/立追東海謁咨畢辭歸家其為時人所貴若此)　畢¶
諶孝於其親(魏志曰初曹公為兖州以東平畢諶為别/駕張邈叛劫諶父母弟妻子公遣之曰卿)¶
(老母在彼可去諶頓首無貳心公嘉之為之流涕既出/遂亡歸及邈敗生得諶衆為諶懼公曰夫人孝於其親)¶
(者豈不亦忠於/君乎以為魯相)　王歆之荅歌(宋劉邕嗣封南康侯河/東王歆之甞為南康相)¶
(國素輕邕後俱元會邕性嗜酒謂歆之曰卿昔甞具臣/今不能勸一杯酒乎歆之效孫皓歌荅之曰昔與汝作)¶
(臣今與汝比肩既不/勸汝酒亦不願汝年)¶
　　諸王友一¶
増霍府二賢　淮南二公(山堂肆考云唐郎餘令鄭州/人擢進士第授霍王府參軍)¶
<pb:KR3k0055_WYG_105-17b>¶
(從父知年亦為王友元軌曰郎家二賢皆入府/不意培塿而松柏為鄰也  見王侯官屬二)　目為¶
長者　待以客禮(記纂淵海云大中祥符九年以張士/遜崔遵度並充夀春郡王府賓友時)¶
(王将受經擇耆徳有學術者為府官士遜時為河北轉/運使雅素清謹遵度有士行搢紳目為長者即召士遜)¶
(等並命焉客元史云姚樞字公茂世祖在潛邸召樞至/大喜待以  禮詢及治道乃為書數千言陳之世祖竒)¶
(其才動必召問/且使授世子經)　茂秦稱先生　孝孺稱正學(列朝詩/集云謝)¶
(榛字茂秦眇一目寓居鄴下趙康王賓禮之秦晉諸藩/争延致河南北皆稱謝榛先生  又云蜀獻王之國初)¶
(即聘漢中敎授方孝孺為世子傅待以賓師之/禮名其讀書之齋曰正學方正學之稱自此始)　更列¶
曳裾之寵　宜在從車之列(白居易授蕭仲預郢王友/制  孫邈授王積薪慶王)¶
<pb:KR3k0055_WYG_105-18a>¶
(友/制)¶
　　諸王友二¶
原㑹稽王友(晉中興書曰謝尚字仁祖/司徒左西屬為㑹稽王友)　南陽王友(山/公)¶
(啟事曰近啓脩武令劉訥補南陽王友訥才志内外/非稱臣以為宜蒙此者是以啓及不審固可用不)¶
除滕王友(北史曰蕭大圜除滕王逌友逌甞問大圜曰/吾聞湘東王作梁史有之乎對曰言之者妄)¶
(耳如使有之亦不足怪昔漢眀帝為世祖紀章帝為顯/宗紀殷鑒不逺足為成例且君子過如日月之蝕彰於)¶
(四海安得而隐之如有不彰亦安得不隐蓋/子為父隐直在其中諱國之惡抑有禮也)　以浩為¶
友(殷浩别𫝊曰㑹稽王/少著名譽以浩為友)　増郝處俊轉滕王友(孔帖云/郝處俊)¶
<pb:KR3k0055_WYG_105-18b>¶
(再轉滕王友恥為/王府屬棄官去)¶
増制唐白居易授賀蘭忠肅郯王友制曰具官賀蘭忠¶
肅緒業勲華藝能通敏頃陪賓友已光侍楚之名更復¶
班資載允從梁之望¶
　　諸王文學一¶
増並善辭藻　不取貴游(上見王侯官屬二學山堂肆/考云齊衡陽王好  善屬文)¶
(武帝謂王儉曰衡陽王雖有文學當使華實相稱今選/師傅不得止取貴游子弟而已乃以太子舍人蕭敷為)¶
(文/學)　裴矩有智數　褚亮預袐謀(新唐書云裴矩有文/藻智數補齊髙平王)¶
<pb:KR3k0055_WYG_105-19a>¶
(文學亮又云褚亮秦王授王府文學王每/征伐  在軍中常預祕謀有裨輔之益)¶
　　諸王文學二¶
原責讓文學(魏志曰中山恭王衮每讀書文學左右常/恐以精力為病數諫不止文學防輔相與)¶
(言曰受詔察王舉錯有過當奏及有善亦宜以聞遂共/表稱陳衮聞大驚責讓文學曰脩身自守常人之行而)¶
(諸君乃以上聞/適増其負累也)　臨淄文學(晉書鄭袤𫝊云魏武帝初/封諸子為侯精選賓友袤)¶
(與徐幹俱為/臨淄文學)　吳王文學(晉書云褚裒字季野譙國桓/&KR0156;見而目之曰季野有皮裏)¶
(陽秋謝安亦雅重之恒云裒雖不言而四/時之氣亦備初辟西陽王&KR0122;吳王文學)　齊王文學¶
(晉諸公贊曰扶風王駿年八嵗聰眀善詩賦/中表竒之魏烈祖即以為齊王芳之文學)　表置文¶
<pb:KR3k0055_WYG_105-19b>¶
學(齊永眀元年竟陵王/子良表置文學官)　増李湛六嵗授(新唐書李湛/沈厚有度六)¶
(嵗授周/王文學)　立道佩銀符(元史云張立道皇子和克齊封/雲南王詔以立道為王府文學)¶
(立道勸王務農以厚民即署立道大/理等處勸農官兼領屯田事佩銀符)¶
増詩元編脩廼賢送劉碧溪之遼陽國王府文學詩曰¶
松亭嶺上雪霏霏五月行人尚裌衣日暮草根黄䑕出¶
雨晴沙際白翎飛名王禮幣來青海弟子絃歌近絳帷¶
太乙終憐劉向苦髙車駟馬遲君歸¶
　　諸王國郎中令一¶
<pb:KR3k0055_WYG_105-20a>¶
原秩千石　乘六𫝊(續漢書曰皇子封王其郡為國每/國置郎中令一人秩千石按郎中)¶
(宿衛官也中漢書曰周勃等共誅諸吕/迎代王郎  令張武等乘六𫝊詣長安)　隗禧儒者¶
顧榮秀望(魏略云隗禧少好學為譙王郎中令王宿聞/其儒者常虛心從學禧亦敬恭以授王由是)¶
(大得賜遺機晉中興書曰顧榮時在洛者唯陸機陸雲/及榮三人  雲雖有才藻不及榮也上以榮南土秀望)¶
(補吳王/郎中令)¶
　　諸王國郎中令二¶
原令善媿人(漢書曰龔遂字少卿山陽人也以眀經為/官至昌邑郎中令事王賀賀動作多不正)¶
(遂為人忠厚剛毅有大節内諫諍於王外責傅相引經/義陳禍福至於涕泣謇謇忘已面刺王過王至掩耳起)¶
<pb:KR3k0055_WYG_105-20b>¶
(走曰郎中/令善媿人)　吾得其人(沈約宋書曰宋國初建當置郎/中令髙祖難其人謂傅亮曰今)¶
(用郎中令不可減袁曜卿也既而/曰吾得其人矣乃以王惠居之)¶
原詩晉潘尼贈吳王郎中令陸士衡詩曰東南之美曩¶
惟延州顯允陸生於今鮮(一作/尠)儔振鱗南海濯翼洪流¶
婆娑翰林容與墳丘玉以瑜潤随以光融乃漸上京羽¶
儀儲宫玩爾清藻味爾芳風泳之彌廣挹之彌沖崑山¶
何有有瑶有珉及爾同僚具惟近臣予渉素秋子登青¶
春媿無老成厠彼日新祁祁大邦惟桑與梓穆穆伊人¶
<pb:KR3k0055_WYG_105-21a>¶
南國之紀帝曰爾諧惟王卿士俯僂從命奚恤奚喜¶
増表晉陸機詣吳王表曰臣本吳人靖居海隅朝廷欲¶
抽引逺人綏慰遐外故太傅取辟殿下東到淮南發詔¶
以臣為郎中令¶
　　諸王國中尉一¶
原主盜賤　戒子孫(後漢書百官志注曰中尉職如郡/都尉主盜賊  漢書曰王吉為昌)¶
(邑中尉以數諫王得減死髠戒子孫/毋為王國吏及子駿遷趙内史棄官)　王甚憚焉　太¶
子不恱(邵氏家𫝊曰邵𢎞為中尉其為人方嚴不厲而/威王甚憚焉  魏志曰魏國既建楊俊遷中尉)¶
<pb:KR3k0055_WYG_105-21b>¶
(太祖征漢中魏諷反於鄴俊自劾詣行在所俊以身方/罪免牋辭太子太子不恱曰楊中尉便去何太髙逺也)¶
　増當時稍遷　漢髙初置(漢書曰鄭當時字荘陳人/也稍遷為魯中尉  漢書)¶
(曰髙帝初置/中尉掌武職)　分判國司　總統府事(事文𩔖聚云唐/置二人正九品)¶
(下掌分判國司事宋無其官禁又云元置府尉/從五品掌警嚴侍從檢校門  總統府中事)　原王¶
子陽賢良　韋𤣥成禮讓(漢書曰王吉字子陽少好學/眀經舉賢良為昌邑王中尉)¶
(王好游獵驅馳國中動作無節吉數諫政又韋𤣥成𫝊/云初宣帝寵姬張健伃男淮陽憲王好  事通法律上)¶
(竒其才有意欲以為嗣然因太子起於細微又早失母/故不忍也久之上欲感風憲王輔以禮讓之臣乃召拜)¶
(元成為淮/陽中尉)　宋昌曰代王仁賢　常麗曰王身恭儉(又/曰)¶
<pb:KR3k0055_WYG_105-22a>¶
(髙后崩諸吕謀為亂丞相陳平等共誅之謀立代王中/尉宋昌曰大王又長賢聖仁孝聞於天下故大臣因天)¶
(下之心而欲迎立大王大王勿疑端漢常麗為河間/獻王中尉王薨常麗以聞曰王身  行治温仁恭儉)¶
　　諸王國中尉二¶
原如郡都尉(漢書百官公卿表云成帝綏/和元年以中尉如郡都尉)　比二千石¶
(續漢書百官志云皇子封王其/郡為國置中尉一人比二千石)　以禦非常(後漢百官/表云武帝)¶
(太初元年改中尉更/名執金吾以禦非常)　司執姦邪(韋昭辨釋名曰執金/吾大中尉掌徼宫外)¶
(司執/姦邪)　公孫初見賜金(漢書曰梁孝王招延四方豪傑/齊人公孫詭多竒計初見日王)¶
(賜千金官至中尉/號曰公孫将軍)　邵𢎞不媿屋漏(邵氏家傳云邵𢎞/字徳裕為琅邪王)¶
<pb:KR3k0055_WYG_105-22b>¶
(中尉王甞候君晝息身随使者潛至君舍令使者進曰/王有命君徐理髪冠履俯伏盡禮然後讀之王與使者)¶
(羣立贍聽為之歎息曰古人稱不媿於屋漏其惟邵中/尉乎王忻晏言語晝夜無休君乃上書諫王王讀三四)¶
(瞿然失色謂左右曰思邵/中尉之言使人於今毛豎)　徐偃治民廉節(史記曰魯/申公弟子)¶
(為博士者十餘人孔安國至臨淮太守/徐偃為膠西中尉其治官民皆有廉節)　元成講論同¶
異(漢書曰韋元成為淮陽中尉與太守蕭/望之及五經諸儒講論同異於石渠閣)¶
　　諸王國常侍一¶
原州舉秀才　状出郡倅(晉書曰甘卓字季思郡命主/簿功曹察孝廉州舉秀才為)¶
(吳王常侍為陸雲嘲褚季野云前為/臨川丞後  常侍状出郡倅故嘲焉)¶
<pb:KR3k0055_WYG_105-23a>¶
　　諸王國常侍二¶
原龔舍聘為常侍(漢書龔舍𫝊云楚王入朝聞舍髙/名聘為常侍不得已随王歸國)¶
虞預轉為常侍(晉中興書㑹稽虞録云預/有學有才轉琅邪王常侍)　贊相威儀¶
獻納臧否(晉起居注云成帝延寧三年大國/置左右常侍贊相盛儀獻納臧否)¶
　　諸王國侍郎一¶
原王鑒文筆　孫秀校才(晉書曰王鑒少以文筆著稱/初為元帝琅邪王侍中  孫)¶
(盛晉陽秋云孫秀為趙王倫侍郎劉𢎞為琅邪内史/廉秀於倫遂為所信𢎞謂人曰孫秀校才其志難滿)¶
　　諸王國侍郎二¶
<pb:KR3k0055_WYG_105-23b>¶
原通𫝊敎令(晉百官表注云侍郎朝服武冠贊成威/儀通𫝊敎令大國置四人小國置二人)¶
趙定鼓瑟(桓譚新論曰宣帝元康神爵之間丞相奏能/鼓雅瑟者渤海趙定梁國龍徳召見温室拜)¶
(為侍/郎)　與諸子遊(魏略云司馬宣王為/侍郎應令與諸子遊)¶
　　諸王國典一¶
増鄧王稱相如　府中號學直(合璧事𩔖云唐盧照鄰/調鄧王府典籤王曰此)¶
(吾之相如韋玉海云裴曜卿為相王府典籤與&KR0122;/丘恱文學  利器更直備顧問府中號曰學直)¶
　　諸王國典二¶
原改為治書(職官録云漢制典書本曰尚書/改為治書國諱又改為典書)　掌國敎¶
<pb:KR3k0055_WYG_105-24a>¶
令(晉起居注云晉武置/典書令掌國敎令)　典衛王宫(又云晉武置學官/令主貢舉秀異典)¶
(衛王/宫)　詔選典令(乂云太康二年齊王攸國相上長史/闕典書令請求差選攸下令曰官人)¶
(叙才皆朝廷之事非國所/宜裁也其令自工請之)　増眀經髙第(新唐書云唐/休璟舉眀經)¶
(髙第為吳/王府典籤)¶
　　諸王長史一¶
原傾䣛酬接　治身清肅(晉書曰劉輿為魏郡太守東/海王越将召之或曰輿猶膩)¶
(也近則汙人及至越疑而御之輿宻視天下兵簿倉庫/牛馬器械水陸之形皆黙識之是時軍國多事每㑹議)¶
(輿既見越應機辨畫越傾䣛酬接即以為左長史治齊/書曰陸慧曉為晉熙王冠軍長史慧曉歴輔王政  身)¶
<pb:KR3k0055_WYG_105-24b>¶
(清肅僚佐以下造請起送之或謂慧曉曰長史貴重不/宜妄自謙屈荅曰我性惡人無禮不容不以禮處人)¶
　増随事匡正　悉為箴銘(獻徵録云董琰為趙王府/長史恭謹小心随事匡正)¶
(不為茍容忘又云劉淳為周藩右長史數有論諫雖游/衍燕閒弗  規諷如中和亭熙春堂蘭雪軒虛白齋悉)¶
(為筬銘欲王/知所警惕)　趙董極選　梁越交賢(又云趙季通為/趙府左長史董)¶
(荘簡為右長史兩人同心輔導當時親王輔導之良蓋/趙董為極選云  又云宋子環為梁府右長史小心恭)¶
(恪王敬禮之改越府右長史凡/持已處事如在梁府一府賢之)　兼六府事　進四門¶
箴(又云劉璟谷王年十三将封宣府上謂侍臣曰谷王/年少羽翼無人奈何諸大臣奏曰輔幼藩非忠勇敢)¶
(直不能閣門使劉璟其人也上頷之即日授谷王長史/敕提調肅遼慶寧燕趙六王府事  又云蕭用道為靖)¶
<pb:KR3k0055_WYG_105-25a>¶
(江王府右長史從王之國桂林作/端禮體仁遵義廣智四門箴以進)　梁溥介直　周積¶
温和(又云梁溥為秦府右長史臨事介直自王以下咸/敬信  又云周積為徳府長史矢心輔導每進講)¶
(色温氣和/啓沃良多)　獻詩寓規　進賦寓諷(又云張景眀為典/府左長史袁宗皐)¶
(為右長史景眀獻為善最樂詩以寓規諷正又云吳稷/為荆府左長史改徽府兩輔親藩引誼歸  進賢王箴)¶
(芸窗賦/以寓諷)　原越府稱三才　竟陵謂二佐(晉書曰劉輿/為東海王越)¶
(左長史越既總録以輿為上佐賓客滿筵文案盈几逺/近書記日有數千終日不倦或以夜繼之人人歡暢莫)¶
(不恱附命議如流酬對欵備時人服其能比之陳遵時/稱越府有三才潘滔大才劉輿長才裴邈清才  齊書)¶
(曰陸慧曉遷右長史時陳郡謝朏為左長史府公竟陵/王子良謂王融曰我府二上佐求之前世誰可為比融)¶
<pb:KR3k0055_WYG_105-25b>¶
(曰兩賢同時便/是未有前例)　増轉太子詹事　兼夏官尚書(山堂/肆考)¶
(云唐太宗轉李勣詹事謂曰我皃新登儲貳卿故長史/故有此除雖屈階資可勿怪也  新唐書云姚崇兼相)¶
(王府長史以母老納政歸侍月餘/復兼夏官尚書同鳳閣鸞臺三品)　伯賢白雲稾　殿¶
卿梁園集(列朝詩集云朱右字伯賢洪武七年授經晉/王擢晉王府長史有白雲稾行於世  許邦)¶
(才字殿卿嘉靖癸卯解元徳周二府/長史周王崇易序其詩曰梁園集)　著翦燈新話¶
著漢史筆記(又云瞿佑洪武中為周府右長史風情麗/逸著翦燈新話及樂府歌辭為時𫝊誦)¶
(又云胡粹中永樂中楚府右長史在王門/凡二十年忠心輔導著漢史筆記行於世)　構第名安¶
老堂　懸牌曰攄忠槐(獻徵録云陳南賓洪武二十二/年擢蜀府長史時蜀獻王好學)¶
<pb:KR3k0055_WYG_105-26a>¶
(禮士最號賢王南賓猶随事規諫王甚敬禮之造安車/以賜復為構第名安老堂  又云劉淳為周王右長史)¶
(端禮門夾路槐盛夏如蓋偶枯數幹淳歴陳咎徵進戒/於王王納其言脩省枯幹復榮王乃書一牌懸於樹曰)¶
(攄忠/槐)¶
　　諸王長史二¶
原決策帷幄(後魏書曰張兖上谷沮陽人好學有文才/太祖為代王遷為左長史決策帷幄太祖)¶
(器之禮/遇優厚)　侍宴升堂(吳志云張昭為/長史侍宴升堂)　人之表範(崔鴻/後趙)¶
(録曰張躍字世淵清河東武城人學敏才達雅善清談/石勒偉其議辨拜世子衛軍長史敕世子曰張長史人)¶
(之表範汝/其師之)　覘其醉醒(南史曰孔顗字思逺除安陸王/子綏後軍長史性使酒毎醉輒)¶
<pb:KR3k0055_WYG_105-26b>¶
(彌日不醒雖醉日居多而曉眀政事酉時判決未甞有/壅衆咸曰孔公一月二十九日醉勝他人二十九日醒)¶
(孝武毎欲引見/遣人覘其醉醒)　王府資重(梁張綰字孝卿自中軍宣/城王長史徙御史中丞武)¶
(帝使宣㫖曰為國之急惟在執憲䋲直用人本不限升/降晉宋代周閔蔡廓並以侍中為之卿勿疑是左遷時)¶
(宣城王府資/重故有此㫖)　増人倫儀表(山堂肆考云孔休源為梁/晉安王長史帝謂今以十)¶
(嵗兒委卿善匡翼之乃敕王曰孔/休源人倫儀表汝當毎事師之)　王畏其直(新唐書/云權萬)¶
(紀為韓州刺史徙吳王/長史王畏其直善遇之)　葛誠實告(獻徵録云葛誠為/燕府長史使入奏)¶
(事覘朝廷所為建文宻問燕府事誠具以實告/建文乃遣誠還燕使為内應靖難師起殺誠)　龍鐔¶
不屈(又云龍鐔為晉府長史靖難師起徵兵於晉/鐔以大義不可靖難後詔械鐔至不屈死之)　一¶
<pb:KR3k0055_WYG_105-27a>¶
言活數萬(列朝詩集云管訥華亭人洪武九年徵拜楚/王府紀善升左長史初從楚昭王破銅鼓之)¶
(蠻諸将欲殄其餘黨固争之得免/昭王曰管長史一言活數萬人)¶
増詩宋蘇軾和贈羊長史詩曰我非皇甫謐門人如摰¶
虞不特兩鴟酒肻借一車書欲令海外士觀經似鴻都¶
結髮事文史俯仰六十餘老馬不耐放長鳴思服輿故¶
我根塵在未免病藥俱念君千里足歴塊猶踟躕好學¶
真伯業比肩可相如此書久已熟救我今荒蕪欲慙桑¶
榆迫豈厭詩酒娛奏賦病未能草𤣥老更疎猶當距楊¶
<pb:KR3k0055_WYG_105-27b>¶
墨稍欲懲荆舒　元郭鈺和寄龍長史詩曰扇外風塵¶
素不干湖光遥送酒船寛錦牋𫝊草春詞好銀燭燒花¶
夜枕安四海交逰空老大百年世事半悲歡子真谷口¶
深相憶黄獨無苖深雪寒　虞集訪杜𢎞道長史不值¶
詩曰雨浥輕塵道路乾朝囬随處借花看牆東千樹垂¶
楊栁飛絮時來近馬鞍　眀秦府長史茅大方端禮樓¶
進講奉教賦詩次繆紀善韻詩曰百二河山重鎮雄金¶
城環繞宛如龍南樓勢揷金冥表東井光連紫極中書¶
<pb:KR3k0055_WYG_105-28a>¶
演九疇宣帝範詩歌二雅正王風儒臣進講思陳戒敢¶
學揚雄賦漢宫　何景眀荅雷長史詩曰十載寒氊鄭¶
畫師風流文采更堪思朱門鼓瑟官仍達青殿揮毫出¶
毎遲百里風煙還薄暮孤城雨雪已多時極知嵗晚傷¶
心切起傍官梅自詠詩　又送雷長史詩曰彤管先朝¶
随帝子白頭今日奉王孫漢庭亦羡相如美楚客重看¶
賈傅尊花下圖書開玉殿日髙琴瑟在朱門十年亭閣¶
淮西宴腸斷梁王雪夜尊　李夢陽送王長史入覲詩¶
<pb:KR3k0055_WYG_105-28b>¶
曰帝里花應待王筵醴暫違舟從春水上人是錦衣歸¶
日月瞻新衮風雲壯舊畿辭朝君即返莫賦北山薇¶
李攀龍苦熱憶許長史詩曰河朔風流避暑年平臺此¶
日更翩翩客惟枚叔元稱叟主是梁王雅好賢兔苑近¶
含嵩少雪雁池遥動廣陵天故人苦熱心同渇安得金¶
漿共爾傳　又許殿卿擢左長史詩曰萬里襜帷遇主¶
恩長裾一再歴寒温諸侯賓客梁園盛帝子官僚相國¶
尊誰為從旁驂駟馬自應虛左過夷門況兼詞賦凌雲¶
<pb:KR3k0055_WYG_105-29a>¶
氣漢署風流那可論　沈眀臣送周象賢赴襄國長史¶
詩曰送君芳草路落日且徘徊倚相元官楚襄王故愛¶
才地當巫峽盡天入漢江廽莫學長沙傅湘纍弔不囬¶
　張九一送伯宗髙為景府長史詩曰方城紫氣鬱嵯¶
峨帶礪今看帝子過礪指恒山為泰岳帶環溳水作黄¶
河朝廷禮數元王異賓客文章宋玉多在昔曳裾應不¶
賤休從華髮怨蹉跎¶
増制唐蘇頲授崔子源岐王府長史制曰具官崔子源¶
<pb:KR3k0055_WYG_105-29b>¶
地緒清茂風襟亮拔有如繩之直懐匪石之心學不為¶
人文能飾吏憲曹白簡秋隼曽飛禮闈青縑晨鳬就列¶
睠於藩邸親則舅甥俾踐端寮宜膺錫命　元稹授薛¶
昌族等王府長史制曰敕建邦之王府置長史司馬以¶
紀&KR0122;屬之秩序而稽其職業也前寧州刺史薛昌族前¶
泌州刺史烏重儒等皆勲伐之子孫並良能之牧守朕¶
河山在念肻忘奨勞藩邸求才實思髙選昔阮孚以嘯¶
詠自樂龎秀有忠烈可嘉更任王宫咸稱國器今之榮¶
<pb:KR3k0055_WYG_105-30a>¶
授其在兹乎佇移汝理郡之方以助予維城之固¶
増碑唐張說邠王府長史隂府君碑曰公諱某字某武¶
威姑臧人也承禮樂之峻胄稟清眀之異姿天生粹靈¶
氣含真素尚東郭以自逸與南容之不廢拜命宜城王¶
府記室參軍入為慶王友轉太子中允又拜國子司業¶
邠王府長史或舉徳以進或尚閑而退不失其正達識¶
推髙¶
　　王府諮議一¶
<pb:KR3k0055_WYG_105-30b>¶
増曳裾　束帶(元稹授王自勵原王府諮議制擢授曳/裾之寮  白居易重授李晟通事舍人)¶
(王府諮議制可使束/帶曳裾為吾謁者)　蕭用道改官　董文用參議(獻/徵)¶
(録云蕭用道為靖江府直史王敬重之時詔百司復舊/制罷直史司為諮議所改為諮議無幾陞諮議所為長)¶
(史司遂陞右長史王元史云董文用以兵部郎中參議/都元帥府事時諸  哲伯特穆爾鎮西方其下縱横需)¶
(索文用坐幕府輒面折以法其徒譖文用於王王遣其/傅訊文用文用因歴指不法者數十事其傅白王王召)¶
(文用謝之曰郎中持此以事朝/廷宜勿怠自是省府事頗立)¶
　　王府諮議二¶
増官陞王邸(孫逖授郭元融/寧王府諮議制)　官彼王門(孫逖授李夷/吾榮王府諮)¶
<pb:KR3k0055_WYG_105-31a>¶
(議制官/彼王門)¶
増制唐元稹授郭皎冀王府諮議制曰敕郭皎材任爪¶
牙姻連肺腑領轅門之右廣假桂苑之元寮夙著威名¶
甞頒勇爵元戎啓狀慶澤覃恩宜輟豹韜之雄以資雁¶
沼之畫¶
増碑唐孫逖滕王府諮議杜公神道碑曰公諱義寛東¶
都濮陽人也承邁種之遺訓體清醇之上姿童而典學¶
冠而好古貞觀中拜饒州刺史遷蘇州司馬遷滕王府¶
<pb:KR3k0055_WYG_105-31b>¶
諮議其所在也使者升聞其所去也邦人頌徳且有兼¶
官之拜固實大宗之屏宜享三夀以諧百工天難諶斯¶
不可黷已¶
　　王府東西閣祭酒¶
増任敬臣孝行　蘇世長却賂(玉海云任敬臣以孝行/為越王西閣祭酒許王)¶
(文學觀新唐書云蘇世長為天策府軍諮祭酒引為學/士貞  初使突厥與頡利争禮不屈拒却賂遺朝廷壮)¶
(之/)¶
　　王府司馬一¶
<pb:KR3k0055_WYG_105-32a>¶
増藩寄　憲寮(常衮授李友信蜀王府司馬制久淹海/隅尋易藩寄  杜牧授康從固翼王府)¶
(司馬制曳裾憲/寮用示恩寵)　超宗怨望　王晞遨逰(山堂肆考云/南宋謝超宗)¶
(為黄門郎出為南郡王中軍司馬人問曰承有朝命定/是何府超宗荅曰不知是司馬為是司驢既是驢府正)¶
(應為司驢有司奏以怨望免未乂云後魏王晞為常山/王司馬在并州雖戎馬塡委  甞以世務為累良辰羙)¶
(景嘯詠遨逰以談讌為/事士人謂之方外司馬)　位加輔國　兵統南衙(白帖/云龎)¶
(秀為司馬位加輔國将軍相新唐書云袁恕已知相/王府司馬與誅二張又從  王統南衙兵備非常)¶
蘇慎行羙名　劉禕之師矩(又云蘇勗字慎行&KR0118;魏王/㤗府司馬博學有美名泰)¶
(重之孝孔帖云劉禕之拜相王府司馬帝謂曰卿/家忠  朕子頼卿師矩冀&KR0363;在麻不扶而直也)¶
<pb:KR3k0055_WYG_105-32b>¶
　　王府司馬二¶
増蘇良嗣諫王(事文𩔖聚云蘇良嗣髙宗時為周王府/司馬王年少不法良嗣數諫王以法繩)¶
(府官不職者甚/見尊憚帝異之)　潘好禮諫王(新唐書云潘好禮開元/初為邠王府長史王為)¶
(滑州刺史好禮兼府司馬知州事王御下不能肅有詔/好禮檢督王家農日王出獵好禮遮道諫王不許乃卧)¶
(馬下呼曰今農在田王何得非時暴禾稼以捐/下人要先踐殺司馬然後聽所為王慙為還)¶
増詩元貢師泰送淮王府蒲司馬西還詩曰重弓滿引¶
鳴鏑和飜身躍馬渡黄河日髙射獵王半醉軍中司馬¶
功最多白狼西來獻天子腰間玉龍鱗甲紫寳書緘奏¶
<pb:KR3k0055_WYG_105-33a>¶
動宸京黄封御酒貺邉庭弦蒲汭鞠幾千里芳草萋萋¶
春似水鳥聲山色不勝情枚生作賦才難比¶
増制唐蘇頲授田幹之温王府司馬制曰具官田幹之¶
聿脩厥徳孝稱於百行無玷斯言慎比於三復文儒毎¶
固其業清白用𫝊其範拜郎仙署已題京兆之名為相¶
寵藩式贊河間之美¶
增碑唐李華慶王府司馬徐府君碑曰君諱堅字某東¶
海郯人也父大理卿有功君直温秉廉深於徳行祖考¶
<pb:KR3k0055_WYG_105-33b>¶
之訓叢乎厥躬歴邵王府戸曹後為岐王府司馬轉慶¶
王府階朝議大夫襲封東莞侯不登期頤不至大官恵¶
文太子之在岐邸膚敏好學上最器念四時鍾渥澤賓¶
客多詞人君毎引道書滿盈之誡以扶俊徳忠也銘曰¶
三命益恭慶祚猶鍾矧我大理金人門宗扞蔽皇家枝¶
梧羣兇百族感慕大哉勲庸克生茂徳山鎮泉塞卷以¶
道風舒為士則如何喆人終始藩國¶
　　王府侍讀(贊讀同/)¶
<pb:KR3k0055_WYG_105-34a>¶
増元度徳業　思廉節義(隋書曰楊汪字元度勤學為/周冀王侍讀王甚重之每曰)¶
(侍讀徳業優深孤之穆生也僚唐書曰姚思廉初為代/王侍讀屬義師入京城時府  駭散惟思廉侍不離其)¶
(側義師入殿門思廉謂之曰唐公舉兵本匡王室卿等/不宜無禮於王衆服其言於是布列階下太宗居藩引)¶
(為文學及親征徐元朗思廉時在洛陽太宗甞言及隋/亡之事歎曰姚思廉不懼兵刃以眀大節求之古人亦)¶
(何以加也因賜物百叚遺其書/曰想卿節義之風故有斯贈)　著訓十篇　歴侍四¶
王(新唐書云丁公著為直學士充皇太子諸王侍讀因/著太子諸王訓十篇  合璧事𩔖云徐&KR0389;更潞沛豫)¶
(周諸王侍讀四王/之門從容經席)　才如仲宣　職兼詹事(翰苑新書/云徐摛髙)¶
(祖謂周捨曰我欲求一文學俱長兼有行者令與晉安/王緯游處捨曰臣外弟徐摛形質短小若不勝衣而堪)¶
<pb:KR3k0055_WYG_105-34b>¶
(此選髙祖曰必有仲宣之才無問其容貌乃以摛為侍/讀  山堂肆考曰宋周必大辭免兼太子詹事奏狀近)¶
(嵗以來必於近臣中擇甞/任王府侍讀者就兼是職)¶
　　王府侍讀二¶
増無定員(玉海云侍/讀無定員)　改官名(記纂淵海云徽宗政和/七年張大亨奏竊見講)¶
(讀之官在天子謂之侍講侍讀而在諸王府者亦有侍/講侍讀官號比擬稱謂相紊詔諸王府侍讀改為贊讀)¶
(侍講改/為直講)　閉影朱門(又云梁陶弘景為諸王侍讀雖在/朱門閉影𢎞交外務惟以披閲為)¶
(事/)　承恩兩宫(山堂肆考云唐徐岱充皇太子及/舒王侍讀承兩宫恩顧時無與比)¶
　　王府直講一(侍講同/)¶
<pb:KR3k0055_WYG_105-35a>¶
増師範　賓禮(翰苑新書元和冊太子赦文曰歸登吕/元膺宜侍講承華師範磐石可充諸王)¶
(太子侍講時又云大觀二年定王嘉王府侍講沈錫奏/真宗皇帝  以張士遜為王友命王荅拜以示賓禮今)¶
(講讀輔翼之官職在訓導亦王之/友傅也可如王友例令王荅拜)　孫奭賜紫　大猷¶
賜札(彚苑云至道二年以孫奭為諸王府侍講賜紫衣/  山堂肆考云宋張大猷在王邸讀資治通鑑夀)¶
(皇嘉納暇日/賜札和詩)　勸講親賢　因事書冊(翰苑新書李淇/水制云勸講親)¶
(賢之地之又云李浩兼恭王府直講在王府因事以及/時政書  於冊上或見之王亦愛重公他日補外屢年)¶
(乃歸王忻然曰/李直講來矣)　為潛邸說書　命皇子從學(元史云/陳顥為)¶
(仁宗潛邸說書仁宗居懐慶顥從行日開陳以古聖賢/居艱貞之道  又云實黙世祖命皇子真金從黙學賜)¶
<pb:KR3k0055_WYG_105-35b>¶
(以玉帶鉤諭之曰此金内府故物汝老/人佩服為宜且使我子見之如見我也)¶
　　王府直講二¶
増髙選經佐(睠彼藩邸髙選經/佐出除姚元之制)　常參官充(翰苑新書/云太平興)¶
(國四年别置侍/講以常參官充)　校正九經(又云孫奭為諸王府/直講校正九經正義)　展¶
閱五經(山堂肆考云唐蕭徳言展閱五經必盥濯束帶/危坐對之髙宗為晉王時詔徳言講經授業及)¶
(升東宫仍/兼侍讀)　說宗朱熹(又云彭龜年為嘉王府直講因/講魯荘公不能制其母曰母不)¶
(能制當制其侍御之人王問此誰之說/對曰朱熹也自後毎講必問熹說何如)¶
　　王府翊善(紀善附/)¶
<pb:KR3k0055_WYG_105-36a>¶
増置一人　為兼官(翰苑新書云太平興國四年置翊/善一人  又云孝宗初就傅范元)¶
(長以待制兼資善堂翊善自是率以從官為之其/後親王府不復除第以朝士兼贊讀直講而已)　諫¶
假山　進渾儀(又云姚坦為益王府翊善王甞作假山/召僚屬置酒觀之坦獨俛首不觀曰但)¶
(見血山安得假山王驚問對曰坦在田舍時見州縣督/稅捕人鞭笞血流滿身此假山皆民租賦所出非血山)¶
(而何太宗亦為假山未成有以坦言告於上者上曰傷/民如此何以山為亟命毁之  山堂肆考云黄裳為嘉)¶
(王翊善因王誕日乃作渾天儀以獻更/為歌詩以勉王進學如天而不息也)　充以度支¶
輟為諫官(又云治平三年以尚書度支郎中王稷臣直/集賢院充頴王府翊善  又云邵亢英宗諭)¶
(穎王曰以翊善端直樸厚輟為諫官/矣王出道帝語遂以制誥知諫院)　申翊宗藩　竭¶
<pb:KR3k0055_WYG_105-36b>¶
誠親邸(又云胡文恭行王渙制云申翊宗藩曽恵訓之/不倦  又云胡文恭行向士安制云竭誠親邸)¶
　召對羣玉殿　侍宴太清樓(山堂肆考云邵亢為頴/王府翊善召對羣玉殿)¶
(英宗訪以世務稱之曰學士真國器室又云宋治平中/宗室四千餘人親王置翊善侍講記  餘則宫院都講)¶
(教授嵗時有嘉慶事則/侍宴崇政殿或太清樓)　黄裳宗朱熹　趙鼎薦范沖¶
(又云宋黄裳字勉仲為嘉王府翊善光宗諭之曰嘉王/進學皆卿之功裳謝曰若欲追宗古先哲王當尋天下)¶
(第一等人乃可帝問為誰裳以朱熹對瑗又云趙鼎請/以行宫新作書院為資善堂命建國公  恵讀且薦徽)¶
(猷閣待制范沖/兼太子翊善)¶
増制眀李夢陽戲贈周紀善詩曰廣文先生何為者十¶
<pb:KR3k0055_WYG_105-37a>¶
欲出門九借馬只今徒歩襄水濱衰&KR0066;漠漠常風塵鳳¶
凰在笯雞啄食苜蓿闌干半青黒君不見楚筵醴罷暮¶
歸來甑塵妻子無顔色　王翰送成紀善省親闗中詩¶
曰端門賜告得馳歸雪霽河溝浄不泥寒度雁聲天逺¶
近早行林影月髙低河源出塞金繩直嶽色連雲翠蓋¶
齊戲綵髙堂稱夀畢歸期先報薊門西¶
　　王府記室參軍一(諸參軍附/)¶
増掌書檄　委文翰(新唐書云唐皎武徳初為秦王府/記室從王征討掌書檄  又云韋)¶
<pb:KR3k0055_WYG_105-37b>¶
(承慶補雍王參軍/府中文翰悉委之)　斥巧言　對行優(合璧事𩔖云竇/偁為晉府記室)¶
(賈琰為判官毎諸王宗室宴集琰必怡聲下氣褒贊㨗/給偁叱之曰賈氏子何巧言令色之甚獨不媿於心耶)¶
(各又云畢士安兼冀王府記室參軍端拱中詔王府官/  上所為文帝問近臣曰文吾既知之其行孰優皆以)¶
(士安對帝喜曰是/也以本官知制誥)　人物志　王佐才(新唐書云李守/素署天䇿府倉)¶
(曹參軍通氏姓學世號肉譜虞世南曰昔任彦昇通經/時稱五經笥今以倉曹為人物志可乎  孔帖云杜如)¶
(晦秦王引為府兵曹參軍時府屬多外遷王患之房喬/曰如晦王佐才也大王欲經營四方舍如晦無共功者)¶
(王驚曰非公/言我幾失之)　專掌文疏　式瞻儀刑(事文𩔖聚云東/海王越以孫恵)¶
(為記室參軍專掌文疏毎造書檄或驛馬催之應命立/成  晉中興書曰王承少而沖澹太尉王衍雅重之東)¶
<pb:KR3k0055_WYG_105-38a>¶
(海王越以為記室參軍敕子玭曰閑習儀度不如式瞻/儀刑諷味遺言不如親承音㫖王參軍人倫之表汝其)¶
(師/之)　出入十年　經營四方(孔帖云房喬太宗以燉煌/公徇渭北謁轅門署渭北)¶
(道行軍記室參軍公為秦王授府記室征伐未甞不從/衆争取珍怪喬獨收人物致幕府王甞曰漢光武得鄧)¶
(禹門下益親今我見喬猶禹也居府出入十年軍/符府檄駐馬即辦  下見前杜如晦王佐才事)　以¶
史館為　自奉常司(翰苑新書云大中祥符五年以直/史館晏殊為昇王府記室參軍)¶
(又云曲阜行辛雍制云維朕叔父為時賢王宜得良士/使從而游以爾樸茂静重有規矩輟自奉常往司管記)¶
　謹恪有守　自處澹如(又云太宗以王龜從等為陳/王韓王冀王府記室參軍諭)¶
(龜從等曰諸子生深宫未知世務必資良士贊導為善/使日聞忠孝之道卿等謹恪有守故兹謹選各宜勉之)¶
<pb:KR3k0055_WYG_105-38b>¶
(在又云鄭雍元豐中為皇弟嘉王府記室參軍/  王府幾十年不遷而自處澹如土論歸重)　論天¶
下事　作富貴箴(合璧事𩔖云神宗初就外傅以韓維/為王府記室神宗甞與維論天下事)¶
(語及功名維曰聖人功名因事始見不可有功名心神/宗拱手稱善  又云孫覺遷昌王府記室參軍王禮之)¶
(問終身之戒覺為陳/諸侯之孝作富貴箴)　賦詩賜銀鍾　上書賜黄金(又/云)¶
(杜淹秦王引為天䇿府兵曹參軍文學館學士甞侍宴/賦詩尤工賜銀鍾  又云薛收授天策府記室參軍甞)¶
(上書諫王畋獵王荅曰覽卿所陳知成我者/卿也眀珠兼乘未若一言今賜黄金四十鋌)　豈可游¶
外府　屈以重吾府(彙苑云王勵仕梁為河東王功曹/王出鎮勵将随之藩張瓚時典選)¶
(曰王生才地豈可游外府乎奏為太子洗馬軍孔帖云/韋思謙沛王府長史皇甫公義引為倉曹參  謂曰公)¶
<pb:KR3k0055_WYG_105-39a>¶
(非池中物屈公為/數旬客以重吾府)　蘇瓌擢參軍　世南轉記室(玉海/云蘇)¶
(瓌擢豫王府録事參軍徳新唐書云虞世南陳文帝召/為建安王法曹參軍至  初除西陽王友秦王滅建徳)¶
(引為府參/軍轉記室)　陳拜起進趨之節　有直諒多聞之益(翰/苑)¶
(新書云神宗封淮陽王頴王韓維皆為記室參軍王毎/事咨訪維悉心以對至拜起進退趨揖之容皆陳其節)¶
(寮又云初寮除李彌大制云朕以賢王将就外傅推兹/  屬歴選在廷庶幾朝夕正士之親先有直諒多聞之)¶
(益擢參王府/蓋莫汝宜)¶
　　王府記室參軍二¶
増衡陽王記室(沈約宋書曰孔顗署衡陽王義季記室/奉牋固辭曰記室之局實惟華要自非)¶
<pb:KR3k0055_WYG_105-39b>¶
(文行秀敏莫敢居之顗學不崇實性又疎惰何/可以屬知祕記秉筆文闈假吹之尤方斯匪濫)　邵陵¶
王記室(太平御覽三國典略曰顔晃字克眀琅邪臨沂/人也少孤貧有詞采解褐梁邵陵王綸兼記室)¶
(參軍時東宫學士庾信常使於府王使晃接對信輕其/尚少曰此府兼記室幾人晃荅曰猶少於宫中學士)¶
　博陵王記室(隋書曰魏澹專精好學善屬文/齊博陵王濟聞其名引為記室)　以楊¶
礪為諭徳(山堂肆考云宋楊礪字汝礪真宗為襄王時/以礪為記室王甚重之及建東宫以為太子)¶
(右諭徳真宗即位/召為翰林學士)　擢陳薦為諭徳(又陳薦字彦升神/宗為頴王時薦為)¶
(王府記室參軍及/升儲擢為諭徳)　講說帳中常見許重(元史云董文/用世祖在潛)¶
(藩命文用主文書講/說帳中常見許重)　軍旅文檄悉出其手(又云張礎/亷希憲薦)¶
<pb:KR3k0055_WYG_105-40a>¶
(於世祖潛邸從伐宋凡徵/發軍旅文檄悉出其手)¶
　　王府大小學敎授¶
増南宫　北宅(翰苑新書云太宗至道元年以員外郎/孫蠙充皇姪皇孫敎授時中書言今皇)¶
(姪皇孫是環衛之職以敎授為名從之真宗咸平元年/以朱昻兼南宅敎授張蔚兼北宅敎授嘉祐以來置諸)¶
(宫敎授立講書課試規罰之法南朝野雜記云咸平初/命諸王府官分兼南北宅敎授  宫者太祖太宗諸王)¶
(之子孫處之所謂睦親宅也北宫者/魏悼王子孫處之所謂廣親宅也)　三省各選　六¶
箴分賜(山堂肆考云宋元祐中詔諸宫學敎授員闕選/所舉學官及可為師表可備講讀者補之不足)¶
(則三省各選京朝官有出身年四十以上者充之藩翰/苑新書云吳充兼吳王宫敎授以嚴見憚英宗在  邸)¶
<pb:KR3k0055_WYG_105-40b>¶
(心重之為宗室六箴以獻一曰視二曰聴三曰好四曰/學五曰進徳六曰崇儉仁宗命分寫徧賜皇族英宗書)¶
(之座/右屏)以經義啓廸　　陳聖賢出處(又云劉章紹興中/兼普安恩平兩王)¶
(府敎授事王邸閱數嵗以經義史學啓廸掖導受知孝/宗自此始  又云周孟陽嘉祐中為澤王潤王宫敎授)¶
(英宗辭命皆孟陽為之贊導勤至陳聖賢出處之方古/今禍福之變以為箴規英宗起拜曰往時敎授止於文)¶
(章筆研爾今長者/幸敎之乃至此)　選履行端慤　舉士行樸厚(又云/仁宗)¶
(甞曰諸宫院教授非止講習經㫖亦須選履行端慤者/於是以張維翰充  又云治平四年詔諸宫院敎授須)¶
(舉士行樸厚確有/經術衆所共推者)　真天子門生　與講官賓主(彙苑/云紹)¶
(興二十五年以趙逵兼普安恩平王府敎授逵時為禮/部郎及引對上曰卿乃朕自擢秦檜日薦士曽無一言)¶
<pb:KR3k0055_WYG_105-41a>¶
(及卿以此知卿不附權貴真天子門生也主又云吳申/為睦親宅都講初宗室坐序爵仍自為賓  講官位主)¶
(席之東隅申不肻坐且曰宗室當以親族尊卑為序與/講官分賓主再移書大宗正宗正不能&KR1177;因内朝出二)¶
(書英宗是之宗室/正講席自申始)¶
　　王府&KR0122;¶
増三命　百石(太平御覽云漢書府&KR0122;比古之元士皆/三命也  又云漢舊注曰或曰漢初&KR0122;)¶
(史辟皆上言故有秩皆比命士其所不言/則為百石屬其後皆自辟故通為百石云)　數諫東平¶
　有稱京師(東觀漢記曰吳良東平王蒼辟為西曹&KR0122;/數諫正蒼多善策蒼上表薦良眀帝拜為)¶
(議郎曰晉中興書曰荀闓字道眀有稱京師為/之語  洛中英荀道眀大司馬齊王辟以為&KR0122;)¶
<pb:KR3k0055_WYG_105-41b>¶
　　王府官屬雜附¶
増山堂肆考曰漢王駿吉子也遷趙王内史不願為王¶
府屬即棄官去　新唐書曰于志寧識褚亮於囚中遷¶
天策府中郎文學館學士引亮與同列　玉海曰沛王¶
召王勃為府修撰論次平臺祕略　山堂肆考曰唐韋¶
湊入為相王府屬時姚崇兼府長史曰韋子識逺文優¶
吾恨晚得之　元史曰陳佑博通經史時諸王得自辟¶
官屬穆王府署佑為府尚書賜其父母銀十鋌錦衣一¶
<pb:KR3k0055_WYG_105-42a>¶
　襲王分土陜洛表為河南府總管　列朝詩集曰桂衡¶
　洪武中授谷府奉祠刻意於詩日課不輟　又曰寧獻¶
　王𢎞奨風流海寧胡奎以儒雅名請為世子師傅者七¶
　年告老而歸為輯其詩文序而𫝊之¶
　¶
　¶
　¶
　¶
<pb:KR3k0055_WYG_105-42b>¶
　¶
　¶
　¶
　¶
　¶
　¶
　¶
御定淵鑑𩔖函卷一百¶
