# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.759030
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二十二
<pb:KR3k0055_WYG_027-1a>¶
　欽定四庫全書¶
御定淵鑑𩔖函卷二十二¶
　　歳時部十二(旱稔水澇荒救水災附/豐    凶    人飢附)¶
　　　旱一¶
　增尚書曰曰僭恒暘若　原洪範五行傳曰旱所謂常¶
　陽不謂常陽而謂旱者以為災也旱之為言乾萬物傷¶
　而乾不得水也君持亢陽之節暴虐于下興師旅勤衆¶
　勞民以起城邑臣下悲怨而心不從故陽氣盛而失度¶
<pb:KR3k0055_WYG_027-1b>¶
　故旱災應也　毛詩曰倬彼雲漢昭回于天王曰於乎¶
　何辜今之人天降喪亂饑饉薦臻靡神不舉靡愛斯牲¶
　圭璧既卒寧莫我聽旱既太甚蘊隆蟲蟲不殄禋祀自¶
　郊徂宮上下奠瘞靡神不宗旱既太甚滌滌山川旱魃¶
　為虐如惔如焚我心癉暑憂心如熏　韋曜毛詩問曰¶
　雲漢之詩旱魃為虐傳曰魃天旱鬼也箋曰旱氣生魃¶
　天有常神人死為鬼不審旱氣生魃奈何答曰魃鬼人¶
　形眼在頂上天生此物則將旱也天欲為災何所不生¶
<pb:KR3k0055_WYG_027-2a>¶
而云有常神者耶　增禮記月令曰仲春行夏令則國¶
乃大旱煖氣早來　原周禮曰司巫掌羣巫之政令若¶
國大旱則率巫而舞雩　増又曰女巫掌歳時祓除釁¶
浴旱暵則舞雩左傳曰龍見而雩穀梁曰雩者為旱求¶
也　原春秋考異郵曰旱之言悍也陽驕蹇所致也¶
春秋繁露曰水干土則大旱　增續漢書曰郡國旱公¶
卿行雩禮求雨閉諸陽門衣皁衣興土龍立土人舞童¶
二佾七日一處　又曰郡國旱各掃除社稷公卿官長¶
<pb:KR3k0055_WYG_027-2b>¶
以次行雩禮求雨也　原管子曰春不收枯骨朽胔伐¶
枯木而去之則夏旱至矣　増莊子曰大旱金石流土¶
山焦而不熱　原山海經曰泰華之山削成而四方有¶
蛇名曰肥遺六足四翼見則天下旱　又曰東荒北隅¶
有山名土丘應龍處南極殺蚩尤夸父不得復上故下¶
數旱旱而作龍應之乃得大雨　黄帝占書曰日中三¶
足烏見者大旱赤地　師曠占曰歳欲旱旱草先生旱¶
草者蒺藜也　京氏别對災異曰久旱何曰人君無施¶
<pb:KR3k0055_WYG_027-3a>¶
澤惠利于下則致旱也不救即蝗蟲殺穀其救也省讁¶
罰行寛大惠兆民勞功吏賜鰥寡廩不足　神農求雨¶
書曰春夏雨日而不雨甲乙命為青龍又為火龍東方¶
小童舞之丙丁不雨命為赤龍南方壯者舞之戊己不¶
雨命為黄龍壯者舞之庚辛不雨命為白龍又為火龍¶
西方老人舞之壬癸不雨命為黑龍北方老人舞之如¶
此不雨潛處闔南門置水其外開北門取人骨埋之如¶
此不雨命巫祝而暴之不雨神山積薪擊鼓而焚之¶
<pb:KR3k0055_WYG_027-3b>¶
神異經云南方有人長二三尺袒身而目在頂上行走¶
如風名曰魃所見之國大旱赤地千里一名狢遇者得¶
之投溷中乃死旱災消也¶
　　旱二¶
增尸子曰湯之救旱也乗素車白馬著布衣身嬰為牲¶
禱于桑林之野　世說曰湯時大旱七年雒川竭煎沙¶
爛石乃使持三鼎祝山川教祝曰政不節耶使人疾耶¶
賄賂行耶讒夫昌耶宮室崇耶女謁盛耶何不雨之甚¶
<pb:KR3k0055_WYG_027-4a>¶
耶　原洪範五行傳曰魯桓公五年大雩旱也先是公¶
弑君而立有自危之心而下有怨懟之氣外結大國娶¶
于齊以為夫人後比二年天子使大夫来聘極上得天¶
子意憑大國之心則有亢陽之意以御臣下興邢丘之¶
役以勞百姓則臣下離心而不從故應是而秋大旱¶
增又曰魯宣公十年秋大旱時公興師與齊伐葉夫伐¶
國亢陽蓋師旅百姓所不欲也應時大旱　原左傳曰¶
衞大旱卜有事于山川不吉甯莊子曰昔周饑克殷而¶
<pb:KR3k0055_WYG_027-4b>¶
年豐天其或者欲使衞討邢乎從之師興而雨　又曰¶
夏大旱公欲焚巫尫臧文仲曰非旱備也脩城郭貶食¶
省用務稼勸分此其務也巫尫何為天欲殺之則如勿¶
生若能為旱焚之滋甚公從之是歳饑而不害　韓子¶
曰晉公使師曠奏清徵師曠曰清徵不如清角平公曰¶
清角可得聞乎師曠曰君徳薄不足以聽之聽之將恐¶
有敗公曰寡人老矣所好者音願遂聽之師曠不得已¶
而鼓之一奏之有雲從西北方起再奏之大風至大雨¶
<pb:KR3k0055_WYG_027-5a>¶
隨之裂帷幕破爼豆墮廊瓦坐者散走平公恐懼伏于¶
廊室晉國大旱赤地三年平公之身遂癃病　左傳曰¶
鄭大旱使屠擊有事於桑山斬其木不雨子産曰有事¶
于山藝山林也而斬其木其罪大矣　晏子曰齊大旱¶
公召羣臣問曰天不雨久矣民且飢色吾使人卜之祟¶
在髙山廣澤寡人少賦斂以祠靈山可乎羣臣皆莫有¶
對者晏子進曰不可祠此無益也夫靈山固以石為身¶
以草木為毛髮天久不雨髮將燋身將熱彼獨不欲雨¶
<pb:KR3k0055_WYG_027-5b>¶
乎祠之何益　家語曰孔子在齊齊大旱春饑哀公問¶
于孔子曰旱如之何孔子曰凶年則乗駑馬力役不興¶
馳道不脩祈以幣玉祭事不懸祀以下牲此則賢君自¶
貶以救民之禮也　禮記曰歳旱穆公召縣子而問焉¶
曰天久不雨吾欲暴尫而奚若曰天則不雨暴人之疾¶
子虐毋乃不可與然則吾欲暴巫而奚若曰天則不雨¶
而望之愚婦人于以求之毋乃已疏乎徙市則奚若曰¶
天子崩巷市七日諸侯薨巷市三日為之徙市不亦可¶
<pb:KR3k0055_WYG_027-6a>¶
乎　莊子曰梁君出獵見白鴈羣君欲射之道有行者¶
駭之君怒欲射行者其御公孫龍下車撫矢曰昔先公¶
時大旱三年卜之以人祠乃雨公下堂頓首曰吾所以¶
求雨以為民也吾自當之言未卒而天大雨方千里者¶
何徳于天而惠于民也今君王以白鴈而欲殺人乎¶
汝南先賢傳曰𡊮安為楚相會楚王英事互相牽引拘¶
繫者千餘人三年而獄不决坐掠幽而死者百餘人天¶
用災旱赤地千里安受拜即控轡而行既到决獄事人¶
<pb:KR3k0055_WYG_027-6b>¶
人具録其辭狀本非首謀為主所引應時理遣一旬之¶
中延千人之命其時甘雨滂霈歳大豐稔　東觀漢記¶
曰和熹鄧后稱制京師旱至五月朔太后幸雒陽寺省¶
庶獄舉寃囚杜冷不殺人自誣被掠羸困使輿見畏吏¶
不敢自理吏將去微疾舉頸若欲有言太后察視覺之¶
即呼還問狀遂信即時收令下獄抵罪尹左遷行未還¶
宮澍雨大降　孔叢子曰子豐拜髙第御史建初元年¶
歳大旱乃上疏曰臣聞為不善而災報得其應也為善¶
<pb:KR3k0055_WYG_027-7a>¶
而災至遭時運也陛下即位日新視民如傷而不幸耗¶
旱時運之會耳非政敎之所致也昔成湯遭旱因自責¶
減御損膳而大有年天意者陛下未為成湯之事焉天¶
子納其言而從之三日雨即降轉拜黄門侍郎典東觀¶
事　㑹稽典錄曰夏香字曼卿永興人也為農夫香挺¶
然特立明果獨斷年十五縣長葛君出臨虚里㑹客飲¶
宴時郡遭大旱香進諫曰昔殷湯遭旱以六事自責而¶
雨澤應澍成王悔過偃禾復起自古先聖畏懼天異必¶
<pb:KR3k0055_WYG_027-7b>¶
思變復以濟民命今始罹天災縣界獨甚未聞明達崇¶
殷周之徳臨祭獨歡百姓枯瘁神祗有靈必不享也百¶
姓不足君孰與足宜當還寺長即罷會身捐俸祿以贍¶
飢民　漢書曰東海孝婦少寡無子養姑甚謹姑告鄰¶
人曰孝婦養我勤苦哀其無子守寡我老久累丁壯奈¶
何後姑自縊死姑女告吏婦殺我母吏捕孝婦婦誣服¶
郡掾于公爭之不得乃抱具獄哭于府上因辭疾去郡¶
中枯旱三年後太守至殺牛自祭孝婦冢因表墓天立¶
<pb:KR3k0055_WYG_027-8a>¶
大雨歳熟郡中以此大敬重于公　增麈史曰朝奉郎¶
杜球言永熈幸佛寺塔廟禱雨至天慶三館起居因駐¶
輦問曰天久不雨奈何或對天數或對至誠必有應一¶
綠衣少年越次對曰刑政不脩故也上頷之而行歸復¶
駐輦召綠衣者問狀對曰某所守臣犯贓法當配宰相¶
以親則不配某所守臣犯贓不當死宰相以嫌卒罪之¶
翌日上為罷宰相天即大雨綠衣者即寇萊公也　又¶
曰鄭俠見荆公言青苖之害不答久之得監在京安上¶
<pb:KR3k0055_WYG_027-8b>¶
門會大旱自十一月至於三月河東河北陜西流民大¶
入京師與城外飢民市麻&KR0008;麥麩為之糜或掘草根採¶
木實以食俠上疏曰今天下憂苦質妻鬻女父子不保¶
拆屋伐桑爭貨于市輸官糴米皇皇不給之狀繪為一¶
圗此臣安上門日所見百不及一陛下觀臣之圗行臣¶
之言十日不雨乞斬臣以正欺罔之罪¶
　　旱三¶
原杲日　愆陽(詩曰其雨其雨杲杲出日人專/望雨而日出也  愆陽陽驕也)　八月¶
<pb:KR3k0055_WYG_027-9a>¶
　七年(八月不雨則君不舉煎呂氏春/秋曰成湯之旱七年  沙爛石)　未覩鸛鳴¶
且憂狼顧(詩鸛鳴于垤將雨之候也顧賈誼曰/失時不雨人且狼顧注狼  恐懼貌)　憤歎¶
成隂　歡娛為旱(晉石衡問袁甫曰壽陽巳西恒旱已/東恒澇何也甫曰壽陽已東吳人也)¶
(夫亡國之音哀鼎足強邦一朝失職憤歎成陰陰積成/水故恒澇也壽陽已西中國新卑強吳美寶盡入志滿)¶
(心盈長為旱故公羊曰魯僖公甚悅故/旱是以京師若抑強扶弱則天下和平)　天厲流行¶
地財耗斁(厲疾疫也也詩耗斁下/土注旱害  斁散也)　密雲徒自西郊¶
零雨未沾南畝　雲重積而又散　雨垂下而復收(文/選)¶
　東作既嗟於歳旱　南山坐望於朝隮　屯西郊之¶
<pb:KR3k0055_WYG_027-9b>¶
雲且聞不雨　廢南畝之稼豈望有秋　仰夫膏雨巳¶
愆天降之期　望彼畢星未及月離之候　増鑠石¶
流金(俱楚/詞)　旱備原有備　無虞　耗斁為災雖爽月¶
離之候　流行有備則無歳取之虞¶
　　旱四¶
原免稅(水旱免稅令曰諸田冇旱蟲霜處拘見營田州/縣檢實具帳申省十四損已上免租稅調七已)¶
(上課役俱免若桑麥損盡各免其所輸聽折來年/經二年後不在折限其應免者通計麥用為分數)　懸¶
耜　不為災(自十月至于五/月不雨不為災)　必後枯(夫為稼於畝偏/有一溉之益雖)¶
<pb:KR3k0055_WYG_027-10a>¶
(歸燋爛而一溉之/旱苖必後枯也)　倬彼雲漢(詩序雲漢美宣/王遇災能懼)　用汝¶
霖雨(書若歳大旱/用汝作霖雨)　時雨不降(百榖不成五榖/不滋害于粢盛)　髙田¶
不熟　天時不齊(禮記同年有/豐凶之異也)　夭厲不戒　野無青¶
草　民且菜色(詳後/旱備)　山陵不收　水泉咸竭　旱備¶
原千里之旱(賈誼曰不幸有方二三/千里之旱胡以為恤)　三年之食(禮曰/九年)¶
(耕必有三年之食以三十年之通雖有凶/旱水澇民無菜色然後天子食日舉以樂)　恤人之心¶
　救患之䇿　愆陽為沴歳不順布　布政有經衆無¶
匡懼¶
<pb:KR3k0055_WYG_027-10b>¶
　　旱五¶
原詩晉李顒經過渦路詩曰言歸越東足逝將反上都¶
後洫塡中路改轍脩兹衢旦發石亭境夕宿桑首墟勁¶
焱不興潤零雨莫能濡亢陽彌十旬涓滴未暫舒泉流¶
成平陸結駟可廻車肇允相忘鱗翻為涸池魚咫歩不¶
能移白日奄桑榆　梁庾肩吾奉和武帝苦旱詩曰陽¶
山蛇不蟄洳澤鳥猶攢暫息流膏雨將似怨祁寒文衣¶
夜不卧疏食晝忘餐潔誠同望祀惟馨等浴蘭江蘋享¶
<pb:KR3k0055_WYG_027-11a>¶
上帝荆璧奠髙巒繁雲興岳立蒸穴動龍蟠渭渠還積¶
水滮池更起瀾　增宋朱松久旱新歳乃雨詩曰髙田¶
土可簏下田不受犂遺蝗憂挿啄况乃麥未齊赤子天¶
自憐溝壑忍見擠雨逐新歳來停雲忽淒淒莫辭三日¶
霖為作一尺泥汪汪既沒膝灔灔仍拍隄漸看蓑笠出¶
笑語喧畛畦我欲與寓目父老同攀躋此身羣萬生擾¶
擾舞甕雞曽亦無幾求脫粟配羮藜永言故隴耕老眼¶
路淒迷好收斂版手鋤耰歸自攜　楊萬里憫旱詩曰¶
<pb:KR3k0055_WYG_027-11b>¶
鳴鳩喚雨如喚晴水車夜啼聲徹明乖龍嬾睡未渠醒¶
阿香推熱呼不譍下田半濕髙全坼幼秧欲焦老差碧¶
書生所向便四壁賣漿逢寒歩逢棘還家浪作飽飯謀¶
買田三歳兩無秋一門手指百二十萬斛量不盡窮愁¶
小兒察我惨不樂旋沽邨酒聊相酌更哦子美醉時歌¶
焉知飢死捐溝壑水車啞啞止復作　蘇軾久旱望雨¶
詩曰飢人忽夢飯甑溢夢中一飽百憂失只知夢飽本¶
來空未悟真飢定何物我生無田食破硯爾來硯枯磨¶
<pb:KR3k0055_WYG_027-12a>¶
不出去年太歳空在酉傍舍壺漿不容乞今年旱勢復¶
如此歳晚何以黔吾突青天蕩蕩呼不聞况欲稽首號¶
泥佛甕中蜴蜥尤可笑跂跂脉脉何等秩陰陽有時雨¶
有數民是天民天自卹我雖窮苦不如人要亦自是民¶
之一形容可似喪家狗未肯弭耳爭投骨倒冠落幘謝¶
朋友獨與蚊雷共圭蓽故人嗔我不開門君視我門誰¶
肯屈可憐明月如潑水夜半清光翻我室風從南來非¶
雨候且為疲人洗蒸鬱褰裳一和快哉謡未暇飢寒念¶
<pb:KR3k0055_WYG_027-12b>¶
明日¶
原頌漢東方朔旱頌曰維昊天之大旱失精和之正理¶
遥望白雲之酆淳滃曈曈而亡止陽風吸習而熇熇羣¶
生閔懣而愁憒隴畝枯槁而允布壤石相聚而為害農¶
夫垂拱而無為釋其耰鉏而下涕悲壇畔之遭禍痛皇¶
天之靡濟¶
原啓梁簡文帝謝敕示苦旱詩啓曰伏以九年之水不¶
傷堯政七載之旱無累湯朝歳𢎞則公田巳脩農勤則¶
<pb:KR3k0055_WYG_027-13a>¶
我庾惟億今者亢陽以來為日未久將恐督郵不黜失¶
在汝南之守暴胔未收無傷河南之尹而載勞興居仰¶
發歌詠無愛珪璧有事山川菲飲食矣加之以撤膳焉¶
中夜不寐加之以申旦焉此唐虞之所闕如軒頊之所¶
不逮¶
原書魏應璩與廣川長岑文瑜書曰頃者炎旱日更增¶
甚砂礫銷鑠草木焦卷處凉臺而有鬱蒸之煩浴寒冰¶
而有爍爛之燥宇宙雖廣無陰以憩雲漢之詩何以過¶
<pb:KR3k0055_WYG_027-13b>¶
此土龍矯首於元寺泥人鶴立於闕里脩之歴旬靜無¶
徵効明勸敎之術非致雨之備也知恤下民躬自暴露¶
拜起靈壇勤亦至矣昔夏禹之解陽旱殷湯之禱桑林¶
言未發而水旋流辭未卒而澤滂霈今者雲重散而復¶
積雨垂落而復收得無賢聖殊品優劣異姿乎¶
原文魏陳王曹植告咎文曰五行致災先史咸以為應¶
政而作天地之氣自有變動未必政治之所興致也于¶
時大風發屋拔木意有感焉聊假天帝之命以誥咎祈¶
<pb:KR3k0055_WYG_027-14a>¶
福其辭曰上帝有命風伯雨師夫風以動氣雨以潤時¶
陰陽協和庶物以滋亢陽害苖暴風傷條伊周是遇在¶
湯斯遭桑林既禱慶雲克舉偃禾之復姬公走楚况我¶
皇徳承天統民禮敬川岳祇肅百神享兹元吉釐福日¶
新至若炎旱赫羲飇風扇發嘉卉以萎良木以拔何谷¶
宜塡何山應伐何靈宜論何神宜謁於是五靈振竦皇¶
祗赫怒招摇警怯欃槍奮斧河伯典澤屏翳司風右呵¶
飛亷顧叱豐隆息飇遏暴元敕華嵩慶雲是興效厥年¶
<pb:KR3k0055_WYG_027-14b>¶
豐遂乃沈陰坱圠甘澤微微雨我公田爰及予私黍稷¶
盈疇芳草依依靈禾重穗生彼邦畿年登歳豐民無餒¶
飢¶
增賦唐(撰人/名闕)驕陽賦曰維皇穹之造物何靈鑒之不昭¶
寂然陰閉倐爾陽驕風行天而啓象水干土而成妖山¶
蛇則四翼呈歳日烏則三足昇朝亭臯背春兮失色草¶
木先秋而欲凋螢飛火井蛙動陽飇嗟乎春之云滌山¶
之方焦旱如何其農為足恤雲祁祁而始布日杲杲而¶
<pb:KR3k0055_WYG_027-15a>¶
行出立嗇夫於丙丁命小童於甲乙春雷無聞奮豫夜¶
月罕當離畢阡陌之多稌不滋堯湯之下人斯疾是則¶
墳封孝婦東海之守非才囚繫寃圄河南之尹未黜¶
　　水澇一¶
增禮曰雨水不時　榖梁曰髙下有水災為大水也¶
　　水澇二¶
增唐志曰貞觀八年山東及江淮大水帝憂之問虞世¶
南世南對曰恐有寃獄枉人宜省錄纍囚　又曰神龍¶
<pb:KR3k0055_WYG_027-15b>¶
元年大水詔九品以上官直言極諫宋務光上書曰切¶
見自夏以來水氣勃戾天下多罹其災洛水暴漲漂損¶
百姓傳曰簡宗廟廢祠祀則水不潤下夫王者即位必¶
郊祀天地嚴配祖宗自陛下御極郊廟山川不時薦見¶
又水者陰𩔖臣妾之道氣盛則水泉溢頃虹蜺紛錯暑¶
雨滯霪陰勝之沴也後廷近習或有離中饋之政干以¶
外政願深思大變杜絶其萌也　又曰韓滉以户部侍¶
郎判度支大厯十二年秋大雨害稼十八京兆尹黎幹¶
<pb:KR3k0055_WYG_027-16a>¶
言狀滉恐有所蠲貸固表不實代宗命御史行視實損¶
田三萬餘頃始渭南令劉藻附滉言部田無害御史趙¶
計按驗如藻言帝又遣御史朱敖覆實害田三千頃帝¶
怒曰縣令所以養民而田損不問豈卹隱之意耶即貶¶
為南浦員外尉計亦斥為豐州司户員外參軍焉¶
　　水澇三¶
原班師　鼔衆(左傳水潦將降懼不得歸荀偃士匄請/于荀罃請班師  榖梁氏曰救水以鼓)¶
(衆/)　御船　伐鼔(漢建始三年秋京師相驚言大水至/百姓奔走相蹂躪王鳯言太后上及)¶
<pb:KR3k0055_WYG_027-16b>¶
(後宮可御船王商曰自古無道水猶不冐城郭今政化/和平何由有水此必訛言俄而定鳯大慙  晉書雨多)¶
(則禜祭用赤幘朱衣閉/諸陰朱紫禜社伐赤鼔)　用牲　免稅(秋大水鼓用牲/于社于門非常)¶
(也具水損免/稅  旱注)　懸釜　資舟(韓魏圍晉陽決晉水以灌/之城中巢居懸釜而炊)¶
(旱則資舟/備水災)　湯湯　浩浩(書湯湯洪水方割注割害也/  浩浩滔天注言漫天也)¶
　出平原　徙髙地(平原出水為大水輔公沙穆為𢎞/農令元壽元年三  已東漂沒穆)¶
(曉占乃預告百姓/徙髙地遂得免)　舞商羊　歌瓠子(家語齊童謡曰/天將大雨商羊)¶
(鼓舞乃一足鳥舞孔子曰齊將大水災也之漢/書曰洪河之決瓠子帝親自塞乃為瓠子  歌)　害於¶
粢盛　敗其城郭(左傳公使弔宋災曰天作淫雨害於/粢盛  月令後乃大水敗其城郭)¶
<pb:KR3k0055_WYG_027-17a>¶
　城復于隍　岸變為谷　災既流行　水方洊至¶
洪河之決瓠子　滄海之變桑田　救水災原鯀堙¶
禹濬(書曰鯀堙洪水注堙塞也澮禹貢濬畎/澮距川注濬深也深其畎  以通于川)　負薪¶
捧土(漢河内決瓠子令將軍以下皆負薪塞之孟朱/浮與彭寵書曰亦猶河濵之人捧土以塞  津)¶
沈石犀　投白馬(蜀郡水災太守李氷乃刻石為犀沈/于江浦以厭洪水水乃止  漢王尊)¶
(字子贑為東郡太守河水盈汛浸瓠子金隄尊躬率吏/民投沈白馬以祭水神河伯尊執圭璧使巫祝請以身)¶
(填金隄因止/宿廬居隄)　績弗成　費無巳(鯀九載績用弗成隄/賈讓言若繕完舊)¶
(増卑培薄勞費無巳/數逢其害此下䇿也)　決九川　距四海(尚書注距至/也決川使通)¶
<pb:KR3k0055_WYG_027-17b>¶
(于/海)　竊壤以堙　積灰而止(山海經洪水滔天鯀竊帝/之息壤以堙洪水  淮南)¶
(子曰古者四極廢九州裂大水為害於/是女媧乃積蘆灰而止之故曰積灰也)　除九年之災¶
　興萬人之利　屬方割之災　軫其咨之念　軫恤¶
人之心　開救物之志　既有備於流行　且無虞於¶
昏墊　宜務資舟之備　庶無懸釜之虞　夏禹濬川¶
人受賜矣　臺駘障澤帝用嘉之(禹隨山濬川人到于/今受其賜  金天氏)¶
(有裔子昧為𤣥冥師生允格臺駘宣/汾流障大澤帝用嘉之封諸汾州)　災同瓠子莫展¶
計於負薪　水等孟津方效愚於捧土¶
<pb:KR3k0055_WYG_027-18a>¶
　　水澇四¶
原霖(凡雨自三日/巳往為霖)　災(榖梁曰災/為大水)　傷稼(漢書和帝元/年十年十三)¶
(年十四年十五年/水多漂雨傷稼)　灌城(詳/前)　尭九年(堯有九/年之水)　漢連¶
月(漢書古今注光武六年九月/大雨連月苖稼更生䑕巢樹)　下水上騰　苦雨數¶
來　淫雨早降(月令雨水不時水潦為敗苦雨數/來丘隰水潦天多沉隂淫雨早降)　水¶
潦不時(以水潦之不/時天厲不戒)　不辨牛馬(莊子曰秋水大至兩/涯之間不辨牛馬)¶
　變於魚鼈(辨命論曰空桑之里化為/洪川歴陽之都變於魚鼈)　龍鬭門外(鄭/大)¶
(水龍鬭于時/門之外洧泉)　䑕巢樹上(詳/上)　曽甍巢鸛(苦雨詩水/鸛巢曽甍)¶
<pb:KR3k0055_WYG_027-18b>¶
臼竈生鼃　上天降災下民昏墊(墊溺/也)　上帝不弔¶
下民嗟怨　水潦方降　國乃大水　増訛言水至(詳/御)¶
(船/注)　水氣勃戾(詳水/澇二)　三鴉谷水(五行志曰唐中宗景/龍八年鄧州三鴉口)¶
(大水/塞谷)　救水災　原大防(大為/之防)　逺績(禹/功)　有能俾乂¶
(堯曰洪水方割有能俾乂注/乂理也有能理水將使之)　不復為害(漢書王景字/仲通能治水)¶
(詔遣與王吳共治浚儀渠王吳/用景之法堰流水乃不復為害)　發船徙避(漢武帝時/河決灌四)¶
(郡人令謁者二人發河南漕船五百/艘徙人避水居丘陵九萬七千口)　穿渠散患(賈讓/言若)¶
(乃多穿漕渠使人得以灌田分散/水患雖非聖人法亦救敗之術)　為魚之患(詳前禹/功注)¶
<pb:KR3k0055_WYG_027-19a>¶
　乃粒之功(禹治水畢/烝民乃粒)¶
　　水澇五¶
增詩宋唐庚江漲詩曰秋來雨似澆雨罷水如潮市改¶
依髙岸津喧救斷橋雲陰哭鳩婦池溢走魚苖天意良¶
難測前時旱欲焦　又戊子大水詩曰踏歌喧喧雜鐃¶
鼔潭邊呼龍令作雨龍嗔揮水十丈餘千邨萬落幾為¶
魚寄謝神龍且安處熟睡深潭不驚汝　又曰夜半傳¶
呼河入室攬衣下牀深沒膝舊來水不到譙門老巫歸¶
<pb:KR3k0055_WYG_027-19b>¶
咎西門君西門君去老巫舞明年却娶河伯婦　元張¶
養浩行水災郊外詩曰雲駁疎陰漏日華曨曨晨色散¶
林鴉馬前怪底猶明月路轉滿川蕎麥花　方回十月¶
初三日水長二丈早行詩曰夜聞舟人呼江水溢二丈¶
岸薪隨波流救者何攘攘亥子十月交地氣不當上十¶
日柱礎汗蠅蚊鬨帷幌此時肯為雪豈不兆豐穰積熱¶
化滂沱傾空瀉盆盎前夕適醉卧不省船背響濤聲撼¶
醒枕于兹發孤想炎方節候乖病叟體膚癢遑遑欲何¶
<pb:KR3k0055_WYG_027-20a>¶
之曷日中國仰星斗猶粲然曉征發雙槳起視所泊處¶
餘燈煜蒼莽　吳莱吳中水澇詩曰客来自吳土示我¶
吳儂言吳儂歳苦水謂是太湖翻太湖四萬頃三江下¶
流洩疏瀹乆無人&KR1657;汙與海絶東風一鼓盪暴雷如頽¶
城屋扉蚌蛤上畦畎魚龍爭嘉種不得入種亦悉爛死¶
民事何所成食天俱在水¶
　　豐稔一¶
增詩曰我黍與與我稷翼翼　尚書考靈曜曰春政不¶
<pb:KR3k0055_WYG_027-20b>¶
失五榖孳夏政不失甘雨時季夏政不失地無菑秋政¶
不失人民昌冬政不失少疾喪五政不失百榖稚熟日¶
月光明　春秋元命苞曰咸池主五榖其星五者各以¶
其職以精委為國也　孝經援神契曰歳星守心年豐¶
　廣雅曰年稔秋榖熟也　禮斗威儀曰君乗木而王¶
則草木豐茂嘉榖並生¶
　　豐稔二¶
增榖梁傳曰宣公十六年冬大有年五榖大熟　漢記¶
<pb:KR3k0055_WYG_027-21a>¶
曰鮑徳脩志節有名績累官為南陽太守歳灾惟南陽¶
豐稔吏民愛悦號為神父　又曰建武二年秋天下野¶
榖滋生麻菽尤盛或生苽菜果實野蠶成繭山民收其¶
絮採獲榖果以為蓄積　山海經曰鰩魚見則天下必¶
大穰也¶
　　豐稔三¶
原農夫望歳　田祖祈年(閔閔焉如農夫之望歳神周/禮注祈年祈豐年田祖  農)¶
(也/)　三時不害　五榖皆熟(左傳時和年豐有榖/梁五榖皆熟為  年)　夢¶
<pb:KR3k0055_WYG_027-21b>¶
魚之兆　克殷之年(詩牧人乃夢衆維魚矣衆維魚矣/實惟豐年  昔周饑克殷而年豐)¶
　秋成無害　歳計有餘　滯穗斯積　餘糧不收¶
涇水長禾黍　斥鹵生稻梁(漢書云太始二年趙中大/夫白公復奏穿渠引涇水)¶
(首起谷口尾入櫟陽注渭中袤二百里因名曰白渠民/得其饒歌之曰涇水一石其泥數斗且溉且糞長我禾)¶
(黍興呂氏春秋魏襄王使史起為鄴令引漳水灌田民/得  利為歌曰鄴有聖令為史公決漳水灌鄴旁終古)¶
(斥鹵令/生稻粱)　力田不如逢時　躬稼徒欲望歳　秋收三¶
日之囷　歳計十千之稅¶
　　豐稔四¶
<pb:KR3k0055_WYG_027-22a>¶
原大有(公羊有年以喜書也僅有年/亦足以當喜大有年豐稔也)　多稌(詩曰豐年/多黍多稌)¶
　順成(順成之歳/年榖多熟)　多稼(大田/多稼)　膏澤(多豐/年)　餘糧(栖/畝)¶
(而不/收)　陳陳(相/因)　穰穰(年榖和熟豐/穰穰人掌反)　千倉　萬箱(乃/求)¶
(千斯倉乃/求萬斯箱)　補敗(以豐/補敗)　當喜(詳/上)　髙下皆熟(鹽鐵論/云周公)¶
(時天下太平丘/陵髙下皆熟)　一縣徧熟(益都耆舊傳曰趙瑶字元/珪為閬内令遭旱率掾吏)¶
(齋戒請雨靈應/一縣榖徧熟)　榖石五錢(漢書云宣帝即位歳/數豐稔榖石至五錢)　榖¶
石數錢(桓子新論云世俗咸曰漢文帝儉約脩道徳躬/先天下天下化之故致充實殷富榖石數十錢)¶
　米流出門(梅陶書云古人就食于/安里今三州米流出門)　粟敗不食(漢書/云武)¶
<pb:KR3k0055_WYG_027-22b>¶
(帝之初國家無事天下富饒太倉之/粟陳陳相因至于腐敗不可食也)　曽孫之稼(如茨/如梁)¶
(曽孫之庾/如坻如京)　農夫之慶(詩/)　寒溫節則年熟(晏子云景/公伐魯問)¶
(無擇曰魯之年榖何如對曰陰冰厥陽冰厚五寸公不/知以告晏子晏子對曰君子也問年榖而對冰禮也陰)¶
(冰厥陽冰厚五寸者寒溫節節則刑政/平平則上下和和則年榖熟乃不伐魯)　天雨榖歳大¶
熟(京房易/妖占云)　天雨金歳大熟(同/上)　容雞至則年穰(南越/志云)¶
(髙興縣多容雞其形似/雞而五采至則年穰)　龍掘見境大豐(南海記云程/溪蒲口有蒲)¶
(母養龍斷其尾因名龍掘/肘人見之則境大豐也)　祭祀得宜五榖豐(禮稽命/徴云天)¶
(子祭祝天地宗廟六宗五/岳得其宜則五榖豐登)　歳欲豐甘草先生(子野占/云帝問)¶
<pb:KR3k0055_WYG_027-23a>¶
(子野曰吾欲知歳苦樂善惡可知不/子野曰歳豐甘草先生甘草薺菜也)　銅雀再鳴五榖¶
熟(魏文帝歌詩云長安城西雙圓闕上有/一雙銅雀一鳴五榖生再鳴五榖熟)　獨舂鳴少¶
五榖熟(臨海異物志云獨舂鳴聲似舂鳴/聲多者五榖薄鳴聲少者五榖熟)　君乗木王¶
嘉榖並生(詳豐/稔一)　君賢臣職五榖豐滋(京氏别對/災異云)　歳¶
在辛酉乞漿得酒(袁子正/書云)　正月黄氣其歳大熟(物理/論云)¶
(正月朝四方黄氣其歳大豐此/黄帝用事土氣均和四方大熟)　冬至見雲其鄉歳美¶
(易通卦驗云冬至之日見雲/從其鄉來歳美不災疫也)　井冰厚尺冬大有年(續/漢)¶
(書曰靈帝光和六年井/中冰厚尺餘冬大有年)　米砂偏饒其方豐穰(王孚安/成記云)¶
<pb:KR3k0055_WYG_027-23b>¶
(新喻縣有水湍沸涌白沙如米兩岸各數十斛呼為/米砂以之候歳若一岸偏饒者則其方之鄉豐饒也)¶
黄雲覆車五榖大熟(東方朔别/傳詳雲)　開江溉田歳常豐熟¶
(風俗通曰秦昭王使陳永為蜀郡太守開成/都兩江溉田萬頃無復水旱之災歳常豐熟)　亦有髙¶
廩萬億及秭(詩傳廩所以藏齍盛之穗也數萬至萬曰/億數億至億曰秭箋云亦大也萬億及秭)¶
(以言榖/數多)　我倉既盈我庾維億(詩傳云露積曰庾萬萬/曰億箋曰陰陽和風雨)¶
(時則萬物成萬物/成則倉庾充滿矣)　彼有遺秉此有滯穗(詩云彼有不/穫穉此有不)¶
(斂穧彼有遺秉此有滯穗伊寡婦之利傳云秉把也箋/云成王之時百榖既多種同齊熟收刈促遽力皆不足)¶
(而有不穫不斂遺秉滯穗/故聽矜寡取之以為利)¶
<pb:KR3k0055_WYG_027-24a>¶
　　豐稔五¶
增詩宋陸游豐歳詩曰豐歳驩聲動四鄰深秋景氣粲¶
如春羊腔酒擔爭迎婦鼉鼓龍船共賽神處處喜晴過¶
甲子家家築屋趂庚申老翁欲伴鄉閭醉先辦長衫紫¶
領巾　王炎豐年謡詩曰滿箔春蠶得繭絲家家機杼¶
換新衣五風十雨天時好又見西郊稻秫肥　又曰洞¶
丁猺户盡歸耕篁竹無人弄寸兵要識二天恩徳廣黄¶
雲千里見秋成　又曰睡鴨陂塘水漫流離離禾稼滿¶
<pb:KR3k0055_WYG_027-24b>¶
平疇共言官府催科緩飽飯渾家百不憂　又曰稻如¶
馬尾覆溝塍桑柘陰中雞犬鳴收穫登場便無事輸租¶
人不入州城　楊萬里江山道中蠶麥大熟詩曰黄雲¶
割路幾肩歸紫玉炊香一飯肥却破麥田秧晩稻來教¶
水牯卧斜暉　又曰新晴户户有歡顔灑繭攤絲立地¶
乾却遣繰車聲獨怨今年不及去年閒¶
　　凶荒一¶
增禮記曰凶年則乗駑馬祀以下牲　榖梁傳曰一榖¶
<pb:KR3k0055_WYG_027-25a>¶
不熟謂之歉二榖不熟謂之饑三榖不熟謂之饉　夏¶
歸藏曰士無兼年之食遇天饑妻子非其妻子也大夫¶
無兼年之食國無兼年之食遇天饑百姓非所有也戒¶
之哉遇天饑輿馬臣妾非其有也　周書曰天有四殃¶
水旱饑荒其至無時非積畜何以待之　漢書曰歳饑¶
民貧卒食半菽　墨子曰百榖不收謂之旱三榖不收¶
謂之凶四榖不收謂之餽(音/匱)五榖不收謂之饑　淮南¶
子曰畜者欲歳之荒饑　博物志曰荒年暫辟榖法但¶
<pb:KR3k0055_WYG_027-25b>¶
食蠟半斤輙支十日不飢　河圗曰日月兩重暈者飢¶
之祥也¶
　　凶荒二¶
增左傳曰五年春無冰梓愼曰今兹宋其饑乎歳在星¶
紀而淫于元枵以有時灾陰不堪陽蛇乗龍龍宋鄭之¶
星也宋鄭必饑　又曰宋公子鮑禮于國人宋饑竭其¶
粟以貸之年自七十以上無不饋飴也　漢書曰漢興¶
接秦之弊諸侯並起民失作業而大饑饉米石五千人¶
<pb:KR3k0055_WYG_027-26a>¶
相食死者過半　又曰元帝二年齊地饑米石三千餘¶
　英雄記曰幽州歳不登人相食有蝗旱之灾民人始¶
知採稆以棗椹為糧榖一石十萬錢公孫伯圭開置屯¶
田稍稍得自供給　又曰建安七年鄴中大饑榖一石¶
二萬錢　應豫立贊序曰王莽居攝以病告歸後赤眉¶
賊攻其所居城糧盡以私榖數千萬斛賑城中數萬民¶
莫不稱其仁　謝承後漢書曰趙典兄子溫遭歳大饑¶
散家糧以賑窮餓所活萬餘人　王隱晉書曰永嘉五¶
<pb:KR3k0055_WYG_027-26b>¶
年洛中大饑五月摯虞飢死　崔鴻三十國春秋曰諸¶
州自建武元年十一月不雨雪至十二年八月榖價踴¶
貴金斤直米二升為流民者十有五六百姓嗷嗷人無¶
生賴　又曰建元元年襄國大饑榖二升直銀一斤肉¶
一斤直銀一兩　晉書劉琨與丞相牋曰夏則桑椹冬¶
則䝁豆視此哀歎使人氣盡　又大興元年詔曰亢旱¶
榖貴百姓嗷嗷有資者貴糴貧羸之民益困漢世榖貴¶
官賤糴使價不超越謂之平準今雖無此可出關米萬¶
<pb:KR3k0055_WYG_027-27a>¶
斛使三分減一以平其價令貧困者悉得足以至秋也¶
　袁子正問滑釐曰今當凶年有欲與子隋侯之珠者¶
又有欲與子一鍾之粟者子將何擇釐曰吾取粟可以¶
救窮　六帖曰帝幸東都詔孝敬皇帝監國時關中饑¶
孝敬皇帝視廡下兵食有榆皮蓬食者帝悄然命家令¶
寺給米　又曰李勣破王世充密署東海郡公是時河¶
南山東大水隋帝令飢人就食黎陽倉吏不時發死者¶
日數萬　又曰楊於陵遷浙東觀察使越人飢請出米¶
<pb:KR3k0055_WYG_027-27b>¶
三十萬石贍貧民　又曰長慶中浙東災癘拜丁公著¶
觀察使詔賜米七萬斛使賑飢用　又曰宋璟檢校貝¶
州刺史時河北水歳大饑三思使斂封植璟拒不與故¶
為所擠　五代史曰晉髙祖皇后從帝北出行沙磧中¶
飢不得食遣隨行宮女從官採木實野蔬而食¶
　　凶荒三¶
原國虚　人散(五榖不熟其國乃虚/  周禮野荒人散)　囷簏空　瓜麥¶
盡(國語云越大夫種謀曰今吳既罷而荒大荐饑市無/赤米而囷簏空虚其民必移就食蒲蠃于東海之濵)¶
<pb:KR3k0055_WYG_027-28a>¶
(案注云圓者為囷方者為/簏  詳后蟲䑕為害註)　金斤斗粟　米斛萬錢(東/觀)¶
(漢記云王莽末天下旱連年榖不成建武元年耕作者/少民饑饉黄金一斤易粟一斗  漢書髙祖二年關中)¶
(大饑米/斛萬錢)¶
　　凶荒四¶
原荐饑(左傳曰晉荐饑使乞糴於秦秦伯問百里奚與/諸乎對曰天災流行國家代有救災恤鄰道也)¶
(行道/有福)　仍饑(見/上)　荒政(周禮以荒政十二聚萬民一曰/散利注謂糧食也二曰薄征注)¶
(謂輕租税三曰緩刑四曰弛力注謂息力役五曰舍禁/注公無私禁六曰去幾注去關市之征七曰眚禮注謂)¶
(省吉禮八曰殺哀注謂省凶禮九曰蕃樂注藏樂器不/作十曰多昏注不備禮而昏娶十一曰索鬼神注求廢)¶
<pb:KR3k0055_WYG_027-28b>¶
(祀而脩十二曰除盜賊/注饑則多盗不可不去)　荒式(太宰以九式均節財用/二曰喪荒之式用財之)¶
(節度也荒/凶年也)　荒禮(凶年/之禮)　天災(天災流行/國家代有)　力政(凶年/則力)¶
(政不均注地亦/不平計地税也)　貶食(臧文仲曰貶食省用/務穡勸分此其務也)　就榖(周/禮)¶
(廩人以歳上下數用凡民食上歳人四鬴中歳人三鬴/下二鬴若食人不能二鬴則移人就榖注四鬴三鬴人)¶
(一月/米也)　輸粟(周禮大荒令邦國移人人/有守不可移者令輸粟)　賙委(小行人/凶荒令)¶
(賙/委)　施舍(施恩惠/舍力役)　棄責(國語天災則棄責薄斂市無/赤米注赤米米之姦言飢也)¶
　已責(止逋/責)　大殺(禮記曰年雖大殺衆/不匡懼注殺飢也)　易供(凶年/則乗)¶
(駑馬祀以下牲/注取易供也)　九榖不登(政書云比年九榖不登/菜蔬不熟不可不深慮)¶
<pb:KR3k0055_WYG_027-29a>¶
三麥不收(曹植云太和三年大旱/三麥不收百姓饑饉)　蜂食民苖(洪範五/行傳云)¶
(秦昭王三十八年上郡大饑山/木盡死蜂食民苖民無所食)　蟲䑕為害(王洽臨吳/郡上表云)¶
(前民辭求相鬻賣一則救民也二則供官也方/今之要當課功受業又蟲䑕為害𤓰麥巳盡也)　民飢¶
告糴(國語云魯饑臧文仲/以玉磬如齊告糴)　民飢噉弩(東觀漢記云隗/囂時民饑饉乃)¶
(噉弩/煮履)　民多饑饉(東觀漢記云王莽末南方枯/旱民多饑饉掘&KR1856;茨而食)　民皆¶
菜食(汝南先賢傳曰袁安為陰平長時年/饑荒民皆菜食租入不畢使民輸芋)　米石二千¶
(又云王莽時雒陽米石二千遣/大夫謁者敎民煮木實為酪)　士食藻菜(東觀漢記/赤眉還入)¶
(長安鄧禹與戰敗走至髙/陵軍士飢餓皆食藻菜)　民食桑榆(魏太尉司馬懿/奏云秋雨潦傷)¶
<pb:KR3k0055_WYG_027-29b>¶
(五榖又無蔬菜比萬/民已有食桑榆皮者)　藜藿給食(典略云從興平元年/至建安元年其間四)¶
(歳咸陽蕭條亂賊李㴶等始將部曲入長安居/董卓故塢中取棗藜藿以給食發塚取衣蓋形)　桑椹¶
為糧(英雄記云五榖不登/民人以桑椹為糧)　人民相食(東觀漢記曰王/莽時盗賊人民)¶
(相/食)　戰士相噉(英雄記云李㴶等/相攻戰士相食也)　膳不祭肺(歳凶年/榖不登)¶
(君膳不祭肺/注不殺牲也)　食不兼味(歳凶君食不兼味廷道不除/百官布而不制鬼神禱而不)¶
(祭/)　祭祀不懸(馬不食榖馳道不除祭/祀不懸注不懸徹樂也)　山澤不賦(年/不)¶
(順成則天子素服乗素車食無樂君衣布搢本關梁/不租山澤列而不賦土功不興大夫不得造車馬也)¶
木實為酪(王莽時南方枯旱榖翔踴使民煮木實為/酪又不可食重為煩擾注為杏酪之屬也)¶
<pb:KR3k0055_WYG_027-30a>¶
桑榆為飯(後漢袁術在壽春/百姓以桑榆為飯)　民卒流亡(詩曰瘼我饑/饉民卒流亡)¶
(注瘼/病也)　年無儲蓄　風雨不節(則/饑)　天時不齊(詳/旱)　人¶
得就食(漢關中饑髙祖令人/得賣子就食蜀漢)　軍無見糧　祈年不應¶
　歳惡不入　四阻防饑　百姓艱食　水旱為災¶
烝黎孔疚　室如懸罄　野無青草　榖斛五十萬(英/雄)¶
(記云李㴶等相攻戰長安中盗賊不禁白日/擄掠是時榖一斛五十萬豆麥二萬人相食)　掘野䑕¶
食之(晉中興書云中原亂徐龕石勒左右交侵百姓/饑饉野無生草時或掘野䑕捕蟄鷰而食之)¶
掘&KR1856;茨食之(東觀漢/記詳前)　大夫糟糠不足(吳志云駱統字/公緒八歳時饑)¶
<pb:KR3k0055_WYG_027-30b>¶
(荒鄉里及逺方客多有困乏統為之飲食衰少其姊仁/愛有行寡居無子見統甚哀之數問其故統曰士大夫)¶
(糟糠不足我何心獨飽/姊乃自以私粟與統)　士卒菜菽雜半(漢書曰宋義/遣其子襄相)¶
(齊身送之無鹽飲酒髙會天寒大雨士卒飢凍項羽曰/将戮力而攻秦久留不行今歳饑民貧卒食半菽軍無)¶
(見糧廼飲酒髙會不恤士卒而狥私宴非社/稷之臣也注云士卒食蔬菜以菽雜半之)　發苑果¶
以活民(韓子云秦大饑應侯請/發五苑果棗栗以活民)　開倉廩以賑民(魏志/云黄)¶
(初三年民饑使尚書杜/畿持節開倉廩以賑民)　一榖不升謂之嗛　二榖不¶
升謂之饑　三榖不升謂之饉　四榖不升謂之康¶
五榖不升謂大侵(並榖/梁傳)　凶札無關門之征(周禮司關/職掌國貨)¶
<pb:KR3k0055_WYG_027-31a>¶
(之節以聨門市凡貨不出于關者舉/其貨罰其人國凶札則無關門之征)　年饑無充庭之¶
戲(續漢書云永初四年詔比年饑加有軍/旅且勿設戲作樂正旦無陳充庭車也)　天有四殃¶
水旱饑荒(周/禮)　天既喪亂饑饉荐臻(毛詩注曰荐/重也臻至也)　榖¶
不熟為饑蔬不熟為饉(爾雅云榖不熟曰饑蔬不熟/曰饉果不熟為荒仍饑為薦)¶
人飢增首陽(伯夷叔齊餓/于首陽之下)　翳桑(趙宣子初田於首山/舍於翳桑見靈輙餓)¶
(曰不食三日矣與之簞/食後倒戈以報宣子)　道殣(相望注殣/餓死也)　野殍(孟子/野有)¶
(餓/殍)　食雀鷇(史主父餓餒而食雀鷇/注主父趙武靈王也)　食蒲蠃　抱子¶
棄(文選路逢飢婦/人抱子棄草間)　易子食(楚人圍宋宋/易子而食)　師不宿飽¶
<pb:KR3k0055_WYG_027-31b>¶
(樵蘇後/㸑云云)　士有饑色(漢書千里饋/糧士有饑色)　不食嗟來(齊大饑/黔敖為)¶
(食于路以待餓者而食之有餓者䝉袂輯屨貿貿然來/黔敖左奉食右執飲曰嗟來食餓者揚其目而視之曰)¶
(予惟不食嗟來之食以至于斯也從而謝焉終不食而/死曽子聞之曰微與其嗟也可去其謝也可食注貿貿)¶
(目不/明貌)　何心獨飽(吳志駱/統詳前)　惄如調飢(詩/)　囂然思食¶
(文/選)　不飢何為　有餒而巳(衞甯惠子曰吾有/餒而巳不來食之)　室家¶
相棄　父子相食(漢河内饑父子相食/汲黯開倉而賑之)　隱民多取食¶
(隠困/窮也)　從者莫能興(論語在陳絶糧/從者病莫能興)¶
　　凶荒五¶
<pb:KR3k0055_WYG_027-32a>¶
　增詩元戴表元剡民飢詩曰剡民飢山前山後尋蕨萁¶
　劚萁得粉不滿掬皮膚皴裂十指秃皮皴指秃不敢辭¶
　阿翁三日不供糜不如抛家去作挽船士却得家人請¶
　官米　張養浩哀流民操曰哀哉流民為鬼非鬼為人¶
　非人哀哉流民男子無縕袍婦女無完裙哀哉流民剝¶
　樹食其皮掘草食其根哀哉流民晝行絶煙火夜宿依¶
　星辰哀哉流民父不子厥子子不親厥親哀哉流民言¶
　辭不忍聽號哭不忍聞哀哉流民朝不敢保夕莫不敢¶
<pb:KR3k0055_WYG_027-32b>¶
　保晨哀哉流民死者已滿路生者與鬼鄰哀哉流民一¶
　女易斗粟一兒錢數文哀哉流民甚至不得將割愛委¶
　路塵哀哉流民何時天雨粟使女俱生存哀哉流民¶
　¶
　¶
　¶
　¶
御定淵鑑𩔖函卷二十二¶
