# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.428356
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百九十四
<pb:KR3k0055_WYG_299-1a>¶
　欽定四庫全書¶
御定淵鑑𩔖函卷二百九十四¶
　　人部五十三(鑒誡/)¶
　　　鑒誡三¶
　原詩魏繁欽逺戍勸戒詩曰肅將王事集此揚土凡我¶
　同盟既文既武郁郁桓桓有規有矩務在和光同塵共¶
　垢各竟其心為國蕃輔誾誾衎衎非法不語可否相濟¶
　闕則云補　又雜詩曰世俗有險易時運有盛衰老氏¶
<pb:KR3k0055_WYG_299-1b>¶
　和其光蘧瑗貴可懐　應璩雜詩曰細微可不慎隄隤¶
　自蟻□腠理早從事安復勞鍼石&KR0530;人覩未形愚夫闇¶
　明白曲&KR0691;不見賔焦爛為上客思願獻良規江海儻不¶
　逆狂言雖寡善猶有如鷄跖鷄跖食不已齊王為肥澤¶
　　晉嵇紹贈石崇詩曰人生禀五常中和為至徳嗜欲¶
　雖不同伐生所不識仁者安其身不為萬物惑事故誠¶
　多端未若酒之賊内以損性命煩辭傷軌則屢飲致疲¶
　怠清和自否塞陽豎敗楚軍長夜傾宗國詩書著明戒¶
<pb:KR3k0055_WYG_299-2a>¶
量體節飲食逺希彭聃夀虗心處沖黙茹芝味醴泉何¶
為昏酒色　增陸機君子行曰天道夷且簡人道險而¶
難休咎相乗躡翻覆若波瀾去疾苦不逺疑似實生患¶
近火固宜熱履氷豈惡寒福鍾恒有兆禍集非無端近¶
情苦自信君子防未然　唐杜甫述古詩曰市人日中¶
集於利競錐刀置膏烈火上哀哀自煎熬農人望嵗稔¶
相率除蓬蒿所務榖為本邪贏無乃勞舜舉十六相身¶
尊道何髙秦時任商鞅法令如牛毛　又有感詩曰洛¶
<pb:KR3k0055_WYG_299-2b>¶
下舟車入天中貢賦均日聞紅粟腐寒待翠華春莫取¶
金湯固長令宇宙新不過行儉徳盜賊本王臣　杜牧¶
留誨曹師等詩曰萬物有好醜各一姿狀分惟人即不¶
爾學與不學論學非探其華要自撥其根孝友與誠實¶
而不忘爾言根本既深實柯葉自滋繁念爾無忽此期¶
以慶吾門　李商隐詠史詩曰歴覽前賢國與家成由¶
勤儉破由奢何須琥珀方為枕豈得珍珠始是車運去¶
不逢青海馬力窮難拔蜀山蛇幾人曾預南薫曲終古¶
<pb:KR3k0055_WYG_299-3a>¶
蒼梧哭翠華¶
增賦後漢班彪北征賦曰夫子固窮遊藝文兮樂以忘¶
憂惟聖賢兮達人從事有儀則兮行止屈伸與時息兮¶
君子履信無不居兮雖之蠻貊何憂懼兮　原魏文帝¶
戒盈賦序曰避暑東閣延賔髙會酒酣樂作悵然懐盈¶
滿之戒乃作斯賦曰惟應龍之將舉飛雲降而下征資¶
物𩔖之相感信貫徹之通靈何今日之延賔君子紛其¶
集庭信臨髙而增懼獨處滿而懐愁願羣士之箴規博¶
<pb:KR3k0055_WYG_299-3b>¶
納我以良謀　呉楊泉贊善賦曰伊善惡之所施乃禍¶
福之為階行得安而保身妄為害而自危故先民之有¶
作執溫恭而不虧云顔冉之遭命怪禍福之參差夫二¶
賢之履道歴千載而見知身既沒而名存厥復戚乎何¶
為夫死生之有命非神明之所規故積善之家厥福惟¶
昌積惡之門必有餘殃是以趙武好善厥𦙍以長三郤¶
好勝厥身以亡古人從善如不及去惡如探湯何福徳¶
而難值而禍惡之易當　增晉潘岳為長安令作西征¶
<pb:KR3k0055_WYG_299-4a>¶
賦述所歴美惡勸戒焉其畧曰當休明之盛世兮託菲¶
薄之陋質納旌弓于鉉台讚庶績于帝室嗟鄙夫之常¶
累固既得而患失無栁季之直道佐士師而三黜彼負¶
荷之殊重兮雖伊周其猶殆窺七貴于漢庭疇一姓之¶
或在無危明以安位祗居逼以示專陷逆亂以受戮匪¶
降禍之自天孔隨時以行藏蘧與國而舒卷茍蔽微以¶
繆章患過辟之未逺悟山潛之逸士卓長徃而不返陋¶
吾人之拘攣飄萍浮而蓬轉¶
<pb:KR3k0055_WYG_299-4b>¶
原贊晉戴逵三復贊曰嗜好深則天機淺名利集則純¶
白離識鑒逾昏驕滛彌太心與慎乖理與險㑹然後役¶
智以御險履險以逃害故隂陽寇其内人力攻其外隂¶
陽結則金石為之消人事至則雖智不足賴若然者雖¶
翠幄華堂焉得而康之列鼎重味焉得而嘗之　周庾¶
信周公伯禽贊曰伯禽居魯鳴玉來朝周公問政治國¶
風謡北山有梓南山有喬禮容雖備俯仰無驕¶
原箴梁武帝凡百箴曰凡百衆庶爾其聽之事無大小¶
<pb:KR3k0055_WYG_299-5a>¶
先當熟思思之不熟致成反覆其心不定不可施令是¶
曰亂常是曰敗政弗止辱身亦䘮厥命勿恃爾尊驕慢¶
淫昏勿謂爾貴長夜荒醉日不恒中月盈則虧履邪念¶
正居安思危莫言爾賤而不受命君子小人本無定性¶
莫言人微而以自輕水清照静表直影端近取諸身無¶
假逺觀猗歟&KR0530;人勿謂斯難　增唐李徳裕丹扆六箴¶
宵衣箴曰先王聽政昧爽以俟鷄鳴既盈日出而視伯¶
禹大聖寸隂為貴光武至仁反支不忌無俾姜后獨去¶
<pb:KR3k0055_WYG_299-5b>¶
簪珥彤管記言克念前志　正服箴曰聖人作服法象¶
可觀雖在晏遊尚不懐安汲黯莊色能正不冠楊阜慨¶
然亦譏縹紈四時所御各有其官非此勿服惟辟所難¶
　罷獻箴曰漢文罷獻詔還騄駬鑾輅徐驅焉用千里¶
厥後令王亦能恭己翟裘既焚筒布則毁道徳為麗慈¶
儉為美不過天道斯為至理　納誨箴曰惟后納誨以¶
求厥中從善如流乃能成功漢驁沉酒舉白浮鍾魏叡¶
侈汰凌霄作宫忠雖不忤而善亦從以規為瑱是謂塞¶
<pb:KR3k0055_WYG_299-6a>¶
聰　辨邪箴曰居上處深在察微萌雖有讒慝不能蔽¶
明漢之孝昭睿過周成上書知詐照姦得情燕盖既折¶
王猷洽平百代之後乃流淑聲　防㣲箴曰天子之孝¶
敬遵王度安必思危乃無遺慮亂臣猖獗非可遽數元¶
服莫辨觸瑟始仆柏谷微行豺豕塞路覩貌獻飱斯可¶
戒懼　宋陳彭年大寳箴曰二儀之内最靈者人生民¶
之中至大者君民亦可畏天亦無親所輔者徳所歸者¶
仁治亂所始言動之間觀之則易處之甚難茍能慮末¶
<pb:KR3k0055_WYG_299-6b>¶
乃可防閑知人則哲視逺則聦葑菲㒺捨杞梓乃充不¶
扶自直惟蓬在麻非揀莫見唯金在沙忠言致益豈讓¶
膏粱六藝為樂寧後笙簧任賢勿貳堯所以昌改過不¶
吝湯所以王　程頤視聽言動箴視箴曰心兮本虚應¶
物無迹操之有要視為之則蔽交于前其中則遷制之¶
于外以安其内克己復禮久而誠矣　聽箴曰人有秉¶
彞本乎天性知誘物化遂亡其正卓彼先覺知止有定¶
閑邪存誠非禮勿聽　言箴曰人心之動因言以宣發¶
<pb:KR3k0055_WYG_299-7a>¶
禁躁妄内斯静專矧是樞機興戎出好吉凶榮辱惟其¶
所召傷易則誕傷煩則支己肆物忤出悖來違非法不¶
道欽哉訓辭　動箴曰哲人知幾誠之於思志士厲行¶
守之於為順理則裕從欲惟危造次克念戰兢自持習¶
與性成聖賢同歸　朱熹敬齋箴曰正其衣冠尊其瞻¶
視潛心以居對越上帝足容必重手容必恭擇地而蹈¶
折旋蟻封出門如賔承事如祭戰戰兢兢㒺敢或易守¶
口如瓶防意如城洞洞屬屬㒺敢或輕不西以東不南¶
<pb:KR3k0055_WYG_299-7b>¶
以北當事而存靡他其適弗貳以二弗叁以三惟精惟¶
一萬變是監從事於斯是曰持敬動静無違表裏交正¶
須臾有間私欲萬端不火而熱不氷而寒毫釐有差天¶
壤易處三綱既淪九法亦斁於乎小子念哉敬哉墨卿¶
司戒敢告靈䑓¶
原訓晉潘岳兩階銅人訓曰言之有臧託乎多士言之¶
不臧絶之由已無曰莫傳宣於四海無曰莫聞響振萬¶
里樞機之發榮辱之徴怨豈在大纖芥是興　増唐栁¶
<pb:KR3k0055_WYG_299-8a>¶
玭家訓曰夫門第髙者一事墜先訓則異他人門髙則¶
自驕族盛則人窺嫉實藝懿行人未必信纎瑕微累十¶
手争指矣所以脩已不得不至為學不得不堅予聞先¶
公僕射言立己以孝弟為基恭黙為本畏怯為務勤儉¶
為法居家以忍順保交以簡恭廣記如不及求名如儻¶
來莅官則潔己省事而後可以言家法家法備而後可¶
以言養人董生有云弔者在門賀者在閭言憂則恐懼¶
恐懼則福至又曰賀者在門弔者在閭言受福則驕奢¶
<pb:KR3k0055_WYG_299-8b>¶
驕奢則禍至故世族逺長與命位豐約不假問蓍龜星¶
數在處心行事而已夫名門舊族莫不由祖考忠孝勤¶
儉以成立之亦莫不由子孫頑率奢傲以覆墜之成立¶
之難如升天覆墜之易如燎毛¶
原誡漢東方朔誡子曰明者處世莫尚於中優哉游哉¶
與道相從首陽為拙柱下為工飽食安歩以仕代農依¶
隐玩世詭時不逢是故才盡者身危好名者得華有羣¶
者累生孤貴者失和遺餘者不匱自盡者無多聖人之¶
<pb:KR3k0055_WYG_299-9a>¶
道一龍一蛇形見神藏與物變化隨時之宜無有常家¶
　後漢鄭𤣥戒子曰宿業衰落仍有失誤年入此嵗而¶
七十矣於禮可傳家事今我告爾以老將閑居以安性¶
覃思以終業非拜國君之命問族親憂患展敬墳墓春¶
秋觀省野物何嘗扶杖出門乎家事大小汝一承之求¶
為君子之道鑚研勿替敬慎威儀以近有徳顯譽成於¶
僚友徳行立於己志可不深念耶　髙義方清誡曰天¶
長而地久人生則不然又不養福禄以全其夀年飲酒¶
<pb:KR3k0055_WYG_299-9b>¶
病我性思慮害我神美色伐我命利慾亂我真神明無¶
聊頼愁毒於衆煩中年棄我逝忽若風過山形氣各分¶
離一徃不復還上士愍其痛抗志凌雲煙滌蕩棄&KR0126;累¶
飄邈任自然退脩清以浄存吾元中元澄心翦思慮泰¶
清不受塵恍惚中有物希微無形端智慮赫赫盡谷神¶
綿綿存　魏王肅家誡曰夫酒所以行禮養性為歡樂¶
也過則為患不可不慎是故賔主百拜終日飲酒而不¶
得醉先王所以備酒禍也凡為主人飲客使有酒色而¶
<pb:KR3k0055_WYG_299-10a>¶
已無使至醉若為人所強必退席長跪稱父戒以辭之¶
敬仲辭君而况於人乎為客又不得唱造酒史也若為¶
人所屬下坐行酒隨其多少犯令行罰示有酒而已無¶
使多也禍變之興常於此作所宜深慎　王昶家誡曰¶
夫立功者有二難功就而身不退一難也退而不静務¶
伐其功二難也且懐禄之士躭寵之臣茍患失之何所¶
不至若樂毅帥弱燕之衆東破強齊収七十餘城其功¶
盛矣知難而退保身全名張良仗劍建䇿光濟大漢辭¶
<pb:KR3k0055_WYG_299-10b>¶
三萬户封學養性之道棄人間之事卒無咎悔何二賢¶
綽綽有餘裕哉治家亦有患焉積而不能散則有鄙吝¶
之累積而好奢則有驕上之罪大者破家小者辱身此¶
二患也　吳陸景誡盈曰富貴天下之至榮位勢人情¶
之所趨然古之智士或山藏林竄忽而不慕或功成身¶
退逝若脱屣者何哉蓋居髙畏其危處滿懼其盈富貴¶
榮勢本非禍始而多以凶終者持之失徳守之背道道¶
徳喪而身隨之矣是以留侯范蠡棄貴如遺叔敖蕭何¶
<pb:KR3k0055_WYG_299-11a>¶
不宅美地此皆知盛衰之分識倚伏之機故身全名著¶
與福始卒自此以來重臣貴戚隆盛之族莫不罹患搆¶
禍鮮以善終大者破家小者滅身唯金張子弟世履忠¶
篤故保貴持寵祚鍾昆嗣　晉李充起居誡曰溫良恭¶
儉仲尼所以為貴小心翼翼文王所以稱美聖徳周達¶
無名斯亦聖中之目也中人而有斯行則亦聖人之一¶
隅矣而末俗謂守慎為拘𠫤退懼為怯弱不遜以為勇¶
無禮以為達異乎吾所聞也　嵇康家誡曰人無志非¶
<pb:KR3k0055_WYG_299-11b>¶
人也但君子用心有所准行當量其善者擬議而後動¶
若心之所之則口與心誓守死無二恥躬不逮期在必¶
濟若心疲體懈或牽於外物或累於内欲不堪近患不¶
忍小情則議於去就議於去就則二心交争二心交争¶
則向所以見役之情勝矣或有中道而廢或有未成而¶
敗以之守則不固以之攻則怯弱與之誓則多違與之¶
謀則善泄臨樂則肆情處逸則極意故雖榮華熠熠無¶
結秀之效終年之勤無一日之功斯君子所以歎息也¶
<pb:KR3k0055_WYG_299-12a>¶
若夫申胥之長吟夷齊之全潔展季之執信蘇武之守¶
節可謂固矣故以無心守之安而體之若自然也乃是¶
守志之盛者也　増唐姚崇氷壺誡曰氷壺者清潔之¶
至也君子對之不忘乎清夫洞澈無瑕澄空見底當官¶
明白者有𩔖是乎故内懐氷清外涵玉潤君子氷壺之¶
徳也玉本無瑕氷亦至潔方圓相映表裏皆徹喻彼貞¶
廉能守其節凡今之人就列稱臣當官以割剥為務在¶
上以財賄為親異夫象之有齒以焚其身魚之貪餌以¶
<pb:KR3k0055_WYG_299-12b>¶
曝其鱗故君子讓榮不憂辭滿為珍以備其徳以全其¶
貞與其濁富寧比清貧吳隱酌泉龎恭致氷嗟爾有位¶
禄厚官尊固當聳廉勤之節塞貪競之門氷壺是對炯¶
戒猶存以此清白遺其子孫　栁玭奢侈戒曰王相國¶
涯方居相位掌利權竇氏女歸請曰玉工貨一釵竒巧¶
須七十萬錢王曰七十萬錢我一月俸金爾豈於汝惜¶
但一釵七十萬此妖物也與禍相隨女不敢復言數月¶
女歸告王曰前時釵為馮外郎妻首飾矣乃馮球也王¶
<pb:KR3k0055_WYG_299-13a>¶
歎曰馮為郎吏妻之首飾有七十萬其可久乎馮為賈¶
相餗門人最宻賈蒼頭頗張威福馮召而朂之未浹旬¶
馮晨謁賈有二青衣捧地黄酒飲之食頃而終賈為出¶
涕竟不知其由又明年王賈皆遭禍噫王以珍竒貨為¶
物之妖信知言矣而徒知物之妖而不知恩權赫勢之¶
妖甚於物邪馮以卑位貪寶貨已不能正其家盡忠所¶
事而不能保其身斯亦不足言矣賈之臧獲害門客於¶
墻廡之間而不知欲終始冨貴其可得乎此雖一事作¶
<pb:KR3k0055_WYG_299-13b>¶
戒數端　宋司馬光戒子曰吾本寒家以清白相承吾¶
性不喜華靡自為乳兒長者加以金銀華美之服輒羞¶
赧棄去之二十忝科名聞喜宴獨不戴花同年曰君賜¶
不可違也乃簪一花平生衣取蔽寒食取充腹亦不敢¶
故服垢弊以矯俗千名古人以儉為美徳今人以儉相¶
詬病嘻異哉近世風俗尤為侈靡走卒𩔖士服農夫躡¶
絲履吾記天聖中先公為羣牧判官客至未嘗不置酒¶
或三行五行不過七行酒沽於市果止於棃栗棗柿肴¶
<pb:KR3k0055_WYG_299-14a>¶
止於脯醢菜羮器用瓷漆當時士大夫家皆然人不相¶
非也㑹數而禮勤物薄而情厚近日士大夫家酒非内¶
法果肴非逺方珍異食非多品器皿非滿案不敢㑹賔¶
友常數月營聚然後敢發書茍或不然人争非之以為¶
鄙吝故不隨俗靡者鮮矣嗟乎風俗頺弊如是居位者¶
雖不能禁忍助之乎昔李文靖公為相治第封邱門内¶
㕔事僅容旋馬或言其太隘公歎曰第當傳子孫此為¶
宰相㕔事誠隘為太祝奉禮㕔事己寛矣叅政魯公為¶
<pb:KR3k0055_WYG_299-14b>¶
諫官真宗召之得於酒家既入問其來遲以實對上曰¶
卿為清望官奈何飲於酒肆對曰臣家貧客至無器皿¶
果肴故就酒家之觴上以其無隱益重之張文節為相¶
自奉養如為河陽掌書記時所親或規之曰公今受俸¶
不少自奉若此公雖自信清約外人頗有公孫布被之¶
譏公歎曰吾今日之俸雖舉家錦衣玉食何患不能顧¶
人之常情由儉入奢易由奢入儉難吾今日之俸豈能¶
常有身豈能常存一旦異於今日家人習奢既久不能¶
<pb:KR3k0055_WYG_299-15a>¶
頓儉必致失所豈若吾居位去位身存身亡如一日乎¶
嗚呼大賢之深謀逺慮豈庸人所及哉御孫曰儉徳之¶
共也侈惡之大也共同也言有徳者皆由儉來也儉則¶
寡欲君子寡欲則不役於物可以直道而行小人寡欲¶
則能謹身節用逺罪豐家故曰徳之共也奢則多欲君¶
子多欲則貪慕富貴枉道迷禍小人多欲則多求妄取¶
敗家喪身是以居官必賄居鄉必盜故曰侈惡之大也¶
　元㢘希憲戒子曰丈夫見義勇為禍福無預於己謂¶
<pb:KR3k0055_WYG_299-15b>¶
臯䕫稷契伊傅周召為不可及是自棄也天下事茍無¶
牽制三代可復也¶
原誥宋顔延之庭誥曰若能服温厚而知穿弊之苦周¶
明之徳也厭滋旨而識空嗛之急仁恕之功也豈與比¶
髪膚於草石方手足於飛走者同其意哉罰慎其濫惠¶
誡其偏罰濫則無以為罰惠偏則不如無惠嫌或疑心¶
誠亦難分動容竊鈇束裝盜金又何足論也火含煙而¶
煙妨火桂懷蠧而蠧殘桂然火勝則煙滅蠧壯則桂折¶
<pb:KR3k0055_WYG_299-16a>¶
故性明者欲簡嗜繁者氣昏與善人居如入芝蘭之室¶
久而不知其芳與之化矣與不善人居如入鮑魚之肆¶
久而不知其臭與之變矣唯夫金貞玉粹者乃能處而¶
不汙其身耳故曰丹可滅而不能使無赤石可毀而不¶
能使無堅茍非丹石之性必慎浸染之由¶
原銘後漢崔瑗座右銘曰無道人之短無説己之長施¶
人慎勿念受施慎勿忘俗譽不足慕唯仁為紀綱隱身¶
而後動謗議庸何傷無使名過實守愚聖所臧柔弱生¶
<pb:KR3k0055_WYG_299-16b>¶
之徒老氏誡剛強在涅貴不淄曖曖内含光硜硜鄙夫¶
介悠悠故難量慎言節飲食知足勝不祥行之茍有恒¶
久久自芬芳　魏卞蘭座右銘曰重階連棟必濁汝真¶
金寶滿室將亂汝神厚味來殃豔色危身求髙反墜務¶
厚更貧閉情塞欲老氏所珍周廟之銘仲尼是遵審慎¶
汝口戒無失人從容順時和光同塵無謂𠖇漠人不汝¶
聞無謂幽冥處獨若羣不為福先不與禍鄰守元執素¶
無亂大倫常若臨深終始惟純　増宋張載東銘曰戲¶
<pb:KR3k0055_WYG_299-17a>¶
言出於思也戲動作於謀也發於心見乎四支謂非己¶
心不明也欲人之無己疑不能也過言非心也過動非¶
誠也失於聲繆迷其四體謂己當然自誣也欲他人已¶
從誣人也或者謂出於心者歸咎於己戲失於思者自¶
誣為己誠不知戒其出汝者反歸咎其不出汝者長傲¶
且遂非則不智孰甚焉¶
原書後漢崔駰與竇憲書曰駰聞交淺而言深者愚也¶
在賤而望貴者惑也未信而納忠者謗也皆所不宜而¶
<pb:KR3k0055_WYG_299-17b>¶
或蹈之者思效其區區憤盈而不能已也竊見足下體¶
淳淑之姿躬髙明之量意美志厲有尚賢之風駰幸得¶
充下館列後陳是以竭其拳拳敢進一言傳曰生而冨¶
者驕生而貴者傲富貴而能不驕傲者未之有也　梁¶
簡文帝誡當陽公書曰汝年時尚幼所闕者學可久可¶
大其唯學歟所以孔丘言吾嘗終日不食終夜不寢以¶
思無益不如學也若使牆面而立沐猴而冠吾所不取¶
立身之道與文章異立身須謹重文章且須放蕩　元¶
<pb:KR3k0055_WYG_299-18a>¶
帝與學生書曰吾聞斲玊為器諭乎知道惟山出泉譬¶
乎從學是以執射執御雖聖猶然為弓為箕不無因矣¶
抑又聞曰漢人流麥晉人聚螢安有挟冊讀書不覺風¶
雨以至朗月章奏不知爝火為㣲所以然者良有以夫¶
可久可大莫過乎學求之於己道在則尊　徐勉與子¶
書曰家世清廉故常居貧素至於産業之事所未嘗言¶
中年聊於東田欲穿池種𣗳少寄情賞又以郊際閑曠¶
終可為宅儻獲懸車致仕實欲歌哭於斯經營歴年粗¶
<pb:KR3k0055_WYG_299-18b>¶
已成立桃李茂宻松竹成隂塍陌交通渠畎相屬層樓¶
廻榭頗有臨眺之羙孤岑叢薄不無糾紛之興雖云人¶
外城闕宻邇凡為人長殊復不易當使中外諧和人無¶
間言先物後己然後可貴老子云後其身而身先若能¶
爾者更招巨利汝當勉朂見賢思齊不宜忽略以棄日¶
也非徒棄日乃是棄身身名美惡豈不大哉　范縝與¶
王僕射書曰君侯匡輔聖朝中夏無虞既盡美矣又盡¶
善矣唐堯非不隆也門有謗木虞舜非不盛也庭懸諌¶
<pb:KR3k0055_WYG_299-19a>¶
鼓周公之才也樂聞譏諌故明君賢宰不憚諤諤之言¶
布衣窮賤之人咸得獻其狂瞽先王所以有而勿亡得¶
而勿失功傳不朽名至今者用此道也　增宋畢仲游¶
與司馬光書曰昔安石以興作之説動先帝而患財之¶
不足也故凡政之可以得民財者無不用蓋散青苗置¶
市易歛役錢變鹽法者事也而欲興作患不足者情也¶
茍未能杜其情而徒欲禁其事是以百説而百不行今¶
遂廢傷民者一埽而更之則向來用事於新法者必不¶
<pb:KR3k0055_WYG_299-19b>¶
喜矣必操不足之情言不足之事以動上意雖致石人¶
而使聽之猶將動也為今之策當大舉天下之計深明¶
出入之數使天子曉然知天下之餘於財也財不足之¶
論不得陳於前矣昔安石之居位也中外莫非其人今¶
欲救前日之敝而左右侍職司使者十有七八皆安石¶
之徒以此救弊如人久病而少間其父子兄弟喜見顔¶
色而未敢賀者以其病之猶在也　明唐順之與楊繼¶
盛書曰執事豪傑士也忘身許國不回不撓使世間淟¶
<pb:KR3k0055_WYG_299-20a>¶
涊全軀保禄之士聞風縮頸羞媿不暇執事之志則然¶
而才足濟之然竊有少致愛於執事者頗覺慷慨激發¶
之氣太勝而含蓄沉幾之力或不及焉且夫直前太鋭¶
近於用壯取必太過近於浚恒在易固有戒矣惟幾也¶
能通天下之志惟深也能成天下之務自古欲以成務¶
而或僨焉者未必盡是庸人或豪傑與有責焉耳¶
原論晉潘尼安身論曰蓋崇徳莫盛乎安身安身莫大¶
乎存政存政莫重乎無私無私莫深乎寡欲是以君子¶
<pb:KR3k0055_WYG_299-20b>¶
安其身而後動易其心而後語定其交而後求然則動¶
者吉凶之端也語者榮辱之主也求者利病之幾也行¶
者安危之決也故君子不妄動也必適於道不徒語也¶
必經於理不茍求也必造於義不虛行也必由於正夫¶
然用能免或擊之凶享自天之祐故身不安則殆言不¶
順則悖交不審則惑行不篤則危四者存乎中則憂患¶
接乎外矣憂患之接必生於自私而興於有欲自私者¶
不能成其私有欲者不能濟其欲理之至也　袁宏去¶
<pb:KR3k0055_WYG_299-21a>¶
　伐論曰夫君者必量才任以授官參善惡以毁譽課功¶
　過以賞罰者也茍伐其善必忘其惡於是怨責之情必¶
　存乎心希望之氣必形乎色此矜伐之士自賢之人所¶
　以為薄而先王甚惡之者也君子則不然勞而不伐施¶
　而不徳致恭以存其位下人不隱其功處不避汙官不¶
　辭卑惟懼不任惟患弗能故力有餘而智不屈逺咎悔¶
　而行成名立也　增魏曹冏六代論曰大魏之興於今¶
　三十有四年矣觀五代之存亡而不用其長䇿覩前車¶
<pb:KR3k0055_WYG_299-21b>¶
　之傾覆而不改其轍跡子弟王空虛之地君有不使之¶
　民宗室竄于閭閻不聞邦國之政權均匹夫勢齊凡庶¶
　内無深根不拔之固外無磐石宗盟之助非所以安社¶
　稷為萬代之業也夫泉竭則流涸根朽則葉枯枝繁者¶
　䕃根條落者本孤故語曰百足之蟲至死不僵扶之者¶
　衆也此言雖小可以喻大¶
　¶
御定淵鑑𩔖函卷二百九十四¶
