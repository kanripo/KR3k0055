# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.235282
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十二
<pb:KR3k0055_WYG_267-1a>¶
　欽定四庫全書¶
御定淵鑑類函卷二百六十二¶
　　人部二十一(性命/名字)　(性情附姓氏名改姓附/同名    改  附)¶
　　　性命一¶
　原易曰乾道變化各正性命　又曰樂天知命故不憂¶
　　書曰用集大命于厥躬　増又曰天其永我命于兹¶
　新邑　原老子曰致虚極守静篤萬物並作吾以觀其¶
　復夫物芸芸各歸其根歸根曰静静曰復命　春秋傳¶
<pb:KR3k0055_WYG_267-1b>¶
　劉子曰人受天地之中以生所謂命也　後漢書曰藝¶
　可學而行天爵髙懸得之者命也¶
　　　性命二¶
　原詩曰文王受命有此武功　家語曰魯哀公問于孔¶
　子曰人之命與性何謂孔子對曰分于道謂之命形于¶
　一謂之性　史記曰孟嘗君五月五日生其父靖郭君¶
　曰五月子長至户則害父孟嘗君曰人受命于天豈受¶
　命于户　漢書髙祖曰吾起自布衣提三尺劒以取天¶
<pb:KR3k0055_WYG_267-2a>¶
下豈非命也　増漢揚雄怪屈原文過相如至不容作¶
離騷自投江而死以為君子得時則大行不得時則龍¶
蛇遇不遇命也何必湛身哉廼作書往往摭離騷文而¶
反之自岷山投諸江流以弔屈名曰反離騷　又曰李¶
膺為長樂少府既廢後張儉事起收捕鈎黨鄉人謂膺¶
曰可去矣對曰事不辭難罪不辭刑臣之莭也吾年已¶
六十死生有命去將安之　冊府晉郭文曠達不仕永¶
昌中大疫文病亦殆王導遺藥文曰命在天不在藥也¶
<pb:KR3k0055_WYG_267-2b>¶
　又曰丁紹為冀州刺史自以才足為物雄當官蒞政¶
每事克舉視天下之事若運于掌握慨然有董正四海¶
之志永嘉三年暴疾卒臨終歎曰此乃天亡冀州豈吾¶
命哉　又宋羊元保為吳郡太守不營財利家世儉薄¶
太祖嘗曰人仕宦非唯須才亦須運命每有好官缺我¶
未嘗不先憶羊元保　又曰後魏眭夸髙尚不仕㦯謂¶
夸曰吾聞有大才者必居貴仕子何獨在桑榆乎遂著¶
知命論以釋之　又曰唐李勣遇疾家中迎召毉巫皆¶
<pb:KR3k0055_WYG_267-3a>¶
不許入子弟固以藥進勣曰我山東一田夫爾攀附明¶
主濫居富貴位及三台年將八十豈非命乎¶
　　　性命三¶
増無墜　有常(書曰無墜天之寳命陷冊府陳蕭允梁/末為太子洗馬臺城  出居京口時冦)¶
(賊縦横百姓波駭衣冠士族四出奔散允獨不行人問/其故荅曰性命之道自有常分豈可逃而獲免乎乃閉)¶
(門静處并日而/食卒免于患)　哀時　達命(藝文𩔖聚楚辭曰哀時/命者屈原所作也  冊)¶
(府晉山濤薨以魏舒領司徒時陳留周震累為諸府所/辟辟書既下公輙䘮亡僉號震為殺公掾莫有辟者舒)¶
(乃命之而竟無患識/者以此稱其逹命)　修己守道　委天任運(冊府晉/顔含嘗)¶
<pb:KR3k0055_WYG_267-3b>¶
(遇郭璞欲為之筮含曰年任天位在人修己而天不與/者命也守道而人不知者性也自有性命無勞蓍龜)¶
(又曰唐吳凑章敬皇后弟及疾不迎召巫醫親故或勸/之對曰吾以孱愚濫承外戚之寵起家便授三品官向)¶
(四十年更欲何求宜委天任/運而已君子以其知命也)¶
　　性命四¶
原盡性至命(易窮理盡性/以至于命)　達性遂命(荘子曰聖人逹/于性遂于命)¶
　得之聼天(禮記得之自是不/得自是以聽天命)　得之有命(文子曰所/受天之命)¶
(所邅于時有其才不遇於世命也求之有道得之有命/故君子能必為善不能必受其福不忍為惡未能必免)¶
(其禍故逢時進得之以義何幸/之有不逢時必讓何不幸之有)　不得聞(論語性與天/道不可得而)¶
<pb:KR3k0055_WYG_267-4a>¶
(聞/)　不可變(老子曰性不可逸命/不可變時不可止)　遂志(易致命/遂志)¶
　　性命五¶
原賦晉仲長敖覈性賦曰趙荀卿著書言人性之惡弟¶
子李斯韓非顧而相謂曰夫子之言性惡當矣未詳才¶
之善否何如願聞其說荀卿曰天地之間兆族羅列同¶
禀氣質無有區别倮蟲三百人最為劣爪牙皮毛不足¶
自衛唯賴詐偽迭相嚼齧總而言之少堯多桀但見商¶
鞅不聞稷契父子兄弟殊情異計君臣朋友志乖怨結¶
<pb:KR3k0055_WYG_267-4b>¶
鄰國鄉黨務相呑噬臺隸童豎唯盗唯竊面從背違意¶
與口戾言如飴蜜心如蠻厲未知勝負便相凌蔑正路¶
莫踐竟赴邪轍利害交争豈顧憲制懐仁抱義祗受其¶
斃周孔徒勞名敎虚設蠢爾一槩智不相絶推此而談¶
孰癡孰黠法術之士能不噤齘仰則扼腕俯則攘袂荀¶
卿之言未終韓非越席起舞李斯擊節長歌其辭曰形¶
生有極嗜欲莫限達鼻耳開口眼納衆惡距羣善方寸¶
地九折坂為人作嶮易俄傾成此蹇多謝悠悠子悟之¶
<pb:KR3k0055_WYG_267-5a>¶
亦不晚¶
原論晉李康運命論曰夫治亂運也窮達命也貴賤時¶
也故運之所隆必生聖明之君聖明之君必有忠賢之¶
臣其所以相遇也不求而自合其所以相親也不介而¶
自親唱之而必和謀之而必從得失不能疑其志讒搆¶
不能離其交然後得成功也其所以得然者豈徒人事¶
哉授之者天也告之者神也成之者運也張良誦三畧¶
之說以遊于羣雄其言也如以水投石莫之受也及其¶
<pb:KR3k0055_WYG_267-5b>¶
遇漢祖其言也如以石投水莫之逆也非張良之拙說¶
于陳項而巧言于沛公也然則聖人所以為聖者盖在¶
乎樂天知命故遇之而不怨居之而不疑是以聖人處¶
窮達如一也子夏曰死生有命富貴在天故道之將行¶
也命之将貴也則伊尹吕尚興于殷周百里子房用于¶
秦漢矣道之将廢也豈獨君子恥之而弗為乎盖亦知¶
為之而弗得矣　又袁準才性論曰凡萬物生于天地¶
之間有美有惡物何故羙清氣之所生也物何故惡濁¶
<pb:KR3k0055_WYG_267-6a>¶
氣之所施也夫金石絲竹中天地之氣黼黻𤣥黄應五¶
方之色君子以此得曲直者木之性也曲者中矩鈎者¶
中繩輪桷之材也賢不肖者人之性也賢者為師不肖¶
者為資師資之材也然則性言其質才名其用明矣¶
宋何承天達性論曰夫兩儀既位帝王參之宇中莫尊¶
焉天以隂陽分地以剛柔用人以仁義立人非天地不¶
生天地非人不靈三才同體相須而成者也故能禀氣¶
清和神明特逹情綜古今智周萬物思窮幽賾制作侔¶
<pb:KR3k0055_WYG_267-6b>¶
造化歸仁與能是為君長撫養黎元助天宣徳日月淑¶
清四靈来格祥風協律玉燭揚暉酸醎百品備其膳羞¶
絲苧元黄供其器服文以禮度娱以八音夫物用儉則¶
易足易足則力有餘有餘則情志泰樂治之心于是生¶
焉事簡則不擾不擾則神明靈神明靈則謀慮審濟治¶
之務于是成焉故天地以儉素訓民乾坤以易簡示物¶
慇懃若此之篤也安得與夫飛沈喘蠕並為衆生哉若¶
夫衆生者取之有時用之有道行火俟風暴田漁候豺¶
<pb:KR3k0055_WYG_267-7a>¶
獺祭所以順天時也大夫不麛卵庶人不數罟行葦作¶
歌宵魚垂化所以愛人用也庖厨不邇五豝是翼殷后¶
改祝孔釣不綱所以明仁道也　梁劉孝標辯命論曰¶
臣觀管輅天才英偉珪璋特秀實海内之名傑而官止¶
少府丞年終四十八天之報施何其寡歟然則髙才而¶
無貴仕饕餮而居大位自古所歎焉獨公明而已哉故¶
性命之道窮通之數天閼紛綸莫知其辨仲任蔽其源¶
子長闡其惑至于褐冠瓮牖必以懸天有期鼎貴髙門¶
<pb:KR3k0055_WYG_267-7b>¶
則曰惟人所召蕭逺論其本而不暢其流子元語其流¶
而未詳其本嘗試言之曰夫道生萬物則謂之道生而¶
無主謂之自然自然者物見其然不知所以然同焉皆¶
得不知所以得鼓動陶鑄而不為功庶𩔖混成而非其¶
力蕩乎大乎萬寳以之化確乎純乎一作而不易化而¶
不易則謂之命命也者自天之命也定于㝠兆終然不¶
變鬼神莫能預聖哲不能謀觸山之力無以抗倒日之¶
誠弗能感短則不可緩之于寸隂長則不可急之于箭¶
<pb:KR3k0055_WYG_267-8a>¶
漏至乃伍貟浮屍于江流三閭沈骸于湘渚賈大夫沮¶
志于長沙馮都尉皓髪于郎署君山鴻漸鎩羽儀于髙¶
雲敬通鳯起摧迅翮于風穴此豈才不足而行有遺哉¶
近世有沛國劉瓛瓛弟璡並一時秀士也瓛則闗西孔¶
子通渉六經循循善誘服膺儒行璡則志烈秋霜心貞¶
崑玉亭亭髙聳不雜風塵皆毓徳于衡門並馳聲于天¶
地而官有㣲于侍郎位不登于執㦸相次殂落宗祀無¶
饗因斯兩賢以言古則昔之玉質金相英髦秀達皆擯¶
<pb:KR3k0055_WYG_267-8b>¶
斥于當年韞竒才而莫用徼草木以共凋與麋鹿而同¶
死膏塗平原骨填川谷堙滅而無聞者豈可勝道哉故¶
曰死生有命富貴在天其斯之謂矣或者覩湯武之龍¶
躍謂戡亂在神功聞孔墨之挺生謂英睿擅奇響視韓¶
彭之豹變謂鷙猛致人爵見張桓之朱紱謂明經拾青¶
紫豈知有力者運之而趨乎然則君子居正體道樂天¶
知命明其無可奈何識其不由智力逝而不召来而不¶
拒生而不喜死而不戚不充詘于富貴不遑遑于所欲¶
<pb:KR3k0055_WYG_267-9a>¶
豈有史公董相不遇之文乎¶
　　性情一¶
増易曰以通神明之徳以𩔖萬物之情　又曰情偽相¶
感而利害生　書曰習以性成　禮記曰反情以和其¶
志　又曰聖人之治七情以禮　又曰情深而文明¶
又曰厚貌深情　六帖曰觀情以律視性以律明王所¶
宜獨自難與人共露之則不神獨行則自然　詩序曰¶
吟咏情性以風其上¶
<pb:KR3k0055_WYG_267-9b>¶
　　性情二¶
増白帖曰西門豹性急佩韋自戒後漢范丹性狷急亦¶
佩韋自戒董安于性緩佩弦而自戒　又曰張竦荅陳¶
遵書曰人各有性長短自裁子欲為我亦不能吾将效¶
子亦敗矣　漢書曰翼奉上封事元帝曰治道要務在¶
知下之邪正知下之術在于六情十二律而已　内傳¶
曰上元夫人謂帝曰舎爾五性返諸柔善注謂暴淫奢¶
酷賊也　韻府曰伯牙學琴于成連先生見海水汨沒¶
<pb:KR3k0055_WYG_267-10a>¶
山林杳冥鳥獸悲號歎曰吾師將移我情援琴而歌聲¶
遂絶妙　王氏彚苑曰阮裕曰屢辭王命非敢以為髙¶
也吾少無宦情　晉王衍傳曰衍䘮幼子悲甚山簡曰¶
孩抱中物何至于此衍曰聖人忘情最下不及情情之¶
所鍾正在我輩簡亦為之慟　梁書曰何佟之性好潔¶
一日之中洗滌十餘過人稱為水淫　六帖曰唐戴胄¶
性堅正幹局明彊　又曰王珪性不苛察臨官務舉綱¶
維去其不可者至僕妾亦不見喜慍¶
<pb:KR3k0055_WYG_267-10b>¶
　　性情三¶
原情遷　性成(易吉凶以情/遷  見上一)　好潔　改剛(邾荘公卞/急好潔)¶
(後漢紀髙獲與世祖有舊世祖曰欲善當改/剛性獲曰臣受性于父母不可改遂辭去)　遷物¶
和志(因物有遷不忌/不克  禮詳一)　利貞　愛惡(易利貞者性情也/  又愛惡相攻而)¶
(吉凶/生)　五性　六情(六帖五性不相&KR0675;五行所属之性/也  六情者喜怒哀樂好惡也見)¶
(白虎/通)　増觸情　抒素(漢雋觸情妄行言任情意所欲/而行  又曰陳愚悃而抒情素)¶
　悟賞　瑩情(諸史悟賞謂性情所得未能忘/言于悟賞  文選瑩情無餘滓)　鯁急¶
　莊重(彚苑唐蕭瑀性鯁急鄙逺浮華府彚苑武元/衡雅性荘重雖澹于接物而開  極一時𨕖)¶
<pb:KR3k0055_WYG_267-11a>¶
謇特　岐嶷(又曰王義方性謇特髙自標置始韓文原/性論后稷之生也其母無灾其  匍匐也)¶
(岐岐然嶷嶷然文王之在母也母不憂既生/也傅不勤既學也師不煩人之性果惡乎)　簡潔¶
和厚(彚苑唐蕭俛性簡潔以聲利為汚疾邪太/甚  六帖尹知章性和厚人不見有喜愠)　方重¶
　謹柔(彚苑韋安石性方重不茍言笑者/  又曰李熅性謹柔材無過人)　雅澹　奢¶
豪(六帖杜黄裳性雅澹未始忤物無彚苑河/間王孝恭性奢豪然寛恕退遜  矜伐色)　嚴重¶
明銳(六帖鄭珣瑜性嚴重少言舉/彚苑元稹性明銳遇事輙)¶
　　性情四¶
原詩魏徐幹情詩曰髙殿鬱崇崇廣厦凄泠泠㣲風起¶
<pb:KR3k0055_WYG_267-11b>¶
閨闥落日照階庭踟蹰雲屋下笑歌倚華楹君行殊不¶
返我飾為誰榮罏薫闔不用鏡匣上生塵綺羅失常色¶
金翠暗無精嘉肴既忘御㫖酒亦常停顧瞻空寂寂唯¶
聞燕雀聲憂思連相屬中心如宿酲　晉張華情詩曰¶
清風動帷簾晨月照幽房佳人處遐逺蘭室無容光襟¶
懐擁虚景輕衾覆空牀居歡惜夜促在戚怨宵長撫枕¶
獨嘯歎感慨心内傷　又曰君子尋時役幽妾懐苦心¶
初與三載别于今久滯淫昔邪生户牖庭内自成隂翔¶
<pb:KR3k0055_WYG_267-12a>¶
鳥鳴翠栁草蟲相和吟心悲易感激俛仰淚流襟願托¶
晨風翼束帶侍衣衾　又曰明月曜清景曨光照元墀¶
幽人守静夜廻身入空帷束帶俟將朝廓落星辰稀假¶
寐交精爽覿我佳人姿巧笑媚歡靨聮娟眸與眉寤言¶
増長歎悽然心獨悲¶
増論唐韓愈原性論曰性也者與生俱生者也情也者¶
接于物而生也性之品有三而所以為性者五情之品¶
有三而所以為情者七性之品有上中下三上焉者善¶
<pb:KR3k0055_WYG_267-12b>¶
而已矣中焉者可導而上下也下焉者惡而已矣其所¶
以為性者五曰仁曰義曰禮曰智曰信上焉者之于五¶
也主于一而行于四中焉者之于五也一不少有焉則¶
少反焉其于四也混下焉者之于五也反于一而悖于¶
四情之品有上中下三其所以為情者七曰喜曰怒曰¶
哀曰懼曰愛曰惡曰欲上焉者之于七也動而處于中¶
中焉者之于七也有所甚有所亡然而求合其中者也¶
下焉者之于七也亡與甚直情而行者也¶
<pb:KR3k0055_WYG_267-13a>¶
　　姓氏一(改姓并載/)¶
増說文曰姓人所生也古之神母感天而生子故稱天¶
子因以從女女生亦聲也　白虎通曰人所以有姓者¶
何所以崇恩愛厚親親逺禽獸别婚姻也故紀世别𩔖¶
使生相愛死相哀同姓不得相娶皆為重人倫也姓者¶
生也人禀天氣所以生者也詩云天生蒸民尚書曰平¶
章百姓姓所以有百者何以為古者聖人吹律定姓以¶
記其族人含五常而生正聲有五宫商角徴羽轉而相¶
<pb:KR3k0055_WYG_267-13b>¶
雜五五二十五轉生四時異氣殊音悉備故姓有百也¶
所以有氏者何所以貴功徳賤伎力或氏其官或氏其¶
事聞其氏即可知氏所以勉人為善也或云王父字者¶
何所以别諸侯之後為興滅國繼絶世也王者之子稱¶
王子王者之孫稱王孫諸侯之子稱公子公子之子稱¶
公孫公孫之子各以其王父字為氏故春秋有王子瑕¶
論語有王孫賈又有衛公子荆公孫朝魯有仲氏孟氏¶
叔氏季氏楚有昭屈景氏齊有髙國崔盧氏以知其子¶
<pb:KR3k0055_WYG_267-14a>¶
孫也王者之子亦稱王子兄弟立而皆封也或曰王者¶
之孫亦稱王孫刑徳攷曰堯知命表稷契賜姓子姬臯¶
陶典刑不表姓言天任徳逺刑禹姓姒祖昌意以薏苡¶
生殷姓子氏祖以元鳥子生也周姓姬氏祖以履大人¶
跡生也　風俗通曰萬𩔖之中惟人為貴春秋左氏傳¶
官有世功即有官族邑亦如之公羊譏衛滅邢論語貶¶
昭公娶于吳謂同姓也盖姓有九或氏于號或氏于諡¶
或氏于爵或氏于國或氏于官或氏于字或氏于居或¶
<pb:KR3k0055_WYG_267-14b>¶
氏于事或氏于職以號唐虞夏殷也以諡戴武宣穆也¶
以爵王公侯伯也以國曹魯宋衛也以官司馬司徒司¶
冦司空司城也以字伯仲叔季也以居城國園池也以¶
事巫卜陶邱也以職三烏五鹿青牛白馬也　左傳疏¶
曰姓者生也以此為祖令之相生雖下及百世而此姓¶
不改族者屬也與子孫共相連屬其旁支别屬則各自¶
為氏　史記注曰天子賜姓命氏諸侯命族族者氏之¶
别名也姓者所以統系百姓使不相别也氏者所以别¶
<pb:KR3k0055_WYG_267-15a>¶
子孫之所自出故世本之篇言姓則在上言氏則在下¶
　通志曰三代之前姓氏分而為二男子稱氏婦人稱¶
姓氏所以别貴賤故貴者有氏賤者有名無氏姓所以¶
别㛰姻故有同姓異姓庶姓之别至三代之後姓氏合¶
而為一于文女生為姓故姓之賜多從女姬姜嬴姒姚¶
媯姞妘婤姶㚰嫪之𩔖是也　六帖曰唐貞觀氏族志¶
以第一等為右姓路氏著姓畧以盛門為右姓栁沖姓¶
族系録以四海望族為右姓¶
<pb:KR3k0055_WYG_267-15b>¶
　　姓氏二¶
増易𩔖謀曰黄帝吹律以定姓　帝王世系曰堯姓伊¶
祈生于伊祈山因以為姓　三輔舊事曰堯母字慶都¶
配髙辛氏而生堯因生人伊長儒為姓謂之伊　舜紀¶
曰五帝三王自黄帝至舜禹皆同姓而異其國號以章¶
明徳故黄帝為有熊顓頊為髙陽帝嚳為髙辛帝堯為¶
陶唐帝舜為有虞禹為夏后而姓姒氏契為商而姓子¶
氏稷為周而姓姬氏又宋呂東莱曰孟仲季臧同出于¶
<pb:KR3k0055_WYG_267-16a>¶
魯也淤國封印公文伯張同出于鄭也向華湯樂鱗仲¶
老同出于宋也欒髙崔國叔仲東郭同出于齊也　史¶
記曰太公望吕尚者東海上人其先祖嘗為四岳佐禹¶
平水土甚有功虞夏之際封于吕夲姓姜氏從其封姓¶
故曰吕尚　陳留風俗傳曰秦之先曰伯翳佐舜擾馴¶
鳥獸錫姓曰嬴氏其後分封以國為姓有徐氏剡氏王¶
氏江氏　又曰侯氏侯爵周㣲官失其守故以侯爵為¶
姓　左傳曰穆叔如晉范宣子逆之問焉曰古人有言¶
<pb:KR3k0055_WYG_267-16b>¶
曰死而不朽何謂也穆叔未對宣子曰昔匄之祖自虞¶
以上為陶唐氏在夏為御龍氏在商為豕韋氏在周為¶
唐杜氏晉主夏盟為范氏其是之謂乎穆叔曰以豹所¶
聞此之謂世祿非不朽也　又曰滕侯薛侯来朝争長¶
公使羽父請于薛侯曰周之宗盟異姓為後　桂氏族¶
譜曰桂貞為秦博士遭秦坑儒改姓昋其孫避地改姓¶
炅第四子居齊改姓烓不忘所自出也　氏族博攷曰¶
漢炅横四子守墳墓者為炅居徐者為昋居幽者為桂¶
<pb:KR3k0055_WYG_267-17a>¶
居華陽者為炔四字並音桂此四姓同一炅也　天中¶
記曰張良韓公族姬姓也秦始皇滅韓良弟死不𦵏散¶
家貲千萬為韓報讐擊始皇于博浪沙中誤椎副車秦¶
索賊急良乃變姓為張匿于下邳　漢書曰夏侯嬰初¶
為滕令奉車故號滕公及曽孫頗尚主主随外家姓號¶
孫公主故滕公子孫更為孫氏　前燕錄曰魏初莫䕶¶
跋率部落入居西遼時燕代多冦步摇諸部因謂之歩¶
摇後音訛為慕容且以為氏　崔鴻三十國春秋夏録¶
<pb:KR3k0055_WYG_267-17b>¶
曰赫連勃勃下書曰朕之皇祖自北遷幽朔姓改幽姒¶
氏音殊中國故從母氏為劉子而從母之姓非禮也朕¶
將以義易之帝王者係天為子實與天連今改姓曰赫¶
連氏庶協皇天之意其非正統皆以鉄伐為氏庶朕宗¶
族子孫剛銳如鉄皆堪伐人　北史曰宿石朔方人祖¶
若根魏明元時賜姓宿氏石尚公主　三國典畧曰周¶
蔡祐陳留圉人齊安郡守襲之子也有膂力便騎射太¶
祖以其戰功賜姓大利稽氏　北齊書曰徐之才聰辨¶
<pb:KR3k0055_WYG_267-18a>¶
強識尤多劇談公私㑹聚多相嘲戲嘗嘲王昕姓云有¶
言則□近犬則狂加頸足而為馬施角尾而為羊昕無¶
以對又嘗宴賔客時盧元明在座戯弄之才姓云卿姓¶
徐字乃未入人之才即嘲元明姓盧字安亡為虐在丘¶
為虚生男成虜配馬為驢嘲元明二字去頭是兀明出¶
頸是無明減半是無日變聲是無盲元明亦無以對¶
隋書曰尉義臣父崇不從尉遲迥後復與突厥戰死髙¶
祖嘉之将賜姓為金氏訪及羣臣鮑宏曰昔項伯不同¶
<pb:KR3k0055_WYG_267-18b>¶
項羽漢祖賜姓劉氏秦真父能死難魏武賜姓曺氏請¶
賜以皇族髙祖曰善　事文𩔖聚曰唐太宗詔髙士亷¶
與岑文本等賫天下譜牒參攷史傳作氏族志　唐髙¶
士亷𫝊曰髙宗詔太原王范陽盧滎陽鄭清河博陵二¶
崔趙郡隴西二李凡七姓十家不得自為婚也　唐書¶
曰康國即漢康居之國也其王姓温月氏先居張掖祁¶
連山北昭武城為突厥所破南依蔥嶺遂有其地皆以¶
昭武為姓示不忘本也　又曰李全畧本姓王名簡長¶
<pb:KR3k0055_WYG_267-19a>¶
慶初鎮州軍亂穆宗以簡嘗為将召問其計簡遂極言¶
利&KR0675;願有以自效明年擢拜横海軍節度使賜姓李氏¶
名全畧以崇寵之　新唐書曰林蘊辯給嘗有姓崔者¶
矜氏族蘊折之曰崔杼弑齊君林放問禮之本優劣何¶
如邪其人俯首不能對　唐栁芳論曰尚書領䕶而上¶
為甲姓九卿若方伯者為乙姓散騎常侍大中大夫為¶
丙姓吏部正貟外郎為丁姓凡得入者謂之四姓國史¶
補四姓者鄭盧李崔皆為鼎甲又太原王亦四姓之匹¶
<pb:KR3k0055_WYG_267-19b>¶
　五代史曰桑維翰舉進士主司惡其姓桑䘮同音人¶
勸勿舉進士維翰著日出扶桑賦以見志　聞見後録¶
曰文彦博本姓敬其曽大父避石晉髙祖諱更姓文至¶
漢復姓敬入宋其大父避翼祖諱又更姓文初敬氏避¶
諱各用其一偏或為文氏或為茍氏然敬字從□非茍¶
也從支非文也俱非其一偏也　元史列傳曰太平字¶
允中姓賀氏名惟一至正六年拜御史大夫故事臺端¶
非國姓不以授太平固辭詔特賜姓蒙古而改其名¶
<pb:KR3k0055_WYG_267-20a>¶
　　姓氏三(改姓附/)¶
原請族　錫姓(左傳無駭卒羽父請氏與族之夏書/曰錫土姓注以所生之土賜  為姓)¶
官族　庶姓(左傳官有世功則有官族邑亦如之注謂/取其舊官舊邑之稱以為族  又曰薛庶)¶
(姓也我不/可以後之)　命展　賜金(又曰公命以字為展氏注無/駭公子展孫故為展氏  漢)¶
(書金日磾七世内侍本以休/屠作金人祭天故賜金氏)　倉庾　王葛(漢食貨志/武帝時為)¶
(吏者長子孫居官者以為姓氏今倉氏庾氏是也言世/說晉王導與諸葛恢戲争族氏王曰人言王葛不  葛)¶
(王何也恢曰譬如/驢馬驢能勝馬乎)　増賜李　封松(唐李世勣本姓徐/武徳二年從李宻)¶
(歸朝廷詔授勣黎州總管封英國公賜姓李又李元鋐/本姓丙賜姓李  古今姓纂秦始皇遇雨避松下封松)¶
<pb:KR3k0055_WYG_267-20b>¶
(為五大夫後/人因氏焉)　馭馬　埋羊(漢馬援其先趙奢為趙将/能馭馬號為馬服君其後)¶
(子孫因以為姓檢晉羊祜傳昔有攘羊遺叔向母/母埋之後事發  羊肉惟舌存焉因以羊舌為氏)　封¶
盧　麥竇(天中記盧思道嘗謂通直郎渤海封孝謇曰/卿既姓封是封豕之後謇曰卿既姓盧是盧)¶
(令之裔姓北史隋麥鐵杖因朝集考功郎竇威嘲之曰/麥是何  鐵杖曰麥竇不殊何忽相怪時人以為敏絶)¶
　原别生分𩔖　保姓受氏(舜典曰别生分𩔖注生姓/也别其姓氏分其族𩔖)¶
(𫝊曰若夫保姓受氏以守/宗祊世不絶祀無國無之)　因生以賜　胙土而命(左/傳)¶
(因其所生以賜姓若舜由溈汭生故以陳為/姓  又曰胙之以土而命氏因陳之𩔖也)　次第為¶
氏　昭穆定品(後漢第五倫傳其先齊諸田徙園陵者/多故以次第為氏  白帖晉摯虞字仲)¶
<pb:KR3k0055_WYG_267-21a>¶
(洽撰族姓昭穆十卷上疏進之以為足以備物致/用廣益多聞以定品違法為司徒所劾詔原之)　因¶
功命氏　居官為姓(見/前)　増推律知苖　筮易得氏(論/衡)¶
(曰孔子推律自知殷之苖裔也長新唐書陸羽不知所/生或言有僧得之水濵畜之既  不知其姓以易自筮)¶
(得蹇之漸曰鴻漸于陸其羽可用為/儀遂以陸為氏羽為名而字以鴻漸)　原改姓推律¶
指樹(漢書京房字君明夲姓李氏推律自定京氏/為姓  伯陽生于李𣗳下遂指李𣗳為姓)　劉¶
婁　疎束(史記婁敬賜姓劉氏曰婁者劉也足晉𫝊束/晢其先疎姓避亂改姓因去踈之  為束)¶
　張禄　陶朱(范雎變姓名曰張禄先生陶范蠡浮海/出齊易名為鴟夷子皮至  為陶朱公)¶
　馬矢　嵇山(前書大司徒馬宫本姓馬矢遂稱馬氏/  嵇康其先姓奚以避怨于嵇山以為)¶
<pb:KR3k0055_WYG_267-21b>¶
(氏/)　改是　冒衛(吳志是儀本姓氏孔融嘲之曰氏字/民無上可改為是遂改之徐衆評曰)¶
(古者建姓或以所生或以官號或以祖名今離析文字/横主忌諱忘本誣祖不亦謬哉衛青父鄭季給事平陽)¶
(侯主家與少兒通/生青故冒姓衛氏)　改陳　蒙灌(晉陳元逹字長宏後/部人也本姓喬以生)¶
(月妨父故改姓陳之漢灌夫父張孟為/灌嬰舎人得幸進  至二千石蒙姓灌)　増改墨　同¶
源(孤竹君本姓墨台氏殷湯封為孤竹君孤竹者北方/國名其後去台氏改姓墨氏  肆考源乾曜本秃髪)¶
(傉檀之子賀入後魏太祖謂/曰朕與卿同源可改源氏)　王孫　獨孤(左傳吳将/伐齊越子)¶
(率其衆以朝焉王及列士皆有饋賂吳人皆喜唯子胥/懼曰是豢吳也入諫弗聼使于齊屬其子于鮑氏為王)¶
(孫氏有肆考獨孤其先本姓劉至後魏/在北  三十六部中有改為獨孤氏者)　改玉　為車¶
<pb:KR3k0055_WYG_267-22a>¶
(肆考漢武時有公玉帶造明堂後改為玉氏漢玉况字/文伯者是其後也  又曰漢車千秋本齊田氏以年老)¶
(得乗小車出入省中時人謂/之車丞相子孫因以為氏)　仲种　郕成(又曰東漢/順帝朝种)¶
(暠其先仲山甫之後因避難改姓种為又曰成姓本周/文王第五子郕叔武之後子孫以國  氏後為椘所滅)¶
(子孫去邑/改為成氏)　郳兒　凡汜(又曰邾武子封次子于郳失/國子孫避仇改為兒  又曰)¶
(東漢有汜宫本姓凡因遭秦/亂避地汜水故改姓汜焉)　許干　共洪(又曰干大/本許旌陽)¶
(後也得仙道改姓干夫妻偕隐西山洪/又曰洪本古共工之後因避仇改姓)　改越　冒朱¶
(又曰越本夏少康之後姓姒越王句踐裔孫無疆為楚/所滅子孫遂以國為氏又河南官氏志越疆氏改為越)¶
(氏朱又曰宋范仲淹三嵗而孤随母改適長山朱氏冒/姓  後舉進士復改本姓故謝啟云志在投秦入境遂)¶
<pb:KR3k0055_WYG_267-22b>¶
(稱夫張禄名非霸越/乗舟乃效于陶朱)　籍席　慎真(又曰唐席豫夲出/安定晉大夫籍偃)¶
(之後十三代孫環避項羽名改姓席氏真/又曰宋真徳秀本姓慎避孝宗諱改姓)　辛莘　黄¶
王(本傅唐辛替否本夏啟封支子于莘辛莘聲相近遂/為辛氏  栁黄溪記大宜之川有土田始黄神為人)¶
(時居其地𫝊者曰黄神王姓莽之世也莽既死神更號/黄氏始莽嘗曰余黄虞之後也故號其女曰黄皇室主)¶
(黄王聲相近又有本/其所以𫝊言者益騐)　虢郭　伶冷(肆考周文王季弟/虢叔受封于虢或)¶
(謂之郭因以為氏公羊傳云虢謂之郭聲之誤也後又/曰古伶倫之後音訛為冷漢書冷豐冷褒等是其  也)¶
　避仇改　為客變(棗據本姓棘避仇改姓為棗稱第/五倫官未逹客河東變姓氏  王)¶
(伯齊載鹽徃来太/原上黨所過糞除)　黄改胡　慶為賀(肆考東漢胡廣/本姓黄五月五)¶
<pb:KR3k0055_WYG_267-23a>¶
(日生父棄之胡公見而舉之遂姓胡帝晉書賀姓本/齊公族慶封之後漢侍中慶純避安  諱改為賀氏)¶
　　姓氏四(改姓附/)¶
原諸侯以字(白帖諸侯位卑不得賜/姓故臣因其王父字也)　先諡為族(左傳/為諡)¶
(因以為族注或以先/人之諡稱以為族)　増炎黄裔(唐張說曰古未有姓/自炎帝之姜黄帝之)¶
(姬始因所生/地而賜之姓)　封為氏(文王封子時叔于沈其後為沈/氏武王封泰伯曽孫于閻其後)¶
(為閻氏晉穆侯封少子成師于韓為韓氏晉獻公封畢/萬于魏為魏氏宋公子段食于褚其後為禇氏宋太公)¶
(食于蕭為蕭氏楚賁皇食于苖為苖氏晉叔向食于楊/為楊氏杞之後食于婁為婁氏越之後食于歐山之陽)¶
(為歐/陽氏)　名為氏(陳伯袁之後為袁氏齊公子髙後為髙/氏衛公子恵孫後為孫氏宋公子樂父)¶
<pb:KR3k0055_WYG_267-23b>¶
(後為樂氏宋司㓂牛父後為/牛氏魯閔子騫後為騫氏)　官為氏(春秋時祭仲初/為祭封人掌封)¶
(疆者後/以為氏)　字為氏(朱子語録以字為諡竊恐諡本氏字/如鄭之國氏本子國之後駟氏本子)¶
(駟之後如此之𩔖所謂/以字為氏因以為族也)　牛馬(僉載牛𢎞為吏部侍郎/有選人馬敞者形貌最)¶
(陋𢎞輕之側卧食果子嘲敞曰嘗聞扶風馬謂言天上/下今見扶風馬得驢亦不假敞應聲曰嘗聞隴西牛千)¶
(石不用鉤今見隴西牛卧/地打草頭𢎞驚𧺫遂與官)　肉譜(合璧唐李守素為倉/曺參軍通姓氏學號)¶
(肉譜虞世南與論人物歎曰肉譜㝎可畏許敬宗曰此/名豈雅目耶世南曰昔任彦昇通經時稱五經笥今以)¶
(倉曺為人/物志可乎)　為世譜(塵史歐陽修蘇洵各為世譜文忠/依漢年表明允以禮大宗小宗為)¶
(次雖例不同皆/足以攷其世次)　改姓去邑氏朱(周封髙陽之後于邾/後為楚所滅子孫乃)¶
<pb:KR3k0055_WYG_267-24a>¶
(去邑而/氏朱)　去邑為于(周武王封子邘叔子孫/以國為氏去邑而氏于)　木改太¶
(肆考端木本子貢之/後因避仇改姓太氏)　謝射(天中記漢末大鴻臚射咸/本姓謝名服天子命為将)¶
(軍出征以姓謝名服/不祥改為射氏名咸)　冒曹(肆考魏曹操本姓夏侯父/嵩為中常侍曹騰飬子冒)¶
(姓曺/氏)　改帥(晉尚書師昺避司/馬師諱改姓帥)　改元(肆考南中多危/姓有惡其稱者)¶
(或改為/元氏)　改勃(又曰梁武帝改豫/章王綜為勃氏)　改尉(又曰古有尉/繚著書號曰)¶
(尉繚子河南氏志魏孝文改為尉元魏/朝有尚書令尉元字苟仁者是其後也)　改貟(古今姓/纂貟半)¶
(千狀云本姓劉氏彭城輿里人宋宗室營陵侯劉遵考/子起部郎凝之後齊受宋禪凝歸北魏以忠諫比伍貟)¶
(改姓/貟氏)　冒鄭(新唐書鄭注本姓魚冒為鄭故當/時號為魚鄭及用事人號為水族)　冒駱¶
<pb:KR3k0055_WYG_267-24b>¶
(肆考唐李元亮本姓安少/為駱奉先養子冐姓駱)　沈字去水(又曰閩人避王/審知諱沈字去)¶
(水為/尤)　敬塘之石(五代史石敬塘其父臬捩/維本出于西夷冒姓石)　知逺之¶
劉(五代史劉知逺其先/沙陀部人冒姓劉)　金陵冒唐(金陵李氏始以唐/號國錢文穆王問)¶
(之曰金陵李氏冒于巨唐不亦駭人乎沈韜文曰此可/取譬也且如鄉校間有姓孔氏者人則謂之孔夫子復)¶
(何怪哉/王大笑)　冒秦(肆考宋秦檜無子取妻兄/王煥孽子熺養之冒姓秦)¶
　　名字一(同名字/)　(改名字併載/)¶
増禮記曰名子者不以國不以日月不以隐疾不以山¶
川　白虎通曰人必有名何以吐情自紀尊事人者也¶
<pb:KR3k0055_WYG_267-25a>¶
論語曰名不正則言不順三月名之何天道一時物有¶
其變人生三月目煦亦能笑與人相更荅故因其始有¶
知而名之故禮服傳曰子生三月則父名之于祖廟名¶
之于祖廟者謂子之親廟也明當為宗祖主也一說名¶
之于燕寢名者幼少卑賤之稱也寡畧故于燕寢殷以¶
日名子何殷家質故直以生日名子也尚書言太甲帝¶
乙武丁也于臣民亦得以甲乙生日名子何不使亦不¶
止也以尚書道殷臣有巫咸有祖已也何以知諸侯不¶
<pb:KR3k0055_WYG_267-25b>¶
象王者以生日名子也以太王名亶甫王季名歴此殷¶
之諸侯也不以子丑為名何曰甲乙者幹也子丑者枝¶
也幹者本末貫故以甲乙為名也名或兼或單何名子¶
非一或聽其聲以律定其名或依其事傍其形故或兼¶
或單也依其事者若后稷是也棄之因名為棄傍其形¶
者孔子首𩔖尼丘山故為之名也　又曰人所以有字¶
何冠徳明功敬成人也故禮士冠經曰賔北面字之曰¶
伯某甫又曰冠而字之敬其名也所以五十乃稱伯仲¶
<pb:KR3k0055_WYG_267-26a>¶
者五十知天命思慮定也能順四時長幼之序故以伯¶
仲號也　秦記曰君之于臣先生之于其門人名之可¶
也至于同官之于僚黨同姓之于昆弟同門之于朋友¶
可以稱其字而不可斥其名故公羊傳曰名不如字者¶
非謂其人之名不如其字尊乃謂為人所字則近乎見¶
尊為人所名則近乎見卑也古之君子之名子也必以¶
信義而擇淑令所以詳其名也不以官職所以殊其名¶
也不以畜幣所以重其名也不以隐疾所以顯其名也¶
<pb:KR3k0055_WYG_267-26b>¶
遍告内外所以昭其名也書曰藏之所以寳其名也賤¶
者避焉所以貴其名也冠而有字所以尊其名也名成¶
乎禮字依乎名名字之本字名之末也為本故尊為末¶
故卑尊故其禮詳卑故其事略也且婦人無名故賤于¶
丈夫野人無名故賤于學士名者已之所以尊尊者之¶
所以命己字則已之所接卑卑者所以稱己未有用之¶
于尊而為卑用之于卑而為尊者也¶
　　名字二¶
<pb:KR3k0055_WYG_267-27a>¶
増禮記曰二名不偏諱孔子之母名徴在言徴不稱在¶
言在不稱徴也　左傳曰子同生公問名于申繻對曰¶
夫名有五有信有義有象有假有𩔖以名生為信(若唐/叔虞)¶
(魯公/子)以徳名為義(若文王名昌/武王名發)以𩔖命為象(若孔子首/象尼丘山)¶
(遂/名)取于物為假(若伯魚生人有/饋之魚故名鯉)取于父為𩔖(若子同生/有與父同)¶
(者/)公曰是其生也與吾同物命之曰同　又曰成季之¶
生也有文在其手曰友遂以命之　又曰楚鬬伯比淫¶
于䢵子之女生子文棄諸夢中虎乳之䢵子畋見之使¶
<pb:KR3k0055_WYG_267-27b>¶
收之楚人謂乳為穀謂虎為於菟故命之鬬穀於菟¶
又曰鄭文公賤妾曰燕姞夢天使與己蘭曰余為伯鯈¶
而祖也以是為而子蘭有國香人服媚之以夢告文公¶
公與之蘭而御之遂生子名曰蘭　漢書曰鄭當時字¶
荘陳人也其先鄭君甞事項籍籍死而髙祖令諸故項¶
籍臣名籍鄭君獨不奉詔詔盡拜名籍者為大夫　漢¶
劉向傳曰向本名更生恭顯誣譖周堪張猛死更生傷¶
之乃著疾讒摘要救危及世頌凡篇依興古事悼已及¶
<pb:KR3k0055_WYG_267-28a>¶
同𩔖也遂廢十餘年成帝即位顯等伏辜更生乃復進¶
用更名向　劉子曰莊里有人字其長子曰盜次子曰¶
歐盜持衣出耨其母呼之曰盜吏因縛之其母呼歐喻¶
吏遽而聲不轉但言歐歐吏因毆之盜幾至于殪　東¶
觀漢記曰亷范為蜀郡守令民不禁火百姓皆喜家得¶
其願時生子皆以亷為名者千數　風俗通曰袁賀字¶
元服祖父京為侍中安帝始加元服京入賀而賀始生¶
因名之曰賀而字元服　魏志曰鄧艾棘陽人年十二¶
<pb:KR3k0055_WYG_267-28b>¶
随母至潁川讀故太丘長陳實碑文言為世範行為士¶
則艾遂自名範字士則後宗族有與同者故改焉　孟¶
宗别傳曰宗為豫章太守民思其恵路有行歌故時之¶
生子者多以孟為名　江表𫝊曰顧雍従蔡伯喈學専¶
一清静敏而易敎伯喈貴異之謂曰卿必成就今以吾¶
名與卿故雍與伯喈同名　吳錄曰雍字元歎言為蔡¶
邕之所歎也　江祚别𫝊曰祚為南安太守民思其徳¶
生子多以為字　晉書曰阮孚母祖姑家胡婢也父咸¶
<pb:KR3k0055_WYG_267-29a>¶
通之生孚咸遺姑書曰不意今日遂生胡兒姑荅曰靈¶
光殿賦云胡人遥集于上楹便可以遥集為字咸從之¶
　崔鴻前凉錄曰李弇隴西狄道人也本名梁妻姓梁¶
張駿戯之曰卿名梁妻姓梁夫妻同稱子孫將何以目¶
其舅氏昔耿弇以少年立功立事吾今賴卿有同于耿¶
氏乃賜名曰弇　又曰陳安成紀平庄人也少慷慨讀¶
書見許褚而慕之乃自字虎侯　蜀李書曰賈夷字景¶
叔梓潼人也武帝素聞夷名重之皇子雅生因名賈夷¶
<pb:KR3k0055_WYG_267-29b>¶
　南史袁昂本名千里齊永明中武帝謂曰昂昂千里¶
之駒在卿有之今改卿名為昂即字千里　宋書曰王¶
景文美風姿好言元理少與陳郡謝荘齊名太祖甚相¶
欽重故為太宗娶景文妹而以景文名名太宗　又曰¶
顔竣為丹陽尹加散騎常侍先是竣未有子而大司馬¶
江夏王義恭諸子為元凶所殺至是並各産男上自為¶
制名名義恭子為伯禽以比魯周公之子名竣子為辟¶
疆以比漢張良之子　又曰謝莊五子颺胐顥嵸[卄/瀹]世¶
<pb:KR3k0055_WYG_267-30a>¶
為荘名子以風月景山水　又曰廢帝諱昱字徳融小¶
字恵震明帝長子也太宗諸子在孕皆以周易筮之即¶
以所得之卦為小字故帝字慧震　梁書曰張嵊字四¶
山初嵊父稷為剡令至嵊亭生之因名嵊　南史曰陳¶
文帝嘗謂宣帝曰我諸子皆以伯為名汝諸子宜用叔¶
為稱宣帝因以訪毛喜喜即自條自古名賢杜叔英虞¶
叔卿等二十餘人以啓之文帝稱善　後魏書曰游肇¶
字伯始髙祖賜名尚書令髙肇世宗之舅為百僚懾憚¶
<pb:KR3k0055_WYG_267-30b>¶
以肇名與己同欲令改易肇以髙祖所賜秉志不許髙¶
肇甚銜之世宗嘉其剛梗　又曰太和初宋弁為殿中¶
郎中髙祖嘗因朝㑹之次歴訪治道弁年少官微自下¶
而對聲姿清亮進止可觀髙祖稱善久之因而大被知¶
遇賜名為弁意取弁和獻玉楚王不知寳之也　三國¶
典畧曰周陸逞字季明綏徳郡公通之弟也初名彦字¶
世雄魏文帝嘗從容謂之曰爾既溫裕何乃字世雄且¶
為世之雄非所宜也于爾兄弟又復不𩔖遂改焉　唐¶
<pb:KR3k0055_WYG_267-31a>¶
書曰貟半千字榮期始名餘慶舉童子房喬齡異之長¶
與何彦先同事王義方以邁秀見賞義方嘗曰五百年¶
一賢者生子宜當之因改今名　又曰姚崇始名元崇¶
以與突厥叱刺同名武后時以字行開元世避帝號更¶
以今名　傳信記曰賀知章為秘書監有髙名告老歸¶
吳中上嘉重之将行上曰何所欲知章曰臣有男未有¶
定名幸陛下賜之上曰為道之要莫若信孚者信也宜¶
名孚知章再拜受命乆而謂人曰上何謔我邪吳人孚¶
<pb:KR3k0055_WYG_267-31b>¶
乃爪下為子豈非呼我為爪子邪　舊唐書曰唐李正¶
已反将斷江淮路徳宗以張萬福為濠州刺史召見謂¶
曰先帝改卿名者所以褒卿也朕以為江淮草木亦知¶
卿威名若從先帝所改恐賊不知是卿也復賜名萬福¶
　唐劉賔客嘉話曰杜相鴻漸之父名鵬舉父子而似¶
兄弟之名鵬舉父嘗夢有所之見一大碑云是宰相碑¶
已作者金填其字未作者刋名于上杜問曰有杜家兒¶
否曰有任自㸔之記得姓下是鳥偏傍曳脚而忘其字¶
<pb:KR3k0055_WYG_267-32a>¶
乃名鵬舉而謂之曰汝不為相即世世名鳥旁而曳脚¶
也鵬舉生鴻漸而名字亦前定矣况其官與壽乎¶
　　名字三(同名字/)　(改名字/)　(雙名婦人附/)¶
原制義　待事(晉穆侯以條之役生太子命之曰仇其/弟以千畆之戰生命之曰成師師服曰)¶
(異哉君之名子也夫名以制義義以成禮易則生亂今/君命太子曰仇弟曰成師始兆亂矣兄其替乎  左傳)¶
(莒越生子将待事而名之楊州之役獲焉名曰楊/州叔孫獲長狄僑如因名子曰僑如莒越欲比之)　寤¶
生　升卿(左傳鄭荘公寤生驚姜氏故名曰寤生不虞/詡祖父為獄吏有隂徳曰吾子孫何必  為)¶
(九卿者遂名/詡字升卿)　三明　二穉(後漢段熲字紀明與皇甫/威明張然明並知名京師)¶
<pb:KR3k0055_WYG_267-32b>¶
(稱凉州三明穉後漢周澤字穉/朝孫堪字子  京師號二穉)　充閭　應石(賈充父/逵晚始)¶
(生充言後有充閭之慶因名充字公閭有晉桓豁字朗/子聞苻堅國中有謡云誰謂堅石打碎  子二十人皆)¶
(以石為名/以應之)　因賞　依謙(桓彞生子温嶠賞之曰有奇/骨真英物因名之温  魏志)¶
(王昶字文舒為其子弟作名皆依謙以見其意故名兄/子黙字居静沈字處道子渾字仲元深字道沖遂作書)¶
(戒之曰以元黙沖虚為名欲/使汝曺稱名思義不逾越也)　易避　小同(天中記吳/主孫休曰)¶
(禮名子難犯易避令太子名[雨/單]音彎弓之彎也為後漢/鄭康成𫝊康成子字益恩孔融舉為孝亷及融  黄巾)¶
(所圍益恩赴難隕身有遺腹子/康成以其手文似己名之小同)　幼名　冠字(禮云子/生三月)¶
(父親名之既冠而字之夫名者所以正/體定心意字者所以崇仁義叙長幼)　増伯魚　叔¶
<pb:KR3k0055_WYG_267-33a>¶
馬(上詳前子西京雜記衛青生子或有獻騧馬者/乃命其  曰騧字叔馬其後改為登字叔昇)　神¶
命　帝賜(傳載唐李栖筠避暑青龍寺夢戴白神人云/昔尹氏相宣王致中興君男亦佐中興之君)¶
(可以吉甫名之紹唐書陸象先元方子也始名景/初睿宗曰子能  先構是謂象賢者乃賜名焉)　索¶
繼　志逺(國史補馬燧之孫始生徳宗命之曰繼祖退/而笑曰此有二義意謂索繼也  唐李素立)¶
(孫志逺始名鵬而素立方奉使謂家人曰古有/待事名子者吾此役可命子孫矣遂名志逺)　有功¶
　以義(唐程日華始名華徳宗以其有功改曰日華為/唐楊遺直為蘭陵簿四子發假收嚴發以春)¶
(義假以夏為義收以秋為義/嚴以冬為義皆有文學登第)　抱玉　應辰(李抱玉始/名重璋明)¶
(皇以其戦西河有大功為賜今名一宋汪應辰/字聖錫本名洋紹興五年進士第  帝更賜名)　剛正¶
<pb:KR3k0055_WYG_267-33b>¶
　忠義(唐陸堅初名悌明皇嘉其剛正賜名堅紹宋李/世輔年十七随父永奇出入行陣髙宗  興中)¶
(金人犯鄜延經畧使王庶募間者世輔徃應募後金人/陷延安欲授永竒父子官永奇泣曰我宋臣也不欲事)¶
(金宻戒世輔歸朝世輔僅得二十六人奔夏永竒/卒被害世輔竟自夏歸宋嘉其忠義賜名顯忠)　徳¶
素　方穀(合璧王紹少為顔真卿所器字曰徳素程肆/考唐李載義㑹吏民請立碑紀功詔李  為)¶
(之辭未有字詔曰周書凡厥正人既/富方榖卿宜當之因以方穀為字)　慶門　禮闈(合/璧)¶
(唐楊嗣復𫝊韓滉撫嗣復頂曰名與位皆愈其文楊氏/之慶也因字曰慶門  肆考唐甄濟為著作佐郎兼侍)¶
(御史濟生子因其官/字曰禮闈又曰憲臺)　賜今名　易故字(上詳抱玉注/  陳武别𫝊)¶
(武育于臨水令陳君竒之欲易其故字武長跪曰嘗聞/故老稱漢使蘇武執忠守志不服單于意竊慕之陳氏)¶
<pb:KR3k0055_WYG_267-34a>¶
(嘉其志遂名之曰武又欲令字仲顯曰某本是/胡人石勒石虎諱胡曰國人因字之曰國武)　原同¶
名字驚座　投杼(漢陳遵字孟公以豪侠聞所在人傾/慕之時列侯有與遵同姓名者每至)¶
(門人曰陳孟公座中莫不振動既至而非因號遵為陳/驚座  魯有與曽子同姓名而殺人者人以告曽子母)¶
(母織如舊不信之及三/人来告投杼而驚起)　毛遂　韓翃(西京雜記野人/毛遂墜井而死)¶
(客以告平原君平原君曰天䘮予矣既而知非平原客/  合璧韓翃唐徳宗時制誥闕人上批曰與韓翃時有)¶
(與翃同姓名者為江淮刺史二人同進上復批曰/春城無處不飛花寒食東風御栁斜與此韓翃)　増¶
王褒　李充(漢宣帝時有王褒為諫大夫梁元帝時又/有尚書左僕射王褒  兩李充一漢殤帝)¶
(時人字大遜兄弟同衣遞食後為博士一晉時人字𢎞/度善𨽻書妙参鍾索征北将軍褚裒引為參軍以家貧)¶
<pb:KR3k0055_WYG_267-34b>¶
(求出外除郯縣令/仕至中書侍郎)　陳咸　王商(漢大尉陳咸字子康/相人御史中丞萬年)¶
(子也又一陳咸洨人成哀間尚書大兩王商俱漢成/帝外戚一為丞相封樂昌侯一為  司馬封成都侯)¶
韓信　李膺(漢髙帝時兩韓信一封楚王一封韓王為/東漢李膺字元禮人有被其容接者名)¶
(登龍門梁李膺為使至郡武帝恱之問曰今李膺何如/昔李膺對曰昔事桓靈之主今逢堯舜之君帝嘉其對)¶
　張衡　楊震(東漢張衡嘗作二京賦四愁詩隋煬帝/時有御史大夫張衡煬帝嘗幸其宅)¶
(兩楊震一東漢人明經博覧號闗西夫子延光中/為太尉一趙宋代州崞人弓馬絶倫討方臘有功)　鄭¶
衆　史岑(兩鄭衆一字仲師漢明帝遣使匃奴不為屈/一章帝朝宦官字季序每頒賞則辭多受少)¶
(末兩史岑一字子孝在王莽/  一字孝山在嘉和之際)　李通　江革(光武時固/始侯李通)¶
<pb:KR3k0055_WYG_267-35a>¶
(魏武時都亭侯李通映兩江革一字次翁/為漢中郎将一字休  為梁御史中丞)　莊蹻　王¶
莽(楚有兩荘蹻一荘王時大盜一荘王裔孫将兵平滇/遂自王  兩王莽俱漢時人一為右将軍一為大司)¶
(馬簒/位者)　陳賈　張遼(一見孟子一宋孝宗時監察御史/請禁道學  兩張遼一為魏征東)¶
(将軍字文逺一為漢/兖州刺史字叔髙)　鄭𢎞　楊時(兩鄭𢎞一字穉卿/漢宣帝時為南陽)¶
(太守一字巨君第五倫為㑹稽守召署督郵累遷臨淮/太守  兩楊時一宋程門弟子字中立徽宗時為國子)¶
(祭酒一丹稜人/累官朝請郎)　徐幹　李綱(兩徐幹一為班超司馬/一為曹操掾  唐書李)¶
(綱字文紀少慷慨尚風節始名瑗慕張綱/為人改焉宋史李綱字伯紀髙宗時為相)　李益　蔡¶
京(唐有李尚書益字君虞長于詩與李賀相埒毎一篇/出樂工争求之時又有宗人庶子李益同在朝故世)¶
<pb:KR3k0055_WYG_267-35b>¶
(稱尚書為文章李益庻子為門户李益以别之嶺唐懿/宗朝左庶子蔡京時相以為有吏才奏遣制置  南事)¶
(為政苛惨闔境怨之貶崖州司户不肯之/官敕賜自盡宋時亦有蔡京為奸宰相)　周撫　王¶
珪(晉有彭城内史周撫又王敦傳中有周撫為将者宰/唐王珪與魏徴同時宋仁宗時亦有王珪號三㫖)¶
(相/)　劉毅　蕭鈞(兩劉毅一在晉武時一在晉末一兩/蕭鈞一蕭鸞子梁武時中書郎  蕭)¶
(瑀從子唐太/宗時率更令)　張說　李渤(兩張說一武后時許證魏/元忠一宋孝宗時隂柔小)¶
(人張栻李衡王希吕等論其不可執政士唐李渤字濬/之與兄渉俱隐少室山宋李渤嘉祐進  郡人稱為李)¶
(大/夫)　安期　處沖(兩安期一王含子應字安期一王湛/子産字安期  肆考兩處沖一王邃)¶
(字一王/湛字)　原稱南北　别小冠(吳郡太守張元之與謝/元同年名亞于元時稱)¶
<pb:KR3k0055_WYG_267-36a>¶
(南北元時漢杜欽字子夏時杜鄴亦字子夏俱有令名/欽損目  人號為盲子夏欽惡其號稱疾見詆更著小)¶
(冠時人因號/小冠子夏)　増同帝王　齊聖賢(新唐苗晉卿十子/發丕堅粲垂向昌)¶
(稷望咸粲徳宗時官至郎中陸贄欲進粲官帝不許曰/晉卿徃攝政有不臣之言又名其子皆與帝王同粲等)¶
(宜與外官贄為奏辨帝然之而粲官終不顯齊天中記/宋齊丘始字超回汪台符貽書誚之曰足下  大聖以)¶
(為名超亞聖以稱字/齊丘大慙改字子嵩)　四王喬　三邵平(一周時吹笙/一漢明帝時)¶
(飛舄一蜀人食肉芝一犍為武陽人居緱氏仙人庵陵/卲平有三人一為秦東陵侯種𤓰者一為陳勝狗廣)¶
(者見項羽𫝊一為齊王相者/見齊哀王𫝊皆戦國時人)　孔安國　王孫賈(天中/記兩)¶
(孔安國一孔子十一世孫為漢武帝博士一晉孔愉子/以儒業顯孝武時甚蒙禮遇安帝時歴尚書左右僕射)¶
<pb:KR3k0055_WYG_267-36b>¶
(大兩王孫賈一為衛/  夫一為齊大夫)　兩秋胡　三張儉(西京雜記杜/陵秋胡者能)¶
(通尚書善為古隸字為翟公所禮欲以兄女妻之或曰/秋胡已經娶而失禮妻遂溺死不可妻也不知今之秋)¶
(胡非昔之秋胡也字東漢張儉山陽髙平人因黨禁望/門投止者一唐人  師約太宗時為營州都督征髙麗)¶
(一宋真宗時契丹國為/政事令亦有此姓名)　兩徐邈　三賈逵(魏徐邈字/景山武帝)¶
(時為侍中晉徐邈字僊民武帝時為中書舎人梁一東/漢人字景伯兒時在太學人謂之賈長頭一字  道賈)¶
(充之父魏文帝時為豫州刺史一宋藁/城人從狄青征儂智髙累官嘉州刾史)　兩張載　三¶
李宻(晉張載字孟陽為當代文宗貌極醜遊洛陽市群/女以瓦石擲之仕為著作郎宋張載字子厚為闗)¶
(中士人宗師學者稱為横渠先生醫晉李宻字令伯以/祖母老辭官後魏李宻以母老習  又隋煬帝時有蒲)¶
<pb:KR3k0055_WYG_267-37a>¶
(山公李宻字元邃嘗乗牛讀/漢書與楚公楊元感為深交)　張昌宗　葉夢得(一唐/髙宗)¶
(初為修文館學士一則天末為春官侍郎執宋有兩葉/夢得俱號石林姑蘇石林字少藴官至宰  貴溪石林)¶
(則南渡時進士官/至秘書丞知撫州)　游肇髙肇　盛度丁度(上詳名字/一  歸田)¶
(録往時學士入劄子不著姓但云學士臣某/先朝盛度丁度並為學士遂著姓以别之)　五公孫¶
𢎞　兩朱買臣(公孫𢎞有五一在齊為孟嘗君客見秦/昭王一在中山為參乗言司馬喜相求)¶
(一在越斷髪為王騎一為漢平津侯一在明帝時為幽/州從事交通楚王英  肆考兩朱買臣一武帝時為㑹)¶
(稽太守一梁元帝/時為武昌太守)　増改名字武改乂　巖為龑(唐蒋/人初)¶
(名武憲宗時因進見請曰陛下今日偃武修文羣臣當/順承上意請改乂帝恱時討王承宗兵方罷又恐天子)¶
<pb:KR3k0055_WYG_267-37b>¶
(銳意于武故因以諷又栁渾初名載朱泚亂平載奏言/臣名向為賊汚且載于文從戈非偃武所宜乃更名渾)¶
(龍南漢劉龑初名巖九年白龍見南宫三清殿改元白/  因更名曰龔以應龍見之祥又有胡僧言䜟書滅劉)¶
(者龔也乃採周易飛龍在/天之義為龑字以名焉)　李繼昭　趙保吉(唐昭宗/時有孫)¶
(徳昭者賜姓名為李繼昭名宋太宗時李繼遷侵擾因/以李繼捧為莭度使賜姓  趙保忠後李繼遷降以為)¶
(銀州觀察使賜/姓名趙保吉)　原已孤不更　為後故改(禮記君子/己孤不更)¶
(名子諸葛喬字伯松瑾第二子本字仲慎亮未/有  求喬為後瑾啓吳王而遣之故改其字)　名慕¶
相如　字本京兆(史司馬長卿名犬子慕藺相如之為/人遂改名曰相如  後漢趙岐𫝊岐)¶
(字邠卿京兆長陵人也初名嘉生于御史臺/因字臺卿後避難故改名字示不忘本土也)　改名曰¶
<pb:KR3k0055_WYG_267-38a>¶
生　加日為昱(楚王曰子文無後何以勸善使復其所/改名曰生注云易其名也子文孫克黄)¶
(也曰程昱本名立少時夢上天兩手捧日太/祖  卿當為吾腹心乃于立上加日而為昱)　増雙名¶
婦人好好　端端(姓張唐人為沈著作所/納  姓李唐善和坊妓)　愛愛　英¶
英(姓楊唐錢塘人/  唐楊虞卿妾)　賽賽　真真(姓武唐錢塘人與唐/栁将軍爱妓又  韓)¶
(直卿通者為謝真真與/鄭述古通者為沈真真)　燕燕　鶯鶯(唐張佑妾元姓/崔唐人與  稹)¶
(私其與張浩然/私者為李鶯鶯)　惜惜　灼灼(姓毛宋髙郵妓又羅仁/卿女名惜惜  唐善歌)¶
(之/妓)　盼盼　盈盈(姓闗唐張建封妾又宋有姓費者亦/同此名黄山谷嘗贈以詩  姓吳唐)¶
(妓女又與天寳/中貴人妾同名)　紫紫　紅紅(名山記古淫婦名狐所/化也  姓張唐大厯中)¶
<pb:KR3k0055_WYG_267-38b>¶
(才/人)　瑟瑟　瓊瓊(姓蕭遼天祚元妃善文墨嘗作咏史/詩以諷諫契丹後被誅  姓薛大厯)¶
(中才人又宋南渡後有妓馬瓊瓊/者與上庠生朱端朝情好甚宻)　娉娉　東東(姓馬/即東)¶
(坡席上求詩于參寥者耳妓名竇鞏悼亡/妓詩惟有側輪車上鐸  邉長似呌東東)　舉舉　蓮¶
蓮(姓鄭唐妓女巧譚謔為諸士所眷狀元/孫龍光偓多惑之  姓王字&KR1842;容唐妓)　住住　蘇¶
蘇(姓張唐妓女少而聰慧能辨音律與鄰人龎/佛奴六七嵗時私有結髪之契  姓王唐妓)　心心¶
　山山(李心心于心心皆元初小唱身/元時妓本良家子因父䘮失)　小小　當當¶
(姓蘇南齊人錢塘名妓錢塘幕官㕔舎後有/蘇小墓  肆考姓李元教坊名妓後出家)¶
　　名字四¶
<pb:KR3k0055_WYG_267-39a>¶
原嘉名(楚詞朕皇考曰伯/庸肇錫予以嘉名)　世子同名(禮大夫之子不/敢與世子同名)¶
　三月而名(禮記子生三月父執子之右/手咳而名之咳謂撫子頭)　二十而字¶
(又曰男子二/十冠而字)　君臣同名(公羊叔向曰臣有名惡今曰/衛禮惡為君臣同名君子不)¶
(奪人之名不奪人之親所名君/不聴臣易名所以重父命也)　名失則愆(𫝊/)　二名¶
非禮(公羊曰仲忌此何忌也譏二名非禮也注云難為/諱一字為名難言而易諱所以長臣子之敬不通)¶
(下/)　求名而亡(此為聲/名之名)　増無野(捜神記齊恵公之妾/蕭同叔子見御有身)¶
(以其賤不敢言也取薪而生頃公于野又不舉/也有狸乳鸇覆之人見而收之因名曰無野)　敬容¶
(事文𩔖聚梁何敬容為尚書令淺于學術拙于草隸署/名敬字大作茍小為文容字大為父小為口陸倕見而)¶
<pb:KR3k0055_WYG_267-39b>¶
(戲之曰公家茍既竒大/父亦不小敬容不能荅)　百藥(肆考李百藥隋内史徳/林之子幼多疾祖母趙)¶
(因取名/百藥)　嗣恭(唐路嗣恭始名劒客連徙神鳥姑臧二/縣令考績為天下最明皇以為可嗣漢)¶
(魯恭因賜/名嗣恭)　同名字貢禹(漢髙祖時有謁者貢/禹章帝時亦有之)　張禹¶
(漢張禹字子文河内軹人元帝朝拜相封安昌侯又/一張禹字伯逹襄國人安帝朝為太傅封安鄉侯)¶
王愷(兩王愷一晉武帝舅與石/崇争豪一安帝時丹陽尹)　王渾(晉有兩王渾一/戎之父為凉州)¶
(刺史一濟之/父錄尚書事)　王乂(兩王乂一衍/父一緒父)　王澄(兩王澄一為/衍弟字平子)¶
(一為濟弟/字道深)　原改名字梅福變名(漢梅福𫝊福變名/姓隐于吳市門卒)¶
范睢變名(詳改/姓)　増成汭改名(成汭少無行使酒殺人/亡為浮屠後又入賊中)¶
<pb:KR3k0055_WYG_267-40a>¶
(為賊帥假子因/改姓名為郭禹)　商記姓名(輟耕録松江金世昌嘗買/廢宅修葺前㕔梁内有鑿)¶
(成金世昌三字必昔時客商/所記姓名人以為有定数云)　商冒姓名(建康城南曽/公大為人持)¶
(重居官清亷登第之後授建昌新城縣居家待闕尚隔/兩年一日立于門外忽見一人負名牌而至題曰新知)¶
(建昌新城縣事曽宣敎公大甚駭少間有一人乗車而/至問為何官曰曽知縣也延之上坐問其諱則曰公大)¶
(問其登第之年又同曽曰姓同名同官同而年又同此/其故何也其人起而謝曰某昨于部中見此姓名注授)¶
(知其履厯故冒姓名為商耳不知為公也今/當更之曽公大笑亦不致詰問真仁人也)¶
　　名字五¶
増詩晉陶潛命子詩曰卜云嘉日占亦良時命汝曰儼¶
<pb:KR3k0055_WYG_267-40b>¶
字汝求思溫恭朝夕念兹在兹尚想孔汲庶其企而厲¶
夜生子遽而求火凡百有心奚特于我既見其生實欲¶
其可人亦有言斯情無假日居月諸漸免于孩福不虛¶
至禍亦易来夙興夜寐願爾斯才爾之不才亦已焉哉¶
増記宋陸龜蒙雜記曰邰侯姜女之生子也始棄之命¶
之曰棄宋芮司徒之生女也始棄之亦命之曰棄邰為¶
稷官蒸民賴之宋棄美而生佐㡬移宋國名之同也奚¶
傷舜重瞳子項羽亦重瞳子形之𩔖也奚病擇其道如¶
<pb:KR3k0055_WYG_267-41a>¶
何耳¶
増說宋陳傅良章子林子名說曰古人之名唯其遇焉¶
斯取之矣非擇也商而上迭以甲乙命盖雜紊而無别¶
下至于周諱行而名始尊然曰顛曰夭非美詞也而取¶
之以名春秋之世猶不厚乎名衛有石惡晉有鬷戾齊¶
有陳逆楚有屈蕩周有史佚夫數詞者皆人之愧焉而¶
至不美者也而取之以名展禽發派若是者則有取乎¶
物之賤者以自名下而漢晉士以名相髙唐以来士無¶
<pb:KR3k0055_WYG_267-41b>¶
陋名名美而人才日卑嗟乎耑于其内而不張于其外¶
急乎其外而不勵乎其内古今人之異也宜哉吾友章¶
子林子皆恥夫擇名之不祥而請更于予予何吝于名¶
哉而二子之請甚矣其非古人之意也名不若人汲汲¶
乎求治之心不若人則姑徐徐而己耳盍亦反其本乎¶
雖然二子以自治之請来予又何可辭之于是名章子¶
曰用中林子曰毅章章子愿而固林子弱而浮以其名¶
之得微中乎心夫二子而由是焉反之其猶二子之益¶
<pb:KR3k0055_WYG_267-42a>¶
友乎里名勝母曽子不入彼里名豈足以凂其孝哉而¶
君子亟去焉亦合外内之道也然則二子之請于予予¶
不吝于二子雖非古人之意是亦古人之意而已矣¶
又朱甥子臧名說曰吾兄有朱甥者每遇予持尺紙拱¶
而問名焉予曰爾何名之問也人能美名名不能美人¶
淑爾身雖陋爾名人不汝議也爾身之不淑假而以丘¶
軻自號焉天下莫之予矣是故古之為名姑用是焉别¶
稱道而已矣臧否不係也爾何名之問也雖然童子而¶
<pb:KR3k0055_WYG_267-42b>¶
知問名可嘉也凡人之善自一念而為之患莫大于無¶
慕學莫強于自與爾知重而名則必知重而身矣由是¶
一念足以為善矣吾故名汝曰子臧而猶未汝字越十¶
年吾将汝考焉而不負吾名字汝未晚也　馬存字侯¶
孟說曰侯孟名夫求予為之字說予不得其意而謂之¶
曰君以夫自名者豈慕灌將軍之為人也邪君以夫字¶
孟者豈慕洛陽劇游俠之為人邪二子非全人儒生法¶
士之所諱道也予以為人各有所長甚非一介淺淺者¶
<pb:KR3k0055_WYG_267-43a>¶
　之所知摧鋒陷堅決死售敵名聞三軍勇冠天下不喜¶
　諂䛕而重然諾此灌将軍之所長也剛横不遜果于犯¶
　上使氣杯酒間乃所短耳吳楚舉大事而向京師大将¶
　軍得之則知諸侯無能為使諸侯得之則大将軍必以¶
　為憂一人身為兩軍之輕重此劇游俠之所長也起匹¶
　夫之私不顧國家之公議乃所短耳吾欲剔去二子之¶
　所短而收其所長持以贈君幸君無辭而受之可乎¶
　朱晦庵字劉瑾說曰古之君子學以為己非求人之知¶
<pb:KR3k0055_WYG_267-43b>¶
　也故從師親友以求先王之道心思口講而躬行之旣¶
　自得于己矣而謙虚晦黙若無有焉今之人則反是以¶
　譬之古之君子如抱美玉而深蔵不沽今之人則以石¶
　為玉而又衒之劉氏生瑾自其先大父大夫公而予之¶
　名矣将冠以其父命来求字予字之曰懐甫告之以古¶
　人之意瑾也勉旃毋以石為玉而又衒之也¶
　¶
御定淵鑑𩔖函卷二百六十二¶
