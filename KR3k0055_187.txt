# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.542116
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百八十二
<pb:KR3k0055_WYG_187-1a>¶
　欽定四庫全書¶
御定淵鑑𩔖函卷一百八十二¶
　　禮儀部二十九(弔引祭奠明賻賵挽助喪/披  紼    噐    歌)¶
　　　弔一¶
　增周禮太僕曰太僕掌三公孤卿之弔勞小臣掌士大¶
　夫之弔勞　原禮記曰知生者弔知死者傷知生而不¶
　知死弔而不傷知死而不知生傷而不弔弔喪不能&KR0608;¶
　弗問其所費　增禮統弔生曰唁弔死曰弔弔生謂之¶
<pb:KR3k0055_WYG_187-1b>¶
　唁何非爲喪之位哭泣之事但嗟歎以言故謂之唁弔¶
　死謂之弔何素有恩禮無服屬但致傷哀故謂之弔¶
　原禮記曰五十無車者不越疆而弔人弔於人是日不¶
　樂婦人不越疆而弔人行弔之日不飲酒食肉焉弔於¶
　葬者必執引若従柩及壙皆執紼喪公弔之必有拜者¶
　雖朋友州里舎人可也弔曰寡君承事主人曰臨君遇¶
　柩於路必使人弔之大夫之喪庶子不受弔　增又曰¶
　諸侯弔於異國之臣則其君爲主諸侯弔必皮弁錫衰¶
<pb:KR3k0055_WYG_187-2a>¶
所弔雖已葬主人必免主人未喪服則君不衣錫衰¶
賀循喪服要記曰始弔朝元端之服也皮弁絰素弁而¶
加環絰也始死而往朝服者主人未變賔未可以變也¶
　又曰古之弔者皆因朝夕哭而入弔賔至主人即出¶
中門外西面向北上拜賔入門即位於堂下當階西面¶
賔即位皆哭哭止主拜之　又曰大夫弔於大夫始死¶
而往服朝禓裘如吉時也當斂之時而至則弁絰服皮¶
弁之服以襲裘也主人成服而往則皮弁絰而加錫衰¶
<pb:KR3k0055_WYG_187-2b>¶
也大夫於士有朋友之恩乃得弁絰　謝兹喪服圖曰¶
夫王弔三公及三孤弁絰錫衰弔六卿弁絰錫衰弔大¶
夫弁絰疑衰弔士弁絰緦衰弔畿内諸侯弁絰緦衰¶
皇覽逸禮曰君使大夫弔於國君禮錫衰衰裳弁絰有¶
絰焉下大夫爲介亦如之士介者將命者緦麻裳弁絰¶
異姓葛同姓麻　原摯虞决疑要注曰禮臣喪其父母¶
則赴於君君弔之　又曰國家同姓王公妃主發哀於¶
東堂凡使者監哀弔祭同姓者素冠幘白練深衣器用¶
<pb:KR3k0055_WYG_187-3a>¶
皆素弔祭異姓者服色器用不變也　又曰古素冠錫¶
衰爲弔服今以白祫深衣爲服深衣即單衣也錫細麻¶
䟽也　增通典曰弔賔至掌次者引之賔次賔著素服¶
相者入告内外衰服相者引主人以下立哭於阼階下¶
婦人升哭於殯西相者引賔入立於庭北面西上爲首¶
者一人進當主人東面立云如何不淑主人哭再拜稽¶
顙爲首者復北面位弔者俱哭十餘聲相者引出少頃¶
相者引主人以下各還次¶
<pb:KR3k0055_WYG_187-3b>¶
　　弔二¶
原禮記曰衛將軍文子之喪既除喪而後越人来弔主¶
人深衣練冠待於廟垂涕洟子游觀之曰將軍文氏之¶
子其庶幾乎亡於禮者之禮也其動也中　增曾子弔¶
於負夏主人既祖填池推柩而反之降婦人而後行禮¶
従者曰禮與曾子曰夫祖者且也且胡爲其不可以反¶
宿也　曾子襲裘而弔子游禓裘而弔曾子指子游曰¶
夫夫也爲習於禮者也如之何其禓裘而弔也　哀公¶
<pb:KR3k0055_WYG_187-4a>¶
使人弔蕢尚遇諸途辟於路畫宫而授弔焉曾子曰蕢¶
尚不如杞梁妻之知禮也　原齊荘公襲莒於奪杞梁¶
死焉其妻迎其柩於路而哭之哀莊公使人弔之對曰¶
君之臣不免於罪則將肆諸市朝而妻妾執君之臣免¶
於罪則有先人之敝廬在君無所辱命　增季孫之母¶
死哀公弔焉曾子與子貢弔焉閽人爲君在禮弗内也¶
曾子與子貢入於其廏而脩容焉子貢先入閽人曰鄉¶
者已告矣曾子後入閽人辟之渉内霤卿大夫皆辟位¶
<pb:KR3k0055_WYG_187-4b>¶
公降一等而揖之　曾子與客立於門側其徒趨而出¶
曾子曰爾將何之曰吾父死將出哭於巷曰反哭於爾¶
次曾子北面而弔焉　原檀弓曰子張死曾子有母之¶
喪齊衰而徃哭之或曰齊衰不以弔曾子曰我弔也歟¶
哉注於朋友哀痛甚哭之非若凡弔　增晉獻公之喪¶
秦穆公使人弔公子重耳且曰寡人聞之亡國恒於斯¶
得國恒於斯雖吾子儼然憂服之中喪亦不可久也時¶
亦不可失也孺子其圖之以告舅犯舅犯曰喪人無以¶
<pb:KR3k0055_WYG_187-5a>¶
爲寳仁親以爲寳父死之謂何又因以爲利而天下其¶
孰能說之孺子其辭焉　衛司徒敬子死子夏弔焉主¶
人未小斂絰而往子游弔焉主人既小斂出絰反哭子¶
夏曰聞之也與曰聞諸夫子主人未改服則不絰　原¶
子夏喪其子而喪其明曾子弔之曰吾聞之曰朋友喪¶
明則哭之　增左傳曰琴張聞宗魯死將往弔之仲尼¶
曰齊豹之盗而孟縶之賊又何弔焉　晉頃公卒秋八¶
月葬鄭游吉弔且送葬魏獻子使士景伯詰之曰悼公¶
<pb:KR3k0055_WYG_187-5b>¶
之喪子西弔子蟜送葬今吾子無二何故　家語曰季¶
桓子死魯大夫朝服而弔子游問於孔子曰禮乎孔子¶
不答他日又問孔子曰始死則羔裘元冠者易之而已¶
又何疑焉　孔子有母之喪既練陽虎弔焉私於孔子¶
曰今季氏將大饗境内之士聞諸乎曰丘弗聞聞之雖¶
在衰絰亦欲與往陽虎曰子謂不然乎季氏饗士不及¶
子　原莊子曰荘子妻死惠子弔之則方箕踞鼓盆而¶
歌曰察其始夲無生非徒無生也本無形非徒無形也¶
<pb:KR3k0055_WYG_187-6a>¶
本無氣變而有生今變而之死人且&KR0230;於巨室我嗷嗷¶
隨而哭之自以爲不通乎命故止之　增老耼死秦失¶
弔之三號而出弟子曰非夫子之友耶曰然然則弔焉¶
此可乎曰然始也吾以爲其人也而今非也向吾入而¶
弔焉有老者哭之如哭其子少者哭之如哭其母彼其¶
所以㑹之必有不蘄言而言不蘄哭而哭者是遁天倍¶
情忘其所受　原漢書曰龔勝死有老父來弔其哭甚¶
哀既而曰嗟乎薰以香自燒膏以明自銷龔生竟夭天¶
<pb:KR3k0055_WYG_187-6b>¶
年非吾徒也遂趨而出莫知其誰　虞翻别傳曰翻放¶
棄南方自恨䟽斥當長沒海隅生無可與語死以青蠅¶
爲弔客天下一人知己者足以不恨以典籍自慰　摯¶
虞决疑要注曰漢太𫝊胡廣喪母天子使謁者以中牢¶
弔祭具送葬魏司空陳羣喪母使者弔祭如故事又使¶
黄門侍即杜恕奉詔慰問　增蔣詡字元卿&KR0476;父喪有¶
弔者盈門後母疾之不得止&KR0199;廬於側作小庵往如舊¶
廬受弔焉　續漢書曰郭泰字林宗退身隠居教授徒¶
<pb:KR3k0055_WYG_187-7a>¶
衆甚盛喪母友人或千里來弔之　東觀漢記曰祭遵¶
病薨喪至河南詔遣百官皆以喪服往弔上車駕素服¶
望城門舉音遂哭哀慟不止復幸城門遇喪車曕望涕¶
泣上親臨祠以太牢儀如孝宣帝臨霍將軍故事　謝¶
承後漢書曰徐孺子不就諸公之辟及有喪者萬里常¶
弔於家預炙雞一&KR0215;以一兩綿絮酒中暴乾以褁雞徑¶
到所赴冢𡑞以水漬綿使酒氣以雞置前祭畢便去¶
郭泰别傳曰賈叔字子厚林亭鄉人雖世有冠冕而性¶
<pb:KR3k0055_WYG_187-7b>¶
險害邑里患之林宗遭母憂叔来弔之而鉅鹿孫咸直¶
亦至咸直以林宗賢而受惡人弔心怪之不進而去林¶
宗遽迎而謝曰賈子厚誠凶徳然洗心同善仲尼不逆¶
互鄉故許其進也叔聞之改過自厲終成善士　原又¶
林宗有母喪徐稚往弔置生芻一束於廬前而去林宗¶
曰此必南州徐孺子也詩不云乎生芻一束其人如玉¶
吾無徳以堪之　增語林曰陳元方&KR0476;父喪形體骨立¶
其母哀之以錦蒙其上郭林宗往弔見錦被而責之賔¶
<pb:KR3k0055_WYG_187-8a>¶
客絶百許日　原王隠晉書曰何邵為司徒薨養子岐¶
為嗣袁粲弔岐岐辭以疾粲獨哭而出曰今年决下婢¶
子品王詮謂之曰知死弔死何必見生岐前多罪爾時¶
不下今何公新亡便下岐品人謂中正畏强侮弱粲乃¶
止　增鄧粲晉記曰阮籍能為青白眼禮法之士輙以¶
白眼對之宗正嵇喜康之兄也聞籍喪弔焉籍以不哭¶
見其白眼喜不懌而退　晉中興書曰周嵩兄顗既被¶
害王敦使人弔嵩嵩曰亡兄天下之人為天下人所殺¶
<pb:KR3k0055_WYG_187-8b>¶
復何弔敦甚銜之　原陶侃傳曰侃丁母艱在墓下忽¶
有二客来弔不哭而退儀服鮮異知非常人遣隨而看¶
之但見雙鶴舞而冲天也　増談錄曰丁晉公謂言嘗¶
見常武太原王公言先太師傾背時朝賢來相弔朱紫¶
盈門惟徐左省鉉獨擕一麻袍角帶於客位内更易後¶
方入相弔以此知士大夫具朝服臨哀弔問深不可也¶
先太師即兵部侍即祐也　孫公談圃曰司馬温公光¶
薨當明堂大饗朝臣以致齋不及奠肆赦畢蘓子曕率¶
<pb:KR3k0055_WYG_187-9a>¶
同軰以往而程正叔固爭引論語子於是日哭則不歌¶
子瞻曰明堂乃吉禮不可謂歌則不哭也正叔又論司¶
馬温公諸孤不得受弔子瞻戲曰頤可謂燠糟鄙俚叔¶
孫通聞者笑之¶
　　弔三¶
原白鶴(陶侃事/見弔二)　青蠅(虞翻事/見弔二)　服如爵(弔弁絰服服/如爵爵弁素)¶
(冠而加/環絰)　髽而弔(魯婦人之髽而弔/自敗於臺鮐始也)　殷於壙　周於¶
家(殷人弔於壙周人弔/於家示民不僭也)　弔中庭(孔子哭子路於中庭/有人弔者而夫子拜)¶
<pb:KR3k0055_WYG_187-9b>¶
(之爲/主也)　弔牖下(史魚卒置尸牖下/靈公弔焉詳死喪)　不越疆(見弔/一)　不¶
踰封(檀弓婦人非三年/之喪不踰封而弔)　不及哀(弔生不/及哀)　不特弔(喪/事)¶
(不特弔畀者不特弔尊者/謂煩也必俟朝夕哭時也)　哀禍災(周禮大宗伯職云/以弔禮哀禍災鄭)¶
(注云禍災/謂遭水火)　哀宼亂(周禮大宗伯職云以䘏禮哀宼亂/鄭注云䘏憂也鄰國相憂兵於外)¶
(為宼作於/内爲亂)　三不弔(檀弓死而不弔者三畏厭溺注畏/人或以非罪罪已不能有以說之)¶
(死之者厭行止危/險溺不乗橋船)　罰不弔(宜弔不弔/有司罰之)　元冠不弔(檀/弓)¶
(羔裘元冠夫子不以弔/注云不以吉服而弔也)　齊衰不弔(子張事/見弔二)　三年而¶
弔(曾子問三年之喪弔乎夫子曰三年之喪練不羣立/不旅行君子禮以飾情三年之喪而弔哭不亦虗乎)¶
<pb:KR3k0055_WYG_187-10a>¶
　功衰不弔(三年之喪雖功衰不弔自諸侯達諸士如/有服而將往哭之則服其服而往注功衰)¶
(既練/服也)　庶子不弔(大夫之喪庶/子不受弔)　魯人不弔(榖梁云周/人魯人皆)¶
(有喪周人弔之魯人不弔周人曰吾臣也使人可也魯/人曰吾君也親之者也使大夫則不可也故周人弔魯)¶
(人不/弔)　越人來弔(衛將軍事/見弔二)　王弔巫前(周禮喪祝職/云王弔則與)¶
(巫前鄭司農注云喪祝與/巫以桃厲執戈在王前)　后弔祝前(周禮喪祝職云/若王后弔則與)¶
(祝前鄭注曰女巫/與祝前后如王禮)　爵弁純衣(白虎通云天子哭諸侯/爵弁純衣又曰遣大夫)¶
(弔辭曰皇天降災子/獨罹之嗚呼哀哉)　擁𦞃蹲踞(符子云陶朱公喪其/中子鄰人往弔之朱)¶
(公方擁膝蹲踞捧頭而笑鄰人曰聞有喪將唁子/之哀朱公曰生不致哀死而唁何鄰人之不通也)　獨¶
<pb:KR3k0055_WYG_187-10b>¶
哭而返(裴楷别傳云阮籍&KR0476;母喪楷往弔籍乃離喪位/神氣晏然縱情嘯咏傍若無人楷便率情獨哭)¶
(畢而/返)　禓裘而弔(子游事/見弔二)　畫宫而弔(蕢尚事/見弔二)　乗醉¶
而入(王恱字元達弱冠知名恃才縦酒放誕慕王澄為/人婦父嘗有惨恱乘醉弔之婦父哭慟恱與賔客)¶
(十許人連臂被髮祼身而入繞之/三匝而出後為荆州刺史而卒)　不前而反(王羲之/代王述)¶
(為會稽太守少齊名而羲之輕述述母喪羲之心止一/弔竟不重詣後言往弔入門主人哭不前而反欲以辱)¶
(之述甚/恨也)　反哭而弔(殷人既封而弔周人反哭而/弔孔子曰殷已慤吾從周)　阮¶
籍母終(晉阮籍母終裴楷往弔之籍醉登牀直視楷行/弔禮畢去或問主人不哭何以行禮楷曰阮方)¶
(外士我俗中士宜以儀軌自/居時議以為兩得其道也)　王衍子喪(山濤/弔)　増帝¶
<pb:KR3k0055_WYG_187-11a>¶
欲臨弔(髙士廉卒帝欲臨弔房𤣥齡以帝餌金石諫不/宜近喪帝曰朕有&KR0199;故姻戚之重君臣之分卿)¶
(置勿言即從數百騎出長孫無忌伏馬前陳士/亷遺言乞勿臨喪帝猶不許無忌至流涕乃還)　以詩¶
遺弔(合璧事𩔖白居易/卒宣宗以詩弔之)　遣使㑹弔(楊綰薨帝驚悼詔/贈司徒遣使者冊)¶
(授欲及其未斂也/遣百官㑹第弔)　中使設祭(張曲江既薨元宗追歎/曰自公歿後不聞讜言)¶
(發中使至/韶州弔)　中人臨弔(李嗣業卒葬日使中人臨弔中/李吉甫卒自大殮至卒哭皆)¶
(人臨/弔)　即中臨弔(韓文李惟簡訃至上悼/愴罷朝遣即中臨弔)　京官赴弔¶
(尉遲恭卒髙宗詔京官五品/以上及朝集使赴第臨弔)　百官㑹弔(孔光傳云光/薨公卿百官)¶
(㑹弔臨常衮華州刺史墓志/百官  弔畢集孔光之門)　原鼓琴而哭(世說顧彦/先平生好)¶
<pb:KR3k0055_WYG_187-11b>¶
(琴及喪家人嘗以置靈牀上張季鷹往哭之不勝其慟/遂徑上其牀鼓作數曲竟撫琴曰顧彦先頗復賞此不)¶
(因又大慟遂不/弔喪主而出)　置芻而去(徐穉事見弔二又劉師知/作沈侍中集序云遂使褐)¶
(裘莫計寳劍無追痛此生芻同/兹宿草九原方逺百身寜贖)　增設席而弔(孔帖衛/大經蒲)¶
(州&KR0281;人素善魏夏侯乾童聞其母卒盛暑往弔或止之/曰方夏渉逺不如致書答曰書能盡意耶比至乾童以)¶
(事出乃設席行弔/禮不詣其家而還)　赴者三萬(陳實字仲弓卒於家大/將軍何進遣使弔祭海)¶
(内赴者三萬餘人制衰麻者以百/數共刋石立碑謚為文範先生)　仙人白鶴遥投士¶
行之前　孺子&KR0215;雞逺赴林宗之所　舊館遇亡宣父¶
尚猶出涕　同門在戚王丹未可忘情¶
<pb:KR3k0055_WYG_187-12a>¶
　　弔四¶
原賦漢司馬相如弔秦二世賦曰登陂陁之長坂入曾¶
宮之嵯峩臨曲江之隑洲望南山之参差巖巖深山之¶
谾谾通谷豁兮&KR2187;谺泊淢靸以永逝注平皐之廣衍觀¶
衆𣗳之蓊薆覽竹林之榛榛東馳土山北掲石瀬弭節¶
容與歴弔二世持身不謹亡國失勢信讒不悟宗廟滅¶
絶嗚呼操行之不得墳墓蕪&KR0126;而不脩魂魄亡歸而不¶
食　晉傅咸弔秦始皇賦曰余治獄至長安觀乎阿房¶
<pb:KR3k0055_WYG_187-12b>¶
而弔始皇曰傷秦政之為暴棄仁義以自亡搦紙申辭¶
以弔始皇有姬失統命不於常六國既平奄有萬方政¶
虐刑酷如火之揚致周章之百萬取發掘於項王疲斯¶
民乎宫墓甚癸辛於夏商未旋踵而為&KR0469;屯麞麋乎廟¶
堂國既㒹而莫扶孰阻兵之為強¶
原文漢賈誼弔屈原文曰鸞鳯伏竄鴟梟翺翔謂隨夷¶
溷兮跖蹻為亷莫邪為鈍兮鉛刀為銛騰駕罷牛驂蹇¶
驢𩦸垂兩耳服鹽車所貴聖人之神徳逺濁世而自藏¶
<pb:KR3k0055_WYG_187-13a>¶
使麒麟可係而羈豈云異夫犬羊　後漢蔡邕弔屈原¶
文曰鸋鴂軒翥鸞鳯挫翮啄碎琬琰寳其瓴甋皇車奔¶
而失轄執轡忽而不顧卒壊覆而不振顧抱石其何補¶
　晉潘安仁弔孟嘗君文曰人㒺貴賤士無真偽延入¶
如歸望賔若企出握秦機入專齊政右□而嬴強左顧¶
而田競且以造化為水天地為舟樂則齊喜哀則同憂¶
豈區區之國而大邦是謀𤨏𤨏之身而名利是求畏首¶
畏尾東奔西囚志撓於木偶命懸於狐裘　晉陸機弔¶
<pb:KR3k0055_WYG_187-13b>¶
魏武帝文曰夫以廻天倒日之力而不能振形骸之内¶
濟世夷難之智而受困魏闕之下格於上下者藏於區¶
區之木光於四表者翳乎蕞爾之土雄心摧於弱情壯¶
圖終於衰志長算屈於短日逺跡頓於促路曩以天下¶
自任今以愛子托人威先天而蓋世力盪海而㧞山厄¶
何險而弗濟敵何強而不殘違率土以靜寐戢彌天乎¶
一棺惜内顧之纒綿恨末命之㣲詳紆廣念於履組塵¶
清慮於餘香結遺情之婉孌何命促而意長宣備物於¶
<pb:KR3k0055_WYG_187-14a>¶
虗器發哀音於&KR0199;倡矯戚容以赴節掩零淚而薦觴徽¶
清絃而獨奏進脯糒而誰嘗悼繐帳之冥漢怨西陵之¶
茫茫登雀臺而羣悲貯羙目其何望覽遺籍以慷慨獻¶
兹文而悽傷(案魏武帝疾革持姫女而指季豹以示四/子曰以累汝因泣下傷哉又曰吾媫妤伎)¶
(人皆著銅雀臺上施六尺牀下繐帳朝晡設脯糒之屬/月朔十五日輙向帳作伎汝等時時登銅雀臺望吾西)¶
(陵墓田又云餘香可與諸夫人諸舎中無為學作履組/賣也吾歴官所得綬皆著蔵中吾餘衣裘可别為一藏)¶
(不能者兄弟/可共分之)　又弔蔡邕文曰彼洪川之方割豈一簣¶
之所堙故尼父之惠訓智必愚而後賢諒智道之已妙¶
<pb:KR3k0055_WYG_187-14b>¶
曷信道之未堅忽甯子之保已效萇叔之違天冀澄河¶
之逺日忘朝露之短年　晉庾闡弔賈生文曰飛榮洛¶
汭濯穎山東質清浮磬聲若孤桐琅琅其璞巖巖其峰¶
信道居正天下為公方駕逸歩不以曲路期通是以張¶
髙絃悲聲&KR0557;柱落清唱未和而桑濮代作昔皐陶謩虞¶
呂尚歸昌徳恊允符乃應帝王夷吾相桓漢登蕭張草¶
廬三顧臭若蘭芳奈何摧景飈風獨喪厥明悠悠太素¶
存亡一指道來斯通世往斯否吾哀其生未見其死敢¶
<pb:KR3k0055_WYG_187-15a>¶
不敬弔寄之渌水　宋袁淑弔古文曰賈誼發憤於湘¶
江長卿愁思於園邑彦真因文以悲出伯喈衒史而求¶
入文舉䟽誕以殃速徳祖精宻而禍及夫然不患思之¶
貧無苦識之淺士以伐能見斥女以驕色貽遣以往古¶
為鏡鑒以未來為鍼艾書余言於子紳亦何勞乎蓍蔡¶
　　祭奠一¶
增寄酹(江溪龍濁醪一/樽寄酹千里)　薦醪(駱賔王泉壤殊途幽明/永隔感平生其若斯&KR0147;)¶
(申絮酒儻聰明之/不昧式薦簞醪)　蘋蘩薀藻(左傳茍有明信澗溪沼/沚之毛蘋蘩薀藻之菜)¶
<pb:KR3k0055_WYG_187-15b>¶
(可羞于王公/可薦于鬼神)　蕙蘭桂椒(楚辭蕙肴蒸兮蘭/藉奠桂酒兮椒漿)　明齊溲¶
酒(儀禮嘉薦普/淖明齊溲酒)　樽酒簋貳(權載之文樽酒/簋貳涕零如雨)　炙雞往¶
祭(徐穉事/見弔二)　刲股致祭(崔從太和六年卒下有刲肉以/祭者烏重𦙍既歿士二十餘人)¶
(刲股/致祭)　斗酒隻雞(曹操感太尉橋元知已及後經過其/墓自為祭文曰承從容約誓之言殂)¶
(逝之後路有經由不以斗酒隻雞相沃酹車過三歩腹/痛勿怨雖臨時戲笑之言非至親之篤好胡肯為此哉)¶
　白粥生芻(呂才母喪以哀毀卒通人即餘令/以白粥元酒生芻祭路世人哀之)　設位¶
沃饋(李勉嘗引李廵張參在幕府後二/人卒至宴餘乃設虗位沃饋之)　過墓奠祭(賈/黄)¶
(中談錄白傅葬龍門山河南尹盧貞刻醉吟先生傳立/於墓側今洛陽士庶及四方遊人過其墓者必奠以巵)¶
<pb:KR3k0055_WYG_187-16a>¶
(酒冡前方丈之/土常成泥濘)　食𤓰遣奠(唐史萊國公杜如晦薨太/宗詔虞世南為制碑文後)¶
(因食瓜羙愴然悼之/遂輟食瓜奠於靈座)　敕𩜹往祭(髙士廉卒方寒食敕/尚宫以食四轝往祭)¶
　命使弔詞(辛雲京卒及葬命使弔詞時將祭/者七十餘幄喪車餘晷乃得去)　遣使¶
設祭(明皇幸蜀一日登髙山望秦川謂髙力/士曰吾聽張九齡言不至此遣使祭之)¶
　　祭奠二¶
增文唐韓愈祭亡友栁子厚文曰嗟嗟子厚而至然耶¶
自古莫不然我又何嗟人之生世如夢一覺其間利害¶
竟亦何校當其夢時有樂有悲及其既覺豈足追惟凡¶
<pb:KR3k0055_WYG_187-16b>¶
物之生不願為材犧樽青黄乃木之災子之中棄天脫¶
馽羈玉佩瓊&KR0322;大放厥詞富貴無能磨滅誰紀子之自¶
著表表愈偉不善為斲血指汗顔巧匠旁觀縮手䄂間¶
子之文章而不用世乃令吾徒掌帝之制子之視人自¶
以無前一斥不復羣飛刺天嗟嗟子厚今也則亡臨絶¶
之音一何琅琅徧告諸友而寄厥子不鄙謂余亦託以¶
死凡今之交觀勢厚薄余豈可保能承子託非我知子¶
子實命我尤有鬼神寜敢遺墮念子永歸無復來期設¶
<pb:KR3k0055_WYG_187-17a>¶
祭棺前矢心以辭　宋蘇軾撰哲宗祭司馬温公文曰¶
元豐之末天歩維艱社稷之衛内外所屬惟是一老屏¶
予一人名髙當世行滿天下措國於泰山之安下令於¶
流水之源嵗月未周紀綱畧定天若相之又復奪之殄¶
瘁之哀古今所共知之者神考用之者聖母馴致其道¶
太平可期長為宗臣以表後世往奠其葬庶知予懐¶
又祭歐陽文忠文曰公之於世六十有六年民有父母¶
國有蓍龜斯文所傳學者有師君子有所恃而不恐小¶
<pb:KR3k0055_WYG_187-17b>¶
人有所畏而不為譬如大川喬嶽雖不可見其運動而¶
功利之及於物者蓋不可以數計而周知今公之歿也¶
赤子無所仰庇而朝廷無所稽疑君子無與為善而小¶
人沛然自以為得時譬如深山大澤龍亡而虎逝則變¶
怪百出舞鰌鱔而號狐狸昔公之未用也天下以為遲¶
及其釋位而去也莫不冀其復用至於請宅而歸也莫¶
不悵然失望而猶庶幾於萬一者幸公之未衰孰謂公¶
無復有意於斯世也奄一去而莫予追惟厭世之溷濁¶
<pb:KR3k0055_WYG_187-18a>¶
潔身而逝乎將民之無禄而天莫之違昔我先君懐寳¶
避世非公則莫能致而不肖無狀受教門下者十有六¶
年於斯聞公之喪義當匍匐而往弔而懐禄不去愧古¶
人以忸怩緘辭千里以寓一哀而已蓋上以為天下慟¶
而下以哭吾私　歐陽永叔祭尹師魯文曰嗟夫師魯¶
辯足以窮萬物而不能當一獄吏志可以挾四海而無¶
所措其一身窮山之崖野水之濵猿猱之窟麋鹿之羣¶
尤不容於其間兮遂即與鬼而為鄰嗟乎師魯世之惡¶
<pb:KR3k0055_WYG_187-18b>¶
子之多未必若愛子者之衆何其窮而至此兮得非命¶
在乎天而不在乎人方其奔㒹斥逐困扼艱屯舉世皆¶
寃而語言未嘗以自及以窮至死而妻子不見其悲忻¶
用捨進退屈伸語黙夫何能然乃學之力至其握手為¶
訣隠几待終顔色不變笑言從容死生之間既以能通¶
於性命憂患之至宜其不累於心胸自子云逝善人宜¶
哀子能自達予又何悲惟其師友之益平生之舊情之¶
難忘言不可究嗟夫師魯自古有死皆歸無物惟聖與¶
<pb:KR3k0055_WYG_187-19a>¶
賢雖埋不沒尤於文章焯若星日子之所為後世師法¶
子於衆人最愛予文寓辭千里侑此一樽兾以慰子聞¶
乎不聞　又祭蘇子美文曰子之心胸蟠屈龍蛇風雲¶
變化雨雹交加忽然揮斧霹靂轟車人有&KR0476;之心驚膽¶
落震仆如麻須&KR0119;霽止而回顧百里山川草木開發萌¶
芽子於文章雄豪放肆有如此者吁可怪&KR0088;嗟乎世人¶
知此而已貪恱其外不窺其内欲知子心窮逹之際金¶
石雖堅尚可破碎子於窮逹始終仁義惟人不知乃窮¶
<pb:KR3k0055_WYG_187-19b>¶
至此藴而不見遂以沒地獨留文章照耀後世嗟世之¶
愚掩抑毁傷譬如磨鑑不滅愈光一世之短萬世之長¶
其間得失不待較量哀哀子羙來舉予觴　朱元晦祭¶
劉恭父樞宻文曰嗚呼天胡付公以瓌竒俊偉之材而¶
不并假以耆耋期耄之壽胡位公以樞宻屛藩之重而¶
不遂畀以彌綸輔賛之權使功名若極富貴而無欲實¶
則抱憂歎以終天此中外志義之士所以聞公之薨皆¶
失聲而相弔或雖未識公靣而亦不自知其涕泗之流¶
<pb:KR3k0055_WYG_187-20a>¶
漣者也嗚呼惟公生有異賢早擢巍科退而自保弗競¶
弗譁屈首受書典學於家内充其羙外振厥華暨登王¶
朝遂掌綸綍獻納綢繆訏謨宻勿忤權觸要無所回屈¶
帝眷弗豐報政三年鄒魯其風帝曰来歸本我兵柄曾¶
不幾時咨以大政公奮其庸帝虚以聽張磔宏綱塞絶¶
僭令道直身危突不暇黔出臨兩鎮威憚恩漸&KR0244;嬉於¶
堂遽哭於苫恩詔起之有竦其詹公卧弗承帝悉其孝¶
曰究汝哀来覲来教公言益切公守不撓冄撫於潭亦¶
<pb:KR3k0055_WYG_187-20b>¶
顯其效乃遷建業民病以饑公不寢食起坐嗟咨方畧¶
既張恵術四施曾有流莩化為充肥帝嘉乃勲加勞進¶
律倚毗方深遽告以疾忠無隠情諫有遺筆帝驚罷朝¶
悼此良弼嗚呼我以孤童来託公家公不我鄙勸道有¶
加公姿鸞鵠我性麏䴥豈無異同卒莫疵瑕公之知我¶
亦晚而最迨其永歸手札告戒褒徳撫孤古昔所艱并¶
以諉我我其敢安念昔帝師為國死義亞傅承之夷險¶
一致屏山雖隠亦豈忘世公龔其傳克廣無替矧予之¶
<pb:KR3k0055_WYG_187-21a>¶
懐竊究終始願言思公曷其有已嗚呼昔誦離騷舉公¶
觴兮今拜以哭酹公堂兮私情公義兩怛傷兮神靈不¶
昧尚克鑑予之衷腸兮　又祭劉恭父樞宻文曰在昔¶
嵗次公病欲絶自力為書来告永訣上言國家讎恥未¶
雪冡骨易枯此恨難滅次念遺阡豐碑未掲謂我銘之¶
以永前烈下及諸孤羈貫在列謂我教之他靡顧謁三¶
復悲號心膂貫徹聞公是日三簡并拆拜䟽千言忠憤¶
是洩我雖不武實撃其節又惟公家忠孝閥閱紀徳銘¶
<pb:KR3k0055_WYG_187-21b>¶
功曷取凡劣諒以孤生㓜罹禍孽蒙被前恩欲報㒺竭¶
故畧其愚以累斯碣方將渉筆敘次鋪列屬其来西曠¶
日引月迄今乃成事偉詞拙逺薦陳之如聽予决想像¶
兩公感涕推咽顧念滯留塵土羈紲莫相嗣人講貫劘¶
切以此負公一飯冄噎頃為迎師寄此筆舌比聞授受¶
稍契磁鐵尚其不厭習久而恱卒大公門緩此憂惙山¶
瓢往酹野蓛并設老淚如傾逺寄情血　又祭張敬夫¶
殿撰文曰我昔求道未獲其友蔽莫予開吝莫予剖蓋¶
<pb:KR3k0055_WYG_187-22a>¶
自從公而觀於大業之規模察彼羣言之紛紏於是相¶
與切磋以究之而又相厲以死守也嗚呼敬夫竟棄予¶
而死也耶惟公家傳忠孝學造精微外為軍民之所屬¶
望内為學者之所依歸治民以寛事君以敬正大光明¶
表裏輝映自我觀之非惟十駕之弗及蓋未必終日言¶
而可盡也矧聞公喪痛徹心膂緘辭寄哀不遑他語顧¶
聞公之臨絶手遺䟽以納忠召賔佐而與訣委符節以¶
告終盖所謂得正而斃者又凛乎其有史魚之風此猶¶
<pb:KR3k0055_WYG_187-22b>¶
足以為吾道而増氣抑又可以上悟於宸聰又聞公於¶
此時屬其弟以語予用斯文以為寄意懇懇而無餘顧¶
何徳以堪之然敢不竭其庸虗并矢詞以為報尚精爽¶
其鑒茲　又祭張敬夫文曰自孔孟之云逺聖學絶而¶
莫繼得周翁與程子道乃抗而不墜然微言之輟響今¶
未及乎百嵗士各私其所聞已不勝其乖異嗟惟我之¶
與兄脗志同而心契或面講而未窮又書傳而不置盖¶
有我之所是而兄以為非亦有兄之所然而我之所議¶
<pb:KR3k0055_WYG_187-23a>¶
又有始所共嚮而終悟其偏亦有早所同擠而晚得其¶
味盖繳紛往反者幾十餘年末乃同歸而一致由是上¶
而天道之微逺而聖言之秘近則進修之方大則行蔵¶
之義以兄之明固已洞照而無遺若我之愚亦幸切窺¶
其一二也然兄喬木之故家而我衡茅之賤士兄髙明¶
而宏博我狷狹而迂滯故我嘗謂兄宜以是而行之當¶
時兄亦謂我盍以是而傳之来裔盖雖隠顯之或殊實¶
則交需而共濟不惟相知之甚審抑亦自靖而無愧嗚¶
<pb:KR3k0055_WYG_187-23b>¶
呼孰謂乃使兄終在外以違其心予亦見縻於斯而所¶
願將不遂也政使得間以就其書是亦任左肱而失右¶
臂也傷哉吾道之窮予復何心於此世也惟脩身補過¶
以畢餘年庶有以見兄於下地也聞兄之葬而不得臨¶
獨南望長號以寄此酹也惟兄憐而鑒之尚有以輔予¶
之志也　又祭呂伯恭著作文曰嗚呼天降害於斯文¶
何其酷耶往嵗已奪吾敬夫今者伯恭胡為又至於不¶
淑耶道學將誰使之振君徳將誰使之復後生將誰使¶
<pb:KR3k0055_WYG_187-24a>¶
之誨斯民將誰使之福經說將誰使之繼事記將誰使¶
之續耶若我之愚則病將誰為之箴過將誰為之督耶¶
然則伯恭之亡曷為而不使我失聲而驚呼號天而慟¶
哭耶嗚呼伯恭有蓍龜之智而處之若愚有河漢之辯¶
而守之若訥胷有雲夢之富而不以自多詞有黼黻之¶
華而不易其出此固今人之所難而未足以議兄之彷¶
彿也若乃孝友絶人而勉勵如弗及恬澹寡慾而持守¶
不少懈盡言以納忠而羞為訐秉義以節躬而恥為介¶
<pb:KR3k0055_WYG_187-24b>¶
是則古之君子尚或難之而吾伯恭猶欿然而未肻以¶
自大也蓋其徳宇寛洪識量閎廓既海納而淵澄豈澄¶
清而撓濁矧涵濡先訓詔文獻於厥家又隆師而親友¶
極討論之幽遐所以禀之既厚而飬之深取之既博而¶
成之粹宜所立之甚髙亦無求而不備故其講道於家¶
則時雨之化進位於朝則鴻羽之儀造辟陳謨則宣公¶
獨御之對承詔奏篇則右尹祈招之詩上方虚心而聽¶
納衆亦注目其敷施何&KR0476;時之不遂遽遘疾而言歸一¶
<pb:KR3k0055_WYG_187-25a>¶
卧以三年尚左圖而右書間逍遥以曵杖恍沂上之風¶
雩衆咸喜其有瘳兾卒攄其素藴不則傳道以著書抑¶
亦後來之程凖何此望之難必奄一夕而長終增有邦¶
之殄瘁極吾黨之哀恫　又祭鄭自明文曰比年以来¶
士氣衰弱觀時俯仰隨勢前却其心有一身而無天下¶
其口有唯唯而無諤諤偉哉自明之為人信所謂喧啾¶
百鳥之羣忽見秋天之一鶚者也盖自其布衣而已有¶
憂天下之心其揖讓人主之前則直欲排佞倖之朋從¶
<pb:KR3k0055_WYG_187-25b>¶
而折其角其言明白切至磊磊落落憤激峻厲嶢嶢嶽¶
嶽明主所為虚心而嘉歎羣公所為變容而駭愕善𩔖¶
所為喜幸而心開邪黨所為戚嗟而氣索偉哉自明之¶
為人凛乎其有古諍臣之風求之近世則措之鄒陳之¶
間而無怍者也夫何天命之不延竒禍一朝而遽作使¶
前之悲者喜而喜者悲紛慶弔之交錯惟平生之忠赤¶
諒雖死而不忘跪陳情於一酹詞與淚以俱傷¶
　　&KR0608;賵一¶
<pb:KR3k0055_WYG_187-26a>¶
原春秋說題辭曰知生則&KR0608;知死則賵　榖梁傳曰車¶
馬曰賵貨財曰&KR0608;注賵覆也車馬覆載人也&KR0608;助也所¶
以助營凶事　增通典曰凡&KR0608;使者立於大門外之西¶
東面從者以篚奉元纁束帛立於使者之西南俱東面¶
凡&KR0608;通貨賵相者入告主人立哭相者進主人前東面¶
受命出詣使者前西面曰敢請事使之從者以篚進詣¶
使者前西向以授使者退復位使者曰某封某官某子¶
使某&KR0608;相者入告出曰孤某須矣相者引使者入立於¶
<pb:KR3k0055_WYG_187-26b>¶
内門外之西東面主人止哭使者少進東面曰某封若¶
某官使某&KR0608;主人哭再拜使者少進坐委之興復位掌¶
事者進坐舉之興以東使者出主人送拜¶
　　&KR0608;賵二¶
原副意(白虎通&KR0608;助也賵者赴也所以/助生送死追思終副至意也)　貴誠(禮伯髙/之喪孔)¶
(氏之使者未至冉子攝束帛乘馬而將之孔子/曰異哉徒使我不誠於伯髙注云禮貴誠信)　贈死¶
(傳贈死不及/尸非禮也)　補喪(周禮宰夫供&KR0608;賵并器幣凡諸/侯喪&KR0608;補之注補助不足之意)¶
書方(書賵於方書遣於策/注方版也策簡也)　問費(禮弔喪不能&KR0608;/不問其所費)　歸¶
<pb:KR3k0055_WYG_187-27a>¶
布(檀弓孟獻子之喪司徒旅歸四/布注旅下士也使歸四方&KR0608;布)　用幣(魯人之贈也/三元三纁廣)¶
(尺長終幅注言失之也/贈用制幣元纁束幣)　脫驂(檀弓孔子之衛遇&KR0199;館/人之喪入而哭之哀使)¶
(子貢脫驂而&KR0608;之子貢曰於門人之喪未有所脫驂脫/驂於&KR0199;館人無乃已重乎子曰予向者入而哭之遇於)¶
(一哀而出涕予惡夫涕之無從也小子行之言人/盡哀是以恩厚待我我為之哀是以恩有施惠)　遺¶
縑(後漢王丹子有同門生喪親往弔之公怒撻/之令遺縑而已或問之丹曰交友之難終也)　陳路¶
車(上介賵/陳路車)　陳乗黄(禮陳乗黄大路于中/庭北輈執圭將命)　增給絹布¶
(房𤣥齡薨給以絹/二千叚粟三千斛)　賜粟帛(孔巢父卒賜其/家粟帛存䘏之)　原無親¶
受(&KR0608;者既受命坐委之擯/者舉之主人無親受也)　原渉讓(漢原渉字仁先父/為南陽太守時二)¶
<pb:KR3k0055_WYG_187-27b>¶
(千石死官賦歛送𦵏皆千萬已上妻子受之以/定産業渉乃讓南陽&KR0608;送行喪廬冡於是知名)　何竝¶
戒(何竝受潁川守召丞&KR0122;作先書告子昭曰吾/生素餐日久雖得&KR0608;勿受注先書先遺令也)　王戎¶
辭(本傳王渾為凉州刺史卒故吏&KR0608;贈/數百萬其子戎辭而不受由是顯名)　不入廟門(禮/賵)¶
(馬不入廟門以/其主於死者也)　班諸兄弟(禮子栁之母死既葬子碩/欲以&KR0608;布之餘具祭器子)¶
(栁曰不可吾聞之君子不家/於喪請班諸兄弟之貧者)　增裴度賵縟(裴度薨賵/禮為縟)¶
　李勣贈厚(李勣卒帝曰勣奉上忠事親孝歴三朝未/嘗冇過性亷謹不立産業今亡當無贏貲)¶
(有司其/厚贈之)　給俸為賵(鄭餘慶卒帝知其貧特/給一月俸料為賵禭)　賻布尤¶
厚(崔敦禮卒髙宗為舉哀/雲龍門&KR0608;布祕器尤厚)　原求賻非正(榖梁傳武子/来求賻歸死)¶
<pb:KR3k0055_WYG_187-28a>¶
(者曰&KR0608;歸生者曰賵曰/歸之正也求之非正也)　讀賵非古(檀弓曾子曰/讀賵非古也)　增¶
麥舟助𦵏(范文正公遣子堯夫至姑蘇取麥五百斛舟/次丹陽見石曼卿云三喪欲葬無可謀者堯)¶
(夫以麥舟與之到家文正曰東呉見故舊乎曰曼卿三/喪未舉方滯丹陽時無郭元振無可告者文正曰何不)¶
(以麥舟與之堯/夫曰付之矣)　資錢治喪(郭震字元振魏州人在太/學時家中送資錢四十萬)¶
(㑹有縗服叩門者自言五世未𦵏願假以治喪元振舉/與之無少吝亦不質其姓氏  河東栁先生仲塗少時)¶
(縦飲酒肆坐側有書生接語乃以貧未能𦵏其父母將/謁魏守王公祐求資以辦事先生問費幾何曰得錢二)¶
(十萬可矣先生曰子姑就舎吾且為子謀之罄其資得/白金百兩錢數萬以遺之議者以郭代公之義不能逺)¶
(過/)　原賵&KR0608;贈含(禮/)　車馬貨財(詳&KR0608;/賵一)　增不受賵&KR0608;¶
<pb:KR3k0055_WYG_187-28b>¶
(後漢書曰魯恭字仲康父期為武陵太守卒於官恭年/十二晝夜號踊聲聞郡中&KR0608;無所受乃歸服喪禮過成)¶
(人薄又羊續為南陽太守徴為太常未及行㑹病卒遺/書  歛不受賵遺舊典二千石卒官&KR0608;贈百萬府丞焦)¶
(儉遵續先意一無所受詔書褒羙勅太山太守以府&KR0608;/錢賜續家  齊書曰張稷所生劉先假𦵏琅琊黄山建)¶
(武中改申葬禮&KR0608;助委積於時雖不拒絶事畢隨以還/之  又江斆卒遺令不受&KR0608;詔&KR0608;錢三萬布百匹子蒨)¶
(啟遵斆命不受詔/嘉羙之從其所請)　脫衣為贈(齊書曰張融有孝義父/暢臨終謂諸子曰昔丞)¶
(相事難吾以不同將見殺縁司馬竺超人得活爾等必/報其子后超人孫微冬月&KR0476;母喪居貧融弔之悉脫衣)¶
(以為贈披/牛被而反)¶
　　&KR1056;賵三¶
<pb:KR3k0055_WYG_187-29a>¶
增詩宋蘇軾贈李憲仲哀詞并敘曰同年友李君諱惇¶
字憲仲賢而有文不幸早世軾不及與之遊也而識其¶
子廌有年矣廌自陽翟見余於南哀泣曰吾祖母邉母¶
馬前母張與君之喪皆未葬貧不敢以饑寒為戚顧四¶
喪未舉死不瞑目矣適故人梁先吉老聞余將歸耕陽¶
羡以絹十匹絲百兩為贐辭之不可乃以遺廌曰此亦¶
仁人之餽也既又作詩以告知君與廌者庶幾皆有以¶
助之廌年二十五其文曄然氣節不凡此豈終窮也哉¶
<pb:KR3k0055_WYG_187-29b>¶
詩云大夢行當覺吾年特未滿遑哀已逝人長眠寄孤¶
館念我同年生意長日月短鹽車困騏驥烈火廢圭瓉¶
後生有竒骨出語已精罕蕭然野鶴姿誰復識中散有¶
生寓大塊死者誰不窽嗟君獨久客不識黄土暖惟衣¶
助孝子一溉滋湯旱誰能脫左驂大事不可緩　又贈¶
章默并序曰章默居士字季明生公侯家才性髙爽棄¶
家求道不蓄妻子與世無干有父母兄弟之喪貧不能¶
舉以是眷眷世間不能無求於人余深哀悼焉是有以¶
<pb:KR3k0055_WYG_187-30a>¶
少助之又取其言為詩以贈其行庶幾有哀之者詩云¶
章子親未葬餘生抱羸疾朝吟噎鄰里夜泣腐茵席前¶
年黑花生今嵗白髪出身隨日月逝恨與天地畢願求¶
不毛田親築曉夜室難從王孫祼未忍夏后堲五陵多¶
豪士百萬付一擲心知義則難甘就貧友乞不辭毛髪¶
施行自丘山積此志茍朝遂夕死真不滅誓求無生理¶
不踐有為迹棄身屍陁林烏鳶任狼藉¶
　　助喪¶
<pb:KR3k0055_WYG_187-30b>¶
原主辦(漢項梁在吳呉人喪梁嘗主辦部署豪傑後校/尉一人不得官自言梁曰某時喪使公主某事)¶
(不能辦云云/衆乃服之)　執事(弔非從主人言/必助主人執事)　助原壤(原壤之/母死夫)¶
(子助之/沐槨)　助孟氏(傳曰孟氏將辟籍除於/&KR0391;氏&KR0391;氏使正夫助之)　致金納貝¶
(適公卿之喪則曰聽役於司徒臣如致金玉貨貝於君/則曰致馬資於有司敵者曰贈從者臣為君喪納貨貝)¶
(於君則曰納/甸於有司)　先往後罷(陳平家貧每助喪/以先往後罷為助)¶
　　披引紼¶
原葛紼(傳曰𦵏敬嬴旱無麻始/用葛紼注引柩則用之)　榆沈(以榆汁置車下/則滑而易進也)¶
　設披(儀禮曰設披/披絡棺也)　設撥(孺子□之喪哀公欲設撥/注撥以引柩車所謂紼也)¶
<pb:KR3k0055_WYG_187-31a>¶
　執引(弔於葬者必執引若從柩及壙皆執/紼注廟中曰紼在塗曰引同名異言)　勸防(周/禮)¶
(喪祝掌大喪勸防之事鄭司農云勸防引柩/也注謂勸猶倡率前引者防謂執備傾毁)¶
　　明器¶
原芻靈(孔子謂為明器者知喪道矣備物而不可用也/哀哉死者而用生者之器不殆於用殉乎哉其)¶
(曰明器神明之也塗車芻靈自古有之/明器之道也注芻靈束茅為人馬也)　俑者(禮孔子/謂為芻)¶
(靈者善謂為俑者不仁不殆於用人/乎哉注俑偶人也有面目似生人也)　神器(孔子曰之/死而致死)¶
(之不仁而不可為也之死而致生之不智而不可爲也/是故竹不成用瓦不成味木不成斲琴瑟張而不平笙)¶
(竽備而不和有鐘磬而無/簨簴其曰明器神明之也)　鬼器(禮仲憲曰夏后氏用/明器示民無知也殷)¶
<pb:KR3k0055_WYG_187-31b>¶
(民用祭器示民有知也周民兼用之示民疑也曾子曰/其不然乎其不然乎夫明器鬼器也祭器人器也夫古)¶
(之人胡為而/死其親乎)　附於棺(檀弓子思曰三月而𦵏凡附於/棺者必誠必信勿之有悔馬耳)¶
(矣注附棺/明器也)　異於人(釋名云送死之器曰明/器神明之器異於人也)　既殯布¶
(既殯旬而布/材與明器)　爲葬備(凶/器)　多陳省納(喪服小記云陳/器之道多陳而)¶
(省納之可也省陳/而盡納之可也)　有形無實(鹽鐵論云古者明器有/形無實示民不用也)¶
　　挽歌一¶
增纂文曰薤露今人挽歌　續漢書禮儀志曰禮登遐¶
羽林孤皃巴俞擢歌者六十人　晉書禮志曰漢魏故¶
<pb:KR3k0055_WYG_187-32a>¶
事大喪及大臣之喪執紼者挽歌新禮以為挽歌出於¶
漢武帝役人之勞歌聲哀切遂以為送終之禮雖音曲¶
摧愴非經典所制違禮銜枚之義方在號慕不宜以歌¶
為名除挽歌摯虞以為挽歌因倡和而為摧愴之聲銜¶
枚所以全哀此亦以感衆雖非經典所載是歴代故事¶
詩稱君子作歌惟以告哀以歌為名無所嫌宜定新禮¶
如舊¶
　　挽歌二¶
<pb:KR3k0055_WYG_187-32b>¶
原于寳捜神記曰挽歌者喪家之樂執紼者相和之聲¶
也挽歌詞有薤露蒿里二章出田横門人横自殺門人¶
傷之為悲歌言人如薤上露易稀滅也亦謂人死精魂¶
歸於蒿里至李延年乃分為二曲薤露送王公貴人蒿¶
里送士大夫庶人使挽柩者歌之(又有長歌短歌言壽/命長短不可妄求)¶
　晉公卿禮秩曰安平王葬給挽歌六十人諸公及開¶
府給三十人　謝綽拾遺錄曰太祖嘗召顔延之傳詔¶
頻日尋覔不值太祖曰但酒店中求之自當得也傳詔¶
<pb:KR3k0055_WYG_187-33a>¶
依㫖訪覔果見延之在酒肆躶身挽歌了不應對他日¶
醉醒乃往　宋書范曅為吏部即元嘉元年彭城王大¶
妃薨將𦵏祖夕僚故並集東府曄與司徒左曹屬王琛¶
及弟司徒祭酒廣夜中酣飲開北牖聽挽歌為樂彭城¶
王義康大怒左遷宣城太守　梁書謝幾卿普通六年¶
詔西昌侯藻督衆軍北侵幾卿啟求行擢為藻軍師長¶
史軍至渦陽退敗幾卿坐免官居宅在白揚石井宅中¶
交好者載酒從之客恒滿坐時左丞庾仲容亦免歸二¶
<pb:KR3k0055_WYG_187-33b>¶
人意相得並肆情誕縦或乘露車歴遊郊野醉則執鐸¶
挽歌不屑物議　增北史曰文宣帝喪朝士多作挽歌¶
十首擇其善者用之魏收等不過一二篇惟盧思道得¶
八篇故時號八挽盧即　承天皇帝倓追號迎喪既至¶
李泌為挽詞二&KR0281;述倓志命挽士歌之　衛國文懿公¶
主薨帝素所愛自製挽歌羣臣畢和　代宗皇后獨孤¶
氏薨詔羣臣為挽詞帝擇其尤悲者歌之　東坡云嵗¶
在庚辰六月予與少游相别於海康意色自若與平日¶
<pb:KR3k0055_WYG_187-34a>¶
不少異但自作挽詞一篇人或恠之予以為少游齊生¶
死了物我戲出此語其言過矣此言惟淵明可以當之¶
少游因遷謫而作此詞豈若是乎　廣異記沈亞之夢¶
為秦穆公㓜女弄玉壻公主死應教作挽歌曰泣𦵏一¶
枝紅生同死不同金鈿墜芳草香繡滿春風白日聞簫¶
處髙樓明月中梨花寒食夜深閉翠微宮　姚合謂沈¶
亞之曰吾玉女生者元和初夕夢遊呉侍呉王久聞宮¶
中出輦鳴笳簫撃鼓言𦵏西施王悲悼不止立詔問客¶
<pb:KR3k0055_WYG_187-34b>¶
作挽歌詞生應教為詞曰西望呉王闕雲書鳯字牌連¶
江起朱帳擇地葬金釵滿地紅心草三層碧玉階春風¶
無處所悽恨不勝懐詞進王甚喜之及寐能記其事¶
　　挽歌三¶
原虞殯　田歌(左傳曰呉與齊戰齊人公孫夏將戰命/其徒歌虞殯杜預注云虞殯𦵏歌示必)¶
(死自譙周法訓曰今有挽歌者髙帝召田横至於尸/鄊  斃從者挽至宮不敢哭故為此歌以寄哀音)¶
松雲　薤露(江智泉宣貴妃挽歌曰桂襚來塵寂筵爼/竟虗存雲松方靄露風草已聲原  温子)¶
(昇相國清河王挽歌曰髙門詎改轍曲/沼尚餘波何言吹樓下翻成薤露歌)　鈴唱　紼謳¶
<pb:KR3k0055_WYG_187-35a>¶
(檀道鸞續晉陽秋曰武陵王晞未敗四五年中喜為挽/歌自摇大鈴使左右倡和  莊子曰紼謳所生必於斥)¶
(苦司馬彪注曰紼引踈索也斥慢緩苦用力也/引紼所有謳者為人用力慢緩不齊促急也)　梁㑹¶
　袁遊(司馬彪續漢書曰大將軍梁商三月上巳日㑹/洛水倡樂畢極終於薤露之歌坐中流淚  裴)¶
(啟語林曰張湛好於齋前種松飬鴝鵒袁山松出遊/好令左右行挽歌時人謂張屋下陳尸袁道上行殯)¶
桓伊挽歌　傅元哀詞(裴啟語林云袁山松善音樂舊/歌有行路難曲辭踈質山松好)¶
(之乃文其辭句婉其節奏每因酣醉繼歌之聽者流涕/初羊曇善唱樂桓伊能挽歌及山松行路難繼之時謂)¶
(之三絶泉傅元七哀詩曰/杳杳三  室冥冥長夜臺)　增延年二曲　思道八篇¶
(並詳挽/歌二)¶
<pb:KR3k0055_WYG_187-35b>¶
　　挽歌四¶
增州人歌挽(韓文董公之薨也汴州人歌之濁流洋洋/有闢其郛闐道歡呼公來之初今公之歸)¶
(公在/喪車)　自制挽歌(詳挽/歌二)　夢作挽歌(詳挽/歌二)　門生輓送¶
(漢記鄧𢎞薨皇太后臨/其喪皆曰門生輓送)¶
　　挽歌五¶
原詩古挽歌辭曰薤上朝露何易晞露晞明朝更復結¶
人死一去何時歸　又曰蒿里誰家地聚歛魂魄無賢¶
愚鬼伯一何相催促人命不得少踟蹰　魏繆&KR0670;挽歌¶
<pb:KR3k0055_WYG_187-36a>¶
詩曰生時游國都死沒棄中野朝發髙堂上暮宿黄泉¶
下白日入虞淵懸車息駟馬造化雖神明安能復存我¶
形容稍歇滅齒髪行長墮自古皆有然誰能離此者¶
又挽歌辭曰壽堂何冥冥長夜永無期欲呼舌無聲欲¶
語口無辭　晉陸機挽歌辭曰流離親友思惆悵神不¶
泰素驂停轜軒元駟騖飛盖哀鳴興殯宫遲廻悲野外¶
魂輿寂無響但見冠與帶備物象平生長旌誰為斾悲¶
風鼓行&KR0100;傾雲結流藹振筞指靈丘駕言從此逝　又¶
<pb:KR3k0055_WYG_187-36b>¶
挽歌辭曰魂衣何盈盈旗旐何習習父母拊棺號兄弟¶
扶筵泣靈轜動轇□龍首矯崔巍挽歌挟轂唱嘈嘈一¶
何悲浮雲中容與飄風不能廻淵魚仰失梁征鳥俯墜¶
飛　又王侯挽歌辭曰孤魂雖有識冥漠難為符操心¶
元芒内注血貽鬼區　又士庶挽歌辭曰陶犬不能吠¶
瓦雞焉能鳴安寢曾丘下時聞板築聲　又挽歌詩曰¶
中闈且勿諠聽我薤露詩生死各異倫祖載當有時舎¶
爵兩楹位啟殯進靈轜餞飲悵莫反出宿歸無期　又¶
<pb:KR3k0055_WYG_187-37a>¶
挽歌詩曰重阜何崔巍元廬竄其間磅礴立四極穹隆¶
放蒼天側聽陰溝涌卧觀天井縣壙宵何遼廓大暮安¶
可晨人往有返嵗我行無歸年昔居四民宅今託萬鬼¶
鄰昔為七尺體今成灰與塵金玉素所佩鴻毛今不振¶
豐肌享螻蟻妍姿永夷泯壽堂延魑魅虗無自相賔螻¶
蟻爾何怨魑魅我何親拊心痛荼毒永歎莫為陳　又¶
傅元挽歌辭曰人生尠能百哀情數百端不幸嬰篤疾¶
凶候形素顔衣衾為誰施束帶就闔棺欲悲淚已竭欲¶
<pb:KR3k0055_WYG_187-37b>¶
辭不能言一去永不返長夜何漫漫　又挽歌曰靈坐¶
飛塵起魂衣正委移茫茫丘墓間松柏鬱参差明器無¶
用時桐車不可馳平生坐玉殿歿歸幽都宫地下無滿¶
期安知秋與冬　又挽歌曰路栁夾靈轜旟旐隨風征¶
車輪結不轉百駟齊悲鳴　晉陶潜挽歌曰有生必有¶
死早終非命促昨暮同為人今旦在鬼錄魂氣㪚何之¶
枯形寄空木嬌兒索父啼良友撫我哭得天不復知是¶
非安能覺千秋萬嵗後誰知榮與辱但恨在世時飲酒¶
<pb:KR3k0055_WYG_187-38a>¶
不得足　在昔無酒飲今但湛空觴春醑生浮蟻何時¶
更能嘗肴案盈我前親舊哭我旁欲語口無音欲視眼¶
無光昔在髙堂寢今宿荒草鄉一朝出門去歸來夜未¶
央　荒草何茫茫白楊亦蕭蕭嚴霜九月中送我出逺¶
郊四面無人居髙墳正嶣嶤馬為仰天鳴風為自蕭條¶
幽室一以閉千年不復朝千年不復朝賢逹無奈何向¶
來相送人各自還其家親戚或餘悲他人亦已歌死去¶
何所適託體同山阿　北齊祖孝徵挽歌詩曰昔日驅¶
<pb:KR3k0055_WYG_187-38b>¶
駟馬謁帝長楊宫旌懸白雲外騎獵紅塵中今来向漳¶
浦素蓋轉悲風榮華與歌笑萬事盡成空　君王原劉¶
禕之孝敬皇帝挽歌詩曰戒奢虗蜃輅錫號紀鴻名地¶
叶蒼梧野途經紫聚城重照掩寒色晨飈斷曙聲一隨¶
仙驥逺雪露愁陰生　增唐鄭丹明皇挽歌曰律歴千¶
年㑹車書萬里同固期常戴日豈意厭觀風地慘新疆¶
理城推舊戰功山河萬古壯今夕盡歸空　又肅宗挽¶
歌曰國以重眀受天從諒闇移諸侯方北面白日又西¶
<pb:KR3k0055_WYG_187-39a>¶
馳龍影當泉落鴻名向廟垂永言青史上還見載無為¶
　李端代宗挽歌曰祖庭三獻罷嚴衛百靈朝警蹕移¶
前殿宮車上渭橋寒霜凝羽葆野火咽笳簫已向新京¶
兆誰云天路遥　白居易徳宗挽歌曰執象宗元祖貽¶
謀啟孝孫文髙柏梁殿禮薄覇陵原宮仗辭天闕朝儀¶
出國門生成不可報二十七年恩　又曰虞帝南廵後¶
殷宗諒闇中初辭鐘鼎地已閉望仙宮曉落當陵月秋¶
生滿斾風前星承帝座不使北辰空　又曰夢減三齡¶
<pb:KR3k0055_WYG_187-39b>¶
夀哀延七月期寢園愁望逺宮仗哭行遲雲日添寒慘¶
笳笙向晚悲因山有遺詔如𦵏漢文時　劉禹錫徳宗¶
挽歌曰出震清多難乗時播大鈞操絃調六氣揮翰動¶
三辰運偶升天日哀深率土人瑶池無轍迹誰見屬車¶
塵　又曰鳯翣擁銘旌威遲異吉行漢儀陳祕器楚挽¶
咽繁聲駐綍辭清廟凝笳背直城惟應晉内傳知是向¶
&KR0363;瀛　元稹順宗挽辭曰不改延洪祚因成揖讓朝謳¶
歌同戴啟遏宻共思堯雨露施恩廣梯航㑹𦵏遥號弓¶
<pb:KR3k0055_WYG_187-40a>¶
那獨切曾感昔年招　又元稹憲宗挽歌辭曰國付重¶
離後身隨十聖仙北辰移帝座西日到虞泉方丈言虗¶
設華胥事渺然觸鱗曾在宥偏哭墮髯前　張祜憲宗¶
挽歌曰嗚咽上攀龍昇平不易逄武皇虛好道文帝未¶
登封壽域無千載泉門是九重橋山非逺地雲去莫疑¶
峯　白居易奉敇撰進開成大行皇帝挽歌曰晏駕辭¶
雙闕靈儀出九衢上雲歸碧落下席𦵏蒼梧蓂晚餘堯¶
歴龜新啟夏圗三朝連棣蕚從古帝王無　又曰嚴恭¶
<pb:KR3k0055_WYG_187-40b>¶
七月禮哀動萬人心地感騰秋氣天愁結夕陰鼎湖龍¶
漸逺濛汜日初沉惟有雲韶樂長留治世音　宋王元¶
之太宗挽歌曰卜世知無極上仙安可尋祝堯違衆望¶
傳啟合天心陵柏蕭騷韻階茅寂寞陰何人開殿閣塵¶
暗九絃琴　又曰日到虞泉路天從杞國崩去年壽寕¶
節今夕永熙陵薤露悲風起松阡苦霧凝龍髯攀不及¶
千古恨難勝　王安石仁宗挽詞曰去序三朝聖行崩¶
萬國天憂勤無曠古治洽最長年仁育齊髙厚哀思罄¶
<pb:KR3k0055_WYG_187-41a>¶
幅員欲知千載羙道徳冠遺編　又曰憑几微言絶羣¶
臣涕泗揮哀號三級陛縞素九重圍天上仙遊逺宫中¶
御座非最悲帷幄侍不復未明衣　又曰厭代人間世¶
收神天上遊遽然虛五座不復望殊旒待旦移巾幘饔¶
人改膳羞尋常飛白几寂寞暗塵浮　又曰同&KR0100;羣方¶
至因山七日催永違天日表空有肺肝摧帳殿流蘇捲¶
鈴歌薤露哀宮中垂曉軔西去不更囬　歐陽修仁宗¶
挽詞曰王者居尊本無外由來天下以為家六龍白日¶
<pb:KR3k0055_WYG_187-41b>¶
乗雲去何待金錢買道車　又曰都人擾擾塞康莊西¶
送靈車過苑墻金鼎藥成龍已去人間惟有䑕拖腸¶
又曰素幙悠悠逗曉風行隨哀挽出深宮妃嬪莫向蒼¶
梧望雲在昭陵洛水東　又曰叨陪法從最多年慣聽¶
梨園奏管絃從此無因瞻黼座惟應魂夢到鈞天　黄¶
庭堅神宗挽詞曰文思昭日月神武用雷霆制作深垂¶
統憂勤減夢齡孫謀開二葉末命對三靈今代誰班馬¶
能書汗簡青　又曰釣築收賢輔天人與聖能輝光唐¶
<pb:KR3k0055_WYG_187-42a>¶
六典度越漢中興百世神宗廟千秋永裕陵帝鄉無馬¶
跡空望白雲乘　又曰昔在基皇極師臣論九疇丘陵¶
忽為谷天地不藏舟河洛功無憾幽燕筞未收嗣皇朝¶
萬國任姒正興周　葉適髙宗挽詞曰何止超前代功¶
隆道更尊幾同造區夏還復整乾坤黄屋堯年度青山¶
禹穴昏遺民猶望幸淚血灑中原　朱熹孝宗挽章曰¶
乾坤歸獨御日月要重光遽移丹極仗便上白雲鄉九¶
月哀同切孤臣淚特滂詎因逄舜日曾得厠周行但憶¶
<pb:KR3k0055_WYG_187-42b>¶
彤墀引頻趨黼座旁衮華叨假寵縞素識通喪似用鹽¶
梅契還嗟貝錦傷戴盆驚委照増秩待行香手䟽攄丹¶
悃衡程發皁囊神心應斗轉㢲令亟風揚未答隆儒厚¶
俄聞脫蹝翔此生知永已沒世恨空長　宋御製寜宗¶
挽詞曰冲淡疑金汞憂勤失寳丹講餘曦己午班促漏¶
方殘濟野雲生暗蒼梧日轉寒列朝從藝祖天闕㑹金¶
鑾　又曰仙御賔空日龍飛杳杳間五霞呈瑞彩九虎¶
敞重闗寳輦扶蒼鶴雲韶擁玉班千年棲佛地今日覩¶
<pb:KR3k0055_WYG_187-43a>¶
天顔　元王惲奉挽世祖皇帝詩曰灤水龍飛日長揚¶
羽獵時天顔幾五見兩淚遽雙垂化日中天赫隂雲萬¶
里馳何由知帝力耕鑿樂雍熈　又曰去嵗回鑾輅旌¶
麾擁萬靈今春辭畫翣弓劒閟泉扃黼扆虚瓊島雲龍¶
惨帝廷詞臣思補報淚濕簡編青　明王英仁宗挽詞¶
曰嵗宴橋山路風凄薄暮天珠&KR0237;函夜月石馬鎻寒煙¶
尊謚髙千古陵祠享萬年遺民念恩澤猶想奏薫絃¶
王直景陵挽歌曰苦霧纒丹旐隂雲擁翠旗山川皆歛¶
<pb:KR3k0055_WYG_187-43b>¶
色草木亦含悲雨泣千官送風號萬國隨蕭蕭笳吹發¶
不似奏韶時　又曰靈御陪仁考仙遊侍太宗珠丘連¶
翠殿玉匣閟元宮海宇攀號切天庭陟降同遥知六龍¶
駕長度五雲中　李東陽孝宗挽歌曰此日真何日隂¶
雲掩上台晦冥天色變嗚咽水聲哀舊恨齊山嶽遺恩¶
徧草萊萬方同一慟痛哭轉成雷　又曰聖徳同天縱¶
皇圗與日升乾維中斷絶坤軸乍崩騰輦蓋辭雙闕河¶
山護六陵生成直罔報攀送竟何能　又曰恭已同虞¶
<pb:KR3k0055_WYG_187-44a>¶
帝祗台比夏王内庭無女謁外囿絶禽荒富有天和養¶
終期歴數長彼蒼何弗弔民物共摧傷　又曰聖道通¶
三極王言似六經面開天日表書作虎龍形杞國憂方¶
劇華胥夢不醒萬年金匱在遺訓炳丹青　又曰鶴髮¶
承顔日龍樓問寢辰兩宮同奉養九廟極精禋孝可通¶
金石誠能動鬼神徽稱髙萬國垂憲及千春　又曰畎¶
畝蒼生念閭閻白屋情覽章時昃日露禱必深更嵗旱¶
憂疑獄天寒憫戍兵尚遺寛䘏詔朝野共吞聲　又曰¶
<pb:KR3k0055_WYG_187-44b>¶
極意窮幽隠虛懐仰治平近臣常造膝閣老不呼名道¶
合君臣義恩深父子情化機元不偶天意竟何成　又¶
曰玉几終宵坐彤闈徹曉通孫謀思祖訓家教託儲宮¶
天語丁寜際龍顔髣像中此身真隔世地下倘相從¶
又曰海宇熙平日乾坤夢幻間虹流始華渚龍卧已橋¶
山堯莢驚新換湘筠憶舊班翠華天上去無路可追攀¶
　又曰靈駕歸何處茂陵西更西日輪埋地軸雲路隔¶
天梯月逈鳴鑾静山圍簇仗齊元宮松柏裏瞻望轉淒¶
<pb:KR3k0055_WYG_187-45a>¶
迷　李東陽大行皇帝挽歌辭曰北闕南都象鎬豐我¶
皇身自際時雍祗應龍種如髙帝何止虬髯似太宗草¶
木有情皆長養乾坤無地不包容因思二十年前事長¶
躡仙班侍九重　又曰聖朝偃武修文日共道王言似¶
六經宋史重施新衮鉞孔庭增飾舊籩鉶垂衣共仰升¶
龍象賜墨皆成翥鳯形回首茂陵松柏𣗳春來還向裕¶
陵青　毛紀武廟挽歌曰玉輦今何處宸遊事已空淚¶
多湘水竹悲切鼎湖弓汗簡千年後鈞天一夢中空餘¶
<pb:KR3k0055_WYG_187-45b>¶
舊戎帳金甲凛霜風　呉國倫世宗挽章曰只怪鈞天¶
夢未通帝星遥夜燭冥濛金輿罷幸三芝館玉几深憑¶
五柞宮遺詔普天俱朔雪望靈何地不悲風鼎湖自有¶
雲龍㑹虛使千官泣墮弓　又曰載筆曾趨供奉班江¶
湖猶自憶龍顔宮雲不㪚神仙仗禁月常飄玉女環似¶
有飛輪馳帝座不知遺劒在人間千門望幸渾無計却¶
恨&KR0363;萊使未還　原隋盧思道彭城王挽歌詩曰旭早¶
禁門開隠隠靈輿發纔看鳯樓逈稍視龍山沒猶陳五¶
<pb:KR3k0055_WYG_187-46a>¶
營騎尚聚三河卒容衞儼未歸空山照秋月　増唐白¶
居易太子挽歌曰剪葉籓封早承華冊命尊笙歌辭洛¶
苑風雪蔽梁園鹵簿凌霜宿銘旌向月翻宮僚不逮事¶
哭送出都門　元安南國王陳益稷挽布琳濟達河南¶
王詩曰哲人萎矣棟梁傾回首西風涕暗零三世功名¶
今古史百年過客短長亭手扶紅日名猶在身就黄粱¶
夢不醒記取汾陽舊勲業紫薇留種繼芳馨　明方孝¶
孺懿文太子挽詩曰盛徳臨中夏黎民望彼蒼少留臨¶
<pb:KR3k0055_WYG_187-46b>¶
宇宙未必媿成康宗社千年恨山陵後世光神遊思下¶
土經國意難忘　文華端國本潜澤被寰區雲繞星辰¶
劒春回造化爐變通周典禮寛大漢規模厭世嗟何早¶
蒼生淚欲枯　監國禆皇政憂勞二十年龍樓方愛日¶
鶴馭遽賔天已失羣生望空餘後世傳長江一掬淚流¶
恨繞虞淵　相宅圗方獻還宮疾遽侵鼎龜懸寳命笙¶
鶴動哀音誰紹三王治徒傾四海心闗中諸父老猶望¶
翠華臨　三朝兼庶政仁孝感嬰孩萬嵗千秋志經天¶
<pb:KR3k0055_WYG_187-47a>¶
緯地才未登辰極定忍見泰山頽聖子承皇業能舒四¶
海哀　懿文光典册善羙過昭明歴數歸元子哀榮動¶
聖情神靈遊帝所陵寢鎮天京誄徳南郊在千秋有頌¶
聲　淵默師成憲端嚴信若神承天行日月與世作陽¶
春銳意思寛政温顔訪老臣至今江海士猶想屬車塵¶
　斥土開瑶殿因山近翠微神輿離鶴禁天淚濕龍衣¶
日月還丹闕風雲送六飛太平皇業固清廟詠光輝¶
僚友原唐上官儀謝都督挽歌曰漠漠佳城幽蒼蒼松¶
<pb:KR3k0055_WYG_187-47b>¶
檟暮魯幕飄欲卷宛駟悲還顧楚鐃繞盧山胡笳臨武¶
庫悵然郊原静煙生歸鳥度　駱賔王樂大夫挽歌曰¶
蒿里誰家地松門何代丘百年三萬日一别幾千秋返¶
照寒無影窮泉凍不流居然同物化何處欲藏舟　增¶
唐賈島挽孟寂詩曰曲江院裏題名處十九人中最少¶
年今日春光君不見杏花零落寺門前　宋歐陽修挽¶
老泉詩曰布衣馳譽入京都丹旐俄聞反舊閭諸老誰¶
能先賈誼君王猶未識相如三千弟子行喪禮百兩鄉¶
<pb:KR3k0055_WYG_187-48a>¶
人㑹𦵏車獨我空齋掛塵榻遺編時閱子雲書　蘇軾¶
挽張文潜詩曰髙才本出朝廷右能事方推徳業餘每¶
見便吟曹植句至今傳寳魏華書濟南名士新凋喪劒¶
外生祠已潔除欲寄西風兩行淚依然喬木鄭公廬¶
又挽孔長源詩曰小堰門頭栁繋船呉山堂上月侵筵¶
潮聲半夜千門響詩句明朝萬口傳豈意日斜庚子後¶
忽驚嵗在己辰年佳城一閉無窮事南望題詩淚灑牋¶
　又挽姚莊田詩曰京口年來耆舊衰髙人淪喪路人¶
<pb:KR3k0055_WYG_187-48b>¶
悲空聞韋叟一經在不見恬侯萬石時貧病只知為善¶
樂逍遥却恨棄官遅七年一别真如夢猶記蕭然痩鶴¶
姿　王介甫挽司馬温公詩曰元祐開皇極功歸用老¶
成推深萬物表不命四時行日者傾三接天乎奠兩楹¶
堂堂寜復有埋玉慟佳城　又挽韓忠獻詩曰心期自¶
與衆人殊作相知非淺丈夫獨斡斗杓環帝座親扶日¶
轂上天衢鋤耰萬里山無盗衮繡三朝國有儒喪氣忽¶
隨秋露盡謾憑陳迹在龜趺　又曰兩朝身與國安危¶
<pb:KR3k0055_WYG_187-49a>¶
典筞哀榮此一時木稼早聞逹官怕山頽果見哲人萎¶
英姿爽氣歸圗畵茂徳元勲在鼎彞幕府少年今白髮¶
傷心無路送靈轜　又挽賈魏公詩曰功名烜赫在三¶
朝經術從容輔漢條儒術早紆丞相紱戎冠冄插侍中¶
貂開倉六墖流民復出甲甘陵叛黨銷甲第祗今空畵¶
像當時於此識風標　元楊維楨挽達兼善御史詩曰¶
黑風吹雨海冥冥被甲船頭夜㸃兵報國豈知身有死¶
誓天不與賊俱生神遊碧落青騾逺氣挾洪濤白馬迎¶
<pb:KR3k0055_WYG_187-49b>¶
金匱正修仁義傳史官執筆淚先傾　王翰挽迭漳州¶
詩曰黑雲壓城天柱折長烽夜照孤城節劒血飛丹氣¶
奪虹銀章觸手紛如雪丈夫顧義不顧死泰華可摧川¶
可竭蕉黄荔丹酒滿壺千載漳人酹嗚咽　宮閫原唐¶
李百藥文徳皇后挽歌曰徘徊兩儀殿悵望九成臺玉¶
輦終辭宴瑶筐遂不開野曠隂風積川長思鳥來寒山¶
寂已暮虞殯有餘哀　朱子奢文徳皇后挽歌詩曰神¶
京背紫陌縞駟結行輈北去横橋道西分清渭流寒光¶
<pb:KR3k0055_WYG_187-50a>¶
向壠沒霜氣入松愀今日泉臺路非是濯龍遊　上官¶
儀江王太妃挽歌詩曰黄鳥悲歌絶椒花清頌餘埃凝¶
寫鄰鏡網結和扉魚銀消風燭盡珠滅夜輪虚别有南¶
陵路幽叢臨葉踈　崔融則天皇后挽歌曰霄陳虚禁¶
夜夕臨空山隂日月昏尺景天地惨何心紫殿金鋪澀¶
黄陵玉座深鏡奩長不啟聖主淚沾襟　又詩曰前殿¶
臨朝罷長陵合𦵏歸山川不可望文物盡成非隂月霾¶
中道軒星落太微空餘天子孝松上景雲飛　増唐韓¶
<pb:KR3k0055_WYG_187-50b>¶
愈大行皇太后挽歌曰一紀尊名正三時孝飬榮髙居¶
朝聖主厚徳載羣生武帳虚中禁元堂掩太平秋天笳¶
鼓歇松柏徧山鳴　又曰威儀備吉凶文物雜軍容配¶
地行新祭因山託故封鳯飛終不返劒化㑹相從無復¶
臨長樂空聞報曉鐘　又曰追攀萬國來驚衛百神陪¶
畵翣登秋殿容衣入夜臺雲隨仙馭逺風助聖情哀只¶
有朝陵日妝奩一暫開　包佶昭徳皇后挽歌曰西汜¶
馳暉過東園别路長嵗華惟隴柏春事罷公桑龜兆開¶
<pb:KR3k0055_WYG_187-51a>¶
泉戸禽聲閉畵梁更聞哀禮過明詔制新喪　錢起貞¶
懿皇后挽詞曰淑麗詩傳羙徽章禮飾哀有恩加象服¶
無日祀髙禖曉月孤秋殿寒山出夜臺通靈深眷想青¶
鳥獨飛來　白居易昭徳王皇后挽歌曰仙去逍遥境¶
詩留窈窕章春歸金屋少夜入壽宮長鳯引曾辭輦蠶¶
休昔採桑隂靈何處感沙𪋤月無光　宋宋庠應制挽¶
莊惠后詩曰嬀幄柔明訓堯闈保護賢别居長樂寢誰¶
給水衡錢謹疾方加膳收神亟去仙宸襟増服紀追報¶
<pb:KR3k0055_WYG_187-51b>¶
煥終天　又曰昔帝推嬪則吾君頼母慈陪陵漢家𦵏¶
異室閟宮祠霧暗星軒隠天愁月御移翟車參享路無¶
復廟中期　又應制挽莊獻太后詩曰寳慈垂母訓一¶
紀御璿除地有占沙舊天仍補石餘軒星淪夕緯翟輅¶
去宸居異日金縢啟方知復辟書　又曰旰昃身無憚¶
寒暄疾有加災生織女案魂斷濯龍車廞翣浮晨旭邉¶
簫咽暝霞惟留長樂注刋羙在皇家　汪藻挽隆祐太¶
后詩曰四紀居坤極三朝頼母臨徳齊先后懿恩及聖¶
<pb:KR3k0055_WYG_187-52a>¶
君深册寳追崇徳衰麻欲報心哀榮千古事誰復嗣徽¶
音　又曰慶源由魏國奉祀及宣仁盛徳儀中壼私恩¶
絶外親長秋期不老厚夜忽無晨來嵗柔桑綠誰臨繭¶
館春　明蘇祐昭皇聖太后挽章曰慈極空遺誥仙轝¶
去不還千官臨内殿萬姓哭深山雉扇秋新掩龍髯嵗¶
久攀併將江上淚霑灑泰陵間　王維楨孝烈皇后挽¶
歌曰範内留芳訓扶天有駿功仙遊知跨鳯聖念為當¶
熊玉佩虚無裏蒼雲悵望中宜春花照眼淚灑舊時叢¶
<pb:KR3k0055_WYG_187-52b>¶
　原隋盧思道樂平長公主挽歌曰妝樓對馳道吹臺¶
臨景舎風入上春朝月滿凉秋夜未言歌笑畢已覺生¶
榮謝何時洛水湄芝田觧龍駕　唐上官儀故北平公¶
主挽歌曰木落園池曠亭虚風露寒北里清音絶南陔¶
芳草殘逺氣猶標劒浮雲尚寫冠寂寂琴臺晚秋隂入¶
井幹　又髙宻長公主挽歌曰湘渚韜靈跡娥臺静瑞¶
音鳯逐清簫逺鸞隨幽鏡沉霜處華英落風前銀燭侵¶
寂寞平陽館月冷洞房深　增崔顥詩曰鸞鏡埋塵罷¶
<pb:KR3k0055_WYG_187-53a>¶
曉粧琴心猶憶鳯求凰雨消巫峽夢回早花落武陵春¶
去忙　宋神宗挽公主詩曰海濶三山路香輪定不歸¶
帳空閑翡翠佩冷失珠璣明月留歌扇殘雲散舞衣都¶
門送車返宿草自春菲　又曰春風寒魯阮明月斷秦¶
簫塵入羅衣暗香隨玉篆消　又曰歌鐘雖不館桃李¶
不成春水折空還沁樓髙亦隔秦　蘇軾胡完夫母周¶
夫人挽詩曰柏舟髙節冠鄉鄰絳帳清風聳縉紳豈似¶
凡人但慈母能令孝子作忠臣當年織屣隨方進晚節¶
<pb:KR3k0055_WYG_187-53b>¶
稱觴見伯仁回首悲凉便陳迹凱風吹盡棘成薪　又¶
挽毅父妻曰結䄜記初歡同穴期晚嵗擇夫得温嶠生¶
子勝王濟髙風雙賔友古義仍兄弟從君吏隠中窮達¶
初不計云何抱水疾俯仰便一世幽隂凄房櫳芳澤在¶
巾袂百年縱得滿此路行亦逝那將有限身長瀉無益¶
涕君文照今古不比山石脆當觀千字誄寜用百金瘞¶
　又挽余主簿母詩曰閨庭蘭玉照鄉閭自昔雖貧樂¶
有餘豈獨家人在中饋却因麟趾識闗雎雲軿忽已歸¶
<pb:KR3k0055_WYG_187-54a>¶
仙府喬木依然擁舊廬忽把還鄉千斛淚一時灑向老¶
萊&KR0322;　又挽子容母曰蘇陳甥舅真氷玉正始風流起¶
頽俗夫人髙節稱其家凛凜寒松映修竹鷄鳴為善日¶
日新八十三年始一晨豈惟室家宜壽母實與朝廷生¶
異人亡軀狥國乃吾子三仕何存知愠喜不須擁笏强¶
垂魚我視去來皆夢耳誦書相挽真區區摹碑千家多¶
遺餘他年太史取家傳知有班昭續漢書　王廷珪挽¶
内詩奔月姮娥魂已清錦囊空貯誥封榮穆家酥酪盈¶
<pb:KR3k0055_WYG_187-54b>¶
門貴謝氏芝蘭滿砌生風散采雲生碧落霜飄寒菊墜¶
紅英佳城萬古凄凉地隴水東流猿化聲　汪彦章詩¶
曰壽母膺芝誥名即戲綵衣凱風方欲報朝露忽先晞¶
仙行三千滿人生七十稀閑居他日賦應愴板輿非¶
黄庭堅詩曰剪髻賓筵盛齊眉婦禮閑謂宜俱白髪忽¶
去伴青山大夢驚蝴蝶何時識佩環哀歌行欲絶丹旐¶
兩班班　陳後山代南豐作挽詞曰主家十二樓一身¶
當三千古來妾命薄事主不盡年起舞為主壽相送南¶
<pb:KR3k0055_WYG_187-55a>¶
　陽阡忍著主衣裳為人作春妍有聲當徹天有淚當徹¶
　泉死者恐無知妾身長自憐　落葉風何急山空花自¶
　紅捐世不待老惠妾無其終一死尚可忍百嵗何當窮¶
　天地豈不寛妾身自不容死者如有知殺身以相從向¶
　來歌舞地夜雨鳴寒蛩¶
　¶
　¶
　¶
<pb:KR3k0055_WYG_187-55b>¶
　¶
　¶
　¶
　¶
　¶
　¶
　¶
御定淵鑑𩔖函卷一百八十二¶
