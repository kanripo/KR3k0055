# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.936146
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR3k0055_WYG_229-1a>¶
　欽定四庫全書¶
御定淵鑑𩔖函卷二百二十四¶
　　武功部十九(㦸槍戈棒矛増矟/增          椎)　(殳枚/増)　(鉤鑲/)¶
　　　㦸一¶
　増釋名曰㦸格也旁有枝格也車㦸曰常長丈六尺車¶
　前所持也八尺曰尋倍尋曰常故稱常也手㦸手所持¶
　擿之㦸也　說文曰㦸有枝兵也㦸讀若棘鏌鋤大㦸¶
　也　増韻曰雙枝為㦸單枝為戈　方言曰㦸楚謂之¶
<pb:KR3k0055_WYG_229-1b>¶
　孑凡㦸而無刃秦晉之間謂之釨或謂之鏔吳揚之間¶
　謂之戈東齊秦晉之間謂其大者曰鏝胡其曲者謂之¶
　句釨鏝胡　又曰三刃枝(今㦸中有小孑刺/者所謂雄㦸也)南楚宛郢¶
　謂之匽㦸　博雅曰匽謂之雄㦸　周書顧命曰一人¶
　冕執戣立於東垂一人冕執瞿立於西垂注戣瞿皆㦸¶
　屬　周禮注云戈今時句孑㦸疏曰鄭舉漢法以况之¶
　漢時見戈有旁出者為句孑亦名胡子　考工記注云¶
　戈今句孑㦸也或謂之雞鳴或謂之擁頸　原太公兵¶
<pb:KR3k0055_WYG_229-2a>¶
法云㦸之神名大將　風土記云植則龍虎交互神變¶
無常注曰言用雙㦸之法交軹相向左手為龍右手為¶
虎更出更入更上更下上下無常隨變而改顛倒入懐¶
轉如回風　増趙氏兵書曰㦸參星主之　淮南子時¶
則訓曰孟夏之月其兵㦸(注㦸有枝幹/象陽布散也)　官志曰武器¶
署凡㦸廟社宫殿之門二十四東宫之門一十八一品¶
之門十六二品及京兆河南太原尹大都督大都護之¶
門十四三品及上中都督上都䕶上州之門十二下都¶
<pb:KR3k0055_WYG_229-2b>¶
督下都護中下州之門各十¶
　　㦸二¶
増左傳曰莊公四年楚武王荆尸授師孑焉以伐隨¶
又曰鄭公子歸生受命於楚伐宋宋華元御之戰於大¶
棘宋師敗績囚華元狂狡賂鄭人鄭人入於井倒㦸而¶
出之獲狂狡君子曰失禮違命宜其為禽也　又曰襄¶
公二十三年欒氏乘公門范鞅用劒以帥卒欒氏退攝¶
車從之遇欒樂曰樂免之死將訟女於天樂射之不中¶
<pb:KR3k0055_WYG_229-3a>¶
又注則乘槐本而覆或以㦸鈎之斷肘而死　師覺授¶
孝子傳曰仲子崔者仲由之子也子路仕衞赴蒯瞶之¶
亂衞人孟黶遂殺之子崔既長欲報父仇黶知之曰夫¶
君子不掩人之不備須後日於城西決戰其日黶持蒲¶
弓木㦸與崔戰而死　漢書灌夫傳曰吳楚反父孟死¶
吳軍中夫奮曰願取吳王若將軍頭以報父仇於是夫¶
被甲持㦸募軍中壯士所善願從數十人及出壁門莫¶
敢前獨兩人及從奴十餘騎馳入吳軍至戲下所殺傷¶
<pb:KR3k0055_WYG_229-3b>¶
數十人　又韓延夀傳曰在東郡試騎士建幢棨功曹¶
引車皆駕四馬載棨㦸　後漢書吳漢傳注曰漢躬被¶
甲抜㦸令諸部將曰聞靁鼓聲皆大呼俱進後至者斬¶
遂鼓而進之　又杜詩傳曰建武元年歲中三遷為侍¶
御史安集洛陽時將軍蕭廣放縱兵士暴横詩殺廣還¶
以狀聞世祖召見賜以棨㦸　陳夀益部耆舊傳曰張¶
霸遷會稽太守是後盗賊衰少野無遺寇童謡曰棄若¶
㦸棄若矛盗賊盡吏皆休　蕭廣濟孝子傳曰魏陽不¶
<pb:KR3k0055_WYG_229-4a>¶
知何處人獨與父居父有刀㦸市南少年求之陽曰老¶
父所服不敢相許少年怒道逢陽父毆擊之陽叩頭請¶
罪父沒陽斷少年頭以謝父冢前　晉書曰楊駿字文¶
長為賈后所誅初温縣有人如狂造書曰光光文長大¶
㦸為牆毒藥雖行㦸還自傷及駿居内府以㦸為衞至¶
兵入駿府逃於馬廐以㦸殺之　隋書柳彧傳曰彧為¶
屯田侍郎時制三品以上門皆列㦸左僕射髙熲子𢎞¶
徳封應國公申牒請㦸彧判曰僕射之子更不異居父¶
<pb:KR3k0055_WYG_229-4b>¶
之㦸槊已列門外尊有壓卑之義子有避父之禮豈容¶
外門既設内閣又施事竟不行熲聞而歎服　通鑑宋¶
紀曰徽宗崇寧四年中書省請擇公卿子弟執㦸以衞¶
軒墀遂命置三衞郎曰親衞曰勲衞曰翊衞既又改三¶
衞郎為三衞侍郎　兵畧纂聞曰都督劉聚討處州賊¶
時伐竹製鴨兒笆三百五十面遇賊輙樹笆為壘㦸入¶
即不復出　又曰李文忠救新城戰既合文忠乘匹馬¶
挺身先入陷其中軍中軍敵之精銳所萃見文忠至競¶
<pb:KR3k0055_WYG_229-5a>¶
來迫之槍屢及膝文忠馬上運㦸捷如風雨當其鋒者¶
應手而仆¶
　　㦸三¶
増曲㦸　闟㦸(後漢書馮衍傳衍遺田邑書曰晏嬰臨/盟擬以曲㦸不易其辭  又輿服志曰)¶
(大駕前驅有/鳳皇闟㦸)　瑞靸　雍狐(齊書曰宋升平三年尤里/封人於官湖際得瑞靸㦸)¶
(三枝出管子曰黄帝問於伯髙伯髙曰雍狐之山/發而  水金從之蚩尤受而制之以為雍狐之㦸)　雞¶
鳴　烏集(張敞晉東宫舊事曰東列崇福門門各羌循/十幡雞鳴㦸十張  唐書柳仲郢傳曰咸通)¶
(五年為天平軍節度使初仲郢為諫議大夫後每遷必/烏集升平里第庭樹㦸架皆滿五日乃散及是不復集)¶
<pb:KR3k0055_WYG_229-5b>¶
(卒於/鎮)　有衣　無掌(漢書匈奴傳曰甘露三年賜單于/棨㦸十注有衣之㦸  宋朝志曰)¶
(鈒㦸無掌有小横木鈒/插也本插車傍小㦸同)　原兼五兵　廣寸半(風土記/云㦸長)¶
(一丈三尺奮揚俯仰能兼五兵之周禮冶氏職云㦸廣/寸有半寸内三之胡四之援五  鄭注㦸今三鋒㦸也)¶
(内長四寸半胡長/六寸援長七寸半)　除殘惡　戒非常(焦贑易林云明/夷之未濟桃弓)¶
(葦㦸除殘去惡敵人/執服  下見李尤銘)　増鑄農器　坐鐵室(家語曰孔/子北遊登)¶
(於農山之上子路子貢顔回侍側孔子曰二三子各言/爾志吾將擇焉顔回曰回願得明王聖主而相之敷其)¶
(五教導之禮樂使城郭不修溝池不越鑄劒㦸為農器/放牛馬於原藪室家無離曠之思千載無戰鬭之患夫)¶
(子懍然曰美哉徳也雙魏文帝自敘曰擁/兩楯是謂閉木户持  㦸是謂坐鐵室)　獲古㦸¶
<pb:KR3k0055_WYG_229-6a>¶
得奇㦸(唐書尹思貞傳曰其家坎地獲古㦸十二俄而/門植㦸  滇載記曰段思平生有異兆楊于真)¶
(忌之使人索捕思平逃匿得奇㦸於品甸波犬村又得/神驥於葉鏡湖飢摘野桃剖之核膚有文曰青昔思平)¶
(拆之曰青乃十二月昔乃二十一今楊氏政亂吾當以/是日舉義乎遂借兵東方黑爨松爨三十七部皆助之)¶
　原甘寧舞㦸　太祖舞㦸(吳書云凌統怨甘寧殺其/父㑹酒酣統抜刀舞寧雙)¶
(㦸舞詳刀之孫盛異同雜語云太祖嘗私入中常侍張/讓室讓覺  太祖乃舞㦸於庭前踰垣而出材力過人)¶
(莫之/能害)　奮㦸將戰　持㦸挑戰(家語詳劒出史記云項/羽令壯士  挑戰漢有)¶
(善騎射者樓煩楚挑戰三合樓煩輙射殺之羽大怒乃/自被甲持㦸挑戰樓煩欲射之羽瞋目叱之樓煩目不)¶
(敢視手不敢發遂走/還入壁不敢復出)　執㦸殿旁　横㦸當馬(東方朔/傳云武)¶
<pb:KR3k0055_WYG_229-6b>¶
(帝坐未央前殿天雨新止朔執㦸立在殿陛遥指獨語/上見呼問之朔對曰殿後柏樹上有鵲立枯枝上東向)¶
(鳴上遣侍中視之如朔言上問何以知之朔曰風從東/來鵲尾旁風則順背風則蹷必當順風而立故知東向)¶
(鳴也新雨生枝滑故枝澀故立枯枝上上大笑賜帛十/疋  戰國策云齊王建入朝於秦雍門司馬横㦸當馬)¶
(前曰所為立王者為社稷王何以/去社稷而入秦王不聴遂入秦)　操㦸立門　持㦸¶
勒門(晏子云景公飲酒移於穰苴家穣苴介胄操㦸立/於門曰鋪薦席陳簠簋者有人臣不敢與  續漢)¶
(書云楊仁詔補北宫衞士及帝崩時諸馬貴盛/各爭欲入宫仁被甲持㦸嚴勒門衞莫敢輕進)　吕布¶
射㦸　王胡持㦸(英雄記云劉備屯小沛袁術遣將紀/靈攻備吕布曰布不喜合鬭但喜解)¶
(鬬令營門中舉一隻㦸布言諸君觀布射㦸小支一發/中者諸軍解去不中可留決鬬布舉弓射㦸正中小支)¶
<pb:KR3k0055_WYG_229-7a>¶
(長王隠晉書云馬咸為成都王前鋒與陸機同起兵討/  沙王軍司馬王胡率衆討咸於市馬咸牢不動胡乃)¶
(領數十騎下馬持㦸刺/咸咸馬驚奔潰遂敗)　雙㦸投虎　手㦸備虎(吳志/孫權)¶
(乘馬射虎庱亭馬為虎所傷權投以雙㦸虎遂卻多異/苑云彭城劉雅為京府佐被使還都路經竹里亭  虎)¶
(劉自防衞以牛馬置户前手持㦸布於地上以/備虎宵中士庶同睡虎乘間跳入獨取劉而去)　拔㦸¶
斫几　以㦸擿孕(英雄記云吕布使陳登詣曹操求徐/州牧不得登還布怒拔㦸斫几曰卿)¶
(父勸吾協同曹公絶婚公路今吾所求無一獲而卿父/子並顯重但為卿所賣耳  王隠晉書云賈妃酷妬以)¶
(㦸擿諸孕子/者兒皆墮地)　持㦸大呼　負㦸長歎(魏志云太祖討/吕布濮陽布有)¶
(别屯在濮陽西四五十里太祖夜襲比明破之未及還/㑹布救兵至三面掉戰典韋手持十餘㦸大呼起戰所)¶
<pb:KR3k0055_WYG_229-7b>¶
(抵無不應手倒者布衆退卻軍李陵荅蘇武書云陵先/將軍功畧蓋天地義勇冠三  徒失貴臣之意剄身絶)¶
(域之表此功臣義士所/以負㦸而長歎者也)　擔㦸行歌　棄㦸學問(新序/云趙)¶
(簡子上羊腸之坂羣臣皆偏袒推車唐會獨擔㦸行歌/不推車  魏畧云徐庶少好任俠為人報仇而走為吏)¶
(所得乃感激棄其刀㦸/更練布單衣折節學問)　子都拔㦸　靈輙倒㦸(左傳/云鄭)¶
(伯將伐許授兵於太宫公孫閼字子都與穎考叔爭車/考叔挾輈以走子都抜㦸以逐之及大逵弗及子都怒)¶
(日又云趙宣子田於首山舍於翳桑見靈輙曰不食三/  矣食之舍其半問之曰請以遺母使盡之而為之簞)¶
(食與肉寘諸槖以與之既而與公介倒㦸/以禦公徒問其故對曰翳桑之餓人也)　持㦸百萬¶
　長㦸百萬(漢書云田肯賀上曰齊形勝之國也帯河/阻山懸隔千里持㦸百萬非親子弟莫可)¶
<pb:KR3k0055_WYG_229-8a>¶
(使王齊者折陳琳為袁紹檄豫州云幕府/奉漢威靈  衝宇宙長㦸百萬胡騎千羣)　干將雄㦸¶
　金鈴大㦸(司馬相如子虚賦云曳明月之珠旗建干/將之雄㦸  陶侃表云伏惟武庫傾蕩宿)¶
(衞有失輙簡𨕖其差可者/奉獻金鈴大㦸五十張)　虎㦸交鎩　闒㦸皮軒(張/衡)¶
(東京賦云郎將司階虎㦸交鎩龍輅充庭雲旗拂/霓  蔡邕獨斷云前驅有九斿雲䍐闒㦸皮軒)　作¶
㦸棄市　失㦸免官(孫盛奏事云違令者私作鎧一領/弩弓七石以上十張㦸十枚以上)¶
(皆棄市坐傅咸集云太廟/令徐充  廟門失㦸免官)　増抜㦸成隊　奮㦸呼䟆¶
(左傳曰襄公十年諸侯伐偪陽狄虒彌建大車之輪而/蒙之以甲以為櫓左執之右拔㦸以成一隊  後漢書)¶
(姚期傳曰光武署期為賊曹掾從狥薊時王郎檄書到/薊薊中起兵應郎光武趨駕出百姓聚觀諠呼滿道遮)¶
<pb:KR3k0055_WYG_229-8b>¶
(路不得行期騎馬奮㦸瞋目/大呼左右曰䟆衆皆披靡)　持一雙㦸　請十二㦸¶
(魏志典韋傳曰韋好持大雙㦸與長刀等軍中為之語/曰帳下壯士有典君持一雙㦸八十斤  唐書韋綬傳)¶
(曰綬為山南西道節度/使請門㦸十二以行)　壊為戲具　用以前驅(吳志/孫綝)¶
(傳曰綝遣中書郎李崇奪孫亮璽綬徵立瑯琊王休奉/書於休曰綝以薄才見授大任不能輔導陛下頃月以)¶
(來多所造立親近劉承恱於美色敗壊蔵中矛㦸五千/餘枚以為戲具  晉崔豹古今注曰棨㦸殳之遺象也)¶
(以木為之後代滋偽無復典刑以赤油韜之謂/之油㦸亦曰棨㦸王公以下通用之以前驅)　交㦸¶
叉頸　操㦸旁車(魏志注世語曰舊制三公領兵入見/皆交㦸叉頸而前初曹公將討張綉)¶
(入覲天子時始復此制公自是不敢朝見索史記商鞅/傳趙良曰持矛而操闒㦸者旁車而趨注  隠曰亦作)¶
<pb:KR3k0055_WYG_229-9a>¶
(鈒/)　三㦸崔家　三㦸張家(唐書崔琳傳曰琳與弟珪/瑶俱列棨㦸號三㦸崔家)¶
(三又張儉傳曰儉弟兄/  人立㦸號三㦸張家)　兄弟列㦸　父子賜㦸(唐書/李峴)¶
(兄弟同居長興里第門列三㦸/  又李愿傳曰愿父子皆賜㦸)　故里列㦸　同時列¶
㦸(又張介然傳曰介然入奏稱㫖賜與良渥介然啓曰/臣位三品當給棨㦸若列於京師雖富貴不為鄉人)¶
(知願得列㦸故里𤣥宗許之别賜㦸京師第門仍賜絹/五百疋宴閭里長老本鄉得列㦸自介然始  又韋斌)¶
(傳曰斌拜銀青光禄大夫時兄陟守河東從兄由為右/金吾將軍縚為太子少師四第同時列㦸衣冠罕比)¶
　東方辟㦸　宗起碎㦸(漢書東方朔傳曰上為竇太/主置酒宣室使謁者引内董)¶
(君是時朔陛㦸殿下辟㦸而前曰董偃有斬罪三安得/入乎  薛宗起不得入郡姓碎㦸爭於帝前乃取入郡)¶
<pb:KR3k0055_WYG_229-9b>¶
(姓/)　王濬欲容　韓滉不請(晉王濬起宅門前路令廣/數十步曰吾欲容長㦸幡)¶
(旗人咸笑之㦸唐韓滉傳曰滉居處陋薄取蔽/風雨門當列  以父時第門不忍壊乃不請)　獅子¶
唯畏鉤㦸　玉精刺以桃㦸(束晳發蒙記曰獅子五色/而食虎於巨木之岫一噬)¶
(則百人仆唯畏鉤㦸㦸顧愷啓蒙記曰玉精名委似/美女而青衣見以桃  刺之以其名呼之可得也)¶
　　㦸四¶
増一叉入輙十餘矛摧(魏志典韋傳曰張綉反襲太祖/營太祖出戰不利輕騎引去韋)¶
(戰於門中以長㦸左右擊之一叉入輙十餘矛摧左右/死傷者畧盡韋被數十創短兵接戰賊前搏之韋雙挾)¶
(兩賊擊殺之/餘賊不敢前)　火如懸燭(捜神記曰成都王之攻長沙/也反軍於鄴内外陳兵是夜)¶
<pb:KR3k0055_WYG_229-10a>¶
(㦸鋒皆有火遥望/如懸燭就則亡焉)　持㦸蓬轉而出(崔鴻前趙録曰杜/育字子光濮陽人)¶
(少為賊其母每怒育曰天下將亂且以習膽如意望封/侯不如意但不使他人斫頭嘗為賊圍衣甲三重持㦸)¶
(蓬轉/而出)　得㦸名縣(唐書李齊物傳曰天寳初為陜州刺/史開砥柱通漕路發重石下得古鐵)¶
(㦸若鏵然銘曰平/陸上之詔以名縣)　三品始聴立㦸(又盧坦傳曰舊制/官階&KR0564;俱三品始)¶
(聴立㦸後雖轉四品官非貶削者㦸不奪坦為户部侍/郎時階朝議大夫&KR0564;䕶軍以嘗任宣州刺史三品請立)¶
(㦸許之時鄭餘慶淹練舊章以為非是為憲司劾正詔/罰一月俸奪㦸自貞元以來立㦸十八家不應令並追)¶
(正/之)　釋縗拜賜(又吕諲傳曰上元初加同中書門下三/品當賜門㦸或勸諲以凶服受吉賜不)¶
(宜諲釋縗拜賜/人譏其失禮)¶
<pb:KR3k0055_WYG_229-10b>¶
　　㦸五¶
増詩魏應璩詩曰丈夫要雄㦸更來宿紫庭今者宅四¶
海誰復有不并¶
増賦晉傅元朝會賦曰流蘇粲粲華蓋重隂羽林虎旅¶
長㦸櫹槮¶
増銘漢李尤㦸銘曰鼓㦸之設以戒非常乘執操持邪¶
暴是防須㬰之分終日為殃山陸之禍起於毫芒　晉¶
張協手㦸銘曰錟錟雄㦸淬金鍊鋼名配越棘用過干¶
<pb:KR3k0055_WYG_229-11a>¶
將嚴鋒勁校摛鍔耀芒　張載劒閣銘曰一人荷㦸萬¶
夫趦趄¶
増疏漢書鼂錯上言兵事曰兩陣相近平地淺草可前¶
可後此長㦸之地也劒楯三不當一　又息夫躬上疏¶
歴詆公卿大臣曰諸曹以下僕遫不足數卒有強弩圍¶
城長㦸指闕陛下誰與備之¶
増論史記賈誼過秦論曰陳涉以戍卒散亂之衆數百¶
奮臂大呼不用弓㦸之兵鉏耰白梃横行天下秦人長¶
<pb:KR3k0055_WYG_229-11b>¶
㦸不刺強弩不射楚師深入戰於鴻門曽無籓籬之艱¶
　又曰鉏耰棘矜非錟於鉤㦸長鎩也¶
　　戈一¶
増釋名曰戈句孑㦸也戈過也所刺擣則決過所鈎引¶
則制之不得過也　易曰離為戈兵　周書曰兊之戈¶
和之弓垂之竹矢在東房　詩曰彼候人兮荷戈與祋¶
　禮記曰春夏學干戈秋冬學羽籥皆於東序　又曰¶
籥師學戈籥師丞贊之　又曰能執干戈以衞社稷¶
<pb:KR3k0055_WYG_229-12a>¶
周禮曰司戈楯掌戈楯之物而頒之　又曰金有六齊¶
四分其金而錫居一謂之戈㦸之齊　五經要義曰國¶
君及元率戎車將在中央當鼓御者在左勇力之士執¶
戈在後　陸景典語曰戈刀雖備於執事而無所揚其¶
鋒¶
　　戈二¶
増禮記曰武王克商濟河而西倒載干戈包之以虎皮¶
名之曰建櫜(建讀為鍵鎖也櫜韜兵器之具兵/器皆以鍵櫜閉藏之示不用也)　左傳¶
<pb:KR3k0055_WYG_229-12b>¶
曰晉楚戰於鄢陵楚晨壓晉軍而陳軍吏患之范丐趨¶
進曰塞井夷竈陳於軍中而疏行首晉楚唯天所授何¶
患焉文子執戈逐之曰國之存亡天也童子何知焉¶
劉向說苑曰景公有馬其圉人殺之公怒援戈將自擊¶
之晏子曰此不知其罪而死臣請為君數之公曰諾晏¶
子舉戈而臨之曰汝為吾君養馬而殺之而罪當死汝¶
使吾君以馬之故殺圉人而罪又當死汝使吾君以馬¶
故殺人聞於四鄰諸侯汝罪又當死公曰夫子釋之夫¶
<pb:KR3k0055_WYG_229-13a>¶
子釋之勿傷吾仁也　博物志曰武王伐紂度河大風¶
波武王操戈秉麾麾之風波立濟¶
　　戈三¶
原止戈　戢戈(左傳止戈為武/  詩載戢干戈)　増失戈　委戈(左傳/曰秦)¶
(伐晉戰之明日晉襄公縛秦囚使萊駒以戈斬之囚呼/萊駒失戈狼瞫取戈以斬囚禽之以從公乘遂以為右)¶
(胄唐書馮盎傳曰盎進討番禺賊兵始合輒釋/  大呼曰若等識我耶衆委戈袒而拜賊遂潰)　殺犬¶
　擊蜺(左傳曰襄公十八年晉侯伐齊范鞅門於雍門/其御追喜以戈殺犬於門中示閒暇也  捜神)¶
(記曰有崔文子者學仙於子髙子髙化為白蜺而持藥/文子驚怪引戈擊蜺中之因墮其藥俯而視之王子喬)¶
<pb:KR3k0055_WYG_229-13b>¶
(之尸也置之室中覆以弊筐須㬰而/化為大鳥開而視之乃竟翻飛而去)　隨風　開雪(髙/貴)¶
(鄉公詩曰干戈隨風靡武騎應/鴈行  杜甫詩曰戈鋋開雪色)　林竦　林植(張協七/命曰舉)¶
(戈林竦揮風電滅照李徳裕幽/州紀功碑介胄雪  戈矛林植)　原援八寸　柲六尺¶
(周禮冶氏職云戈廣二寸内倍之胡三之援四之鄭注/云戈今句孑㦸也或謂之雞鳴或謂之擁頸内謂胡以)¶
(内接柲者也長四寸胡六寸援八寸鄭司農云援直刃/也胡其孑  又云廬人為廬器戈柲六尺有六寸鄭注)¶
(云柲猶/柄也)　擊闔廬　逐子犯(左傳云吳伐越越子句踐/禦之陳於檇李靈姑浮以)¶
(戈擊闔廬傷將指取其一履注曰其足大指見斬遂失/屨姑浮取之  又云晉公子重耳及齊齊桓公妻之公)¶
(子安之姜與子犯謀醉/而遣之醒以戈逐子犯)　増執寢戈　杖雄戈(又云齊/慶封好)¶
<pb:KR3k0055_WYG_229-14a>¶
(田而嗜酒與慶舍政盧蒲癸臣子之與王何二人皆嬖/使執寢戈而先後之嘗於太公之廟慶舍涖事盧蒲癸)¶
(自後刺子之王何以戈擊之解其左肩猶援廟桷動於/甍以俎壺投殺人而後死  孔欣七誨曰攜同好命爪)¶
(牙攝烏虎杖雄戈縁/山結網參雲張羅)　賜琱戈　揮吳戈(漢書郊祀志/曰宣帝時美)¶
(陽得鼎獻之張敞好古文字案鼎銘勒而上議曰今鼎/出於&KR1122;東中有刻書曰王命尸臣官此栒邑賜爾旂鸞)¶
(黼黻琱戈車離騷曰揮吳戈/兮被犀甲  錯轂兮短兵接)　翻落日　懸落星(陳子/昂集)¶
(曰戈翻落日刃決浮雲駸記纂淵海曰/戈文耿耿懸落星馬足  駸擁飛電)　原以戈舂喉¶
　枕戈待旦(魯叔孫得臣戰獲長狄僑如而富父終/生以戈舂其喉而殺之  下劉琨事)¶
前鐏後刃　稱戈立矛(曲禮云進戈者前其鐏後其刃/鄭注云後刃敬也孔疏云戈如)¶
<pb:KR3k0055_WYG_229-14b>¶
(㦸而横安刃直刃長八寸横刃長六寸刃下接柄處長/四寸並廣二寸刃當頭而利者也利故不持向人也鐏)¶
(在尾而鈍鈍向人為敬所以前鐏後刃也之尚書云武/王左杖黄鉞右秉白旄以麾曰逖矣西土  人稱爾戈)¶
(比爾干立爾/矛子其誓)　執戈而舞　衡戈見使(莊子云孔子窮/於陳蔡七日不)¶
(食絃歌鼓琴子路仡然執戈而舞人國語云秦師侵晉/惠公令韓簡挑戰曰昔君之惠寡  未之敢忘寡人有)¶
(衆能合而弗能離也君若還寡人之願也君若不還寡/人將無所避穆公衡執雕戈出見使者曰昔君之未入)¶
(寡人之憂也君入而列未成寡人未敢忘/今君既定而列成君其整列寡人將身見)　援戈撝日¶
　執戈洗馬(淮南子云魯陽公與韓搆難戰酣日暮援/戈而撝之日反三舍注曰魯陽楚人也司)¶
(馬期之子楚僭號稱王其守縣大夫皆稱公故曰魯陽/公今南陽是也  韓子云句踐入臣於吳執戈為吳王)¶
<pb:KR3k0055_WYG_229-15a>¶
(洗馬故能殺/夫差破姑蘇)　戈鋋彗雲　戈矛若林(班固東都賦云/元戎竟野戈鋋)¶
(彗雲羽旄埽電旌旗拂天上張衛東京賦云/戈矛若林牙旗繽紛迄於  林結徒為營)　前徒倒¶
戈　入室操戈(書武成吾何休曰康成入/吾室操  戈以伐吾乎)　鍛乃戈矛¶
　修我戈矛(上書/下詩)　斬木為干　範金成刃　増綦弁¶
執戈　桃茢執戈(周書曰四人綦弁執戈上刃夾/兩階戺  禮記曰桃茢執戈)　旅¶
賁夾車　方相驅疫(周禮曰旅賁氏掌執戈盾夾王車/而趨左八人右八人車止則持輪)¶
(䘮紀則衰執戈盾軍旅則介而趨儺又曰方相氏/掌蒙熊皮執戈揚盾帥百隷而時  以索室驅疫)　宗¶
魯斷肱　由于中肩(左傳曰衞公孟縶狎齊豹奪之司/寇與鄄公孟惡北宫喜褚師圃欲)¶
<pb:KR3k0055_WYG_229-15b>¶
(去之公子朝通於襄夫人宣姜懼而欲以作亂故齊豹/北宫喜褚師圃公子朝作亂公孟有事於蓋獲之門外)¶
(齊子氏帷於門外而伏甲焉使祝鼃寘戈於車薪以當/門使一乘從公孟以出使華齊御公孟宗魯驂乘及閎)¶
(中齊氏用戈擊公孟宗魯以背蔽之斷肱以中公孟之/肩皆殺之  又曰呉入郢楚昭王涉睢濟江入於雲中)¶
(王寢盗攻之以戈擊王王/孫由于以背受之中肩)　挈戈而隨　横戈而進(戰/國)¶
(策曰中山君饗都大夫羊羮不徧司馬子期怒而走於/楚說楚王伐中山中山君亡走有二人挈戈而隨中山)¶
(君顧謂二人子奚為者也二人對曰臣有父當餓將死/君下壺餐餔臣之父故來死君也中山君慨然仰天歎)¶
(曰吾以一杯羊羮亡國以一壺餐得士二人蔽吕氏春/秋曰趙簡子攻衞附郭自將逺立又居於屏  犀櫓之)¶
(下投枹而歎曰嗚呼士之遫弊盡一若此乎行人燭過/免胄横戈而進曰亦由君不能耳士又何弊之有簡子)¶
<pb:KR3k0055_WYG_229-16a>¶
(乃去屛蔽犀櫓而立於矢石之所及一鼔而士乘之簡/子曰與我得革車千乘也不如聞行人燭過之一言)¶
　原置自廬人之手　舂其長狄之喉　魯陽是麾且¶
聞駐景　富父斯用亦見舂喉¶
　　戈四¶
増抽戈結衽(左傳曰晉胥童夷羊五帥甲八百將攻郄/氏長魚矯請無用衆公使清沸魋助之抽)¶
(戈結衽而偽訟者三郄將謀於榭矯以戈殺駒伯苦成/叔於其位温季曰逃威也遂趨矯及諸其車以戈殺之)¶
(皆尸/諸朝)　衣製杖戈(又曰晉荀瑶帥師伐鄭鄭駟𢎞請救/於齊陳成子救鄭及濮雨不涉成子)¶
(衣製杖戈立於阪上馬不出者助之鞭之/智伯聞之乃還曰我卜伐鄭不卜敵齊)　執荻為戈¶
<pb:KR3k0055_WYG_229-16b>¶
(元晏春秋曰七年春王正月乙酉予長七尺四寸矣未/通史書與從姑子梁柳等擊壤於路或編荆為楯執荻)¶
(為戈分陳相刺/習兵共以為樂)　戈不茍撲(應貞華覽曰萬夫決拾武/騎齊足乘夷長森分行列)¶
(屬弓不虚彎/戈不茍撲)　左手持干戈(錦繡萬花谷曰皇朝曹彬/字國華始生周歲日父母)¶
(以百翫之具羅於席觀其所取彬左手持干戈右手取/俎豆斯須取一印他無所視其後太祖以彬清介㢘謹)¶
(拜宣徽南院使/義成軍節度使)　六字(詞林海錯曰李伯時得雕戈蟲/鳥書黄金文銘六字曰王用父)¶
(作雕/戈)　號硬軍(八編𩔖纂口女真凡用兵以戈為前行/號硬軍刀劎自副弓矢在後弓力不過)¶
(七斗箭鏃至六七寸形如鑿/入不可出非五十步不射)¶
　　戈五¶
<pb:KR3k0055_WYG_229-17a>¶
増詩唐李嶠詠戈詩曰富父舂喉日殷辛漂杵年曉霜¶
含白刃落影駐雕鋋夕擯金門側朝提玉塞前願隨龍¶
影度横闕陣雲邉　明劉基長平戈頭歌曰長平戰骨¶
煙塵飄歲久遺戈金不銷野人耕地初拾得土花漬出¶
珊瑚色邯鄲小兒強解事枉使泥沙埋利器四十萬人¶
非少弱勇怯賢愚一朝棄隂坑血冷秋復春朽壤食盡¶
蒼蛇鱗湮淪長愧杜郵劒廢墜空憶舂喉人故壘中宵¶
鬼神入雲愁月暗戈應泣嗚呼當時豈無牧與頗戈乎¶
<pb:KR3k0055_WYG_229-17b>¶
不遇可奈何¶
増頌後漢崔駰北征頌曰人事協兮皇恩得金精揚兮¶
水靈伏順天機兮把刑徳戈所指兮罔不剋¶
　　矛一¶
増釋名曰矛冒也刃下冒矜也下頭曰鐏鐏入地也松¶
櫝長三尺其矜宜輕以松作之也櫝速櫝也前刺之言¶
也矛長丈八尺曰矟馬上所持言其矟矟便殺也又曰¶
激矛激截也可以激截敵陣之矛也仇矛頭有三叉言¶
<pb:KR3k0055_WYG_229-18a>¶
可以討仇敵之矛也夷矛夷常也其矜長丈六尺不言¶
常而云夷者言其可夷滅敵亦車上所持也䓮矛長九¶
尺者也䓮霍也所中霍然即破裂也　方言曰五湖之¶
間矛謂之鍦或謂之鋋或謂之鏦其柄謂之鈐　書牧¶
誓曰稱爾戈比爾干立爾矛　禮記曰進矛㦸者前其¶
鐓後其刃　尉繚子曰殺人於百步之外者弓矢也殺¶
人於五十歩之内者矛㦸也　六韜曰紂之卒握炭流¶
湯者十八人綰矛殺百步之外者千人¶
<pb:KR3k0055_WYG_229-18b>¶
　　矛二¶
増左傳曰齊伐魯冉有用矛於齊師故能入其軍　晉¶
書載記曰蜀李雄無事小出丞相楊裒於後持矛馳馬¶
過雄雄怪問之對曰夫統天下之重者如乘惡馬而持¶
矛也急之則慮自傷緩之則懼其失是以馬馳而不制¶
也雄寤即還　劉敬叔異苑曰河間沐堅字壁強石勒¶
時監作水田御下苛虐百姓怨毒為堅形以刃矛斫刺¶
咒令速斃堅尋得病若被捶割於是遂殞　唐李光弼¶
<pb:KR3k0055_WYG_229-19a>¶
傳曰光弼有禆將援矛刺賊洞馬腹光弼賜絹五百疋¶
　　矛三¶
原賊舉　鬼持(列女傳云巴趙娥者趙萬之妻遭亂萬/得足疾不能行為賊所殺賊欲殺娥娥)¶
(守䘮不去賊舉矛指娥欲以怖之娥知賊必劫掠乃以/身赴矛貫胸造背而死  魏志管輅傳云時信都令家)¶
(婦女驚恐更互疾病使輅筮之輅曰君北堂西頭有兩/死男子一男持矛一男持弓箭頭在壁内脚在壁外持)¶
(矛者主刺頭故頭重痛不得舉也持弓箭者主射胸腹/故心中懸痛不得飲食也晝則浮遊夜來病人故使驚)¶
(恐也於是掘徙/骸骨家中皆愈)　増剡木　成林(史記平原君傳曰秦/急圍邯鄲邯鄲傳舍)¶
(吏子李談謂平原君曰邯鄲民困兵盡或剡木為矛矢/而君之器物鐘磬自若使秦破趙君安得有此  魏文)¶
<pb:KR3k0055_WYG_229-19b>¶
(帝詩曰戈矛成山/林元甲曜日光)　原如鶴脛　如錐鐵(方言云矛骹/細如鶴脛者)¶
(謂之鶴膝案骹音敲脛也如張奐與崔子真書云僕以/元年到任有見兵二百馬  羖羊矛如錐鐵盾如榆葉)¶
　仗勃盧　逐左慈(越絶書云越王被腸夷之甲仗勃/盧之矛舞步光之劒  神仙傳曰)¶
(左慈見呉王孫討逆欲殺之後出遊請慈俱行使慈行/於馬前欲自後刺殺之慈在馬前著木屐拄一竹杖徐)¶
(徐而行討逆著鞭策馬操矛逐之終/不能及討逆知其有術乃止後仙去)　増以矛撾　以¶
矛援(魏畧曰閻行金城人後名鮑字彦明少有健名始/為小將隨韓約建安初約與馬騰相攻擊騰子超)¶
(亦號為健行嘗刺超矛折因以矛撾超幾殺之引五代/史曰明宗出涿州遇契丹與戰不勝諸將各少  去而)¶
(晉髙祖獨戰不巳契丹漸合而圍之李瓊引髙祖衣與/俱遯至劉李河而追兵且及瓊浮水先至南岸髙祖至)¶
<pb:KR3k0055_WYG_229-20a>¶
(河中流馬踣瓊以長矛援出之又以所乘/馬與髙祖而步䕶之走十餘里乃得免)　原二矛重¶
英　厹矛鋈錞(毛詩云二矛重英河上乎翺翔傳曰重/英矛有英飾也鄭箋云二矛酋矛夷矛)¶
(也各有畫飾矛又云俴駟孔羣厹矛鋈錞蒙伐有苑毛/傳曰厹三隅  也錞鐏也案曲禮曰進矛㦸者前其錞)¶
(是矛之下端當有錞也彼注云銳底曰鐏平底曰/錞則鐏錞異物言錞鐏者取𩔖相明非訓為鐏也)　以¶
矛陷盾　用之獻吳(韓子云人有鬻矛盾者譽之曰吾/盾之堅物莫能陷也又譽其矛曰)¶
(吾矛之利於物無不陷也或曰以子之矛陷子之盾何/如其人弗能應也  吳越春秋云越以屈盧之矛步光)¶
(之劒獻/之吳王)　増木履持矛　連鎚輔矛(晉太康起居注詔/曰諸王中尉及諸)¶
(軍皆典兵以備不虞乃有著中戰衣木履持長矛者此/為兒戲而無相彈懾也  唐書南蠻傳節度牛叢責坦)¶
<pb:KR3k0055_WYG_229-20b>¶
(綽書曰今吾有十萬衆捨其半未用以千人為軍/十軍為部驍將主之凡部有短矛二百連鎚輔之)　據¶
宛景矛　作十折矛(樂府左延年秦女休行曰始出在/西門遥望秦氏廬秦氏有好女自)¶
(名為女休女休十四五為宗行報讐左執白陽刀右據/宛景矛  諸葛亮集曰勅作部皆作五折剛鎧十折矛)¶
(以給/之)　挾矛駷馬　叢矛注矢(唐書王難得傳曰難得/為河源軍使吐蕃普贊)¶
(子郎支都者恃趫敏乘名馬寳鈿鞍畧陣挑戰甚間暇/無敢校者難得怒挾矛駷馬馳支都不暇鬭直斬其首)¶
(明皇壯其果召見令殿前乘馬挾矛作刺賊狀帝大恱/賜錦袍金帯  又安禄山傳曰祿山率河東兵討契丹)¶
(次天門嶺會雨甚弓弛矢脫不可用祿山督戰急何思/徳曰士方疲宜少息使使陳利以脅賊賊必降祿山怒)¶
(欲斬以軍令乃請戰思徳貌𩔖祿山及戰虜叢矛/注矢邀取之傳言祿山獲矣奚聞亦叛夾攻祿山)　原¶
<pb:KR3k0055_WYG_229-21a>¶
生角有赤風　生火主兵氣(春秋運斗樞云行室遥光/則矛生角矛生角則有赤)¶
(風紫漢書西域傳云車師後王姑句家矛端生火其妻/股  陬謂姑句曰矛端生火此兵氣也利以用兵前車)¶
(師前王為都護司馬所殺今久繫必死不如降匈奴即/馳入匈奴王莽遣使告單于西域内屬不當得受單于)¶
(謝罪執姑句以付/使者王莽殺之)　増使矛不得刺　擁矛不敢動(魏/書)¶
(曰曹公征馬超議者多言關中兵強習長矛非精選前/鋒則不可以當也曹公謂諸將曰戰在我非在賊也雖)¶
(習長矛將使不得以刺諸君但觀之欲唐書哥舒翰傳/曰翰嘗逐賊馬驚陷於河吐蕃三將  刺翰翰大呼皆)¶
(擁矛不敢動救/兵至追殺之)¶
　　矛四¶
<pb:KR3k0055_WYG_229-21b>¶
原名天矢隂(龍魚河圖云/矛名天矢隂)　神名跌蹌(太公兵法云矛/之神名跌蹌)¶
　手執兩矛(魏志云公孫瓚手執/兩矛殺鮮卑數十人)　瞋目横矛(蜀志云/先主為)¶
(曹公所逐棄妻子走令張飛將二十騎拒後據水斷/橋瞋目横矛曰我張翼徳也可來決死戰無敢進者)¶
増亡㦸得矛(吕氏春秋曰齊晉相與戰平阿餘子亡㦸/得矛退而不自決謂路人曰亡㦸得矛可)¶
(以歸乎路人曰㦸亦兵也矛亦兵也亡兵得兵何為不/可以歸心猶不決遇髙唐之孤叔無孫當其馬前曰今)¶
(者戰亡㦸得矛可以歸乎叔無孫曰矛非㦸也㦸非/矛也亡㦸得矛豈無責乎阿餘子曰嘻還反戰死之)¶
挾二矛策馬亂流而進(通鑑唐紀曰史思明引兵攻河/陽使驍將劉龍仙詣城下挑戰)¶
(龍仙恃勇舉右足加馬鬛上嫚罵光弼光弼顧諸將曰/誰敢取彼者白孝徳請行光弼問須幾何兵對曰請挺)¶
<pb:KR3k0055_WYG_229-22a>¶
(身取之光弼壯其志然固問所須對曰願選五十騎出/壘門為後繼兼請大軍助鼔譟以増氣光弼撫其背而)¶
(遣之孝徳挾二矛策馬亂流而進龍仙見其獨來甚易/之稍近將動孝徳摇手示之若非來為敵者龍仙不測)¶
(而止去之十步乃與之言龍仙嫚罵如初孝徳息馬良/久因瞋目謂曰賊識我乎我白孝徳也龍仙曰是何狗)¶
(彘孝徳大呼運矛躍馬搏之城上鼓譟五十騎繼進龍/仙矢不及發環走隄上孝徳追及斬首攜之以歸賊衆)¶
(大/駭)　擲級承矛(唐書羅士信傳曰士信擊賊濰水上陣/纔列執長矛馳入賊營刺殺數人取一)¶
(級擲之承以矛戴而/行賊皆眙懼無敢亢)¶
　　矛五¶
増詩唐元稹詩曰判身入矛㦸輕敵比錙銖　韓愈聨¶
<pb:KR3k0055_WYG_229-22b>¶
句詩曰雨矢逐天狼電矛驅海若¶
増銘周武王踐阼矛之銘曰造矛造矛少間弗忍終身¶
之羞¶
　　矟一¶
増唐書百官志曰京官五品以上征行者假甲纛旗旛¶
矟　開元禮義鑑曰金吾將軍執䂍矟騎棒也以黄金¶
塗末執以扈蹕義羅曰犦擊聲也形如劒而三刃連柄¶
及鋒長三尺五寸以虎豹皮為袋其制起於秦漢　李¶
<pb:KR3k0055_WYG_229-23a>¶
綽輦下歲時記曰御殿御樓金吾犦矟前引爾雅云犦¶
牛幇牛也抵觸百獸無敢當者仗内有犦矟庫刻䂍牛¶
首於上如龍虎節之狀碧油籠之宋景祐五年重制如¶
李綽之說以銅為鐏今八矟安於朝堂行禮以前導其¶
夾大將軍者亦名衞司犦矟(從矛者字書不載/開元開寳禮作犦)¶
　　矟二¶
原梁沈約宋書曰髙祖伐廣固孟龍符乘勝追奔後騎¶
不能及賊數千騎圍繞之龍符奮矟接戰輒殺數十人¶
<pb:KR3k0055_WYG_229-23b>¶
　後魏書曰于栗磾築壘於河上親自守焉裕甚憚之¶
遺栗磾書假道西上題書曰黑矟公麾下栗磾以聞太¶
宗太宗因授黑矟將軍(注栗磾嘗用黑矟/故劉裕有此呼)　語林云桓¶
宣武與殷劉談不如意喚左右取黄皮袴褶上馬持矟¶
數迴或向劉或擬殷以示武勇　又曰周伯仁被收路¶
經太廟大呼宗廟之靈以矟刺地大罵王敦　靈鬼志¶
曰河間王顒既敗於關中有給使陳安者常乘一赤馬¶
俊快非常雙持二刀皆長七尺馳馬運刀所向披靡關¶
<pb:KR3k0055_WYG_229-24a>¶
西為之歌曰壟上健兒字陳安頭細面狹腸中寛丈八¶
大槊左右盤　増後魏書曰來大千驍果善騎射嘗從¶
太宗獵見虎在髙巖上大千持矟直前刺之應手而死¶
　北齊書曰文宣嘗在晉陽以矟戲刺都督尉子輝應¶
手即殞　五代史曰李嗣恩從李嗣昭援朱友謙於河¶
中與梁兵力戰矟中其口戰不已　又曰梁軍呼李罕¶
之曰沙陀將無穴以自處復誰恃而不降李存孝以精¶
騎五百繞梁柵而呼曰我沙陀之未穴者待爾肉以食¶
<pb:KR3k0055_WYG_229-24b>¶
軍可令肥者鬭梁驍將鄧季筠引軍出戰存孝舞矟擒¶
之¶
　　矟三¶
増折樹　綴鈴(三國典畧曰羊侃字祖忻嘗從梁主宴/樂游苑時少府啓兩刃矟成長二丈四)¶
(尺三寸梁主因賜侃河南國紫騮馬令試之侃執矟上/馬左右擊刺特盡其妙觀者登樹梁主曰此樹必為侍)¶
(中折矣俄而果折因號此矟為折樹矟作魏書陳留王/䖍傳曰䖍武力絶倫每以常矟細短大  之猶患其輕)¶
(復綴鈴/於刃下)　擬仲堪　比項籍(晉書曰劉邁為殷仲堪中/兵參軍桓𤣥之在江陵甚)¶
(豪横士庶畏之過於仲堪𤣥曽於仲堪㕔事前戲馬以/矟擬仲堪邁時在坐謂𤣥曰馬矟有餘精理不足𤣥自)¶
<pb:KR3k0055_WYG_229-25a>¶
(以才雄冠世而心知外物不許之仲堪為之失色無北/史曰北齊髙昂字敖曹為髙歡將馬矟絶世左右  不)¶
(一當百時人/比之項籍)　桓王矟　朱瑾矟(魏書衞王儀傳曰儀/膂力過人弓力將十)¶
(石陳留王䖍矟大稱異時人云衞王弓桓王矟槊唐書/田頵傳曰安仁義以善射冠軍中當時稱朱瑾  米志)¶
(誠弩皆為第一仁義嘗曰志誠弩十不當瑾/槊之一瑾槊十不當吾弓之一人以為然)　馳馬拔¶
矟　上馬持矟(南齊書長沙王晃傳曰武帝嘗幸鍾山/晃從駕以馬槊刺道邉枯蘖上令左右)¶
(數人引之銀纒皆卷聚而矟不出乃令晃復馳馬抜之/應手便去每逺州獻駿馬上輒令晃於華林中調試之)¶
(髙帝嘗曰此我家任/城也  下詳矟二)　攢矟外向　把矟直刺(唐書蘇/定方傳)¶
(曰定方擢伊麗道大總管賀魯率十姓兵十萬拒戰輕/定方兵少舒左右翼包之定方令步卒據髙攢矟外向)¶
<pb:KR3k0055_WYG_229-25b>¶
(親引勁騎陣北原賊三突步陣不能入定方因其亂擊/之  後周書曰耿豪從太祖戰於邙山豪謂所部曰大)¶
(丈夫見賊須左手抜刀右手把矟直/斫直刺慎勿皺肩畏死遂大呼獨入)　矟有火光　矟¶
有華文(唐書五行志曰劉武周據并州兵勢甚盛城上/矟刃夜每有火光火鑠金金所畏也敗亡之象)¶
(見又崔義元傳曰河内賊黄君漢為李密守柏崖義元/  矟刃有華文曰此王敦亡兆也因說君漢以城歸)¶
　　矟四¶
増取富貴但有大槊耳(三國典畧曰文育小字猛奴到/都見太子詹事周捨捨命兄子)¶
(𢎞讓教之書計文育謂𢎞讓曰誰能學此取富/貴但有大槊耳𢎞讓壯之教之騎射文育大恱)　人脛¶
為矟(太平御覽曰北齊安州刺史盧曹入海島得一人/脛可長二丈以為矟獻於神武諸將咸莫能用唯)¶
<pb:KR3k0055_WYG_229-26a>¶
(彭樂舉之曹未幾遇疾痛聲聞/外巫言海神為崇因此而卒)　與霹靂鬭(北史薛孤/延傳曰齊)¶
(神武常閱馬於北牧道逢暴雨大雷火燒浮圗令延觀/之延案矟直前大呼繞浮圖走雷火遂滅神武歎曰延)¶
(乃能與/霹靂鬭)　一擊踣數人(又王思政傳曰河橋之戰思政/下馬用長矟左右横擊一擊踣)¶
(數/人)　避矟奪矟(唐書尉遲敬徳善避矟每單騎入賊雖/羣刺之不能傷又能奪取賊矟還刺之)¶
(齊王元吉使去刃與之校敬徳請王加刃而獨去之卒/不能中帝嘗問奪矟與避矟孰難對曰奪矟難試使與)¶
(齊王戲王三/失矟遂服)¶
　　矟五¶
原詩晉傅元詩曰彎我繁弱弓弄我丈八矟一舉覆三¶
<pb:KR3k0055_WYG_229-26b>¶
軍再舉殄戎貊¶
原書晉庾翼與燕王書曰今致朱漆銏三十張絳碧畫¶
幡黑眊副丈八矟一柄¶
原序梁簡文帝馬槊譜序曰馬槊為用雖非逺法近代¶
相傳槊已成藝鄧蔍縈魏后之廷武而猶質種馬入丹¶
陽之寺雄而未巧聊以餘暇復撰斯法捜採抑揚斟酌¶
煩簡至春亭落景秋臯晚静嚴霜盡降密雲初晴纖驪¶
沃若天馬半漢盼金精而轉態交流汗血愛連乾而息¶
<pb:KR3k0055_WYG_229-27a>¶
影不畏衣香雕衢與白刃同暉翠眊與紅塵俱動足使¶
武夫憤氣觀者衝冠巴童留玩不待輕舟之楫越女踟¶
蹰無假如臯之箭¶
　　殳一¶
原按釋名曰殳殊也長丈二尺而無刃有所撞挃於車¶
上使殊離也　増詩曰彼候人兮荷戈與祋(祋殳/也)　書¶
顧命曰一人冕執殳　原周禮曰廬人為廬器殳長尋¶
有四尺　増司馬法曰弓矢禦殳矛守戈㦸助凡五兵¶
<pb:KR3k0055_WYG_229-27b>¶
五當長以衞短短以救長迭戰則久皆戰則彊¶
　　殳二¶
増書殳　名殳(蕭子良古今蒙隸文體曰古者文既記/笏武亦書殳  字彚舜臣名殳古者命)¶
(名各以其所能/能殳故名殳)　奮殳　擬殳(王粲七釋曰流鋒四射/畢罕横厲奮干殳而稍)¶
(繫馳鷹犬以搏噬末夏侯湛獵兔賦曰擬以銳/殳規以良弓覩毫  而放鏃乃殪之於窟中)　原旅¶
賁先驅　為王前驅(說文云殳以祋殊人也禮殳以樍/竹八觚長丈二尺建於兵車旅賁)¶
(以先驅為詩云伯/也執殳  王前驅)　烏存執殳　廷尉舉殳(左傳莒子/庚輿將出)¶
(奔聞烏存執殳而立於道左懼將止死苑羊牧之曰君/過之烏存以力聞可矣何必以弑君成名遂來奔  韓)¶
<pb:KR3k0055_WYG_229-28a>¶
(子曰楚國法太子不得乘車至第門時天雨王急召太/子庭中有水太子遂驅車至第門廷尉舉殳擊馬遂敗)¶
(其/駕)¶
　　殳三¶
増杖殳臨朝(淮南子曰昔武王執戈秉鉞以/伐紂勝殷搢笏杖殳以臨朝)　殳體八¶
觚(徐鍇說文敘殳書解曰殳體八觚/隨其勢而書之故八體有殳書)　干鹵殳鋋(吳都/賦云)¶
(干鹵殳鋋腸夷勃盧/注曰殳鋋皆矛也)　有恒用(謝惠連從軍行曰趙騎/馳四牡吳舟浮三翼弓)¶
(殳有恒用矛/鋋無暫息)¶
　　槍一¶
<pb:KR3k0055_WYG_229-28b>¶
増字彚曰剡木傷盜曰槍　衞公兵法曰聴角聲第一¶
聲絶諸隊即一時散立第二聲絶諸隊一時捺槍卷幡¶
張弓拔刀第三聲絶諸隊一時舉槍第四聲絶諸隊一¶
時籠槍跪膝坐　通鑑宋紀曰吳璘疊陣法每戰以長¶
槍居前坐不得起次最強弓跪膝以俟次神臂弓約賊¶
相搏至百步内則神臂先發七十步強弓併發次陣如¶
之　說選真臘風土記曰真臘國軍馬亦是裸體跣足¶
右手執摽槍左手執戰牌别無所謂弓箭砲石甲胄之¶
<pb:KR3k0055_WYG_229-29a>¶
屬　金史曰火槍制以勑黄紙十六重為筒長二尺許¶
實以柳炭鐵滓磁末硫黄砒霜之屬以繩繫槍端軍士¶
各懸小鐵鑵藏火臨陣燒之燄出槍前丈餘藥盡而筒¶
不損¶
　　槍二¶
増唐書秦叔寳傳曰每敵有驍將銳士震燿出入秦王¶
輒命叔寳往取之躍馬挺槍刺於萬衆中莫不如志¶
通鑑五代紀曰吳徐温與王景仁戰不勝而却景仁引¶
<pb:KR3k0055_WYG_229-29b>¶
兵乘之將及於隘吳吏士皆失色左驍衞大將軍宛邱¶
陳紹援槍大呼曰誘敵太深可以進矣躍馬還鬭衆隨¶
之梁兵乃退　又宋紀曰王則據貝州反明鎬穿地道¶
以攻之文彦博至貝鎬穿道適通遂選壯士夜半由地¶
道入城衆登城賊縱火牛官軍以鎗中牛鼻牛還攻之¶
賊大潰開東門遁總管王信追則擒之　又曰金苗道¶
潤素與中都經畧副使賈瑀有隙一日從數騎出瑀伏¶
甲射之道潤顛於道左從者駭散有何伯祥者獨下馬¶
<pb:KR3k0055_WYG_229-30a>¶
掖道潤道潤懣絶不能乘馬瑀伏發前突伯祥奮槍大¶
呼殺數人賊乃遁　八編𩔖纂曰金宗弼本名烏珠太¶
祖第四子也希尹獲遼護衞問知遼帝獵鴛鴦濼宗望¶
宗弼率百騎遂越盧勃等馳擊敗之宗弼矢盡奪遼兵¶
士槍獨殺八人生獲五人　弇州史料曰任兵憲環丞¶
吳時倭暴至臺檄丞以鄉兵五百徼之兵故市人子倉¶
卒應募不習戰遇輒鳥散走丞獨身從親信抵射賊賊¶
中勇敢者奮持長刀隃溝來擊丞館人挾抱丞上馬則¶
<pb:KR3k0055_WYG_229-30b>¶
賊已刃尾之館人乃直前手搏賊連中數槍手不捨竟¶
死丞以間得逸去　拊膝錄曰瞿能建文中從李景隆¶
攻北平白溝河之戰能奮勇衝擊殺傷甚衆北平遂却¶
能及其子與叛將房寛接戰寛敗王所乘馬凡三易三¶
被鎗所射矢皆盡能復躍馬引兵追擊大呼滅燕斬殺¶
數十百人　備忘録曰明武定侯郭英沈毅多智嘗從¶
征陳理其將陳同僉驍健善槊馳入中軍帳下上遽呼¶
曰郭四為我殺賊侯奮臂持鎗賊即應手墜上解所御¶
<pb:KR3k0055_WYG_229-31a>¶
赤戰袍衣之曰唐尉遲敬徳不汝過也¶
　　槍三¶
増王鐵槍　李鐵槍(五代史王彦章傳曰彦章為人驍/勇有力能跣足履棘行百步持一)¶
(鐵槍騎而馳突奮疾如飛而他人莫能舉也軍中號王/鐵槍  通鑑宋紀曰李全濰州北海農家子弓馬趫捷)¶
(能運鐵槍人/號李鐵槍)　號飛將　號副統(唐書單雄信傳曰雄/信能馬上用槍李密)¶
(軍中號飛將所金史實勒哈塔傳曰哈塔形不過中人/而拳勇善鬭  用槍長二丈軍中號為長槍副統)¶
半段槍　丈八槍(唐書哥舒翰傳曰翰與吐蕃戰持半/段槍迎擊所向披靡翰工用槍追及)¶
(賊擬槍於肩叱之賊反顧翰刺其喉剔而騰之髙五尺/許乃墮  通鑑宋紀曰岳飛與金人戰於太行山擒其)¶
<pb:KR3k0055_WYG_229-31b>¶
(將拓跋葉鄂特居數日又與敵遇飛單騎持/丈八鐵槍刺殺其將黑風大王金人敗走)　卧槍而坐¶
　卧槍以待(又曰劉錡與烏珠夾石梁河而陣河通巢/湖廣二丈錡命曳薪疊橋須㬰而成遣甲)¶
(士數隊踰橋卧槍而坐城弇州史料曰傅友徳既敗賊/將韓乙度賊且復至開  門陣於野使皆卧槍以待聞)¶
(鼓即起李二果盛兵至輕我師寡競而囂友/徳鼓之士騰躍搏賊遂敗之縛李二以獻)　連槍為¶
橋　縛槍為梯(通鑑宋紀曰蒙古主駐軍魚兒濼遣三/哥巴圗帥萬騎自西夏趨京兆以攻金)¶
(潼關不能下乃由嵩山小路趨汝州遇山磵輒以鐵槍/相鎖連接為橋以渡遂赴汴京  金史巴薩傳巴薩攻)¶
(衞州猝無攻具縛槍為雲梯州人/知不能攻守益嚴凡攻三日不克)　削檳榔木　挾大¶
竹筒(星槎勝覽曰暹羅國人削檳榔木為摽鎗其弇州/史料曰沐英鎮雲南麓川宣慰思倫發聚  衆來)¶
<pb:KR3k0055_WYG_229-32a>¶
(寇象皆披甲負戰僂四周若欄楯挾大/竹為筒於兩傍筒置短鎗十餘以摽我)¶
　　槍四¶
増杖折槍歸營(通鑑唐紀曰郭子儀李光弼與史思明/戰於嘉山大破之斬首四萬級捕虜千)¶
(餘人思明墜馬露髻跣足步走至暮/杖折槍歸營奔於博陵弼就圍之)　垂雙拂為號(八/編)¶
(𩔖纂曰李全置酒髙會平山堂有堡塞候卒識其槍垂/雙拂為號以報趙范范喜謂葵曰此賊勇而輕若果出)¶
(必成/擒矣)　梨花槍(又曰李全妻楊氏諭鄭衍徳等曰二十/年梨花槍天下無敵手今事勢巳去撐)¶
(住不/行)　銀槍金槍(北轅錄曰金主設朝外廊皆銀槍左/掖門入皆金槍人依一柱以立焉)¶
　泉隨鎗湧(星槎勝覽曰𤓰哇國海灘有水一泓甘可/飲稱為聖水元時使將史弼髙興征其國)¶
<pb:KR3k0055_WYG_229-32b>¶
(經月不下舟中乏水糧盡二將拜天祝曰奉天伐蠻若/天與我水即生不與即死遂插鎗醎苦海中其泉隨鎗)¶
(湧起水味甘甜衆軍汲而飲之乃令曰/天賜助我可力戰也兵威由是大振)　兩頭著刃(兵/畧)¶
(纂聞曰孔侍郎鏞撫貴州時貴清平衞所部有曰溪刺/者溪多智數善為兵刺膂力絶人能破三重甲持二丈)¶
(槍兩頭著刃以槍㸃地躍而起輒三五丈飛行稠人之/上以戰若一二丈川澗跨越之如溝澮後鏞皆以計擒)¶
(之/)　撾簡附兵諫(通鑑五代紀曰淮南節度使楊渥忌/張顥徐温欲誅之丙戌渥晨視事顥)¶
(温帥牙兵二百露刃直入庭中數渥親信十餘人之罪/曳下以鐵撾擊殺之謂之兵諫諸將不與之同者顥温)¶
(梢以法誅之於是軍政/悉歸二人渥不能制)　鐵簡萬户(金史曰烏延察喇/勇果無敵左右手)¶
(持兩鐵簡簡重數十/斤人號為鐡簡萬户)¶
<pb:KR3k0055_WYG_229-33a>¶
　　槍五¶
増詩唐杜甫詩曰苔卧緑沈槍　明唐順之楊教師鎗¶
歌曰老楊自是關東客短衣長軀棗紅面千里隨身丈¶
八矛到處尋人鬭輕健謂余儒生頗好武一揖滚滚發¶
雄辯坐驚平地起波濤蠕蠕龍蛇手中現撥開雙龍分¶
海嬉攅簇兩蛇合穴戰爭先儘教使機關縮退誰知賣¶
破綻目上中睂(左傳/事)猶自哂綿中褁鐵那能見滿身護¶
著不通風百步攛來激流電飛上落下九㸃丸放去收¶
<pb:KR3k0055_WYG_229-33b>¶
回一條線問君何為技至此使我馮軒神□眩荅言少¶
小傳授時五步七步畫地踐邇來操弄三十年渾身化¶
作枯樹簳心却忘手手忘鎗眼前只見天花旋乃知熟¶
處是通神解牛斫輪安足羡因君亦解草書訣君鎗豈¶
讓公孫劒¶
　　棒一¶
増太公六韜曰方首鐵棓維朌重十二斤柄長五尺以¶
上千二百枚一名天棓　崔豹古今注曰車輻棒也漢¶
<pb:KR3k0055_WYG_229-34a>¶
朝執金吾金吾亦棒也以銅為之黄金塗兩末謂為金¶
吾御史大夫司隸校尉亦得執焉御史校尉郡守都尉¶
縣長之𩔖皆以木為吾焉用以夾車故謂之車輻一曰¶
形似輻故謂之車輻也　抱朴子曰余願世人改其無¶
檢之行除其驕簡之失則趙勝之門無去客黄祖之棒¶
無所用矣　晉宣帝教曰當教諸圍上守者皆作棒人¶
一枚輕重長短者各各可守皆當頭施紉挂臂賊破死¶
在旦夕邂逅衝突圍當以棓棓之¶
<pb:KR3k0055_WYG_229-34b>¶
　　棒二¶
増通鑑唐紀曰顔慶復大破蠻軍殺二千餘人蜀民數¶
千人爭操芟刀白棓以助官軍呼聲震野　拊膝録曰¶
楊本者處州人初為太學生精於遁法靖難師起招募¶
才畧之士本應募起家時吳王撫軍一日本請吳王出¶
觀兵及登將臺見大水淼茫平階而一軍不見曰此水¶
遁也及帥師北向本嘗持一鐵棒重三十斤臨陣馳突¶
北軍披靡不敢前遂大破之授錦衣衞鎮撫蓋自南北¶
<pb:KR3k0055_WYG_229-35a>¶
交戰惟平保兒與本有功他將皆敗¶
　　棒三¶
原造五色　長五尺(曹瞞别傳云太祖初入尉廨繕治/四門造五色棒懸門左右各十餘)¶
(枚有犯禁者不避豪強/皆棒殺之  下詳棒一)　乃用白棒　輒加白棒(抱朴/子曰)¶
(吳遣賀將軍討山賊賊中有善禁者每交戰官軍刀不/能傷將軍乃多用白木棒擊之禁不能行  沈約宋書)¶
(云後廢帝常著小袴褶未嘗服衣冠或有忤意輒加以/虐刑有白棒數十枚各有名號鍼錐鑿鋸之徒不離左)¶
(右嘗以鐵/椎椎人)　棒殺外兵　棒殺豪強(魏志鍾會傳云胡/烈紿語親兵及疏)¶
(與其子曰丘建密說消息已作大坑白棒數千欲悉呼/外兵入將以次棒殺投坑中諸牙門親兵亦咸說此語)¶
<pb:KR3k0055_WYG_229-35b>¶
(一夜傳相告皆徧衆遂/爭赴殺會  下見前)　増執棒趨報　持棒大呼(三/楚)¶
(新録曰長沙衆軍迎馬殷為主值夜殷甚疑懼欲拒不/行將曉忽覩一人黑色而貌甚偉執大棒鞠躬趨報曰)¶
(軍國内外平安俄而不見由是殷以為嘉兆心始安不/北史王羆傳曰齊神武遣韓軌宵濟華州襲王羆羆)¶
(覺比曉軌衆巳乘梯入城羆尚卧未起聞閣外匈匈有/聲便袒身露髻徒跣持一白棒大呼而詬曰老羆當道)¶
(卧貉子那敢/過敵見驚退)¶
　　棒四¶
増金吾白梃如雨(通鑑唐紀曰𤣥宗御五鳳樓酺宴觀/者諠溢樂不得奏金吾白梃如雨不)¶
(能/遏)　人持一巨梃自防(又宋紀曰种師道次白溝遼人/譟而前擊敗師道前軍統制楊)¶
<pb:KR3k0055_WYG_229-36a>¶
(可世於蘭溝甸士卒多傷師道先/令人持一巨梃自防賴以不大敗)¶
　　棒五¶
増表魏髙堂隆陳災異表曰石氏星占曰天棓五五星¶
之杖也主撾棓亂兵客星彗茀干犯棓兵大起二年消¶
復之宜罷省百役勿使士卒怨於勤苦而為亂足其廩¶
食度可勞然後用之則士卒安而無亂兵矣¶
　　椎一¶
増太公六韜曰方首鐵槌重八斤柄長五尺以上千二¶
<pb:KR3k0055_WYG_229-36b>¶
百枚一名天槌敗步騎羣寇　又曰㭬杙大槌重五斤¶
柄長二尺以上百二十具¶
　　椎二¶
増漢書淮南王傳曰淮南厲王長髙帝少子也常心怨¶
辟陽侯孝文時入朝乃往請辟陽侯辟陽侯出見之即¶
自袖金椎椎之命從者刑之　唐書嚴武傳曰武幼豪¶
爽母裴不為挺之所荅獨厚其妾英武始八歲怪問其¶
母母語之故武奮然以鐵鎚就英寢碎其首左右驚白¶
<pb:KR3k0055_WYG_229-37a>¶
挺之曰郎戲殺英武辭曰安有大臣厚妾而薄妻者兒¶
故殺之非戲也父奇之曰真嚴挺之子　通鑑宋紀曰¶
殿前都指揮使韓震復如賈似道之議請帝遷都陳宜¶
中欲示已非似道黨乃召震計事伏壯士袖鐵椎擊殺¶
之　說海遼志曰契丹好以銅及石為槌以擊兔¶
　　椎三¶
増擊脛　碎腦(通鑑唐紀曰僧圓淨謀反圓淨時八十/餘捕者既得之奮鎚擊其脛不能折)¶
(又元紀曰益都王著因人心憤怨阿哈瑪特宻鑄大銅鎚/與妖人髙和尚謀擊殺之時皇太子從帝如上都而阿)¶
<pb:KR3k0055_WYG_229-37b>¶
(哈瑪特留守京師著以太子素惡其姦乃遣二西僧至中/書詐稱皇太子還都作佛事復矯太子令俾樞密副使)¶
(張易發兵夜會東宫易不察遽以兵往既而省中遣使/出迎悉為偽太子所殺奪其馬入建徳門夜二鼓至東)¶
(宫前立馬呼省官至前責阿哈瑪特數/語著即率去以所袖銅鎚碎其腦)　誤中副車　椎¶
殺晉鄙(漢書張良傳曰良為韓報讐得力士為鐵椎重/百二十斤擊始皇博浪沙中誤中副車  史記)¶
(信陵君傳曰朱亥袖四/十斤鐵椎椎殺晉鄙)¶
　　椎四¶
増盧鼓椎(金史約赫徳傳曰約赫徳屢敗宋兵威震淮/泗好用鼓椎擊人世呼曰盧鼔椎其名可以)¶
(怖兒啼大槩如呼麻胡云有/子名和爾和世目曰小鼓椎)¶
<pb:KR3k0055_WYG_229-38a>¶
　　椎五¶
増詩唐李白詩曰子房未虎嘯破産不為家滄海得壯¶
士椎秦博浪沙報韓雖不成天地皆震動潛匿遊下邳¶
豈曰非智勇¶
増銘山房隨筆翰林學士王文炳鐵椎銘曰朱亥貢金¶
張良受之合以忠義鍛成此鎚銅山可破鎚不可缺金¶
埒可碎鎚不可折噫亂臣滔滔四海嗷嗷長蛇其毒封¶
豕其饕上帝憤之以鎚畀著(著王千/户名也)鎚不自奮假手於¶
<pb:KR3k0055_WYG_229-38b>¶
汝數未莫先時來敢後曽是一揮元兇碎首匪鎚之重¶
唯人之勇匪鎚之功唯人之忠長僅數尺重纔數斤物¶
小用大策此奇&KR0564;鎚在人亡再用者誰藏之武庫永鎮¶
姦回¶
　　枚一¶
増詩曰制彼裳衣勿士行枚　海録碎事曰銜枚止言¶
語諠囂也周官有銜枚氏狀如箸横銜之繣絜於項繣¶
者結礙也絜繞也蓋為結紐而繞項也(繣音獲/絜音頡)¶
<pb:KR3k0055_WYG_229-39a>¶
　　枚二¶
増史記曰項梁率師攻秦秦使章邯距梁章夜銜枚擊¶
楚殺項梁　後漢書吳漢傳曰漢伐蜀與劉尚分營於¶
江南江北戰不利於是享士秣馬閉營三日不出乃多¶
樹幡旗使煙火不絶夜銜枚引兵與劉尚合軍遂大破¶
之　陸賈楚漢春秋曰髙祖向咸陽南趣宛宛堅守不¶
下乃匿其旌旗人銜枚馬束口龍舉而翼奮雞未鳴圍¶
宛城三匝宛城降　梁祚國統曰孫權嘗賜甘寧酒米¶
<pb:KR3k0055_WYG_229-39b>¶
寧以米賜帳下乃以銀碗酌酒自飲次與其都督次酌¶
其兵命銜枚出斫敵　王隠晉書曰母丘儉文欽反遣¶
鄧艾進屯樂嘉欽果夜銜枚襲艾等昧爽至於城下¶
又曰王浚都督幽州諸軍事成都王使和演發兵殺浚¶
單于以演謀告浚州府逼近銜枚密嚴夜與單于圍演¶
演持白旛請降　孫嚴宋書曰柳元景總軍北討元景¶
至𢎞農營於開方口衆軍並造陜下元景遣軍副柳元¶
怙簡步騎二千一宿而至遂合戰元怙悉偃旗鼓士馬¶
<pb:KR3k0055_WYG_229-40a>¶
皆銜枚潛師伏甲而進既出賊不意虜衆大駭　唐書¶
王雄誕傳曰李子通敗輔公祏乘勝追之反為所擠士¶
皆走壁雄誕獨提私卒數百銜枚夜往乘風火之子通¶
大敗　又王晙傳曰薛訥至武階距大來谷二十里賊¶
陣兩軍間亘一舍而近晙往迎訥夜使壯士銜枚鏖突¶
賊駭引去¶
　　枚三¶
増遣三校　上西山(漢書趙充國傳曰充國擊西羌至/金城須兵滿萬騎欲渡河恐為虜)¶
<pb:KR3k0055_WYG_229-40b>¶
(所遮即夜遣三校銜枚先渡渡輒營陣會明畢遂以次/盡渡  後漢書段熲傳曰羌衆潰東奔射虎谷熲規一)¶
(舉滅之乃遣千人於西縣結木為柵廣二十步長四十/里遮之分遣田晏夏育等將七千人銜枚夜上西山結)¶
(營穿塹去賊一里許又遣司馬張/愷等將三千人上東山賊乃覺之)　銜枚泝江　銜枚¶
渡河(國語曰吳王起師軍於江北越王軍於江南越王/乃令左軍銜枚泝江五里以須亦令右軍踰江五)¶
(里以須夜中乃令涉江鳴鼓中水以須越王以其中軍/私率六千人銜枚以襲攻之吳師大北  通鑑宋紀曰)¶
(李成聞王進敗自引兵十餘萬來岳飛遇成於樓子莊/大破之追斬進遂復筠州成復以十萬衆與張俊夾河)¶
(而營楊沂中夜銜枚渡河與俊夾攻成又/大敗俊乘勝追至江州成勢迫絶江而去)　銜枚先登¶
　銜枚夜出(王智深宋書曰劉誕作亂孝武帝使沈攸/之等伐之於是龍驤將軍卜天生推車塞)¶
<pb:KR3k0055_WYG_229-41a>¶
(塹率敢死數百人銜枚先登付習鑿齒漢晉陽秋曰初/魏軍始入蜀劉禪分二千人  羅獻留守呉聞蜀敗遂)¶
(起兵遣盛憲謝詢等水陸並到說獻以合從之計獻謂/諸將曰今據孤城百姓無主呉人因釁公敢西過宜一)¶
(決戰以示衆心遂/銜枚夜出擊破憲)¶
　　枚四¶
増折竹為&KR1127;(通鑑宋紀曰劉錡遣驍將閻充募壯士五/百夜斫敵營是夕天欲雨電光四起見敵)¶
(輒殲之金兵退十五里錡復募百人往或請銜枚錡笑/曰無以枚也命折竹為&KR1127;如市井兒以為戲者人持一)¶
(以為號直犯金營電所燭則皆奮擊電止則匿不動敵/衆大亂百人者聞吹&KR1127;聲即聚金人益不能測終夜自)¶
(戰積尸/盈野)¶
<pb:KR3k0055_WYG_229-41b>¶
　　鉤鑲一¶
原釋名曰鉤鑲兩頭曰鉤中央曰鑲或推鑲或鉤引用¶
之之宜也　増字彚曰古兵有鉤有鑲引來曰鉤推去¶
曰鑲　莊子曰曲者中鉤¶
　　鉤鑲二¶
増瑞應圖曰湯都於亳有神人牽白狼口銜銅鉤入湯¶
庭¶
　　鉤鑲三¶
<pb:KR3k0055_WYG_229-42a>¶
　原蜀鉤　吳鉤(魏文帝與王朗書曰丕不愛江漢之珠/而愛巴蜀之鉤此言難得之貴寳不若)¶
　(易得之賤物器吳都賦曰家有鶴膝户有犀/渠軍容蓄用  械兼儲呉鉤越棘純鉤湛盧)¶
　　　鉤鑲四¶
　原蚩尤辟兵(東觀漢記詔令賜鄧/遵蚩尤辟兵鉤一)　殺子成鉤(吳越春/秋云闔)¶
　(閭作金鉤曰能善為鉤者賞之百金有人貪賞重殺其/兩子以血釁金遂成二鉤獻之而詣宫門求賞王曰為)¶
　(鉤者多而子獨求賞何以異作者曰吾作鉤貪王之賞/殺吾二子以成兩鉤是以與衆異其人向鉤而哭呼其)¶
　(兩子名曰吳鴻扈稽我在此聲未絶而兩/鉤俱飛著父之胸吳王大驚乃賞之百金)¶
　¶
<pb:KR3k0055_WYG_229-42b>¶
　¶
　¶
　¶
　¶
　¶
　¶
　¶
御定淵鑑𩔖函卷二百二十四¶
