# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.465922
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷十
<pb:KR3k0055_WYG_015-1a>¶
　欽定四庫全書¶
御定淵鑑𩔖函卷十¶
　　天部十(露/)　(霜/)　(霧/)¶
　　　露一¶
　増釋名曰露慮也覆慮物也　原說文曰露潤澤也從¶
　雨路聲　毛詩曰零露溥兮　増又曰野有蔓草零露¶
　瀼瀼　又曰蒹葭蒼蒼白露為霜　禮記曰季冬行秋¶
　令則露早降　又曰孟秋之月涼風至白露降　又曰¶
<pb:KR3k0055_WYG_015-1b>¶
　天不愛其道故天降甘露　原大戴禮曰露陰陽之氣¶
　也夫陰氣勝凝為霜雪陽氣勝則散為雨露　廣雅曰¶
　湒湒瀼瀼湛湛泥泥露貌也　五經通義曰和氣津液¶
　凝為露露從地生　増易通卦騐曰立秋白露下　詩¶
　含神霧曰陽氣終白露為霜　禮斗威儀曰君治政則¶
　軒轅之精散為甘露　春秋繁露曰恩及于物順于人¶
　而甘露降　春秋元命苞曰陰陽散為露　原晉中興¶
　書曰耆老得敬則松栢受甘露尊賢愛老不失細微則¶
<pb:KR3k0055_WYG_015-2a>¶
竹葦受甘露　晉中興徴祥說曰王者德至天氣感而¶
甘露降郡縣甘露七十降譙降盱眙方七十五畝　増¶
宋書曰榮露騰軒蕭雲掩閣　原鶡冠子曰聖人之德¶
上及太清下及太寧中及萬靈則膏露下　抱朴子曰¶
何以知天上不有甘露之淵須太平而灑之地中不有¶
醴泉之源待有道而湧之邪　呂氏春秋曰甘露時雨¶
不私一物　孫氏瑞應圖曰甘露者神露之精也其味¶
甘王者和風茂則甘露降于草木一本曰食之令人壽¶
<pb:KR3k0055_WYG_015-2b>¶
　又曰露色濃為甘露王者施德惠則甘露降其草木¶
露之異者有朱露丹露元露青露黄露　増又曰甘露¶
者美露也神靈之精仁瑞之澤其凝如脂其甘如飴一¶
名膏露一名天酒　又曰王者德至於天和氣感則甘¶
露降於松栢　原白虎通曰甘露美露也降則物無不¶
盛　又曰露者霜之始寒則變為霜　論衡曰儒者論¶
甘露言其味甘必然也若甘雨霽而物翳者謂之甘雨¶
則水味之甘也　増又曰甘露味如飴王者太平之應¶
<pb:KR3k0055_WYG_015-3a>¶
則降　地鏡圖曰視山川多露無霜其下有美玉　楚¶
辭曰朝飲木蘭之墜露夕餐秋菊之落英　張衡奏事¶
曰飛塵増山霧露助海　束晳集曰薄冰凝池非宗廟¶
之寳零露垂林非綴冕之飾　張載羽扇賦曰濯以芝¶
露¶
　　露二¶
増古史考曰太古之初民吮露精食草木實　拾遺記¶
曰髙辛時丹丘之國獻瑪瑙甕以盛甘露甕至堯時猶¶
<pb:KR3k0055_WYG_015-3b>¶
存甘露在其中盈而不竭謂之寳露以頒賜羣臣至舜¶
時露已漸減舜遷寳甕于衡山之上故衡山之岳有寳¶
露壇舜于壇下起月館以望夕月舜南廵至衡山百辟¶
羣后皆得露泉之賜時有雲氣生于甘露壇又遷寳甕¶
于零陵之上　神異經曰黄父以霧露為漿　原漢書¶
曰元康元年甘露降未央宫大赦以甘露連降改年為¶
甘露　増又曰平帝永平十七年自春迄夏多甘露降¶
謁元陵太常丞上言陵樹葉上有甘露令百官採之¶
<pb:KR3k0055_WYG_015-4a>¶
又曰成帝&KR0273;河東祠后土甘露降京師　原漢武故事¶
曰承露盤仙人掌擎玉盤為取雲表之露　三輔故事¶
曰漢武帝以銅作承露盤髙二十丈大十圍上有仙人¶
掌承露和玉屑飲以求仙也　洞㝠記曰東方朔遊吉¶
雲之地漢武帝問朔曰何名吉雲曰其國俗常以雲氣¶
占吉凶若吉樂之事則滿室雲起五色照著於草樹皆¶
成五色露露味甘帝曰吉雲五色露可以得否朔乃東¶
走至夕而還得元黄青露盛之琉璃器以授武帝帝徧¶
<pb:KR3k0055_WYG_015-4b>¶
賜羣臣得露嘗者老者皆少疾病皆愈　古今注曰光¶
武建武十二年甘露下日南朱提積四十五日　東觀¶
漢記曰明帝夜夣見先帝太后覺悲不能寐明旦上陵¶
樹葉有甘露上令百官採之　謝承後漢書曰呉郡陸¶
閎為潁川太守致鳯皇甘露之瑞　又曰呉郡沈豐為¶
零陵太守到官一年甘露降泉陵洮陽五縣流被山林¶
膏潤草木　又曰山陽百里嵩為濟南相甘露降於郡¶
安帝嘉之徴拜大鴻臚　又曰百里嵩為徐州刺史甘¶
<pb:KR3k0055_WYG_015-5a>¶
露再降廳事前樹　増汝南先賢傳曰新蔡鄭敬都尉¶
髙懿廳前槐樹有白露𩔖甘露懿問掾屬皆言是甘露¶
敬曰明府徳政未致甘露但樹汁耳懿不恱稱疾而去¶
　原魏略曰文帝欲受禪郡國奏甘露二十七降　増¶
述異記曰呉猛將子弟登廬山過石梁見一老坐桂樹¶
下以玊盃承甘露與猛　宋書曰孝武元嘉中甘露頻¶
降狀如細雪　又符瑞志曰江夏王義恭上嘉禾甘露¶
頌云蘭林甫樹嘉露頻流　又曰元嘉二十七年四月¶
<pb:KR3k0055_WYG_015-5b>¶
豫章南昌戊午午時天氣晴明有彩霧映覆郡邑甘露¶
又自雲降太守劉思考以上聞　後魏書曰崔鴻字彦¶
鸞光子也領郎中以父憂解任甘露降其廬前樹世宗¶
以本官徴鴻四年復有甘露降于京兆宅之庭樹　北¶
史曰武定六年甘露降宫闕文武同賀魏帝令羣臣各¶
言德績感致所由崔昂曰吉凶兩門不由符瑞故桑雉¶
之戒實啟中興小鳥孕大未聞福感所願雖休勿休允¶
答天意帝為斂容　隋書曰李德饒趙郡柏鄉人也性¶
<pb:KR3k0055_WYG_015-6a>¶
至孝丁父憂單縗徒跣甘露降其樹白鳩巢其廬　唐¶
書曰柳宗元得韓愈所寄詩先以薔薇露盥手然後讀¶
　又曰李懸為貝州刺史甘露遍庭樹其邑人曰美政¶
所致　又曰林攢貞元初為福唐尉聞母病棄官還母¶
亡自埏甓作塜廬其右有白鳥來甘露降觀察使李若¶
初遣官屬騐實㑹露晞里人失色攢哭曰天所降露禍¶
我耶俄而露復集鳥亦廻翔詔作二闕于墓前時號闕¶
下林家　明興雜記曰洪武八年乙卯十一月甘露降¶
<pb:KR3k0055_WYG_015-6b>¶
于圓丘松上懸垂上下瑩若凝脂採而食之其甘如飴¶
上詣齋宫省視之語從臣共採食之先是四年降于鍾¶
山沾潤草木五年六月仍降如前劉基因作頌以獻至¶
是復降皆帝德之黙兆也　原山海經曰軒丘鳯卵民¶
食之甘露民飲之　增又曰諸沃之野摇山之民甘露¶
是飲不壽者八百歲　神異經曰西北海外有人日飲¶
天酒五斗張華注云天酒甘露也　洞冥記曰勒畢國¶
人長三寸有翼善言語戲笑因名語國飲丹露為漿丹¶
<pb:KR3k0055_WYG_015-7a>¶
露者日初出有露汁如珠也　列星圖曰天乳一星在¶
氐北主甘露占明潤則甘露降不然則否也　湘潭記¶
曰庶潭露皆染紅　拾遺記曰崑崙山有甘露濛濛似¶
霧著草木則滴瀝如珠亦有朱露望之色如丹著木石¶
赭然如朱雪洒焉以瑶器承之如粘人君有盛德則下¶
焉¶
　　露三¶
原玉杯　瓊爵(上詳露二甘曹植魏德論曰元德洞幽/飛化上承  露以降蜜淳冰凝觀陽弗)¶
<pb:KR3k0055_WYG_015-7b>¶
(晞瓊爵是承獻之/帝朝以明聖徴)　晨降　宵零(楚辭曰鑿山楹而為/室兮下被衣于水渚)¶
(霧露濛濛其晨降兮雲依扉而承宇於班固/典引曰甘露宵零於豐草三足軒翥  茂樹)　潤草¶
垂木(春秋元命苞曰霜以殺木露以潤草凝續晉陽/秋曰隋郡上甘露降攝陽縣垂木露  十餘里)¶
在棘　被蘭(毛詩曰湛湛露斯在彼杞棘顯允君子莫/不令德  阮籍詠懐詩曰清露被蘭臯)¶
　三危　五色(上詳色紫注遊下詳洞/冥記東方朔  吉雲注)　脂凝　蜜淳¶
(何法盛晉中興書曰甘露者仁澤也/其凝如脂其美如飴  下詳瓊爵注)　蛇游　龜飲¶
(說苑曰騰蛇游於霧露乘於風行非千里不止寸洞冥/記曰元封二年數遏國獻能言龜一頸長尺二  東方)¶
(朔曰唯承桂/露以飲之)　鶴警　蟬鳴(周處風土記曰白鶴性警/至八月白露降流於草葉)¶
<pb:KR3k0055_WYG_015-8a>¶
(上滴滴有聲即鳴子劉向說苑曰呉王欲伐荆敢有諫/者死舎人有少孺  者欲諫懐丸操彈于後園露霑其)¶
(衣如是三朝呉王曰子來何露霑其衣如此對曰園中/有樹其上有蟬蟬居髙悲鳴飲露不知螳螂在其後云)¶
(云詳/蟬)　金掌　銅盤(後漢班固西都賦曰抗仙掌以承/露擢䨇立之金莖  曹植承露盤)¶
(銘曰大形見者莫如髙物不朽者莫如金氣之清者莫/如露盛之安者莫如盤乃詔有司鑄銅建承露盤于芳)¶
(林/園)　漢宫　魏殿(漢書宣帝詔曰乃者鳯皇集太山陳/留甘露降未央宫其赦天下  下見)¶
(魏明/帝詔)　助海　濬江(上詳張衡奏事塵傳咸詩曰/零露濬江海飛  崇山岳)　託¶
桐　晞薤(蘓子曰夫人生一世若朝露之託桐葉耳其/與幾何  古今注曰薤露哀歌也言人命如)¶
(薤上之露易晞露晞明朝/更復落人死一去何時歸)　陰液　陽晞(蔡邕月令章/句云露者陰)¶
<pb:KR3k0055_WYG_015-8b>¶
(液也釋為露結為霜晞詩/云湛湛露斯匪陽不)　成池　取月(拾遺記云香/露滴瀝下流)¶
(成池月淮南子云方諸取/露于  注云方諸月燧也)　增天酒　神漿(上詳露二/  隋盧思)¶
(道賀表云/神漿可挹)　綴冕　騰文(上詳露一束晳集云景江淹/别賦曰日出天而耀  露下)¶
(地而/騰文)　授帝　賜臣(上詳露二洞冥記遊陳紀云大元/七年甘露降于樂  苑駕幸苑採)¶
(甘露以賜/羣臣焉)　聚荷　綴柳(唐李義山詩云聚荷/凝翠玉綴柳訝垂旒)　一滴¶
　三霄(韋蘓州詩云秋荷一滴露清夜墜元天夜李義/山詩云仙人掌冷三霄露玉女&KR0420;虛五  風)¶
　縈蘭　綴菊(王介甫詩云紆縈蘭/葉小㸃綴菊叢輕)　凝花　綴葉(唐/温)¶
(嶠詩云凝花珠錯/落綴葉碧玲瓏)¶
<pb:KR3k0055_WYG_015-9a>¶
　　露四¶
原春為(徐整長歴云北斗當/崑崙氣運春夏為露)朝飲(楚詞詳/露一)　垂林(詳露/一束)¶
(晳/集)下地(詳露三/騰文)　沾衣(呉越春秋云子胥諫呉王王怒/暮歸舉衣出宫宫中羣臣皆曰)¶
(天無霖雨宫中無泥露相君舉衣行髙何為子胥曰吾/以越諫王王心迷不聽吾言宫中生草棘霧露沾我衣)¶
(羣臣聞之/莫不悲傷)承囊(齊諧記云𢎞農鄧紹入華山採藥見一/童子執五綵囊承栢葉上露皆如珠滿)¶
(囊問之曰赤松先生取/以明目言終便失所在)　明目(述征記云八月一日作/五明囊盛取百草頭露)¶
(洗目/目明)潤形(應㻛車渠盌銘云/浸瓊露以潤形)　膏露(天不愛其道/故天降膏露)寒露¶
(陸機詩云寒露垂/鮮澤明月耀其輝)　立秋降(范子云立夏九十一日立/秋凉風行白露降萬物結)¶
<pb:KR3k0055_WYG_015-9b>¶
(實/)夙夜行(詩云厭浥行露豈/不夙夜謂行多露)　增蕃使獻(五代史云蕃/使蒲阿散以)¶
(薔薇露十/五瓶獻)皇甫嘗(晉史云皇甫謐幼時有甘露/降柳上謐每食之謂蜜也)　原天¶
地相合(老子云天地相合以降/甘露人莫之令而自均)雨露既濡(禮曰春雨露/既濡君子履)¶
(之必有怵/惕之心)　降于五日(月令云後五/日白露降)滋彼三秋(中秋乃/露滋)¶
　霑彼菅茅(詩英英白露霑彼菅茅按今/經文英英白雲露彼菅茅)託於桐葉(蘓/子)¶
　色紫色丹(吕氏春秋伊尹說湯曰水之美者三危之/露和之美者揭雩之露其色紫拾遺記曰)¶
(崑崙山有甘露望之色如丹著木石則皎然/如霜雪寳器承之如飴人君有聖德則下)降陵降郡¶
(范&KR0110;後漢書曰明帝永平十七年甘露降于原陵又/曰桓帝永康元年秋八月魏郡言嘉禾生甘露降)¶
<pb:KR3k0055_WYG_015-10a>¶
增炎帝香露(拾遺記曰炎帝始百榖滋阜神芝發其異/色靈苖擢其嘉穎陸地丹蕖駢生如蓋香)¶
(露滴瀝下/流成池)卿雲玉露(南史曰齊武帝/紀云卿雲玉露)　赤松眀目(詳上/承囊)¶
(注/)太眞潤肺(楊太眞吸花/露以潤肺)　夜侵羅襪(李白詩云玉堦/生白露夜乆侵)¶
(羅/襪)　露白如玉(又云秋露白如/玉團團下庭綠)　降未央宫(詳露/二)　降¶
仁壽殿(詳露/五)　降樂逰園(詳露/二)　行露聽訟(詳上夙/夜行注)¶
湛露燕侯(詳露三/陽晞注)　&KR0058;侯中露(說苑云&KR0058;侯失國乆寓/于衛衛不救其臣勸之)¶
(歸而作/中露也)　飲上池水(說苑曰桑君出懐中藥與扁鵲飲/以上池之水未至地承取竹木上)¶
(露/水)　南海菵露(王氏彚苑云南海郡有菵毒/草其草上露人觸之肉即爛)　武則露¶
<pb:KR3k0055_WYG_015-10b>¶
布　文則露沈(春秋佐助期云云宋均注曰甘露降/其國布散者人尚武沈重者人尚文)¶
祥符賜歌(天中記曰祥符九年十一月五日賜玉清昭/應宫甘露歌曰名神漿稱天酒考祥圖兮嘉)¶
(應之首降仁壽兮零未/央觀舊史兮太平之祥)　原潤玉　垂珠　若脂之潔¶
　如醴之甘　散而為露　結以成霜　德動皇天¶
瑞呈甘露　詩人夙行興厭浥之詠　君子春履有怵¶
惕之心　表至德之馨且因宵降　含孔甘之味不待¶
秋凝¶
　　露五¶
<pb:KR3k0055_WYG_015-11a>¶
原詩北齊邢子才應詔甘露詩曰膏露且漸洽凝液汭¶
旍旗草木盡霑被玉散復珠霏誰謂穹昊逺道合若應¶
機　梁劉憺驚早露詩曰九畹凝芳葉百草瑩新珠盈¶
荷雖不潤拂竹竟難枯　梁顧煊賦得露詩曰飛空猶¶
藴狀集物始呈華委黄病秋筍厭浥長春芽非唯溥蔓¶
草頗亦變蒹葭仍増江海浪&KR0147;㸃木蘭花　隋江總詠¶
採甘露應詔詩曰祥露曉氤氲上林朝晃朗千秋珠樹¶
出萬葉瓊珠長徐輪動仙駕清宴留神賞丹水波濤汎¶
<pb:KR3k0055_WYG_015-11b>¶
黄山烟霧上風亭翠斾開雲殿朱絃響徒知恩禮洽自¶
憐名實爽　唐駱賔王秋露詩曰玉關寒氣早金塘秋¶
色歸汎掌光逾淨添河滴尚微變霜凝曉液承月委圓¶
輝别有呉臺上應溼楚臣衣　董思恭詠露詩曰夜色¶
凝仙掌晨甘下帝庭不覺九秋至逺向三危零蘆渚花¶
雖白葵園葉尚青晞陽一灑惠方願益滄溟　増李嶠¶
詠露詩曰滴瀝明花苑葳蕤泫竹叢玉垂丹棘上珠湛¶
綠荷中夜警千年鶴朝零七月風願凝仙掌内長奉未¶
<pb:KR3k0055_WYG_015-12a>¶
央宫　李正封詠露詩曰霏霏靈液重雲表無聲落沾¶
樹急𤣥蟬洒池淒皓鶴流塵清逺陌飛月澄髙閣宵潤¶
玉堂簾曙貫金井索佳人比珠淚坐感紅綃薄　雍陶¶
秋露詩曰白露曖秋色月明清漏中痕沾珠箔重㸃落¶
玉盤空竹動時驚鳥莎寒暗滴&KR0393;滿園生永夜漸欲與¶
霜同　韓琮詠露詩曰長隨聖澤墮堯天濯遍幽蘭葉¶
葉鮮纔喜輕塵銷陌上已愁新月到堦前文騰要地成¶
非乆珠綴秋荷偶得圓幾處花枝抱離恨曉風殘月正¶
<pb:KR3k0055_WYG_015-12b>¶
澘然¶
原頌北齊邢子才甘露頌曰歴選列辟逖聽前聞三才¶
易統五運相君皇極攸序庶𩔖以分乃中乃敬或質或¶
文(其/一)赫矣景命蒸哉上聖大德莫名至道無競川停岳¶
路雲臨水鏡望月齊明瞻天比映(其/二)功深微禹業隆作¶
周英華内積文教外修廣輪四海提封十洲紫川北注¶
赤水南流(其/三)宸居兩楹恭已萬國聖敬日躋王猷允塞¶
禮有大成樂無慙德用天之道順地之則(其/四)政平民豫¶
<pb:KR3k0055_WYG_015-13a>¶
歲稔時和九功惟叙九叙惟歌風輪蹍漢毛舟沈河玉¶
龜出沼鳴鳯在阿(其/五)休徴屢動感極廻天流甘委素玉¶
潤氷鮮蜜房下結珠琲上懸布濩林野灑散旌旃(其/六)日¶
月已明宇宙已廓鼓缶成詠挹水為樂以為𤣥黄猶參¶
沃若取慰天壤用忘溝壑(其/七)　梁褚洊芳林園甘露頌¶
曰福以德彰慶沿業皎矧兹嘉露因祥特表翻潤星夕¶
流甘月曉竒越彫氛珍逾素鳥至道伊融大化期肇惟¶
此大化實感天眷降液丹墀飛津綺殿九服依風八荒¶
<pb:KR3k0055_WYG_015-13b>¶
改面敢述矇詞式旌舞抃¶
原詔魏明帝與東阿王詔曰昔先帝時甘露屢降於仁¶
壽殿前靈芝生芳林園中自吾建承露盤以來甘露仍¶
降芳林園仁壽殿前¶
原頌魏曹植承露盤頌序曰明帝鑄承露盤莖長十二¶
丈大十圍上盤徑四尺下盤徑五尺銅龍繞其根龍身¶
長一丈背負兩子自立於芳林園甘露仍降使王為頌¶
原表晉范汪在東陽郡表曰瑞日所統長山諸縣林中¶
<pb:KR3k0055_WYG_015-14a>¶
木葉上朝有凝露其味如蜜夕仍溜地耆老咸謂甘露¶
　隋盧思道在齊為百官賀甘露表曰竊以河榮洛變¶
授祉於勲華𤣥玉素鱗降靈於湯武其間微禽弱草改¶
狀移形夜宿朝雲呈光動色皆以照臨下土發揮帝載¶
千紀一致隔代同符伏惟陛下上總天維傍握河紀持¶
欽翼之小心纂昇平之大業萬靈翹首應三古以西廵¶
兩儀貞觀乘六氣而東指雲卿既出還聞百辟之歌河¶
清可俟實得萬人之歎而上𤣥乃顧神物洊委飛甘灑¶
<pb:KR3k0055_WYG_015-14b>¶
潤玉散珠連昔魏明仙掌竟無靈液漢武金盤空望雲¶
表豈若神漿可挹流珠九戸之前天酒自零凝照三階¶
之下斯實曠代祥符前王罕遇休矣美矣皇哉唐哉臣¶
等並邀昌運俱沐元造驟聞秘祉亟覩冥貺振鱗撫翼¶
空馳魚鳥之心瘞玉編金方待云亭之后¶
原議蔡謨答蘭臺議曰被符宣令賀甘露至不朝者天¶
雨不朝禮也今不朝則不應賀¶
原啟晉翟鏗啓庾翼述甘露曰甘露降學堂柳樹與幹¶
<pb:KR3k0055_WYG_015-15a>¶
吏共嘗味極甜宜表賀翼答曰甘露自古佳祥而頃天¶
下多故何以致此且其味尚薄未知瑞應否而近得一¶
白兎尚羸小且養之并上賜梁沈約謝賜甘露啓曰納¶
言左右徐儼宣勅垂賜法音寺松葉上甘露臣徃年經¶
見不過霑條而已時或凝結纔若輕霧未有玉聚珠聨¶
光燦若是實由積仁上通冥德下降故能委華宵極雰¶
被後凋慈㫖曲洽頒此祥賚不任欣荷謹以啓事謝以¶
聞　後梁蕭欣謝賜甘露啓曰臣欣啓某奉宣勅㫖&KR0183;¶
<pb:KR3k0055_WYG_015-15b>¶
賚便殿桃葉甘露拜受雀躍載懐鳥忭伏以聖德至大¶
和氣茂遠是以神液甘流靈滋膏被求之前代鏡諸中¶
古或降邑都尚君臣動色遐邇趨慶未有發瑞殿庭呈¶
祥翫矚視聽罕聞祥符絶代臣與奉休明曲蒙兹賜獨¶
深抃舞實百常品不任下情謹以啓事以聞¶
増賦唐白行簡五色露賦曰惟上天之陰隲至誠感通¶
靈液肇吉能分五色之異以候一時之出祥風爍乎茂¶
草瑞景晞乎朝日𤣥黄雜錯綴玉樹以相鮮丹紺交輝¶
<pb:KR3k0055_WYG_015-16a>¶
映金盤而乍失既能偶聖以呈貺寧有普天之不率飛¶
液花塢流光蕙圃青熒玉綴燦爛珠吐露藥訝仙童捧¶
來潤石疑女媧欲補花禽拂著宛如陳寳之鷄平野染¶
成煥若徐方之土當其金烏戢耀玉兎騰光夜寂空知¶
警鶴寒輕猶未為霜徒想狀天酒𩔖神漿豈辨彰施而¶
披棘尤分雜錯以沾裳滿林嶺而霞駮遍莓苔而錦章¶
自然鬱為天祚慶我皇唐何必徴勒畢之言以為國泰¶
騐吉雲之說乃辨時康嘉其風中煜爚空際浮爍綴瑶¶
<pb:KR3k0055_WYG_015-16b>¶
草以紛敷泫庭柯而照灼　又賈餗賦曰露彩呈祥厥¶
狀非一表四方之具慶故五色而俱出間朱青以騰文¶
雜𤣥黄而成質則沐聖澤者疇敢不祗被湛恩者罔有¶
不率大化式孚瑞物斯覩䆒其源兮則一分其色兮惟¶
五曖空之際若麗非煙之祥潤塊之時如啓建侯之土¶
神化無方至精宣光且見凝夫渥彩孰云晞以朝陽雖¶
有本於三危三危不得而比諒無當於五色五色不得¶
不彰豈直超絳雪掩𤣥霜空挹瀼瀼之靈氣酌湑湑之¶
<pb:KR3k0055_WYG_015-17a>¶
神漿始也結以成形自東方而轉色今也出於恊慶猶¶
上天而降康則知時在中和何物不樂超飛走而為瑞¶
與風雨而咸若不資結以金莖寧假承於瓊爵鍊石初¶
染狀媧皇之補天鴛瓦纔霑𩔖彩鳯之巢閣在漢武時¶
方朔陳詞渉吉雲之異境得五露之靈滋曷若我后綂¶
寰海之有節應天地之無私包衆瑞之備矣𨕖列辟而¶
觀之自然陰陽降祉天人合應吸沆瀣延楚客之情詠¶
厭浥動詩人之興若以彼而方此曽不得侔色而揣稱¶
<pb:KR3k0055_WYG_015-17b>¶
　唐師貞秋露如珠賦曰風入秋而方勁露如珠而正¶
團映蟾輝而廻列疑蚌剖而俱攢綴别葉之中時翻的¶
的轉衰荷之上微振珊珊虛静内瑩圓明外寒且騐目¶
前之美何殊掌上而觀懿夫寓物成規効微應節合綠¶
葵而結綠方麗耀黄菊而中黄轉澈落蒹葭之浦誠媚¶
川而可移泫庭宇之間雜照廡而何别所以未逢朝溘¶
還著夜光當助海而為深功雖至薄蒙沈泉之是棄德¶
且非凉比蟬飲之為狀與&KR0620;銜而允藏發澤之道素昭¶
<pb:KR3k0055_WYG_015-18a>¶
結霜之儀漸露咸欣遐被之德寧起暗投之怒遥瑩空¶
際思縹緲之金莖散照林中謂璀璨之瓊樹宛轉無窮¶
精明有融乍見紅蘭之内如尋赤水之中稍迷徑蔓偏¶
入園叢每祕彩於晝景何流形於夜風¶
　　霜一¶
原釋名曰霜䘮也其氣慘毒物皆喪也　說文曰&KR0034;(竹/入)¶
(反/)早霜也皚霜之白者也霜有𤣥霜紺碧霜甘霜　易¶
曰履霜堅氷陰始凝也　増禮記曰孟春行冬令則雪¶
<pb:KR3k0055_WYG_015-18b>¶
霜大摰　又曰孟冬行秋令則雪霜不時　又曰天子¶
大社必受霜露以達天地之氣也　原大戴禮曰霜陰¶
陽之氣也陰氣勝則凝而為霜　京房易傳曰誅不原¶
情其霜附木不下地不教而誅其霜反在草下　春秋¶
感精符曰霜殺伐之表季秋霜始降鷹隼撃王者順天¶
行誅以成肅殺之威若政令苛則夏下霜誅伐不行則¶
冬霜不殺草　増春秋考異郵曰四時代謝以霜收殺¶
霜之為言亡也物以終也　詩含神霧曰陽氣終白露¶
<pb:KR3k0055_WYG_015-19a>¶
為霜　原淮南子曰霜神名青女　又曰青女出以降¶
霜髙誘注云青女天神主霜雪也　増又曰芝蘭以芳¶
未嘗見霜　蔡邕月令章句曰露凝為霜　地鏡圗曰¶
視屋上瓦獨無霜其下有寳　辨命論曰嚴霜夜零蕭¶
艾與芝蘭並盡　山居記曰無養慘霜以殺根荄　古¶
艷歌辭曰秋霜白露下桑萊鬱為黄　曹植云凝霜依¶
玉除　王僧達云仲秋邊風起孤蓬捲霜垠　何瑾悲¶
秋夜辭曰霜凝條兮漼漼露霑葉兮泠泠　李長吉詩¶
<pb:KR3k0055_WYG_015-19b>¶
云呉霜㸃歸&KR0066;　白居易詩曰鴛鴦瓦冷霜華重　李¶
商隱詩云青女素娥俱耐冷月中霜裏鬭嬋娟　李白¶
詩云燕臣昔痛哭五月飛秋霜¶
　　霜二¶
増春秋考異郵曰魯僖公即位隕霜不殺草梅李實¶
又曰定公即位隕霜殺菽　漢書曰武帝元光四年隕¶
霜殺草木自是征伐四夷師出三十餘年　漢武内傳¶
曰仙家上藥有𤣥霜絳雪　唐書曰證聖元年六月睦¶
<pb:KR3k0055_WYG_015-20a>¶
州隕霜殺草呉越地燠而盛夏隕霜昔所未有　又曰¶
元和十四年四月淄青隕霜殺惡草及荆棘而不害嘉¶
榖　又曰李白遊慈恩寺寺僧捧牌乞詩白題詩曰曽¶
獻紫瓊霜　朝野僉載曰周則天時春雷始鳴記其日¶
記其數滿一百八十日霜必降鴈從北來記其日後十¶
八日霜降　春明退朝録曰宋天聖中盛冬濃霜屋瓦¶
皆成百花之狀以紙摹之如畫　原王子年拾遺記曰¶
廣延國常雨青雪氷霜之色皆如紺碧　又曰嵰州霜¶
<pb:KR3k0055_WYG_015-20b>¶
甘也　増傳竒曰裴航遇仙女樊夫人詩曰一飲瓊漿¶
百感生𤣥霜搗盡見雲英¶
　　霜三¶
原鐘鳴　駟見(山海經曰豐山有九鐘是知霜鳴郭璞/注曰霜降則鐘鳴故言知也  國語曰)¶
(駟見而霣霜霣霜而冬/裘具賈逵曰駟房星也)　陰凝　地升(上詳霜一寒五/經通義曰  氣)¶
(凝以為霜霜/從地升也)　挫物　休工(孝經援神&KR0443;曰霜以挫物/  禮記曰季秋之月霜始)¶
(降則百/工休)　封條　殺木(張衡七命曰晞三春之溢露遡/九秋之鳴飇零雪冩其根霏霜)¶
(封其條殺春秋元命苞/曰霜以  木露以潤草)　仙藥　神鑪(上詳霜二霜抱/朴子云凝  雪)¶
<pb:KR3k0055_WYG_015-21a>¶
(於神鑪採靈/芝于嵩岳)　鷹撃　豺祭(上詳霜一豺周書曰/霜降之日  乃祭獸)　増¶
殺草　成花(上詳霜二漢武紀/下詳霜二退朝録)　覆蠶　驅鴈(王子年/拾遺記)¶
(曰員嶠之山名環邱有氷蠶以霜雪覆之然後作繭其/色五彩織為文錦入水不濡以之投火經宿不燎唐堯)¶
(之代海人獻以為黼黻暗鮑照/詩云秋霜驅晚鴈春雨  成虹)　折綿　著瓦(潘子眞/詩話云)¶
(余以黄山谷霜威朝折綿風力夜冰酒之句問所從出/山谷曰勁氣方凝酒清威正折綿庾肩吾詩也後余讀)¶
(阮籍歌略曰陽和微弱陰氣竭海凍不流綿絮折乃知/折綿事始於阮籍豈山谷偶忘之耶  樂天詩一夜新)¶
(霜著/瓦輕)　綴條　壓葉(唐詩云綴條疑屑/玉壓葉訝堆塩)　疊銀　結玊¶
(鄭谷詩云瓦凍銀成疊林凝玉作團/李白詩云霜結梅梢玉陰凝竹幹寒)　原白露為　堅¶
<pb:KR3k0055_WYG_015-21b>¶
冰至(毛詩云蒹葭蒼蒼白露為霜毛萇注曰蒹葭蘆也/蒼蒼盛也白露降凝結為霜  易曰履霜堅冰至)¶
(王弼注曰始于/履霜至于堅冰)　君子履　婦功成(禮記曰霜露既降/君子履之必有悽)¶
(愴之心非其寒之謂也鄭注云以感時念親也降家語/曰霜降而婦功成嫁娶行焉王肅注曰季秋霜  嫁娶)¶
(者始/此也)　鷓鴣畏　鴻鴈飛(崔豹古今注曰鷓鴣常向日/而飛畏霜露夜栖則以樹葉)¶
(覆其背上葉五經鉤沈曰/天霜樹落  而鴻鴈南飛)　魏葛履　齊紈扇(毛詩曰/糾糾葛)¶
(屨可以履霜摻摻女手可以縫裳毛萇注曰夏葛屨冬/皮屨葛屨非可履霜也鄭元云魏俗至儉猶謂葛屨可)¶
(用履霜利其賤也皎斑婕妤怨歌/行曰新製齊紈素  潔如霜雪)　踐馬蹄　覆蠶繭¶
(莊子曰馬蹄可以踐霜雪毛可/以禦風寒  下詳上覆蠶注)　尹逐伯竒　燕繫鄒¶
<pb:KR3k0055_WYG_015-22a>¶
衍(琴操曰履霜操者伯竒之所作也伯竒者尹吉甫之/子也甫聽後妻之言疑其孝子伯竒遂逐之伯竒編)¶
(水荷而衣之采蘋花而食之清朝履霜而自傷無罪見/放逐乃援琴而鼔之作履霜操  淮南子曰鄒衍事燕)¶
(恵王盡忠左右&KR0626;之王繫之衍/仰天而哭夏五月天為之下霜)¶
　　霜四¶
原冬令(春秋考異郵云霜/者陰精冬令也)隂凝(春秋元命苞云/陰氣凝為霜)　夕結¶
(傅元正聲賦/云凝霜夕結)冬嚴(楚辭云秋既戒之以白/露冬又申之以嚴霜)　餘酸(北齊/邢子)¶
(才冬夜直史舘詩云况/乃冬之夜霜氣有餘酸)大摰(月令云雪霜/大摰詳雪)　殺菽(左傳/云霣)¶
(霜殺菽周十月今之/八月也書失時也)雪寃(鄒衍/事)　濃霜(陸機感時賦云/結濃霜於寒空)¶
<pb:KR3k0055_WYG_015-22b>¶
(凝行雨/于雲根)彫霜(顧愷之湘川賦云宵/露潤澤彫霜夜凝)　増流霜(文選云飛/霜也西北)¶
(地寒常/多流霜)　霜旻(初學記云悲/夜猿于霜旻)　霜信(詳霜三/鴈來注)　染紫(常/奉)¶
(真湘潭記云鵞管山霜可染/紫為天下冠恨無人知者)　霜靄(許洞早朝詩云霜/靄清九衢霞光照)¶
(䨇/闕)　横夜(王宏詩云青女横/霜夜神罏盛凍天)　原正月繁(詩云正月繁/霜我心憂傷)¶
九月肅(詩曰九月肅霜注云肅縮/也霜降而收縮萬物也)　成萬物(京房氣候/云成就萬)¶
(物/)殄異𩔖(陶濳詩云青松在東園衆草混/其竒晨霜殄異類卓然見髙枝)　崑崙之氣¶
(徐整長厯云北斗當崑崙之氣/運注云春夏為露秋冬為霜)殺伐之表(詳霜/一)　増魯¶
公可畏(唐史本傳曰段太尉顔魯公雖千五百歲/其英烈巖巖如嚴霜烈日可畏而仰哉)陽城¶
<pb:KR3k0055_WYG_015-23a>¶
爭嚴(卓行傳曰元德秀以德陽城以鯁峭司空/圗知命其志凛凜與秋霜爭嚴真丈夫哉)　原令¶
苛而夏降　氣勝而秋零¶
　　霜五¶
原詩梁張率詠霜詩曰駟見視乾度鐘鳴測地機秋冬¶
交代序朝霜白綏綏原野生暮靄階墀散夕霏徘徊總¶
嚴氣悵望淪清輝平䑓寒月色池水愴風威凝陰同徂¶
夜遰鴈獨歸飛縈叢亂蕪絶繁林紛已稀貞松非受令¶
芳草徒具腓　唐蘇味道詠霜詩曰金祗暮律盡玉女¶
<pb:KR3k0055_WYG_015-23b>¶
暝氣歸孕冷隨鐘徹飄華逐劒飛滯日浮寒景乘風進¶
曉威自有貞筠質寧將庶草腓　増宋楊萬里霜曉詩¶
曰荒荒痩日作秋暉稍稍微暄破曉霏只有江楓偏得¶
意夜挼霜水染紅衣　元陳子微答霜晴詩曰旭日照¶
蕭晨淒清不受塵冷光明似雪冬暖勝如春紅葉輝相¶
照黄花色愈新南忩差可愛曝背豁天真　又詩曰朝¶
暾上髙樹霧卷海天遥勁氣乘寒凝嚴威見日銷鐘清¶
出逺寺馬滑恐危橋稍逼南枝暖疎花破寂寥　馬臻¶
<pb:KR3k0055_WYG_015-24a>¶
飛霜歌曰飛霜悴百草芳蘭亦委柯縱欲努舊力奈此¶
寒風何在昔結花初豈不受春多恥隨桃李場託迹空¶
山阿四時有代謝陽豔忽已過薫蕕苦不辨一體同消¶
磨不如牡丹根密幄相遮羅¶
增賦唐崔損霜降賦曰天地之氣嚴凝為霜候髙秋於¶
玉琯體正色於金方布肅殺而順時戒節恊變化而開¶
陰闔陽激清風而增厲淨皓月而浮光驚鴻鴈之嗷嗷¶
落蒹葭之蒼蒼所以從地而升應律而降詠團扇而見¶
<pb:KR3k0055_WYG_015-24b>¶
託班姬豈恨於長門履堅冰以是階袁安欲驚於陋巷¶
原夫日次於氐月窮於戍當青女以紀候從白露以受¶
質洞庭之葉驚波豐山之鐘應律詩人可比庶欲徹於¶
玉壺大國是資亦將慙於凌室凝於地也似和光以同¶
塵凋於木也𩔖去華而取實其進也則有俟於清宵其¶
退也則見晞於旭日若乃林有擊隼野有祭豺翻繽紛¶
之稿葉宿莾蒼之枯荄烈女覩之而壯志羈人對此而¶
感懐皚皚其姿皎皎其彩既無惡於菅蒯亦何情於蘭¶
<pb:KR3k0055_WYG_015-25a>¶
&KR0581;佐昊天之有成參神功而不宰笳聲乍拂怨楊柳之¶
凄其劒鍔可封發芙蓉之厲乃國家順乾坤之德法天¶
地之制布澤和春肅物成歲申其令以敦乎風俗宣其¶
威以殄厥災沴服用有度修典禮而罔差稻熟可羞先¶
寢廟而攸祭名籍籍於憲府法稜稜於司㓂却炎蒸而¶
克叙四節淒金石而率舞百獸　又秋霜賦目長空以¶
流思偉繁霜之獨異雖變露而成形不慿雲以自致向¶
朝陽而既滅逢夜晴而又墜候暖而止乘寒則飛當鷹¶
<pb:KR3k0055_WYG_015-25b>¶
隼之始撃值鴻鴈之初歸稜稜作氣凛凛生威比齊紈¶
之顔色奪楚劒之光輝及其降池塘被原陸衰衆草落¶
羣木萎南澗之白蘋碎東籬之紫菊梧桐為之失影蕖¶
荷為之銷馥豈直若斯而已徒羙其威不妄作動隨物¶
情彫芝蘭而無怨色拂松竹而不傷榮譬大聖行刑必¶
順於時序通賢用法不害於堅貞至若蒲海之居桑河¶
之汭侵戰士之馬蹄封將軍之狐毳沾翠幕而生冷凍¶
朱旗而自脆助陽氣之肅殺壯堅冰之體勢三冬閨閣¶
<pb:KR3k0055_WYG_015-26a>¶
兮貯相思萬里關山兮苦留滯不私與已觸物而止疑¶
薄霧之初覆似輕塵之未起陵厲自然嚴凝莫擬故能¶
發揮司㓂光揚御史明忠臣之無事承君子之所履¶
　　霧一¶
原釋名曰霧冒也氣蒙冒覆地物也　増又曰昏暗之¶
時則為妖災明王聖主則為祥瑞　禮記曰仲冬行夏¶
令則其國乃旱氛霧㝠㝠　原爾雅曰地氣發天不應¶
曰霧霧謂之晦　増京房易占曰雲霧四起則時多隠¶
<pb:KR3k0055_WYG_015-26b>¶
士　原春秋元命苞曰霧陰陽之氣陰陽怒而為風亂¶
而為霧　増漢書曰三精霧塞　又曰霧者百邪之氣¶
為陰冐陽本於地而行於天　原曽子曰隂陽之氣亂¶
則霧　莊子曰騰水上溢故為霧　増抱朴子曰與善¶
人遊如行霧中雖不濡濕濳自有潤　又曰通天犀角¶
有白理如線自本徹末者以此角大霧重雲之夜置庭¶
中終不沾濡　原吕氏春秋曰冬行夏令則氛霧冥冥¶
　西京雜記曰太平之代霧不塞望浸淫被泊而已¶
<pb:KR3k0055_WYG_015-27a>¶
帝王世紀曰凡重霧三日必大雨雨未降其霧不可冒¶
行也霧有赤霧青霧白霧黄霧之異　地鏡圗曰古之¶
王者行遊諸侯其所居國國必有三日浸變而為日中¶
之霧　望氣經曰六月三日有霧歲熟　又曰十月癸¶
巳霧赤為兵青為殃　増龍魚河圗曰山有大霧十日¶
已上不除者山崩之候也　陶濳詩曰朝霞開宿霧¶
謝元暉詩曰拂霧朝青閣¶
　　霧二¶
<pb:KR3k0055_WYG_015-27b>¶
原帝王世紀曰黄帝時天大霧三日帝遊洛川之上見¶
大魚殺三牲以醮之天乃甚雨七日七夜魚流始得圗¶
書　黄帝𤣥女戰法曰黄帝與&KR0214;尤對力戰乆不勝黄¶
帝歸於泰山三日三夜天霧冥冥有一婦人人首鳥形¶
黄帝稽首再拜伏不敢起婦人曰吾所謂𤣥女者子欲¶
何問黄帝曰小子欲萬戰萬勝萬隱萬匿首當從何起¶
　増志林曰黄帝與&KR0214;尤戰於涿鹿之野&KR0214;尤作大霧¶
彌三日軍人皆惑黄帝乃令風后法斗機作指南車以¶
<pb:KR3k0055_WYG_015-28a>¶
别四方遂擒&KR0214;尤焉　拾遺記曰燕昭王七年沐胥國¶
來朝有道術人名尸羅噴水為雰霧暗數里間俄復吹¶
為疾風雰霧皆止　漢書曰袁盎諫文帝勿遷淮南王¶
恐其逢霧露病死　原又曰漢成帝五舅同日俱封五¶
侯其日黄霧四塞　増神仙傳曰淮南王聞有道術之¶
士必卑辭厚幣以致之於是八公乃徃一人能坐致風¶
雨立起雲霧　原又曰欒巴為尚書忽一日天大霧對¶
坐不相見失巴所在尋問之云其日還成都親故别時¶
<pb:KR3k0055_WYG_015-28b>¶
亦風雨晦冥　漢武内傳曰東方朔乘雲飛去仰望大¶
霧覆之不知所在　増西京雜記曰東海人黄公立興¶
雲霧坐成山海　原東觀漢記馬援謂官屬曰吾在浪¶
泊西里間賊未滅之時下潦上霧毒氣薫蒸仰視烏鳶¶
跕跕墮水中　謝承後漢書曰河南張楷字公超性好¶
道術能作五里霧時關西人裴優亦能作三里霧自以¶
不如楷徃從學之楷避不肯見　増伏候古今注曰漢¶
元帝竟寧元年大霧樹皆白　原英雄記曰曹公赤壁¶
<pb:KR3k0055_WYG_015-29a>¶
之役行至雲夢大澤中遇大霧迷失道　魏略曰劉雄¶
鳴每出行雲霧中失道不迷惑時人因謂能為雲霧¶
王隱晉書曰樂廣為尚書郎尚書令衛瓘見竒之命諸¶
子造焉曰此人之水鏡每見令人瑩然若披雲霧覩青¶
天　増又曰大寧元年黄霧四塞王敦之應也　原博¶
物志曰王肅張衡馬均昔俱冐霧行一人無恙一人病¶
一人死問其故無恙者云我飲酒病者飽食死者空腹¶
　増燕書烈祖後記曰遣侍中繆髙太子詹事劉猗賫¶
<pb:KR3k0055_WYG_015-29b>¶
傳國璽詣晉求救猗負引行數百里黄霧四塞迷荒不¶
得進乃還易取行璽始得去　唐書曰天寳間霧昏暗¶
十歩外不見人是謂晝昏　又曰大厯二年十一月紛¶
霧如雪　酉陽雜爼曰韓佽在桂州有妖賊封盈能為¶
數里霧聲言某日將攻桂州有紫氣者我必勝至日果¶
紫氣如疋帛自山亘於州城白氣直衝之紫氣遂散天¶
忽大霧至午始開散　原陳留風俗傳曰雍丘縣有祠¶
名曰夏后公祠神井能致霧　袁山松宜都山川記曰¶
<pb:KR3k0055_WYG_015-30a>¶
郡西北有丹山天晴山嶺忽有霧起廻轉如煙不過再¶
朝雨必降　抱朴子曰白霧四面圍城不出百日大兵¶
必至　増拾遺記云蓬萊山東有鬱&KR0212;國時有金霧¶
安城記云新山周圍十里樵人常聞雷聲在山下俯看¶
初霧大如扇須臾震霆彌漫敷數百里　三水小牘云¶
汝南臨汝縣廣城坡西有小山曰崆峒耆老曰若春秋¶
天景晴麗必有素霧自巖起須臾見粉蝶翔湊樓殿花¶
木數息中勢映漫不復見矣　博學記云髙麗國人呼¶
<pb:KR3k0055_WYG_015-30b>¶
霧迷為空歩障¶
　　霧三¶
原三日　五里(帝王世紀曰帝沃丁八年伊尹卒年百/有餘歲大霧三日沃丁葬以天子之禮)¶
(祀以太牢親自臨喪三年/以報大德焉  下詳霧二)　蛇遊　豹隱(韓子曰飛龍/乘雲騰蛇遊)¶
(霧雲罷霧散與螾蟻同矣子劉向列女傳曰陶荅子妻/者陶荅子大夫之妻也荅  化陶三年名譽不興家富)¶
(三倍其妻數諫曰夫子能薄而官大是謂嬰害無功而/家昌是謂積殃昔楚令尹子文之化家貧而國富福結)¶
(於子孫名垂於後代今夫子貪富務大不顧後害妾聞/南山有𤣥豹霧雨七日不下食者何也欲以澤其衣毛)¶
(而成其文章故藏以逺害今者若此皆不免後患/按藏隱也故謝朓詩云雖無𤣥豹姿終隱南山霧)　圍¶
<pb:KR3k0055_WYG_015-31a>¶
城　繞軍(上詳霧二者抱朴子曰大霧繞軍/霧之所在  其下有塞將軍之令)　煙廻¶
水溢(上詳霧二/下詳霧一)　潄水　吹沙(沈約宋書曰後漢正朝/天子臨德陽殿受朝賀)¶
(舍利從南方來戲於殿前激水化成比目魚跳躍漱水/作霧翳日  拾遺記曰平沙千里色如金細如粉風沙)¶
(起如霧亦/曰金霧)　涿野　夢澤(俱詳/霧二)　夏井　漢墳(上詳霧/二  漢)¶
(武故事曰武帝葬茂陵芳香之/氣異常積于墳埏之間如大霧)　銀山　丹嶺(湘州記/曰曲江)¶
(縣有銀山常多素/霧  下詳霧二)　乘龜　騎鹿(王烈之安城記曰縣/人有謝廪者行田歸)¶
(路中忽遇雲霧霧中有一人乘龜而行廩知神人也拜/請求隨去父曰汝無仙骨不得去也  楚辭曰使梟揚)¶
(先道兮白虎為之前後浮雲/霧而入𡨕兮騎白鹿而容與)　助海　垂天(張衡奏事/云露霧助)¶
<pb:KR3k0055_WYG_015-31b>¶
(海以潘岳登山賦云天霏/霏  &KR0183;霧水濛濛而興氣)　増帶樓　含蓋(王褒詩云/帶樓凝海)¶
(氣含霧/似浮雲)　原起半天　圍三日(李先生傳云先生名曠/南陽人劉備遣軍取先)¶
(生先生起霧半天備騎自相殺先生乃/入呉  髙祖于平城之圍大霧三日)　鄧公呼吸¶
猛獸吐潄(蘇子曰蜀鄧公呼吸成霧獻東方朔十洲記/曰漢武帝天漢中回胡國  猛獸使者曰猛)¶
(獸之出生崑崙或出𤣥圃食氣飲霧解人語當其/神也立起風雲吐潄霧露百邪迸走因名猛獸)　青¶
山青天　四塞四起(徐幹中論曰文王遇姜公於渭陽/執竿而釣文王得之灼若披雲而)¶
(見白日霍若開霧而覩青山青天詳霧二晉書四四塞/詳霧二漢書  京房妖占曰大霧君迷惑雲霧  起則)¶
(時多/隱士)　増張女得仙　韓公禱廟(清異録曰霧者金石/之盈氣也女眞張微)¶
<pb:KR3k0055_WYG_015-32a>¶
(子服霧得仙不韓退之嘗謁衡山南嶽廟其山陵有陰/雲障霧累結  散民多受害公濳心黙禱雲霧頓開民)¶
(人感/之)　劉猗負璽　張女浣衣(上詳霧二下張魯之女/浣衣于山  有白霧濛)¶
(身因而孕焉恥之自殺將死謂其婢曰我死可破腹視/之婢如其言得龍子一䨇送之漢水既而女葬于山頂)¶
(後有龍數至墓前/其墓今在褒城縣)　欒巴還蜀　李曠入呉(上詳霧二下/詳起半天注)¶
　　霧四¶
原如扇(詳霧/二)如煙(詳霧二/宜都記)　小霧(周易雜占云/土為小霧)大霧(淮/南)¶
(子曰困敦之歲歲大霧起大水出蠶稻麥昌民食三年/案困混也敦沌也言陽氣皆混沌萬物芽蘖也爾雅太)¶
(歲在子/曰困敦)　増苦霧(鮑照詩云嚴嚴苦霧寒注/殺物曰苦又匡山苦霧中)　山巾(包/賀)¶
<pb:KR3k0055_WYG_015-32b>¶
(詩曰霧是山巾/子舩為水靸鞵)　昏霧(援神契曰景龍三年十一月甲/寅日入後昏霧四塞不解經二)¶
(日乃/止)　原從地升(五經通義云陰亂/則為霧從地升也)侵陽氣(漢書云正/始中黄霧)¶
(四塞上問楊興等對/曰陰盛侵陽之氣也)　増乗霧行(蘇烈貞勸初從李靖/襲突厥頡利于磧口)¶
(為前鋒乘霧去/賊一里許霧霽)　原號天而消(宋元嘉起居注曰盱眙/王彭兄弟三人欲葬二)¶
(親值天氣旱穿井無水彭號天無計/一旦天霧消散後于竈前忽然生水)行道不惑(劉雄/鳴)¶
増霧昏十歩(見霧/二)　霧雨如泣(六帖五代郭允明謀殺/楊邠等是日霧雨如泣)¶
　原蒙昏　隱翳　如晦　髙褰(褰開/也)¶
　　霧五¶
<pb:KR3k0055_WYG_015-33a>¶
原詩梁孝元帝詠霧詩曰三晨生逺霧五里暗城闉從¶
風疑細雨映日似游塵乍若輕煙散時如佳氣新不妨¶
鳴樹鳥時蔽摘花人　又詩曰曉霧晦階前垂珠帶葉¶
邉五里浮長隰三辰晦逺天傍通似佳氣却望若飛煙¶
疎簾還復密斷岫更疑連還思逢樂廣能令雲霧褰¶
梁伏挺行舟遇早霧詩曰水霧雜山煙㝠冥不見天聽¶
猿方忖岫聞瀬始知川漁人惑澳浦行舟迷泝沿日中¶
氛靄盡空水共澄鮮　梁沈趨賦得霧詩曰窈鬱蔽園¶
<pb:KR3k0055_WYG_015-33b>¶
林依霏被軒牖睇有始疑空瞻空復如有游蛇隱遥漢¶
文豹棲南阜既殊三五輝逺望徒延首　周王褒詠霧¶
應詔詩曰七條開早陌五里闇朝氛帶樓凝海氣含蓋¶
似浮雲方從河水上預奉緑圗文　唐太宗賦得花庭¶
霧詩曰蘭氣已薫宫新橤半妝叢色含輕重霧香引去¶
來風拂樹濃舒碧縈花薄蔽紅還當雜行雨髣髴隱遥¶
空　又逺山澄碧霧詩曰殘雲收翠嶺夕霧結長空帶¶
岫凝全碧障霞隱半紅髣髴分初月飄颻度曉風還因¶
<pb:KR3k0055_WYG_015-34a>¶
三里處冠蓋逺相通　董思恭詠霧詩曰蒼山寂已暮¶
翠觀黯將沈終南晨豹隱巫峽夜猿吟天寒氣不歇景¶
晦色方深待訪公超市將予赴華陰　蘇味道詠霧詩¶
曰氤氲起洞壑遥裔匝平疇乍似含龍劒還疑隱蜃樓¶
拂林隨雨密度坰帶煙浮方謝公超歩終從彦輔遊¶
　李嶠詠霧詩曰曹公迷楚澤漢帝出平城涿野妖氛¶
静丹山霽色明𩔖煙飛稍重方雨散還輕倘入非熊夣¶
寧思𤣥豹情　韋應物凌霧行曰秋城海霧重職事凌¶
<pb:KR3k0055_WYG_015-34b>¶
晨出浩浩合元天溶溶迷朗日纔看含&KR0066;白稍視霑衣¶
密道騎全不分郊樹都如失霏微誤嘘吸膚腠生寒慄¶
歸當飲一盃庶用蠲斯疾　明鄒智元日霧詩曰元日¶
昏昏霧塞空出門咫尺誤西東人多失足投坑塹我亦¶
停車泣路窮欲斬&KR0214;尤開白日還排閶闔拜重瞳小臣¶
漫有澄清志安得扶摇萬里風　楊愼晨霧詩曰𤣥㝠¶
當凛節白霧翳晨朝明月朦朧閣清霜曖㬣橋冰澌工¶
織水花淞慣封條嵐市天褰幕煙埛陸湧潮鳬亹迷獨¶
<pb:KR3k0055_WYG_015-35a>¶
　釣鹿徑滑歸樵文彩南山豹威淩北塞貂駟星收閃閃¶
　曦景煥昭昭梅信懸知近憑他酒斾招　又詠霧淞詩¶
　曰怪得天鷄誤曉光青腰玉女試銀妝瓊敷綴葉齊如¶
　剪瑞樹開花冷不香月白詎迷三里霧雲黄先兆萬家¶
　箱貧兒飯瓮歌聲好六出何須賀謝莊¶
　増賦唐謝良輔秋霧賦曰有物混成陰陽之精騰而為¶
　質晦而為名遊塵未足方其細纎縠不能揣其輕度水¶
　陵亂從風半散表銀山之羙素色増鮮沐𤣥豹之姿竒¶
<pb:KR3k0055_WYG_015-35b>¶
　文獨煥若乃暑退朱方時維白藏空濛大澤鬱郁崇岡¶
　始經夫少昊之野終遍于無何之鄉含草木而功大混¶
　山川而氣長浮我極浦靄我層穹如雨如霰自西自東¶
　倐而來比君子之道廣忽而逝侔至人之性空奚水土¶
　之同致俾陰陽之異觀秋何霧而不起霧何秋而不寒¶
　至德發祥雜非煙於北極皇居瑞聖伴佳氣於南端¶
　¶
御定淵鑑𩔖函卷十¶
