# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.134560
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百十八
<pb:KR3k0055_WYG_423-1a>¶
　欽定四庫全書¶
御定淵鑑類函卷四百十八¶
　　鳥部一(鳥/)　(鳯/)¶
　　　鳥一¶
　原爾雅曰二足而羽謂之禽　増又曰鳥之雌雄不可¶
　别者以翼右掩左雄左掩右雌　原又曰亢鳥嚨其粻¶
　嗉　増白虎通曰鳥者陽也飄輕故飛也禽者何鳥獸¶
　之總名明為人所禽制也　易曰旅鳥焚其巢　又曰¶
<pb:KR3k0055_WYG_423-1b>¶
　小過有飛鳥之象焉飛鳥遺之音不宜上宜下大吉上¶
　逆而下順也　原書曰日中星鳥以殷仲春鳥獸孳尾¶
　日永星火以正仲夏鳥獸希革宵中星虚以殷仲秋鳥¶
　獸毛毨日短星昴以正仲冬鳥獸氄毛　増又曰珍禽¶
　竒獸弗育于國　原詩曰伐木丁丁鳥鳴嚶嚶　増又¶
　曰誕寘之寒氷鳥覆翼之鳥乃去矣后稷呱矣　禮記¶
　曰大羅氏天子之掌鳥獸者也　又曰鳥皫色而沙鳴¶
　鬱　原又曰凡生天地之間者莫不知愛其類今是大¶
<pb:KR3k0055_WYG_423-2a>¶
鳥獸則失䘮其羣匹越月踰時焉過其故鄉翔回焉鳴¶
號焉蹢躅焉踟蹰焉然後乃能去之小者至於鷰雀猶¶
有啁噍之頃焉凡有血氣之屬者莫智於人故人於其¶
親也至死不窮　周禮曰鳥隼為旟　増又曰射鳥氏¶
掌射鳥祭祀以弓矢敺烏鳶凡賔客㑹同軍旅亦如之¶
　又曰羅氏掌羅烏鳥蜡則作羅襦　又曰仲春羅春¶
鳥獻鳩以養國老行羽物　又曰翨氏掌攻猛鳥各以¶
其物為媒而掎之以時獻其羽翮　又曰硩蔟氏掌覆¶
<pb:KR3k0055_WYG_423-2b>¶
夭鳥之巢以方書十日之號十有二辰之號十有二月¶
之號十有二嵗之號縣其巢而去之　又曰庭氏掌射¶
國之夭鳥若不見其鳥獸則以捄日之弓與救月之矢¶
夜射之若神也則以太隂之弓與枉矢射之　蔡邕月¶
令章句曰天官五獸前有朱雀鶉火之體凡鳥生於水¶
　穆天子傳曰曠原之野飛鳥之所解羽春山飛鳥之¶
所棲息清水温泉飛鳥百獸之所飲食　春秋後語曰¶
淳于髠曰夫鳥同翼者聚飛而獸同足者俱行各有儔¶
<pb:KR3k0055_WYG_423-3a>¶
也　原莊子曰上好智而無道則天下大亂矣何以知¶
其然耶弓弩罼弋機變之智多則鳥亂於上也　増又¶
曰飛鳥之影未嘗動也　原孫卿子曰鳥窮則啄獸窮¶
則攫人窮則詐　増淮南子曰鳥排空而飛獸厥實而¶
走　又曰射者扞烏號之弓彎綦衞之箭重之逄蒙之¶
目巧以要飛鳥猶不與羅者競多何則以所持之小也¶
張天下以為之籠因江海以為之罟又何亡魚失鳥之¶
有乎　又曰一目之羅不可以得鳥無餌之鈎不可以¶
<pb:KR3k0055_WYG_423-3b>¶
得魚待士無禮不可以得賢　又曰毛羽者飛行之類¶
也故屬於陽　又曰繫舟水中鳥聞之髙翔魚聞之沉¶
淵　又曰夫飛鳥木巢狐狸穴巢巢成而得宿焉趨捨¶
行義亦人之所棲宿也　又曰羽嘉生飛龍(羽嘉羽蟲/之先也蜚)¶
(龍龍之/有目者)飛龍生鳯凰鳯凰生鸞鳥鸞鳥生庶鳥凡羽者¶
生於庶鳥也　又曰羽者嫗伏毛者孕育　淮南萬畢¶
術曰人面擊地飛鳥自下(取蘗木為人形以鳥血塗/人面以擊地飛鳥自下)¶
阮子曰髙鳥相木而集智士擇主而翔　原抱朴子曰¶
<pb:KR3k0055_WYG_423-4a>¶
軍術衆鳥羣飛徘徊軍上不過三日有暴兵至鳥聚軍¶
中將軍當賞功増秩鳥集將軍之旗將軍増官鳥集軍¶
中莫知其名軍敗也　増異苑曰蘭陵昌慮縣華山有¶
井鳥巢其中金喙黒色而圎翅此禽見則大水　天問¶
蒼鳥羣飛孰使萃之　又曰稷維元子帝何篤投之氷¶
上鳥何燠　柳懲咎賦曰衆鳥萃而啾號　柳宗元曰¶
宻網之鳥舉羽而翔霄　古詩曰野鳥號東廂　又曰¶
越鳥巢南枝¶
<pb:KR3k0055_WYG_423-4b>¶
　　鳥二¶
増左傳曰郯子來朝公與之宴叔孫昭子問焉曰少皥¶
氏以鳥名官何郯子曰我髙祖少皥摰之立也鳯鳥適¶
至故紀於鳥為鳥師而鳥名　原又曰晉侯伐齊齊師¶
夜遁師曠曰鳥烏之聲樂齊師其遁　史記曰秦仲知¶
百鳥之音與之語皆應焉　晏子曰齊景公使顔涿聚¶
主鳥而亡公召欲殺之晏子曰涿聚有三罪請數之爾¶
為吾君主鳥而亡之一罪也使吾君以鳥殺人二罪也¶
<pb:KR3k0055_WYG_423-5a>¶
諸侯聞之以吾君重鳥輕士三罪也公曰勿殺之　春¶
秋孔演圗曰鳥化為書孔子奉以告天　家語曰孔子¶
在衞顔回侍側聞哭聲甚哀子曰回汝知此何哭對曰¶
此哭非但為死又為生離回聞桓山之鳥生四子焉羽¶
翼旣成將分四海悲鳴而送之哀聲似此孔子使問之¶
果父死家貧賣子以葬　博物志曰子路與子貢過鄭¶
神社社樹有鳥子路捕鳥神社牽攣子路子貢說之乃¶
止　増史記曰燕王使騎劫代將樂毅奔趙士卒離心¶
<pb:KR3k0055_WYG_423-5b>¶
田單乃令城中食者先祭先祖於庭中飛鳥悉飛舞其¶
上啄食燕人皆怪之　春秋後語曰魏有吏羸脉者與¶
王處廪下仰見飛鳥引弓虛發而鳥墮下魏王怪問曰¶
何以得至此羸脉曰此蘖生也王曰先生何以知之對¶
曰其飛徐其鳴悲其飛徐者故瘡痛也其鳴悲者乆失¶
羣也故瘡未息而驚心未去聞弦音烈而髙飛故隕也¶
(蘖餘/也)　原十洲記曰東海中有祖洲地方五百里去海¶
岸七萬里上有不死之草似𤓰苗秦始皇時大宛中多¶
<pb:KR3k0055_WYG_423-6a>¶
死人横道忽有鳥如烏狀銜此草以覆死人面皆登時¶
起坐遂活　東方朔記曰武帝問朔何知鳥之雌雄對¶
曰雄左翼加右聲髙雌右翼加左聲小　謝承後漢書¶
曰楊震卒未葬有大鳥五色髙丈餘從天飛下到震棺¶
前舉頭悲鳴淚出霑地至葬日冲升天上華嶠漢書當¶
時人立石鳥像於震前　搜神記曰常山張顥為梁相¶
天新雨後有鳥如山鵲稍下墮地民爭取即化為一圎¶
石顥椎破之得一金印文曰忠孝侯印顥以聞上蔵之¶
<pb:KR3k0055_WYG_423-6b>¶
秘府顥後官至太尉　羅含傳曰含少時晝卧忽夢一¶
鳥文色異常飛來入口含因驚起心胸間如吞物意甚¶
怪之叔母謂曰鳥有文章汝後必有文章此吉祥也含¶
于是才藻日新　増南史曰甄括字彦約中山無極人¶
也居江陵數嵗䘮父哀戚有若成人家貧養母常得珍¶
羞及居䘮廬於墓側恒有鳥黄黒雜色集於廬樹括哭¶
則鳴哭止則止　齊書曰曲江公蕭欣年七嵗出齊時¶
有一左右小兒善彈飛鳥無不應弦墜落欣曰凡戲多¶
<pb:KR3k0055_WYG_423-7a>¶
端何急彈此鳥自空中翔飛何關人事左右感其言遂¶
不復彈焉　梁書曰何𦙍退居吳武丘西寺講經常論¶
禁殺有異鳥如鶴紅色集講堂馴狎如家禽　又曰梁¶
武帝捨身時有男子不知何許人於衆中自割身以飴¶
饑鳥血流遍體而顔色不變開講日有三足鳥集殿之¶
東戸自戸適於西南縁楣三飛三集白雀一見於重雲¶
閣前李樹　北魏書曰彭城王勰従沔北除使持節都¶
督南征諸軍事立中軍大將軍府勰於是親勒大衆須¶
<pb:KR3k0055_WYG_423-7b>¶
臾有二大鳥従南而來一向行宮一向府幕各為所獲¶
勰言於帝曰始有一鳥望旗顛仆臣謂大吉帝戲之曰¶
鳥之畏威豈獨中軍之略也吾亦分其一耳此乃大善¶
　北史曰後周盧勣為渭州刺史鳥鼠山絶壁千仞由¶
来乏水諸羌苦之勣馬足所踐急泉湧出有白鳥翔止¶
飛㕔前乳子而後去人為之謠曰我有丹陽山飛玉漿¶
濟戎夷人神鳥来翔　隋書曰煬帝征遼東帝舎臨頓¶
見大鳥丈餘縞身朱足游泳自若上異之詔虞綽為銘¶
<pb:KR3k0055_WYG_423-8a>¶
帝覽而善之命有司勒於海上　唐書曰太宗謂褚遂¶
良學問稍長性亦堅正旣寫忠誠甚親附於朕如飛鳥¶
依人自加憐愛　又曰永徽中萬年宮有小鳥生大鳥¶
　又曰大厯八年有大鳥見於武功縣羣鳥随而噪之¶
武功縣神策行營將張日芬射而獲之以獻是鳥兩翅¶
有四足足有爪長四尺三寸其尾色赤形類蝙蝠　又¶
曰大中十年舒州吳塘堰有衆禽成巢濶七尺髙一丈¶
而水鳥山鳥鷹隼燕雀之類無不馴狎又有鳥人面綠¶
<pb:KR3k0055_WYG_423-8b>¶
毛爪喙皆紺色其聲曰甘人呼為甘蟲¶
　　鳥三¶
原八竅　兩足(莊子八竅者卵生足漢/書傅其翼者兩其)　咸若　畢駭¶
(書鳥獸咸若作文/鳥畢駭獸咸)　求友　驚人(詩相彼鳥矣猶求友/聲  齊威王時有大)¶
(鳥止于庭王曰不飛則已飛/則冲天不鳴則已鳴則驚人)　出谷　憇岑(詩出自幽/谷遷于喬)¶
(木表陶詩逺之/八  近憇雲岑)　聞樂　銜書(莊子咸池九韶張于洞/庭之野鳥聞之而死)¶
(呂氏春秋文王時見大赤鳥銜丹/書集周社文王火氣勝故色赤也)　鷹祭　鸇逐(禮處/暑之)¶
(日鷹乃祭鳥鳥左傳/如鷹鸇之逐  雀)　入帳　増集宮(宋紀髙祖伐鮮/卑夜有大蒼鳥)¶
<pb:KR3k0055_WYG_423-9a>¶
(如鵝飛入髙祖帳中従事胡蕃曰蒼者胡虜之色虜歸/我也明旦攻城大破之  六帖竇建徳冬至大㑹僚吏)¶
(有五大鳥集其/宮羣鳥從之)　原命起　知還(西都賦命荆州使起/鳥  歸去來辭鳥倦)¶
(飛而/知還)　識歌舞　除蕪穢(傳妙靡于帝江註天山有鳥/如丹識歌舞而妙靡名曰帝)¶
(江耕瑞應帝王世紀禹葬㑹稽有羣鳥為民田/春  則銜去草根秋則啄除其蕪穢謂之鳥社)　止魯¶
郊　鳴亳社(莊子海鳥止魯郊魯侯御而觴之奏九韶/具太牢鳥乃眩視悲憂不食一臠三日而)¶
(死非以鳥養養鳥者宜棲之深林災左/傳鳥鳴于亳社如曰嘻嘻甲午宋)　寄言　化徳¶
(楚辭願寄言于三鳥舞尚書孔/傳鳥獸化徳相率而  蹌蹌然)　一目　雙飛(文子得/鳥者羅)¶
(之一目雙潘岳詩如彼/翰林鳥  飛一朝隻)　西飛　南翔(家語孔子與子/夏講道徳有赤)¶
<pb:KR3k0055_WYG_423-9b>¶
(氣貫天孔子曰魯端門當有血書西飛為/鳥也詳變化  文選願随越鳥翻飛南翔)　焚巢　反¶
鄉(易鳥焚其巢所飛/鳥反鄉依其  生)　擇木　失條(仲尼曰鳥則擇木/木豈能擇鳥  鳥)¶
(登木而失條整/輕翮而思矯)　傷弓　觸絲(史傷弓之鳥落于虚/發  文選鳥驚觸絲)¶
卵旣生矣　翼而張之　載飛載鳴　一飲一啄　増¶
戛瑟　窺簾(杜牧詩戛瑟幽鳥啼簾/  杜甫詩鳥窺新捲)¶
　　鳥四¶
原嫗伏(禮羽者嫗伏卵生/者不殈殈裂也)　佛首(禮獻鳥者佛其首畜/鳥者則勿佛也佛戾)¶
(也/)　増執一雙(禮凡獻禽者加于一雙則執一/雙以將命委其餘加猶多也)　掌畜¶
<pb:KR3k0055_WYG_423-10a>¶
(周禮掌畜掌養鳥而阜蕃教擾之祭/祀共卵鳥嵗時共鳥物共膳獻之鳥)　原與鳥言(周禮/夷𨽻)¶
(掌役牧人養/牛馬與鳥言)　竅啄(家語鳥/獸竅啄)　傅天(詩有鳥髙飛/亦傅于天)　排¶
虛(鳥排虚/空而飛)　入懐(窮鳥/入懐)　能翔(老子鳥吾/知其能翔)　如罋(條支/之鳥)¶
(卵如/甕)　増莽眇無跡(莊子莽眇之/鳥逺深無跡)　殊聲(文衆形/殊聲)　原¶
思故鄉(客鳥思/故鄉)　避不義(家語鳥獸之于/不義尚知避之)　小生大(宋/紀)¶
(土地開闢則有/小鳥生大鳥)　山藪思(籠鳥有山/藪之思)　懐春鳴(王粲雜/詩上有)¶
(特棲鳥懐/春向我鳴)　薄天飛(翔鳥薄/天飛)　生隂屬陽(鳥生于隂屬/于陽故卵之)¶
　腯膚(鳥獸/腯膚)　阜滋(鳥獸阜滋/阜大也)　髙飛(史毛羽未成/不可以髙飛)¶
<pb:KR3k0055_WYG_423-10b>¶
増羽毛　觜距　原棲者擇木　雊者擇音　短羽相¶
鳴　同聲相應　交頸接翼　側足　短聲　並影¶
巢居　寓居　理翮　翕翼　整翰　斂翼　濯翼¶
逸飛　奮飛　翩翻　聨翩　翺翔　鶱翥　和鳴¶
疏風　増咮短長(禽經山禽之咮多短水禽之咮多長/山禽之尾多修水禽之尾多促林鳥)¶
(以朝嘲水/鳥以夜㖡)　怒作喜生(埤雅凡鳥左顧則/怒作右眄則喜生)　夢鳥(張鷟/為兒)¶
(時夢紫文大鳥五/色成文止其庭)　羣噪(張直方洛陽飛鳥/皆識之見必羣噪)　立本侔¶
狀(太宗泛池見異鳥容與/波上召閻立本侔狀)　長者在前(唐文宗謂李程/曰髙飛之翮長)¶
<pb:KR3k0055_WYG_423-11a>¶
(者在前卿朝/廷羽翮也)　鳥省(廬氏雜記馬充給事親仁坊有宅/南有山亭多養鵝鴨及雜禽一家)¶
(人掌之謂/之鳥省)　四千五百種(酉陽雜俎鳥有/四千五百種)¶
　　鳥五¶
原詩梁朱超詠獨栖鳥詩曰河水聞寒已成凍塞草愁¶
霜懸自衰可念無端失林鳥此夜逆風何處歸列網遮¶
山不聴度懸氷繞樹滑難依細石似燕能随雨片木作¶
鳶猶解機但令積風多少便何患有翼不能飛寄語故¶
林無數鳥㑹入羣裏比毛衣　増唐劉長卿上裴尹小¶
<pb:KR3k0055_WYG_423-11b>¶
鳥篇曰藩籬小鳥何甚微翩翩日夕空此飛只緣六翮¶
不自致長似孤雲無所依西城黯黯斜暉落衆鳥紛紛¶
皆有託獨立雖輕燕雀羣孤飛還懼鷹鸇搏自憐天上¶
青雲路弔影徘徊獨愁暮銜花縦有報恩時擇木誰容¶
託身處歳月蹉跎飛不進羽毛顦顇何人問遶樹空随¶
烏鵲驚巢林只有䳡鷯分主人庭中䕃喬木愛此清隂¶
欲棲宿少年挾彈遥相猜遂使驚飛往復廻不辭奮翼¶
向君去唯怕金丸随後来　宋歐陽修啼鳥詩曰窮山¶
<pb:KR3k0055_WYG_423-12a>¶
候至陽氣生百物如與時節爭官居荒涼草樹宻撩亂¶
紅紫開繁英花深葉暗耀朝日日暖衆鳥皆嚶鳴鳥言¶
我豈解爾意綿蠻但愛聲可聴南牕睡多春正美百舌¶
未曉催天明黄鸝顔色已可愛舌端啞咤如嬌嬰竹林¶
静啼青竹笋深處不見惟聞聲陂田繞郭白水滿戴勝¶
榖榖催春耕誰謂鳴鳩拙無用雄雌各自知隂晴雨聲¶
蕭蕭泥滑滑草深苔緑無人行獨有花上提葫蘆勸我¶
沽酒花前傾其餘百種各嘲&KR1116;異鄉殊俗難知名我遭¶
<pb:KR3k0055_WYG_423-12b>¶
讒口身落此每聞巧舌宜可憎春到山城苦寂寞把盞¶
常恨無娉婷花開鳥語輙自醉醉與花鳥為友朋花能¶
嫣然顧我笑鳥勸我飲非無情身閒酒美惜老景惟恐¶
鳥散花飄零可笑靈均楚澤畔離騷憔悴愁獨醒　陳¶
沂放内苑諸禽詩曰多年調養在雕籠放出初飛失舊¶
叢秪為恩深不能去朝来還繞上陽宮¶
原賦後漢趙壹窮鳥賦曰有一窮鳥戢翼原野罼網加¶
上機穽在下繳彈張右弋弓彀左飛丸繳矢交集于我¶
<pb:KR3k0055_WYG_423-13a>¶
思飛不得欲鳴不可舉頭畏觸揺足恐墮内懐怖急乍¶
氷乍火幸賴大賢我矜我憐昔濟我南今振我西鳥也¶
雖頑猶識宻恩内以書心外用告天　晉夏侯湛觀飛¶
鳥賦曰見逸逰之髙鳥邈飄颺而殊逝擢華毛以迅驚¶
廻勁翼以揚勢披六翮之聨翩振輕體之迢逓遂乃矜¶
形遼廓馮虛安翔翩翻徘徊上下頡頏動素羽之習習¶
亂白質於日光玩流氣以差池弄長風以抑揚攝雙翅¶
以髙舉舒修頸以儴佯目恱妙勢心嘉羽儀愛恵音之¶
<pb:KR3k0055_WYG_423-13b>¶
嚶嚶美弱翰之參差蹔髙凌於景外又抑身乎雲崖乍¶
来乍往若懸若垂象流星之離天似圎物之墜危何斯¶
逰之自得諒逸豫之可希茍臨川而羡魚亦觀翔而樂¶
飛　梁沈約天淵水鳥應詔賦曰天淵池上鳥雲集水漣¶
漪單汎姿容與羣飛時合離將騫復斂翮廻首望驚雌飄¶
薄出孤嶼未曽宿蘭渚飛飛忽云倦相鳴集池籞可憐¶
九層樓光影水上浮本来暫止息遇此遂淹留若夫旅¶
浴清深朋翻迥曠翠鬛紫纓之餙丹冕綠襟之狀過波¶
<pb:KR3k0055_WYG_423-14a>¶
兮湛澹随風兮廻漾竦臆兮開萍蹙水兮興浪¶
原序晉王叔之傷孤鳥詩序曰偶得二鳥將欲放之俄¶
頃而一者死一者旣放屢顧悲鳴感微禽之有心遂為¶
詩以傷之¶
　　鳯一¶
増格物總論曰鳯神鳥也雄曰鳯雌曰凰五色備舉出¶
東方君子之國見則天下安寧飛則禽鳥随之故曰羽¶
蟲三百六十而鳯凰為之長　原毛詩曰草蟲經雄曰¶
<pb:KR3k0055_WYG_423-14b>¶
鳯雌曰凰其雛為鸑鷟或曰鳯凰一名鸑鷟一名鶠¶
論語摘衰聖曰鳯有六像九苞六像者一曰頭像天二¶
曰目像日三曰背像月四曰翼像風五曰足像地六曰¶
尾像緯九苞者一曰口包命二曰心合度三曰耳聴達¶
四曰舌詘伸五曰彩色光六曰冠矩州七曰距銳鉤八¶
曰音激揚九曰腹文户行鳴曰歸嬉止鳴曰提扶夜鳴¶
曰善哉晨鳴曰賀世飛鳴曰郎都知我唯黄持竹實来¶
故子欲居九夷従鳯嬉(宋均曰緯五緯也度尺也州當/作采朱色也户所由出入也應)¶
<pb:KR3k0055_WYG_423-15a>¶
(天下和平者也黄黄中通/理也鳯遇亂則潛居九夷)　瑞應圗曰鳯凰仁鳥也雄¶
曰鳯雌曰凰王者不刳胎剖卵則至　増人鏡經曰凡¶
五方之鳥皆似鳯而非也東方發明全身總青西方鷫¶
鸘全身總白南方焦明全身總赤北方幽昌亦曰退居¶
全身總黒中央鳥名玉雀亦曰鳯凰全身總黄　書曰¶
簫韶九成鳯凰來儀　原詩曰鳯凰于飛翽翽其羽亦¶
傅于天　又曰鳯凰鳴矣于彼髙岡梧桐生矣于彼朝¶
陽　増禮記曰升中于天而鳯凰降龜龍假　原又曰¶
<pb:KR3k0055_WYG_423-15b>¶
四靈為畜何謂四靈麟鳯龜龍謂之四靈　増又曰無¶
水旱昆蟲之災凶饑妖孽之疾故天不愛其道地不愛¶
其寳人不愛其情則鳯凰在郊藪其餘鳥獸之卵胎皆¶
可俯而窺也　禮運曰鳯以為畜故鳥不獝　原論語¶
曰鳯鳥不至河不出圗吾已矣夫　尚書考靈曜曰通¶
天文者明審地理者昌明者天之時也昌者地之財也¶
明王之治鳯凰下之　春秋感精符曰王者上感皇天¶
則鸞鳯至　春秋運斗樞曰天樞得則鳯凰翔　春秋¶
<pb:KR3k0055_WYG_423-16a>¶
孔演圗曰鳯火精也　禮斗威儀曰君乗土而王其政¶
太平鳯凰集於苑林　樂動聲儀曰鎮聲不逆行則鳯¶
凰至　樂叶圗曰五音克諧各得其倫則鳯凰至冠類¶
雞頭燕喙蛇頸龍形麟翼魚尾五采不啄生蟲　孝經¶
援神契曰徳至鳥獸鳯凰翔　増孝經鉤命決曰孝悌¶
之至通於神明則鳯凰巢　原山海經曰丹穴之山有¶
鳥狀如鶴五色而文名曰鳯首文曰徳翼文曰順背文¶
曰義膺文曰仁腹文曰信見則天下安寧　又曰軒轅¶
<pb:KR3k0055_WYG_423-16b>¶
之丘鸞自歌鳯自舞　又曰南禺之山有鳯凰鵷雛¶
増帝王世紀曰國安其主好文則鳯凰翔　原鶡冠子¶
曰鳯鶉火禽陽之精也徳能致之其精畢至　孫卿子¶
曰詩曰鳯鳴啾啾其翼若竽其聲若簫有凰有鳯樂帝¶
之心此聖不蔽福也　又曰古之王者其政好生惡殺¶
鳯在列樹　増淮南子曰鳯凰之翔至徳也過崑崙飲¶
砥柱濯毛弱水暮宿丹穴　春秋繁露曰恩及羽蟲則¶
鳯凰翔　白虎通曰鳯凰禽之長上有明王太平乃来¶
<pb:KR3k0055_WYG_423-17a>¶
　論衡瑞指篇曰鳯凰麒麟為聖人来即是聖人之禽¶
也按聖人遊於人間麟鳯亦應與衆鳥同何故逺去中¶
國處於邊外　抱朴子曰夫木行為仁為青鳯頭上青¶
故曰戴仁也金行為義為白鳯頸白故曰纓義也火行¶
為禮為赤鳯背赤故曰負禮也水行為智為黒鳯胷黒¶
故曰向智也土行為信為黄鳯足下黄故曰蹈信也¶
又曰鸞鳯食粒於庭則受辱於鷄鶩也　又曰翠虬覩¶
化益而登絳雲靈鳯值孟虧而反丹穴　任子曰鳯為¶
<pb:KR3k0055_WYG_423-17b>¶
羽族之美麟為毛類之俊龜龍為介蟲之長楩柟為衆¶
材之最是物之貴也　原十洲記曰鳯麟洲在西海之¶
中四面有弱水繞之鴻毛不可越也其上多鳯麟數萬¶
各為羣上仙之家以鳯喙麟角合煎作膠名為集弦膠¶
又名連金泥能屬連刀劍弓弩弦　増瑞應圗曰王者¶
有道則儀鳯在鼓故羽葆鼓栖以鳯凰　爾雅翼曰南¶
恩州北甘山壁立千仞有瀑水飛下猿狖不能至鳯凰¶
巢其上彼人呼為鳯凰山所食亦蟲魚遇大風雨或飄¶
<pb:KR3k0055_WYG_423-18a>¶
墮其雛小者猶如鶴而足差短南人截取其觜謂之鳯¶
凰盃　李彤四部曰弔鳯山俗傳鳯死於上嵗七月至¶
九月羣鳥常来集其上　離騷曰鳯凰旣受詒兮恐髙¶
辛之先我　原又曰獨不見鸞鳯之髙翔大皇之野循¶
四極而周廻見盛徳而後下　宋玉對問曰鳯凰上擊¶
九千里絶雲霓負蒼天翺翔乎窈㝠之中藩籬之鷃豈¶
能與之料天地之髙哉　増詰鮑篇曰梧禽激響於朝¶
陽　張率舞馬賦曰均儀禽于唐序同舞獸於虞廷¶
<pb:KR3k0055_WYG_423-18b>¶
　　鳯二¶
原帝王世紀曰黄帝服齋于中宮坐于元扈洛上乃有¶
大鳥鷄頭燕喙蛇頸龍形麟翼魚尾狀如鶴體備五色¶
三文成字首文曰順徳背文曰信義膺文曰仁智不食¶
生蟲不履生草或止帝之東園或巢阿閣其飲食也必¶
自歌舞音如簫笙　韓詩外傳曰黄帝即位施聖恩承¶
大明一道修徳惟仁是行宇内和平未見鳯凰乃召天¶
老而問之曰鳯象何如天老對曰夫鳯象鴻前而麟後¶
<pb:KR3k0055_WYG_423-19a>¶
蛇頸而魚尾龍文而龜身燕頷而雞喙首戴徳頸揭義¶
背負仁心入信翼挾義足履正尾繫武小音金大音鼓¶
延頸奮翼五色備舉黄帝曰於戲允哉朕何敢與之焉¶
於是黄帝乃服黄衣帶黄紳戴黄冠齋於殿中鳯乃蔽¶
日而至黄帝降於東階西面再拜稽首皇天降祉不敢¶
不承命鳯乃止帝東園集梧樹食竹實沒身不去　韓¶
子曰古者黄帝合鬼於西大山鳯凰覆上作為瀆角¶
淮南子曰昔者二皇(伏羲/神農)鳯至於庭三代(堯舜/禹也)鳯至於¶
<pb:KR3k0055_WYG_423-19b>¶
門周室鳯至於澤徳彌麤所至彌逺徳彌精所至彌近¶
　増呂氏春秋曰帝嚳有聖徳作樂六英乃令人奏之¶
鳯凰鼔翼而舞　原尚書中候曰堯即政七十載鳯凰¶
止庭巢阿閣讙樹　又曰帝舜云朕惟不又百獸鳯晨¶
(百獸率舞鳯/凰司晨鳴也)　増尚書曰帝驗舜受終赤鳯儀　史記¶
曰四海之内咸戴舜功興九韶之樂而鳯凰翔天下明¶
徳自虞帝始　原抱朴子曰夫麟鳯以形狀為别聖人¶
以心神為異古者太平之世鳯凰常居其國而生乳至¶
<pb:KR3k0055_WYG_423-20a>¶
夏后始食卵而鳯去之此則鳯有種矣　増括地圗曰¶
孟虧人首鳥身其先為虞氏馴百獸夏后之末世民始¶
食卵孟虧去之鳯凰随焉止於丹山此山多竹長千仞¶
鳯凰食竹實孟虧食木實去九疑萬八千里　原春秋¶
元命苞曰火離為鳯凰銜書逰文王之都故武王受鳯¶
書之紀　左傳曰陳大夫卜妻敬仲其妻占之曰鳯凰¶
于飛和鳴鏘鏘有媯之後將育于姜　莊子曰老子見¶
孔子従弟子五人問曰為誰對曰子路為勇其次子貢¶
<pb:KR3k0055_WYG_423-20b>¶
為智曽子為孝顔回為仁子張為式老子歎曰吾聞南¶
方有鳥其名為鳯所居積石千里天為生食其樹名瓊¶
髙百仞以璆琳琅玕為實天又為生離珠一人三頭逓¶
卧逓起以伺琅玕鳯鳥之文戴聖嬰仁右智左賢　列¶
仙傳曰蕭史教弄玉吹簫作鳯凰聲鳯凰来止其屋秦¶
穆公為作鳯臺一旦皆随鳯飛去　漢武内傳曰西王¶
母曰仙之上藥有九色鳯頸次藥有蒙山白鳯之肉¶
漢書曰昭帝元始三年鳯凰集東海遣使祠其處　又¶
<pb:KR3k0055_WYG_423-21a>¶
曰宣帝幸河東之明年春鳯凰集祋祤於所集處得玉¶
寳乃下詔赦天下　又曰鳯凰集上林乃立鳯凰殿以¶
答嘉瑞　又曰幸甘泉郊泰畤改元曰五鳯　又曰本¶
始元年鳯凰集膠東十四年鳯凰集北海地節二年鳯¶
集魯羣鳥従之詔曰威鳯為寳神雀四年鳯凰十一集¶
杜陵　又曰祠帝后土鸞鳯翺翔　又曰鳯集長樂宮¶
東園樹上飛下至地文章五色吏民並觀之　東觀漢¶
記曰光武生於濟陽先是鳯凰集濟陽故宮皆盡曰鳯¶
<pb:KR3k0055_WYG_423-21b>¶
凰聖瑞始於此　又曰建武十七年鳯凰出髙八尺九¶
寸毛羽五采集潁川羣鳥従之蓋地數頃留十七日乃¶
去　又曰章帝時鳯凰百三十九見　又曰安帝延光¶
三年鳯凰集濟南臺丞霍穆舎樹上賜帛各有差　増¶
魏略曰文帝欲受禪郡國奏鳯凰十三見明帝鑄銅鳯¶
凰髙三丈餘置殿前　原吳歴曰太元元年有鳯集苑¶
中似鴈髙足長尾毛羽五色咸以為鳯凰改元為鳯凰¶
元年　楊龍驤洛陽記曰鳯凰門五層樓去地三十丈¶
<pb:KR3k0055_WYG_423-22a>¶
安金鳯凰二頭石虎將衰一頭飛入漳河今日清朗見¶
於水中　増晉陽秋曰昇平四年鳯凰將九子見鄖鄉¶
之豐城閣復見衆鳥従之　原異苑曰東莞劉穆之字¶
道民素居京口晉隆安中鳯凰集其庭相人韋藪謂之¶
曰子必贊協大猷　増宋書曰元嘉十四年春鳯凰二¶
見於都下衆鳥随之改其地曰鳯凰里　梁書曰武帝¶
初平東昏入于閱武堂是日鳯凰見　又曰天監初鳯¶
凰見建康縣同夏里又集南蘭陵　後魏書曰彭城王¶
<pb:KR3k0055_WYG_423-22b>¶
勰與帝昇金墉顧見堂後桐竹曰鳯凰非梧桐不棲非¶
竹實不食今桐竹並茂詎能降鳯乎勰曰鳯凰應徳而¶
来豈桐竹能降帝曰朕亦望降之　唐書曰武徳九年¶
海州言鳯見于城上羣鳥數百随之東北飛向蒼梧山¶
　又曰太宗時莒州言鳯凰二見羣鳥随之其聲若八¶
音之奏　又曰韓瑗與褚遂良相繼去内外以言為諱¶
帝御奉天宫御史李善感始上疏極言時人喜之謂善¶
感為鳯鳴朝陽　陸游南唐書曰徐知諤知潤州好竒¶
<pb:KR3k0055_WYG_423-23a>¶
寳怪物所蓄不可計有蜀估持鳯首至自言得之徼外¶
蠻夷狀如雄鷄廣五寸冠上正平可用為枕朱冠金喙¶
文彩煥爛如生人咸異之　貽謀録曰宋景徳元年五¶
月七日午時白州有三鳯自南入城衆禽周繞至萬嵗¶
寺前棲髙木上身如龍長九尺髙五尺具五色冠如金¶
杯至申時飛向北去州畫圗来上　金五行志曰章宗¶
泰和二年八月磁州武安縣鼓山石聖臺有大鳥十集¶
於臺上五色爛然文多赤黄赭冠雞項尾濶而脩狀若¶
<pb:KR3k0055_WYG_423-23b>¶
鯉魚尾而長髙可逾人九子差小侍旁亦髙四五尺禽¶
鳥萬數形色各異皆成行列首皆正向若朝拱然初自¶
東南来勢如連雲聲如殷雷林木震動牧者驚惶驅牛¶
擊物以驚之殊不為動俄有大鳥如鵰鶚者怒来搏擊¶
之民益恐奔告縣官皆以為鳯凰也留二日西北去糞¶
迹數頃其色各異遺禽數千累日不能去所食皆巨鯉¶
大者丈餘魚骨蔽地　本行經曰西方衛羅國王有女¶
字曰配瑛與鳯共處於是靈鳯常以羽翼扇女面後十¶
<pb:KR3k0055_WYG_423-24a>¶
二年中女忽有胎王意怪之因斬鳯頭埋著長林丘中¶
後生女名曰皇妃王女思靈鳯之逰好駕而臨之長林¶
丘中歌曰杳杳靈鳯綿綿長歸悠悠我思永與願違萬¶
刼無期何時来飛是鳯鬱然而生抱女俱飛徑入雲中¶
　　鳯三¶
原銜圗　授璽(春秋合誠圗黄帝逰雒水上與大司馬/容光等臨觀鳯凰銜圗置帝前帝再拜)¶
(受圗元扈石室名玉又堯坐舟中與太尉舜臨觀鳯凰/負圗授堯圗以赤  為匣長三尺八寸厚三寸黄玉檢)¶
(白玉䋲封兩端其/章曰天赤帝符璽)　丹穴　紫庭(上見一山海經時蔡/邕琴操周成王  天)¶
<pb:KR3k0055_WYG_423-24b>¶
(下大治鳯凰来舞于庭成王乃援琴歌/曰鳯凰翔兮於紫庭予何徳兮以感靈)　六徳　五像¶
(上見五桓靈寳賦翔韓詩外傳鳯能究萬物通天地故/得鳯像之二則鳯  之得鳯像之三則鳯集之得鳯像)¶
(之四則鳯春秋下之得鳯/像之五則鳯沒身居之)　十子　五雛(易林鳯有十/子同巢共母)¶
(歡以相保子又鳯生五雛長/于南郭君  康寧身恱榮樂)　風翼　雲儀(上見一論/語摘衰聖)¶
(鳯陶詩靈/  撫雲儀)　金咮　朱冠(陸翽鄴中記石虎與皇后在/觀上有詔書五色紙著鳯口)¶
(中侍人放數百丈緋䋲轆轤回轉鳯凰飛下鳯以木/作之五色漆畫咮脚皆用金  下見五顧凱之鳯賦)¶
止帝梧　集王谷(上見二韓詩外傳王易林神鳥五/色鳯凰為主集于  谷使君得所)¶
五采羽　千金毛(上見二漢書裘拾遺記周昭王以青/鳯之毛為二  一曰燠質一曰暄肌)¶
<pb:KR3k0055_WYG_423-25a>¶
(常以禦寒至厲王末猶寳此物及流于彘人得而珍/之罪有䧟大辟者以青鳯毛贖罪免死片毛准千金)¶
増司歴　受書(左傳少皥氏之立也鳯鳥適至故紀于/鳥鳯鳥氏歴正也註鳯知天時故名歴)¶
(正之官命下/見二元  苞)　三母　九雛(古詩鳯凰何啾啾三母將/九子  二石偽事鄴中有)¶
(鳯凰將九雛在/延明門外道西)　嗈嗈喈喈　節節足足(詩菶菶萋萋/嗈嗈喈喈)¶
(白虎通鳯雄鳴/節節雌鳴足足)　儀簫　舞磬(上見一尚書鳯帝王世/紀帝嚳擊磬  凰舒翼)¶
(而/舞)　鷰假　䲭笑(文選燕翼假鳯翔乎䲭/梟笑鳯凰不亦病)　原應十二¶
律　擊九千里(黄帝制十二管以聴鳯凰之鳴其雄鳴/為六律雌鳴為六呂謂之律本  下見)¶
(一宋玉/對問)　増覽九州　翔千仞(天老對黄帝鳯能究萬/物通天地律五音覽九)¶
<pb:KR3k0055_WYG_423-25b>¶
(州觀八極也之賈誼弔屈原賦鳯凰翔于千仞兮/覽徳輝而下  見細徳之險微兮揺曽翮而去之)¶
　　鳯四¶
原嘉祥(瑞應圗鳯王/者之嘉祥)　増戴仁抱義(周書王㑹鳯/戴仁抱義)　膺¶
文苞智(瑞應圗鳯負信戴仁挾義膺文苞智不羣居不/侶行不經羅墜網上通天維下集河洛明治亂)¶
(見存/亡也)　宿丹山(文選夕宿/丹山際)　飲玉池(靈鳯振羽儀戢景/西海濵朝食琅玕)¶
(實夕飲/玉池津)　原駕出(春秋命歴序昔辰數治世雖小九次/之號曰皇談駕六鳯凰出也衝治三)¶
(百五十/歳也)　歌徳衰(鳯兮鳯兮/何徳之衰)　㳺擇地(白虎通鳯㳺必/擇地飢不妄食)¶
　翔遡風(鳯騫翥于甍棟咸遡/風而欲翔遡向也)　不翔(仲尼曰覆巢毁/卵則鳯不翔)¶
<pb:KR3k0055_WYG_423-26a>¶
　不聞(尚書耉造徳不降/我則鳴鳥不聞)　髙逝(文選鳯飄颻其髙逝/兮夫固自引而逺去)¶
　鳯雛(蜀龎統字士/元號鳯雛)　東南之寳(晉張華曰顧彦先鳯/鳴朝陽東南之寳也)¶
　仁智之禽(晉中興書仁智之/禽鵠頸而龜腹)　生自然之色(蜀志鳯/生五色)¶
(豈以五采/餙畫也)　居廣都之野　増師師(法言麟之儀/儀鳯之師師)　嗷¶
嗷(杜甫朱鳯行君不見瀟湘之/山衡山髙山巔朱鳯聲嗷嗷)　鶉籠翕翅(莊忌哀時/命為鳯凰)¶
(作鶉籠兮雖/翕翅其不容)　白鳯集頂(西京雜記揚雄夢吐白/鳯凰集其頂上而滅)　雙¶
鵠為引(宋書孝武帝孝建元年正月鳯凰見/丹徒愒賢亭雙鵠為引衆鳥陪従)¶
　　鳯五¶
<pb:KR3k0055_WYG_423-26b>¶
原詩漢李陵詩曰鳯凰鳴髙岡有翼不好飛安知鳯凰¶
徳貴其来見稀　魏劉楨詩曰鳯凰集南岳徘徊孤竹¶
根於心有不厭奮翅凌紫氛豈不常勤苦羞與黄雀羣¶
何時當来儀要須聖明君　晉棗據詩曰有鳯適南中¶
終日無歡娛自恐梧桐逺行飛棲桑榆奮迅振長翼俛¶
仰向天衢簫韶逝無聞朝陽不可須　宋王叔之擬古¶
詩曰客従北方来言欲到交趾逺行無他資唯有鳯凰¶
子百金我不欲千金難為市　陳張正見賦得威鳯栖¶
<pb:KR3k0055_WYG_423-27a>¶
梧詩曰丹山下威鳯来集帝梧中欲儛春花落將飛秋¶
葉空影照龍門水聲入洞庭風别有將雛曲翻更合絲¶
桐　増唐李嶠詠鳯詩曰有鳥居丹穴其名曰鳯凰九¶
苞應靈瑞五色成文章屢向秦樓側頻過洛水陽鳴岐¶
今日見阿閣佇来翔　宋歐陽修詠鳯詩曰南山有鳴¶
鳯其音和且清鳴於有道國出則天下平　元貢奎詩¶
曰鳯饑啄琅玕飛鳴以其時儀羽人罕識寄迹蒼梧枝¶
城梟飽腐鼠自得謂過之貴賤詎不分已矣随所宜¶
<pb:KR3k0055_WYG_423-27b>¶
明髙帝神鳯操鈞天奏兮列丹墀俄翩翩兮鳯凰儀斂¶
翺翔兮棲梧枝彼觀徳兮直為我辭¶
原賦晉傅咸儀鳯賦并序鷦鷯賦者廣武張侯之所造¶
也以其形微處卑物莫之害也而余以為物生則有害¶
有害而能免所以貴乎才智也夫鷦鷯旣無智足貴亦¶
禍害未免免乎禍害者其唯儀鳯也辭曰仰天文以彌¶
觀兮覽神象乎太清伊儀鳯之誕育兮禀朱行之淳精¶
故能體該衆妙徳備五靈穢微塵之紛濁兮患俗網之¶
<pb:KR3k0055_WYG_423-28a>¶
易嬰心𦕈𦕈其悠逺兮意飄颻以遐征翔寥廓以輕舉¶
兮凌清霄而絶形若乃龍飛九五時惟大明闡隆正道¶
旣和且平感聖化而来儀兮讚簫韶於九成随時宜以¶
行蔵兮諒出處之有經豈以美而賈害兮固以徳而見¶
榮曠千載而莫覩兮忽翻爾而来庭應龍至兮庶有感¶
於斯誠而君子之是忽兮賦微物以申情雖綺靡之可¶
玩兮悲志大之所營敢砥鈍於末蹤兮厠瓦礫於瑶瓊¶
　顧愷之鳯賦曰望太清以抗思誕儀鳯之逸羣禀鶉¶
<pb:KR3k0055_WYG_423-28b>¶
火之靈曜資和氣之烟煴允雞喙而燕頷頸蛇蜿而龍¶
文勵歸昌於漢陽發明徵乎聖君荷義躡正雞跱鴻前¶
比翼交輝五色備宣興八風而降時雨音中鍾律歩則¶
規矩朱冠赫以雙翹靈質翽其髙舉歴黄冠於招揺陵¶
帝居之懸圃　桓靈寳賦曰伊羣物之百品亦在類而¶
有别惟羽族之殊誕獨鸞鳯而構桀邈區宇以超棲撫¶
朝陽於丹穴備六徳以成輝奮藻翰之郁烈集崑峰而¶
斂翼翔青雲以遐越　唐太宗鳯賦曰有一威鳯憇翮¶
<pb:KR3k0055_WYG_423-29a>¶
　朝陽晨遊紫霧夕飲𤣥霜資長風以舉翰戾天衢而逺¶
　翔西翥則烟氛閟色東飛則日月騰光化垂鵬於北裔¶
　訓羣鳥於南荒彌亂世而方降膺明時而自彰幸賴君¶
　子以依以持引此風雲濯斯塵滓披蒙翳於葉下發光¶
　華於枝裏仙翰屈而還舒靈音摧而復起盼八極以騰¶
　翥臨九天而髙峙庶廣徳於衆禽非崇利於一已是以¶
　徘徊感徳顧慕懐賢憑明哲而禍散託英才而福延荅¶
　恵之情彌結報功之志方宣非知難而行易思令後以¶
<pb:KR3k0055_WYG_423-29b>¶
　終前俾賢徳之流慶畢萬葉而芳傳¶
　原頌吳薛綜鳯頌曰猗歟石磬金聲玉振先王搏拊以¶
　正五音百獸翔感儀鳯舞麟在昔堯舜斯磬乃臻宗廟¶
　致敬乃肯来顧贊揚聖徳上下受祚¶
　原贊晉郭璞鳯鳥贊曰鳯凰靈鳥實冠羽羣八象其體¶
　五徳其文附翼来儀應我聖君¶
　¶
御定淵鑑類函卷四百十八¶
