# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.273097
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十五
<pb:KR3k0055_WYG_450-1a>¶
　欽定四庫全書¶
御定淵鑑類函卷四百四十五¶
　　蟲豸部一(蟬/)　(蝶/)¶
　　　蟬一¶
　原爾雅曰蜩蜋蜩(蜩音調蜋音/良五采具者)螗蜩(俗呼為/胡蟬)蚻(音/札)蜻蜻¶
　&KR1914;(一作/□)茅蜩(似蟬而/小青)蝒(彌煎/反)馬蜩(蟬中最/大者)蜺寒蜩(寒螿/也小)¶
　(青赤也孫炎曰蜋五色具蜩宫中小青蟬蝒蝘青口蟬/小者    郭璞注云蜩蜋江南謂之螗&KR2171;如蟬而小有)¶
　(文江東呼&KR1914;曰茅/&KR1914;似蟬而小青)　揚雄方言曰蟬楚謂之蜩宋衛之¶
<pb:KR3k0055_WYG_450-1b>¶
　間謂之螗蜩(鳴聲清亮江/南呼螗蛦也)陳鄭之間謂之蜋蜩秦晋之¶
　間謂之蟬海岱之間謂之䗁(齊人呼為/巨䗁音技)其大者謂之蟧¶
　或謂之蝒馬其小者謂之麥蚻(音截小/而青)有文者謂之蜻¶
　蜻其雌謂之疋(音祖/一反)大而黒者謂之䗃(音/棧)黒而赤者謂¶
　之蜺蜩蟧謂之&KR2782;蜩&KR2258;謂之寒蜩寒蜩瘖蜩也(按爾雅/以蜺為)¶
　(寒蜩月令亦曰寒蜩鳴知/寒蜩非瘖者也&KR2258;音應)　又曰蛥蚗(上音折/下音決)齊謂之¶
　螇螰(上音奚/下音鹿)楚謂之蟪蛄(蟪一作/蛉音零)秦謂之蛥蚗自闗以¶
　東謂之虭蟧(上音貂/下音聊)或謂之蝭蟧(蝭音/帝)或謂之蜓蚞(蜓/音)¶
<pb:KR3k0055_WYG_450-2a>¶
(廷/)西楚與秦通名也江東呼為蟂蟧(此諸蟬名通出爾/雅而多駁錯未可)¶
(詳/據)　許慎説文曰蟬膀鳴也　増廣雅曰䗁蛣蟬也闇¶
蜩&KR2258;也蟧蟈馬蜩也蛥蚗蚻也蟪蛄蛉蛄&KR2324;蟧蛁蟧也¶
　埤雅曰蟬為其變蛻而禪故曰蟬舎卑穢趨髙潔其¶
禪足道也　又曰蟬生坼裂母背故釋蟲云翥醜罅蓋¶
蟬善飛翥故謂之翥醜　又曰螗一名蝘其首方廣有¶
冠鳴聲清亮又一種似蟬而小綠色額廣且深北人謂¶
之螓　原毛詩曰螓首蛾眉　又曰如蜩如螗　又豳¶
<pb:KR3k0055_WYG_450-2b>¶
風曰五月鳴蜩　禮記曰仲夏之月蟬始鳴季夏之月¶
寒蜩鳴　増周書曰夏至又五日蜩始鳴不鳴貴臣放¶
逐立秋之日寒蟬鳴不鳴人臣不力爭　易通卦騐曰¶
姤上九候蟬始鳴不鳴國多妖言　孝經援神契曰蟬¶
無力故不食　蔡邕月令曰蟬鳴則天凉故謂之寒蟬¶
　孔子曰違山十里蟪蛄之聲猶在於耳　又曰市有¶
蟪蛄之聲則朝有蜩螗之沸政之譁也甚矣　莊子曰¶
鵬之飛搏扶揺而上者九萬里蜩與鷽鳩笑之曰我決¶
<pb:KR3k0055_WYG_450-3a>¶
起而飛搶榆枋時則不至而控于地奚以九萬里而南¶
為　又曰朝菌不知晦朔蟪蛄不知春秋(蟪蛄夏蟬也/故不知春秋)¶
(一曰春生者死于夏/夏生者死于秋故云)　又曰蟬得羙䕃而忘其身　荀¶
子曰耀蟬者務明其火振其樹若大不明雖振無益人¶
有明德則天下歸之若蟬歸明火也　原淮南子曰蟬¶
無口而鳴三十日而死蟬螟胡蟬蛁蟟茅蟬凡五種也¶
　王充論衡曰蠐螬化為腹育腹育轉為蟬生兩翼不¶
類蠐螬　増鹽鐵論曰以所不覩而不信若蟬之不知¶
<pb:KR3k0055_WYG_450-3b>¶
雪也　原徐廣車服雜志曰侍臣加貂蟬者取其清髙¶
飲露而不食也(古今注取其清/虛而識時變也)　風土記曰七月而螻¶
蛄鳴於朝寒螀鳴於夕　増益州方物畧記曰蟬花二¶
川山林中皆有之蟬之不蛻者至秋則花其頭長一二¶
寸黄碧色治小兒瘈瘲又能已瘧　蠡海集曰蟬近陽¶
依于木以隂而為聲故腹板鳴然其性陽和故此息而¶
彼作　吴下田家志曰蜘蟟蟬叫稻生芒　歳時雜志¶
曰都人上元作宜男蟬如蛾而大　蒭蕘論曰秋風至¶
<pb:KR3k0055_WYG_450-4a>¶
而寒蟬吟　楚詞曰歳暮兮不自聊蟪蛄鳴兮啾啾¶
稽聖賦曰蟪蛄鳴非其口　鄒陽柳賦曰蜩螗厲響(埤/雅)¶
(廣要蟬得羙䕃則/其聲尤清厲也)¶
　　蟬二¶
原莊子曰仲尼適楚出於林中見痀僂者承蜩猶掇之¶
也仲尼曰子有道耶曰我有道五六月累二丸而不墜¶
則失者錙銖(累二丸於竿頭是用乎停審也/故其承蜩所失不過錙銖之間)　華嶠後¶
漢書蔡邕在陳留其鄰人有以酒食召邕者比徃而酒¶
<pb:KR3k0055_WYG_450-4b>¶
已酣焉客有彈琴者邕至門潛聴之曰嘻以樂召我而¶
有殺心何也遂反將命者告主人主人遽自追而問其¶
故邕具以告弹琴者曰我向鼓絃見螳蜋方向鳴蟬蟬¶
將去螳蜋為之一前一却吾心惟恐螳蜋之失蟬也此¶
豈為殺心而形於聲者乎邕笑曰此足以當之　捜神¶
記曰淮南内史朱誕給使妻有鬼病夫疑為奸密窺見¶
婦在機中織望桑樹上欣笑見樹上有十四五小兒衣¶
青布褶青縿頭乃射之化為鳴蟬其大如箕飛去　増¶
<pb:KR3k0055_WYG_450-5a>¶
晋書曰顧愷之好諧謔人多愛狎之尤信小術以為求¶
之必得桓靈寳嘗以一柳葉紿之曰此蟬所翳葉也取¶
以自蔽人不見已愷之喜引以自蔽靈寳就溺焉愷之¶
信其不見已也甚珍之　梁書曰朱异為通事舎人後¶
除中書郎時秋日始拜有飛蟬正集异武冠上時咸謂¶
蟬珥之兆　清異録云唐時京城遊手夏月採蟬貨之¶
唱曰只賣青林樂婦人小兒爭買以籠懸牎戸間亦有¶
騐其聲長短為勝負者謂之仙蟲社　石林燕語曰宋¶
<pb:KR3k0055_WYG_450-5b>¶
守約為殿帥每夏日輪軍校數十輩捕蟬不使得聞聲¶
有鳴者皆重笞之人言守約惡聞蟬聲一日神宗問及¶
對曰軍中以號令為先臣當承平無以申其號令故寓¶
以捕蟬耳¶
　　蟬三¶
原飲露　聆風(上詳叙事蟬下/見傳休奕  賦)　嘒庭　翔水(董仲舒/答問牛)¶
(亨問仲舒曰蟬名齊女何故答曰昔齊王之后怨王而/死屍變為蟬登庭樹嘒唳而鳴王悔恨之故曰齊女)¶
(文子曰飛鳥反鄉兔走歸窟狐/死首丘寒螀翔水各依所生)　噪栁　鳴榆(謝靈運/燕歌行)¶
<pb:KR3k0055_WYG_450-6a>¶
(孟冬初節寒氣生悲風入閨霜依庭秋蟬噪柳燕辭楹/念君行役怨邉庭  說苑吴王欲伐荆舎人少孺子者)¶
(欲諌不敢乃操彈於後園露沾其衣如是者三日王曰/子来何若霑衣如此對曰園中有榆其上有蟬髙居悲)¶
(鳴飲露不知螗蜋在其後螗蜋委身曲斧欲取其蟬又/不知黄雀在其後黄雀延頸欲啄螗蜋不知弹丸在其)¶
(下此三者欲得其前而不顧/其後患吴王曰善哉乃罷兵)　五徳　八名(上見陸雲/寒蟬賦)¶
(爾雅蜩蜋蜩螗蜩蚻蜻蜻&KR1914;茅蜩蝒馬蜩蜺寒蜩蜓蚞/螇螰李廵注曰自蜩螗以下皆分别五方之語而名不)¶
(同也顔延之寒蟬賦餐霞之氣神/馭乎九仙禀露之清氣精於八蟬)　増膀鳴　殻蛻(上/詳)¶
(蟬一說文久格物志蟬者蛣/蜣所轉丸  而化成其殻蛻)　鳴各有時　出必乗夜¶
(潛確類書蟪蛄寒螀蛁蟟䗿母蜩范並蟬蟪蛄小而紫/色四月五月鳴寒螀黒而傴僂九月十月鳴甚悽急蛁)¶
<pb:KR3k0055_WYG_450-6b>¶
(蟟色青七月鳴䗿母似寒螀而小二月鳴蜩范所謂馬/蟬形大而黒亦五月鳴  蟬皆乗昏夜方出土中升高)¶
(處背坼而出所以夜出者一似畏/人二畏日炙乾其殻而不能蛻也)　原有緌　不食(郕/人)¶
(有其兄死而不為衰聞子臯将為郕宰遂為衰郕人曰援/蠶則績而蟹有匡范則冠而蟬有緌  下詳蟬一孝經)¶
(神/契)　鳴栁　噪林(詩曰菀彼栁斯鳴蜩/嘒嘒  蟬噪林逾静)　翳葉　吸露¶
　含風　當夏(蕭瑟含風蟬急/  夜蟬當夏)　緌入趙冠　翼為魏¶
鬢　蛻殻連拳抱綠葉而猶在　新聲響亮噪清風而¶
不歸¶
　　蟬四¶
<pb:KR3k0055_WYG_450-7a>¶
増附朽樹(酉陽雜俎蟬未蛻時名轉化秀才韋翾莊在/杜曲嘗冬中掘樹根見轉化附于朽處怪之)¶
(村人曰蟬固朽木所化也翾/因剖一視之腹中猶實爛木)　落日鳴(杜甫詩落/日鳴蟬蜩)¶
　　蟬五¶
原詩古詩曰庭前有竒樹上有悲鳴蟬　梁簡文帝聴¶
早蟬詩曰草歇鶗鳴初蟬思落花後乍飲三危露時䕃¶
五官栁莊書哂鵬翼衛賦宜螓首桂樹可淹留勿謂山¶
中久　沈約聴蟬鳴應詔詩曰輕生宅園籞復得棲嘉¶
樹豈敢擅洪枝輕條遭所遇葉密形易揚風廻響難住¶
<pb:KR3k0055_WYG_450-7b>¶
　禇澐賦得蟬詩曰避雀芳枝裏飛空華殿曲天寒響¶
屢嘶日暮聲逾促繁吟如欲盡長韻還相續飲露非表¶
清輕身易知足　范雲詠早蟬詩曰生随春氷薄質與¶
秋塵輕端緌挹宵液飛音承露清　蕭子範後堂聴蟬¶
詩曰試逐㣲風逺聊隨夏葉繁輕飛避楚雀飲露入吴¶
園流音繞叢藿餘響切髙軒借問邉城客傷情寜可言¶
　後梁沈君攸驚早蟬詩曰日暮野風生林蟬候節鳴¶
望枝疑數處尋空定一聲地幽吟不斷葉動噪羣驚獨¶
<pb:KR3k0055_WYG_450-8a>¶
有河陽令偏嫌秋翅輕　陳張正見賦得寒樹晩蟬疎¶
詩曰寒蟬噪楊栁朔吹犯梧桐葉迥飛難住枝殘影共¶
空聲疎飲露後唱絶斷絃中還因揺落處寂寞盡秋風¶
　又秋蟬喝栁詩曰秋雁寫遥天園栁集驚蟬競噪長¶
枝裏爭飛落木前風髙知響急樹近覺聲連長楊流喝¶
盡詎識蔡邕絃　劉刪詠蟬詩曰聲流上林苑影入侍¶
臣冠得飲旻天露何辭髙栁寒　江總詠蟬詩曰白露¶
凉風吹朱明落照移鳴條噪林栁流響遍臺池忖聲如¶
<pb:KR3k0055_WYG_450-8b>¶
易得尋忽却難知　隋王由禮賦得髙栁鳴蟬詩曰園¶
栁吟凉久嘶蟬應序驚露下緌恒濕風髙翅轉輕葉疎¶
飛更迥秋深響自清何言枝裏翳遂入蔡琴聲　顔之¶
推聴鳴蟬篇曰聴秋蟬秋蟬悲非一處細栁髙飛夕長¶
楊明月曙歷亂起秋聲参差攪人慮單吟如轉簫羣噪¶
學調笙乍飄流曼響多含斷絶聲垂隂自有樂飲露獨¶
為清短緌何足貴薄羽不羞輕螗蜋翳下偏難見翡翠¶
竿頭絶易驚容止由来桂林苑無事淹留南斗城城中¶
<pb:KR3k0055_WYG_450-9a>¶
帝王里金張及許史權勢熱如湯意氣喧成市劒影奔¶
星落馬色浮雲起鼎俎陳龍鳯金石諧宫徵關中滿季¶
心闗西饒孔子詎用虞公立國臣誰愛韓王游說士紅¶
顔宿昔同春花素鬢俄頃變秋華中腸自有極那堪教¶
作轉輪車　盧思道聴鳴蟬詩曰聴鳴蟬此聴悲無極¶
窮嘶玉樹裏羣噪金門側長風送晩聲清露供朝食晩¶
風朝露實多宜秋日髙鳴獨見知輕身蔽數葉哀鳴抱¶
一枝流亂罷還續酸傷合更離暫聴别人心即斷才聞¶
<pb:KR3k0055_WYG_450-9b>¶
客子淚先垂故鄉已超忽空庭正蕪沒一夕復一朝坐¶
見凉秋月河流𢃄地從来嶮峭路于今不可越紅塵早¶
敝陸生衣明鏡空悲潘掾髮長安城裏帝王州鳴鐘列¶
鼎自相求西望漸臺臨太液東瞻甲觀距龍樓說客恒¶
持小冠出越使常懷寳劒遊學仙未成便尚主㝷源不¶
見已封侯冨貴功名本多豫繁華輕薄盡無憂詎念嫖¶
姚嗟木梗誰憶田單倦土牛歸去来青山下秋菊離離¶
日堪把獨焚枯魚宴林野終成獨校子雲書何如還驅¶
<pb:KR3k0055_WYG_450-10a>¶
少游馬　唐太宗賦得弱栁鳴秋蟬詩曰散影玉階栁¶
含翠隐鳴蟬微形藏葉裏亂響生風前　虞世南秋蟬¶
詩曰垂緌飲清露流響出疎桐居髙聲自逺非是藉秋¶
風　李百藥詠蟬詩曰清心自飲露哀響乍吟風未上¶
華冠側先驚翳葉中　増駱賔王在獄詠蟬曰西陸蟬¶
聲唱南冠客思侵那堪黝鬢影来對白頭吟露重飛難¶
進風多響易沈無人信髙潔誰為表予心　又秋蟬詩¶
曰九秋行已暮一枝聊暫安隐榆非諫楚噪栁異悲潘¶
<pb:KR3k0055_WYG_450-10b>¶
分形妝薄鬢鏤影飾危冠自憐疎影斷荒林夕吹寒¶
盧照鄰賦得含風蟬詩曰髙情臨爽月急響送秋風獨¶
有危冠意還憐衰鬢同　張九齡和崔黄門寓直夜聴¶
蟬詩曰蟬嘶玉樹枝向夕惠風吹幸入連宵聴應縁飲¶
露知思深秋欲近聲静夜相宜不是鏤金飾清香徒爾¶
悲　司空曙新蟬詩曰今朝蟬忽鳴遷客若為情便覺¶
一年老能令萬感生微風方滿樹落日稍沈城為問同¶
懷者凄凉聴幾聲　耿湋溪館聴蟬詩曰髙樹多凉吹¶
<pb:KR3k0055_WYG_450-11a>¶
疎蟬足斷聲已催居客感更使别人驚晩夏猶知急新¶
秋别有情危湍和不似細管學難成當斆附金重無貪¶
曜火明青林四面落白髪一重生向夕音彌勵迎風翼¶
更輕單嘶出迥樹餘響思空城嘒唳松間坐蕭寥竹裏¶
行如何長飲露髙潔未能名　又聴早蟬歌曰蟬鳴兮¶
夕曛聲和兮夏雲白日兮將短秋意兮已滿乍悲吟兮¶
欲長猶嘶澀兮多斷風蕭蕭兮轉清韻嘒嘒兮初成依¶
婆娑之古樹思遼落之荒城閒院支頤深林倚策獨惆¶
<pb:KR3k0055_WYG_450-11b>¶
悵而無語鬢星星而已白　戴叔倫畫蟬詩曰飲露身¶
何潔吟風韻更長斜陽千萬樹無處避螳蜋　白居易¶
答夢得聞蟬見寄詩曰開緘思浩然獨詠晩風前人貎¶
非前日蟬聲似去年槐花新雨後柳影欲秋天聴罷無¶
他計相思又一篇　又六月三日夜聞蟬詩曰荷香清¶
露墜栁動好風生微月初三夜新蟬第一聲乍聞愁北¶
客静聴憶東京我有竹林宅别来蟬再鳴不知池上月¶
誰撥小船行　又早蟬詩曰月出先照山風生先動水¶
<pb:KR3k0055_WYG_450-12a>¶
亦如早蟬聲先入閑人耳一聞愁意結再聴鄉心起渭¶
上新蟬聲先聴渾相似衡門有誰聴日暮槐花裏　元¶
稹始聞夏蟬詩曰徂夏暑未晏蟬鳴景已曛一聴知何¶
處髙樹但侵雲響悲遇衰齒節謝屬離羣還憶郊園日¶
獨向澗中聞　李白詩曰秋蟬號階軒感物憂不歇¶
盧仝新蟬詩曰泉溜潛幽咽琴鳴乍徃還長風剪不斷¶
還在樹枝間　賈島病蟬詩曰病蟬飛不得向我掌中¶
行折翼猶能薄酸吟尚極清露華凝在腹塵㸃誤侵睛¶
<pb:KR3k0055_WYG_450-12b>¶
黄雀兼鳶鳥俱懷害爾情　李商隐聞蟬詩曰本以髙¶
難飽徒勞恨費聲五更疎欲斷一樹碧無情薄宦梗猶¶
泛故園蕪已平煩君最相警我亦舉家清　項斯聞蟬¶
詩曰動葉復驚神聲聲斷續勻坐同来聴者俱是未歸¶
人一棹三湘浪單車二蜀塵傷秋各有日未可念因循¶
　方干聴新蟬寄張晝詩曰細聲頻斷續審聴亦難分¶
髣髴應移處從容却不聞蘭棲朝咽露樹隐暝吟雲莫¶
遣鄉愁起吾懷秪似君　唐彦謙夜蟬詩曰翠竹髙梧¶
<pb:KR3k0055_WYG_450-13a>¶
夹後溪勁風危露雨凄凄那知北牖殘燈暗又送西樓¶
片月低清夜更長應未已逺煙尋斷莫頻嘶羇人此夕¶
如三歳不整寒衾待曙雞　李咸用早蟬詩曰門柳不¶
連野乍聞為早蟬遊人無定處入耳更應先暫黙斜陽¶
雨重吟逺㟁煙前年湘竹裏風激遶離筵　于鄴詠蟬¶
詩曰江頭一聲起芳歳已難留聴此髙林上遥知故國¶
秋應催風落葉似勧客迴舟不是新蟬苦年年自有愁¶
　沈鵬寒蟬樹詩曰一葉初飛日寒蟬益易驚入林慙¶
<pb:KR3k0055_WYG_450-13b>¶
織細依樹愧身輕大幹時容息喬枝或借鳴心由餘露¶
淨響為逐風清忝有翩翾分(一作/翼)應憐嘒唳聲不知微¶
薄影早晩挂緌纓　劉兼新蟬詩曰齊女幈幃失舊容¶
侍中冠冕有芳蹤翅翻晩鬢尋香露聲引秋絲逐逺風¶
旅館聴時髭欲白戍樓聞處葉多紅只知送恨添愁事¶
誰見凌霄羽蛻功　陸龜蒙詠蟬詩曰只憑風作使全¶
仰栁為都一腹清何甚雙翎薄更無伴貂金置影并雀¶
畫成圗恐是千年恨偏令落日呼　宋蘇軾詠蟬詩曰¶
<pb:KR3k0055_WYG_450-14a>¶
蛻形汙濁中羽翼便嬛好秋来寂不聞已抱寒莖槁¶
楊萬里聴蟬詩曰一隻初来報早秋又添一隻説新愁¶
兩蟬對語雙垂栁知鬪先休鬪後休　又曰一殻空空¶
紙樣輕風前却有許多聲叫来叫去渾無事叫到詩人¶
白髪生　又曰說露談風有典章詠秋吟夏入宫商蟬¶
聲無一添煩惱自是愁人枉斷腸　又曰罪過渠儂商¶
略秋從朝至暮不曽休莫嫌入夜還休去自有寒蛩替¶
說愁　張耒詩曰鳴蜩嘒髙風逮夜且復靜　林景熙¶
<pb:KR3k0055_WYG_450-14b>¶
聞蟬詩曰近交紙薄雲翻手舊夢冠空雪滿顚却憶畫¶
船曽聴處夕陽髙栁斷橋邉　金党懷英咏蟬詩曰槁¶
壤隂潜罷轉丸飄飄便作飲風仙幽藂何處拳枯蛻别¶
樹還来續斷絃小院日長清夢覺空庭人静綠隂圎無¶
情物化誰能料觸撥羈懷一慨然　周昻聞蟬詩曰冥¶
機辭委蛻天籟發幽嘶迥露増晨洗清風借晩攜暫成¶
千里隔還作一枝低客思饒相觸愁時故不齊　元馬¶
臻聞蟬詩曰短翼含風薄似秋一聲聲𢃄夕陽愁年年¶
<pb:KR3k0055_WYG_450-15a>¶
古栁官塘路催得行人白盡頭　陳櫟晩蟬詩曰秋早¶
梧桐颭晩風鳴蟬無數樹隂中斜陽似假渠聲勢只是¶
斜陽不久紅　明周憲王有燉秋蟬詩曰敗栁疎林寄¶
此生凉時不似熱時鳴蛻形先覺金風動輕翼偏嫌玉¶
露清抱葉常如經雨態過枝猶𢃄咽寒聲桑間此際螵¶
蛸老游息安閑莫漫驚　髙啟始聞夏蟬詩曰翾翾纔¶
得蛻咽咽未成喧翳葉誰能見南風綠繞軒乍驚變節¶
物還念别郊園何待當秋聴方令覊思繁　張羽聞蟬¶
<pb:KR3k0055_WYG_450-15b>¶
詩曰村園夏雨歇衆綠隂已成髙齋掩晝寂新蟬今始¶
鳴嘈嘈斷更續嘒嘒逺還輕響悲逐凉吹歡謝引離情¶
屬耳念已集感物襟易盈煩聒方自此稍待秋林清¶
又聴蟬曲曰黄鶯紫燕寂無喧新聲最好是聞蟬栖烟¶
初噪如喧籥吸露才停似斷絃乍向風前聞杳裊營營¶
嘈嘈鳴不了斷續能牽客夢長凄凉解動羈愁早一番¶
蛻脫已身輕最是居髙韻更清莫道轉丸穢壤底冠緌¶
還此侍臣榮長樂宫中百鳥静十二簾開漏方永忽向¶
<pb:KR3k0055_WYG_450-16a>¶
上林翻下苑多少蛾眉倚䦨聴隋堤千樹栁如烟無情¶
偏向斜陽天切切自將亡國恨淒淒欲共路人言蟬聲¶
到處何曽别人心聴来有悲恱何如一枕北窻眠喧寂¶
都忘聞見絶　王翰和黄體方伴讀新蟬詩曰滿地殘¶
花過雨天槐隂庭院響新蟬輕敲金奏當牎外閒撥銀¶
箏向枕邊曉露吸殘青草岸晩風吹出綠楊煙家山深¶
處林亭好曽被繁聲聒醉眠　謝榛詠蝉詩曰弱翅凌¶
晨動繁聲向夕流不知風露裏還得幾何秋¶
<pb:KR3k0055_WYG_450-16b>¶
原賦後漢蔡邕蟬賦曰白露凄其下降秋風肅以晨興¶
聲嘶嗌以沮敗體枯燥以氷凝雖期運之固然獨潜類¶
乎太隂要明年之中夏復長鳴而揚音　曹大家蟬賦¶
曰伊黝蟲之㣲陋亦攝生於天壤當三秋之盛暑陵髙¶
木而流響融風被而来遊商飇厲而化徃　魏曹植蟬¶
賦曰惟夫蟬之清素兮潛厥類乎太隂在炎陽之仲夏¶
兮始游豫乎芳林實淡泊而寡欲兮獨怡樂而長吟聲¶
噭噭而彌厲兮似貞士之介心内含和而弗食兮與衆¶
<pb:KR3k0055_WYG_450-17a>¶
物而無求棲喬枝而仰首兮潄朝露之清流隐柔桑之¶
稠葉兮快啁號以遁暑苦黄雀之作害兮患螳蜋之勁¶
斧冀髙翔而逺託兮毒蜘蛛之網罟欲降身而卑竄兮¶
懼草蟲之襲予免衆艱而弗獲兮遥遷集乎官宇依名¶
果之茂䕃兮託修幹以靜處有翩翩之狡童兮步容與¶
於園圃體離朱之聦視兮姿才捷於獼猿條罔葉而不¶
挽兮樹無幹而不縁翳輕軀而奮進兮跪側足以自閑¶
恐余身之驚駭兮睛曽睨而目連持柔竿之冉冉兮運¶
<pb:KR3k0055_WYG_450-17b>¶
微粘而我纒欲翻飛而愈滯兮知性命之長捐亂曰詩¶
歎鳴蜩聲嘒嘒兮盛陽則来太隂逝兮皎皎貞素侔夷¶
節兮帝臣是戴尚其潔兮　晋明帝蟬賦曰尋長枝以¶
陵髙静無為以自寜邈焉獨處弗累於情在運任時不¶
慮不營　温嶠蟬賦曰飢噏晨風渴飲朝露　陸士龍¶
寒蟬賦曰昔人稱雞有五德而作者賦焉至於寒蟬才¶
齊其羙獨未思之而莫斯述夫頭上有緌則其文也含¶
氣飲露則其清也黍稷不享則其廉也處不巢居則其¶
<pb:KR3k0055_WYG_450-18a>¶
儉也應候守節則其信也加以冠冕則其容也君子則¶
其操可以事君可以立身豈非至德之蟲哉伊寒蟬之¶
感運近嘉時以遊征含二儀之和氣禀乾元之清靈體¶
貞粹之淑質吐□□之哀聲容麗蜩螗聲羙宮商飄如¶
飛鴻之遭驚風眇如輕雲之麗太陽爾乃振修緌以表¶
首舒輕翅以迅翰挹朝華之墜露含烟煴以夕餐望北¶
林以鸞飛集樛木而龍蟠若夫歳聿云暮上天其凉感¶
運悲聲貧士含傷或歌我行永久或哀之子無裳原思¶
<pb:KR3k0055_WYG_450-18b>¶
歎於蓬室孤竹吟於首陽不銜草以穢身不勤身以營¶
巢志髙於鳲鳩節妙乎鴟鴞附枯枝以永處倚峻林之¶
迥條乃綴以緇冕増成首飾映華蟲於朱衮表馨香乎¶
明德　傅咸黏蟬賦曰櫻桃為樹則多隂為果則先熟¶
有蟬鳴焉聊命黏取退惟當蟬之得意於斯樹不知黏¶
之將至亦猶人之得意於冨貴而不虞禍之將来也有¶
嘉果之珍樹蔚𢎞覆於我庭在赫赫之隆暑獨肅肅而¶
自清遂寓目以周覽見鳴蜩於纎枝翳翠葉以長吟信¶
<pb:KR3k0055_WYG_450-19a>¶
厥樂之在斯茍得意於所歡曽徃黏之莫知匪爾命之¶
遵薄坐偷安而忘危嗟悠悠之躭寵請兹覽以自規¶
又鳴蜩賦曰有嘒嘒之鳴蜩于台府之髙槐物處隂而¶
自惨奚厥聲之可哀秋日悽悽兮感時逝之若頽曷時¶
逝之是感兮感年歳之我催孰知命之不憂詠梁木之¶
有摧生世忽兮如寓求冨貴於不回且明明以在公唯¶
忠讜之自與佚履道之坦坦登髙衢以自棲　孫楚蟬¶
賦曰惟大化之廣御何品數之多名當仲夏之始出據¶
<pb:KR3k0055_WYG_450-19b>¶
長條而悲鳴翼如羅纒形如枯槁終日不銜一粒激哀¶
響之煩擾　傅休奕蟬賦曰羙兹蟬之純潔兮禀隂陽¶
之㣲靈含精粹之貞氣兮體自然之妙形潛幽昭於后¶
土兮雖在穢而愈馨經靑春而未育兮當隆夏而化生¶
忽神蛻而靈變兮奮輕翼之浮征翳密葉之重䕃兮噪¶
閑樹之肅清縁長枝而仰觀兮吸渥露之朝零泊無為¶
而自得兮聆商風而和鳴聲嘒嘒以清和兮遥自託乎¶
蘭林嗟羣吟以近唱兮似簫管之餘音清激暢於遐邇¶
<pb:KR3k0055_WYG_450-20a>¶
兮時感君之丹心　宋顔延之寒蟬賦曰始蕭瑟以攢¶
吟終嬋媛而孤引越客發度漳之歌代馬懷首燕之信¶
不假緌於范冠豈鏤體於人爵折清飇而不淪團髙木¶
以飄落　陳禇玠風裏蟬賦曰有秋風之来庭於髙栁¶
之鳴蟬或孤吟而暫斷乍亂響而還連垂黝緌而嘶定¶
避黄雀而聲遷愁人兮易驚静聴兮傷情聴蟬兮靡倦¶
更相和兮風生終不校樹兮寂寞方復飲露兮光榮¶
増唐馬吉甫蟬賦曰應律初蟬含生自然其聲嘒嘒其¶
<pb:KR3k0055_WYG_450-20b>¶
翼翩翩参萬物之動植隨四序之迴旋避啼鸎於春後¶
伴鳴蛩於秋前亷而有德静而無累逸豫攸安沉吟斯¶
慰體素質而標儉養清心而拔萃食不求粒雖黍稷而¶
非珍棲不擇林縱梧桐而何貴暨夫三危露結四野雲¶
平蒼茫日暮爽朗天明託髙枝以庇影竄密葉以流聲¶
匝池臺之響亮洞巖壑之清泠羣吟則少懼孤引則多¶
驚避雀飛急迎風翅輕飾鬢裁新様圗冠有舊名雖屈¶
螳蜋之斧終齊鵬鷃之情　蕭穎士聴早蟬賦曰清商¶
<pb:KR3k0055_WYG_450-21a>¶
兮暮急白露兮朝濕伊寒蟬之早聞知凉風之初入散¶
亂揺颺翛寥歘吸前聲未盡後響仍及邇層檐而驚歸¶
向茂樹而遥集　魏炤蜩甲賦曰覩遺跡於棄甲想能¶
鳴之在耳空披腹心徒伏泥滓其内也既等混沌之無¶
竅其外也何患螳蜋之利觜與繪事而均功齊木偶之¶
所擬　左牢蟬蛻賦曰乍舉輕躬初留具體薄翼而朝¶
陽始照黝緌而宿露新洗纔發響於林下已傳聲於澗¶
底騐形有二責實無雙啾啾而送恨蓬戸嘒嘒而添愁¶
<pb:KR3k0055_WYG_450-21b>¶
瑣牎吟逺樹於荒郊思盈秋野噪寒花於别浦韻遶晴¶
江　李逺賦曰據險形柔拏空股戰方疑乎蠖屈終類¶
於龍變洞胷逹腋玲瓏而素甲皆虚潔已全身輝赫而¶
黝光已遍俄分曙色似遇良時便有凌空之意還生去¶
故之悲嘒嘒而頻遷碧樹凄凄而若紡寒絲響遶晴雲¶
傳楚岸之風逺聲催晩景怨陶家之桞衰　宋歐陽修¶
鳴蟬賦曰爰有一物鳴於樹顛引清風以長嘯抱纎柯¶
而永歎嘒嘒非管泠泠若絃裂方號而復咽凄欲斷而¶
<pb:KR3k0055_WYG_450-22a>¶
還連吐孤韻以依律合五音之自然吾不知其何物其¶
名曰蟬豈非因物造形能變化者耶出自糞壌慕清虚¶
者耶凌風髙飛知所止者耶嘉木茂樹喜清隂者耶呼¶
吸風露能尸解者耶綽約雙鬢修嬋姢者耶其為聲也¶
不樂不哀非宫非徴胡然而鳴亦胡然而止¶
原贊晋郭璞蟬贊曰蟲之清潔可貴惟蟬潛蛻棄穢飲¶
露恒鮮萬物皆化人胡不然　梁昭明太子蟬贊曰兹¶
蟲清潔惟露是餐寂寞秋序咽哳夏闌豈伊不羙曜彼¶
<pb:KR3k0055_WYG_450-22b>¶
華冠¶
増序唐駱賔王在獄咏蟬詩序曰余禁所禁垣西是法¶
曹㕔事也有古槐數株每至夕照低隂秋蟬疎引發聲¶
幽息有切嘗聞豈人心異於曩時将蟲響悲於前聽嗟¶
乎聲以動容德以象賢故潔其身也禀君子達人之髙¶
行蛻其皮也有仙都羽化之靈姿候時而来順隂陽之¶
數應節為變審藏用之機有目斯開不以道昏而昧其¶
視有翼自薄不以俗厚而易其真吟喬樹之㣲風韻資¶
<pb:KR3k0055_WYG_450-23a>¶
天縱飲髙秋之墜露清畏人知僕失路艱虞遭時徽纆¶
聞蟪蛄之流聲悮平反之已奏見螳蜋之抱影怯危機¶
之未安感而綴詩貽諸知已庶情㳂物應哀弱羽之飄¶
零道寄人知憫餘聲之寂寞¶
　　蝶一¶
原崔豹古今注曰蛱蝶一名野蛾一名風蝶江東謂之¶
撻末色白背青者是也其有大如蝙蝠者或黒色或青¶
班名曰鳯子一名鳯車一名鬼車生江南橘樹間　増¶
<pb:KR3k0055_WYG_450-23b>¶
埤雅曰蛱蝶粉翅有鬚一名胡蝶嘗見園蔬其葉有為¶
蝶者三分二已蝶矣其一尚葉也　續古今注曰蜂蝶¶
皆以鬚嗅鬚蓋其鼻也(正字通其/交以鼻)　原列子曰陵舄得¶
鬱棲則為烏足(此相合/而生也)烏足葉為蝴蝶　増抱朴子曰¶
髻孺背千金而逐蛱蝶　草木子曰化生者眼無竅惟¶
有黒㸃而不能見蠶蝶之類是也　原捜神記曰朽葦¶
為蛬麥為蝴蝶　増又曰麥之為蝴蝶也翼羽生焉眼¶
目成焉心智存焉此自無知而化為有知而氣易也¶
<pb:KR3k0055_WYG_450-24a>¶
又曰木蠧生蟲羽化為蝶　酉陽雜俎曰白蛱蝶尺蠖¶
繭所化也秀才顧非熊少時見鬱棲中壞綠裙幅旋為¶
蝶張周封言百合花合之泥其隙經宿化為大蝴蝶¶
唐段公路北戸錄曰嶺表有鶴子草蔓花當夏時開形¶
如飛鶴翅羽嘴皆全蔓上春生雙蟲食葉收入粉奩以¶
葉飼之老蛻為蝶赤黄色女子收佩之令人愛恱號媚¶
蝶　採蘭雜志曰蛱蝶一名春駒　嶺南異物志曰常¶
有人遊南海泊于孤岸有物如蒲帆飛過海將到舟舟¶
<pb:KR3k0055_WYG_450-24b>¶
人競以物擊之如帆者盡破碎墮地視之乃蛱蝶也海¶
人去其翅足稱之得肉八十斤噉之極肥羙　物類相¶
感志曰唾津抹蝴蝶翅則當空髙飛　桂海蟲魚志曰¶
鬼蛱蝶大如扇四翅好飛荔枝上黒蛱蝶大如扇橘蠧¶
所化北人云真武蟬　鶴林玉露道藏經云蝶交則粉¶
退　舊志云羅浮山有蝴蝶洞在雲峰岩下古木叢生¶
四時出綵蝶世傳葛仙遺衣所化¶
　　蝶二¶
<pb:KR3k0055_WYG_450-25a>¶
原莊子曰昔莊周夢為蝴蝶栩栩然蝴蝶不知周也俄¶
然覺則蘧蘧然周也不知周之夢為蝴蝶蝴蝶之為周¶
周與蝴蝶必有分矣此謂物化　増開元遺事曰明皇¶
春宴使宫中妃嬪各挿艶花帝親捉粉蝶放之蝶所止¶
者幸焉後太真專寵遂罷此戲　酉陽雜俎曰劉魯封¶
云滕王蛱蝶圗有名江夏斑大海眼小海眼村裡来菜¶
花子　唐叚公路北戸錄曰盧肇嘗說捉得一粉蝶如¶
兩手大上有散緑㸃丁香眼前翅頭兩畫胭脂色後翅¶
<pb:KR3k0055_WYG_450-25b>¶
為燕尾分亦蝶之異也　又曰公路嘗南行歴懸藤峡¶
維舟飲水覩岩側有一木五綵初為丹青之樹命僕採¶
獲一枝尚綴軟蝶凡二十餘箇有翠紺鏤者金眼者丁¶
香眼者紫斑眼者黒花者黄白者緋脉者大如蝙蝠者¶
小如榆荚者因登岸視之乃知木葉化焉　杜陽雜編¶
曰穆宗皇帝殿前種千葉牡丹花始開香氣襲人自是¶
宫中毎夜即有黄白蛱蝶萬數集於花間輝光照燿逹¶
曉方去宫人競以羅巾撲之無有獲者帝令張羅于空¶
<pb:KR3k0055_WYG_450-26a>¶
中遂得數百於殿内縱嬪御追捉以為娱樂遲明視之¶
則皆金玉也其狀工巧無以為比内人爭用絳縷絆其¶
脚以為首飾夜則光起妝奩中其後開寶櫉覩金錢玉¶
屑之内有蠕蠕者有為蝶者　桂苑叢談曰咸通初有¶
進士張綽者下第後多遊江淮間有道術或人召飲若¶
遂合意則索紙剪蛱蝶二三十枚以氣嘘之成列而飛¶
累刻以指收之俄皆在手見者求之即以他事為阻¶
宋周密癸辛雜志曰楊昊字明之娶江氏少艾連嵗得¶
<pb:KR3k0055_WYG_450-26b>¶
子明之客死之明日有蝴蝶大如掌徘徊於江氏之傍¶
竟日乃去及聞訃其蝶復来繞江氏飲食起居不置也¶
盖明之不能割戀於少艾稚子故化蝶以歸耳　又曰¶
李鐸(畫墁錄/作李譯)諫議知鳳翔既卒有蝴蝶萬數自殯所以¶
至府宇蔽映無下足處府官弔祭接武不相辨揮之不¶
開踐踏成泥其大者如扇逾月方散　又曰楊大芳娶¶
謝氏謝亡未殮有蝶大如扇其色紫褐翩翩自帳中徘¶
徊飛集窻戸終日乃去　懸笥𤨏探曰吴郡施槃嘗作¶
<pb:KR3k0055_WYG_450-27a>¶
蝴蝶詩曰莫怪東風多落魄三春應作探花郎正統已¶
未果狀元及第¶
　　蝶三¶
原入夢　戲園(上詳蝶二莊子園古樂府歌詞蛱蝶行/蛱蝶之遨戲東  奈何卒逢三月飬子)¶
(鷰接我/苜蓿間)　木蠧生蟲　葉化為蝶　増粉翅　玉腰(王/操)¶
(咏蝶詩香鬚粉翅煖爭飛品物多情緫屬伊上國萬家/風月夕夢魂頻繞海棠枝  清異錄温庭筠嘗得一句)¶
(曰蜜官金翼使徧告知識無人可屬久之自/聮其下曰花賊玉腰奴盖上指蜂下指蝶也)　蠧蛻¶
蝝化(陸龜蒙化書橘之蟲大如小指首負特角身蹙蹙/然類蝤蠐人或振觸之輒奮角而怒氣色桀驁一)¶
<pb:KR3k0055_WYG_450-27b>¶
(旦視之凝然弗食弗動明日視之則蛻為蝴蝶矣䄡黒/韝蒼分朱間黄腹填而橢緌纎且長又明日徃視則倚)¶
(薄風露攀縁草木聳空翅輕瞥然而去噫秀其外類有/文也嘿其中類有德也不明而遊類潔也無嗜而食類)¶
(廉也向使不知其為橘之蠧人謂從鈞天帝居而来矣/  漢寔録右監門衛大將軍許遷言臣奉命博州至博)¶
(平縣戴村有蝝彌亘數/里一夕並化蝶飛去)　如燕　隨蜂(六朝録劉子卿/居廬山有五綵)¶
(雙蝶来遊花上其大如燕夜間有二女子曰感君愛花/間之物故来相諧君子豈有意乎子卿曰願伸繾綣自)¶
(是每旬一至者數年/  下見後劉孝綽詩)　過幔　穿花(杜甫詩娟姢戲蝶/過閑幔  又穿花)¶
(蛱蝶深/深見)　傅粉竊香　宿花爭絮(唐人咏蝶詩傅粉何/郎全縞素竊香韓掾)¶
(自輕狂逋下/見後林  詩)　莊周夢　韓憑魂(上詳蝶二莊子蝶山/堂肆考俗傳大  必)¶
<pb:KR3k0055_WYG_450-28a>¶
(成雙乃梁山伯祝英臺之魂/又韓憑夫婦之魂皆不可曉)　滕王圖本　謝逸詩名¶
(潛確類書滕王元嬰髙祖子工於蛱蝶王建宫詞曰内/中數日無呼喚搨得滕王蛱蝶圗  又宋謝逸有蝶詩)¶
(三百首極佳有云江南日暖午風/細頻逐賣花人過橋時呼謝蝴蝶)　舞花叢　飄蘭徑¶
(張易之詩蝶舞萬花叢徑/  韋應物詩晴蝶飄蘭)　依槳　繞籬(杜甫詩風蝶/勤依槳  長)¶
(孫佐輔詩繞籬/野菜飛黄蝶)¶
　　蝶四¶
原詩古詩曰蝴蝶胡髙飛暮宿桑樹間　梁簡文帝咏¶
蝶詩曰空園暮烟起逍遥獨未歸翠鬛藏髙栁紅蓮拂¶
<pb:KR3k0055_WYG_450-28b>¶
水衣復此從風蝶雙雙花上飛寄語相知者同心終莫¶
違　劉孝綽咏素蝶詩曰隨風繞緑蕙避雀隐青薇映¶
日忽爭起因風乍共歸出没花中間参差葉際飛芳華¶
幸勿謝嘉樹欲相依　徐昉賦得蝶依草應令詩曰秋¶
園花落盡芳菊數来歸那知不夢作眠覺也恒飛　増¶
李鏡逺蛱蝶行曰青年已布澤微蟲應節歡朝出南園¶
裏暮依華葉端菱舟追或易風池渡更難羣飛終不逺¶
還向玉階蘭　唐李商隐咏蝶詩曰飛来繡户隂穿過¶
<pb:KR3k0055_WYG_450-29a>¶
畫樓深重傅秦臺粉輕塗漢殿金相兼惟柳絮所得是¶
花心可要凌孤客邀為子夜吟　又蝶詩曰孤蝶小徘¶
徊翩翾粉翅開併應傷皎潔頻近雪中来　又蝶詩曰¶
葉葉復翻翻斜橋對側門蘆花惟有白栁絮可能温西¶
子㝷遺殿昭君覓故邨年年芳物盡来别敗蘭蓀　又¶
咏蝶詩曰初来小院中稍與瑣闈通逺恐芳塵斷輕憂¶
艶雪融只知防浩露不覺逆尖風迴首雙飛燕乗時入¶
綺櫳　又咏蝶曰長眉畫了繡簾開碧玉行收白玉臺¶
<pb:KR3k0055_WYG_450-29b>¶
為問翠釵釵上鳳不知香頸為誰迴　又詩曰壽陽公¶
主嫁時粧八字宫眉捧額黄見我佯羞頻照影不知身¶
屬冶遊郎　又詩曰廣陵臺畔日光斜萬古貞魂倚暮¶
霞莫許韓憑為蛱蝶等閑飛上别枝花　王建晩蝶詩¶
曰粉翅嫩如水繞砌乍依風日髙山露解飛入菊花中¶
　李賀謡俗曰上林蝴蝶小試伴漢家君飛向南城去¶
誤落石榴裙　韓偓詩曰鳯子輕盈膩粉腰　鄭谷趙¶
林郎中席上賦蝴蝶曰㝷艶復尋香似閑還似忙暖煙¶
<pb:KR3k0055_WYG_450-30a>¶
沈蕙徑微雨宿花房書幌輕隨夢歌樓悮採粧王孫深¶
屬意繡入舞衣裳　羅隐蝶詩曰漢王刀筆精寫爾逼¶
天生舞巧何妨急飛髙所恨輕野田黄雀慮山館主人¶
情此物那堪作莊周夢不成　盧頻蛱蝶行曰東園宫¶
草綠上下飛相逐君恩不禁春昨夜花中宿　李建勲¶
蝶詩曰粉蝶翩翩若有期南園長是到春歸閑依栁𢃄¶
参差起困傍桃花獨自飛潛被燕驚還散亂偶因人逐¶
入簾幃晩来欲雨東風急迴看池塘影漸稀　宋孔平¶
<pb:KR3k0055_WYG_450-30b>¶
仲蝴蝶行曰蝴蝶飛渡河来河北花已落河南花正開¶
盈盈採花女撲打還家去推身飛入粉奩中芳草綿綿¶
舊時路　晏殊蛱蝶詩曰鶯欲綿蠻栁欲隂露叢煙蕚¶
恣搜尋那將兩翅輕塗粉繞遍千花百卉心　宋祁詩¶
曰撲粉曽過宋玉牆一生身計託羣芳不湏長結東風¶
願秋菊春蘭各有香　王安石蝶詩曰翅輕于粉薄于¶
繒長被花牽不自勝若信莊周尚非夢豈能投死為韓¶
憑　黄庭堅蝶詩曰蝴蝶雙飛得意偶然畢命網羅羣¶
<pb:KR3k0055_WYG_450-31a>¶
蟻爭收墜翼䇿勲歸去南柯　蘇軾鬼蝶詩曰雙眉卷¶
鐵絲兩翅暈金碧初来花争妍忽去鬼無迹　范成大¶
秋日田園詩曰橘蠧如蠶入化機枝間垂繭似蓑衣忽¶
然蛻作多花蝶翅粉纔乾便學飛　陸游窻下戲詠曰¶
何處輕黄雙小蝶翩翩與我共徘徊綠隂芳草佳風月¶
不是花時也解来　楊萬里觀物化詩曰蝴蝶新生未¶
解飛鬚拳粉濕睡花枝後来借得風光力不記如癡似¶
醉時　李方叔秋蝶詩曰粉蝶爾何知秋深尚戲飛憐¶
<pb:KR3k0055_WYG_450-31b>¶
渠迷節物猶若弄春暉露葉今非昔霜叢疇可依籬邊¶
菊無幾薄命寄餘菲　林逋蝶詩曰細眉雙聳敵秋毫¶
冉冉芳園日幾遭清宿露花應自得暖争風絮欲相髙¶
情人没後魂猶在傲吏齊来夢亦勞閑掩遺編若堪恨¶
不并香草入離騷　元貢師泰新蝶詩曰杏樹生香蠧¶
化成向人飛下不勝情寒辭薄翅猶黏粉暖溢柔鬚始¶
弄晴燕舞盤中嫌露重鸎歌扇厎避風輕春閨未解南¶
華夢乞與滕王為寫生　陳樵詩曰禁籞名園信所之¶
<pb:KR3k0055_WYG_450-32a>¶
深紅膩紫共春暉人疑落葉有生色我道飛花上故枝¶
掌上艷姬垂袖舞屋頭故吏竊香歸花中只許秦宫活¶
未必莊生入夢思　鄭元祐花蝶謡曰花魂迷春招不¶
歸夢隨蝴蝶江南飛碧&KR0331;粉香酣不起臥帖芳茵唾鉊¶
水癡娥眼嬌錯驚顧解裙戲撲沾零露折釵搔首笑相¶
語阿誰芳心同栩栩頺雲流光空影寒冰波緘恨嗁闌¶
干　馬臻蝶詩曰曽隨秦女踏青陽幾被鸎捎出建章¶
芳草夢寒迷碧色杏花雨細宿紅香粉凝薄翅春無力¶
<pb:KR3k0055_WYG_450-32b>¶
恨入修眉晩斷腸寄語莫尋歌舞處五侯門第有髙牆¶
　明楊基秋日舟中見蝶詩曰趂暖戲晴川依人上畫¶
船粉銷煙翅薄香冷露鬚拳野菜疎籬外山花小逕邉¶
夜深桃李夢猶在綺羅筵　劉渙秋蝶詩曰欲歇還休¶
却又飛芙蓉葉厎戀秋暉自知翅粉渾銷盡羞近尊前¶
舞女衣　瞿佑殘蝶詩曰飛鳥曽聞載鬼車粉香何事¶
亦隨邪傷生不惜身投火抵死猶將命乞花望帝精靈¶
枝上血韓憑魂魄墓前沙一般有恨難消滅夢裏相逢¶
<pb:KR3k0055_WYG_450-33a>¶
　更可嗟¶
　¶
　¶
　¶
　¶
　¶
　¶
　¶
<pb:KR3k0055_WYG_450-33b>¶
　¶
　¶
　¶
　¶
　¶
　¶
　¶
御定淵鑑類函卷四百四十五¶
