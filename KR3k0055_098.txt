# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.781373
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷九十三
<pb:KR3k0055_WYG_098-1a>¶
　欽定四庫全書¶
御定淵鑑𩔖函卷九十三¶
　　設官部三十三(司農卿/太僕卿)　(少卿附/少卿附)　(司農官屬/太僕官屬)¶
　　　(車府令/太府卿)　(鴻臚卿/少卿附)　(少卿附屬鴻臚官屬/太府官)¶
　　　司農卿一(少卿并載/)¶
　原杜氏通典曰少皥氏以九扈為九農正(扈鳥也扈有/九種以為農)¶
　(號各随其宜/以教人事)舜攝帝位命棄為后稷周為太府下大夫¶
　秦為治粟内史掌糓貨漢景帝更名為大農令武帝太¶
<pb:KR3k0055_WYG_098-1b>¶
　初元年更名大司農掌九糓六畜之供膳羞者(見宋志/漢書曰)¶
　(主穀/貨)凡郡國諸倉農監都水六十五官皆屬焉(母將隆/字君房)¶
　(為執金吾上發武庫兵送董賢及乳毌隆以為武庫兵/器天下公用繕修造作皆度大司農錢自乘輿不以給)¶
　(供養勞賜一出少府蓋不以本/藏給末用不以人力供私費也)後漢大司農掌諸錢穀¶
　金帛郡國四時上月旦見錢穀簿其逋未畢各具别之¶
　邊郡諸官請調度者皆為給報損多益寡取相給足初¶
　郡國鹽官鐡官並屬司農中興皆屬郡縣建安中為大¶
　農魏黄初元年又改為司農(大司農桓範出奔謂曹爽/曰大司農印在吾手所在)¶
<pb:KR3k0055_WYG_098-2a>¶
(得開倉而食範為/司農以清省稱)晉初因之渡江哀帝末省司農并都¶
水孝武復置宋齊皆有之梁司農卿位視㪚騎常侍主¶
農功倉廩陳因之後魏曰大司農北齊曰司農寺有卿¶
少卿各一人掌倉市薪米園池果實後周有司農上士¶
一人掌三農九穀稼穡之政令屬大司徒隋初與北齊¶
同煬帝置少卿二人(潁川太守趙元淑入朝㑹司農不/時納諸郡租穀元淑奏之煬帝曰)¶
(如卿意者㡬時當了元淑曰不過十日即/日拜元淑為司農卿納天下租如言而畢)唐龍朔二年¶
改司農為司稼咸亨初復舊卿一人少卿二人掌東耕¶
<pb:KR3k0055_WYG_098-2b>¶
供進耒耜及邦國倉儲之事領上林太倉鈎盾導官四¶
署(署各有/令丞)　應劭漢官儀曰大司農古官也高祖受命¶
懲秦之弊與民休息逮文景國家無事家給人足京師¶
之錢累百巨萬貫朽而不校太倉之粟陳陳相因充溢¶
露積腐敗而不食　臧榮緒晉書曰哀帝興寧二年省¶
司農之職至孝武寧康中復置　沈約宋書曰大司農¶
卿一人稱棄后稷其職也　齊職儀曰司農卿耕藉則¶
掌其禮儀　初學記曰案叙司農卿漢官也漢官云初¶
<pb:KR3k0055_WYG_098-3a>¶
秦置理粟内史掌穀貨漢因之(按堯命羲和四子敬授/人時舜二十二官棄為)¶
(后稷播時百穀蓋其任也周官冢宰之屬有太府下大/夫鄭元注曰太府主治藏之長若今時司農也並司農)¶
(之/任)王莽改大司農曰羲和後又改為納言東漢復為大¶
司農五代史百官志云梁加卿字曰司農卿省大字後¶
魏又加大字北齊又除大字隋氏因之唐初因之　増¶
宋史曰宋置司農寺判寺事二人以兩制朝官以上充¶
熙寧二年置制置三司條例司立常平斂散法三年詔¶
以常平新法付司農寺而農田水利免役保甲等法悉¶
<pb:KR3k0055_WYG_098-3b>¶
自司農講行　又曰元豐官制行始正職掌寺監不治¶
外事舊事職務悉歸户部右曹司農掌倉儲委積之政¶
令總苑囿庫務之事而謹其出納凡京都官吏禄廩諸¶
路歲運至京師悉掌焉凡苑囿行幸排比及薦饗進御¶
頒賜植藏之物與造麴蘖儲薪炭皆戒有司先期辦具¶
以待給用天子親耕籍田有事於先農則卿奉耒耜少¶
卿率屬及庻人以終千畝所𨽻官屬凡五十倉二十有¶
五建炎三年罷司農寺以事務并𨽻倉部紹興四年復¶
<pb:KR3k0055_WYG_098-4a>¶
置　續文獻通考曰遼南靣有司農寺　又曰金初置¶
勸農使司興定二年罷改立為司農司使副使掌勸課¶
天下力田之事其司農司兼採公事者大司農一人卿¶
與少卿各三人陜西并河南二路置行司農司至大元¶
年歸德許州河南陜西各置卿少卿等官卿以下迭出¶
廵按察官吏臧否而黜陟之十年之間民政脩舉實頼¶
其力　又曰元世祖至元七年置大司農司凡農桑水¶
利學校饑荒之事悉掌之十四年罷以按察司兼領勸¶
<pb:KR3k0055_WYG_098-4b>¶
農事十八年改立農正院二十年又改立務農司是年¶
又改司農寺達嚕噶齊一人司農卿二人二十三年仍¶
為大司農司仁宗皇慶二年定置大司農四人陞從一¶
品卿少卿各二人　又曰行大司農司設勸農營田司¶
使副使　又曰分司農司順帝至正十三年立(先是脱/脱言京)¶
(畿近水地利召募江南人耕種粟麥可收歲百萬餘石/不煩海運京師足食於是立分司農司以右丞烏蘭哈)¶
(達左丞烏克遜良禎兼大司農卿給分司農司印西自/西山南自保定河間北抵檀順東及遷民鎮凡官地及)¶
(元管各屯田悉從分司農司立法佃種又倣前集賢學/士虞集議於江淮召募能種水田及修築圍堰之人各)¶
<pb:KR3k0055_WYG_098-5a>¶
(千人為農師所募農夫/人給鈔十錠期年散歸)　又曰明司農之職總於户部¶
不設司農卿及行司農等官惟上林苑監仍舊¶
　　司農卿二¶
原史記曰韓信歸漢以為治粟内史　漢書曰武帝天¶
漢元年以桑宏羊為大司農置丞數十部於郡國　又¶
曰宣帝地節四年北海太守朱邑以治行第一入為大¶
司農　華嶠後漢書曰鄭衆字仲師為大司農在位以¶
清正稱其後受詔作春秋刪十九篇　東觀漢記曰牟¶
<pb:KR3k0055_WYG_098-5b>¶
融為大司農性明逹朝廷稱為名卿　又曰髙詡字季¶
回以儒學徵拜大司農在朝以清白方正稱　魏志曰¶
梁習為并州二十餘年政治為天下最乃徵拜為大司¶
農　増唐書曰太宗朝孫伏伽遷大理卿時司農市木¶
橦倍直與民右丞韋悰劾吏隠没事下大理訊鞫伏伽¶
曰緣官市貴故民直錢臣見司農識大體不見其罪帝¶
悟顧悰曰卿不逮伏伽逺矣　又曰唐髙宗謂韋宏機¶
曰宫館隋代所造漸將摧毁頻欲修葺又費財力如之¶
<pb:KR3k0055_WYG_098-6a>¶
何宏機曰臣任司農向已十年前後省費今見貯錢三¶
十萬貫可以供葺理上悦　又曰肅宗時第五琦以户¶
部侍郎判度支河南等道度支轉運租庸鹽鐵鑄錢司¶
農太府山南東西江西淮南館驛等使　又曰郭釗(曖/子)¶
(也/)累官司農卿憲宗寢疾宦豎或妄議廢立者穆宗問¶
計於釗答曰殿下為太子當旦夕視膳何外慮乎時稱¶
得元舅體　宋史曰王濟判司農寺時周伯星見濟乘¶
間言曰昔唐太宗以豐年為上瑞臣願陛下日慎一日¶
<pb:KR3k0055_WYG_098-6b>¶
居安慮危則天下幸甚受詔與劉綜改定茶法頗易舊¶
制由是忤丁謂　又曰孝宗朝李浩以台州除司農少¶
卿時朝廷和糴米八萬董其事者賤糴濕惡隠尅官錢¶
户部不敢詰浩白發其姦下有司窮竟户部欲就支稽¶
見數大理附㑹之浩爭曰非但惠姦且虧軍食上是其¶
言　又曰李椿除司農卿椿㑹大農歲用米百七十萬¶
斛而省倉見米僅支一二月歎曰真所謂國非其國矣¶
力請歲儲二百萬斛為一年之蓄　又曰髙䕫字仲一¶
<pb:KR3k0055_WYG_098-7a>¶
上親擢為司農少卿時倉地卑下夔始用板米以是不¶
腐　元史曰元世祖時張文謙拜大司農卿奏立諸道¶
勸農司廵行勸課請開藉田祭先農先蠶時阿哈瑪特専¶
政議拘民間鐵官鑄農器髙其價以配民謙於帝前極¶
論罷之　又曰二十六年董文用為大司農時欲以民¶
田為屯田文用固執不可乃止¶
　　司農卿三¶
原六府　萬石(崔瑗鮑德誄曰乃司大事掌是六府三/事允功乃修乃聚  漢武帝柏梁詩大)¶
<pb:KR3k0055_WYG_098-7b>¶
(司農曰陳粟/萬石揚簸之)　天倉　國淵(韓陽天文要集曰天倉者/大司農也  史游急就篇)¶
(曰司農少府/國之淵也)　司金　掌帛(上見揚雄大司農箴人續/漢書曰大司農卿一  中)¶
(二千石掌諸/錢穀金帛)　周曰太府　莽改羲和(上詳前叙注元/漢書曰平帝)¶
(始元年改太司農曰/羲和以劉歆為之)　髙詡方正　牟融明達(並詳/𩔖聚)¶
延年盜錢　趙典交德(漢書曰田延年為大司農坐盜/都内錢三十萬自殺  續漢書)¶
(曰趙典字仲經為大司/農閉門却掃非德不交)　表陳盜賊所由　諫以農桑¶
為務(續漢書曰李固為大司農時牧守多其宗親有詔/持拜不由選試固乃上表具陳盜賊所由興良由)¶
(牧守多非其人焉作魏志云司馬芝為大司農先是諸/典農各部吏民末  治生以要利入芝奏曰王者之治)¶
<pb:KR3k0055_WYG_098-8a>¶
(崇本抑末務農重穀臣愚以為不宜復以商事/雜亂專以農桑為務於國計為便明帝從之)　漢崇¶
儒學選在康成　晉寵貞廉任先崔氏(漢書曰鄭𤣥字/康成徵為大司)¶
(農不白帖云晉崔洪為司農/手  執珠玉口不言貨財)¶
　　司農卿四¶
増杖乃奏(唐書曰常宏機擢司農少卿主東都營田苑/宦者犯法杖乃奏髙宗嗟賞賜絹五十匹曰)¶
(後有犯治之毋/奏遷司農卿)　倒用印(唐書曰朱泚反偽迎天子遣/將韓旻領鋭師三千疾馳奉)¶
(天段秀實諭大吏岐靈岳竊取姚令言印不/獲乃倒用司農印追其兵旻至駱驛得符還)　安車徵¶
鄭(續漢書曰鄭𤣥公車徵為大司/農給安車一乘所過長吏送迎)　天子器耿(續漢書/曰耿國)¶
<pb:KR3k0055_WYG_098-8b>¶
(字叔慮為大司農曉邊事能/議論數上便宜事天子器之)　置綾梁閣(唐書曰初宰/相楊炎欲城)¶
(原州詔中使白段秀實秀實言方春不可興土功請須/農隙炎謂沮已遂召為司農卿秀實自涇州被召戒其)¶
(家曰若過岐朱泚必致贈遺慎毌納至岐泚果致大綾/三百家人拒不納遂致都秀實怒曰吾終不以汙吾第)¶
(以置司農治堂之梁間吏後/以告泚泚取視封帕如故)　六宮餐錢(唐書曰度支/度六宮餐錢)¶
(移司農司農季一出付吏大吏盡舉所給於人權其子/錢以給之既不以時黄門來督責慢罵杜中立為司農)¶
(卿取錢納帑舍率五日一出/吏不得為姦後遂以為法)　鄙其聚斂(唐書曰竇靜/字元休檢校)¶
(并州大總管太宗即位授司農卿趙元楷為少卿靜鄙/其聚斂因㑹官屬大言曰如煬帝奢侈竭四海自奉司)¶
(農湏公矣今天子躬節儉屈一/人安兆庻惡用公哉元楷大慚)　不貴文學(唐書曰薛/珏入為司)¶
<pb:KR3k0055_WYG_098-9a>¶
(農卿是時詔舉堪刺史縣令者且百人延問民間疾苦/得失取尤通逹者什二宰相欲校以文詞珏曰求良吏)¶
(不可貴文學宜以上愛人之本為/心也宰相多其計所用皆稱職)　即薦於朝(唐書曰/武宗時)¶
(蕭祜字祐之少貧窶隠居以孝養聞司農卿李實督官/租祜居喪未及輸召至將責之㑹有賜與倩祜為奏實)¶
(稱善即薦於朝/終制為左拾遺)　六遷少卿(唐書曰韋湊為相王府屬/時姚崇兼府長史嘗曰韋)¶
(子識逺文詳吾恨晚/得之六遷司農少卿)　四遷司農(宋史曰寧宗時李大/性四遷為司農卿)¶
　謹始五箴(宋史曰寧宗即位劉光世除侍御史改司/農少卿入對獻謹始五箴又論人主有六)¶
(易六難上/悚然嘉納)　士人除授(宋史曰莫濟除司農少卿自禮/部員外郎除魏杞奏曰濟嘗中)¶
(詞科且掌南宮牋奏恐議者以為蹊徑未是上曰中都/官初不分清濁如司農責任亦甚重以士人除授亦無)¶
<pb:KR3k0055_WYG_098-9b>¶
(害/也)　斥賣祠廟(宋史曰新法行鬻河渡坊場司農并斥/賣天下祠廟宋閼伯微子廟皆為賈區)¶
(張方平上言宋王業所基閼伯封於商丘以主六火㣲/子為始封之君是二祠者亦不得免乎帝震怒批牘尾)¶
(曰慢神辱國莫甚於斯於/是天下祠廟皆得不鬻)　原鄭宏科遣徒(後漢書鄭/宏字巨君)¶
(遷大司農在位一月科遣諸徒七百人宏舉吏范固為/尚書謂宏曰舊常一歲不遣數百明府一月遣近千人)¶
(何其多也宏曰不應遣一人/為多如是遣萬人為少也)　鄭莊言長者(漢書曰鄭/當時為大)¶
(司農每朝候上説未嘗不言天下長者其推轂/士及官屬丞史山東諸公以此翕然稱鄭莊也)　鄭衆¶
諌改弊(華嶠後漢書曰鄭衆字仲師為左馮翊政有明/迹建初六年代鄧彪為大司農是時朝議欲改)¶
(弊農田鹽鐵事衆諫以為不可詔/數切責至被奏劾衆執之不移)　左雄諫加捶(謝承/後漢)¶
<pb:KR3k0055_WYG_098-10a>¶
(書曰劉據為大司農以職事被譴召將加捶撲左雄諫/曰九卿位亞三公班在大臣行有佩玉之節動有庠序)¶
(之儀孝明皇帝始有撲罰皆非古典/帝從而改之其後九卿無復捶撲者)　増司農尤叢劇¶
(唐書曰文宗朝杜中立以駙馬都尉遷司農卿繩吏急/反為中傷左徙慶王傅久之復拜司農卿入奏帝曰卿)¶
(用法深信乎對曰轂下有司養名不肯事如司農/尤叢劇陛下無信流言假臣數月事可濟帝許之)　司¶
農不繳奏(宋史曰鄧綰上書諛佞王安石以侍御史判/司農寺時常平水利免役保甲之政皆出司)¶
(農故安石藉綰以威衆富弼在亳不散青苗錢綰請付/吏究治畿縣民訴助役詔詢其便否兩行之綰與曽布)¶
(輙上還堂帖中丞楊繪言/未聞司農得繳奏者不報)　原仲卿居處節儉(漢書曰/朱邑字)¶
(仲卿為大司農居處節儉然性公正/不可交以私天子器之朝廷敬焉)　子優居職脩治¶
<pb:KR3k0055_WYG_098-10b>¶
(東觀漢記云牟融字子優遷大司農居職脩治又/善議論朝廷皆服其能帝數嗟歎以為才堪宰相)　湛¶
重家貧妻裾穀食(謝承後漢書曰湛重字文疊補大司/農在位歷載家至貧妻子裾穀給之)¶
(食/也)　王思苛碎下吏嗷然(魏畧云王思正始中為大司/農為人苛碎而喜怒無度下)¶
(吏嗷然不/知所如)¶
　　司農卿五¶
原箴漢揚雄大司農箴曰時維大農爰司金穀自京徂¶
荒粒人自斛肇自厥初實施(一作/求)惟食厥僚后稷有無¶
遷易實均實贏惟都作程旁施衣食厥民攸生上稽二¶
<pb:KR3k0055_WYG_098-11a>¶
帝下閲三王什一之征為民作常逺近貢篚百則不忘¶
帝王之盛實在農植季周爛漫而東作不勅膏腴不獲¶
庻物並荒府庫殫虚靡積倉箱凌遲衰微周卒以亡秦¶
收大半二世不瘳泣血之求海内無聊農臣司均敢告¶
執繇　晉張華大司農箴曰家有廬井王有廪籍阜茂¶
豐物和鈞闗石在周之季不䖍政首棄稷弗務不籍千¶
畆匱神乏祀敗於戎醜穡臣司農敢告左右¶
原墓誌陳江總司農陳暄墓誌銘曰其文䯋骫其筆縱¶
<pb:KR3k0055_WYG_098-11b>¶
横背碑即誦據馬俄成誹諧見賞調笑忘情兩宮寵官¶
四主恩榮萬事依息一朝追送疇昔命觴文可吟諷今¶
日酹酒長悲且慟¶
原誄後漢張衡大司農鮑德誄曰昔君烈祖丕顯奕世¶
敬叔生牙美管交賴至於中葉種德以邁種德伊何去¶
虚適參建旄屯留其茂如林降及我君總角有聲遺蒙¶
萬穀寵禄斯丁守約勤學克勞其形濬哲之資日就月¶
成業業學徒童蒙求我舍厥往著去風即雅濟濟京河¶
<pb:KR3k0055_WYG_098-12a>¶
實為西魯昔我南都惟帝舊鄉同於郡國殊於表章命¶
親如公弁冕鳴璜若惟允之實耀其光導以仁惠敎以¶
義方習射矍相饗老虞庠羗髦作虐艱我西鄰君斯整¶
旅耀武月頻蠢蠢戎虜是慴是震知德者鮮惟君克舉¶
既厭帝心將處台輔命有不永時不我與天實為之孰¶
其能禦股肱或毁何痛如之國喪遺愛如何無思¶
増制唐元稹授裴武司農卿制曰敕農天下之大本也¶
故國有九列而司農氏居其一焉前代非牟融之循理¶
<pb:KR3k0055_WYG_098-12b>¶
康成之儒學不在兹選今海内無事思與公卿等𣗳立¶
根柢以制四方於是外選方伯之善於其職者入補兹¶
任具官裴武予聞其先始以孝友書於國籍其後果有¶
丞相為唐名臣賢彦因仍代濟不乏武亦嗣其忠孝益¶
熾家聲鬱為元僚所至稱理嘗居内史屢入正卿自華¶
至荆無非劇地鍵轄豪右衣食㷀嫠嚴而不殘仁而有¶
制鎮定南服予方賴之而亟請來朝因求内任嘉其戀¶
我難奪乃誠假以秩宗之榮用制國泉之重費而不詘¶
<pb:KR3k0055_WYG_098-13a>¶
爾其勉之可檢校禮部尚書兼司農卿餘如故　薛廷¶
珪授司農卿制曰書曰昔我先正五世后稷以服虞夏¶
之衰也棄稷不務先公不窋用失其官至於武王昭前¶
人之光明事神保人莫不欣喜訓誥具在朕安敢失墜¶
而叔世偷薄乃不知稼穯之艱率以三署為華輕其職¶
任寢以成俗嘻鄭𤣥漢之名儒也韓信漢之上將也尚¶
聞徵拜或至就加來奉疇庸得不寅畏敬授羲和之職¶
往修后稷之官豐阜有聞陟勸斯在¶
<pb:KR3k0055_WYG_098-13b>¶
増記宋張維司農寺壁記曰竊謂六卿非古也周官六¶
卿與三少為九漢儒附㑹之説也今倣周制以户部掌¶
國計而司農猶為列卿贅矣况倉儲出納自昔太倉令¶
主之葢大司農之屬猶今之倉部也以列卿而行太倉¶
令日惟倉部要束是聽位雖髙勢出倉部下至於軍餉¶
給發罷於奔命世號為走卿辱矣維下走也不敢謂辱¶
而惟贅是羞又安能紀事乎¶
　　司農卿官屬一(丞盾主簿導上林署苑太倉署/鉤  署    官署    總監)¶
<pb:KR3k0055_WYG_098-14a>¶
　　(諸倉監/均輸令)　(司竹監/幹官長)　(諸屯監/藉田令)　(騪粟都尉將/典農中郎)¶
　　(典農校尉/勸農謁者)¶
原杜氏通典曰司農丞秦曰理粟内史丞有二人漢為¶
大司農丞亦二人(續漢書百官志云司農丞秩比千/石漢宣帝建始中于公三為之)或¶
謂之中丞(耿壽昌為大司農中丞奏設常平倉給北邊/省轉漕  又桑宏羊為大司農中丞管諸計)¶
(㑹/事)平帝又置大司農部丞十三人人部一州勸農桑後¶
漢司農丞一人部丞一人(部丞主/帑藏)魏晉因之銅印黄綬¶
(宋齊以/來墨綬)進賢一梁冠介幘皁衣後魏北齊皆有司農丞¶
<pb:KR3k0055_WYG_098-14b>¶
隋置五人唐六人　増宋史曰熙寧新法行呂惠卿請¶
置司農寺丞一員五年增置丞四員仍與簿輪出按察¶
逐年保甲元豐四年減丞一員建炎時罷司農寺紹興¶
三年復置丞二員凡有合行事務申户部施行四年復¶
置如舊制　金司農丞一員　元司農丞二員　原主¶
簿晉太康中置自後無聞梁陳又有北齊亦然唐因之¶
　増宋史曰治平中已置熙寧新法行詔增一員後置¶
六員元豐四年減三員元祐五年以本寺主簿兼檢法¶
<pb:KR3k0055_WYG_098-15a>¶
紹聖四年罷主簿添丞一員紹興四年復置寺十年復¶
置簿　元史曰大司農不置簿置經歴都事架閣庫管¶
勾照磨等官　原上林署漢水衡都尉之職(説在都/水篇)後¶
漢曰上林苑令丞主苑中禽獸頗有人居皆主之魏晉¶
因之江左無聞宋初復置隸尚書殿中曹齊因之梁陳¶
屬司農北齊及隋亦然唐因之有令二人丞四人掌諸¶
苑囿池沼種植蔬果藏氷之事　増文獻通考曰宋四¶
園苑提舉官無常員以三司判官内侍都知諸司使以¶
<pb:KR3k0055_WYG_098-15b>¶
上充東曰宜春南曰玉津西曰瓊林北曰瑞聖監官各¶
二人以諸司使副或内侍三班使臣充又有西京宮苑¶
司勾當官一人元豐後四園苑屬司農　續文獻通考¶
曰金上林署屬工部官曰上林署提㸃　又曰元置上¶
林署令署丞各一掌宮苑栽植花卉供進蔬果苜蓿以¶
飼駞馬備煤炭以給營繕所屬有養種園提領花園管¶
勾苜蓿園提領等官隸大都留守司不隸司農　又曰¶
明洪武間議開上林苑比圖上上曰妨農業不可遂止¶
<pb:KR3k0055_WYG_098-16a>¶
永樂五年始設宣徳十年更定四署今上林苑監左右¶
監正左右監副左右監丞各一人其屬典簿一人良牧¶
蕃育林衡嘉蔬四署各典署一人署丞一人掌苑囿園¶
池牧畜種𣗳之事凡禽獸草木蔬果率其屬督養户栽¶
户以時經理而畜殖之以供祭祀賓客宮府之膳羞凡¶
苑地東至白河西至西山南至武清北至居庸闗西南¶
至渾河並禁圍獵典簿司校文移良牧署牧牛羊豕蕃¶
育署育鵝鴨鷄皆籍其牝牡之數而課孳卵焉林衡署¶
<pb:KR3k0055_WYG_098-16b>¶
典果實花木嘉蔬署典蒔藝瓜菜皆計其畦町樹植之¶
數而以時苞進焉　原太倉署於周官有廩人下大夫¶
上士秦官有太倉令丞漢因之屬大司農(漢百官公卿/表云司農屬)¶
(官有太/倉令)後漢令主受郡國傳漕穀(梁冀别傳云孫壽姊/妹夫宗所不知書因)¶
(壽氣力為/太倉令)其滎陽敖倉官中興皆屬河南尹晉有太倉¶
令一人銅印墨綬朝服進賢一梁冠品第七月俸月二¶
十斛品俸與上太醫令同江左以來又有東倉石頭倉¶
丞各一人北齊亦然後周曰司倉下大夫隋有令二人¶
<pb:KR3k0055_WYG_098-17a>¶
丞六人唐有令三人丞二人掌倉廩出納　増宋史曰¶
宋京城諸倉總二十五名監官毎界二人以京朝官及¶
三班使臣充元豐後二十五倉屬司農凡官吏軍兵禄¶
食及綱運受納封樁支用月具報數以報司農乾道五¶
年詔糧綱有欠從本寺斷遣南北省倉草料塲和糴塲¶
隸焉監倉官分上中下界司其出納諸塲皆置監官外¶
有監門官排岸司四掌水運綱船輸納僱值之事(政和/六年)¶
(浙西諸州各置排岸一員/從兩浙運副應安道請也)下缷司掌受納綱運檢察斛¶
<pb:KR3k0055_WYG_098-17b>¶
面官主交量各分其事以佐本寺　又曰中興後又有¶
豐儲倉初紹興以上供米餘數樁管别廩以為水旱之¶
助後又増廣收糴置監官二員監門官一員淳熙間命¶
右司為之提領後以屬檢正非奉朝廷指揮不許支撥¶
凡外州軍起到樁管米從司農寺差官盤量據納到數¶
報本所樁管監官監門官在外則鎮江建康亦置倉焉¶
(元明太倉/俱歸户部)　原鈎盾署漢鈎盾令官者典諸近園苑逰¶
觀之事屬少府後漢亦有之晉大鴻臚屬官有鈎盾令¶
<pb:KR3k0055_WYG_098-18a>¶
自後無聞北齊如晉制隋如北齊令三人丞十二人唐¶
因之令二人丞四人掌薪炭鵝鴨藪澤之物(天寶五載/九月侍御)¶
(史楊釗充木炭使自後相承或/以京尹或以户部侍郎為之)　増宋史曰宋以後不¶
置宋司農寺置内柴炭庫掌諸薪炭以給宮城及宿衛¶
班直軍士薪炭席薦之物炭塲掌儲炭以供百司之用¶
　元史曰上都大都柴炭局隸宣徽院　原導官署(導/擇)¶
周有舂人秦漢有令丞屬少府漢東京令丞主舂御米¶
及作乾糒(續漢書百官志云導官令一人六百石主舂/御米又環濟要畧云導官令掌諸御米飛麵)¶
<pb:KR3k0055_WYG_098-18b>¶
(糒音/備)屬大司農歴代皆有之唐置令二人丞四人掌舂¶
碾米麴油燭之事　増宋史曰宋以後不置宋司農寺¶
置都麵院掌造麴以供内酒庫酒醴之用水磨務掌水¶
磑磨麥以供尚食及内外之用　元史曰元供膳司掌¶
供給應需貨買百色生料至元二十二年始置隸司農¶
置逹嚕噶齊提㸃令丞等官其屬輔用庫大使掌規運¶
息錢以給供需興中州油户提領所歲辦油以供内庖¶
蔚州麫户提領所掌辦白麫　原苑總監自隋而置東¶
<pb:KR3k0055_WYG_098-19a>¶
西南北各有監及副監唐因之兼有丞主簿等官以掌¶
苑内宫館園池之事　諸倉監後漢河南尹屬官有滎¶
陽穀倉長丞梁司農有左中右三部倉丞陳因之隋諸¶
倉各有監官唐因之掌倉廩出納　司竹監漢有司竹¶
長丞魏晉河南淇園竹各置官守之後魏有司竹都尉¶
隋曰司竹監唐因之有監副監丞掌植養園竹事　諸¶
屯監隋置諸屯監及副監畿内者隸司農自外者隸諸¶
州唐因之置監及丞掌營種屯田勾當功課畜産等事¶
<pb:KR3k0055_WYG_098-19b>¶
　増續文獻通考曰元世祖置屯田打捕總管於延安¶
設逹嚕噶齊總管同知等官又置屯田打捕所於北京¶
順帝至正十年置河北江南都總制營田使司其屬有¶
屯田總管府凡五各路又有屯田萬户府所置不一所¶
領亦不專司農卿也　原騪粟都尉(騪音捜/索也)漢武帝軍¶
官不常置又有理粟都尉桑宏羊為之　均輸令按漢¶
百官公卿表司農屬官有均輸令後漢省　幹官長漢¶
有之(如淳曰幹音管或作幹主均輸之事所謂幹鹽鐡/而榷酒酤也晉灼曰此竹箭幹之長官也均輸自)¶
<pb:KR3k0055_WYG_098-20a>¶
(有令顔師古曰如說近是也縱作幹讀/當以幹持財貨之事耳非謂箭幹也)初幹官屬少府¶
中屬主爵後屬大司農　増宋史曰熙寧六年以司農¶
間遣屬官出視諸路力有不給乃置幹當公事官以葉¶
康直等四人為之九年以幹當公事官所至輙用喜怒¶
罷之從熊本請也　原藉田令按周為甸師漢文帝初¶
立藉田置令掌耕園廟社稷之田(漢書百官公卿表云/司農屬官有藉田令)¶
漢東京及魏並不置晉太始十年復置(杜預奏事云藉/田令本以藉田)¶
(千畆十頃之田計其案行周旋不過十里凡宗廟粢盛/御用膳羞及羣神之調於是取所藉户口足以當一縣)¶
<pb:KR3k0055_WYG_098-20b>¶
(一邑所供至重/事貴臨履也)江左省宋文帝元嘉中又置　増續文¶
獻通考曰宋藉田令掌帝藉耕耨出納之事植五穀蔬¶
果藏冰以待用元豐三年詔藉田令隸太常寺渡江初¶
闕紹興十五年初除康與之為藉田令　原典農中郎¶
將　典農校尉並曹公置晉武帝太始二年罷農官為¶
郡縣後復有之隋煬帝罷典農官　勸農謁者梁武天¶
監九年置視殿中御史自騪粟以下盡屬司農今並無¶
　　司農卿官屬二¶
<pb:KR3k0055_WYG_098-21a>¶
増唐書曰中宗朝監察御史魏傅弓嫉中人輔信義欲¶
劾奏其奸竇懷貞曰是安樂所信任奈何繩之傅弓曰¶
王綱壞矣正坐此屬今日殺之明日誅無所悔傅弓者¶
鉅鹿人忠謇士也終司農丞　宋史曰熊本判司農寺¶
丞神宗曰熊本不傷財不害民一旦去百年之患可嘉¶
也　又曰王覿熙寧間除司農寺主簿轉為丞司農時¶
為要官進用者多由此選覿拜命一日即求外　楊誠¶
齋集葉顒字子昂遷司農寺丞在朝三年非公事未嘗¶
<pb:KR3k0055_WYG_098-21b>¶
至丞相府樞宻王綸知其恬退而未知其德性一日官¶
誥院失錦令治之顒請寛慢藏之罪於是綸大喜謂其¶
客曰葉寺丞介而通嚴而恕真重器也　宋史曰神宗¶
患司農圖籍不肅選官釐整宇文昌齡以使䕫路入辭¶
留為寺主簿　又曰孫覧知尉氏縣有屯將遇下虐士¶
卒謀因大閲殺之覧馳徃呼諭安之已而屯將至覽命¶
吏趣具奏衆意遂安神宗壯其材以為司農主簿舒亶¶
判寺欲引覧自助覧拒不答　又曰王自中少負竒氣¶
<pb:KR3k0055_WYG_098-22a>¶
淳熙中登進士第為分水令樞宻王藺薦之召對帝壯¶
其言改秩為藉田令　又曰乾道中謝深甫知處州青¶
田侍御史葛泌等交薦之孝宗召見諭宰臣曰謝深甫¶
奏對雍容有古人風除藉田令¶
　　太僕卿一(少卿并載/)¶
原杜氏通典曰周官有太僕下大夫掌正王之服位出¶
入王之大命似今太僕之職一云周穆王置太僕正以¶
伯冏為之秦因之在周官則校人掌馬巾車掌車及置¶
<pb:KR3k0055_WYG_098-22b>¶
太僕兼其任也漢初夏侯嬰常為之領五監六廏皆有¶
令(或曰六廏謂未央承華騊駼龍馬輅軨六廏也馬皆/萬匹武帝承文景蓄積海内殷富廏馬有四十萬匹)¶
(時匈奴數冦邊遣衛青霍去病發十萬騎并負私從馬/凡十四萬匹窮追大破匈奴漢馬死者十餘萬匹匈奴)¶
(雖病逺去而漢亦馬少無以復往於是漢久不北擊匈/奴數歲滅兩越是時天子廵邊親至朔方勒兵十八萬)¶
(騎以見/武節)王莽改太僕為太御後漢太僕與漢同亦掌車¶
馬天子毎出奉駕上鹵簿用大駕則執馭(初漢西京置/六廏東京約)¶
(省唯置/一廏)魏因之晉初有之銀章青綬五時朝服進賢兩¶
梁冠佩水蒼玉領典牧乗黄驊騮龍馬等廏令自元帝¶
<pb:KR3k0055_WYG_098-23a>¶
過江之後或置或省太僕旣省故驊騮廏為門下之職¶
晉宋以來不常置郊祀則權置太僕執轡事畢則省齊¶
亦然梁太僕卿位視黄門侍郎統南牧左右牧龍廏内¶
外廏陳因之後魏兼置少卿(太武帝平統萬赫連昌定/隴右秃髪沮渠等河西水)¶
(草善乃以為牧地六畜滋息馬三百餘萬匹馲駝將半/之牛則無數孝文帝遷洛陽之後復以河陽為牧塲恒)¶
(置戎馬十萬匹以擬京師軍警之備毎歲自河西徙牧/於并州漸南欲其習水土而無死傷也而河西之牧滋)¶
(甚/)北齊太僕寺統驊騮左右龍左右牧乘黄車府署卿¶
及少卿各一人後周如古周隋如北齊煬帝加署少卿¶
<pb:KR3k0055_WYG_098-23b>¶
一人唐龍朔二年改太僕為司馭咸亨初復舊光宅元¶
年改為司僕神龍初復舊卿一人掌馭五輅少卿本一¶
員景雲元年加一員領乘黄典廏典牧車府等四署署¶
各有令天下監牧置八使五十六監(貞觀初僅有牧牝/三千匹從赤岸澤)¶
(徙之隴右十五年始令太僕卿張萬歲勾當羣牧至麟/徳四十年間馬至七十萬六千匹置八使領六監初置)¶
(四十八監跨蘭渭秦原四州之地猶為隘狹更析八監/布於河曲其時天下以一縑易一馬儀鳯三年少卿李)¶
(思文檢校隴右諸牧監方稱使爾後或戎狄外侵或牧/圉乖散洎乎垂拱漸耗大半開元初牧馬二十四萬匹)¶
(十三年加至四十五萬匹初有牛三萬五千頭是年有/五萬頭初有羊十一萬二千口是年有二十萬六千口)¶
<pb:KR3k0055_WYG_098-24a>¶
(盛於/垂拱)　漢書百官表曰太僕掌輿馬屬官有大廏未央¶
廏家馬三令各五丞一尉又車府路軨騎馬駿馬四令¶
丞又龍馬閑駒槖泉騊駼承華五監長丞又邊郡六牧¶
師苑令各三丞又牧槖昆蹄令丞皆屬焉武帝太初元¶
年更名家馬為酮馬應劭注乳馬取其汁挏治之味酢¶
可飲因以名官也文𩔖曰所主總酮雜合非上選所别¶
異之馬也如淳曰主乳馬以韋革為夾兜受數斗盛馬¶
乳挏取其上肥因名酮馬今梁州亦名馬駱為酒馬(挏/音)¶
<pb:KR3k0055_WYG_098-24b>¶
(徒孔/切)　漢舊儀曰太僕牧師諸苑三十六所分布北邊¶
以郎為苑監官奴婢三萬人分養馬三十萬頭擇取給¶
六廏牛羊無數以給犧牲　齊職儀云太僕本周官也¶
葢謂衆僕之長曰太僕秦因之掌輿馬歴兩漢魏及晉¶
西朝咸置之至東晉元帝省之後復置至成帝又省之¶
并入宗正宋齊因之五代史百官志云梁又置之加卿¶
字曰太僕卿後皆因之唐初因之後改司馭司僕神龍¶
初復舊　増宋史曰太僕寺掌車輅廏牧之令國有大¶
<pb:KR3k0055_WYG_098-25a>¶
禮供其輦輅屬車前期戒有司教閲象馬凡儀仗既陳¶
則廵視其行列后妃親王公主執政官應給車乘者視¶
品秩而頒之總國之馬政凡閲馬差次其髙下歲終鈎¶
覆帳籍以上駕部若有事於南北郊升輅則卿授綏舊¶
判寺事一人以朝官以上充凡邦國廏牧車輿之政令¶
分隸羣牧司騏驥院諸坊監本寺但掌天子五輅屬車¶
后妃王公車輅給大中小祀羊元豐官制行始歸本寺¶
元祐二年詔外監事令本寺依羣牧司舊法施行應内¶
<pb:KR3k0055_WYG_098-25b>¶
外馬事専隸太僕直逹樞宻院更不經尚書省及駕部¶
崇寧二年詔太僕寺依舊制不治外事歸尚書駕部應¶
馬事上樞宻院所隸官司中興後廢太僕寺并入兵部¶
　又有羣牧司制置使一人景德四年置先以樞宻使¶
副為之咸平三年以兩省以上官充副使一人以閣門¶
以上及内侍都知充都監二人以諸司使以上充判官¶
二人以京朝官充掌内外廏牧之事周知國馬之政而¶
察其登耗焉凡受宣詔文牒則以時下於院監大事則¶
<pb:KR3k0055_WYG_098-26a>¶
制置使同簽署小事則專遣其副使都監多不備置判¶
官都監毎歲更出諸州廵坊監㸃印國馬之蕃息者¶
續文獻通考曰遼南面有太僕寺及諸牧監　又曰金¶
不置太僕寺而尚廏局屬殿前都提㸃司明昌四年置¶
諸羣牧所又提舉圉牧所泰和三年隸各路統軍司¶
又曰元太僕寺掌阿克塔斯馬匹受給造作鞍轡之事二¶
十四年又别置尚乘寺以管鞍轡而本寺止管阿克塔斯¶
馬匹二十五年隸中書至大四年定大僕寺卿少卿等¶
<pb:KR3k0055_WYG_098-26b>¶
官　又曰尚乗寺掌上御鞍轡輿輦阿克塔斯羣牧騸馬¶
驢騾及領隨路局院鞍轡等造作收支行省歲造鞍轡¶
理四集賽阿都齊詞訟起取南北逺方馬匹置卿少卿¶
等官　又曰明洪武六年置太僕寺於滁州永樂元年¶
改北平行太僕寺為北京行太僕寺正統六年定為太¶
僕寺於是順天等府及山東河南馬政悉屬於北惟两¶
淮及江南北仍屬南京(至宏治時屬於南者印烙/不至滁而悉總於北矣)太僕¶
寺卿一人掌牧馬之政令而聽於兵部少卿三人一佐¶
<pb:KR3k0055_WYG_098-27a>¶
寺事一督營馬一督畿馬寺丞八人分理京衛畿府及¶
山東河南六郡馬政　又曰行太僕寺洪武三十年置¶
山西北平陜西遼東等處行太僕寺藩臬不得預馬事¶
考馬官苑馬寺亦如之　又曰苑馬寺永樂時置於陜¶
西甘肅遼東亦有苑馬寺¶
　　太僕卿二¶
原帝王世紀曰穆王即位命伯冏為太僕今尚書君牙¶
伯冏二篇是也　漢書曰夏侯嬰為沛公太僕長奉車¶
<pb:KR3k0055_WYG_098-27b>¶
嬰自上初起沛常為太僕竟髙祖世以太僕事惠帝惠¶
帝崩以太僕事髙后髙后崩代王之來嬰與東牟侯入¶
清宫以天子駕迎代王共立文帝復為太僕　又曰公¶
孫賀字子叔少為騎士從軍數有功武帝初為太僕後¶
八歲代石慶為丞相子敬聲代為太僕父子並歴公卿¶
(上林賦孫叔奉轡衛公參乘/鄭注曰孫叔者太僕賀也)　東觀漢記曰祭肜字次¶
孫膂力過人嘗貫三百斤弓入為太僕從至魯明帝指¶
子路室曰此太僕室也太僕吾之禦侮　續漢書曰趙¶
<pb:KR3k0055_WYG_098-28a>¶
岐字臺卿獻帝以為太僕持節安慰天下　王隠晉書¶
曰武帝以羊琇為太僕卿遜位加特進　晉書贊曰郭¶
展為太僕留心於養生是以廏馬充多其後征吳得以¶
濟事　増唐書曰郭元振為凉州都督治凉五歲善撫¶
御令行禁止道不拾遺睿宗立召為太僕卿將行安西¶
有剺面哭送者旌節下玉門闗去凉州猶八百里城中¶
爭具壺漿歡迎　宋史曰司馬池通判留守司樞宻使¶
曹利用奏為羣牧判官利用嘗委括大臣所負馬價池¶
<pb:KR3k0055_WYG_098-28b>¶
曰令之不行由上犯之公所負尚多不先輸何以趣他¶
人利用驚曰吏紿我已輸矣亟命送官數日而羣負者¶
皆入　又曰内侍皇甫繼明給事章獻太后閤兼領估¶
馬司自言估馬有羡利乞遷官事下羣牧司閲無羨利¶
繼明方用事自制置使以下皆欲附㑹為奏池獨不可¶
(池司馬/光父)　明獻徵録曰正德朝孫緒為太僕卿時大司¶
馬王德華交結錢寧勢頗張移文太僕語涉不遜緒以¶
書數之王引咎先是淮安鳯陽諸郡饑饉馬俱小弱緒¶
<pb:KR3k0055_WYG_098-29a>¶
察其故咸與交兌省費至於萬緡民賴之不破産者千¶
餘家　又曰金弼為太僕少卿慨然以馬政修舉為已¶
任屢奉命督理虧耗者自衛使郡守而下悉聽決無不¶
畏法有順聖川者水草甘肥永樂中嘗牧馬蕃息天順¶
初命弼徃視定築二城用養天閑之馬増二驛於中道¶
以便徃來詔嘉納之　又曰𢎞治間張謙陞南京太僕¶
寺卿一以正率下剗除積弊禁革貪汚歲省費甚鉅尋¶
奏馬政便民四事多見施行　又曰南太僕署在滁陽¶
<pb:KR3k0055_WYG_098-29b>¶
地僻事簡嘉靖間胡鐸以順天府尹改官南太僕優游¶
職業閉門著述　又曰嘉靖朝田濡為南太僕寺馬政¶
之弊也南畿苦賦北畿苦養濡請以額馬賦十之三其¶
七以金代而輸之北寺即有軍興以便宜召買使兩畿¶
民力有所蘇息上嘉其議行之後二十餘年山東河南¶
相踵以請數省民不困而冋寺有餘藏常輸以給邊其¶
議葢自濡發之　又曰周仕嘉靖中以髙州守薦為陜¶
西苑馬寺少卿在任三年諸所建置有禆馬政¶
<pb:KR3k0055_WYG_098-30a>¶
　　太僕卿三¶
原前驅　馭駕(周禮曰太僕王出入則自左馭而前驅/鄭𤣥注云前驅如今導引也道而居左)¶
(自馭不驂乘辟王也出續漢書曰太僕周官秩中/二千石掌車馬天子  入大駕則奉小駕則馭)　拭¶
輿　數馬(漢武帝柏梁詩太僕曰牧拭輿馬待警來馬/漢雜事曰石慶為太僕御出上問車中幾)¶
(慶以䇿數馬舉手曰六馬慶於/兄弟中最為簡易而猶如此)　建路鼓　箴乘輿(周/禮)¶
(曰太僕掌正王之服位出入王之大命建路鼓於大寢之/門外而掌其政    魏志曰潘尼字正叔侍中為太僕造)¶
(乘輿/箴)　次孫清　子尼儉(續漢書曰祭肜為太僕卿朝/廷聞肜素清有道而衣無兼)¶
(副有功效拜之日賜錢百萬馬三匹衣被刀劒下至杯/案什物無不悉備上嘗歎之以為可屬大任  魏志曰)¶
<pb:KR3k0055_WYG_098-30b>¶
(國淵字子尼為太僕居列卿位布衣/蔬食禄賜散故舊宗族以恭儉自守)　馮魴髙第　馬¶
元省費(續漢書曰馮魴為魏郡太守以髙第入代趙憙/為太僕  東觀漢記曰馬元字淑山拜太僕視)¶
(事減省諸費/歲千萬以上)　増封還制書　不易賜馬(唐書曰劉昌/為四鎮北庭)¶
(行營兼涇原節度使子士涇累遷少卿家積財内交權/近善胡琴故得幸於貴人後遷太僕卿給事中韋宏景)¶
(與薛存慶封還制書上疏論之憲宗曰昌有功於邊士/涇又尚主官少卿已十餘年制書宜下宏景等乃奉詔)¶
(易宋史曰呂公弼為羣牧使英宗居藩得賜馬頗劣欲/  不可至是帝謂曰卿曩歲不與朕馬是時固已知卿)¶
(矣/)　原守清近之臣　居僕御之任　蔣疊數言便宜¶
　傅元陳事精灼(東觀漢記曰蔣疊字伯重為太僕久/在臺閣文雅通逹明故事在九卿位)¶
<pb:KR3k0055_WYG_098-31a>¶
(數言便宜奏議可觀公王隠晉書曰傅𤣥為太僕時比/年不登羗胡擾邊詔  卿㑹議𤣥隨詔所問諫諍精灼)¶
(雖不盡施行而/常見優容也)　梁松為請託免　張閤以簡質聞(續/漢)¶
(書曰梁松為太僕永平二年為松請託郡縣事覺/免  魏志曰永寧中太僕東郡張閤以簡質聞)　周¶
用忠良任先伯冏　漢推亷正選在萬年(穆王命伯冏/曰小大之臣)¶
(咸懷忠良其侍御僕從㒺非正人行漢雜/事云陳萬年為太僕執正亷平内  脩潔)¶
　　太僕卿四¶
原正于羣僕(尚書冏命穆王命冏為太/僕正正于羣僕侍御之臣)　在朝盡節(東/觀)¶
(漢記曰劉般為太僕/在朝盡節夙夜不怠)　厎閑王御(傅𤣥太尉楊彪銘云/賓於太僕厎閑王御)¶
<pb:KR3k0055_WYG_098-31b>¶
　増特賜錦袍(唐書曰張暐為殿中監太僕卿天寶初/暐還鄉拜墓特賜錦袍施繒綵御賜詩)¶
(以寵異之乘傳來往敕郡縣供擬暐/髪華皓在輿中子弟車馬連接數里)　以笏起草(宋史/曰錢)¶
(惟演呉越王俶子入朝為神武軍將軍博學能文詞召/試學士院以笏起草立就真宗稱善改太僕少卿獻咸)¶
(平聖/政録)　舊臣練逹(獻徵録曰洪武二十三年監牧日蕃/太祖留心馬政以朱守仁舊臣練逹)¶
(特拜太僕寺卿首奏都督府衙門各立草塲俱於江北/龍泉滁州等處牧放馬匹所轄十四監九十八郡克舉)¶
(職孳息日盛屢荷賞賚詔省天下寺觀惟龍泉/寺以守仁奏留二僧看守馬神廟遵守至今)　馬大¶
蕃息(獻徵録曰永樂十年命楊砥簡閲北京郡縣馬匹/陞太僕寺卿明年兼苑馬寺卿砥率厲僚屬凡孳)¶
(牧之法與民之利病悉/條奏行之馬大蕃息)　原視朝正位軍旅贊鼓(周禮/曰太)¶
<pb:KR3k0055_WYG_098-32a>¶
(僕職主視朝正位軍旅田/役贊王鼓救日月亦如之)　燕相其法射贊弓矢(周禮/曰王)¶
(燕飲則相其法王射則贊弓矢鄭/注云相左右也贊謂授之受之)¶
　　太僕卿五¶
原詩晉孫楚太僕座上詩曰朝欽厥庸出尹京畿廻授太¶
僕四牡騑騑緑珥盈箱翠葉葳蕤勲齊庭實増國之輝¶
原箴漢揚雄太僕箴曰肅肅太僕車馬是供鏘鏘和鑾¶
駕彼時龍昔在上帝廵狩四宅王用三驅前禽是射紂¶
作不令武王征殷檀車孔夏四騵孔昕僕夫執鞗載騂¶
<pb:KR3k0055_WYG_098-32b>¶
載駰我輿云安我馬云閑雖馳雖驅匪逸匪愆昔有淫¶
羿馳騁忘歸景公千駟而淫於齊詩好牡馬牧於坰野¶
輦車就牧而詩人興魯廏焚問人仲尼厚醜孟子蓋惡¶
夫廏多肥馬而野有餓殍僕臣司駕敢告執皁　増明¶
宣宗太僕寺箴曰軍國所用馬為之最軍國之政馬政¶
亦大肆予慎之有駜如雲既克内閑亦渙其羣疇厥庻¶
民析之畜牧司其政令命汝太僕政令攸宜閲省以時¶
不愆不忘乃蕃乃滋蚩蚩之甿國家之本甿既阜豐馬¶
<pb:KR3k0055_WYG_098-33a>¶
息斯奮爾篤於民毋侵毋尅爾勤於職必敬乃德魯僖¶
無邪衛文淵塞爾師古人厥功懋焉¶
原誄晉傅𤣥永寧太僕龎侯誄曰烝烝孝敬行著閨庭¶
如蘭之芳如金之貞在亂不囘處暗斯明仁象春日威¶
配秋霜慈恩雨施惠化風揚嘉善獻親疾惡若讐品定¶
人倫清濁異流將繼四祖世據削定天假其年主優其¶
禄等勲伊呂比壽東嶽¶
増制唐蘓頲授王希雋太僕卿制曰黄門僕臣之任王¶
<pb:KR3k0055_WYG_098-33b>¶
命斯允在德而舉其名必彰具官王希雋門承舊閥器¶
藴通才立言可以敏事為政可以居劇登於副尹聲滿¶
於字人試乃列卿眷踰於數馬巾車是屬建鼓攸司爰¶
賴服勤宜膺邦寵可太僕卿勲封如故　孫逖授王昱¶
太僕卿制曰門下列彼九卿正於羣僕允膺兹命必藉¶
兼才具官王昱韜是明斷資其理識成務有餘奉公不¶
撓自持軍律兼委使車能啓刑書以懲貪吏到官未幾¶
除惡已多𩔖能則然賞善宜及俾升榮於左馭仍受任¶
<pb:KR3k0055_WYG_098-34a>¶
於北京¶
增封駮給事中韋宏景等封還劉士涇除太僕卿制書¶
曰伏以司僕正卿位居九列在周之命伯冏其人所以¶
惟月應名象河稱重漢朝亦以石慶之謹愿陳萬年之¶
行潔皆踐斯職謂之大僚今士涇戚里常人班叙散秩¶
以父任將帥家冨貲財聲名不在於士林行義無聞於¶
朝野忽長卿寺有瀆官常以親則人物未賢以勲則寵¶
待常厚今叨顯任誠為謬官其劉士涇新除太僕卿敕¶
<pb:KR3k0055_WYG_098-34b>¶
未敢行下¶
　　太僕卿官屬一(丞廏主簿典乘黄署/典  署    牧署)¶
　　(諸牧監/)¶
原杜氏通典曰太僕丞秦漢有兩人後漢一人(漢書張/敞字子)¶
(髙為太/僕丞)魏晉因之東晉或省或置梁有丞陳因之後魏¶
北齊丞一人隋三人唐因之　增續文獻通考曰宋太¶
僕寺置丞簿各一人　元置丞二人　明置寺丞八人¶
行太僕寺及苑馬寺寺丞無定員　原主簿梁置一人¶
<pb:KR3k0055_WYG_098-35a>¶
北齊亦一人隋二人唐因之　增續文獻通考曰元不¶
設主簿明置主簿一人勾省文移　原乘黄署後漢太¶
僕有未央廏令魏改為乘黄廏乘黄古之神馬因以為¶
名(乘黄亦名飛黄背有角日行萬里淮南子云天下有/道飛黄伏皁一云神黄獸名龍翼馬身黄帝乘而仙)¶
晉以下因之宋屬太常銅印墨綬進賢一梁冠絳朝服¶
歴代皆有悉掌乘輿唐令丞各一人掌乘輿車輅　典¶
廏署於周官有校人圉師趣馬掌十二閑之馬漢西京¶
太僕有龍馬長東京有未央廏令掌乘輿及宮中之馬¶
<pb:KR3k0055_WYG_098-35b>¶
魏為驊騮廏晉有驊騮龍馬二廏自宋以後分驊騮廏¶
屬門下梁太僕有龍廏及内外等廏陳因之北齊有驊¶
騮左右龍等署後周有左右廏各上士一人隋如北齊¶
唐改龍廏為典廏署令二人丞四人掌在廏繫飼馬牛¶
及雜畜事　典牧署於周官牧師下士四人掌牧馬而¶
頒之秦漢邊郡置六牧師令(説在諸/牧監篇)魏晉以下因之隋¶
有典牧牛羊等署各置令丞唐有乘黄等四署令丞各¶
四人掌外牧及造酥酪脯腊之事　諸牧監漢太僕有¶
<pb:KR3k0055_WYG_098-36a>¶
牧師諸苑三十六所在北邊西邊以郎為苑監官魏置¶
牧官都尉晉因之自後無聞北齊有左右牝牡駝牛羊¶
等署令後周曰典牝典牡上士中士又有典駝典羊典¶
牛中士隋曰典牧署牛羊署令丞唐初因之分曰牧監¶
置監副監丞主簿　增宋史曰太僕寺所隸官司十車¶
輅院掌乘輿法物凡大駕法駕小駕供輦輅及奉引屬¶
車辨其名數與陳列先後之序　左右騏驥院左右天¶
駟監掌國馬别其駑良以待軍國之用　鞍轡庫應奉¶
<pb:KR3k0055_WYG_098-36b>¶
御馬鞍勒及以韉轡給賜臣下　養象所掌調御馴象¶
　駝坊車營致逺務掌分養雜畜以供負載般運　牧¶
養上下監掌治療病馬及申駒數元豐末廢畿内牧馬¶
監元祐初置左右天廏坊聽民間承田牧地紹聖初置¶
孳生監中興後廢太僕并入兵部　元史曰資乘庫置¶
提㸃大使等官掌收支鞍轡等物隸尚乘寺(元史又有/典牧監置)¶
(卿監等官掌孳畜之屬詹事院羣牧監置卿少卿等官/掌中宫位下孳畜隸徽政院羣牧監至大三年立至治)¶
(三年罷皆不/屬太僕寺)¶
<pb:KR3k0055_WYG_098-37a>¶
　　太僕卿官屬二¶
增明歸有光馬政職官志曰唐六典載太僕卿之職掌¶
邦國廏牧車輿之政令總乘黄典廏典牧車府四署又¶
諸監牧之官屬凡國有大禮大駕行幸則供其五輅屬¶
車之屬凡監牧所通羊馬籍帳則受而㑹之以上於尚¶
書駕部以議其官吏之考課凡四仲之月祭馬祖馬步¶
先牧馬社六典定於開元中其書倣周官叙太僕之職¶
為詳别有尚乘局亦具六典及百官志宋初有飛龍廏¶
<pb:KR3k0055_WYG_098-37b>¶
天廏坊騏驎院後置羣牧司廏牧之政皆出於羣牧而¶
太僕但掌天子五輅屬車后妃王公車輅元豐改官制¶
羣牧之職並歸太僕元祐初令内外馬軍專隸太僕直¶
逹樞宻院不由尚書省崇寧初詔太僕寺不治外事如¶
舊制渡江後省寺入兵部其詳具宋史元太僕寺掌阿¶
塔思馬又有尚牧監尚乘寺具元史余觀漢表志及唐¶
六典太僕不徒奉乘輿自天子之六閑外至諸院皆隸¶
之武帝别置奉車駙馬都尉始分乘輿之事唐因隋尚¶
<pb:KR3k0055_WYG_098-38a>¶
乘局内廏别設官本朝太僕寺統羣牧監後廢監令民¶
養馬而太僕專領之内廏自有御馬監惟或乏馬於太¶
僕取之而鹵簿儀仗陳設大駕駕部與環衛司也皆不¶
復闗於太僕南京太僕寺故留京若行太僕寺苑馬寺¶
亦並建無所統一遼東山西陜西有行太僕遼東陜西¶
又有苑馬甘肅有行太僕而舊亦有苑馬苑馬之設遼¶
東則有永寧監清河苑深河苑陜西長樂監則有開盛¶
安定廣寧苑靈武監清平萬安苑皆前代善水草之地¶
<pb:KR3k0055_WYG_098-38b>¶
苑馬之設最盛惟不領於太僕與古異　明㑹典曰馬¶
政有太僕苑馬寺専理而統於兵部凡太僕寺南京太¶
僕寺行太僕寺苑馬寺各以地方分屬而少卿之廵視¶
提督寺丞之分管亦各有分地凡各屬皆有管馬官府¶
以通判州以判官縣以丞簿衛以指揮所以千百户宏¶
治十八年令各州縣馬不及五百匹者罷管馬官以掌¶
印官帶管此馬政之大概也若内廏馬匹則領於御馬¶
監部寺不得與云¶
<pb:KR3k0055_WYG_098-39a>¶
　　車府令一¶
原杜氏通典曰秦有車府令以趙髙為之歷代皆有漢¶
魏屬太僕宋齊以後屬尚書駕部北齊以下又屬太僕¶
唐置令丞各一人掌王公以下車馬¶
　　車府令二(未央廏令附/)¶
原趙髙強力(史記云秦王聞趙髙強力/通法獄舉為中車府令)　太僕屬官(漢/書)¶
(百官公卿表云太/僕屬官有車府令)　主乘輿車(續漢書百官志云車府/令一人六百石主乗輿)¶
(諸/車)　主乗輿馬(又云未央廏令一人六百/石主乘輿及廏中諸馬)　曹裒篤學¶
<pb:KR3k0055_WYG_098-39b>¶
(東觀漢記云曹裒篤學有/大度舉孝亷拜車府令)　官品第七(晉百官表注云/車府令銅印墨)¶
(綬朝服進賢一梁冠官/品第七月俸月二十斛)　上官憂不在馬(漢書上官桀/傳云桀遷未)¶
(央廏令上體不安及愈見馬瘦上大怒曰令以我不復/見馬耶桀曰聖體不安日夜憂愳誠不在馬淚數行下)¶
(上以/為忠)　徐匡執法守正(後漢書吳良傳云永平中車駕/近出而信陽侯陰就干突禁衛)¶
(車府令徐匡鈎就車收御者送獄詔書譴匡匡乃自繫/良上言曰信陽侯就倚恃外戚干犯乗輿無人臣禮為)¶
(大不敬匡執法守正反下於理臣恐聖化/由是而弛帝雖赦匡猶左轉良為即丘長)　劉訓將兵¶
據門(東觀漢記云劉訓拜車府令時東州郡國相驚有/賊轉至京師吏民驚皆奔城郭訓即夜詣省欲令)¶
(將近兵據門/以禦之也)¶
<pb:KR3k0055_WYG_098-40a>¶
　　鴻臚卿一(少卿并載/)¶
原杜氏通典曰周官大行人掌大賓客之禮(周禮又有/象胥干寶)¶
(注云若晉/鴻臚也)秦官有典客掌諸侯及歸義蠻夷(史記曰韓/信亡楚歸)¶
(漢為連敖徐廣/注云連敖典客)漢改為鴻臚(應劭曰郊廟行禮贊導九/賓鴻聲也臚傳也所以傳)¶
(聲贊導故/曰鴻臚)景帝二年令諸侯王薨列侯初封及之國大¶
鴻臚奏諡誄䇿(應劭曰皇帝延諸侯王賓王諸侯皆屬/大鴻臚故其薨奏其行迹賜與諡及哀)¶
(䇿誄/文)列侯薨及諸侯太傅初除之官大行奏諡誄䇿(周/禮)¶
(有大行人小行人主諡官故以名之臣瓚曰大行是官/名掌九儀之制以賓諸侯者顔師古曰事之尊重者遣)¶
<pb:KR3k0055_WYG_098-40b>¶
(大鴻臚而輕賤/者遣大行人)建中六年改大鴻臚為大行令武帝太¶
初元年更名大鴻臚又更名其屬官行人為大行令(其/屬)¶
(官又有郡邸長丞主諸郡之邸在/京師者至後漢省但令郎理郡邸)秦時又有典屬國官¶
掌蠻夷降者漢因之成帝和平元年省之升大鴻臚(王/莽)¶
(改曰/典樂)後漢大鴻臚卿一人二千石諸王入朝當郊迎典¶
其禮儀及郡國上計餘職與漢同凡皇子拜王贊授印¶
綬及拜諸侯諸侯嗣子及四方夷狄封者臺下鴻臚召¶
拜之王薨則使使弔之及拜王嗣魏及晉初皆有之自¶
<pb:KR3k0055_WYG_098-41a>¶
東晉至於宋齊有事則權置兼官畢則省梁除大字但¶
曰鴻臚卿位視尚書左丞常導䕶贊拜(職官錄曰舊視/㪚騎常侍天監)¶
(中視中/丞吏部)後魏曰大鴻臚北齊曰鴻臚寺有卿少卿各一¶
人亦掌蕃客朝及吉凶弔祭後周司宼有蕃部中大夫¶
掌諸侯朝覲之叙有賓部中大夫掌大賔客之儀隋文¶
帝開皇三年廢鴻臚寺入太常十二年復置領典客司¶
儀崇元三署至煬帝置少卿二人唐龍朔二年改鴻臚¶
為同文咸亨初復舊光宅初改為司賔神龍初復舊卿¶
<pb:KR3k0055_WYG_098-41b>¶
一人掌賔客凶儀之事及冊諸蕃少卿本一員景龍二¶
年加一員領典客司儀二署署各有令　韋昭辨釋名¶
曰腹前肥者曰臚此主王侯及蕃國言以京師為心體¶
王侯外國為腹臚以養之也辨云鴻臚本故典客事掌¶
賔禮鴻大也臚陳序也欲大以禮陳序賔客　東觀漢¶
記曰大鴻臚漢舊官建武元年復置屬官大行丞一人¶
大行丞有治禮員三十七人主齋祠儐贊九賔之禮又¶
有中都官升食以下功次相補　增宋史曰鴻臚寺舊¶
<pb:KR3k0055_WYG_098-42a>¶
置判寺事一人以朝官充元豐官制行置卿少卿等官¶
掌朝貢宴勞給賜送迎之事及國之凶儀中都祠廟道¶
釋籍帳除附之禁令凡外國君長使价朝見辨其等位¶
以賔禮待之授以館舍而頒其見辭賜予宴設之式有¶
貢物則具其數報四方館引見以進諸蕃封冊即行其¶
禮命若凶儀之節宗室以服臣僚以品辨其喪紀而詔¶
奠臨賻贈之制及具鹵簿儀物中興後廢鴻臚不置并¶
入禮部　續文獻通考曰遼南面有鴻臚寺置卿少卿¶
<pb:KR3k0055_WYG_098-42b>¶
等官又有北面客省局南面客省局置使副使等官¶
金以鴻臚寺分屬宣徽院客省引進閤門諸使而鴻臚¶
寺不設　元以禮部㑹同館掌接伴引見外國之來朝¶
貢者以通政院廪給司掌各省四方邊逺使客飲食供¶
張等事而鴻臚寺不設　明洪武初置侍儀司九年改¶
為殿庭禮儀司三十年始改鴻臚寺設卿一人少卿二¶
人掌朝㑹賔客吉凶禮儀之事凡日朝朔望大朝㑹宴¶
享經筵進厯進春冊封祭祀傳制奏㨗外國見謝辭率¶
<pb:KR3k0055_WYG_098-43a>¶
其屬而供事焉　永樂十九年定鼎北京在留都者加¶
南京二字南京正卿例用科目出身而在北者多以監¶
生選鳴賛出身者累資陞正卿至嘉隆後方以科目出¶
身者推陞其别途出身者太常寺至少卿而止鴻臚寺¶
至左少卿而止¶
　　鴻臚卿二¶
原漢雜事曰蕭由為陳留太守入為鴻臚卿不任賔賛¶
乃還官　襄陽耆舊傳曰習郁為侍中時從光武幸黎¶
<pb:KR3k0055_WYG_098-43b>¶
丘與帝通夢見蘓山神光武嘉之拜大鴻臚録其前後¶
功封襄陽侯使立蘓嶺祠刻二石鹿夾神道百姓謂之¶
鹿門廟或呼蘓嶺山為鹿門山　魏略曰常林性既清¶
白當入官又嚴少府寺與鴻臚對門時崔林為鴻臚性¶
闊逹不與林同數數聞林撾人吏聲不以為可林嘗夜¶
撾吏吏不勝其痛嚾呼嗷嗷其明崔出門與林語曰聞¶
卿為廷尉爾耶林不覺答曰不也崔曰君不為廷尉昨¶
夜何故考囚乎林慚笑　又曰韓宣字景然明帝時為¶
<pb:KR3k0055_WYG_098-44a>¶
大鴻臚始南陽韓暨以宿德在宣前為大鴻臚及宣在¶
位亦稱職鴻臚中為之語曰大鴻臚小鴻臚前後治行¶
曷相如　增蜀志曰後漢杜瑜字伯瑜後主立為大鴻¶
臚為人静黙少言闔門自守不與外事　原山濤啓事¶
曰鴻臚職主故事前後為之者率多不善了今缺當選¶
御史中丞刁攸舊能人也不審於爾宜否　增吳志曰¶
張儼字子節呉人也弱冠知名早歴顯位以博聞多識¶
拜大鴻臚使於晉吳主孫皓謂曰南北通好以君有出¶
<pb:KR3k0055_WYG_098-44b>¶
境之才故相屈行對曰皇皇者華臣蒙其榮懼無古人¶
延譽之美磨鋒淬鍔思不辱命既至車騎將軍賈充尚¶
書令裴秀侍中荀朂等欲傲以所不知而不能屈尚書¶
僕射羊祜尚書何禎並結縞帶之好　魏書曰李安世¶
天安初為主客令齊使劉纉來聘安世美容貌善舉止¶
纉等自相謂曰不有君子其能國乎纉呼安世為典客¶
安世曰三代不共禮五帝各異樂安得以亡秦之官稱¶
於上國纉曰世異之號凡有幾也安世曰周為掌客秦¶
<pb:KR3k0055_WYG_098-45a>¶
改典客漢名鴻臚今曰主客君等不欲影響文武而殷¶
勤亡秦　隋書曰蘓䕫字伯尼煬帝方勤逺略朝貢前¶
後相屬帝從容謂宇文述虞世基等曰遐陬率服觀禮¶
華夏鴻臚之職湏歸令望寧有多才藝美容儀可以接¶
對賔客者為之乎咸以䕫對帝然之即日拜鴻臚少卿¶
　唐書曰宇文士及尚煬帝女南陽公主為尚輦奉御¶
從幸江都遷鴻臚少卿後歸髙祖　又曰劉義節為鴻¶
臚卿時傾府庫為軍賞帑財大乏義節曰今京師屯兵¶
<pb:KR3k0055_WYG_098-45b>¶
多樵貴帛賤若伐街苑樹為薪以易布帛歲數十萬匹¶
可致　又曰賈耽字敦詩為汾州刺史七年政有異績¶
召授鴻臚少卿後至平章事　又曰永泰初髙渙為鴻¶
臚卿日本使嘗遺金帛不納惟取牋一畨為書以貽之¶
　宋史曰景德間戚綸判鴻臚寺綸以三公尚書九列¶
之任唐末以來有司漸繁綱目不一宜采通禮六典令¶
式比𩔖沿革著為大典時論稱之　又曰孔宗瀚元祐¶
初以司農少卿遷鴻臚卿上言孔子之後襲封者請不¶
<pb:KR3k0055_WYG_098-46a>¶
兼領他官終身在鄉里從之　明獻徵録曰英宗復辟¶
擢楊宣為鴻臚寺少卿凡朝廷宴享朝賀大禮皆出職¶
掌宣脩幹美髯奏對明暢日見寵遇憲宗立陞鴻臚卿¶
時荆襄叛㓂劉千斤伏誅戎帥械繫餘黨多誤陷於辜¶
者宣亟上章論救大要欲重人命謹天戒辭甚婉切有¶
詔法曹詳鞫竟得矜宥(是年因災變下/詔修省故云)　又曰正德庚¶
午閹劉瑾擅權張永奏瑾大惡詔多官廷鞫駙馬蔡震¶
詰瑾考掠成獄時王希孟為刑部主事讀獄辭慷慨聽¶
<pb:KR3k0055_WYG_098-46b>¶
者悚然由是銓司器之太宰楊一清選授鴻臚少卿前¶
未有超擢如此者¶
　　鴻臚卿三¶
原掌蠻　序客(上詳通典/下詳𩔖聚)　遷公　慙長(東觀漢記曰/鴻臚三十六)¶
(人其陳寵左雄朱寵龔參施延並遷公絶謝承後漢書/曰陳紀字元方遭父太丘長實憂嘔血  氣豫州嘉其)¶
(至行表上尚書圖畫百城以勵風俗袁紹以太尉讓紀/紀不受拜大鴻臚卒官子羣為三公天下以為公慚卿)¶
(卿慙/長)　增授印綬　主齋祠(凡皇子拜王賛授印綬詳/前  主齋祠儐賛九賓之)¶
(禮詳/前)　原掌四方夷　賛九賓禮(上詳通典/下詳𩔖聚)　增儐賛¶
<pb:KR3k0055_WYG_098-47a>¶
九賓　羅條百職(漢揚雄大鴻/臚箴詳後)　賜連環詩　建髙士¶
堂(獻徵録云鴻臚卿楊宣克自勤恪雖大寒暑風雨未/嘗一日闕朝前後賞賫甚多若御製連環詩一統志)¶
(通鑑諸書之賜尤殊恩也戊又云周文興江山人居江/郎山故號江郎先生正德  辰舉進士以疾苦遍遊太)¶
(華終南衡嶽匡廬授比部主事屡遷鴻臚寺卿即致仕/歸晚年移居武林徜徉湖山總制胡梅林廵撫阮函峰)¶
(為建髙士/堂以居之)　原韋彪議貢舉　崔林求故事(後漢韋彪/字孟逹為)¶
(大鴻臚是時陳事者多言郡國貢舉率非功次故守職/益懈而吏士凌遲彪上議曰忠孝之人持心近厚鍜鍊)¶
(之吏持心近薄然其要歸在於選二千石二千石賢則/貢舉皆得其人帝深納之  魏書崔林字德儒為大鴻)¶
(臚時龜兹王遣侍子來朝朝廷褒賞其王甚厚餘國各/遣子來朝間使連屬林恐所遣或非真的道路䕶送所)¶
<pb:KR3k0055_WYG_098-47b>¶
(損滋多勞所養民資無益事為夷狄笑乃移書燉/煌喻㫖并録前世待遇諸國豐約故事使有恒常)　當¶
柔逺之朝　遵典屬之任(典屬國鴻臚/卿蘓武為之)　漢尚勲賢寵¶
崇郭况　魏推恒准選在崔林(東觀漢記曰郭况為鴻/臚上數幸其宅飲酒賞)¶
(金帛甚盛京師號况家為金穴言富實也准魏/志崔林為鴻臚待遇諸外國故事皆有恒)¶
　　鴻臚卿四¶
原撫柔逺賓(漢官解詁云鴻臚賛/通四門撫柔逺賓)　職掌九賓(張曲司/空陳公)¶
(誄云後作鴻臚職掌九/賔輯寧侯衛懐柔逺人)　允正九儀(傅𤣥楊彪銘云賓/於鴻臚允正九儀)¶
　增雅學逹理(後魏職令鴻臚少卿請用/雅學詳當明樞逹理者)　才任專對¶
<pb:KR3k0055_WYG_098-48a>¶
(前凉録晉使者俞歸至張重華知張鑒才任專對拜典/客令歸責供給禮薄鑒曰敝國僻小隔絶皇風行臺撫)¶
(臨萬里傾躍今大義未崇先存口實/非昭德示訓之謂也歸改容謝之)　停給禮賓(唐書/曹王)¶
(臯朝京師薦王鍔文雖不足而它可試德宗擢為鴻臚/少卿先是天寶末西域朝貢及安西北庭校吏歲集京)¶
(師者數千人隴右旣陷不得歸皆仰給鴻臚禮賓月四/萬緡凡四十年名田養子孫如編民至是鍔悉隸名王)¶
(以下無慮四千人畜馬二千皆停給宰相李泌盡/以隸左右神䇿軍以其長署牙將歲省五十萬緡)　驟¶
歴臺省(天中記裴光庭開元中擢鴻臚少卿性静黙寡/交游雖驟歴臺省人未之許既而以職業稱議)¶
(者更/推之)　驟登峻秩(獻徵録成化間施純陞鴻臚寺卿純/習禮度毎旦侍朝為磬折狀甚恭特)¶
(蒙寵眷擢禮部侍郎未幾陞尚書加太子少保純長身/偉然出羣𩔖表不十數年驟登峻秩前此所未有也)¶
<pb:KR3k0055_WYG_098-48b>¶
　局閒事省(獻徵録嘉靖間胡森為南鴻臚寺卿以局/閒事省減去直役談説理學講明國是)¶
　　鴻臚卿五¶
原箴漢揚雄大鴻臚箴曰蕩蕩唐虞經通陔極陶陶百¶
王天工人力畫為上下羅條百職人有才能僚有級差¶
遷能授官各有攸宜主以不廢官以不隳昔在三代二¶
季不蠲穢德慢道署非其人人失其材職反其官宷寮¶
荒髦國政如漫文不可武武不可文大小上下不可奪¶
倫鴻臣司爵敢告在鄰　增明宣宗鴻臚寺箴曰祗祗¶
<pb:KR3k0055_WYG_098-49a>¶
萬邦咸統於一朝覲㑹同其儀有秩咨爾鴻臚卿貳暨¶
屬時惟爾官必莊以肅必考於度必協於中無簡無煩¶
周旋雍容惟動以周惟一靡慝敬慎爾儀庻光爾職¶
原碑漢邯鄲淳鴻臚鍾紀碑銘曰内苞九德外兼百行¶
川深淪於不測瞻智應於無方𢎞裕足以容衆矜嚴足¶
以正已然後研幾道藝涉覽文學凡前言徃行竹帛所¶
載靡不悉該於穆上德時惟我君固天縱之允鍾厥純¶
命世作則實紹斯文遭險龍潜抗志浮雲所貴在已樂¶
<pb:KR3k0055_WYG_098-49b>¶
存事親雖處畎畝天子屢聞¶
増制唐常衮授蔣渙鴻臚卿制曰朕方脩文德以撫區外¶
則重譯象胥之事九儀相賛之職正用髦碩俾之典領具¶
官蔣渙顔子之德行張仲之孝友能積其厚以業於身恭¶
儉之訓可以軌俗學通文變髙視一時時屬逺人之叙參¶
授大賓之任韓暨以宿德而拜陳紀以至行而遷求舊任¶
賢正當此𨕖待遇諸國宜約故事使有準以明等威也可¶
檢校刑部尚書兼鴻臚卿㪚官勲封如故主者施行¶
<pb:KR3k0055_WYG_098-50a>¶
増銘明許宗魯鴻臚寺少卿胡侍墓志銘曰陟卿禮寺¶
左肅朝章寅恭賛導乎百司軌度儀刑乎四裔瞻天咫¶
尺身依斧扆之榮捧日周旋晉接冕旒之賁叔孫制禮¶
體統正而朝廷尊公西立朝應對諧而賔客悦¶
　　鴻臚卿官屬一(丞儀典客署/司  署)¶
原杜氏通典曰鴻臚丞秦曰典客丞漢為鴻臚丞(蕭望/之為)¶
(之/)魏晉亦然梁陳後魏北齊皆有之後周曰賔部上士¶
隋如北齊唐因之有二人主簿一人　増宋史曰元豐¶
<pb:KR3k0055_WYG_098-50b>¶
官制鴻臚寺丞主簿各一人　續文獻通考曰明鴻臚¶
寺左右寺丞各一人主簿一人　原典客署周官有掌¶
客上士中士秦官有典客漢改為鴻臚鴻臚屬官有大¶
行令丞(本名行人武帝/改為大行令丞)魏改大行令為客館令晉改為¶
典客宋分置南北客館令齊梁陳皆有客館令丞後魏¶
初曰典客監太和中置主客令北齊有典客署後周置¶
東南西北四掌客上士下士隋初又曰典客署置令丞¶
煬帝改為典藩署唐為典客署置令丞各一人掌二王¶
<pb:KR3k0055_WYG_098-51a>¶
後蕃客辭見宴接送迎及在國夷狄　司儀署周官有¶
司儀上士中士漢大鴻臚有理禮郎自後無聞後魏置¶
司儀官北齊置署令丞後周置上士等員隋如北齊唐¶
因之置令丞各一人掌凶事儀式及䘮葬之事　增宋¶
史曰鴻臚寺官屬十有二　又曰徃來國信所掌大遼¶
使介交聘之事　又曰都亭西驛及管幹所掌河西蕃¶
部貢奉之事　又曰禮賓院掌北諸國朝貢館設及互¶
市譯語之事　又曰懷逺驛掌南諸國貢奉之事　又¶
<pb:KR3k0055_WYG_098-51b>¶
曰中太一宫建隆觀等各置提㸃所掌殿宇齋宫器用¶
儀物陳設錢幣事　又在京寺務司及提㸃所掌諸寺¶
葺治事　又傳法苑掌譯經潤文　又左右街僧録司¶
掌寺院帳籍及僧官補授事　又同文館及管勾所掌¶
髙麗使命(已上並屬鴻臚寺中興/後廢鴻臚并入禮部)　續文獻通考曰明¶
鴻臚寺官屬有司賓署丞一人司儀署丞一人鳴賛八¶
人序班五十四人又設通事司賓典外國朝貢辨其等¶
而教其禮儀司儀典陳設引奏禮儀皆以署丞領之鳴¶
<pb:KR3k0055_WYG_098-52a>¶
賛賛禮凡内賛通賛對賛接賛傳賛各供其事序班侍¶
班齊班糾儀引人舉案及傳賛(初通事缺人見在通事/假訪保名横行求索視)¶
(利輕重為出入嘉靖時魏滰為鴻臚寺卿疏革其弊凡/選補各國通事除丁憂縁事不作缺其見缺十人以上)¶
(及一國全缺者在外行各邊鎮/廵毎缺精選一人送部詔從之)¶
　　鴻臚卿官屬二¶
原晉志曰王敦為鴻臚卿謂阮修曰卿常無食鴻臚丞¶
差有祿能作否修遂為丞　增宋史曰鄧肅字志宏少¶
警敏能文入太學所與遊皆天下名士時東南貢花石¶
<pb:KR3k0055_WYG_098-52b>¶
綱肅作詩十一章言守令捜求擾民用事者見之屏出¶
學欽宗嗣位召對便殿授鴻臚寺主簿　明獻徵録曰¶
齊政字以德宣德間吏部從太學諸生選為鴻臚序班¶
或謂政且登科甲政曰此古九賓之職也愳不能稱耳¶
卒就職己酉改鳴賛正統丙辰九載考最陞本寺主簿¶
仍專鳴賛事後擢寺丞景泰間再擢少卿天順復辟遂¶
為正卿政體質魁梧音吐洪亮日侍廷𫝊而禮制習熟¶
動無所失及年既老恭敬愈甚故累朝寵眷遂以諸生¶
<pb:KR3k0055_WYG_098-53a>¶
至九卿¶
　　太府卿一(少卿并載/)¶
原杜氏通典曰周官有太府下大夫掌貢賦之貳受其¶
貨賄之入頒其貨賄於受藏之府歴代不置然其職在¶
司農少府至梁天監七年置太府卿位視宗正掌金帛¶
府帑又闗津市肆陳因之後魏太和中又改少府為太¶
府卿兼有少卿掌財物庫藏(王顯謂楊固曰吾作太府/卿庫藏充實固曰減百官)¶
(之禄及贓贖悉入京藏以此充府未/足為多且有聚斂之臣寜有盗臣)北齊曰太府寺亦¶
<pb:KR3k0055_WYG_098-53b>¶
有卿少卿各一人又兼掌造器物後周有太府中大夫¶
掌貢賦貨賄以供國用屬大冢宰隋初與北齊同所掌¶
左右藏及尚方司染甄官等署煬帝置少卿二人又分¶
太府寺置少府監管尚方織染等署而太府但管京都¶
市及平凖左右藏唐龍朔二年改太府為外府咸亨元¶
年復舊光宅元年改為司府神龍元年復舊卿一人少¶
卿二人(龍朔元年置少卿二人分監/兩都事太極元年又加一人)領兩京諸市平凖¶
左右藏常平等九署署各有令丞　六典曰太府卿之¶
<pb:KR3k0055_WYG_098-54a>¶
職掌邦國賦貨之事總京都四市平凖左右藏常平八¶
署之官屬舉其綱目修其職務以二法平物一曰度量¶
二曰權衡　增宋史曰太府寺舊置判寺事一人以兩¶
制或帶職朝官充同判寺一人以京朝官充凡廪藏貿¶
易四方貢賦百官奉給皆隸三司本寺但掌供祠祭香¶
幣帨巾神席及校造斗升衡尺而已元豐官制行始正¶
職掌置卿少卿等官掌邦國財貨之政令及庫藏出納¶
商税平準貿易之事凡四方貢賦之輸於京師者辨其¶
<pb:KR3k0055_WYG_098-54b>¶
名物視其多寡别而受之儲於内藏者以待非常之用¶
頒於左藏者以供經常之費凡官吏軍兵奉禄賜予以¶
法式頒之先給歷從有司檢察書其名數鈎覆而後給¶
焉供奉之物則承㫖以進審奏得畫乃聽除之若春秋¶
授軍衣則前期進様定其頒日畿内將校營兵支請月¶
具其數以聞凡商賈之賦小賈即門征之大賈則輸於¶
務貨之不售者平其價鬻於平準歲以香茶鹽鈔募人¶
入豆穀實邊即京都闕用物預報度支凡課入以盈虧¶
<pb:KR3k0055_WYG_098-55a>¶
定課最行賞罰大祀晨祼則卿置幣奠玊則入陳玉帛¶
餘祀供其帨巾建炎詔罷太府寺以其所掌職務撥隸¶
金部紹興四年復置　續文獻通考曰遼南面有太府¶
監　金為太府監置監少監掌出納邦國財用錢穀之¶
事　元太府監太卿六員太監六員少監五員掌錢帛¶
出納之數中統四年置至元四年為宣徽太監凡内府¶
藏庫悉隸焉大德九年改為院院判參用宦者至大四¶
年復為監　明不設¶
<pb:KR3k0055_WYG_098-55b>¶
　　太府卿二¶
增唐書曰楊隆禮隋齊王暕孫開元初為太府卿時御¶
府財物羨積如丘山隆禮性詳宻出納雖尋尺皆自按¶
省凡物經楊卿者無不精麗歲常愛省數百萬任職二¶
十年年九十餘子慎矜繼之而敗　又曰慎矜擢監察¶
御史知太府出納慎矜髙置風格始議貢物有汙傷責¶
州縣償所直轉輕齎入京師自是天下調發始煩天寶¶
二年權判中丞太府出納如故　又曰楊國忠判度支¶
<pb:KR3k0055_WYG_098-56a>¶
明皇觀左藏庫喜其貨幣山積面賜國忠金紫權太府¶
卿國忠專錢穀之任出入禁中日加親幸　宋史曰孝¶
宗時廷臣上言四川歲糴軍糧名為和糴實科糴也李¶
蘩時以倉部郎總領四川財賦乃詔蘩與制置使范成¶
大同相度蘩請變科糴為官糴歲於經費之中斟酌損¶
益眡時不使虧毫忽之價出納眡量勿務取圭撮之贏¶
訖如其議民樂與官為市逺邇讙趨軍餉坐給而田里¶
免科糴始知有生之樂范成大驛言闗外麥熟倍於常¶
<pb:KR3k0055_WYG_098-56b>¶
年實由罷糴民力稍紓得以盡於農畝孝宗覽之曰免¶
科糴一年田間和氣若此乃知民力不可重困也擢蘩¶
為太府少卿　又曰光宗朝殿中侍御史劉光祖以論¶
帶御器械吳端徙太府少卿彭龜年為太學博士上疏¶
乞復其位貽書宰相云祖宗嘗改易差除以伸臺諫之¶
氣不聞改易臺諫以伸倖臣之私¶
　　太府卿三¶
增夏卿　藏府(通典曰梁天監中象四時置十二卿夏/卿注云太府少府太僕  藏府見下)¶
<pb:KR3k0055_WYG_098-57a>¶
　孫詔節　尹卿筆(北史曰後魏孫詔為司府少卿帝/問卿年何老對曰臣年雖老臣節)¶
(尚少亦唐書曰武后時召尹思貞為司府少卿時卿侯/知一  厲威嚴吏為語曰不畏侯卿杖祗畏尹卿筆其)¶
(家坎地獲古㦸十二俄/而門樹㦸時人異焉)　崔珙威名　襲譽嚴慤(唐書/曰崔)¶
(珙有威名精吏治以㧞萃異等擢太府卿為嶺南節度/使入對延英文宗訪治撫後先珙對精亮有理趣帝咨)¶
(嗟逾久嚴又李襲譽召為太府/卿為人  慤在位以威肅聞)　原位列月卿　職司¶
天府　居監臨之官　典出入之務　漢用公勤任先¶
蔡議　魏推清白𨕖在常林　領貢獻於四方彼無虚¶
月　掌財用於五庫我有司存(白/帖)¶
<pb:KR3k0055_WYG_098-57b>¶
　　太府卿四¶
原司府(古名少府/唐曰司府)　藏府(周禮曰太宰貢之入/頒其貨於受藏之府)　增固¶
請終制(唐新語曰睿宗朝狄光嗣有母喪除太府少卿/光嗣頻表不起乃降敕曰朕念卿家門忠於王)¶
(室奪卿情理以答殊勲卿屢表固陳詞理懇至循環省/覽有足可矜今遂所請用勸浮薄待卿情理云畢更俟)¶
(後命仍/編入史)　不掩人功(宋史曰王綸使北死孝宗訪其孫/之未禄者三人官之柟其一也自)¶
(韓侂胄起兵端天子思繼和好息民凡七遣使無成續/遣方信孺徃有成説矣歸白忤侂胄意得罪乃以柟持)¶
(書北行金知侂胄已誅和議遂決柟歸奏和議之成皆/方信孺備嘗險阻再三將命之功臣因人成事乞録信)¶
(孺功朝論以柟不掩人/揚已多之遷太府卿)　度支出納相闗(唐書曰唐制/度支與太府)¶
<pb:KR3k0055_WYG_098-58a>¶
(交相闗制出物旬計見物月計符按覆覈有御史以監/董之則財用不得回隠裴延齡詭言培糞土得銀十三)¶
(萬両它貨且百萬已棄而獲皆羨餘也悉/移舍以供别敕太府卿韋少華劾其妄)　三遷皆仍¶
太府(元史曰曼濟勒台侍仁宗於潛邸出入恭謹涖事/敏逹仁宗悦之及立為皇太子以為典用太監遷)¶
(利用卿泰定四年轉太/府卿三遷皆仍太府)　財賦總於他官太府司其出¶
納　財賦納於左藏四時以其數聞(翰苑/新書)¶
　　太府卿五¶
増制唐常衮授呂崇賁太府卿制曰門下九卿之重參¶
理於佐邦六府孔脩頒貨於列藏歷代右職莫非髙𨕖¶
<pb:KR3k0055_WYG_098-58b>¶
具官呂崇賁忠謹良實居簡向方能用晦於精辨亦體¶
微於剛貞峻節孤立清心確然以長才之有餘應羣務¶
而多適擁旄乘塞周歴大藩薄於戰功經以事典用明¶
既富之教必厚豐財之德自頃艱阻有司曠廢府寺寂¶
寥卿府虚設寖成其弊朕甚懼焉今再舉舊章各歸其¶
局出納之地眷求惟精兼領三尚之煩以榮四至之列¶
可行太府卿㪚官勲如故　白居易授裴武太府卿制¶
曰敕聚九州之賦辨百貨之名按其度程謹其出納孰¶
<pb:KR3k0055_WYG_098-59a>¶
為主者外府上卿務殷崇秩不易其𨕖具官裴武有通¶
敏之識有倚辦之才以兹器用早膺任使小大之務㒺¶
不勵精累有勤績存乎官次而受藏之府國用所資若¶
非使能何以集事俾升顯列仍委劇務爾宜率其官屬¶
欽乃職司會帑藏出入之要脩權量平校之法以遵成¶
式無使改易謹而守之斯為稱職¶
増記宋耿秉太府寺㕔壁記曰周官三百六十名存於¶
今而職不異者太府一官耳周制下大夫二人上士四¶
<pb:KR3k0055_WYG_098-59b>¶
人下士八人設屬若是其衆非以其事繁而職重歟故¶
鄭氏謂為主治藏之長秦漢迄隋并置不常上下千載¶
何寂寂咸無可紀也豈出納之吝僅云有司他非所及¶
耶抑卓偉之才偶不相值耶若曰士舉不逮古則焉敢¶
厚誣獨唐開元中楊隆禮任職二十年有公清之譽性¶
特詳宻雖尋尺皆自按省凡物經楊卿者無不精麗吾¶
猶憾焉以其未聞君子之大道也國初省部寺監惟以¶
寄禄寺則光禄太常宗正衛尉司農大理或以卿或以¶
<pb:KR3k0055_WYG_098-60a>¶
貳或以丞各寓一階别設主判之官以典事惟太府則¶
否其職悉入三司諸按故主判之任罕置逮元豐釐正¶
中更多故歲久莫詳髙宗中興駐蹕臨安任職者始可¶
以歲月考¶
　　太府卿官屬一(丞右主簿/左  藏署)　(諸市署/常平署)　(平準署/)¶
原杜氏通典曰太府丞於周官為太府上士之任自後¶
無聞梁太府丞一人陳因之後魏北齊各一人後周曰¶
太府上士隋又曰太府丞唐因之有四人　主簿亦周¶
<pb:KR3k0055_WYG_098-60b>¶
官太府下士之任自後無聞梁置一人陳因之後魏亦¶
然隋置四人唐因之減一人　增宋史曰元豐官制置¶
丞簿各二人元符元年増置丞一人崇寧中置藥局又¶
添丞一人宣和三年減罷建炎罷太府寺紹興元年復¶
以章億守太府寺丞續添置三人紹興四年復置太府¶
寺共三丞　續文獻通考曰金置丞二人元置五人有¶
經歷知事照磨無主簿　原諸市署周官有司市下大¶
夫掌市之理漢京兆尹屬官有長安市長丞後漢則河¶
<pb:KR3k0055_WYG_098-61a>¶
南尹屬官雒陽市長丞魏晉因之東晉則丹陽尹管之¶
宋齊因之梁始隸太府陳因之後魏有京邑市令北齊¶
則司州牧牧領東西市令丞後魏司市下大夫隋初京¶
市令丞屬司農煬帝改隸太府唐因之毎市令一人丞¶
二人　平準署周官有貨人中士下士主平定物價秦¶
置平準令漢因之秩六百石掌知物價及主練染作彩¶
色後漢平準令丞隸大司農嘉平四年改平準為中準¶
使宦者為之列於内署自是諸署悉以閹人為令丞魏¶
<pb:KR3k0055_WYG_098-61b>¶
少府屬官有平準令宋惟掌染順帝即位以帝諱準故¶
曰染署齊又曰平準屬少府梁陳則曰平水令丞北齊¶
平準屬司農後周曰平準中士下士隋初如北齊煬帝¶
改隸太府唐因之令二人丞四人掌官市易　左右藏¶
署周官有職幣上士中士掌邦財之幣又外府中士主¶
泉藏有玉府掌王之金玊兵器之藏内府中士主貨賄¶
藏在内也職内上士主泉貨所入葢其任也漢少府屬¶
官有中藏府令丞魏因之晉有左右藏令屬少府晉江¶
<pb:KR3k0055_WYG_098-62a>¶
東置御史掌庫曹後分庫曹曰外左庫内左庫至宋省¶
外左庫而内左庫直曰左庫齊梁陳曰右藏北齊曰左¶
右藏令屬太府寺後周曰外府上士中士隋如北齊唐¶
因之置左藏署令三人(掌庫藏錢/布帛雜綵)右藏署令二人(掌銅/鐡毛)¶
(角玩弄之物金玉珠寶/香畫綵色進貢雜物)　常平署漢宣帝時耿壽昌請¶
於邊郡皆築倉穀賤時増價而糴貴時減價而糶名曰¶
常平倉常平之名起於此也後漢明帝置常滿倉晉又¶
曰常平倉自後無聞梁亦曰常平倉而不糴糶陳因之¶
<pb:KR3k0055_WYG_098-62b>¶
後魏太和中雖不名曰常平亦各令官司糴貯儉則出¶
糶隋曰常平倉唐武德中置常平監官以均天下之貨¶
(市肆騰踴則減價而出田嗇/豐羨則増糴而收觸𩔖長之)後省監置常平署令一人¶
掌倉糧管鑰出納糶糴凡天下倉廩和糴者為常平倉¶
正租為正倉地子為義倉(天寶八年通計天下倉糧正/收并和糴等見數凡一億九)¶
(千六百六萬二/千二百二十石)　增宋史曰太府寺所隸官司二十有¶
五左藏東西庫以給官吏軍兵奉禄賜予内藏庫受嵗¶
計之餘積以待邦國非常之用奉宸庫掌供内廷金玉¶
<pb:KR3k0055_WYG_098-63a>¶
珠寶祗候庫掌受錢帛器皿衣服以備頒給賜予元豐¶
庫受諸路積剰及常平錢物凡封樁者皆入焉布庫茶¶
庫雜物庫以備賞給支用糧料院以法式頒諸司諸軍¶
廩禄奉料審計司審其給受之數以法式驅磨(以上即/左右藏)¶
(署之/遺制)市易上下界以平百物以通邊糴雜買務雜賣塲¶
以供宮府所需以受幣餘之物而皆隸於都提舉市易¶
司汴河上下鎖蔡河上下鎖收舟船木筏之征店宅務¶
掌官屋邸店出僦修造之事榷貨務掌折博斛斗金帛¶
<pb:KR3k0055_WYG_098-63b>¶
之屬交引庫交引錢鈔抵當所聽民質取香藥庫石灰¶
塲以通出納和濟局惠民局以濟民疾(以上即諸市署/平準署之遺法)¶
(常平署隸司/農詳司農卿)　續文獻通考曰金太府監官屬左右藏¶
庫使支應所都監太倉使酒坊使典給署市賣司平準¶
務各使皆隸焉(典給署本鈎盾署古屬司農寺金初曰/鈎盾使明昌三年改掌宮中所用薪炭)¶
(氷/燭)　又曰元太府監官屬内藏庫提㸃大使副使左右¶
藏庫提㸃大使副使掌出納御用諸王緞匹紗羅香貨¶
及收支金玉并和買紗羅布絹絲錦木棉衣服等物¶
<pb:KR3k0055_WYG_098-64a>¶
　　　太府卿官屬二¶
　原漢書曰趙廣漢亷潔下士有名譽州郡舉茂才為平¶
　準令　増唐書曰天授中裴守貞為司府丞推覈詔獄¶
　多裁恕全免數十姓不合武后㫖出為汴州司馬　宋¶
　史曰李孟傅參知政事李光㓜子也光南謫之日才六¶
　歲以光遺表恩累官至太府丞韓侂胄欲見之孟傅曰¶
　行年六十去計已決不敢聞也孟傅博學多聞持身甚¶
　嚴時推能世其家¶
<pb:KR3k0055_WYG_098-64b>¶
　¶
　¶
　¶
　¶
　¶
　¶
　¶
御定淵鑑𩔖函卷九十三¶
