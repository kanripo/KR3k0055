# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.089867
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十五
<pb:KR3k0055_WYG_370-1a>¶
　欽定四庫全書¶
御定淵鑑類函卷三百六十五¶
　　布帛部一(素/絹)　(錦/綾)　(繡/羅)¶
　　　素一¶
　原釋名曰素樸素也已織則供用不復飾也　毛詩曰¶
　素衣朱繡　禮記曰天子素帶朱屨　范子計然曰白¶
　素岀三輔　鹽鐵論曰縞素不能自分於緇墨賢聖不¶
　能自治於亂世　增史記曰蘇代遺燕王書云齊紫敗¶
<pb:KR3k0055_WYG_370-1b>¶
　素也而賈十倍　漢舊儀曰事天地鬼神璽皆以武都¶
　紫泥封青囊白素裏兩端無縫尺一板中約署曰素裹¶
　　漢官儀曰印綬盛以篋篋以緑綈表曰素裹　宋玉¶
　賦曰東家之子腰如束素　魏志曰學者資於人猶藍¶
　之染素　唐代宗大厯中敕曰朕思以恭儉克已敦樸¶
　化人每尚𤣥素之服庶齊金玉之價¶
　　　素二¶
　增韓子曰齊桓公好衣紫國人皆好服之至五素不得¶
<pb:KR3k0055_WYG_370-2a>¶
一紫　原東觀漢記曰鄭據守正盡節賜素六十疋由¶
是顯名　增又曰劉向典校書先書竹為易刊定可繕¶
寫者以上素　原漢班固與弟超書曰今賫白素三匹¶
欲以市月氏馬蘇合香闟登　漢揚雄荅劉歆書曰天¶
下上計孝亷及内郡衞卒㑹者雄常把三寸弱翰賫油¶
素四尺以問其異語歸即以鉛擿次之於槧二十七嵗¶
於今矣¶
　　素三¶
<pb:KR3k0055_WYG_370-2b>¶
原束腰　擢手(洛神賦曰纖腰如束素/  古詩曰纖纖擢素手)　增挾瑟　授¶
絲(梁書曰張欣泰輒着鹿皮冠挾素瑟有以啟武帝曰/將家兒何敢作此舉止  辨物論曰縑帛則授以素)¶
(絲/)　武侯素輿　元忠素箏(諸葛武侯乗素輿葛巾毛/扇指揮三軍  北魏李元)¶
(忠載素箏濁/酒奉迎神武)¶
　　素四¶
原新製(古詩新製齊紈/素皎潔如霜雪)　工織　縑素(並見/素五)　尺素(古/詩)¶
(云呼童烹鯉魚中有尺素書/又文賦云非尺素之所擬)　增五素(詳素/二)　改為素¶
(晉書要事云議立秋應讀/令不應着緗幘改為素)　振素(陸士衡擬古詩華容/一何冶揮手如振素)¶
<pb:KR3k0055_WYG_370-3a>¶
　油素(任彦昇為范始興作求立太/宰碑表人蓄油素家懷鉛筆)　竹素(張景陽雜/詩游思竹)¶
(素園又/詳素二)　毫素(杜甫山水障歌對此融心神知/君重亳素又選詩深心託毫素)　比素¶
(南部新書韓愈自河南令除職方員外歸朝問/前後之政如何對曰將縑比素又詳後素五)　霜素¶
(戴符畫松石序暴/請霜素願撝竒蹤)　東園素(柳宗元詩染/毫東園素)　潔白心(陸/龜)¶
(蒙素絲詩端/然潔白心)　三素(李商隱詩三素雲中侍玉樓素又/蘇軾詩萬年枝上看春色三  雲)¶
(中望/玉宸)¶
　　素五¶
原詩古詩曰上山採蘼蕪下山逢故夫長跪問故夫新¶
<pb:KR3k0055_WYG_370-3b>¶
人復何如新人工織縑故人工織素織縑日一匹織素¶
五丈餘持縑將比素新人不如故　增唐韋應物詩曰¶
殘工委筐篋餘素經刀尺　杜牧詩曰寒衣一匹素夜¶
借鄰人機　元倪瓚素衣詩曰素衣湼兮在彼公庭載¶
傷廹隘中心怔營¶
原賦漢班媫妤擣素賦曰若乃廣除懸月暉水流清桂¶
露朝滿凉襟夕輕改容飾而相命卷霜帛而下庭曵羅¶
裙之綺靡振珠珮之精明若乃盼睞生姿動容多致弱¶
<pb:KR3k0055_WYG_370-4a>¶
態含羞妖風靡麗於是投香杵叩玫砧擇鸞聲爭鳳音¶
梧因虚而調逺桂由貞而響沈散繁輕而浮㨗節疎亮¶
而清深調非常律聲無定本任落手之參差從風飇之¶
近逺或連躍而更投或暫舒而長卷侈長袖于妍袂綴¶
半月於蘭襟表纖手於微縫庶見迹而知心計修路之¶
遐夐恐芬芳之易泄書既封而重題笥已緘而更結¶
　　錦一¶
原説文曰錦金也作之用功重其價如金故制字帛與¶
<pb:KR3k0055_WYG_370-4b>¶
金也(一作劉/熙釋名)　增又曰錦襄邑織文也　原毛詩曰角¶
枕粲兮錦衾爛兮　又曰巷伯刺幽王也寺人傷於讒¶
而作是詩也萋兮斐兮成是貝錦(萋斐文/相助也)彼譖人者亦¶
已太甚　増又曰碩人其頎衣錦褧衣　尚書大傳曰¶
古之帝王必有命民能敬長憐孤取舎好讓舉事力者¶
命於其君然後得乗飾車軿馬衣文錦　周禮曰合六¶
幣圭以馬璋以皮璧以帛琮以錦琥以繡璜以黼此六¶
物者以和諸侯之好　禮記王制曰錦文珠玉成器不¶
<pb:KR3k0055_WYG_370-5a>¶
鬻於市　又玉藻曰君衣狐白裘錦衣以裼之錦衣狐¶
裘諸侯之服也　又曰居士錦帶　范子計然曰錦大¶
丈出陳留　列子曰范氏之藏火子華曰能入火取錦¶
者從所多少皆予之商丘開入火往回而身不燒　子¶
思子曰管仲繢錦也雖惡而登朝子産練絲也雖美而¶
不尊　尸子曰夫捨絲而不治則腐而棄使女繰之以¶
為美錦人君朝而服之　抱朴子曰籍儒董鄧猶錦紈¶
之裹塵埃　又曰寸錦足以知巧制暑足以知勇　又¶
<pb:KR3k0055_WYG_370-5b>¶
曰寸裂之錦黻未若堅完之常布　又曰小文雖巧猶¶
寸錦細碎之珍　原墨子曰古之人未知為衣服衣毛¶
皮今則厚斂百姓以為錦繡文采靡曼之衣　增漢書¶
景帝二年下詔曰錦繡纂組害女工者也　又曰賈人¶
毋得衣錦　原漢官典職曰尚書入直中官供錦被¶
增又漢官儀曰尚書郎直中官供錦帳　又曰虎賁中¶
郎將古官衣紗縠單衣虎文錦袴餘郎亦然　原魏文¶
帝與羣臣論蜀錦書曰前後每得蜀錦殊不相比適可¶
<pb:KR3k0055_WYG_370-6a>¶
訝而鮮卑尚復不愛也自吾所織如意虎頭連璧錦亦¶
有金薄蜀薄來至洛邑皆下惡是為下工之物皆有虚¶
名　山謙之丹陽記曰厯代尚未有錦而成都獨稱妙¶
故三國時魏則市於蜀吳亦資西蜀至是始乃有之¶
益州記曰錦城在益州南筰橋東流江南岸昔蜀時故¶
錦宫也其處號錦里城墉猶在　增陳留風俗傳曰襄¶
邑縣南有渙水北有雎水傳曰雎渙之間文章故有黼¶
黻藻錦日月華蟲以奉天子宗廟御服原陸劌鄴中¶
<pb:KR3k0055_WYG_370-6b>¶
記曰錦有大登髙小登髙大明光小明光大博山小博¶
山大茱萸小茱萸大交龍小交龍蒲桃文錦班文錦鳳¶
皇朱雀錦韜文錦核桃文錦或青綈或白綈或黄綈或¶
緑綈或紫綈或蜀綈工巧百數不可盡名也　異物志¶
曰錦鳥文章如丹地錦而藻繢互交俗人見其端正似¶
錦因謂之錦鳥　增潜夫論曰夫攻玉以石治金以鹽¶
濯錦以魚浣布以灰物固有以醜而治好者矣　唐書¶
曰舊俗賞歌舞人以錦綵置之頭上謂之纒頭宴享加¶
<pb:KR3k0055_WYG_370-7a>¶
惠借以為詞　又曰唐代宗大厯中敇曰今師旅未戢¶
黎元不康豈使淫巧之工更虧恒制在外所織造大張¶
錦軟錦端錦琇背及大&KR3075;錦竭鑿六硬以上錦並宜禁¶
止斷其長行髙麗白錦雜色錦及常行文字綾錦花紋¶
所織盤龍對鳳麒麟獅子天馬辟邪孔雀仙鶴芝草萬¶
字雙勝及諸織差様文字等亦宜禁斷¶
　　錦二¶
增太公六韜曰夏桀殷紂之時婦人錦繡文綺之坐席¶
<pb:KR3k0055_WYG_370-7b>¶
衣以綾紈常三百人　王子年拾遺記曰周成王時有¶
因祇國獻女工一人善織以五色絲内口中手引而結¶
之則成文錦其國人來獻有雲崑錦文似雲從山岳中¶
出有列堞錦文似雲霞覆城雉樓堞雜珠錦文似貫珠¶
珮也有篆文錦文似大篆之文也有列明錦文似列燈¶
燭也幅皆廣三尺　穆天子傳曰吉日甲子天子乃執¶
白圭𤣥璧以見西王母獻錦組百純西王母再拜而受¶
之　原左傳曰狄滅衞齊侯使公子無虧戍曹歸公乗¶
<pb:KR3k0055_WYG_370-8a>¶
馬夫人魚軒(魚軒夫人車/以魚皮為飾)重錦三十兩(重錦錦之熟細/者以二大雙行)¶
(故曰兩盖/二十匹)　增又曰晉侯先歸公享六卿于蒲圃賄荀¶
偃束錦加璧　又曰左師見夫人之歩馬者問之對曰¶
君夫人氏也左師曰誰為君夫人余胡弗知圉人歸以¶
告夫人夫人使饋之錦與馬先之以玉　原又曰子皮¶
欲使尹何為邑子産曰少未知可否子皮曰使夫往而¶
學焉夫亦愈知治矣子産曰不可子有美錦不使人學¶
製焉大官大邑身之所庇也而使學者製焉其為美錦¶
<pb:KR3k0055_WYG_370-8b>¶
不亦多乎(言官邑重/於美錦)　增又曰晉合諸侯次於衞地衞¶
人使屠伯饋叔向羮與一篋錦曰諸侯事晉未敢攜貳¶
况衞在君之宇下而敢有異志叔向受羮反錦　又曰¶
平丘之㑹公不與盟晉人執季孫意如以幕蒙之使狄¶
人守之司鐸射懷錦奉壺飲冰以蒲伏焉守者御之乃¶
與之錦而入　又曰齊侯將納公命無受魯貨申豐從¶
女賈以幣錦二兩縛一如瑱適齊師謂子猶之人髙齮¶
能貨子猶為髙氏後粟五千庾髙齮以錦示子猶子猶¶
<pb:KR3k0055_WYG_370-9a>¶
欲之齮曰魯人買之百兩一布以道之不通先入幣財¶
子猶受之　又曰吴人藩衞侯之舎子服景伯謂子貢¶
曰夫諸侯之㑹事既畢矣侯伯致禮地主歸餼以相辭¶
也今吳不行禮于衞而藩其君舎以難之子盍見太宰¶
乃請束錦以行　典略曰孔子反衞夫人南子使謂之¶
曰四方君子之來者必見寡小君孔子不得已見之夫¶
人在錦帷中孔子北面稽首　原説苑曰魏文侯與田¶
子方語有兩童子衣錦而侍於前田子方曰此君之寵¶
<pb:KR3k0055_WYG_370-9b>¶
子乎文侯曰非也此子父死于戰以其幼孤也寡人収¶
之子方曰臣以君之賊心為足矣今滋甚也君之寵此¶
子也又且以誰之父殺之乎　漢書曰韓生説項羽曰¶
闗中阻山帶河四塞地肥饒可都羽見秦皆已燒殘乃¶
懷思東歸曰富貴不歸故鄉如衣錦夜行韓生曰人謂¶
楚人沐猴而冠果然　又曰宣帝時呼韓邪單于來朝¶
賜錦帛九十匹　神仙傳曰淮南王為八公張錦綺之¶
帳燔百和之香　增又曰左慈字元放廬江人少有神¶
<pb:KR3k0055_WYG_370-10a>¶
道嘗在魏武帝坐帝曰恨無蜀中生薑耳放曰亦可得¶
也因曰吾前遣人到蜀買錦可過敕使者増市二端須¶
臾得薑還并獲使報原漢武内傳曰帝見西王母巾¶
器中有一卷小書盛以紫錦之囊帝問此何書王母曰¶
五岳真形圖也　増西京雜記曰相如將獻賦未知所¶
為夢一黄衣翁謂之曰可為大人賦遂作大人賦言神¶
仙之事以獻之賜錦四匹　華陽國志曰閻憲字孟度¶
成都人名知人為綿竹令以禮讓化民莫敢犯者有民¶
<pb:KR3k0055_WYG_370-10b>¶
杜戍夜行得遺賄一囊中有錦二十匹求其主還之曰¶
縣有明君何敢負也　後漢書曰朱寵字仲威為太尉¶
家貧食脫粟卧布被朝廷賜錦被粱肉皆不敢當　語¶
林曰陳元方遭父喪骨立其母愍之以錦被蒙其上郭¶
林宗往弔見而責之賓客絶百許日　原蜀志曰先主¶
平益州賜諸葛亮法正張飛闗羽錦各千匹　魏志曰¶
景初中賜倭女王絳地交龍錦五匹紺地句文錦三匹¶
倭獻暴文雜錦二十匹　增魏武與楊彪書曰今遺足¶
<pb:KR3k0055_WYG_370-11a>¶
下錦裘二領　諸葛亮集曰今民貧國虚決敵之資惟¶
仰錦耳　原環氏吳記曰蜀遣使吳齎重錦千端　增¶
吳志曰蔣欽字公奕為右䕶軍孫權入其内母練帳縹¶
被權歎其在貴守約敇御府為其母作錦被改易帷帳¶
　又曰諸葛融父兄質素雖在軍旅身無綵飾而融錦¶
罽文繡獨為奢侈　夏侯孝若集羊太常辛夫人傳曰¶
夫人字憲英衞尉肅侯毗之女不好華麗琇上夫人□¶
子帔縁以錦不肯服從外甥胡母暢上夫人錦被夫人¶
<pb:KR3k0055_WYG_370-11b>¶
反臥之　拾遺記曰吳趙逵之妹善書畫巧妙無雙能¶
于指間以綵絲為雲龍虯鳳之錦大則盈尺小則方寸¶
　張温表曰劉禪送臣温熟錦五端　王隱晉書曰袁¶
甫字公曹稱所知於領軍何朂朂曰君稱其好人則多¶
所宜何以唯欲使宰民不可為䑓閣職乎甫曰人各有¶
能此人雖好好莫過錦錦不可以為幍　又曰石季龍¶
僭立遷都於鄴傾心事佛圖澄有重于勒衣澄以綾錦¶
乗以雕車　齊書曰江淹為宣城太守時罷歸始泊禪¶
<pb:KR3k0055_WYG_370-12a>¶
靈寺渚夜夢一人自稱張景陽謂曰前以一匹錦相寄¶
今可見還淹探懷中得數尺與之此人大恚曰那得割¶
截都盡顧見丘遲謂尺餘既無用以遺君自爾淹文章¶
躓矣　後魏書曰甄琛為定州刺史既至鄉衣錦晝遊¶
　又曰孝武時至彭城宋江夏王義恭獻蠟燭十珽武¶
陵王駿獻錦一匹　北史曰齊畢義雲家有千餘機織¶
錦并造金銀器物　後周書曰太祖曾在同州與羣公¶
宴集出錦罽及雜綾絹數段命諸將摴蒲取之　唐書¶
<pb:KR3k0055_WYG_370-12b>¶
曰王綝字方慶天后初為廣州都督境内清肅手制褒¶
之曰朕以卿厯職有稱故授此官既美化逺聞實副朝¶
寄今賜卿雜綵六十段并瑞錦等物以彰善政也　又¶
曰大厯初代宗詔許宰臣元載王縉及左僕射裵冕户¶
部侍郎判度支第五琦京兆尹黎幹各出錢三十萬宴¶
郭子儀私第内侍魚朝恩參其㑹焉出錦三十匹羅五¶
十匹綾百匹為子儀纒頭之費極歡而罷　又曰謝延¶
皓大順中以詞賦擅名與徐寅不相上下時號錦繡堆¶
<pb:KR3k0055_WYG_370-13a>¶
　又曰李晟每與賊戰必錦裘繡㡌自表指顧陣前¶
又曰張萬福為和州刺史賊許果至楚州大掠節度使¶
韋元甫命萬福追討未至淮隂果為其將康自勸所逐¶
自勸擁兵繼掠循淮南東萬福倍道追而殺之代宗發¶
詔以勞之賜衣一襲宫錦十雙　又曰太和中賜修指¶
南車記里鼓人故金忠義男公亮緋衣牙笏錦三十匹¶
　又曰封敖武宗使作詔書賜以宫錦　又曰裵胄拜¶
荆南節度使是時方鎮爭剥下希恩制貢重異錦名貢¶
<pb:KR3k0055_WYG_370-13b>¶
奉有中使者即悉公帑市歡胄待之有節　又曰杜鴻¶
漸兼成都尹入朝獻錦五十牀　又曰嚴武白崔寧為¶
利州刺史及武為劔南節度使過州心欲與俱西而利¶
非所屬寧白節度使張獻誠見疑難輒去武以竒錦珍¶
貝遺獻誠且求寧　又曰杜亞拜淮南節度使泛九曲¶
池曳繡為颿詫曰要當稱是林沼李衡曰未有錦纜云¶
何亞大慙　唐酉陽編曰宣宗大中初女蠻國獻明霞¶
錦練水香麻以為之光耀芬馥著人五色相間而美麗¶
<pb:KR3k0055_WYG_370-14a>¶
於中國之錦　唐元德秀視錦繡未嘗求足　盧氏雜¶
説曰唐有錦衣隸宫錦坊禄山亂後人尋其舊坊不收¶
曰如今花様與前不同遣之　唐樂府録曰康老子嘗¶
買一錦褥有波斯見之者乃曰此冰蠶絲所織錦暑月¶
陳於坐滿室清凉　五代史曰後唐莊宗聞郭崇韜破¶
蜀遣宦官向正嗣勞軍正嗣還上蜀簿得文錦五十萬¶
匹　又曰吳越王錢鏐遊衣錦城宴故老山林皆覆以¶
錦　文獻通考曰宋初因舊制賜將相學士禁軍大校¶
<pb:KR3k0055_WYG_370-14b>¶
時服建隆三年乃遍賜百官每嵗端午十月一日文武¶
羣臣將校皆給焉十月近臣軍校增給錦襯袍中書門¶
下樞宻宣徽院節度使及侍衞歩軍都虞候以上皇親¶
大將軍以上天下樂暈錦三司使學士中丞内客省使¶
駙馬留後觀察皇親將軍諸司使廂主以上簇四盤雕¶
細錦三司副使官觀判官黄師子大錦防禦使團練使¶
刺史皇親諸司副使翠毛細錦權中丞知開封府銀䑓¶
司審刑院及待制以上知諫院鼓院同三司副使六統¶
<pb:KR3k0055_WYG_370-15a>¶
軍金吾大將軍紅錦諸班及諸軍將校亦賜窄錦袍有¶
翠毛宜男雲雁細錦師子練鵲寳照大錦寳照中錦凡¶
七等　宋金坡遺事曰學士舊規十月賜錦長襖國初¶
以來賜翠毛錦太宗改賜黄盤鵰錦　言行録曰宋仁¶
宗張貴妃侍上元宴有燈籠錦上怪問曰文彦博所獻¶
上不樂¶
　　錦三¶
原文龍　朱雀(上詳錦二/下詳錦一)　斑文　緑地(鄴中記曰織/錦羅在中尚)¶
<pb:KR3k0055_WYG_370-15b>¶
(坊三署皆數百人有斑文錦鏤西京雜記曰漢武時得/貳師天馬以玫瑰石為鞍轡  以金銀以緑地五色錦)¶
(為蔽/泥)　韜杠　束髪(爾雅曰素錦韜杠郭璞注曰以白/地錦韜旗之杆也  禮記曰童子)¶
(之飾也緇布衣錦縁/錦紳并紐錦束髮)　維舟　挽車(韋昭吳書曰甘寧/住止常以繒錦維)¶
(舟去輒割去以示奢皮虞溥江表傳曰陸遜攻劉備於/夷陵備舎船歩走燒  鎧以斷道使兵以錦挽車走入)¶
(白/帝)　鸞章　虎文(王子年拾遺記曰周靈王起昆昭之/臺以享羣臣張鸞章錦文如鸞翔)¶
(下詳/錦一)　明光　柔滑(陸劌鄴中記曰石季龍冬月施熟/錦流蘇斗帳四角安純金龍頭銜)¶
(五色流蘇或用黄綈博山文錦或用紫綈大小明光錦/  拾遺記曰員嶠之山名環丘東有雲石廣五百里有)¶
(蠶長七寸黒色有角有鱗以霜雪覆之然後作繭長/一尺其色五采織為文錦入水不濡其質輕軟柔滑)¶
<pb:KR3k0055_WYG_370-16a>¶
飜鴻　文鳥(郭子横洞冥記曰漢元鼎元年起招仙靈/閣於甘泉宫西編翠羽麟毫為簾有走龍)¶
(錦飜鴻錦/下詳錦一)　馮車　隋帆(漢書曰馮夫人出塞以錦車/  隋大業記曰煬帝幸江都)¶
(所乗龍舟/錦帆錦纜)　増夜行　晝游(上詳錦二刺張士貴虢州/人授虢州  史帝曰顧令)¶
(卿衣錦/晝游耳)　原濯江　鬻石(蜀有濯錦江鬻山有錦石/庾肩吾記曰  石錦浮橋)¶
増緘鏡　鋪池(西京雜記曰宣帝繫郡邸獄臂上繫身/毒國寳鏡一枚大如八銖錢及即大位)¶
(每持此鏡感咽移辰嘗以琥珀笥盛之緘以戚里織成/錦一曰斜文錦  李石開城録唐文宗論德宗奢靡曰)¶
(聞得禁中老宫人每/引泉先於池底鋪錦)　市蜀　聘梁(上詳錦一使五代/阿保機遣  者以)¶
(朝霞錦/聘梁)　原廻鸞　舞鳳(皆古/錦名)　增獸錦　綈錦(杜甫/詩曰)¶
<pb:KR3k0055_WYG_370-16b>¶
(獸錦奪袍新綈西京雜記漢制天子/玉几冬則加  錦其上謂之綈几)　魚油　虎頭(六/帖)¶
(六女王國貢魚油錦紋綵尤異入/水不濡濕  下見魏文帝蜀錦書)　兜羅　竭鑿(兜羅/錦出)¶
(榜葛剌國/下詳錦一)　天馬　蒲桃(杜牧詩贈以天馬錦衍西京/雜記霍光妻遺淳于  蒲桃)¶
(錦二十/四匹)　盤龍　對鳳　獅子　麒麟(皆錦/名)　原買臣¶
衣　衞人餽(武帝拜朱買臣為㑹稽太守曰如衣錦還/鄉又後漢光武封景丹為櫟陽侯並如此)¶
(錦下詳/  二)　增天孫裳　靈泉繭(蘇東坡詩天孫為織雲/錦裳  大軫國以五色)¶
(石甃池塘採大柘葉飼蠶於池中池中有挺荷大可濶/三四尺雖經風吹不能傾蠶大五六寸經十五月即入)¶
(荷中成繭形如斗自然五色國/人繰之以織神錦故謂靈泉絲)　龍滚浪　鳳穿花(顔/服)¶
<pb:KR3k0055_WYG_370-17a>¶
(膺詩曰天孫機上絢光華十様新竒世共誇歩障簇成/龍滚浪廻文織出鳳穿花紅迷焬帝帆邊日絳奪滕王)¶
(閣外霞安得佳人唱金/縷纒頭醉舞柳腰斜)　獻詩奪袍　得詩投囊(宋之/問獻)¶
(詩武后奪東方虯錦袍以賜之詩李賀/出從小奚奴持古錦囊遇所得  投之)　著宫錦袍¶
作晝錦堂(李白月下乗舟采石著宫錦袍旁若無人後/歐陽修記大丞相魏國公作晝錦之堂于)¶
(圃/)　孟蜀鴛衾　石家歩障(輟耕録云孟蜀主一錦被/其濶猶今之三幅皂而一)¶
(梭織成被頭作二穴若雲板様盖以叩于項下如盤領/狀兩側餘錦則擁覆于肩此之謂鴛衾  晉紀云王愷)¶
(作碧紗歩障四十里石崇/為錦歩障五十里以敵之)　吐蕃貢波斯　大食餉黠¶
戞(吐蕃其所貢波斯錦裁大食有重錦其載二十槖駞/乃勝既不可兼負乃  為二十匹每三歳一餉黠戞)¶
<pb:KR3k0055_WYG_370-17b>¶
(斯/)¶
　　錦四¶
增寄詩(竇滔妻蘇氏善屬文苻堅時滔為秦州刺史被/徙流沙蘇氏思之織錦為廻文詩以寄滔宛轉)¶
(循環文/甚悽惋)　獻頌(新羅真德襲王遣春秋子法/敏入朝真德織錦為頌以獻)　織具(禹/貢)¶
(厥篚織貝/文錦之屬)　織毛(室韋其人工/巧善織毛錦)　原贈(美人贈我/錦繡段)　束¶
(儀禮婚舅享婦之送者酬以/束錦注送者謂隸子弟妻妾)　黼黻(文/章)　衣裳(詩衣錦/褧衣裳)¶
(錦褧/裳)　文織(錦繡之屬/也見周禮)　斐成(文選貝錦斐/成濯色江波)　靡麗¶
纖縟　精粗中數　廣狹中量　如貝之文　若金之¶
<pb:KR3k0055_WYG_370-18a>¶
價　盈尺有幅　袤丈成匹　増具端(古詩具端/無停織)　挑¶
字(古詩云誰家挑錦/字燭滅翠眉顰)　瑞錦(杜甫詩瑞/錦送麒麟)　寸錦(蘇東坡/詩百衲)¶
(収寸/錦)　思婦(元稹詩改/張思婦錦)　秦女(李白詩機中織錦秦川/女碧紗如烟隔窓語)¶
　曹毘才(曹毘才如/明光錦)　障泥錦(李白詩銀鞍白鼻/騧緑地障泥錦)¶
　　錦五¶
原詩古詩曰錦衾遺洛浦同袍與我違　前秦苻堅秦¶
州刺史竇滔妻蘇氏織錦廻文七言詩曰仁智懷德舜¶
虞唐真妙顯華重雲章臣賢惟聖配英皇倫匹離飄浮¶
<pb:KR3k0055_WYG_370-18b>¶
江湘津河隔塞殊山梁民士感曠怨路長身惟閔已處¶
幽房人賤為女有柔剛親所懷想思誰望純清志潔齊¶
冰霜新故惑意殊面牆春陽熙茂雕蘭芳琴清流楚激¶
弦商秦曲發聲悲摧藏音和永思惟空堂心憂增慕懷¶
慘傷　増唐王建宫詞云魚藻宫中鎻翠娥先皇行處¶
不曾過只今池底休鋪錦菱角雞頭積漸多　鄭谷錦¶
詩云布素豪家定不看若無花彩入時難紅迷天子帆¶
邊日紫奪星郎帳外蘭春水濯來雲雁活夜機挑處雨¶
<pb:KR3k0055_WYG_370-19a>¶
燈寒舞衣轉轉求新様不問流離桑柘殘　文君手裏¶
曉霞生美號仍聞借蜀城奪得始知袍更貴著歸方覺¶
晝偏榮宫花顔色開時麗池雁毛衣浴後明禮部郎官¶
人所重省中别占好科名　元薩都拉題夀監司所藏¶
美人織錦圖詩曰蘭閨織錦秦川女大姬啞啞弄機杼¶
小姬織倦何所思簾幕無人雙燕語成都花發江水春¶
門前馬嘶車轔轔髻鬟兩珥看欲墮蛾眉八字畫不伸¶
良人一去無消息冰蠶吐絲成五色柔腸九曲細於絲¶
<pb:KR3k0055_WYG_370-19b>¶
萬縷春愁正如織綺窓睡起聞早鶯西樓月落金盤傾¶
暖霞拂地海棠曉春雪潑戸梨花晴日長深院機聲動¶
梭影穿花飛小鳳水心驚起鴛鴦飛花底不成蝴蝶夢¶
纖纖玉指柔且和香鉤小襪裁春羅滿懷心事付流水¶
盪日雲錦生層波佳人自古多命薄風裏楊花隨處落¶
豈知醜婦嫁田家生則同衾死同槨君不聞長安市上¶
花滿枝東家蝴蝶西家飛籠中鸚鵡唤新主門外侍兒¶
更故衣我題此畫三嗟吁百年醜好皆虚無排雲便欲¶
<pb:KR3k0055_WYG_370-20a>¶
呌閶闔為我獻上豳風圖　納新題張萱美人織錦圖¶
詩曰織錦秦川窈窕娘新飜花様學宫坊忩虚轉軸鶯¶
聲滑腕倦停梭粉汗香雙鳳廻翔金縷細五雲飛動綵¶
絲長明年夫壻封侯日裁作宫花逺寄將　楊維楨題¶
織錦圖詩曰秋聲未寄衣絡緯上寒機斷織曾相戒夫¶
君不用歸　張昱題織錦詞曰行家織錦成染别牡丹¶
花紅杏花白作雙紫燕對銜春一匹錦成過半月持來¶
畫堂卷復開佳人細意為翦裁銀鐙連夜照鍼黹平明¶
<pb:KR3k0055_WYG_370-20b>¶
設晏章華䑓為君着衣舞垂手看得風光滿楊柳蝶使¶
蜂媒無定棲萬蕊千花動衣袖回回舞罷换新衣新衣¶
未縫錦下機憐新棄舊人所悲百年歡樂無片時　陳¶
基織錦篇曰絡緯秋啼金井根佳人當窓織鳳麟流雲¶
拂拭春無痕頃刻化作鴛鴦文銀漢含風星斗揺虚空¶
迸出黄盤鵰為君裁作宫錦袍奪得當年盧肇標妾家¶
本住牽牛渚與君共結同心侣人間怪多離别苦夢落¶
陽䑓不成雨腸斷無心為君織向君抛却支機石何時¶
<pb:KR3k0055_WYG_370-21a>¶
頭帶蓮花巾相伴雙成禮白雲　又織錦圖詩曰佳人¶
織錦深閨裏恨入東風淚痕紫三年辛苦織廻文化作¶
鴛鴦戲秋水秋水悠悠人未歸鴛鴦兩兩弄晴暉料應¶
花發長安夜不見閨中腸斷時¶
增賦唐張何蜀江春日文君濯錦賦曰粤惟姑洗應律¶
勾芒御辰雁橋風暖犀浦花新疊嶂縈郭長楊映津晩¶
景彌秀晴江轉春即有卓氏名姝相如䴡室織廻文之¶
重錦豔傾國之妖質鳴梭靜夜促杼春日布葉宜疎安¶
<pb:KR3k0055_WYG_370-21b>¶
花巧密績縷嫌遲嚬蛾慕疾乍離披而成段或焕爛而¶
成匹言濯春流鳴環乃出於是近深沈傍清泚朱顔始¶
映珍篋方啟其始也疑芳樹影落澗中少焉若晴霞色¶
照潭底奪五雲長風未散勝百花微雨新洗爾乃曝林¶
崖出泉洞遲日徐轉和風暖送稍變廻鸞全分舞鳳戲¶
蝶時遶嬌鶯欲哢懿其彩色足重鮮明可嘉青為禁柳¶
紅作宫花能使衛尉縈障夫人飾車郎官居而列宿郡¶
守衣而還家若夫齊紈之與楚練豈非細縠之與輕紗¶
<pb:KR3k0055_WYG_370-22a>¶
　張仲素廻文錦賦曰昔竇滔之于役從軍伊少婦兮¶
玉潔蘭薫對鳴機以抽恨織美錦而成文攅萬緒之荏¶
苒揉衆綵之絪緼腸廻而緑字初結髪亂而青絲共棼¶
萋兮菲兮常屬思於黄絹不日不月長寄懷於碧雲其¶
始也軫蕙心蓄藻思披黄流之握彩等後素之繪事循¶
環而覽夫言豈一端宛轉而求則韻皆居次寫别既久¶
怨心有盈錦霞駮而增䴡詩綺靡而縁情自發于巧心¶
素手何慙於墨妙筆精當其用寄逺方臨風載閲迹類¶
<pb:KR3k0055_WYG_370-22b>¶
雕蟲文如委纈既連珠而復貫又通理而不絶居人言¶
念緘萬恨而在中君子寘懷字三嵗而寧滅是繹是尋¶
攻乎織絍宛而成章見色絲之䴡永以為好表美人之¶
心倘或以新而代故豈殊陋古而榮今　皇甫威廻文¶
錦賦曰彼美人兮懸隴雲念塞上之征客廻機中之錦¶
文千里馳心十年誓志相闗山之延夢托丹素而垂意¶
札札鳴杼紛紛積翠梭曳緒而龍廻錦披雲而鳯至緑¶
為芳草怨王孫之不歸紅作鮮花發美人之幽思離披¶
<pb:KR3k0055_WYG_370-23a>¶
而芳樹搖影焕爛而明霞近榮振素手以鳴機蘭閨霜¶
集斂翠蛾而績縷紗忩月生類乎錦卓氏服以妍精言¶
乎詩謝女慙乎清切心惟念逺將績縷以同縈字是廻¶
文與愁腸而共結笑草露之輕薄勝林花之新吐宛兮¶
䴡兮錯金彩以成章寂兮寥兮零玉箸而如雨於是披¶
閲風前光文爛然百花互進五色相宣匪類雕蟲工乎¶
織豈徒悦目寄乎邊寫片心之贈逺代尺素之相傳¶
　閻楚封臨風舒錦賦曰風響清韻錦明色絲閲攅花¶
<pb:KR3k0055_WYG_370-23b>¶
之䴡綵當偃草之驚時拂袖而起翻光益滋始暉暉之¶
展也俄習習以動之且爛兮則舒爰假不周之力及斐¶
然而異誠同絶妙之詞爾其黼黻言開浸淫逺度藴鳴¶
梭之巧思比擲地之麗賦暉光亂起如蕩漾之波翻彩¶
狀閒飄若逶迤之霞布當大塊之初發遇廻文之已成¶
奪雲彩耀日晶激飀飀而愈疾動獵獵而增明向水而¶
揺似挂帆之欲去當天而列謂施障之將行况復入座¶
輕冷横空掣曳當蜀郡之新濯擬潘文而更䴡絪緼乍¶
<pb:KR3k0055_WYG_370-24a>¶
舉時牽素手之中煦嫗潜來逺自青蘋之際晩映花户¶
暗臨洞房簸煙暉之照灼騰藻豔而飄揚褭輕吹鑠流¶
光扇涵和而迥觸攄炳麗而前當蕭颯初戾紅明正舒¶
照𤨏忩而粲兮焕雲幄以暉如彩耀克宣諒本因於翦¶
飾精華可玩終亦藉其吹嘘善染翰之瑰䴡狀臨風之¶
旖旎　李君房海人獻文錦賦曰彼潜織兮泉室之人¶
曳文綃兮結冰縷灼錦彩兮照花新背窮海以入貢望¶
君門而效珍非同㡛氏之練更異仙家之織臨風始啟¶
<pb:KR3k0055_WYG_370-24b>¶
全含琪樹之芳向闕爰開遥冩蜃樓之色固竒工之所¶
就豈常情之可識當其綵縷方織鳴梭靜聞絢霞光于¶
陰火綴縟藻于卿雲舞鳳翔鸞乍徘徊而撫翼重葩疊¶
葉紛宛轉以成文疑映地之花拆似飲渚之虹分啟瑶¶
函而駭視方霧縠而難擬離披耀彩臨玉砌以蓮舒燦¶
爛生姿映金門而霞起原夫獻琛方至捧篋員來臨虚¶
庭而障倚俯洞戸以屏開蝶翩翻而誤起鳥盼睞以驚¶
廻物無情而自感化有孚而斯應以文為貴寧同巷伯¶
<pb:KR3k0055_WYG_370-25a>¶
之詩表德方來且異美人之贈非同禹貢不謝堯時對¶
天庭而照燭向䴡景而葳蕤皎潔凝光爰識冰&KR0345;之緒¶
霏微發色不惟園客之絲既而焕彼文章作為黼黻方¶
可重於逺人寧有譏于玩物¶
原啟梁皇太子謝敇賚魏國所獻錦等啟曰山羊之毳¶
東燕之席尚傳登髙之文北鄴之錦猶見胡綾織大秦¶
之草戎布紡𤣥菟之花　梁元帝為江夏王安豐謝東¶
宫賚錦啟曰舒將並石堪來暮雨縈持結纜剰可蕩舟¶
<pb:KR3k0055_WYG_370-25b>¶
秦川書字妙能八體鄴縣登髙真堪九日宋姬贈馬未¶
足為榮馮媛乗車方兹非寵　又謝東宫賚辟邪子錦¶
白褊等啟曰江波可濯豈藉成都之水登髙為豔取映¶
鳳凰之文至如鮮潔齊紈聲髙趙縠色方藍浦光譬靈¶
山試以照花含銀燭之狀將持比月亂合璧之輝　増¶
劉孝威謝賚錦被啟曰色豔蒲桃采逾聨璧鄂君慚繡¶
楚侍羞珠雖復帝賜鶴綾客贈鴛綺髙懸䴡藻逺謝鮮¶
明漢老悦其怪文魏馬驚其香氣¶
<pb:KR3k0055_WYG_370-26a>¶
　　繡一¶
原釋名曰繡修也文修然也　尚書曰予欲觀古人之¶
象日月星辰山龍華蟲作繪宗彛藻火粉米黼黻絺繡¶
　增詩曰君子至止黻衣繡裳　又曰素衣朱繡從子¶
於鵠　又曰我覯之子黻衣繡裳　原禮記仲秋之月¶
乃命司服具飭衣裳文繡有恒　又曰所以交於神明¶
者不可以同於所安樂之義也故有黼黻文繡之美疏¶
布之尚反女工之始也　周官考工記曰五色備謂之¶
<pb:KR3k0055_WYG_370-26b>¶
繡此言刺繡衣所用也　増尚書大傳曰未命為士得¶
衣繡　原春秋元命苞曰織女之為言神女也成衣立¶
紀故齊能成文繡應天道(女工之事齊能神天下/故懸以衣人得此氣)　增¶
史記范雎説昭王曰秦韓之地形相錯如繡　原漢書¶
曰賈人無得衣錦繡綺縠絺綌紵罽　漢景帝詔曰錦¶
繡纂組害女工也　賈誼治安策曰美者黼黻古天子¶
之服也今富人大賈嘉㑹召客以被牆　増莊子曰子¶
不見夫犧牛乎衣以文繡入於太廟雖欲為犢其可得¶
<pb:KR3k0055_WYG_370-27a>¶
乎　原孫卿子曰天子者勢至重尊無上矣衣被則五¶
彩雜間色重文繡加飾之以珠玉也　范子計然曰古¶
者庶人老耋而後衣絲其餘則麻枲而已故曰布衣今¶
富者綺繡羅紈素綈冰錦繡細文出齊上價匹二萬中¶
萬下五千　增史記漢趙禹曰富人子無智略如木偶¶
人衣之錦繡爾　揚子曰今之學者非獨為華藻又從¶
而繡其鞶帨　論衡曰齊郡能刺繡恒女無不能者目¶
見而手狎也　又曰刺繡之師能縫帷裳納縷之工不¶
<pb:KR3k0055_WYG_370-27b>¶
能織錦儒生能為文吏文吏不能為儒生也　淮南子¶
曰繡為被則宜為冠則譏　焦贑易離之大過曰被繡¶
夜行不見文章安坐王堂　物理論曰夫論事比類不¶
得其體雖飾以華辭文以美言無異錦繡衣掘株管弦¶
樂土偶非其趣也　洞㝠記曰甘泉有霞光繡藻龍繡¶
連煙繡¶
　　繡二¶
増拾遺記曰孔子生之夕有麟吐玉書於闕里徵在乃¶
<pb:KR3k0055_WYG_370-28a>¶
以繡紱繫其角而去　説苑曰鄂君乗青翰之舟張翠¶
盖越人擁楫而歌曰心悦君兮君不知於是鄂君舉繡¶
被覆之漢書文帝紀曰身衣弋綈所幸慎夫人衣不¶
曳地帷帳無文繡以示敦樸為天下先　史記曰武帝¶
祠太乙祝宰衣紫及繡　又曰漢御史以繡為衣故有¶
繡衣直指江充使匈奴還拜直指繡衣使者使督三輔¶
盜賊暴勝之為直指使者衣繡持斧逐捕盗賊威振州¶
郡　又曰宣帝時呼韓邪單于來賜白繡綺八千匹¶
<pb:KR3k0055_WYG_370-28b>¶
通典曰按後漢志孝明皇帝永平二年詔從歐陽夏侯¶
二家所説制冕服乗輿刺繡文公卿以下織成文　魏¶
略曰大秦國有金縷繡色絹　魏志曰張既為尚書出¶
為雍州刺史太祖曰還君本州可謂衣繡晝行矣　拾¶
遺記曰吳王孫權嘗歎蜀魏未平軍旅之隙思得善畫¶
者使圖作山川地形軍陣之象趙夫人曰丹青之色易¶
歇滅不可為久妾能刺繡作列國圖乃於帛上寫五嶽¶
河海城邑行陣之形進於吳王時人謂之鍼絶　晉書¶
<pb:KR3k0055_WYG_370-29a>¶
曰魏明帝以公卿衮衣黼黻之飾疑於至尊多所減損¶
始制天子服刺繡文公卿服織成文　原晉東宫故事¶
曰太子納妃有絳杯羅繡幅被一　増晉中興書曰中¶
宗所幸鄭夫人衣無文繡　後魏書曰王憲為并州刺¶
史還京師以憲年老時賜錦繡布帛珍羞禮饍¶
　　繡三¶
原衣馬　藻龍(史記曰楚莊王有所愛馬衣以文繡置/華屋之下席之以露床啖之以棗脯)¶
(藻龍甘泉宫/繡名詳繡一)　備采　典絲(周禮云五采備謂之繡/  又云典絲宜文繡)¶
<pb:KR3k0055_WYG_370-29b>¶
刺文　罷織(史記曰刺繡文不如倚市門之漢哀詔齊/三服官諸織綺繡難成女工  物皆止無)¶
(有所/輸也)　加五采　成六幣(王充論衡曰繡之未刺錦之/未織絲帛何以異哉加五采)¶
(之巧施鍼縷之飾則文章焕燿學士有文章其猶絲帛/布五色之功  周禮曰合六幣圭以馬璋以皮璧以帛)¶
(琮以錦琥以繡璜以黼此/六物者以和諸侯之好)　增漢使衣　唐妃刺(上詳/繡二)¶
(常明皇雜録云唐宫中以女功揆日之長短冬至後比/  日増一線之功故杜甫詩曰刺繡五紋添弱線吹葭)¶
(六管動/飛灰)　賜囊一雙　致鞾一量(班固與竇將軍牋曰/固於張掖縣受賜虎)¶
(頭繡鞶囊一雙繡慕容鼂與/顧和書曰今致  鞾一量)¶
　　繡四¶
<pb:KR3k0055_WYG_370-30a>¶
増芙蓉(杜甫詩褥/隱繡芙蓉)　霧籜(歐陽詩霧/籜舒文繡)　繡裳(詳繡/一)　繡¶
㡌(李晟/詳錦)　原御史之服(詳繡/二)　夫人之衣(衞懿公與夫/人繡衣曰聽)¶
(於二三子二三子大臣/也繡取其文章順序)　増王忳繡被(字少林新都人/游學京師遇一)¶
(生病以金十斤相贈乞殯忳即解一斤營殯餘置棺下/後署大度亭長忽風飄一繡被有馬突入馬主訪至因)¶
(告書生事驚曰是吾子也遂與/共迎喪金封識如故衆皆義之)　陳孺曝繡(孔帖云陳/孺每曝衣)¶
(紈繡不/可勝計)　張率賦繡(梁張率作/繡賦詳下)　原彰施五采　綦組¶
九文　難從衣馬之奢　宜禁被牆之僭　充邦國之¶
幣具見周官　禁商賈之衣亦聞漢詔　與黼同文為¶
<pb:KR3k0055_WYG_370-30b>¶
天子之服(書曰黼/黻絺繡)　映驄俱䴡為御史之衣¶
　　繡五¶
增詩梁沈約領邊繡詩曰纖手製新竒刺作可憐儀縈¶
絲飛鳳子結縷坐花兒不聲如動吹無風自褭枝䴡色¶
倘未歇聊承雲鬢垂唐李白詩曰翡翠黄金縷繡成¶
歌舞衣　元元好問倦繡圖詩曰香玉春來困不勝啼¶
鶯唤夢幾時譍可憐顦顇田家女促織聲中對曉燈¶
陳旅題春宫倦繡兩圖二首曰上陽宫樹奏鶯簧蛺蝶¶
<pb:KR3k0055_WYG_370-31a>¶
羅衣逗暖香睡思已隨巫峽雨綵絲偏與日爭長　緑¶
樹垂垂䕶寳䦨牀頭翠帕羃雙鸞阿鬟可是無情思又¶
見春風到牡丹　又題趙叔隆倦繡圖曰龍綃碧㡡挂¶
秋水藕風吹香團扇底琵琶彈歇宫晝長釵落雲邊九¶
雛紫二姝誰是薛靈芸繡得金塘兩鴛似宫奴夕殿唤¶
更衣露濕銀牀響桐子　李俊民題周昉内人圖倦繡¶
詩曰心情猶在未収時却顧花間影漸移不道春來添¶
幾線日長只與睡相宜　陳基題倦繡圖詩曰宫門深¶
<pb:KR3k0055_WYG_370-31b>¶
鎻晝偏長嬾把春雲繡作裳恨不將身化蝴蝶長隨飛¶
絮近君王　楊維楨繡牀凝思詩曰繡線添來日正遲¶
香絨倦理一支頤心游飛絮渾無著身脱枯蟬忽若癡¶
花帖錯描愁伴覺金鍼閣住許誰知絶憐小玉情縁重¶
到死春蠶始絶絲　又理繡詩曰揀得金鍼出象筒鴛¶
鴦雙刺扇羅中却嗔昨夜貍奴惡㧓亂金牀五色絨¶
原賦梁張率繡賦曰尋造物之妙巧固飾化於百工嗟¶
莫先於黼黻自帝虞而觀風雜藻火與粉米鬱山龍與¶
<pb:KR3k0055_WYG_370-32a>¶
華蟲若夫觀其締綴與其依放龜龍為文神仙成象總¶
五色而極思藉羅紈而發想具萬物之有狀盡衆化之¶
為形既綿華而稠彩亦宻照而疎明若春隰之揚蘤似¶
秋漢之含星已間紅而韻紫亦表𤣥而裏素間緑竹與¶
蘅杜雜青松與芳樹若乃邯鄲之女宛洛少年顧影自¶
媚窺鏡自憐極車馬之光飾盡衣裳之妖妍既徙倚於¶
丹墀亦徘徊於青閣不息末而反本吾謂誰離乎澆薄¶
　　絹一¶
<pb:KR3k0055_WYG_370-32b>¶
原釋名曰絹䋌也(一音古費反/又音古兩反)其絲厚而疎也　廣雅¶
曰繁繐鮮支縠絹也　增説文曰絹似霜　原晉公卿¶
禮秩曰品第一者春賜絹百匹秋賜絹二百匹　後魏¶
書四民月令曰八月清風戒寒趣絹縑帛　晉故事凡¶
民丁課田夫五十畝収租四斛絹三匹綿三斤凡屬諸¶
侯皆減租榖畝一斗計所減以增諸侯絹户一匹以其¶
絹為諸侯秩又分民租户二斛以為侯奉其餘租及舊¶
調絹二户三匹綿三斤書為公賦九品相通皆輸入於¶
<pb:KR3k0055_WYG_370-33a>¶
官自如舊制晉令其趙郡中山常山國輸縑當絹者及¶
餘處常輸疎布當綿絹者縑一匹當絹六丈疎布一匹¶
當絹一匹絹一匹當綿三斤舊制人間所織絹布等皆¶
幅廣二尺二寸長四十尺為一端令任服後乃漸至濫¶
惡不依尺度¶
　　絹二¶
增華嶠後漢書曰董承密招白波帥李岳等擊破李傕¶
等乗輿乃得進承具舟為應帝歩出營臨河岸髙不得¶
<pb:KR3k0055_WYG_370-33b>¶
下時中官伏德扶中宫以手持十匹絹乃取德絹連續¶
挽而下　原又曰陳寔在鄉閭平心率物有盗夜入其¶
家止於梁上寔隂見之乃自整拂命子孫正色訓之曰¶
夫人不可不自勉不善之人未必本惡習與性成耳如¶
梁上君子者是矣盗大驚自投於地寔徐譬之曰視君¶
狀貌不似惡人然當由貧困今遺絹二匹自是縣無復¶
盗竊増謝承後漢書曰陳留夏馥避黨事遁迹黒山¶
弟靖載絹往餉之於深陽縣客舎見馥顔色毁不復識¶
<pb:KR3k0055_WYG_370-34a>¶
聞其聲乃覺之　魏武帝令曰今清時但當盡忠於國¶
效力王事雖私結好於他人用千匹絹萬石榖猶無所¶
益　魏文帝詔曰今與孫驃騎和通商旅當日月而至¶
而百賈偷利喜賤其物平價又與其絹故官逆為平準¶
耳官豈少此輩物耶　原魏略曰文帝在東宫嘗從曹¶
洪代絹百匹洪不肯與及洪犯法自分必死既得原上¶
書謝　増又曰鮮卑素利等數以牛馬遺田豫輒送官¶
乃密懷金三十斤豫張袖受之荅其厚意後悉付外具¶
<pb:KR3k0055_WYG_370-34b>¶
以狀聞於是詔褒之曰昔魏綘開懷以納戎今卿舉袖¶
以受狄金朕甚嘉焉乃賜絹五百匹以其半藏小府後¶
敵復來以半與之　又曰田豫為汝南太守罷官歸魏¶
縣㑹汝南遣健歩詣征北感豫宿恩過拜之健歩愍其¶
貧羸還為故吏民説之汝南為具資絹數千匹餉豫豫¶
一不受　魏志曰趙儼為朗陵長時袁紹舉兵南侵豫¶
州諸郡多受其命惟安陽郡不動而都尉李通急斂户¶
調儼見通曰方今天下未集諸郡並叛懷附者復収其¶
<pb:KR3k0055_WYG_370-35a>¶
綿絹小人樂亂能無遺恨且逺近多虞不可不詳也通¶
曰紹與大將軍相持甚急左右郡縣背叛乃爾若絲絹¶
不調送觀聽者必謂我顧望有所須待也儼曰誠亦如¶
君慮然當權其輕重小緩調當為君釋此患乃書與荀¶
彧　又曰孫禮為揚州刺史吳大將全琮帥數萬衆來¶
㓂禮身蹈白刄奮不顧身賊衆乃退詔書慰勞賜絹七¶
百匹　又曰景初中賜倭土王白絹五十匹　吳志曰¶
丹陽太守李衡每欲治家妻輒止之衡初遣客十人於¶
<pb:KR3k0055_WYG_370-35b>¶
武陵龍陽洲上作宅種柑千株臨死敇兒曰汝母惡吾¶
治家故窮如是然吾洲里有千頭木奴不責汝衣食嵗¶
上絹一匹亦足用耳後柑成嵗得絹數千匹家道盈足¶
　吳録曰袁博為太守黄君奏為孝亷為華令以俸祿¶
市縑絹餉黄君家黄氏負鄉里債債家到門輒應云待¶
華令家餉　原王隱晉書曰王尼見太傅越曰公負尼¶
物越荅初不識此事尼曰昔楚人失布謂令尹盗者以¶
令尹執政賊盗公行是與自盗無異也今君左右有屋¶
<pb:KR3k0055_WYG_370-36a>¶
舎尼獨窮困是亦明公負尼物也越意解大笑與尼絹¶
五十匹　增又曰蘇節從兄韶亡後著黄絹單衣來與¶
節言　又曰武帝論平吳功唯羊祜王濬張華三人各¶
賜絹萬匹其餘莫得此比　又曰劉實為伐蜀人作爭¶
功文書得千匹絹　干寳晉記曰華譚依周馥及琅邪¶
王遣甘卓攻馥譚先於卓有恩卓募人入城求譚入者¶
問華侯在不吾甘揚威使也譚曰不知華侯所在抽絹¶
二疋授之使人還以告卓曰是華侯　晉陽秋曰有司¶
<pb:KR3k0055_WYG_370-36b>¶
奏依舊調編絹武帝不許　原又曰胡威少有志尚厲¶
操清白父質為荆州威自京都省之家貧無車馬童僕¶
威自驅驢單行拜見父停廐中十餘日告歸臨辭質賜¶
絹一匹為道路糧威跪曰大人清髙不審於何得此絹¶
質曰是我俸祿之餘故以為汝糧耳　増又曰荆州刺¶
史庾冰中子襲嘗貸官曹絹十匹冰怒撻之市絹還官¶
　原又曰桓温入蜀聞有善星者夜執其手於星下問¶
國祚修短星人曰太微紫微文昌三宫氣候決無虞五¶
<pb:KR3k0055_WYG_370-37a>¶
十年外不論耳温不悦送絹一匹錢五千與之星人詣¶
主簿習鑿齒曰今受㫖自裁乞為標掲棺木問其故曰¶
賜絹令僕自絞乞錢以買棺故知之耳鑿齒曰君幾誤¶
死君聞子知星宿有不覆之義乎絹以戲君錢供資糧¶
是聽君去耳星人喜以言告温温笑曰君三十年看儒¶
書不如一詣習主簿　増晉中興書曰翟湯字道淵潯¶
陽人太守干寳遣船餉之敇吏曰翟公亷讓卿致書訖¶
便委船還湯無人送致乃更貨易絹物因寄還寳　世¶
<pb:KR3k0055_WYG_370-37b>¶
説曰王經字彦聿初為江夏太守大將軍曹爽附絹二¶
十匹令交市於吳經不發書棄官歸　又曰范宣潔行¶
亷約韓豫章遺絹百匹終不肯受後韓與范同車就車¶
裂二丈與之云寧可使婦無裩耶范笑而受之　趙書¶
曰石勒參軍周雅為館陶令盜官絹數百匹下獄後每¶
設大㑹使與俳兒著介幘絹單衣優問曰汝為何官在¶
我俳中曰本館陶令因斗藪單衣曰政坐是耳故入汝¶
輩中以為大笑　宋書曰阮佃佞幸專權有人餉絹二¶
<pb:KR3k0055_WYG_370-38a>¶
百匹嫌少不荅以書　又曰李安民行南齊州事城局¶
參軍王廻素為安民所親盗絹二匹安民流涕謂曰我¶
與卿契濶備嘗今日犯王法乃卿負我也於軍門斬之¶
　又曰孝武時齊庫上絹年調鉅萬匹綿亦稱此期嚴¶
限峻人間買絹一匹至二三千綿一兩三四百沈懷文¶
具陳人困由是綿絹薄有所減　齊書曰豫章王嶷拜¶
陵還過延陵季子廟觀沸井有水牛突部伍直兵執牛¶
推問嶷不許取絹一匹横繫牛角放歸其家　又曰齊¶
<pb:KR3k0055_WYG_370-38b>¶
劉懷珍帝以白騶馬齧人不可騎送馬與之懷珍報百¶
匹絹或曰多懷珍曰吾方欲以身名托之豈計多少¶
梁書曰劉孝綽為吏部郎坐受人絹一束為餉者所訟¶
左遷信威臨賀王長史　又曰任昉為義興太守及被¶
代登舟止有絹七匹米五石至都無衣鎮軍將軍沈約¶
遺衫裙迎之　又曰費昶善為樂府嘗作鼓吹曲武帝¶
重之敇曰才意新拔有足嘉異昔邯鄲博物卞蘭巧辭¶
束帛之賜實為勸善可賜絹十疋　又曰周石珍建業¶
<pb:KR3k0055_WYG_370-39a>¶
之廨隸也世以販絹為業　又曰吉士瞻少時嘗於南¶
蠻國中擲塼無褲搴露為儕輩所侮及平魯休烈軍得¶
絹三萬匹乃作百褲其外並賜軍士不以入室　又曰¶
傅昭為臨海太守縣令嘗餉栗寘絹於簿下照笑而還¶
之　又曰裴邃為北梁秦二州刺史復開創屯田數千¶
頃省息邊運人吏獲安相率餉絹千餘匹邃曰汝等不¶
應爾我又不可逆汝納二匹而已　後魏書曰陸馛為¶
相州刺史百姓以為神明七年徵為散騎常侍百姓乞¶
<pb:KR3k0055_WYG_370-39b>¶
留獻文不許謂羣臣曰馛之著政雖古人何以加之賜¶
絹五百匹　又曰韓麒麟為齊州刺史性恭慎臨終之¶
日惟有俸絹數十匹　又曰元順能諫諍死無以斂莊¶
帝敇侍中元祉曰宗室喪亡非一不可周贍元僕射清¶
苦之節死乃益彰贈絹百匹　又曰楊津除岐州刺史¶
巨細躬親孜孜不倦有武功人賫絹三匹去城十里為¶
賊所劫時有使者馳驛而至被劫者因以告之使者到¶
州以狀白津津乃下教云有人着某色衣乗某色馬在¶
<pb:KR3k0055_WYG_370-40a>¶
城東十里被殺不知姓名若有家人可速収視有一老¶
母行哭而出云是己子於是遣騎追収并絹俱獲自是¶
闔境懾服　又曰楊津為華州刺史先是受調絹度尺¶
特長從事因縁共相進退百姓苦之津乃令依公尺輸¶
物好者賜酒劣者無酒以示恥於是競勸官調更勝¶
又曰趙柔有人遺鞾數百枚與子善明鬻之市有人從¶
柔買索絹二十匹有商人知賤與柔三十匹善明欲取¶
之柔曰與人交易一言便定豈可以利動心遂與之搢¶
<pb:KR3k0055_WYG_370-40b>¶
紳之流聞而敬服　又曰平陽王子衍轉徐州刺史至¶
州病重帝敇徐成伯乗傳療疾疾差成伯還帝曰卿定¶
名醫賚絹三千匹成伯辭請受一千帝曰詩云人之云¶
亡邦國殄瘁以是而言豈惟三千匹乎　又曰孝文帝¶
令王公以下從者百餘人皆令任負布絹即以賜之多¶
者過五百匹少者百餘惟長樂公持二十匹而出當世¶
稱其亷尚書令任城王澄疾不起賜絹百匹陳留李崇¶
與章武王融以所負過多顛仆於地崇乃傷腰融至損¶
<pb:KR3k0055_WYG_370-41a>¶
脚時人為之語曰陳留章武傷腰折股貪人敗類穢我¶
明主　又曰辛穆再轉汝陽太守遇水澇人飢上表請¶
輕租賦帝從之遂敇汝陽一郡聽以小絹為調　又曰¶
王露字羅漢為南兖州刺史取官絹因染遂有割易御¶
史糾劾㑹赦免　又曰宋鴻為定州北平府參軍送戍¶
兵於荆坐取兵絹四百匹　又曰公孫軌為武牢鎮將¶
初太武將兵北征發驢以運糧使軌部調雍州軌令驢¶
主皆出絹一匹乃受之百姓語曰驢無强弱負絹自壯¶
<pb:KR3k0055_WYG_370-41b>¶
衆共嗤之　北齊書曰孝昭帝賜百官射王晞中的當¶
得絹為不書箭有司不與晞陶陶然曰我今可謂武有¶
餘文不足矣　又曰崔暹遷尚書左僕射儀同三司時¶
調絹以七尺為丈暹言之乃依舊　隋書曰庫狄士文¶
嘗入朝遇上置酒髙㑹賜公卿入左藏任取多少人皆¶
極重士文獨口銜絹一匹兩手各持一匹上問其故士¶
文曰臣手口俱滿餘無所須上異之别加賜物勞而遣¶
之　唐書曰侍御史馬周上疏云往者貞觀之初一匹¶
<pb:KR3k0055_WYG_370-42a>¶
絹纔得一斗而天下帖然百姓知陛下甚憂憐之故人¶
人自安曾無怨讟自五六年來頻歳豐稔一匹絹得粟¶
十餘斛而百姓皆以陛下不憂憐之或有怨言何則今¶
所營為者頗多不急之務故也　又曰太宗初即位風¶
聞諸曹按典受賄乃遣左右試以財物遺之有令史受¶
餽絹一匹上將殺之裴矩進諫曰此人受賄誠合重誅¶
但陛下以物試人則行極法所謂䧟入其罪恐非道德¶
齊禮之義上善之　又曰髙宗朝詔自今已後天下嫁¶
<pb:KR3k0055_WYG_370-42b>¶
女受財三品以上之家不得過絹三百匹四品不過二¶
百匹六品七品不得過百匹皆充所嫁女之資裝等用¶
其夫家不得受陪門之財　又曰唐陽城隱中條山山¶
東節度使遺絹五百匹不受使者委之而去城散與里¶
人治葬　又曰權德輿言大厯中一縑直錢四千今止¶
八百税入加舊則出於民者五倍其初　又曰文宗太¶
和六年賜故衞國公李靖五代孫前鳳翔司録參軍彦¶
芳絹二百匹衣笏一副并還先進髙祖太宗書詔及官¶
<pb:KR3k0055_WYG_370-43a>¶
誥衣物等　唐六典曰開元二十五年敇河南河北不¶
通水運州宜折租造絹以替開中　又曰唐州出絹¶
又曰敇書頒下諸州用絹　後唐史曰宰相李愚病上¶
令中使宣問愚所居寢室蕭然四壁卧敝氊而已中使¶
具言其事上曰嘻宰相月俸錢幾何而委頓如此耶賜¶
絹百匹錢百緡¶
　　絹三¶
原疎䋌　繁繐(俱詳/絹一)　增贈離　償債(述異記曰清河/崔基寓居青州)¶
<pb:KR3k0055_WYG_370-43b>¶
(朱氏女姿容絶倫崔傾懷招攬約女為妾後三更中忽/聞扣門崔披衣出迎女兩淚嗚咽云適得暴疾喪亡忻)¶
(愛永奪悲不自勝女於懷中袖兩匹絹與崔曰近自織/此絹欲為君作裙衫未得裁縫今以贈離崔以錦八尺)¶
(荅之女取錦曰從此絶矣言畢倐然而滅至旦告其家/女父曰女昨夜忽然病亡崔曰君家絹帛無零失耶荅)¶
(云比女舊織餘絹兩匹在箱中女亡之始婦出絹欲裁/為送終衣轉盻失之崔因此具説其事  孝子傳曰董)¶
(永父死貧不能葬以身質錢一萬既𦵏就役逢一女子/求為永妻曰能織絹永詣主人主人令織一旬三百匹)¶
(債足女辭曰我天之織女也帝見/君孝使吾共償債耳因遂不見)　原貢纖縞　賜縑¶
緗(書云厥貢纖縞以漢賜降/敵縑緗孫章誤  十為千)　王獻書　沈慶夢(沈約/宋書)¶
(曰羊欣父不疑為烏程令欣年十二王獻之為吳興甚/知愛之嘗夏日入縣欣着新絹裙畫寢獻之書裙幅而)¶
<pb:KR3k0055_WYG_370-44a>¶
(去欣書本工因此彌善死又曰沈慶之字𢎞先廢帝遣/從子攸之賫藥賜慶之  時年八十是夕慶之夢有人)¶
(以兩匹絹與之謂曰此絹足度謂人曰老子/今年不免矣兩匹八十尺足度無盈餘矣)　増贈司¶
空　酬皇甫(唐王重榮父子雅重司空圖圖嘗為碑贈/絹數千圖置虞卿市人得取之一日殆盡)¶
(繒唐書云皇甫湜為福先寺碑援筆立就度贈以車馬/  綵甚厚湜大怒曰吾自為顧况集序未嘗許人今碑)¶
(字三千一字三縑何遇我/薄耶裴笑曰不羈之才)　持乞銘　散治葬(唐韋貫/之有人)¶
(攜萬縑來乞銘不許/  下陽城事詳絹二)　原光如雪華　輕比蟬翼(魏文/帝諸)¶
(物説曰江東葛為可寧叱總絹/之繐輩其白如雪華輕譬蟬翼)　増倍還羊糧　配食¶
乾魚(四王啟事曰晉惠帝於鄴與成都王還洛陽出城/倉卒上下無食道中有驅羊二百餘口者便將之)¶
<pb:KR3k0055_WYG_370-44b>¶
(洛得以為糧盧志啟以古藏絹倍還羊主師三輔決録/曰平陵士孫奮貲至一億七十萬富聞京  而性儉恡)¶
(從子端辟梁冀掾奮/送絹五匹食以乾魚)　揵之不缺　探乃有得(四王啟/事曰張)¶
(方移惠帝于長安兵入内殿取物人持調御絹二匹幅/自魏晉之積將百餘萬匹三日揵之尚不缺角  鄴中)¶
(記云石虎以辰日臘子日祀祖于殿庭立五仙人髙數/丈五綵幢葢大㑹羣臣于太武殿上命探其所得有得)¶
(絹百匹有得數十匹者有得/一二匹者虎輒大笑為樂)¶
　　絹四¶
原織一(古詩織縑日/一匹詳素)　賜萬(詳絹/二)　冰紈　魯縞　盈¶
尺(有/幅)　袤丈　色絲(黄/絹)　増連絲(捜神記曰永嘉中有/天竺胡人能取絹與)¶
<pb:KR3k0055_WYG_370-45a>¶
(人各執一頭翦斷之已而取兩段合/持之則復連絲可練無異故體也)　鵞溪(文與可畫/竹詩云待)¶
(將一段鵞溪絹埽/取寒梢萬尺長)　斜封(茶歌云口傳諫議封書/信白絹斜封三道印)　元¶
載投(唐元載在中書有文人來投載贈以河北一書更/無一詞惟署名而已既投書館之上舍奉絹千匹)¶
　石曜贈(北齊石曜為黎陽令斛律武都為兖州刺史/過衛縣令丞斂絹數十匹遺之曜手持一絹)¶
(曰此老石機杼聊以/奉贈武都笑而不責)　原辨其苦良(周禮凡布絹辨其/苦良比其大小而)¶
(賈之物書而楬之注云别其粗細廣/狹書其價于物也若今時題署絹帛)　一其淳制(淳廣/狹也)¶
(制長短也/見周禮)　增崔光取兩(綱目云魏累世强盛府庫盈/溢太后嘗幸絹庫命從行者)¶
(各自負絹稱力取之少者不減/百餘崔光只取兩匹衆皆愧之)　思彥受一(唐韓思彦/為孝子張)¶
<pb:KR3k0055_WYG_370-45b>¶
(僧徹作頌餉縑二百思彦止受一/匹命其家曰此孝子縑不可輕用)　戴封與賊(後漢書/曰戴封)¶
(嘗遇賊財物悉略奪惟餘縑七匹賊不知處封乃追以/與之曰知諸君乏故送相遺賊驚曰此賢人也盡還其)¶
(器物後/舉孝廉)　范郃與賊(先賢行狀曰范郃字孝弟少時曾/省外家逢掠者驅其牛取衣物去)¶
(郃還車知賊不得席後三匹絹乃追呼/令取之賊知長者悉還所取而辭謝焉)　原織而札札¶
　束以戔戔　胡質俸祿之餘(詳絹/二)　王丹機杼之出¶
(王丹持一縑往弔人曰/如丹此縑出自機杼)¶
　　絹五¶
增詩唐杜甫詩曰我有一匹好東絹重之不減錦繡段¶
<pb:KR3k0055_WYG_370-46a>¶
已令拂拭光零亂¶
原表梁沈約謝立皇太子賜絹表曰臣聞重離在天八¶
紘之所共仰明兩作貳萬國所以咸寧太子體岐弱載¶
表睿冲茂典册既升休祚方逺率土合歡遐邇均忭天¶
情載洽慶賜必周幣帛嘉貺猥班庸劣¶
原啟梁徐勉謝敇賜絹啟曰臣勉言傳詔傅靈惠宣敇¶
垂賜絹二十匹伏惟皇太子睿情天發粹性元凝作震¶
春方繼離朱陸嘉日茂辰畢宫告始龍樓起曜博望増¶
<pb:KR3k0055_WYG_370-46b>¶
華含生鳬藻率土忭躍臣運屬㑹昌命逢多幸預奉休¶
盛復頒恩錫白素起獨麗之色兼兩邁丘園之賁慶荷¶
之情實百常品不任下情謹奉啟謝聞　庾肩吾謝武¶
陵王賚絹啟曰肩吾啟蒙賚絹二十匹清河之珍丘園¶
慙其束帛闗東之妙潛織陋其卷綃下官繆眷扁舟暫¶
瞻還斾而天人渥盼增餘論之榮江漢安流無泝&KR0737;之¶
阻遂使鶴露宵凝輕絺立變雁風朝急冶服成温有謝¶
筆端無辭陳報不任下情謹奉啟事謝聞　沈約謝賜¶
<pb:KR3k0055_WYG_370-47a>¶
軫調絹等啟曰霜紈雪委霧縠冰鮮昔劉氏歸國未聞¶
漢儲之禮曹植還藩非降魏兩之賜恩逾枉道賁深束¶
帛　又謝女出門宫賜絹綺燭啟曰桓室金縷本非所¶
議孟姬作具獨若未周慈澤曲臨珍華兼重製為美服¶
隻綺易儔舉而不息三夜有待　又謝敇賜絹葛啟曰¶
素采冰華絺文霜潔變溽暑於閨閤起凉風於襟袖¶
周王褒謝賚絹啟曰似遂安車之徵如輕殿中之對臣¶
善識山川應圖方丈脱能臨水必不棄書¶
<pb:KR3k0055_WYG_370-47b>¶
　　綾一¶
原釋名曰綾者其文望之似冰凌之理也　漢官典職¶
儀曰尚書郎直供青綾白綾被　增魏略曰大秦國有¶
金縷雜色綾其國利得中國絲素解以為文綾　晉令¶
曰第六品已不得服今縝綾錦有私織者録付尚方¶
唐書曰太宗初七品以上服龜甲雙具十花綾其色緑¶
九品以上服絲布及雜小綾其色青　唐車服志曰中¶
官不衣紗縠綾羅　唐制六品以上服雙紃綾　唐六¶
<pb:KR3k0055_WYG_370-48a>¶
典曰凡賦役之制若當户不成四端屯綾者皆隨近合¶
成其調六兩為屯　又曰仙滑二州出方紋綾豫州出¶
鸂𪄠綾雙絲綾兖州出鏡花綾青州出仙文綾　又曰¶
荆州出方縠紋綾圓州出重連綾　又曰隨州出綾幽¶
州范陽出綾　又曰潤州出方棊水波綾澧州出龜子¶
綾　又曰越州出吳綾遂州出摴蒱綾¶
　　綾二¶
原太公六韜曰夏桀殷紂之時婦人錦繡文綺之坐席¶
<pb:KR3k0055_WYG_370-48b>¶
衣以綾紈常三百人　増西京雜記曰霍光妻遺淳于¶
衍散花綾二十五匹綾出鉅鹿陳寳光家寳光妻傳其¶
法霍顯召入其第使作之機用一百二十鑷六十日成¶
一匹匹值萬錢又與走珠一琲緑綾百端值錢百萬黄¶
金百兩　原漢武帝内傳曰西王母侍女服紺綾之袿¶
　増魏志曰楊阜字義山為城門校尉常見明帝着㡌¶
被縹綾半袖阜問帝曰此於禮何法服也帝黙然　原¶
世説曰武帝嘗降王武子供饌槃悉用琉璃器婢子百¶
<pb:KR3k0055_WYG_370-49a>¶
餘人皆綾羅褲褶以手擎飲食　晉咸康起居注曰詔¶
林邑王使主范柳所貢物多絳綾是其所珍可籌量増¶
賜　増晉安帝紀曰桓𤣥幼時㑹於西堂設伎樂上施¶
絳綾帳金縷以為飾　晉脩復山陵故事曰帝改服着¶
白綾帽　原符丕荅謝𤣥書曰今往大文綾羅各五十¶
匹　荀朂為晉文王與孫浩書曰今餉雜色綾千端¶
増後魏書曰辛穆字叔宗舉茂才東雍州别駕初隨父¶
在下邳與彭城陳敬文友善敬文弟敬武為沙門從師¶
<pb:KR3k0055_WYG_370-49b>¶
逺學經久不還敬父病臨卒以雜綾二十匹託穆與敬¶
武久不得見經二十年始於洛陽見敬武以物還之封¶
題如故世稱亷信　唐書曰長慶中浙西觀察使李德¶
裕上表曰臣當道奉詔更令織定羅紗袍段及滿幅盤¶
絛綾一千匹况立鵞天馬掏豹盤絛文采珍竒只合聖¶
躬自服今所織千匹費用至多在臣愚誠亦所未諭乞¶
酌臣當道物力所宜更賜節減即海隅蒼生無不受賜¶
詔許罷進盤絛綾一千匹　又曰始沙州刺史周鼎為¶
<pb:KR3k0055_WYG_370-50a>¶
唐固守贊普使尚綺心兒攻之都知兵馬使閻朝叛鼎¶
殺之自領州事城守者八年出綾一端募麥一斗應者¶
甚衆¶
　　綾三¶
原鶴文　馬眼(謝惠連詩云客從逺方來遺我鶴文綾/  馬眼今時綾名又湖州貢馬眼綾)¶
　増魚口　龍油(潤州貢水紋方文魚口繡葉花紋綾/  唐女蠻國貢龍油綾文彩尤異入)¶
(水不濡濕以/有龍油故也)　麒麟　鸂𪄠(唐代宗紀大厯六年禁文/紗吳綾為龍鳳麒麟天馬)¶
(辟邪者𪄠蔡州/又貢鸂  紋綾)　犒軍　贈妓(唐劉元佐不朝帝密詔/韓滉以綾二十萬犒軍)¶
<pb:KR3k0055_WYG_370-50b>¶
(侍宋㓂萊公有善歌者至庭公獨酌令歌數闋贈束綵/  兒蒨桃作詩呈曰一曲清歌一束綾美人猶是意嫌)¶
(輕不知織女寒窓下/幾度抛梭織得成)　製鯉　織花(瑯嬛記沈世坦謝/美人製魚書甚㫖)¶
(中有云製楚江之鯉裁越國之綾注曰昔楊隱之女有/仙術與父爭衡女以素綾剪小魚一沾水即躍去共為)¶
(笑樂趁演繁露載白樂天聞白行簡服緋詩云彩動綾/袍雁  行注云緋多以雁銜瑞草為之則知唐章服以)¶
(綾織/花)　青綾衾　紅綾餅(漢内臣卧青綾被餤唐/詩云曾喫紅綾餅  來)　韋¶
堅暴陳　王峻請借(白帖云唐韋堅鑿潭以通漕二年/乃成帝為登樓召羣臣臨觀堅豫)¶
(取洛汴山東小斛舟三百皆泛之潭每舟各署其郡名/以所産暴陳其上若廣陵則官端綾㑹稽則吳綾吳郡)¶
(則方紋綾船皆首尾相銜數十里不絶從五/代周王峻請借左藏庫綾萬匹太祖勉  之)　越州十¶
<pb:KR3k0055_WYG_370-51a>¶
樣　蔡州四窠(地理志曰越州土貢十様花紋綾綾又/曰蔡州土貢四窠雲花龜甲等紋)¶
　完封不發　視封猶新(唐韓思復永淳中家益窶歳/且饑京兆杜瑾以百綾餉之)¶
(思復方併日而食而所餉綾完封不發須唐段秀實字/成公戒家人曰汝過岐朱泚必致餽遺  毋納及過岐)¶
(泚果致紋綾三百匹家人拒之不遂秀實大怒既曰終/不以汚吾乃致綾于司農治堂之梁間後朱泚反因取)¶
(視所餽綾/其封猶新)¶
　　綾四¶
原蛇皮　竹根　柹夢(已上皆今/時綾名)　金縷(昔秦國以/金縷為綾)¶
五十絲(傅𤣥烏先生傳曰舊綾機五十絲為五十鑷先/生易以十二竒文異變因而作成絲愈多鑷愈)¶
<pb:KR3k0055_WYG_370-51b>¶
(衆文理/愈竒矣)¶
　　綾五¶
原啟梁庾肩吾謝武陵王賚白綺綾啟曰圖雲緝鶴鄴¶
市稀逢寫霧傳花叢䑓罕遇雖復馬均騁思比巧猶慙¶
虞卿受金方恩未重此扁舟獨反燕路有心載寳言歸¶
銜珠無日¶
原書梁庾肩吾荅餉綾紋書曰潔同雪霜華逾紵綺長¶
裾可曳無媿王門之賓廣袖將裁翻有城中之製¶
<pb:KR3k0055_WYG_370-52a>¶
　　羅一¶
原釋名曰羅文羅疏也　陳夀魏志曰魏制自公列侯¶
以下大夫以上皆得服綾錦羅綺紈素金銀飾縷之物¶
自是以下雜綵之服通於賤人　晉書曰晉令六品以¶
下得服羅綃　范子曰羅出齊郡　淮南子曰齊俗有¶
詭文繁繡弱錫羅紈　王孫子曰隋珠耀日羅衣從風¶
　太上黄庭經曰黄庭為不死之道受者齊九日然後¶
受之結盟立誓期以勿渫古者盟以𤣥雲之錦九十尺¶
<pb:KR3k0055_WYG_370-52b>¶
金簡鳳文之羅四十匹　増宋玉風賦曰躋于羅幃經¶
於洞房　司馬相如美人賦曰女以玉&KR0107;挂臣冠羅袖¶
拂臣衣　張衡南都賦曰羅襪懾惵而容與　古詩曰¶
明月何皎皎照我羅牀帷　崔融曰霜羅曳曳　唐六¶
典曰恒州貢春羅孔雀等羅　又曰益蜀二州出單絲¶
羅　又曰内命婦之服翟衣青質羅為之　李白詩曰¶
羅衣曳紫煙¶
　　羅二¶
<pb:KR3k0055_WYG_370-53a>¶
増王子年拾遺記曰周成王五年因祇國獻女工二人¶
善于工巧體貌輕潔被纖羅新繡之衣　原雍門子説¶
孟嘗君曰今足下下羅幃來清風　燕丹子曰荆軻左¶
手把秦王袖右手揕其胷秦王曰今日之事從子計耳¶
乞聽琴聲而死召姬人鼓琴琴曰羅縠單衣可裂而絶¶
八尺屏風可超而越鹿盧之劔可負而拔秦王乃奮地¶
而起遂殺軻　増西京雜記曰趙飛燕為皇后女弟在¶
昭陽殿遺書曰今日嘉辰貴姊懋膺洪冊上襚三十條¶
<pb:KR3k0055_WYG_370-53b>¶
以陳踊躍金花紫羅面衣織成襦羅帷羅幌羅帳羅幬¶
　漢武内傳曰帝以七月七日埽除宫掖之内設大牀¶
於殿上以紫羅薦地燔百和香然九微燈以待西王母¶
　又曰漢武時西域獻蛺蝶羅日本國貢麒麟錦金光¶
眩人耳目　漢書曰馮房父子兄弟三代為侍中并帶¶
青紫羅綺　拾遺記曰吳王孫權居昭陽宫趙夫人乃¶
織纖羅縠累月而成裁之為幔内外視之飄飄如煙氣¶
輕動而房内自凉　原張敞東宫舊事曰太子納妃有¶
<pb:KR3k0055_WYG_370-54a>¶
絳真文羅幅被一絳真文羅袴七　增晉書曰謝𤣥好¶
帶紫羅香嚢叔父安惡之不欲傷其意因賭而焚之遂¶
絕　異苑曰張仲舒為司空廣陵城北元嘉年七月中¶
輒見門側有赤氣赫然後空中忽雨絳羅於其庭内廣¶
七八分長五六寸又有箋紙繼之廣長亦與羅等紛紛¶
然張惡而焚之猶有數片府州多相傳示張經宿暴病¶
而卒　唐書曰杜鴻漸兼成都尹及入朝以羅五十牀¶
獻於帝　白孔六帖曰髙麗王以白羅製冠大臣青羅¶
<pb:KR3k0055_WYG_370-54b>¶
冠　南唐書曰韓熙載奉使中原或問江南何不食剥¶
皮羊對曰江南地産羅紈故爾時皆不喻迨熙載去乃¶
悟　宋髙宗隆興二年賜吳益紫花羅公服　揮麈餘¶
話曰建炎乙酉葉夢得少藴為左丞其自記奏對聖語¶
云一日進呈知婺州蘇遲奏乞減年額上供羅聖訓問¶
祖宗額幾何臣等對皇祐編敇一萬匹問今數幾何臣¶
等指蘇遲奏言平羅婺羅花羅三等共五萬八千七百¶
九十七匹聖大驚曰苦哉民何以堪臣等奏建炎赦書¶
<pb:KR3k0055_WYG_370-55a>¶
諸崇寧以後增添上供過數非祖宗舊制自合盡罷今¶
遲奏乞減一半聖訓曰與盡依皇祐法　癸辛雜識曰¶
張于湖知京口王宣子代之多景樓落成于湖為大書¶
樓扁公庫送銀二百兩為潤筆却之但需紅羅百匹於¶
是大宴合樂酒酣賦詩命妓合唱甚歡遂以紅羅百匹¶
犒之　金史輿服志曰公服大定官制文資五品以上¶
官服紫三師三公親王宰相一品官服大獨科花羅徑¶
不過五寸執政官服小獨科花羅徑不過三寸二品三¶
<pb:KR3k0055_WYG_370-55b>¶
品散搭花羅謂無枝葉者徑不過寸半四品五品服小¶
雜花羅謂花頭碎小者徑不過一寸六品七品服緋芝¶
蔴羅八品九品服緑無紋羅一應武官皆服紫凡散官¶
職事皆從一髙上得兼下下不得僣上窄紫亦同服色¶
各依官制品格其諸局分承應人並服無紋素羅¶
　　羅三¶
原絳文　金簡(上詳羅二/下詳羅一)　薦地　從風(上詳羅二/下詳羅一)¶
鳳文　蟬翼(並羅/名)　披衣　為襪(洛神賦曰披羅衣之/璀璨  又曰羅襪生)¶
<pb:KR3k0055_WYG_370-56a>¶
(塵/)　沾裙　絶袖(别賦曰送愛子兮沾/羅裙  下詳羅二)　似雪　如雲¶
(言羅白似/雪輕如雲)　增蛺蝶　鴛鴦(杜工部詩云花羅封蛺蝶/  韋蘇州詩云春羅雙鴛)¶
(鴦/)　髙麗冠　増城帕(上詳羅二人麗情集云賈知微/遇増城夫  杜蘭香以秋雲羅)¶
(帕裹丹五十粒與知微曰此羅是織女練玉繭/織成遇雷雨時密藏之後大雷雨失帕所在)　貴戚¶
聽為　大夫得服(唐文宗性儉駙馬韋處仁着夾羅中/上曰朕慕卿門第清素故有選尚如)¶
(此巾服聽他貴戚為之/卿不須爾  下詳羅一)¶
　　羅四¶
原飄揺(羅衣何/飄揺)　颯灑(魏都賦云紅羅/颯灑綺組繽紛)　增𤓰子(地理/志云)¶
<pb:KR3k0055_WYG_370-56b>¶
(鎮江貢孔雀羅/𤓰子羅春羅)　花紋(又曰越州貢寳/花花紋等羅)　原羅囊(紫羅/囊詳)¶
(羅/二)　羅扇　雲羅　纖羅(司馬相如子虚賦/曰雜纖羅垂霧縠)　三代青¶
紫　百婢袴褶(俱詳/羅二)¶
　　羅五¶
增詩古詩曰大婦織綺羅中婦織流黄小婦無所作攜¶
琴上髙堂　晉阮籍詩曰西方有佳人皎皎如日光被¶
服纖羅衣左右佩雙璫¶
原啟周庾信謝趙王賚皂羅袍袴啟曰懸機巧&KR1303;變鑷¶
<pb:KR3k0055_WYG_370-57a>¶
　竒文鳳不去而恒飛花雖寒而不落披千金之暫暖棄¶
　百結之長寒永無黄葛之嗟方見青綾之重對天山之¶
　積雪尚得開襟冐廣夏之長風猶當揮汗白龜報主終¶
　自無期黄雀謝恩竟知何日¶
　¶
　¶
　¶
　¶
<pb:KR3k0055_WYG_370-57b>¶
　¶
　¶
　¶
　¶
　¶
　¶
　¶
御定淵鑑類函卷三百六十五¶
