# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.622585
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百七十二
<pb:KR3k0055_WYG_277-1a>¶
　欽定四庫全書¶
御定淵鑑𩔖函卷二百七十二¶
　　人部三十一(違離寛不孝/仁    恕上)¶
　　　違離一¶
　増詩曰陟彼岵兮瞻望父兮　又曰陟彼屺兮瞻望母¶
　兮　又曰王事靡盬不遑将父　又曰王事靡盬不遑¶
　将母　詩説曰北山大夫行役不得以養其父母而作¶
　是詩　事文𩔖聚曰唐人與親别而復歸謂之拜家慶¶
<pb:KR3k0055_WYG_277-1b>¶
　　　違離二¶
　増孝苑曰鄭子産善事母奉命聘晉道中心痛遣人還¶
　家起居母母曰吾忽心體不調想憶汝耳更無他也¶
　家語曰曽子十四嵗甞出薪於野有客至母以手搤其¶
　臂曽子心動棄薪馳歸問母無恙乎母曰有客至故搤¶
　臂以呼汝耳耕泰山下雨雪旬日不得歸思父母作梁¶
　山之歌　又曰曽子在楚心動歸問其母母曰思之齧¶
　指孔子聞之曰參之至誠精感萬里　後漢書曰袁閎¶
<pb:KR3k0055_WYG_277-2a>¶
父賀為彭城相閎往省變姓名徒行至府門吏不為通¶
㑹阿母出識之密呼入見未㡬辭出駕遣車送之稱疾¶
不乗往返郡界無知者延熹末黨事将作閎乃築土室¶
自牖納飲食旦則於室中東向拜母母思閎時往就見¶
母去便閉兄弟妻子莫得見也　稗史曰孫恩作亂吴¶
人陳遺避兵與母相失母思之晝夜哭泣遂失眀比歸¶
入門見母再拜號泣母目忽然開朗　南齊書曰庾道¶
愍襁褓時母漂流交州及長求為廣州綏寜府佐既至¶
<pb:KR3k0055_WYG_277-2b>¶
去交州尚逺負擔冒險僅得自達尋求經年日夜悲泣¶
常入村日暮雨驟寄止人家有一嫗負薪外還道愍心¶
動因訪之乃其母也拜伏號泣見者莫不揮涙　北史¶
魏裴訥之𫝊曰訥之弱冠為平原公開府墨曹掌書記¶
從至并州其母在鄴忽得心痛訥之於是日不勝思慕¶
心亦驚痛乃請急而還人以為孝感　魏閻元眀𫝊曰¶
元眀少而至孝行著鄉閭太和五年除北隨郡太守元¶
眀以違離親養興言悲慕母亦慈念泣哭䘮眀元眀悲¶
<pb:KR3k0055_WYG_277-3a>¶
號上訴許歸奉養一見其母母目便開　周書劉璠𫝊¶
曰母在建康遘疾璠弗之知甞忽一日舉體痛楚尋而¶
家信至云母病璠即號泣戒道絶而復甦當身痛之晨¶
即母死之日也　宋史彭乗𫝊曰乗甞與同年生登相¶
國寺閣瞻顧皆有從宦之樂乗西望鄉關悵然曰親老¶
矣安能舍晨昏之奉而圖一身之榮乎翼日奏乞歸養¶
　朱夀昌𫝊曰夀昌母劉氏父巽妾也為巽所出母子¶
不相聞者五十年夀昌後方知之言輒流涕不御酒&KR0079;¶
<pb:KR3k0055_WYG_277-3b>¶
灼背燒頂刺血寫經棄官行求四方與家人訣曰不見¶
母吾不返也遂得之於同州劉氏年七十餘矣　支漸¶
𫝊曰漸母䘮有白蛇貍兔擾其墓傍白雀白烏集於壠¶
木五色雀萬餘回翔悲鳴若助哀者鄉人句文鼎自娶¶
婦即與父母離居覩漸至行深自悔責號慟而歸孝養¶
其親　元史尹莘𫝊曰莘逰學京師夢母心疾怪之馳¶
歸母己亡哀毁骨立每雞鳴而起手持祭品詣墓哭奠¶
風雨不廢　孝苑曰洪武初吴聰為蕪湖縣丞思其親¶
<pb:KR3k0055_WYG_277-4a>¶
畫海雲南望圖懸於壁蓋由其家逺親衰不得迎養也¶
民有不敬父母者必痛治之復泣曰吾以不得侍親為¶
憂汝幸得在膝下何為不孝人多感化者　又曰劉謹¶
洪武中父謫戌雲南兄以督運死謹方六嵗問家人曰¶
雲南何方家人指示之即朝夕向之拜年十四慨然曰¶
雲南雖萬里天下豈有無父之人哉即治装往尋閲六¶
月間關至戌所遇父相持號慟國法次子不得代戌乃¶
復歸携其兄子往父始得還　又曰程通貢入太學聞¶
<pb:KR3k0055_WYG_277-4b>¶
父卒嶺南徒歩扶櫬還廬墓三載其祖平先坐事充軍¶
延安至是通還太學上章請還其祖言臣幼而無父祖¶
猶父也臣祖老而無子孫猶子也更相為命今邊徼戌¶
卒如林顧豈少臣祖者詞極哀切太祖持其章不下密¶
令兵部召其祖至并召通令對立玉階下問通曰汝識¶
此人否祖孫相持哽咽遂完聚如初¶
　　違離三¶
增倚閭　加觴(周紀齊王孫賈母謂賈曰汝朝去而晚/来則吾倚門而望汝暮出而不返則吾)¶
<pb:KR3k0055_WYG_277-5a>¶
(倚閣而望時三國管寜傳寜少而䘮母不/識形像四  祠祭常特加觴泫然流涕)　齧手　抱¶
足(捜神記周暢性仁慈少至孝獨與母居每出母欲呼/之常自齧其手暢即覺手痛而至人未之信候暢在)¶
(田使母齧手而暢即歸索孝苑晋吕尚之生父岌逺方/不還後有𫝊父在者訪  累年不獲他日自朝還見一)¶
(老人物色之果父也下/馬抱父足流涕迎以歸)　原戀庭闈　陟屺岵(白帖眷/戀庭□)¶
(心不遑安一/下詳違離)　靡瞻靡依　必告必面(詩靡瞻匪父靡/依匪母  禮記)¶
(夫為人子者出/必告反必面)　何食何甞　不易不過(詩王事靡盬/不能藝黍稷)¶
(父母何食王事靡盬不能藝稻粱父母/何甞  禮記親老出不易方復不過時)　増夢求一見¶
　書有亟来(南齊書宣都王鏗三嵗䘮母自悲不識常/祈請幽冥求一夢見至六嵗遂夢一女人)¶
<pb:KR3k0055_WYG_277-5b>¶
(云是其母鏗悲哭向舊左右説容貌衣服皆如平生瞻/宋史唐瞻𫝊瞻父逰瀘南瞻與弟庚居母䘮於丹山)¶
(夜半蹴庚曰吾夢得父書發之有亟来二字吾父得母/有他乎遂起裹糧黎眀走洪州二日半至瀘南父果病)¶
(甚見瞻大驚問其故具以告父/歎曰天告汝也是日疾少間)　叱木成馬　截筒寄¶
魚(稗史彚編至元間陜西崔人勇戌廣西報母病大哭/欲絶有丐食道者曰借汝神馬三日可到且遺藥丸)¶
(曰可愈母病勇喜再拜道者叱木成馬勇乗以歸母服/藥而愈  䔥廣濟孝子傳杜孝母喜食生魚孝役於成)¶
(都截大竹筒盛魚二頭塞之以草祝曰我母得此投於/中流婦出汲乃見竹筒横来觸岸異而取視見二魚含)¶
(笑曰必吾壻所/寄熟以進母)　覧鏡欲絶　讀書何為(稗史彚編唐/路丞相隨父)¶
(泌從渾瑊㑹平凉為人所執死焉隨方在嬰襁中始十/嵗母謂隨曰汝還識汝父否隨哽咽無語母曰視汝眉)¶
<pb:KR3k0055_WYG_277-6a>¶
(目宛若父之眉目隨後覧鏡照之殞絶於地後終身不/敢臨鏡  南齊書竟陵王子良武帝第二子也幼聰敏)¶
(武帝為□縣時與裴后不諧遣船送后還都已登路子/良時幼少在庭前憂愁獨步帝見之曰汝何不讀書子)¶
(良曰母不得見讀書何/為帝異之即召后還)　臨書垂涕　對食易容(吴書/顧愷)¶
(每得父書常洒掃几席舒書於上拜跪讀之每句應諾/閲畢再拜若父有疾耗之問則臨書垂涕語聲哽咽)¶
(後漢書陸續𫝊續詣洛陽詔獄續母逺至京師覘候消/息無縁與續相聞母但作饋食付門卒以進之續雖見)¶
(考苦毒而辭色慷慨未甞易容惟對食悲泣不能自勝/治獄使者怪問其故續曰母来不得相見故泣耳使者)¶
(問何以知母所作乎續曰母截&KR0079;未/甞不方斷葱以寸為度是以知之)　但有逺志　應¶
無子規(孫盛雜記姜維天水人既歸蜀與母相失其母/手書呼維令反并送當歸以譬之維報曰良田)¶
<pb:KR3k0055_WYG_277-6b>¶
(百頃不計一畝但有逺志無有當歸為復齋漫録番陽/張吉母有娠父客於東西川不還吉  兒時作詩云應)¶
(是子規啼不到致令吾父未歸家聞者憐之/既長走蜀見父初無還意往返者三父乃歸)　不冠不¶
婚　非巖非穴(南齊華寳𫝊寳父豪義熙末戍長安寳/年八嵗臨别謂寳曰湏我還當為汝上)¶
(頭長安陷豪殁寳年至七十不婚冠或問之輒號慟彌/日不能答  眀史略洪武初中書右丞王溥未仕日奉)¶
(母避兵貴溪山中與母相失凡十八年&KR0270;思母不置忽/夢母告以所在卜之曰非巖非穴厥得朽骨因言於帝)¶
(請歸省墳墓之貴溪桃源山求母不得有居人言母投/井死漙至井所忽有䑕自井出投漙懐中旋復入井遂)¶
(汲井索之得/母骨葬焉)　必當自到　遂急告歸(南史阮孝緒於/鍾山聴講母王)¶
(氏忽有疾兄弟欲召之母曰孝緒至性&KR0115;通必當自到/果心驚而反  大唐新語裴敬&KR0212;父知周為陳國王典)¶
<pb:KR3k0055_WYG_277-7a>¶
(儀暴卒敬&KR0212;時在長安忽涕泗謂家人曰大人每有痛/處我即不安今日心痛手足皆廢事在不測能不戚乎)¶
(□急告歸/父果已没)　忽若有見　果如所言(梁甄恬傳恬少䘮/父八嵗問其母恨)¶
(生不識父悲泣累日忽若有見言其形貌則父也志大/唐新語張志寛為里尹在縣忽稱母疾令問其故  寛)¶
(對曰母所害苦志寛亦有所害向患心痛是以知母有/疾令怒曰妖妄之詞也繋之於法馳遣騐之果如所言)¶
　生子勿喜　見叔即悲(孝苑周古象蘄水人元兵擄/至薊贅䝉古氏既生子未甞)¶
(喜妻詢其故曰有母在欲得歸省妻許之且曰母在當/奉養勿以妾故復歸及歸母尚無恙妻亦終身不嫁)¶
(五代新説梁劉洗馬苞七嵗時見諸叔即泣母以其畏/懼怒之答曰兒早孤不及識父聞諸叔相似以故中悲)¶
(因而欷歔/母亦悲慟)　半錢以訪何辭九載之行　百嵗難逢寜¶
<pb:KR3k0055_WYG_277-7b>¶
愛十年之宦(稗史楊成章父為海寜訓導買妾生成章/既秩滿還鄉妾之父不令女随歸臨行以)¶
(銀錢各分其半曰兒長以是尋母後成章持半錢徧訪/九載不得一日有遇于道者問先生何為成章曰㝷母)¶
(其人曰吾㝷兄問何以失兄曰吾母先嫁海寜楊教官/後嫁為吾母吾見母日弄半銀錢不置乃言前父有子)¶
(此錢以識别也成章命出錢合之良是因隨其弟拜母/於家  又黄巖王璧為郎署時居京師其祖壽登期頤)¶
(寄詩於璧一聨云若使来看百嵗祖何妨遲/作十年官璧以詩聞乞歸省朝廷嘉納之)¶
　　違離四¶
増捕魚作鮓(三國吴志孟仁除監池司馬捕魚作鮓以/寄母母還之曰汝作魚官而以鮓寄我非)¶
(避嫌/也)　搆廟定省(北史徐孝肅早孤不識父及長問其/母父状因畫工圖其形搆廟置之而)¶
<pb:KR3k0055_WYG_277-8a>¶
(定省焉朔/望享祭)　在逺心痛(稗史齊南陽宗元卿有至行早/孤母或病元卿在逺輒心痛大)¶
(病則大痛小病則小痛以/此為常鄉里號宗曽子)　少年𩔖夫(稗史彚編唐杜/羔父任河北一)¶
(尉而卒經亂失母不知所之㑹堂兄兼為澤潞判官常/鞫獄於私苐有老婦辨對見羔出入竊語人曰此少年)¶
(状𩔖吾夫羔詢之乃/羔母也即迎侍而歸)　蠨蛸雙喜(採蘭雜志昔有母子/離别每見蠨蛸垂絲)¶
(著衣則曰子必至也故名曰喜子子思/其母亦然故號曰喜母均之一物也)　白雲孤飛(史/纂)¶
(左編唐狄仁傑常赴并州法曹登太行山見白/雲孤飛曰吾親舍其下瞻悵久之雲移乃得去)　鬻牛¶
言状(孝苑元趙鉉至正間武陵大擾母子相失語及母/輒涕下既而舉一子歎曰吾宗有托吾母安在吾)¶
(不見母歸無日也歴走吴越數十年不獲之㑹/稽得鬻牛者言状始得見母於鄞奉之以還)夢還¶
<pb:KR3k0055_WYG_277-8b>¶
侍疾(南史梁蕭恢初鎮蜀所生母費太妃猶停都偶不/豫恢未之知忽夣還侍疾及覺&KR0104;廢寝食俄而都)¶
(信至太/妃已瘳)　中指忽痛(南史宋&KR0391;盾有孝性常隨父宿直/廷尉府母劉氏在宅夜暴已盾左)¶
(手中指忽痛不得寝/及旦宅信果報凶問)　不願西行(齊劉善眀傳魏克青/州善眀母在焉布衣)¶
(蔬食哀戚如持䘮眀帝每見為之歎息轉巴西梓橦二/郡太守善眀以母在魏不願西行涕泣固請見許元徽)¶
(初贖/母還)¶
　　違離五¶
原詩晉夏侯湛離親詠曰剖符兮南荆辭親兮遐征發¶
軔兮皇京夕臻兮泉亭撫首兮内顧按轡兮安歩仰戀¶
<pb:KR3k0055_WYG_277-9a>¶
兮後塗俯歎兮前路既感物於永思兮且歸身乎懐抱¶
苟違親以從利兮匪曽閔之攸寳視微榮之𤨏𤨏兮知¶
吾志之愈小獨申愧於一心兮慚報徳之彌少　増唐¶
王維送崔三往密州省覲詩曰南陌去悠悠東郊不少¶
留同懐扇枕戀獨念倚門愁路逺天山雪家臨海樹秋¶
魯連功未報且莫蹈滄洲　岑参送李眀府赴睦州便¶
拜覲太夫人詩曰手把銅章望海雲夫人江上泣羅裙¶
嚴灘一㸃舟中月萬里風波也夢君　杜甫送韓十四¶
<pb:KR3k0055_WYG_277-9b>¶
江東省覲詩曰兵戈不見老□衣歎息人間萬事非我¶
已無家尋弟妹君今何處訪庭闈黄牛峽静灘聲轉白¶
馬江寒樹影稀此别應須各努力故鄉猶恐未同歸¶
原賦晉劉柔妻王氏懐思賦曰超離親而獨寄與憂憤¶
而長俱雖亮分以自勉曽無間乎湏&KR0119;思遥遥而忡惙¶
疾結滯乎肌膚憶昔日之歡侍奉膝下而怡裕集同生¶
而從容常欣泰以逸豫何運遇之偏否獨遼隔於修路¶
何桓鳥之将分猶哀鳴以告離况逰子之眷慕孰殷思¶
<pb:KR3k0055_WYG_277-10a>¶
之可靡於是仲秋蕭索蓐収西御寒露宵零落棄晨布¶
羡歸鴻之提提振輕翼而髙舉志眇眇而逺馳悲離思¶
而嗚咽彼邁物而推移何予思之難泄&KR0147;擥翰以寄懐¶
悵辭鄙而増結¶
増書北齊晉公䕶母閻氏報䕶書曰世間所有求皆可¶
得母子異國何處可求假如貴及王公富過山海有一¶
老母八十之年飄然千里死亡旦夕不得一朝暫見不¶
得一日同處寒不得汝衣飢不得汝食汝雖窮榮極盛¶
<pb:KR3k0055_WYG_277-10b>¶
光耀世間於汝何用於吾何益吾今日汝既不得申其¶
供養事往何論　宋曽鞏福州上執政書曰鞏年六十¶
老母年八十有八老母寓食京師而鞏守閩越仲弟守¶
南越二越者天下之逺處也著令有一人仕於此二邦¶
同居之親當逺仕者皆得不行鞏固不敢為不肖之身¶
自比於是也顧以道里之阻既不可御老母而南則非¶
獨省晨昏承顔色不得效其犬馬之愚至於書問往還¶
盖以萬里非累月不通此白首之母子所以義不可以¶
<pb:KR3k0055_WYG_277-11a>¶
苟安恩不可以茍止也¶
増序晉潘岳閒居賦序曰太夫人在堂有羸老之病尚¶
何能違膝下色養而屑屑從斗筲之役乎¶
　　不孝一¶
増易曰子弑其父非一朝一夕之故其所由来者漸矣¶
　康誥曰子弗祗服厥父事大傷厥考心　周禮以鄉¶
八刑糾萬民一曰不孝之刑　墨子曰子自愛不愛父¶
故虧父而自利　文子曰孝衰於妻子　程伊川曰父¶
<pb:KR3k0055_WYG_277-11b>¶
母病卧於床委之庸醫比之不孝事親者亦不可不知¶
醫　小學外篇曰以父母之命為非而直行已志雖所¶
執守皆是猶為不順之子况未必是乎　方孝孺侯城¶
雜識曰孝子之愛親無所不至也生欲其夀凡可以養¶
親者皆盡心焉死欲其𫝊凡可以昭揚後世者復不敢¶
忽焉養有不及謂之死其親没而不𫝊道謂之物其親¶
斯二者罪也物之尤罪也是以孝子修徳修行以令聞¶
加乎祖考守職立功以顯號遺乎祖考稱其善屬諸人¶
<pb:KR3k0055_WYG_277-12a>¶
而後薦譽之俾久而不忘逺而有光今之人不然豐於¶
無用之費而嗇於顯親之理以忘自誑而不以學自勉¶
不孝莫大焉¶
　　不孝二¶
増左𫝊曰鄭荘公寘母於城潁而誓之曰不及黄泉無¶
相見也　春秋疏曰許世子止實非弑而加弑者責止¶
事父不舍其藥物言藥當信醫不湏已自為也人子之¶
孝當盡心甞禱而已藥物之齊非所習也許止身為國¶
<pb:KR3k0055_WYG_277-12b>¶
嗣非無醫而輕果進藥故罪同於弑　史記齊世家曰¶
桓公病五子争立及桓公卒相攻宫中空莫敢棺桓公¶
尸在床上六十七日尸蟲出於户　晉書段灼𫝊曰吴¶
起貪官母死不歸殺妻求将不孝之甚　漢書賈誼傳¶
曰秦人家富子壮則出分家貧子壮則出贅借父耰鋤¶
慮有徳色母取箕帚立而誶語抱哺其子與公併倨婦¶
姑不相説則反脣而相稽(應劭曰稽計也/相與計較也)　後漢虞延¶
𫝊曰新野功曹鄧衍每預朝㑹而容姿趨𡵯有出於衆¶
<pb:KR3k0055_WYG_277-13a>¶
帝既異之拜郎中遷元武司馬衍在職不服父䘮帝聞¶
之迺歎曰知人則哲惟帝難之信哉斯言衍慙而退¶
李燮𫝊曰潁川甄邵諂附梁冀為鄴令當遷為郡守㑹¶
母亡邵且埋尸於馬屋先受封然後發䘮邵還至洛陽¶
燮行塗遇之使卒投車於溝中笞捶亂下大署帛於其¶
背曰貪官埋母乃具表其状邵遂廢錮終身　陳蕃𫝊¶
曰蕃為樂安太守民有趙宣葬親而不閉埏隧因居其¶
中行服二十年鄉邑稱孝蕃與相見問及妻子而宣五¶
<pb:KR3k0055_WYG_277-13b>¶
子皆服中所生蕃大怒曰聖人制禮賢者俯就不肖者¶
企及且祭不欲數以其易凟故也况乃寝宿冢藏而孕¶
育其中誑時惑衆誣汙&KR0294;神乎　晉阮籍𫝊曰有司言¶
有子殺母者籍曰嘻殺父乃可乃至殺母乎坐者怪其¶
失言帝曰殺父天下之極惡而以為可乎籍曰禽獸知¶
母而不知父殺父禽獸之𩔖也殺母禽獸之不若衆乃¶
恱服　北魏邢巒𫝊曰巒族人蚪為尚書左丞雁門人¶
有害母者八座奏轘之而瀦其室宥其二子蚪駁奏云¶
<pb:KR3k0055_WYG_277-14a>¶
既逆甚梟獍禽獸之不若而使禋祀不絶遺畜承𫝊非¶
所以懲不孝之義若聖教含容不加拏戮使父子罪不¶
相及惡止於其身宜投之四裔敕所在不聴匹配盤庚¶
無遺種新邑漢法五月食梟羮皆絶其𩔖也　南史劉¶
湛𫝊曰宋廬陵王義真居武帝憂使左右人買魚&KR0079;珍¶
饌於齋内别立厨帳㑹湛入因命臑酒炙車螯湛正色¶
曰公當今不宜有此設義真曰旦甚寒長史事同一家¶
望不為異酒至湛起曰既不能以禮自處又不能以禮¶
<pb:KR3k0055_WYG_277-14b>¶
處人　隋鄭譯𫝊曰譯與母别居為憲司所劾除名詔¶
曰譯嘉謀良䇿寂爾無聞鬻獄賣官沸騰盈耳若留之¶
於世在人為不道之臣戮之於朝入地為不孝之&KR0294;有¶
累幽顯無以置之今賜以孝經熟讀仍遣與母同居¶
文獻通考曰宋至和時以賈黯判流内銓益州判官桑¶
澤在蜀三年不知其父死後代還舉者甚多應格當遷¶
方投牒自陳人皆知其常䘮父莫肯為作文書澤知不¶
可乃發䘮制服以不得家問為觧澤既除䘮求磨勘黯¶
<pb:KR3k0055_WYG_277-15a>¶
謂澤三年不與其父通問亦有人子之愛於其親乎使¶
澤雖非匿䘮猶為不孝也言之於朝澤坐廢歸田里終¶
身不齒¶
　　不孝三¶
原大罪　凶徳(孝經五刑之屬三千而罪莫大於不/孝  左傳不度于善而皆在于凶徳)¶
疏節　大坊(禮記此孝子之疏節也為又以此坊民民/猶薄於孝而厚於慈大  之坊民猶踰之)¶
　三者不除　七人莫慰(考經居上而驕則亡為下而/亂則刑在醜而争則兵三者)¶
(不除雖日用三牲之養猶為不/孝也  詩有子七人莫慰母心)　大傷厥考　預殺我¶
<pb:KR3k0055_WYG_277-15b>¶
父(書詳不孝一王左傳楚欲誅令尹子南子南之子棄/疾為王御士  每見之必泣棄疾曰君三泣臣矣誰)¶
(之罪也王曰令尹之不勤子所知也國将討焉爾其居/乎對曰父戮子居安用之洩命重刑臣亦不為遂誅子)¶
(南既葬其徒曰行乎棄疾曰吾預殺吾父行将焉/入曰臣王乎曰棄父事讐吾不忍也遂縊而死)　愛¶
敬無則　斷殺不時(孝經不愛其親而愛他人者謂之/悖徳不敬其親而敬他人者謂之)¶
(悖禮以順則逆民無則焉非禮記/斷一樹殺一獸不以其時  孝也)　増孟軻與逰　曽¶
參所薄(孟子公都子曰匡章通國皆稱不孝焉夫子與/之逰又從而禮貌之敢問何也  史記吴起入)¶
(衛事曽子其母死起終不/歸曽子薄之而與起絶)　因乞追服　不如無書(東/坡)¶
(志林蔡延慶所生母亡不為服久矣聞李定不服所生/母為臺所彈因自感悔乞追服乃知&KR0521;匡蟬緌不獨成)¶
<pb:KR3k0055_WYG_277-16a>¶
(人之弟也母宣政雜録宋政和中禹城縣孝義村崔志/有女甚孝  卧病久冬忽思魚食而不可得其女曰聞)¶
(昔者王祥卧氷得魚想不難也兄弟皆曰盡/信書則不如無書汝女子何得妄論古今)　却金訓¶
稷　持劒求髙(山堂肆考田稷子相齊受下吏之金百/鎰遺其母母曰安所得此對曰受之於)¶
(下母責之曰為臣不忠是為子必不孝也不義之財非/吾有也不孝之子非吾子也稷大慚反其金而自歸罪)¶
(於宣王雅孝苑秦主姚興以古成詵為給事黄門侍郎/詵剛介  正以風教為已任京兆韋髙慕阮籍之為人)¶
(居母䘮彈琴飲酒詵聞之而泣/持劒求髙欲殺之髙懼而逃匿)　不還本姓　謂報無¶
親(澠水燕談録陶穀本姓唐後改姓陶歴仕累朝不復/還本姓士大夫譏之  説郛畫墁録臨潼縣前有俚)¶
(婦三子皆售諸過客二為正使一為郎官正使者一田/一劉郎官者縣人田升卿也田登第嫡父自陳升卿大)¶
<pb:KR3k0055_WYG_277-16b>¶
(怒聞公决杖元祐中升卿坐市易錢/不眀流配廣南人謂無親之報也)　悔而求還　恥¶
不肯仕(山堂肆考魏房景伯為清河太守有婦人列其/子不孝景伯白其母崔氏母曰民未知禮義何)¶
(足深責召其母與之對榻共食使其子侍立堂下觀景/伯供食未旬日悔過求還崔氏曰此雖面慚其心未化)¶
(且置之凡二十餘日其子叩頭流血母涕泣乞還然後/聴之  新唐書李渤傳渤父為殿中侍御史以不能養)¶
(母廢於世渤/恥之不肯仕)　不能葬父　難與事君(孝苑荆棺峽壁/隙有棺以荆為)¶
(之昔人有九子父死不能葬一女編荆為棺諺曰九子/不葬父一女打荆棺  又唐初有侍御史李鈞與弟鍔)¶
(官俱遂不肯歸母窮不自給曹王臯攝温州事行縣知/之歎曰入則孝出則弟有餘力則學文二子者可與事)¶
(君乎竟劾/之並錮死)　収輿不更作　反脣而相稽(稗史原穀有/祖年老父母)¶
<pb:KR3k0055_WYG_277-17a>¶
(厭憎欲棄之穀年十五諫不從作輿舁祖棄之於野穀/遂収輿歸父曰奈何収此凶具穀曰他日父母老不能)¶
(更作此具是以収之父感動乃載祖/歸養  漢賈誼𫝊治安䇿詳不孝二)¶
　　不孝四¶
増無以澡祓(新唐書祝欽眀𫝊欽眀於五經為該淹自/見坐不孝無以澡祓乃阿附韋氏圖再用)¶
　不諍於父(新唐書蘇源眀傳源眀諫疏/曰臣聞子不諍於父非孝也)　仕不歸省¶
(新唐書于公異傳公異不能事後母既仕不歸/省及陸贄當政乃奏其状詔賜孝&KR0052;罷歸田里)　今為¶
忠臣(孔氏雜説晋史潘京為州所辟謁見問䇿探得不/孝二字刺史戯曰辟士為不孝耶答曰今為忠臣)¶
(不得為/孝子)　子不甞藥(桂岩子玉杯篇子不/甞藥故加之弑父)　封還詔書¶
<pb:KR3k0055_WYG_277-17b>¶
(新唐書桞珪𫝊珪以藍田尉直𢎞文舘遷右拾遺/而給事中蕭倣鄭裔綽謂珪不能事父封還其詔)　□¶
灰洗腸(晋書石季龍傳季龍議立太子曰吾欲以□灰/三斛洗我腹腸故生凶子兒年二十餘便欲殺)¶
(父/)　在宫者無赦(檀弓邾婁定公曰寡人甞學斷斯獄/矣子弑父凡在宫者殺無赦殺其人)¶
(壊其室汚其/宫而豬焉)　迎妻不迎母(後漢朱浮𫝊浮與彭寵頗/有不平宻奏寵迎妻而不)¶
(迎/母)¶
　　不孝五¶
増詩唐韓愈孟東野失子詩曰䲭鴞啄母腦母死子始¶
蕃蝮蛇生子時坼裂腸與肝　宋范成大姑惡詩曰姑¶
<pb:KR3k0055_WYG_277-18a>¶
惡水禽以其聲得名世𫝊姑虐其婦婦死所化客有惡¶
之以為此必子婦之不孝者余為作反姑惡詩云姑惡¶
婦所云恐是婦偏詞姑言婦惡定有之婦言姑惡未可¶
知¶
増疏唐韋挺正風俗疏曰父母之恩昊天罔極創巨之¶
痛終身何已今衣冠士族辰日不哭謂為重䘮親賓来¶
弔輒不臨舉又閭里細人每有重䘮不即發問先造邑¶
社待營辦具乃始發哀至假車乗雇棺槨以榮送葬既¶
<pb:KR3k0055_WYG_277-18b>¶
葬鄰伍㑹集相與酣飲名曰出孝官私習熟不為條禁¶
所當嚴為懲革申眀禮憲者也¶
増論眀方孝孺論曰宋文帝敕榜表郭世通門為孝行¶
非可為法者也韓退之云不腰於市而已幸况復旌其¶
門哉¶
　　仁一¶
増釋名曰仁忍也性惡殺好善含忍之也　説文曰仁¶
人也　易曰仁以行之　又曰安土敦乎仁故能愛¶
<pb:KR3k0055_WYG_277-19a>¶
書曰克寛克仁　又曰雖有周親不如仁人　詩曰豈¶
弟君子民之父母　禮記曰中心&KR0579;怛愛人之仁也率¶
法而强之資仁者也　又曰講之以學而不合之以仁¶
猶耨而弗穫也　又曰天地温厚之氣始於東北而盛¶
於東南此天地之盛徳氣也此天地之仁氣也　又曰¶
温良者仁之本也敬慎者仁之地也寛裕者仁之作也¶
孫接者仁之能也禮節者仁之貌也言談者仁之文也¶
歌樂者仁之和也分散者仁之施也儒皆兼此而有之¶
<pb:KR3k0055_WYG_277-19b>¶
猶且不敢言仁也　春秋左𫝊先軫曰岀門如賓承事¶
如祭仁之則也　爾雅曰太平之人仁　尚書考靈曜¶
曰春行仁政順天之常　尚書大𫝊曰五誥可以觀仁¶
　前漢書公孫𢎞𫝊曰仁者愛也致利除害兼愛無私¶
謂之仁　匡衡𫝊曰好仁樂施則下不暴　鮑永𫝊張¶
湛曰仁者行之宗仁不遺舊行之髙者也　晉書天文¶
志嵗星曰東方春木於人五常仁也　汲冢周書周公¶
曰陂溝道路叢苴　墳不可樹穀者樹以材木春發枯¶
<pb:KR3k0055_WYG_277-20a>¶
槁夏發葉榮秋發實䔫冬發新蒸以匡窮困節其民力¶
相更為師因其土冝以為民資則生無乏用死無傅尸¶
(傅於/溝壑)此為仁徳　荘子曰世之仁人蒿目而憂世之患¶
　文子曰積恵重厚使萬世忻忻樂其性者仁也　管¶
子樞言篇曰彼欲利我利之人謂我仁　商子曰中世¶
上賢而恱仁　司馬子曰古者以仁為本　春秋繁露¶
曰何謂仁仁者惻怛愛人謹翕不爭好善敦倫無傷惡¶
之心無隱忌之志無嫉妒之氣無感愁之欲無險詖之¶
<pb:KR3k0055_WYG_277-20b>¶
事無辟違之行故其心舒其志平其氣和其欲節其事¶
易其行道故能平易和理而無争也如此者謂之仁¶
申鍳曰仁也者慈此者也　黌山子曰天灾流行開倉¶
庫以稟貸不亦仁乎　鹿門子曰民性多暴聖人導之¶
以仁　性理曰仁者天地生物之心而人得之以為心¶
義禮智信之理皆具於中而為心之全徳者也此雖人¶
心之所固有然學者茍無存養體驗之功則氣質物欲¶
有以蔽之而無以識其體之實有於已矣　眀王守仁¶
<pb:KR3k0055_WYG_277-21a>¶
曰志於道徳者功名不足以累其心志於功名者冨貴¶
不足以累其心但近世所謂道徳功名而已所謂功名¶
富貴而已仁人者正其誼不謀其利眀其道不計其功¶
一有謀計之心則雖正誼眀道亦功利耳¶
　　仁二¶
増韓詩外𫝊曰上法舜禹之制下則仲尼之義以務息¶
十子之説如是者仁人之事畢矣(十子謂范睢魏牟田/文荘周慎到田駢墨)¶
(翟辛鈃鄧/㭊施恵也)　東方朔非有先生論曰伯夷叔齊避周餓¶
<pb:KR3k0055_WYG_277-21b>¶
於首陽之下後世稱其仁　漢寇榮𫝊曰昔文王葬枯¶
骨公劉敦行葦世稱其仁　論衡定賢篇曰或問孔子¶
曰顔淵何人也曰仁人也丘弗如客曰賢於夫子而為¶
夫子服役何也孔子曰吾能仁且忍　家語孔子曰啟¶
蟄不殺方長不折髙柴之行　春秋左𫝊曰子産卒仲¶
尼聞之出涕曰古之遺愛也　隋書循吏傳曰古之善¶
牧民者養之以仁如父母之愛子如兄之愛弟聞其飢¶
寒為之哀聞其勞苦為之悲如子産之治鄭國子賤之¶
<pb:KR3k0055_WYG_277-22a>¶
宰單父賈琮之牧冀州文翁之化蜀郡皆因而利之恵¶
而不費故人愛而親之　周紀魏文侯使樂羊伐中山¶
克之以封其子撃文侯問於羣臣曰我何如主皆曰仁¶
君任座曰君得中山不以封弟而以封子何謂仁君次¶
問翟璜對曰仁君也文侯曰何以知之對曰君仁則臣¶
直向者任座之言直是以知之　漢董仲舒𫝊曰天子¶
以仲舒為江都相事易王易王常問仲舒曰粤王勾踐¶
與大夫泄庸種蠡謀伐吴遂㓕之孔子稱殷有三仁寡¶
<pb:KR3k0055_WYG_277-22b>¶
人亦以為越有三仁桓公决疑於管仲寡人决疑於君¶
仲舒對曰臣愚不足以奉大對聞昔者魯君問桞下恵¶
吾欲伐齊何如栁下恵曰不可歸而有憂色曰吾聞伐¶
國不問仁人此言何為至於吾哉徒見問耳且猶羞之¶
况設詐以伐吴乎越本無一仁夫仁人者正其誼不謀¶
其利眀其道不計其功　一統志曰後漢崔瑗為汲令¶
為政七年人歌之曰天降神眀君賜我慈仁父　癸辛¶
雜識曰虞延為細陽令每至嵗時伏臘輒休遣獄囚各¶
<pb:KR3k0055_WYG_277-23a>¶
使歸家並感其恩徳依期而至　吴孫權𫝊曰趙咨對¶
魏主曰獲于禁而不害是其仁也　人物志曰晉袁宏¶
由吏部郎出為東陽太守祖道冶亭謝安取一扇贈之¶
宏曰敬當奉揚仁風慰彼黎庶　南史何穎𫝊曰頴仕¶
齊為建安太守為政有恩人不忍欺每伏臘放囚還家¶
依期而至　南齊張岱𫝊曰岱以母年八十籍注未滿¶
便去官還養有司以岱違制欲糾舉宋孝武曰觀過可¶
以知仁不湏案也　隋辛公義𫝊曰公義除岷州刺史¶
<pb:KR3k0055_WYG_277-23b>¶
土俗畏病一人有疾即合家避之父子夫妻不相看養¶
由是病者多死公義令凡有疾病皆以牀轝来安置㕔¶
事或至數百人公義設一榻坐其間對之理事所得秩¶
俸盡供醫藥躬勸其飲食全活甚衆土風亦改　唐紀¶
曰太宗修治洛陽宫以備巡幸給事中張元素上書諫¶
以為洛陽未有巡幸之期而預修宫室非今日之急務¶
太宗即為之罷役魏徴聞之歎曰張公論事有回天之¶
力可謂仁人之言矣　唐徐有功𫝊曰有功為政仁不¶
<pb:KR3k0055_WYG_277-24a>¶
忍杖罰民服其恩更相約曰犯徐參軍杖者必斥之訖¶
代不辱一人或稱有功仁恕過漢于張　五代後梁紀¶
曰蜀以毛文錫判樞密院峽上有堰或勸蜀主乗夏秋¶
江漲决之以灌江陵文錫諫曰季昌不服其民何罪陛¶
下方以徳懐天下忍以隣國之民為魚鱉食乎　後漢¶
紀曰漢汝州防禦使劉審交卒汝州吏民詣闕上書以¶
審交有仁政乞留葬汝州得奉事其丘壠許之州人為¶
立祠嵗時祀之　宋曹彬𫝊曰彬進克潤州金陵受圍¶
<pb:KR3k0055_WYG_277-24b>¶
城垂克彬忽稱疾不視事諸将皆来問疾彬曰彬之疾¶
非藥石所能愈惟湏諸公誠心自誓克城之日不妄殺¶
一人則自愈矣　宋紀曰趙抃長厚清修為政善因俗¶
施教寛猛不同以恵利為本韓琦稱人中儀表已不及¶
也　遼耶律休格𫝊曰休格身更百戰未甞殺一無辜¶
　一統志曰金㳺完崞州人大定初嵗荒完日賑贍三¶
百餘口冬給窮民衣襖五百襲春秋以家財募人平治¶
道途二百五十里北至大和嶺南至忻口及其老也以¶
<pb:KR3k0055_WYG_277-25a>¶
仁愛之心勉勵子孫　元劉秉忠𫝊曰秉忠從世祖征¶
雲南每賛以天地之好生王者之神武不殺克城之日¶
不妄戮一人已未從伐宋復以雲南所言力賛於上所¶
至全活不可勝計　王克敬𫝊曰克敬為兩浙鹽運使¶
首減民食鹽五千引有逮犯私鹽者以一婦人至克敬¶
恕曰豈有逮婦人千百里外與吏卒雜處者汙教甚矣¶
自後毋得逮著為令　眀宋濓𫝊曰太祖徵濓至金陵¶
即以不嗜殺為勸因䝉知遇　陳遇𫝊曰太祖召遇見¶
<pb:KR3k0055_WYG_277-25b>¶
問保國安民大計遇以不嗜殺人薄歛任賢為對　汪¶
叡𫝊曰叡請春夏停决死罪體天地生物之仁從之¶
夏原吉𫝊曰原吉常夜閲爰書撫案而歎筆欲下輒止¶
者再妻問之曰此嵗終大辟奏也¶
　　仁三¶
原民懐　神福(書民罔常懐懐於有仁/  白帖神福仁而禍滛)　器重　數多¶
(禮記仁之為器重/又取數多者仁也)　放麑　贖馬(董仲舒春秋决獄君/獵得麑使大夫持以)¶
(歸大夫道見其母隨而鳴感而縱之君愠議罪未定君/病恐死欲托孤幼乃覺之曰大夫其仁乎遇麑以恩况)¶
<pb:KR3k0055_WYG_277-26a>¶
(人乎乃釋之以為子傅於議何如仲舒曰君子不麛不/卵大夫不諫使持歸非也然而中感母恩雖廢君命徙)¶
(之可也也韓詩外傳田子方出見老馬於道問御者曰/此何馬  曰故公家畜也罷而不為用故出放也田子)¶
(方曰少盡其力而老去其身/仁者不為也乃束帛而贖之)　増四乳　一心(尸子文/王四乳)¶
(是為至仁下楚荀卿論兵仁/人之兵上  一心三軍同力)　濟弱　除害(三國志王/朗傳朗上)¶
(育民省刑疏曰威罰以抑其强恩仁以/濟其弱  鬻子除天下之害謂之仁)　百行宗　天¶
下表(漢書仁者百行之宗也/禮記仁者天下之表)　君子不死　聖人大同¶
(王應麟漢制考&KR0642;俗仁仁者夀有君子不死/之國  關尹子聖人知我無我故同之以仁)　三軍挾¶
纊　元旦放鳩(左傳楚子伐蕭師人多寒王循三軍撫/而勉之三軍之士皆如挟纊  列子邯)¶
<pb:KR3k0055_WYG_277-26b>¶
(鄲人以正月之旦獻鳩於簡子簡子大恱/客問其故簡子曰元旦放鳩亦有恩也)　人之所慕¶
　徳無不容(文子仁者人之所慕也/  荘子徳無不容仁也)　不使之知　善¶
藏其用(元董文直𫝊文直好施而甚仁里閈或貧不自/立每陰濟其急不使之知恩所從来  文中子)¶
(仁哉樂毅/善藏其用)　敬人有道　送子以言(韓詩外𫝊仁者必/敬其人敬其人有)¶
(道之史記孔子世家孔子適周問禮見老子辭去老子/送  曰吾聞富貴者送人以財仁人者送人以言吾不)¶
(能富貴竊仁人/之號送子以言)　皆為救療　是以収養(北史李元忠/𫝊元忠以母)¶
(多患専心醫藥遂善方技性仁恕無貴賤皆為救療之/又張元𫝊村陌有狗子為人所棄即収養之曰有生)¶
(類莫不重其性命若見而不□/養無人心也是以収而養之)　欲立欲達　不服不¶
<pb:KR3k0055_WYG_277-27a>¶
馳(論語夫仁者已欲立而立人已欲達而達人童太平/御覧周公曰文王在鎬召太子發曰吾與汝  牛不)¶
(服童馬不馳/是謂大仁)　誠如卿語　久聞公名(一統志元世祖/方圖征雲南以)¶
(問徐世隆世隆勸以不嗜殺人世祖曰誠如卿言吾事/濟矣  又元陳思濟同知紹興路縂管有事承檄讞獄)¶
(桐廬有囚羸瘠将死縱遣還家候期来决囚拜請曰聞/公名久矣若不早决恐終不可保為閲其案而釋之)¶
　先人後已　處正居中(三國許靖𫝊靖字文休袁徽/與荀彧書曰許文休自流宕)¶
(以来與羣士相隨每有患急常先人後已與九族中外/同其饑寒其綱紀同𩔖仁恕惻怛皆有效事  荀恱申)¶
(鍳或問仁者夀何也曰仁者内不傷性外不傷物上不/違天下不違人處正居中形神以和故咎徴不至而嘉)¶
(祥集之夀/之術也)　憙不報殺　魋何取讐(漢趙憙𫝊憙從兄/為人所殺無子憙)¶
<pb:KR3k0055_WYG_277-27b>¶
(乃挟兵結客後遂往復仇而仇家皆疾病無相拒者熹/曰以疾報仇非仁者心且釋之而去  文選李康運命)¶
(論以仲尼之仁也/而取讐於桓魋)　不折不殺　同過同功(漢折像傳/像幼有仁)¶
(心不殺昆蟲不折萌芽然禮記與仁同功其/仁未可知也與仁同過  後其仁可知也)　順天之¶
常　與人能共(尚書考靈曜春行仁政順天之常者子/牙子天有時地有財能與人共之  仁)¶
(也/)　不在我愛　恒令人親(春秋繁露仁之法在愛人/不在我愛人不被其澤雖)¶
(厚自愛不予為仁/尸子仁則人親之)　近東多柔　於南為夏(程子論理/氣近東者)¶
(多仁而柔假禮記鄉飲酒義南方者夏/夏之為言  也養之長之假之仁也)　獸别東西¶
時兼春夏(程子論理氣麒麟東方仁獸騶虞/西方仁獸  樂記春作夏長仁也)　奚為修¶
<pb:KR3k0055_WYG_277-28a>¶
善　所以長恩(文選劉峻辨命論如使仁而無報奚為/修善立名乎  漢賈誼傳於禽獸見其)¶
(生不食其死聞其聲不食其&KR0079;/故逺庖厨所以長恩眀有仁也)　畜而不主　爲則争¶
先(尸子聖人畜仁而不主仁争禮記/子曰上好仁則下之為仁  先人)　不加修葺　多¶
所平反(宋史曹彬傳彬所居堂壼敝壊弟子請加修葺/彬曰時方寒牆壁瓦石之間百蟲所蟄吾不欲)¶
(傷害之也母漢書雋不疑傳不疑為京兆尹每行縣録/囚徒還其  輒問不疑有所平反活㡬何人不疑多有)¶
(所平反母喜笑為飲/食語言異於常時)　竅以度食　獄無繋囚(宋史曹/彬傳彬)¶
(入成都日有獲婦女者彬閉之一第竅以度食戒左右/曰是将進御當謹守衛洎事罷訪其親還之無者嫁之)¶
(欲一統志宋范百禄知開封府獄無繋囚僚吏/  以圄空聞百禄曰此至尊之仁非尹功也)　烏能¶
<pb:KR3k0055_WYG_277-28b>¶
反哺　獸有角端(譚子烏反哺仁也王毛詩義疏角/端有&KR0079;音中鍾吕  者至仁則出)¶
省刑以一言　斷獄僅四百(左傳仁人之言其利溥哉/晏子以一言而齊侯省刑)¶
(至漢書孝文即位刑罰大省/  於斷獄四百有刑錯之風)　中牟童子憐捕将雛¶
栁下士師憂聞伐國(東觀漢記魯恭為中牟令蝗不入/境河南尹遣郡&KR0122;肥親往驗坐樹)¶
(下雉過止恭側旁有小兒親曰何不捕之兒曰雉方/将雛可憐親曰童子有仁心  漢董仲舒傳詳仁二)¶
菜非不食心實含生　奕固可憎名偏近殺(梁書江泌/𫝊泌食菜)¶
(不食心以其有生意也仁文選韋曜博/夹論以劫殺為名則非  者之意也)　山何樂也嵸¶
乎天地之間　海可投乎慘矣死生之際(韓詩外𫝊問/者曰仁者何)¶
<pb:KR3k0055_WYG_277-29a>¶
(以樂於山也曰夫山者萬民之所瞻仰也草木生焉萬/物植焉飛鳥集焉走獸休焉四方益取與焉出雲道風)¶
(嵸乎天地之間天地以成國家以寜此仁者所以樂於/山也  宋史馬黙𫝊黙除知登州沙門島囚官給糧者)¶
(三百人溢數則投諸海黙曰人命至重既貸其生又從/而殺之不若當時死鄉里也奏請年深無過者移登州)¶
(自是全/活者多)　開倉賑穀苐五訪豈忍棄民　取簺捕魚乞¶
伏慧乃為出絹(一統志漢第五訪為張掖太守嵗飢開/廩賑給吏懼譴争欲上言訪曰若上湏)¶
(報是棄民也太守願以一身救百姓遂出穀賑人管北/史隋乞伏慧𫝊慧為荆州縂管又領潭桂二州總  三)¶
(十一州諸軍事其俗&KR0127;剽慧躬行樸素以矯之風俗大/洽曽見人以簺捕魚者出絹買而放之百姓美其仁號)¶
(其處曰西/河公簺)　憫持更於城吏無&KR0237;難以禦寒　笑食駿¶
<pb:KR3k0055_WYG_277-29b>¶
之野人不飲恐其傷性(晋劉𢎞傳𢎞為荆州刺史夜聞/城上持更者歎聲遂呼省之兵)¶
(年過六十羸痩無襦𢎞謫罰主者仍給以韋袍複帽焉/  吕氏春秋秦穆公東敗失左□自往求焉見野人殺)¶
(将食之公笑曰食駿馬&KR0079;而不飲/酒余恐其傷性也徧飲之而去)¶
　　仁四¶
増自衛(家語古之君/子以仁自衛)　推賢(韓詩外𫝊/推賢仁也)　愛由情出(韓/詩)¶
(外𫝊愛由情/出謂之仁)　亦不復釣(晋翟荘傳荘遵父湯之操不/交人物耕而後食語不及俗)¶
(惟以弋釣為事及長不復獵或問漁獵同是害生之事/先生止去其一何哉荘曰獵是我釣是物未能頓盡故)¶
(先節其甚者且夫貪餌釣豈我哉/時人以為知言晚節亦不復釣)　温潤以澤(管子夫/玉温潤)¶
<pb:KR3k0055_WYG_277-30a>¶
(以澤/仁也)　積恩之證(文子仁者積/恩之證也)　徳生萬物(譚子徳生/萬物之謂)¶
(仁/)　盡人之聖(邵子仁也者/盡人之聖也)　四瀆之精(援神契五嶽/之神聖四瀆)¶
(之精/仁)　得之者尊(禮記仁者義之本也/順之體也得之者尊)¶
　　仁五¶
増詩晉張華勵志詩曰仁道不遐徳輶如羽求焉斯至¶
衆鮮克舉　宋邵雍仁術詩曰在昔賢君子存心每欲¶
仁求端從有術及物豈無因惻隱来何自虛眀覺處真¶
擴充從此念福澤徧斯民入井倉皇際牽牛觳觫辰向¶
<pb:KR3k0055_WYG_277-30b>¶
来看楚越今日備吾身¶
増疏三國王朗育民省刑疏畧曰治獄者得其情則無¶
冤死之囚丁壮者得盡地力則無饑饉之民窮老者得¶
仰食倉廩則無餒餓之殍嫁娶以時則男女無怨曠之¶
恨胎養必全則育者無自傷之哀新生必復則孩者無¶
不育之累壮而後役則壮者無離家之思二毛不戎則¶
老者無頓伏之患醫藥以療其疾寛繇以樂其業威罰¶
以抑其强恩仁以濟其弱賑貸以贍其乏十年之後既¶
<pb:KR3k0055_WYG_277-31a>¶
笄者必盈巷二十年之後勝兵者必滿野矣¶
増書眀王守仁答王虎谷書略曰仁人心也心體本自¶
𢎞毅不𢎞者蔽之也不毅者累之也故燭理眀則私欲¶
自不能蔽累私欲不能蔽累則自無不𢎞毅矣𢎞非有¶
所擴而大之也毅非有所作而强之也盖本分之内不¶
加毫末焉學者不知窮理而惟擴而大之以為𢎞作而¶
强之以為毅是亦出於一時意氣之私其去仁道尚逺¶
也¶
<pb:KR3k0055_WYG_277-31b>¶
増銘宋朱子依仁齋銘曰舉之莫能勝行之莫能至雖¶
欲依之安得而依之為仁由已而由人乎哉雖欲違之¶
安得而違之¶
　　寛恕一¶
増易曰寛以居之　書曰寛而栗　又曰御衆以寛罰¶
弗及嗣賞延于世宥過無大刑故無小罪疑惟輕功疑¶
惟重與其殺不辜寜失不經　又曰代虐以寛兆民允¶
懐　又曰與人不求備　又曰無胥戕無胥虐　禮記¶
<pb:KR3k0055_WYG_277-32a>¶
曰寛而有辨　又曰君子不以其所能病人不以人之¶
所不能愧人　小學紺珠曰寛其罪戾赦其過失救其¶
災患賞其徳刑教其不及　匡衡𫝊曰寛仁和恵則衆¶
相愛　漢卓茂𫝊論曰夫厚性寛中近於仁犯而不校¶
鄰於恕率斯道也怨悔曷其至乎　世説衛洗馬曰人¶
有不及可以情恕非意相干可以理遣¶
　　寛恕二¶
増宋史吕蒙正曰水至清則無魚人至察則無徒曹參¶
<pb:KR3k0055_WYG_277-32b>¶
不擾獄市者以其能兼容善惡也　薛宣𫝊曰宣為令¶
賞罰眀用法平而必行所居皆有條教可紀多仁恕愛¶
利(愛人而/安利也)及為左馮翊當日至休吏(冬夏至之日不/省官事故休吏)賊¶
曹&KR0122;張扶獨不肯休坐曹治事宣出教曰日至吏以令¶
休所由来久曹雖有公職事亦望私恩意&KR0122;冝從衆歸¶
對妻子設酒肴請隣里一笑相樂斯亦可矣　朱邑𫝊¶
曰邑少時為舒桐鄉嗇夫廉平不苛以愛利為行(仁愛/於人)¶
(而安/利也)未甞笞辱一人存問耆老孤寡遇之有恩所部吏¶
<pb:KR3k0055_WYG_277-33a>¶
民愛敬焉　杜延年𫝊曰霍光持刑罰嚴延年輔之以¶
寛　漢書王訢𫝊曰繡衣御史暴勝之過被陽欲斬被¶
陽令王訢訢已觧衣伏質仰言曰使君専殺生之柄威¶
震郡國今復斬一訢不足以眀威不如時有所寛以眀¶
恩貸令盡死力勝之壮其言貰不誅　丙吉𫝊曰吉居¶
相位尚寛大&KR0122;史有罪𧷢不稱職輒與長休告終無所¶
案驗客或謂吉曰君侯為漢相姦吏成其私然無所懲¶
艾吉曰夫以三公之府有案吏之名吾竊陋焉公府不¶
<pb:KR3k0055_WYG_277-33b>¶
案吏自吉始　黄霸𫝊曰霍光秉政遵武帝法度以刑¶
罰痛懲羣下由是俗吏尚嚴酷以為能而霸獨用寛和¶
　卓茂傳曰茂為密令人常有言部亭長受其米&KR0079;遺¶
者茂避人問之曰亭長為從汝求乎為汝有事囑之而¶
受乎将平居自以恩意遺之乎曰往遺之耳茂曰遺之¶
而受何故言耶　郭躬𫝊曰躬家世掌法務在寛平及¶
典理官决獄斷刑多依矜恕乃條諸重文可從輕者四¶
十一事奏之皆施行著於令　陳寵𫝊曰永元六年寵¶
<pb:KR3k0055_WYG_277-34a>¶
代郭躬為廷尉性仁矜及為理官數議疑獄常親自為¶
奏每附輕典務從寛恕帝輒從之濟活者甚衆其深文¶
刻弊於此少衰　班超傳曰章帝時班超在西域衛侯¶
李邑上書陳西域之功不可成又盛毁超帝知超忠乃¶
切責邑令邑詣超受節度超即遣邑将烏孫侍子還京¶
師徐幹謂超曰邑前毁君欲敗西域今何不縁詔書留¶
之遣他吏送侍子乎超曰以邑毁超故今遣之内省不¶
疚何恤人言　三國蒋琬𫝊曰琬在大司馬府東&KR0122;曹¶
<pb:KR3k0055_WYG_277-34b>¶
楊戱素性簡略琬與言論時不應答或搆戯於琬曰公¶
與戯語而不見應慢上不亦甚乎琬曰人心不同各如¶
其面面從後言古人所戒戯欲贊我耶則非其本心欲¶
反吾言則顯吾之非是以黙然是我之快也　王朗傳¶
曰朗遷少府奉常大理務在寛恕罪疑從輕　髙柔𫝊¶
曰先公孫淵未反兄晃數陳其變及淵謀逆帝不忍市¶
斬欲就獄殺之柔上疏曰書稱用罪罰厥死用徳彰厥¶
善此王制之眀典也竊惟晃數自歸陳淵禍萌雖為凶¶
<pb:KR3k0055_WYG_277-35a>¶
族原心可恕夫仲尼寛司馬牛之憂祁奚眀叔向之過¶
在昔之美議也臣以為晃信有言宜貸其罪晉光逸¶
𫝊曰逸初為博昌小吏縣令使逸送客冒寒舉體凍濕¶
還遇令不在逸觧衣炙之入令被中卧令還大怒将加¶
嚴罰逸曰家貧衣單沾濕無可代若不暫温則必凍死¶
奈何惜一被而殺一人乎君子仁愛必不爾也故寝而¶
不疑令竒而釋之　王承𫝊曰承為東海太守政尚清¶
浄不為細察小吏有盗池中魚者綱紀推之承曰文王¶
<pb:KR3k0055_WYG_277-35b>¶
之囿與衆共之池魚復何足惜耶　北史房景伯𫝊曰¶
景伯除清河太守郡人劉簡武甞失禮於景伯聞其臨¶
郡合家逃亡景伯督屬縣追之而署其子為西曹&KR0122;令¶
喻山賊賊以景伯不念舊惡一時俱下　蕭撝𫝊曰撝¶
為上州刺史甞至元日獄中囚繋悉放歸家聴三日然¶
後赴獄主者争之撝曰昔王長虞延見稱前史吾雖寡¶
徳竊懐景行以之獲罪彌所甘心諸囚荷恩並依期而¶
至　宋如周𫝊曰甞有人訴事於如周謂為經作如州¶
<pb:KR3k0055_WYG_277-36a>¶
官也乃曰某有屈滯故来訴如州官如周曰爾何小人¶
敢犯我名其人慚謝曰祗言如周官作如州不知如州¶
官名如周早知如州官名如周則不敢喚如周官作如¶
州如周乃笑曰令卿自責見侮反深衆咸服其寛雅¶
稗史彚編曰唐裴度在中書左右忽白以失印聞者莫¶
不變色度即命張筵舉樂人不曉其故夜半宴酣左右¶
復白印存度不答極歡而罷或問其故度曰此徒出於¶
胥吏軰盗印書劵耳緩之則存急則投諸水火不復更¶
<pb:KR3k0055_WYG_277-36b>¶
得之矣時人服其宏量　唐書崔羣𫝊曰李師道既誅¶
師古等妻子没入掖廷帝疑以問羣羣請釋之并還其¶
奴婢貲産鹽鐡院官權長孺坐罪抵死其母髦丐子以¶
養帝欲赦之以問宰相羣曰陛下幸憐其老宜即遣使¶
諭㫖若湏出勅則無及矣於是免死羣凡啟奏平恕如¶
此　崔仁師𫝊曰仁師為殿中侍御史時青州有男子¶
謀逆有司捕支黨累繋填獄詔仁師按覆始至悉去囚¶
械為具食湯瀋以情訊之坐止魁惡十餘人他悉原縱¶
<pb:KR3k0055_WYG_277-37a>¶
大理寺少卿孫伏伽謂曰原雪者衆誰肯讓死决囚而¶
事變奈何仁師曰治獄主仁恕豈有知枉不申為身謀¶
哉及敕使覆訊諸囚咸叩頭曰崔公仁恕必無枉者舉¶
無異詞　劉肅大唐新語曰盧承慶為吏部尚書總章¶
初校内外官考有一官督運遭風失米承慶為之考曰¶
監運損糧考中下其人容止自若承慶重其雅量改注¶
曰非力所及考中中既無喜容亦無愧辭又改曰寵辱¶
不驚考中上衆推承慶之宏恕　宋王溥𫝊曰李守貞¶
<pb:KR3k0055_WYG_277-37b>¶
據河中周祖将兵討之辟漙為從事河中平得賊中文¶
書多朝貴及藩鎮相交結語周祖籍其名将按之&KR0270;曰¶
魑魅之形伺夜而出日月既照氛沴自消願一切焚之¶
以安反側周祖從之　王超𫝊曰超與髙瓊同典禁旅¶
甞休暇他適過營壘軍校不時将迎瓊命加罰超以非¶
公行不當加罪人稱其恕　山堂肆考曰宋富彦國少¶
時甞有詬之者公聞如不聞或以告公曰恐指他人曰¶
眀呼公名公曰天下固有同姓名者竟置不問　宋冦¶
<pb:KR3k0055_WYG_277-38a>¶
凖𫝊曰凖為丁謂䜛貶未㡬謂亦南竄道雷州遣人以¶
蒸羊迎境上聞家僮有欲報讐者乃杜門縱博毋得出¶
伺謂行逺乃罷　左編曰文彦博甞宴鈐轄&KR0492;舍夜久¶
不罷從卒輒折馬庌為薪不可遏軍校白之座客股栗¶
彦博曰天實寒可折與之神色自若　又曰韓琦在大¶
名日有人獻玉盞二隻表裡無纎瑕可指亦絶寳也每¶
開宴召客特設一卓覆以錦衣置盞其上一日酌酒勸¶
座客俄為一吏誤觸倒玉盞俱碎坐客皆愕然琦神色¶
<pb:KR3k0055_WYG_277-38b>¶
不動顧吏曰汝誤也非故也何罪之有　宋范純仁𫝊¶
曰純仁甞曰吾生平所學得之忠恕二字事君立朝接¶
待寮友親睦宗族未甞湏&KR0119;離此也　稗史彚編曰范¶
蜀公自許下過洛與留守文潞公司馬温公飯富鄭公¶
第㑹有四玉杯遺温公以為夀官奴偶碎其一潞公命¶
申報蜀公曰君實當判之温公書曰玉爵難揮典禮雖¶
聞於往記彩雲易散過差可恕於斯人大笑釋之　墨¶
荘漫録曰歐陽文忠公為政仁恕多活人命曰此吾先¶
<pb:KR3k0055_WYG_277-39a>¶
公之志也甞曰漢法惟殺人者死後世死刑多矣故凡¶
於死罪非已殺人者多活之　性理河間劉氏曰眀道¶
先生徳性充完粹和之氣盎於面背樂易多恕終日怡¶
恱未甞見其忿厲之容　又武夷胡氏曰龜山天資怡¶
曠濟以學問充飬有道徳器早成積於中者純粹而閎¶
深見於外者簡易而平淡閒居和樂色笑可親臨事裁¶
處不動聲氣與之逰者雖羣居終日㗳然不語飲人以¶
和而鄙薄之態自不形也　宋史浩𫝊曰浩喜薦人才¶
<pb:KR3k0055_WYG_277-39b>¶
甞擬陳之茂進職與郡上知之茂甞毁浩曰卿豈以徳¶
報怨耶浩曰臣不知有怨若以為怨而以徳報之是有¶
心也莫濟詆浩尤甚浩薦濟掌内制上曰濟非議卿者¶
乎對曰臣不敢以私害公　遼耶律阿穆爾𫝊曰統和¶
初皇太后稱制時叛逆之家兄弟不知情者亦連坐阿¶
穆爾諫曰夫兄弟雖曰同胞賦性各異一行逆謀雖不¶
與知輒坐以法是刑及無罪也自今雖同居兄弟不知¶
情者免坐太后嘉納著為令　金世紀曰景祖為人寛¶
<pb:KR3k0055_WYG_277-40a>¶
恕能容物生平不見喜愠推財與人分衣觧食無所吝¶
惜人或忤之亦不念　牛徳昌𫝊曰徳昌遷萬泉令屬¶
蒲陜荐饑羣盗充斥城門晝閉徳昌到官即日開城門¶
縱百姓出入榜曰民苦饑寒剽掠鄉聚以偷旦夕甚可¶
憐也能自新者一不問盗皆感激觧散　元謝讓𫝊曰¶
讓為刑部尚書刑部有按讓未署字而誤用印吏懼遂¶
私效讓署事覺度無損於事且憐吏以罪廢遂視之曰¶
吾署也　輟耕録曰建徳路達嚕噶齊古圖勒丹守贑¶
<pb:KR3k0055_WYG_277-40b>¶
州路時有故吏丘往臨江貼補介其尺牘見總管茂巴¶
爾遂即日録用就遣持俸鈔五十錠餽之丘竟匿其鈔¶
後得古圖勒丹書而謝不及此疑焉因問之知為丘匿¶
古圖勒丹即具書請失謝之罪丘聞惶赧令子奉鈔還¶
之終不受且為隱其惡未甞與人言　眀陶安傳曰安¶
知黄州賦稅從寛不以軍用缺乏而苛取於民不以兵¶
數不足而强逼乎民百姓恱治　眀紀曰成祖時禮部¶
尚書呂震言於皇太子曰殿下前在南京數遣中使進¶
<pb:KR3k0055_WYG_277-41a>¶
　案牘每以殿下過失上聞上指其妄言今宜疎此人皇¶
　太子曰過失吾豈能無今至尊既不信之我又與人計¶
　較耶　眀蹇義𫝊曰永樂十九年三殿灾特敕廷臣二¶
　十六人巡行天下義及給事中馬俊分巡應天諸府問¶
　軍民疾苦黜陟文武長吏義以國家多事盡法䋲吏人¶
　将不勝斥太甚者數人餘多寛假　周忱𫝊曰忱以大¶
　學士楊榮薦巡撫江南先是用大理卿胡槩為巡撫用¶
　法嚴忱一切治以簡易凡告訐輒不省或面訐忱公不¶
<pb:KR3k0055_WYG_277-41b>¶
　及胡卿忱笑曰胡卿敕旨在袪除民害朝廷命我但云¶
　撫安軍民委寄正不同耳　眀紀編年曰夏原吉甞有¶
　從𨽻汚所服金織賜衣懼欲逃吉曰汚可浣何懼為又¶
　在部吏捧精微文書押之因風墨汚吏懼袒&KR0079;以俟吉¶
　曰汝何與焉眀日袖至上前自咎不謹被汚上命易之¶
　¶
　¶
御定淵鑑𩔖函卷二百七十二¶
