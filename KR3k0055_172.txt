# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.042115
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR3k0055_WYG_172-1a>¶
　欽定四庫全書¶
御定淵鑑𩔖函卷一百六十七¶
　　禮儀部十四(方丘/)　(社稷/)¶
　　　方丘一¶
　原通典曰王者父天母地故庖犧氏俯而觀法焉顓頊¶
　乃命火正黎司地以屬人(火當為北北隂位正長也司/主也屬會也所以會聚羣神)¶
　(使各/有序)夏以五月祭地祇殷以六月祭周制大司樂云夏¶
　日至禮地祇于澤中之方丘(地祇主崑崙也必於澤/中者所謂因下以事地)其¶
<pb:KR3k0055_WYG_172-1b>¶
　丘在國之北(就隂/位)禮神之玉以黄琮(琮八方/象地)牲用黄犢¶
　幣用黄繒王及尸同服大裘(祭地之服無文崔靈恩賈/公彦孔頴達皆云與祭天)¶
　(同今按郊特牲器用陶匏以象天地之性是同器也王/制天地之牛角繭栗是同牲也又鉤命決地配以后稷)¶
　(又配祭同也此𩔖頗多凡覆載功/齊煦嫗徳一尚質之義安有二哉)配以后稷(鉤命決釋/孝經郊祀)¶
　(后稷以配天地祭天南郊就陽位祭地北/郊就隂位后稷為天地主文王為五帝宗)夏日至于澤¶
　中之方丘奏樂八變則地祇皆出可得而禮矣(先奏樂/以致其)¶
　(神禮之以玉乃後合樂而祭焉凡祭天/地宗廟之樂無商者尚柔商堅剛也)其神州地祇謂¶
　王者所卜居吉土五千里之内地名也(先儒引禹受地/統書崑崙東南)¶
<pb:KR3k0055_WYG_172-2a>¶
(地方五千里名曰神州是也按皇地祇鄭康成以為崑/崙即是土地髙著之稱既舉最髙為稱是知四和之地)¶
(皆及之至于神州但方五千/里而已故不云丘而言郊也)玉用兩珪五寸有邸(僢而/同邸)¶
(也所謂祠北/郊神州之神)牲用黝犢(地官牧人隂祀用黝/牲注謂祭地北郊)幣用黒繒¶
(幣色無文按崑崙牲幣/用黑色則神不宜異也)其壇于北郊築土為壇名曰太¶
折(祭法瘞埋于太折祭地/也注折炤晰昭明之名)配以后稷備五齊(若神州則/醴齊而下)¶
(四/齊)七獻(本擬大恰九獻以/外神無祼故七獻)王及尸服齋戒乘路酒尊薦¶
葅醢之器藉神席稾秸蒲越及雞人呼晨司樂宿懸掌¶
次設次大宗伯攝亞獻並如圓丘其日王服大裘立于¶
<pb:KR3k0055_WYG_172-2b>¶
方丘東南西面乃奏函鐘為宫以下之樂以致其神訖¶
王又親牽牲取血并玉瘞之以求神謂之二始(天地之/祭唯圓)¶
(丘方丘備此二始謂圓丘之先奏圜鐘為宮之樂次燎/牲及玉幣也方丘則先奏函鐘為宫之樂次則燎埋血)¶
(及玉幣二者在正/祭之前故云二始)尸前既置玉幣等訖次則王以匏片¶
為爵酌泛齊以獻尸謂之朝踐次大宗伯亦以匏爵酌¶
醴齊攝王后之獻凡二獻也次薦熟于神座前畢王更¶
酌盎齊以獻尸大宗伯以醍齊亞之所謂饋食之獻凡¶
四獻也尸食訖王更酌朝踐之泛齊以酳尸所謂朝獻¶
<pb:KR3k0055_WYG_172-3a>¶
大宗伯酌饋食之醍齊以亞之所謂再獻凡六獻也次¶
諸臣為賔酌沈齊以獻尸凡七也王毎獻酒皆作樂一¶
終　漢髙定天下後詔御史置祠祀官女巫其梁巫主¶
祠天地武帝即位曰朕親郊而后土無配則禮不荅也¶
於是東幸汾隂汾隂男子公孫滂洋等見汾旁有光如¶
絳遂立后土祠于汾隂脽上澤中為五壇壇一黄犢以¶
髙帝配牢具已祠盡瘞而從祠者衣尚黄始用樂舞帝¶
親望拜如上帝禮(從寛舒/等議)至宣帝脩武帝故事間嵗正¶
<pb:KR3k0055_WYG_172-3b>¶
月一幸河東祠后土成帝建始初徙河東后土於長安¶
北郊(時丞相匡衡奏言祭地于北郊即隂之象也故天/之于天子也因其所都而各饗焉今祀后土反東)¶
(之少陽宜/徙之長安)元始五年王莽奏復南北郊如故莽又請正¶
月上辛若丁天子親合祀天地于南郊以髙帝髙后配¶
日冬至使有司奉祠南郊髙帝配日夏至使有司奉祭¶
北郊以髙后配奏可後漢光武中元二年營北郊祀地¶
祇在雒陽城北四里遷吕太后于園上薄太后尊號曰¶
髙后以配地祇正月辛未别祀地祇位南面西上髙皇¶
<pb:KR3k0055_WYG_172-4a>¶
后配西面北上皆在壇上地理羣神從食皆在壇下明¶
帝永平二年正月上丁祀南郊畢次北郊昭烈即位營¶
北郊于成都　魏明帝景初元年詔祀方丘所祭曰皇¶
后以舜妃伊耆氏配北郊所祭以武宣皇后配(時髙堂/隆上表)¶
(古來娥英姜姒盛徳之妃未有配食于郊者也漢文初/祭地祇于渭陽以髙帝配孝武立后土于汾隂亦以髙)¶
(帝配王莽引周禮享先妣為配北郊夏至以髙后配地/自此始也臣謂宜依古典以武皇配天地也魚豢議曰)¶
(宜以宣/后配地)　晉武帝受禪後泰始二年定郊祀地郊先后¶
配是年并圓方二丘于南北郊更修壇兆其二至之祀¶
<pb:KR3k0055_WYG_172-4b>¶
合於二郊(時從有司議古/者郊丘不異)十一月庚寅帝親祠於南郊¶
自後方澤不别立東晉元帝太興二年北郊未立地祇¶
共在天郊明帝太寧三年七月始詔立北郊成帝咸和¶
八年于覆舟山南立地郊以宣穆張皇后配五岳四望¶
四海四瀆五湖諸山江等凡四十四神及諸小山從祀¶
(此依魏氏故/事非晉舊也)康帝建元元年正月辛巳祀北郊帝皆親¶
奉牲用元(時将北郊太常顧和表後漢光武正月辛未/始建北郊此則與南郊同月于是從和議郊)¶
(廟牲幣璧玉之色雖有成文秦代多以駵駒/漢則但云犢未辨其色江左南北同用元牲)　宋武帝¶
<pb:KR3k0055_WYG_172-5a>¶
永初二年親南北郊孝武帝大明三年移北郊于鍾山¶
北原道西與南郊相對後還舊處(初晉始置于覆舟山/南至此移之廢帝以)¶
(舊地吉/祥復之)　齊髙帝受禪建元二年正月次辛祀北郊犧¶
牲之色因舊不改(從王/儉議)而無配武帝永明五年議郊祀¶
用正月次辛瘞后土車服之議率遵漢制出以法駕衮¶
冕(用次辛之/義詳郊天)　梁武帝制北郊為壇于國北常與南郊¶
間嵗正月上辛祀后土于壇上以徳后配禮以黄琮五¶
官先農五岳及國内山川皆從祀地攢題曰后地座用¶
<pb:KR3k0055_WYG_172-5b>¶
上和香(以地于人親/宜加雜馥)省除四望座(博士明山賔議北郊/有岳鎮海瀆之座而)¶
(又有四望座疑為/重遂省四望座也)松江浙江五湖鍾山白石山並留之¶
如故帝行一獻之禮　陳武帝受禪亦以間嵗正月上¶
辛用特牛一祀于北郊以皇妣昭后配及文帝天嘉中¶
改以徳皇帝配宣帝即位以郊壇卑下更増廣之　後¶
魏道武即帝位二年癸亥瘞地于北郊以神元竇皇后¶
配壇兆制同南郊其後夏至祭地于方澤用牲幣之屬¶
與二郊同　北齊制三年一祭以夏日至禘崑崙皇地¶
<pb:KR3k0055_WYG_172-6a>¶
祇于方澤以武徳皇后配為壇在國北郊禮以黄琮束¶
帛神州社稷天下山水並從祀用牲十二犧同圓丘¶
後周祭后土地祇于國北郊六里為壇以神農配牲以¶
其方之色神州壇在其右以獻侯莫那配焉(莫那則周/文帝之逺)¶
(祖自隂山南/徙始居遼西)　隋因周制夏日至祭皇地祇于宫城北¶
郊十四里為方壇以太祖武元配神州迎州冀州戎州¶
拾州柱州營州咸州揚州其九州山川林澤丘陵墳衍¶
原隰皆從祀(地祇及配帝在壇上神州九州神座於壇/第二等八陛之間神州東南方迎州南方)¶
<pb:KR3k0055_WYG_172-6b>¶
(冀州戎州西南方拾州西方柱州西北方營州北方咸/州東北方揚州東方九州山海以下各依方面八陛之)¶
(間惟冀州山林川澤丘/陵墳衍于壇之南少西)孟冬祭神州于北郊亦以太祖¶
武元配煬帝大業元年孟冬祀神州改以髙祖文帝配¶
　唐制夏日至祭皇地祇于宫城之北郊十四里為方¶
丘壇因隋制以景帝配神州五方岳鎮海瀆山川林澤¶
丘陵墳衍原隰皆從祀孟冬祭神州于北郊景帝配貞¶
觀中奉髙祖配地郊永徽中廢神州之祀乾封初又詔¶
依舊祀神州(皇地祇壇依舊/于渭水北置)二年詔以髙祖太武皇帝¶
<pb:KR3k0055_WYG_172-7a>¶
崇配方丘等祀太極元年正月初将有事于南郊有司¶
議惟祭昊天上帝續議請設皇地祇位開元二十一年¶
夏日至祀皇地祇于方丘以髙祖配立冬祭神州于北¶
郊以太宗配其議備開元禮　増唐書曰武徳中冬至¶
及孟夏祭皇地祇于方丘　玉海曰唐髙宗已封禪復¶
詔以正月祭北郊博士蕭子儒等共白北郊月不經見¶
漢光武五月建北郊咸和中議北郊以正月武徳以來¶
用十月請循武徳詔書明年詔方丘神州宜奉髙祖太¶
<pb:KR3k0055_WYG_172-7b>¶
宗配　文獻通考曰開元十二年祠后土于汾隂脽上¶
　山堂肆考曰唐永泰二年杜鴻漸奏夏至祀皇地祇¶
請以太祖景皇帝配享　通考曰宋初因唐制夏至祭¶
皇地祇于方丘孟冬祭神州于北郊天子親祭天于南¶
郊則并設皇地祇位以四祖迭配　真宗景徳四年正¶
月遣工部尚書王化基詣汾隂后土祠致祭用太祖禮¶
　大中祥符三年九月經度制置使詣脽上築壇如方¶
丘之制　四年正月丁酉備鑾駕出京師二月丙辰至¶
<pb:KR3k0055_WYG_172-8a>¶
奉祇宫戊午致齋召近臣登延慶亭南望仙掌北瞰龍¶
門自宫至脽丘列植嘉𣗳六師環宿行闕旌旂㡩幕照¶
耀郊次眺覽乆之己未遣入内都知鄧永遷詣祠上衣¶
服供具庚申羣臣宿祠所辛酉具法駕詣脽壇夾路設¶
燎火其光如晝盤道紆屈周以黄麾仗至壇次服衮冕¶
登壇祀后土地祇備三獻奉天書于神座之左以太祖¶
太宗並配悉如封禪之禮　神宗元豐元年樞宻院直¶
學士陳襄上言合祀天地于圜丘為非禮請依古禮祭¶
<pb:KR3k0055_WYG_172-8b>¶
地于方澤詔禮院集議至六年尚書禮部言太常寺脩¶
定郊祀之嵗夏至皇帝親祭皇地祇于北郊方丘及上¶
公攝事儀詔親祀北郊盡如南郊儀其上公攝事惟改¶
樂舞不及備官其俎豆樂架圭幣之數史官奉祝册並¶
如親祀陳薦言議者謂方丘之祀盛夏不躬行宜𨕖冢¶
宰攝事亦恐未必合古遂詔親祀北郊並依南郊儀如¶
不親祀上公攝事　哲宗元祐五年詔儒臣明正祀典¶
中書舍人孔武仲請以孟冬純隂之月詣北郊親祠如¶
<pb:KR3k0055_WYG_172-9a>¶
神州地祇之祭杜純議請南郊之嵗設望祠位于苑中¶
置權火夏至命上公攝事毎獻舉權火　七年帝初郊¶
合祭地祇于圜丘　元符二年禮部員外郎陳暘奏神¶
宗皇帝嘗詔禮官討論北郊祀典位崑崙于方丘第一¶
成之西北位神州于第一成之東南而其上設地祇位¶
焉崑崙神州之説雖出不經然古人有其舉之莫敢廢¶
也特降于從享之列耳欲望明推神考詔㫖列崑崙神¶
州于從享之位　徽宗政和三年詔自今毎遇冬大禮¶
<pb:KR3k0055_WYG_172-9b>¶
後一嵗夏至祭地于方澤其儀物儀衛應奉行事悉從¶
簡省　四年夏至日帝始親祭地于方澤以太祖皇帝¶
配禮成帝親製二表遣觀文殿學士鄧洵武告于永泰¶
陵詔以其日為景貺節　髙宗紹興元年禮部太常寺¶
討論夏至日致祭皇地祇以太祖皇帝配立冬祭神州¶
地祇以太宗皇帝配于天慶觀望祭　二年禮官言國¶
朝祀皇地祇設位于壇之北方南向政和四年禮局議¶
設于南方北向令北面望祭北向為難且于經無據請¶
<pb:KR3k0055_WYG_172-10a>¶
仍南向從之　續文獻通考曰元世祖時每嵗遣使代¶
祀后土至元五年嘗建后土于太寧宫十二年又立后¶
土祠于平陽之監湯　文宗至順二年遣秘書少監王¶
珪代祀后土　明太祖建方丘于鍾山之隂分祀后土¶
二年夏至祭皇地祇于方丘十年上以分祀天地有所¶
未安遂定議合祀即圜丘之舊址為壇而以屋覆之名¶
曰大祀殿十一年大祀殿成十二年正月合祀天地于¶
大祀殿　世宗嘉靖初年定祀方澤儀注九年從夏言¶
<pb:KR3k0055_WYG_172-10b>¶
䟽兆方丘于北郊以祀地祭用夏至以五嶽五鎮四海¶
四瀆陵寝諸山從祀奉太祖配　嘉靖九年建方澤于¶
安定門外毎至夏至祀地(張居/正集)¶
　　方丘二¶
原爾雅祭地曰瘞埋　廣雅方澤大圻祭地　大宗伯¶
以玉作六器禮天地四方以蒼璧禮天以黄琮禮地¶
大司樂乃奏太蔟歌應鐘舞咸池以祭地祇于北郊¶
典瑞兩圭有邸以祀地旅四望(鄭注兩圭者以/象地數二也)　増周¶
<pb:KR3k0055_WYG_172-11a>¶
官大司樂靈鼓靈鼗孤竹之管空桑之琴瑟咸池之舞¶
夏日至于澤中之方丘奏之　禮記外傳曰夏日至祀¶
皇地祇于方澤配以后土(地祇方丘也謂祭崑崙山之/神也地之正祭嵗有二此一)¶
(祭/也)立冬之日祭神州地祇于北郊配以后稷(此周/制也)　原¶
漢書曰武帝元封四年帝幸河東春三月祠后土詔曰¶
朕躬祭后土地祇見光集于靈壇一夜三燭(師古曰燭/謂照也)¶
　又云元封六年三月行幸河東祠后土詔曰朕禮首¶
山昆田出珍物化為黄金祭后土神光三燭其赦汾隂¶
<pb:KR3k0055_WYG_172-11b>¶
殊死以下賜天下貧民布人一匹　漢舊儀曰漢法三¶
嵗一祭地于河東汾隂后土宫以夏至日祭地地神出¶
　又曰祭地河東汾隂后土宫宫曲入河古之祭地澤¶
中方丘也禮儀如祭天　増漢郊祀志曰瘞地于北郊¶
即隂之象也　後漢祭祀志曰立冬之日迎冬于北郊¶
祭元㝠車旗服餙皆黒注北郊去邑六里因水數也¶
文獻通考曰祭地于北郊而澤之方丘者北郊之丘也¶
丘方而下所以象地此所謂為下必因川澤也　陳襄¶
<pb:KR3k0055_WYG_172-12a>¶
南北郊議以函鐘為宫夏日至于澤中之方丘奏之八¶
變以祭地祇　八編𩔖纂曰配地之神周禮無文鄭元¶
以孝經緯云后稷為天地主則后稷配天南郊亦當配¶
地北郊矣其説無據至漢平帝用王莽之説以吕太后¶
配光武時改薄太后為髙皇后以配後魏道武以神元¶
竇后配則愈不經矣隋始改用太祖武元皇帝配唐髙¶
祖時以景皇帝配貞觀中以髙祖配宋初以四祖迭配¶
皇地祇太宗時以宣祖太祖更配其後惟以太祖配明¶
<pb:KR3k0055_WYG_172-12b>¶
洪武三年五月親祀北郊奉仁祖淳皇帝配　三代祭¶
地之禮見于經傳者夏以五月商以六月周人以夏至¶
日禮之于澤中方丘曰地祇曰后土曰社皆祭地也自¶
鄭康成惑于緯書而謂夏至於方丘之上祭崑崙之祇¶
十月於泰折之壇祭神州之祇拆一事為二事後世宗¶
之自漢武用祠官寬舒議立后土祠于汾隂脽上禮如¶
祀天而後世又宗之于北郊之外仍祠后土元始間王¶
莽奏罷甘泉泰畤復長安南北郊以正月上辛若丁天¶
<pb:KR3k0055_WYG_172-13a>¶
子親合祀天地于南郊而後世又因之皆非禮經之正¶
義由漢歴唐親祀北郊者惟魏文帝之太和周武帝之¶
建徳隋髙祖之開皇唐元宗之開元四祭而已宋元豐¶
中議専祀北郊故政和中専祭者凡四南渡以後則惟¶
行攝祀而已元皇慶間議夏至専祭地未及施行明以¶
夏至日親祀皇地祇于方丘¶
　　方丘三¶
増賦唐張餘慶祠后土賦曰致䖍誠揀吉日甸師清野¶
<pb:KR3k0055_WYG_172-13b>¶
宗伯奉秩端旒垂綖左輔右弼修五禮之大道酌千靈¶
之故實綵幣藻耀層壇崷崪黄琮展前以備陳白茅有¶
藉而間出𤣥酒式降以尚本瑞珪不琢而貴質繁纓藻¶
帶燦爛于祭容孤竹雲和鏗鏘于聲律鬱人獻爵司干¶
授器據青野之雕阜肅黄祇之神位鼎氣歊雲神光燭¶
地薫風偃草以浹洽遲景暄空而明媚¶
原詩梁傅昭恭職北郊詩曰皇猷屬穹昊至徳通深淵¶
禋望㳂禮舉咸秩資化宣端職恭瘞祀飭躬奉嚴蠲淑¶
<pb:KR3k0055_WYG_172-14a>¶
氣符首節光風臨上年　周王褒從駕北郊詩曰惟皇¶
敬明祀望拜出河東地靈開&KR0232;道營星發紫宫衡街響¶
清蹕偵候起相風森沈羽林騎肅穆虎賁弓¶
原歌晉傅休奕饗神歌曰結方丘祇國琛尊既享俎既¶
歆斂檢玉具鏖金懋百福底自古錫萬夀迄在今　周¶
庾信方澤降神歌曰報功隂澤展禮𤣥郊平琮鎮瑞方¶
鼎升庖調歌孫竹縮酒江茅聲揚鐘鼓器用陶匏列燿¶
秀華凝芳都荔川澤茂祉丘陵容裔雲餙山罍蘭浮沈¶
<pb:KR3k0055_WYG_172-14b>¶
齊日至之禮歆兹大祭　増隋牛𢎞方丘歌曰道惟生¶
育器乃包藏報功稱範殷薦有常六瑚已饋五齊流香¶
貴誠尚質敬洽義章　奠既徹獻已周竦靈駕逝逺遊¶
洞四極匝九縣慶方流祉恒遍埋玉氣掩牲芬晰神理¶
顯國文　唐貞觀方丘樂章曰柔而能方直而能敬厚¶
載以徳大亨以正有滌斯牲有馨斯盛介兹景福祚我¶
休慶　睿宗祭方丘樂章曰坤元至徳品物資生神凝¶
博厚道協髙明列鎮五嶽環流四瀛于何不載萬寶斯¶
<pb:KR3k0055_WYG_172-15a>¶
成　樂偹金石禮光尊俎大享爰終洪休是舉雨零感¶
節雲飛應序纓紱載辭皇靈具舉　明皇禪社首山祭¶
地祇樂章曰肅我成命於昭黄祇裘冕而祀陟降在斯¶
五聲克備八音聿施緝熙肆靖厥心匪離　穆穆天子¶
告成岱宗大裘如濡執珽有顒樂以平志禮以和容上¶
帝臨我云胡肅邕　宋建隆祀皇地祇樂章曰於昭祀¶
典致享坤儀備物咸秩柔祇格思功宣敏𣗳日益鴻禧¶
持載品彚率土攸宜　金祀方丘樂章曰蕩蕩坤徳物¶
<pb:KR3k0055_WYG_172-15b>¶
無不載柔順利貞含𢎞光大籩豆既陳金石斯在四海¶
永寧福禄攸介　卓彼嘉壇奠玉方澤百辟祇肅八音¶
純繹祀事孔明柔祇感格　明太祖祭方丘樂章曰地¶
有四維大宗以方土有正色制帛以黄敬存于中是薦¶
是将　奉時純牲牲用童犢烹飪既嚴俎豆惟束升壇¶
昭薦神光下燭¶
増制唐祠后土制曰朕以𦕈身恭荷丕構幸乾坤交泰¶
宗社降靈氣無疵癘之災物遂生成之性呼韓慕化侍¶
<pb:KR3k0055_WYG_172-16a>¶
子趨庭月支請職名王入貢大荒同軌瀛海無波故以¶
嵗首肅事禋宗爰撰令辰親祀方澤採黄圖之舊制定¶
累朝之前基神地取則于禮經宥宻同規于詩頌三祖¶
登配羣望畢從咸池之舞在列合鐘之管斯陳祥風入¶
候當乎八變之殷瑞日揚暉屬乎三獻之始臣工助而¶
胥恱兆庶觀而相趨精誠克申感慶交集頃縁郊籍已¶
肆𤯝灾但精享云闕既曠代而方修福釐所被思寰宇¶
之同休宜因大典式暢洪恩¶
<pb:KR3k0055_WYG_172-16b>¶
増文唐祠后土脽上文曰恭惟坤元道昭品物廣大茂¶
育暢于生成庶洪休和惠及黎獻博厚之位粤在太隂¶
肅恭時廵用昭舊典謹以琮幣犧牲粢盛庶品備兹瘞¶
禮式展誠懿¶
　　社稷一¶
原通典曰顓頊祀共工氏子勾龍為社烈山氏子柱為¶
稷髙辛氏唐虞夏皆因之殷湯為旱遷柱而以周棄代¶
之周制天子立三社祭法云王為羣姓立社曰太社(羣/衆)¶
<pb:KR3k0055_WYG_172-17a>¶
(也為百官及/兆人所置立)於庫門内之西立之(庫門内雉/門外也)王自為立¶
社曰王社于藉田立之(按詩周頌春藉田而祈社稷既/因藉田遂以祈社則是藉田中)¶
(立之王親藉田所以供/粢盛故因立社以祈之)亡國之社曰亳社廟門之外立¶
之(春秋哀公四年亳社/災榖梁傳為廟屏滅)諸侯立三社祭法云諸侯為百¶
姓立社曰國社(亦為百官/萬人所置)于臯門之西立之(按諸侯三/門外曰臯)¶
(次曰應/内曰路)自為立社曰侯社亦于藉田中立之(祭義諸侯/國亦有藉)¶
(田故/也)亳社(亳社立處蓋與天子同按春秋亳社災/注云亳社殷社諸侯有之所以戒亡國)大夫¶
以下立一社祭法云大夫以下成羣立社曰置社(大夫/不得)¶
<pb:KR3k0055_WYG_172-17b>¶
(特立社與人族合居百家以上/則共立一社今時里社是也)但立名雖異其神則同¶
皆以勾龍配之社者五土之神(五土謂若地官司徒職/云山林川澤丘陵墳衍)¶
(原隰等各有所育羣生頼之故于土生物處别/立其名為社援神契社者土地之神能生五榖)稷者於¶
五土之中特指原隰之祇(以五土雖各有所生而山林/川澤丘陵墳衍此四者雜出)¶
(材用等物于五榖之功則少且生人所急者食故于五/土之中别旌異原隰之祇以報之以其能生五榖名其)¶
(神但五榖不可遍言以稷為五榖之長春生秋成最得/中和之氣故取以名其神表言其處能生稷也非謂止)¶
(祭其榖粒故援神契云社者土地之主/稷者原隰之中能生五榖之祇是也)社壇在東稷壇¶
在西俱北面壇築牆開四面門(社稷隂神皆以北面為/尊地道尚右故稷在西)¶
<pb:KR3k0055_WYG_172-18a>¶
(也北面有牆/荅隂之義)天子之社則以五色土各依方色為壇廣¶
五丈諸侯則但用當方之色為壇皆立𣗳以表其處又¶
别為主以象其神(禮記大傳牧野之事既事而退柴于/上帝祈于社又尚書甘誓不用命戮)¶
(于社則天子諸侯軍行皆載社主也其/主鄭注云用石為之以石為土𩔖故也)大夫以下但各¶
以地所宜之木而立之(司徒職設其社稷之壝而𣗳之/田主各以其野所宜之木遂以)¶
(名其/社)禮神之玉蓋用兩珪有邸(典瑞兩珪有邸以祀四/望崔靈恩云社稷同四)¶
(望其玉蓋同也以/珪銳首象土生物)其牲王制云天子祭社稷皆太牢諸¶
侯祭社稷皆少牢黝色(地官牧人隂祀用黝牲鄭注隂/祀謂祭地北郊及社稷也但社)¶
<pb:KR3k0055_WYG_172-18b>¶
(稷各牢不同牲/也故云皆也)用黒幣(按牲幣/同色)日用甲(郊特牲日用甲/日之始也周初)¶
(未制禮之時日猶用戊故/召誥云戊午乃社于新邑)祭日之晨王及尸皆服絺冕¶
(司服祭社稷五祀則絺冕知/有尸者鳬鷖詩所謂公尸)樂則大司樂云奏大簇歌¶
應鍾舞咸池以祭地祇(大簇陽聲第二者應鍾為/之合地祇謂神州社稷也)用三¶
獻(禮器三獻文鄭注/謂祭社稷五祀也)其禮取血先瘞于所祭之處以為¶
祭始次則禮神以玉時尸前薦爓肉及脯醢籩豆(郊特/牲三)¶
(獻/爓)王則酌大罍中酒以獻尸(大罍/瓦罍)所謂朝踐之獻是為¶
一獻也至薦熟時宗伯亦攝后酌以亞獻所謂再獻(毎/獻)¶
<pb:KR3k0055_WYG_172-19a>¶
(酒奏太簇/等樂一終)尸食訖賓長酌酳尸謂之三獻天子太社必¶
受霜露風雨以達天地之氣故喪國之社屋之不受天¶
陽也亳社北牖使隂明也(絶其陽通其隂而已亳殷之/社殷都亳也春秋公羊傳亡)¶
(國之社掩其/上柴其下)亳社有所祈求禱祠則祭之以刑官為之¶
尸喪祝掌其禮(秋官士師職若祭勝國之社則為之尸/鄭注刑官為尸略之也春官喪祝職掌)¶
(勝國邑之社稷祝/號以祭祝禱祠焉)　漢髙帝初起禱豐枌榆社(枌白榆/社在豐)¶
(東北十五里或曰枌/榆鄉名髙帝里社)二年東擊項籍還入關因命縣為¶
公社後四年天下定詔御史令豐謹理枌榆社其後又¶
<pb:KR3k0055_WYG_172-19b>¶
令縣常以春三月及臘祠后稷以羊彘人里各自裁以¶
祠(隨豐/儉也)平帝時王莽奏帝王建立社稷百王不易漢興¶
禮儀稍定已有官社遂于官社後立官稷以后稷配食¶
官稷(髙帝除秦社稷立漢社稷禮所謂大社也時又/立官社配以夏禹而未立官稷至此始立之)稷¶
種榖𣗳(楮𣗳也其/子𩔖榖)徐州牧嵗貢五色土一㪷　後漢光¶
武建武二年立太社稷于洛陽在宗廟之右(周禮社稷/在右宗廟)¶
(在左鄭注周代文尚尊尊故在右也公羊魯桓公三年/取郜大鼎納于太廟何休注質家右宗廟尚親親文家)¶
(右社稷/尚尊尊)皆方壇無屋有牆門而已(必受霜/露風雨)二月八月及¶
<pb:KR3k0055_WYG_172-20a>¶
臘一嵗三祠皆太牢具使有司祠(漢儀使者監祠/南面立不拜)郡縣¶
皆置太守令長侍祠牲用羊豕惟州所理有社無稷以¶
其使官也　魏自漢後但太社有稷官社無稷故常二¶
社一稷也至明帝景初中立帝社明帝祭社但稱皇帝¶
(王肅議太尉等祭祀但稱名不/稱臣每有事湏告皆遣祝史)　晉武帝太康九年詔¶
曰社實一神其併社之祀　東晉元帝建武元年又依¶
洛京立二社一稷　宋仍晉舊無所改作　齊武帝永¶
明十一年何佟之議其神一位北向稷東向齋宫社壇¶
<pb:KR3k0055_WYG_172-20b>¶
東北南向立以西為上諸執事西向立以南為上稷名¶
太稷　梁社稷在太廟西天監四年以太常省牲太常¶
丞牽牲太祝令贊牲至大同初又加官稷并前為五壇¶
　陳依梁而帝社以三牲首餘以骨體薦粢盛為六飯¶
稷以敦(音/對)稻以牟黄粱以簠白粱以簋黍以瑚粢以璉¶
(其儀本/之齊制)　後魏天興二年置太社太稷帝社于宗廟之¶
右為方壇四陛以二月八月日用戊皆太牢勾龍配社¶
周棄配稷皆有司侍祠　北齊立太社帝社太稷三壇¶
<pb:KR3k0055_WYG_172-21a>¶
于國右毎仲春仲秋元辰及臘各以一太牢祭焉皇帝¶
親祭則司農卿省牲進熟司空亞獻司農終獻　後周¶
立社稷于左帝親祠則冢宰亞獻宗伯終獻　隋文帝¶
開皇初建社稷並列于含光門之右仲春仲秋吉戊各¶
以一太牢祭牲色用黒孟冬下亥又臘祭之郡縣二仲¶
月並以少牢祭百姓亦各為社　増隋書曰大業七年¶
征遼東煬帝遣諸将于薊城南桑乾河上築社稷二壇¶
設方壝行宜社禮帝齋於臨朔宫懐荒殿預告官及侍¶
<pb:KR3k0055_WYG_172-21b>¶
從各齋于其所　原唐社稷亦于含光門内之右仲春¶
仲秋二時戊日祭太社太稷社以勾龍配稷以后稷配¶
　增唐六典曰仲春上戊祭太社以后土配祭太稷以¶
后稷配仲秋之月及臘日亦如之　通考曰睿宗神龍¶
元年改先農壇為帝社壇于大壇西立帝稷壇禮同太¶
社太稷其壇不備方色異于太社　宋史曰京師春秋¶
二仲月及臘日祭太社太稷州縣則春秋二祭刺史縣¶
令初獻上佐縣丞亞獻州博士縣簿尉終獻有故以次¶
<pb:KR3k0055_WYG_172-22a>¶
官攝若長吏官職或少即許通攝或别差官代之牲用¶
少牢致齋三日社以石為主形如鍾長尺方二尺　文¶
獻通考曰真宗景徳四年太常禮院言天下祭社稷釋¶
奠長吏多不親行事及闕三獻之禮甚非為民祈福尊¶
師設教之意望令禮官申明舊典詔付有司　髙宗紹¶
興元年禮官請嵗以春秋二仲及臘前祭太社太稷設¶
位於天慶觀明年望祭于臨安天寧觀　八年改祀于¶
惠照齋宫如祀天地之儀　十四年詔築壇壝于觀橋¶
<pb:KR3k0055_WYG_172-22b>¶
之東壇成立石主置太社令一員　孝宗淳熙四年命¶
臨安守臣更立望祭殿及庖室齋廬其儀皆如祭神州¶
唯設太社太稷位于壇之南方北向后土勾芒氏后稷¶
氏位于其西東向　金史曰貞元元年閏十二月有司¶
奏建社稷壇于上京大定七年七月又奏建壇于中都¶
　元史曰至元七年有詔嵗祀太社太稷三十年正月¶
始用御史中丞崔彧言于和義門内為二壇社東稷西¶
相去約五丈社壇土用青赤白黒四方依方位築之中¶
<pb:KR3k0055_WYG_172-23a>¶
間實以常土上以黄土覆之　八編𩔖纂曰明初太社¶
太稷建于宫城之右異壇同壝洪武三年壇北建祭殿¶
拜殿以備風雨十年改建闕右同壇同壝先是社主用¶
石半埋土中稷不用主至是埋石主于壇之正中并稷¶
更設神牌而丹漆之永樂中京師壇成制如之嵗仲春¶
秋上戊祭太社稷于社稷壇東太社西太稷皆北向配¶
北后土勾龍氏西向后稷氏東向凡國有大事則祭告¶
洪武元年以禮官張籌議罷勾龍后稷配配以仁祖西¶
<pb:KR3k0055_WYG_172-23b>¶
向一壇合祀後撤仁祖配太祖永樂中京師壇成位設¶
如故仁宗又以成祖配嘉靖九年世宗諭禮官奉太祖¶
成祖配位藏太寝仍以勾龍后稷配嘉靖十年建帝社¶
帝稷壇于豳風亭西以祀焉¶
　　社稷二¶
原孝經緯曰社土地之主也土地闊不可盡敬故封土¶
為社以報功也稷五榖之長也榖衆不可徧祭故立稷¶
神以祭之　禮記曰夫聖王之制祭祀也法施于民則¶
<pb:KR3k0055_WYG_172-24a>¶
祀之以勞定國則祀之能禦大災則祀之能扞大患則¶
祀之是故厲山氏之有天下也其子曰農能殖百榖夏¶
之衰也周棄繼之故祀以為稷共工氏之霸九州也其¶
子曰后土能平九州故祀以為社　社祭土而主隂氣¶
也君南向于北墉下荅隂之義也(墻謂之墉北/墉社内地也)社所以¶
神地之道也地載物天垂象取財于地取法于天是以¶
尊天而親地也　増禮記外傳曰天子親征則載社主¶
行有罪者誅之于車前　原尚書曰海岱及淮惟徐州¶
<pb:KR3k0055_WYG_172-24b>¶
厥貢惟土五色傳王者封五色土為社建諸侯則割其¶
方色土與之使立社燾以黄土苴以白茅茅取其潔黄¶
取王者覆四方也　湯既勝夏欲遷其社不可傳湯承¶
尭舜禪之後順天應人逆取順守而有慙徳故革命創¶
制改正易服變置社稷以後代無及勾龍者故不可而¶
止作夏社篇　召誥曰越翼日戊午乃社于新邑牛一¶
羊一豕一注告社稷用太牢也　尚書亡篇云太社惟¶
松東社惟柏南社惟檀西社惟栗北社惟槐　周書曰¶
<pb:KR3k0055_WYG_172-25a>¶
諸侯受命于周乃建立大社于國中其壝東青土南赤¶
土西白土北驪土中央燾以黄土将建諸侯鑿取方一¶
面之土苴以白茅以土封之故曰列土于周也　毛詩¶
乃立冢土傳曰冢土大社也　以御田祖以祈甘雨(田/祖)¶
(稷神/也)　周官曰小宗伯掌建國之神位右社稷左宗廟¶
大宗伯以血祭祭社稷　封人設王之社壝為畿封而¶
𣗳之(注壝謂壇/及堳埒)　増周禮曰冬官匠人營國左祖右社¶
面朝後市　州長若以嵗時祭祀州社則屬其民而讀¶
<pb:KR3k0055_WYG_172-25b>¶
法　爾雅曰起大事動大衆必先有事乎社而後出謂¶
之宜社　家語孔子曰古之平水土及播植百榖者衆¶
矣惟勾龍兼食于社而棄為稷易代奉之無敢益者明¶
不可與等也　原左傳魏獻子問於蔡墨曰社稷五祀¶
誰氏之五官也對曰少皥氏有四叔曰重曰該曰脩曰¶
熙實能金木及水使重為勾芒該為蓐收脩及熙為元¶
㝠此其三祀也顓頊氏有子曰黎為祝融共工氏有子¶
曰勾龍為后土此其二祀也后土為社稷田正也有烈¶
<pb:KR3k0055_WYG_172-26a>¶
山氏之子曰柱為稷自夏以上祀之周棄亦為稷自商¶
以來祀之　公羊傳曰日有食之鼓用牲于社求乎隂¶
之道也以朱絲營社或曰為闇恐人犯之故縈也　論¶
語曰哀公問社于宰我宰我對曰夏后氏以松殷人以¶
柏周人以栗　増五經通義曰王社稷藉田中為千畆¶
報功也文家右社稷左宗廟何文家握地而王地道長¶
右得事宗廟以有社稷故右之也質家左社稷右宗廟¶
社皆有壇者餙也有木者土也土生萬物莫善于木¶
<pb:KR3k0055_WYG_172-26b>¶
原白虎通曰王者所以有社稷何為天下求福報功也¶
社稷所以有𣗳何尊而識之使人望見師敬之所以表¶
功也　王者諸侯必有柴社者何示有存亡也明為善¶
者得之惡者失之　淮南子禹勞天下故死而為社周¶
棄作稼穡死而為稷　漢書曰社者土也宗廟王者所¶
居稷者百榖之主所以奉宗廟共粢盛人所食以生活¶
也王者莫不尊重親祭自為之主　欒布以功封俞侯¶
燕齊之間皆為立社號曰欒公社　周之正月受社牲¶
<pb:KR3k0055_WYG_172-27a>¶
之首以出種于帝藉蠶人受社雍祭以沐蠶種上辛乃¶
射里社于帝郊以祈來年之豐　荆州圖記曰鄭縣東¶
百步有縣故城縣南里名伍百村有白榆連理𣗳異根¶
合條髙四丈餘土民奉為社　増漢舊儀曰官大社及¶
大稷一嵗各再祀太祝令常以二月八月以一太牢使¶
者監祠南向立不拜　宋書禮志曰晉元帝立二社一¶
稷其太社之祝曰地徳普施惠存無疆乃建太社保佑¶
萬邦悠悠四海咸頼嘉祥其帝社之祝曰坤徳厚載王¶
<pb:KR3k0055_WYG_172-27b>¶
畿是保乃建帝社以神地道明祀惟神景福來造禮左¶
宗廟右社稷歴代遵之故洛京社稷在廟之右而江左¶
又然也　唐書曰天寶中升社稷五星為大祀詔曰祭¶
之為典以陳至敬名或不正自相奪倫況社稷孚祐百¶
代蒙其福日月照臨五星吐其紀兆庶乆殖下土式瞻¶
既超言象之外湏極尊嚴之體列為中禮頗紊大猷自¶
今以後社稷及日月五星並升為大祀仍以四時致祭¶
　唐禮志曰神龍元年禮官韋叔夏等奏言經無先農¶
<pb:KR3k0055_WYG_172-28a>¶
壇禮記曰王自為立社曰王社先儒以為在藉田也永¶
徽中猶曰藉田垂拱後乃為先農然則先農與社惟一¶
神今先農壇請改曰帝社壇以合古王社之義又立帝¶
稷壇于西如太社太稷而壇不設方色以異于太社也¶
　文獻通考曰社祭土稷祭榖郊丘祭天地天子之禮¶
也土榖之祭達乎上下故方丘與社皆地祭也而宗伯¶
序祭有社無示舉社則其禮達乎上下舉示則天子獨¶
用之鼓人職曰以雷鼓鼓神祀以靈鼓鼓社祭不曰示¶
<pb:KR3k0055_WYG_172-28b>¶
祭而曰社祭亦見其禮之達乎上下也大司樂雷鼓雷¶
鼗以祀天神靈鼓靈鼗以祭地示是則示祭社祭其用¶
同矣非天子不祭天而天子與庶人皆得祭社尊父親¶
母之義也　胡寅曰古者祭地于社猶祀天于郊也故¶
秦誓曰郊社不脩而周公祀于新邑亦先用二牛于郊¶
後用太牢于社也記曰天子將出𩔖于上帝宜于社又¶
曰郊所以明天道社所以神地道周禮以禋祀祀昊天¶
上帝以血祭祭社稷而别無地示之位四圭有邸舞雲¶
<pb:KR3k0055_WYG_172-29a>¶
門以祀天神兩圭有邸舞咸池以祀地而别無祭社之¶
説則以郊對社可知矣後世既立社又立北郊失之矣¶
　楊復曰禮經天子祭天地諸侯祭社稷祭莫重于天¶
地而社稷其次也胡氏乃合祭地祭社二者而一之何¶
也曰社者五土之神是亦祭地也而有廣狹之不同曰¶
里社則所祭者一里之地而已曰州社則所祭者一州¶
之地而已諸侯有一國其社曰侯社則所祭者一國之¶
地一國之外不及也天子有天下其社曰王社則所祭¶
<pb:KR3k0055_WYG_172-29b>¶
者天下之地極其地之所至無界限也故以祭社為祭¶
地惟天子可以言之凡胡氏所引皆天子社也但云後¶
世既立社又立北郊失之矣此則未然有正祭有告祭¶
冬至祭天于南郊順陽時因陽位夏至祭地于北郊順¶
隂時因隂位以𩔖求𩔖故求諸天而天神降求諸地而¶
地示出所謂正祭也匠人營國左祖右社以社與祖對¶
尊而親之若因事而告地則社稷亦可矣記曰天子將¶
出𩔖于上帝宜乎社之𩔖是也説者曰𩔖者依郊祀正¶
<pb:KR3k0055_WYG_172-30a>¶
禮而為之也宜者有事乎社求福佑也此所謂告祭也¶
知祭各有義不可以一説拘則知聖人制禮精微之意¶
矣　朱子州縣社稷壇説或説稷是丘陵原隰之神或¶
云榖神榖神較是社是土神又問曰社如何有神曰能¶
生物便是神也¶
　　社稷三¶
原示本　表功(禮記社所以神道之道也教民美報焉/家祭中霤而國主社稷示本也  下詳)¶
(前/)　封𣗳　列土　南社　右稷(並詳/前)　探金　取劒¶
<pb:KR3k0055_WYG_172-30b>¶
(録異傳㑹稽賀瑀曾得疾死三日蘇云吏將上天見官/府使人將瑀入曲房中有層架其上有印其中有劒使)¶
(瑀唯意取之瑀短不及上層取劒以出門下問何得云/得劒吏曰得印可以驅禁百神今得劒使君疾愈唯使)¶
(社公耳後疾愈果/有鬼來稱社公云)　禹社　棄稷(並詳/社二)　殷柏　漢汾¶
(上詳社二/下詳社一)　春祈　秋報(毛詩序載芟春藉田而祈/社稷也良耜秋報社稷也)¶
封土　蓺𣗳(上詳社二凶湛方生盟文廣厦雲構非一/人之功吉  大事豈一家所濟仰惟先王)¶
(建社之制俯從詩人匍伏之義遂蓺𣗳立壇結誓神明/梁下之期猶或亡身況乃啓告靈祇相盟以道徳者庶)¶
(能助周孔之一教/申情禮于人神)　搏烏　食特(博物志子路與子貢/過社社𣗳有烏子路)¶
(博鳥社神牽率子路子貢説之乃止脯太公金匱植槐/于王路之右起兩社築垣壇祭以酒  食以犧特尊之)¶
<pb:KR3k0055_WYG_172-31a>¶
(曰/社)　帗舞　血祭(周禮舞師掌教兵舞帥而舞山川之/祭祀教帗舞帥而舞社稷之祭祀教)¶
(羽舞帥而舞四方之祭祀教皇舞/帥而舞旱暵之事  下詳社二)　報功　助時(天子/有事)¶
(于社報地功也發土發而/社助時也注土  春分)　周立　魯觀(漢書周興而/郡邑立稷祠)¶
(至今常血食于天下於是髙祖令天下立靈/星祠以牛也  左傳公如齊觀社非禮也)　卜稼¶
祈榖(周禮肆師之職社之日涖卜來嵗之稼鄭注社祭/土為取財  晉禮志太康中傅咸奏曰祭法王社)¶
(太社各有其義天子躬耕以重孝享故自為立社為藉/田而報也國以人為本人以穀為本又為百姓立社而)¶
(祈報焉事異報/殊所以有二也)　獻功　受脤(獻功于社脤左傳/出師者受  于社)　事¶
地　荅隂(因地事也之郊/特牲荅隂  義)　増四門　一壝(朱子州縣/社稷壇説)¶
<pb:KR3k0055_WYG_172-31b>¶
(州縣社稷壇/四門同一壝)　石主　神𣗳(文獻通考今山陽裕祠有/石主社  詳後社正下)¶
　齋㕔　祀塲(文獻通考神宗元豐七年詔諸州社稷/于壇側建齋㕔三楹以備望祭  孔帖)¶
(張文琮出為建州刺史州尚滛祠不/立社稷文琮始建祀塲民恱從之)　社糕　稷飯(東/京)¶
(夢華録秋社以社糕社酒饋遺城月令廣義山東毎嵗/清明仲冬各鄉賫稷飯一器詣  壇祭社稷祭畢盡施)¶
(養濟院名曰設穀/蓋祝社之遺意)　香萁　糍酒(上詳陳叔達西園祀/社詩  月令廣義社)¶
(飲糍酒非為止聾/其致酒灌勾龍乎)　香火　雞豚(彚苑詳註白樂天致/仕居香山石樓與香)¶
(山僧如滿結香火社自稱香山居士/  韓愈詩願為同社人雞豚宴春秋)　祈年　獻禽(上/詳)¶
(陳叔達西園祀社詩以月令廣/義振旅畢大幣獻禽  祭社)　佐享　結宗(韓愈云/社祭土)¶
<pb:KR3k0055_WYG_172-32a>¶
(稷祭穀勾龍與棄乃其佐享社彚/苑詳註社日四鄰並結宗會)　造茶　燒錢(月令/廣義)¶
(茶之佳者造在社前似范/成大詩社下燒錢鼓  雷)　原通天地　受風雨(上詳/社二)¶
(社下詳/  一)　冒黄土　苴白茅(白虎通天子社廣五丈諸/侯半之上冒以黄土  下)¶
(詳社/二)　殖百榖　平九土(並詳/社二)　陳俎豆　施金石(禮/記)¶
(曽子問諸侯之祭社稷俎豆既陳廟樂記/樂之施于金石越于聲音用于宗  社稷)　别地利¶
𣗳田主(先王祀社于國所以别地利也故禮行于社而/百貨可極焉  設社稷之壝而𣗳之田主注田)¶
(神/也)　増望祀堂　省&KR0319;殿(元史祭社稷外壝内北垣下/屋七間南望二壇以備風雨)¶
(曰望祀堂&KR0319;又祭/社稷有省  殿)　五戊日　八變樂(月令廣義立春/後五戊日為春)¶
<pb:KR3k0055_WYG_172-32b>¶
(社立秋後五戊日為秋社依開元禮太社太稷樂用三/變社稷之祀于禮為尊合  地祇用函鐘之均八變之)¶
(樂/)　繫葱蒜　停鍼線(嵗時記社日小兒以葱繫竹竿/于窓外揭之曰開聰明或又加)¶
(蒜欲其能計算也今墨荘録唐宋社日婦人不用鍼線/謂之忌作張籍詩  朝社日停鍼線共向朱樓𣗳下行)¶
　首八政　秩四時(開元禮祭太稷祝文惟神播生百/穀首兹八政  下詳陳叔達祀社)¶
(詩/)　懐嵗功　祝神釐(宋朱子詩田畆懐/嵗功壺漿祝神釐)　原天子五¶
土　諸侯三社(蔡邕獨㫁天子太社以五色土為壇皇/太子封為王者受天子之社土以所封)¶
(之方色東方受青南方受赤他如其方色苴以白茅授/之各以其所封方之色歸國以立社故謂之受茅土漢)¶
(興以皇子封為王者得茅土其他功臣及鄉亭他姓公/侯各以其户數祖入為限不受茅土亦不立社也  周)¶
<pb:KR3k0055_WYG_172-33a>¶
(禮小司徒職凡建邦國立其社稷賈䟽諸侯亦有/三社三稷謂國社侯社勝國之社皆有稷配之)　邴¶
原行廉　湯蕤祛瘧(邴原别傳遼東多虎原之邑獨無/虎患原嘗行而得遺錢拾以繫𣗳)¶
(枝此錢既不見取而繫錢者愈多問其故荅者謂之神/𣗳原惡其由己以成滛祀乃辨之于是里中遂歛其錢)¶
(以為社供里中為之語曰邴君行仁邑路無虎邴君行/廉路𣗳成社  列異傳大司馬河内湯&KR0331;字聖卿少時)¶
(病瘧過社中有人持書一卷呼&KR0331;曰取此/書去得素書一卷遣祛百鬼無不靈效)　鳴有聖人¶
　祀配孝子(春秋潛潭巴云里社鳴百里有聖人其鳴/呴百姓歸之宋均注鳴則敷令呴則鳴之)¶
(怒也恨甄子然孝行早卒北海相/孔融  不及見之令配食縣社)　為石相立　以勾¶
龍配(石慶為齊相舉國皆慕其家行不言/而大治為立石相社  下詳社一)　増漢髙令¶
<pb:KR3k0055_WYG_172-33b>¶
祀　龔遂立配(蔡邕獨㫁漢髙令州縣以春二月及臈/祀社稷以羊彘  山堂肆考漢龔遂立)¶
(官社稷以夏禹配食/官社后稷配食官稷)　祀徧天下　敬逾齊國(韓愈云/自天子)¶
(至庶人通得祀而徧天下者惟社稷/與孔子焉  栁宗元詩敬逾齊國社)¶
　　社稷四¶
原制幣(禮記制幣犧齊粢盛/庶品注並祭社之物)　配食(陸雲為浚儀令去/官百姓追思之配)¶
(食縣社又宋登字叔陽為/汝隂令號神父配食于社)　吉戊(吉日惟戊注/戊日社也)　用甲¶
(郊特/牲)　増市社(文獻通考市中之/社先后所立社也)　書社(左傳哀公十/五年子貢曰)¶
(昔晉人伐衛齊為衛故伐晉冠氏因與/衛地自濟以西禚媚杏以南書社五百)　擁社(襄公二/十五年)¶
<pb:KR3k0055_WYG_172-34a>¶
(鄭子産伐陳入之陳/侯免擁社以待于朝)　祓社(定公四年㑹于召陵衛子/行敬子言于靈公使祝佗)¶
(從子魚辭曰軍行祓/社釁鼓祝奉以從)　松社(文獻通考以松為社者則/為松社之野以别方面)¶
　楳社(文獻通考/宋有楳社)　千社(左傳昭公二十五年齊侯曰/自莒疆以西請致千社以待)¶
(君/命)　兩社(閔公三年成季之將生也桓公使卜楚丘之/父卜之曰男也其名曰友在公之右間于兩)¶
(社為公/室輔)　築社(記纂淵海魏大武謂古弼曰吾聞築社/之役蹇蹷而築之端冕而事之神與之)¶
(福/)　罷社(合璧事𩔖魏王脩毋以/社日亡鄰里為之罷社)　祭社(韓愈送楊少/尹序古之所)¶
(謂鄉先生没可祭于/社者其在斯人歟)　奉社(彚苑詳註晉嵇含云自天/子至於庶人莫不用社漢)¶
(卜日丙午魏用丁未晉社則孟月祭以酉日/各因其行運不同雖共奉社而莫識所由興)　社虎(劉/横)¶
<pb:KR3k0055_WYG_172-34b>¶
(京口記虎社中村故老相傳/云有虎于社中産因為名)　社狐(元稹詩古社基址/在人散社不神惟)¶
(有空心𣗳妖/狐藏魅人)　社正　社人(開元禮諸里祭社稷前一/日社正及諸社人各清齋)¶
(一日于家治&KR0319;于神𣗳之下又為瘞塪于神𣗳之北/設社正位于稷座西北十步東西諸社人位于其後)¶
社宫(陳氏禮書後魏太平中/大社石主遷于社宫)　社圃(左傳隠十一年公/祭鍾巫齋于社圃)¶
　社羮(月令廣義呉越/俗祀社必以羮)　社飯(又曰春社以猪肉雜調/和鋪飯上饋送名社飯)¶
　鳥社(又曰禹塟㑹稽有羣鳥于春耕則/銜去草根啄除蕪穢故為鳥社)　蒲社(詳公/羊傳)¶
　原實隂祇(左傳杜預注社實隂祇稷惟/穀元帥敬萬𩔖協讃乾坤)　非地祇(五/經)¶
(異義今民謂社神為公/社位上公非地祇也)　皆太牢(禮王制/詳社一)　以三牲(孝/經)¶
<pb:KR3k0055_WYG_172-35a>¶
(援神契仲春獲禾報社祭/稷以三牲何重功故也)　本五祀(傳曰社稷/五祀之本)　實一¶
神(社實一神/詳社稷一)　作夏社(亡書篇名言夏/之社不可遷也)　設軍社(奉以/行)¶
　増社翁雨(月令廣義社翁社母不食/宿水故當社時必有雨)　社日鼓(唐詩/楓林)¶
(社日鼓茅/屋午時雞)　新豐社(西京雜記太上皇居深宫悽惨不/樂髙祖問知其意乃令匠人胡寬)¶
(營新豐移諸故人實之太上乃恱既作/新豐并移舊社衢巷棟宇物色惟舊)　徳星社(孔帖/崔郾)¶
(民即其里/為徳星社)　清丘社(左傳盟于/清丘之社)　白蓮社(彚苑詳註晉/逺法師結白)¶
(蓮社以書召陶潛潛曰弟子性嗜酒法師若/許飲即徃矣逺因許之遂造焉因勉入社)　鼓于社¶
(左傳昭十七年昭子曰日有/食之天子不舉伐鼓于社)　戰于稷(左傳昭十年五/月庚辰戰于稷)¶
<pb:KR3k0055_WYG_172-35b>¶
(欒髙敗社注稷/祀后稷之處)　宜春酒(月令廣義閭里/釀以祭勾芒)　治聾酒(雲/笈)¶
(七籖飲社/酒治聾)　原元日之祀(月令仲春擇元日命/民社注為祀社稷也)　土地¶
之主(禮運命降于社之謂殽池注云謂/教令由社下者也社土地之主也)　五榖之長(見/前)¶
　百榖之主(漢書郊/祀志)　配徳帝王(見曹植/社頌)　託尊田主¶
(見晉張華/朽社賦)　春求秋報(白虎通社稷者得隂陽中和之/氣而用尤多故為長也嵗再祭)¶
(何春求秋/報義也)　報本反始(郊特牲惟為社事單出里惟為/社田國人畢作惟社丘乗供粢)¶
(盛所以報/本反始也)　門内同先(白虎通社稷在中門外外門之/内何尊而親之與先祖同也不)¶
(置中門内何敬/之示不䙝凟也)　亡國示賤(又曰亡國之社稷必以/為宗廟之屏示賤之也)¶
<pb:KR3k0055_WYG_172-36a>¶
地祗饗徳　社土貴成　時殷仲春　禮展常秩　増¶
董龍祭社(月令廣義董龍盩厔人家貧與里人共祀社/衆買牲牢龍撰文以祭祭畢分胙衆不平逐)¶
(出龍龍造泥飯以祭畢于𣗳下將焚文有白䑕銜文入/地穴掘之獲白金一斗龍不自私率衆首官縣令賢之)¶
(奏聞旌表其/閭曰義夫里)　阮脩伐社(又云阮脩伐社𣗳人或止之/脩曰社而為𣗳伐𣗳則社亡)¶
(𣗳而為社伐/𣗳則社移)　伏日祀社(又云秦紀祀/社于伏日)　上戊祭稷(又/云)¶
(上戊日祭/先農五穀)　全惠養之道　協靈祇之心　戊日為迎¶
享之辰　隂墉乃展幣之地　原魯侯之視曹劌諫其¶
非禮　宰我之對宣尼非其失言¶
<pb:KR3k0055_WYG_172-36b>¶
　　社稷五¶
原賦晉張華朽社賦曰髙柏橋南大道傍有古槐𣗳蓋¶
數百年木也余少居近之後去行路遇之則已朽意有¶
緬然輒為之賦因以言盛衰之理云爾伊兹槐之挺植¶
于京路之東隅得託尊于田主據爽塏以髙居垂重隂¶
於道周臨大路之通衢饗春秋之祈報應豐胙于無射¶
歴漢京之康樂踰喪亂之横逆朱夏當陽蓊藹蕭森征¶
夫雲㑹行旅歸心輶軒停蓋輕輿託隂吉人向風而祛¶
<pb:KR3k0055_WYG_172-37a>¶
袂王孫清嘯而啓&KR0109;晞甘棠之廣覆&KR0310;喬木之無隂¶
増詩明楊基祀社稷詩曰祝史祝王册儒臣奉誓詞衣¶
冠陳盛典秬鬯降洪釐用報金穰瑞仍祈雨露私勾龍¶
嚴配位神棄祝明祠幣玉趨宗伯笙鏞奏瞽師精靈潛¶
格爾肸蠁儼來思赤壤新封國元牲舊制儀豈非宜百¶
榖還得奠邦畿師出常依主君行毎告期禮終受多祐¶
民物正熙熙¶
原歌隋牛𢎞春祈社歌曰厚地開靈方壇崇祀達以風¶
<pb:KR3k0055_WYG_172-37b>¶
露𣗳之松梓句萌既申芟柞伊始恭祈粢盛載膺休祉¶
　春祈稷歌曰粒食興教播厥有先尊神致潔報本惟¶
䖍瞻榆秉耒望杏開田方憑戩榖佇詠豐年　増唐太¶
宗祭大社樂章曰后土凝徳神功協契九域底平兩儀¶
交際戊期應序隂墉展幣靈車少留俯歆尊桂　美報¶
崇本嚴恭展事受露疏壇承風啓地潔粢登俎醇犧入¶
饋介福逺流羣生畢遂　祭太社舊樂章曰烈山有子¶
后土有臣播種百榖濟育兆人春官緝禮宗伯司禋戊¶
<pb:KR3k0055_WYG_172-38a>¶
為吉日迎享兹辰　吉祥式就酧功載畢親地尊天禮¶
文經術貺徴令序福流初日神馭爰歸祠官其出　宋¶
大觀祀社稷樂章曰惟土之尊民食資焉隂祀昭格牲¶
牢腥羶有功于民告其吉蠲神之來享雲車翩翩　惟¶
榖之神函育無窮百嘉蕃植民依厥功嚴飭壇壝威儀¶
肅雍神之來享祈于登豐　明洪武社稷樂章曰予今¶
樂舞兮捧觴願神昭格兮軍民康思穆穆兮靈洋洋感¶
厚恩兮拜祥光　干羽飛旋兮酒三行香煙繚繞兮雲¶
<pb:KR3k0055_WYG_172-38b>¶
旌幢予今稽首兮忻且惶神顔恱兮彩霞彰　俎陳微¶
禮兮神喜將琅然絲竹兮樂無揚願祥普降兮遐邇方¶
烝民率土盡安康　氤氲氤氲兮祥光張龍車鳯輦駕¶
飛揚遥瞻稽首兮何方民福留兮時雨暘¶
増表晉傅咸駮改社表曰祭法二社各有其義榖梁傳¶
曰天子親耕以供粢盛親耕謂自報自為立社者為藉¶
而報也國以人為本人以榖為命故又為百姓立社而¶
祈報焉王景侯之論王社亦謂春祈藉田秋而報之也¶
<pb:KR3k0055_WYG_172-39a>¶
其論太社則曰王者布下圻内為百姓立之謂之太社¶
不自立之于京師也祭法大夫以下成羣立社曰置社¶
景侯解曰今之里社是也而别論復以太社為人間之¶
社未曉此㫖也周禮封人掌設社壝無稷字今帝社無¶
稷蓋出于此然國主社稷故經傳動稱社稷周禮王祭¶
稷則絺冕此王社有稷之文也封人設壝之無稷字説¶
者以為略文從可知也謂宜仍舊立二社而加立帝社¶
之稷　又重論立社表大雅云乃立冢土毛公解曰冢¶
<pb:KR3k0055_WYG_172-39b>¶
土大社也景侯解詩即用此説禹貢惟土五色景侯解¶
曰王者取五色土為大社封四方諸侯各割其方色王¶
者覆四方也如此太社復為立京都也不知此論從何¶
而出上違經記明文下壊景侯之解臣雖頑蔽少長學¶
問不能黙已謹復續上¶
増文晉殷仲堪合社文曰里社之由來尚矣今二三宗¶
親思桑梓之遺風遵先聖之明誥絜齊牲牢庶乎自祜¶
以來一日之澤然三人之行必有其師故復𨕖中正立¶
<pb:KR3k0055_WYG_172-40a>¶
三老者惟公理以御衆稽舊章以作憲¶
原頌魏曹植社頌曰於惟太社官名后土是曰勾龍功¶
著上古徳配帝皇實惟靈主克明播植農正日舉尊以¶
作稷豐年是與義與社同方神北宇建國承家莫不脩¶
叙　宋何承天社頌曰余以永初三年八月大社聊為¶
此文實惟隂祇稷為榖先率育萬𩔖協靈昊乾霸徳方¶
將世號共工厥有才子實曰勾龍稱物平賦百姓熙雍¶
唐尭救災決河流江棄亦播植作乂萬邦克配二祀以¶
<pb:KR3k0055_WYG_172-40b>¶
報勲庸勲庸伊何厚載生民倉廩既實禮節斯行人亦¶
有言因物思人矧乃大徳功被陶鈞豈伊百世萬代不¶
冺蒸哉帝王肇建皇極體國經野設官分職峩峩二社¶
列幹比殖嵗云其秋晷漏均程牲牢既潔嘉薦惟馨乃¶
家乃國是奉是尊　増晉王廙春社櫟頌曰吉辰兮上¶
戊明靈兮惟社百室兮必集祈祭兮𣗳下濯卯兮&KR0577;韮¶
齧菻兮檘柞縹醪兮浮蟻交觴兮並坐氣和兮休適心¶
怡兮志可¶
<pb:KR3k0055_WYG_172-41a>¶
　原讃晉徐邈社讃曰勾龍平序九壤而託靈后土敷殖¶
　百榖而協饗嘉稷配天地以作範併造化以垂制宇宙¶
　頼其𢎞贊之勲有生資其日用之惠　増卞敬宗櫟社¶
　讃曰余門前有一社𣗳盤根疏柯似非近世所植抗秀¶
　路左流䕃庭宇荘周喻道于商丘之木匠石辨才于曲¶
　轅之櫟由斯而觀固可以悟微矣¶
　原碑後漢蔡邕陳留東昏庫上里社碑曰惟斯庫上里¶
　曰東昏縣者衛地古陽武之戸牗鄉也秦時有池子華¶
<pb:KR3k0055_WYG_172-41b>¶
　為丞相漢興陳平由此為社下宰隨相髙祖尅定天下¶
　為右丞相孝平之世虞延為太尉延熹中平曽孫放為¶
　尚書令宰相繼踵咸出斯里延雖有積徳脩身之政亦¶
　斯社所相乃𣗳碑作頌云¶
　¶
　¶
　¶
御定淵鑑𩔖函卷一百六十七¶
