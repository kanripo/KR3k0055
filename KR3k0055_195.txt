# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.787919
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十
<pb:KR3k0055_WYG_195-1a>¶
　欽定四庫全書¶
御定淵鑑𩔖函卷一百九十¶
　　樂部七(簫/竽)　(笙/箎)　(簧/壎)　(笛/籥)　(管/笳)¶
　　　簫一¶
　原釋名曰簫肅也其聲肅肅而清也　古之善吹簫有¶
　秦女弄玉僊人蕭史(見列/仙傳)漢元帝(能洞簫/見漢書)靈帝(見謝承/後漢書)¶
　　爾雅曰大簫謂之言小者謂之筊　詩曰既備乃奏¶
　簫管備舉喤喤厥聲肅雝和鳴　尚書曰簫韶九成鳳¶
<pb:KR3k0055_WYG_195-1b>¶
　凰來儀　禮記曰仲夏之月命樂師均管簫參差之音¶
　　又曰從以簫管　増周禮春官小笙師曰小笙師掌¶
　吹簫　易說曰夏至之樂補以簫簫長尺四寸　春秋¶
　說曰夏至作樂間簫笙　原三禮圗曰雅簫長尺四寸¶
　二十四彄頌簫長尺二寸十六彄　又曰無底者謂之¶
　洞簫　博雅曰簫大者二十四管無底小者十六管有¶
　底　五經通義曰編竹為之長尺有五寸　蔡邕月令¶
　章句曰簫長則濁短則清以蠟&KR0097;實其底而増減之則¶
<pb:KR3k0055_WYG_195-2a>¶
和管而成音定無所復調當與琴瑟相參　增漢志孔¶
光奏曰簫工貟一人不可罷　隋志曰簫竹之屬十六¶
管長二尺　原莊子曰南郭子綦謂顔成子游曰汝聞¶
人籟而未聞地籟汝聞地籟而未聞天籟(郭象注曰/籟簫也)¶
白虎通曰簫者中吕之氣也　增秦子曰一人吹簫長¶
短皆應　原丹陽記曰江寧縣南四十里慈母山積石¶
臨江生簫管竹王褒洞簫賦所稱即此也其竹圎緻異¶
於衆處自伶倫採竹嶰谷其後惟此簳見珍故厯代常¶
<pb:KR3k0055_WYG_195-2b>¶
給樂府而俗呼曰鼓吹山　尋陽記曰廬山西南有康¶
王谷又北頒城每天欲雨輙聞鼓角簫笳之聲　增文¶
獻通考曰唐樂圗所傳之簫凡十八管取五聲四清倍¶
音通林鐘黄鐘二均聲而梁部用之　又曰景祐樂記¶
教坊所用之簫凡十七管一觱篥十字記其聲然清樂¶
所用十七管其聲法不同故竝存之宋樂有唱簫各二¶
人和簫十人亦一時制也　陳氏樂書曰荀卿云鳳凰¶
于飛其翼若干其聲若簫蓋簫之為器編竹而成者也¶
<pb:KR3k0055_WYG_195-3a>¶
長則聲濁短則聲清其状鳳翼其音鳳聲中吕之氣夏¶
至之音也　玉海曰皇祐二年教習音律所言奉詔依¶
樂書造洞簫成詔令與底簫竝用　續文獻通考曰金¶
太廟登歌簫二宫縣樂簫十有司攝祭宫縣簫八　又¶
曰元簫制如笛五孔排簫編竹為之十六管闊尺有五¶
分黒搶金鑾鳳為飾鍮石釘鉸以黄絨紃維於人項左¶
右復紅絨絛結　又曰明製簫式以竹為之長一尺九¶
寸五分管圍三寸管上開竅名曰山口吹竅前五孔後¶
<pb:KR3k0055_WYG_195-3b>¶
一孔南雍志音樂考云吹法氣麤則聲大而滯氣緩則¶
聲啞而散吹嘘勻則聲雅而澹空下一孔則為四為大¶
按後一孔則為工為哉按上二孔則為尺為宣空下三¶
孔則為上為聖餘倣此¶
　　簫二¶
增通禮義纂曰伏羲作簫十六管　事始曰女媧造簫¶
　吕氏春秋曰黄帝命伶倫為律伶倫制十二簫聽鳳¶
鳥之鳴以别十二律以比黄鐘之宫故黄鐘宫律之夲¶
<pb:KR3k0055_WYG_195-4a>¶
也(髙誘曰六律六吕各/有管故曰十二簫)　原風俗通曰按舜作簫其形¶
參差象鳳翼十管長三尺　傳子曰馬先生能使木人¶
吹簫比妙般輸墨翟曰不劣古矣　列仙傳曰蕭史者¶
秦穆公時人善吹簫能致孔雀白鶴穆公女弄玉好之¶
公妻焉乃教弄玉作鳳臺一旦夫妻同隨鳳飛去故秦¶
人作鳳女祠于雍宫世有簫聲云　吕覽曰客有以吹¶
籟見越王者上下宫商和而越王不喜也或為之野音¶
而王反悦之亦有如此者要在聽之而已　史記曰周¶
<pb:KR3k0055_WYG_195-4b>¶
勃常為人吹簫給䘮事　漢書曰元帝多材藝吹洞簫¶
自度曲被歌聲　又曰元帝為太子體不安善忘不樂¶
詔使王褒等之太子宫讀誦奇文字太子善褒洞簫賦¶
令後宫讀頌之　段龜龍涼州記曰吕纂咸寧三年人¶
發張駿冡得玉簫　增江表傳曰孫權攻合肥不下而¶
還休兵皆上道權與吕蒙等在後魏將張遼奄至鼓吹¶
驚怖不能復鳴簫唱甘寧拔刀欲破之于是始作之¶
文獻通考曰唐明皇天寳中安禄山自范陽入覲獻白¶
<pb:KR3k0055_WYG_195-5a>¶
玉簫管數百陳于梨園　又曰唐李沖所傳之簫凡二¶
十三管雖制作不同亦一時之制也　續文獻通考曰¶
元憲宗二年八月樂工李明昌許政等五十人見於行¶
宫明昌等各執簫笛等于帝前奏之曲終復令奏之凡¶
三終¶
　　簫三¶
原七數　九成(易通卦驗夏至之樂以簫鄭元注曰簫/亦管也形似鳳翼鳳火禽也火數七夏)¶
(時□大用事/  下詳前一)　帶牙　編竹(上見王褒洞簫/賦  下詳前一)　象鳳¶
<pb:KR3k0055_WYG_195-5b>¶
致鶴(竝詳/前二)　魚瞰　鳳飛(上見王褒洞簫/賦  下詳前二)　薊宅　張¶
墓(葛洪神仙傳薊子訓少嘗仕郡人莫知其道三百餘/年容色不老及死殯之宿昔棺輷然作電雷音光照)¶
(宅宇見棺蓋飛在庭中棺内無復人但餘履耳/須臾聞陌上有人馬及簫鼓聲  下詳前二)　越宫¶
　吳市(上詳前二乞史記伍子胥/鼔腹吹簫  食吳市中)　君子聽　玉女吹¶
(見上樂總一吹樂/府詩玉女坐  簫)　折楊栁　采竹簳(短簫有折楊栁/之曲  慈母山)¶
(詳前/一)　武若雷霆　仁若凱風(竝詳王褒/洞簫賦)　增鳳管¶
鶴乘(洞冥記帝嘗夕東望有青雲焉俄見雙鵠集于臺/上有頃化為神女舞于臺下握鳳管之簫  天中)¶
(記唐武后謂張昌宗為王子晉後身使/被羽衣吹簫乗鶴徘徊庭中如仙去狀)　善應　交鳴¶
<pb:KR3k0055_WYG_195-6a>¶
(陳氏樂書簫尺四寸者二十四管無㡳而善應故謂之/䇾尺二寸者十二管有㡳而交鳴故謂之筊蓋應十二)¶
(律正倍/之聲也)　細器　餘音(孔帖書注云見細器/之備  下詳前二)　通五均¶
　凡三種(文獻通考讌樂之簫凡二十一管具正均七/聲左清倍右濁倍通五均焉世俗之樂也)¶
(又曰景祐樂記十三管之/簫凡三種鼓吹部用之)　絨縧結　綬帶垂(元排簫/詳前一)¶
(之續文獻通考元雲和部有簫管四斷竹為/  長尺有四寸七孔亦號長笛有綬帶下垂)　聲所由¶
生　管置不用(文獻通考舜作十管簫長尺二寸所以/應古之數聲之所由生也  又曰郭璞)¶
(大簫二十三管小簫十六管蓋二十四管備律吕清濁/之聲先王之制也十六管兼十二律四清而為之豈古)¶
(制哉今教坊所用長五六寸十六管有/底而四管不用非古人制作之意也)　比竹而成¶
<pb:KR3k0055_WYG_195-6b>¶
單吹之樂(又曰郭璞謂簫一名籟廣雅亦曰籟謂之簫/蓋簫籟比竹而成聲猶夫天地之籟籟風竅)¶
(而怒號也管又曰短簫鐃歌單吹鼓吹之樂也廣樂記/有二十一  簫羽葆鐃吹横吹部用之豈短簫歟其曲)¶
(有悲思翁艾如張上之囘戰城南元雲朱鷺之𩔖是也/何承天謂黄帝使岐伯作之以揚徳蓋有所受歟崔豹)¶
(古今注漢樂有黄門鼓吹天子所以燕樂羣/臣短簫鐃歌鼓吹之樂亦以賜有功諸侯也)　五聲四¶
清　七音三倍(上詳前一而文獻通考二十一管/簫取七音  三倍之龜兹部所用)¶
　　簫四¶
原詩梁劉孝儀詠簫詩曰危聲合鼓吹絶弄混笙箎管¶
饒知氣促釵動覺脣移仙史安為貴能令秦女隨　增¶
<pb:KR3k0055_WYG_195-7a>¶
梁張嵊短簫詩曰促柱絃始繁短簫吹初亮舞袖拂長¶
席鐘音由簴颺已落簷瓦間復繞梁塵上時屬清夏隂¶
恩暉亦非望　唐李嶠詠簫詩曰虞舜調清管王褒賦¶
雅音參差横鳳翼搜索動人心　宋梅堯臣聽文都知¶
吹簫詩曰虞舜已去蒼梧野秦女驂鸞無復下簫管人¶
間不解傳帝樂部中能亦寡欲買小鬟試教之教坊供¶
奉誰知者晏識文公始致來勸接賤生宜強且乃呼側¶
坐吹一曲驚顧頓嘶堂下馬吾妻閨中聞不聞稚女扳¶
<pb:KR3k0055_WYG_195-7b>¶
簾笑嬌奼未敢多聽便遣還贈飲單盃向身瀉　元郭¶
鈺無題詩曰㳺絲風煖颭飛花窈窕簫聲隔彩霞畢竟¶
神仙難換骨自分丹火煮胡麻¶
原賦漢王褒洞簫賦曰原夫簫簳之所生出於江南之¶
丘墟洞條暢以罕節標敷紛以扶疎徒觀其傍山側則¶
嶇嶔巋崎倚巇迤㠧誠可悲乎其不安也彌望儻莽連¶
延曠蕩又足樂乎其敞閒也託身軀於后土經萬世而¶
不遷翔風蕭蕭經其末&KR0158;江流川漑其山朝露清泠而¶
<pb:KR3k0055_WYG_195-8a>¶
隕其側玉液浸潤而承其根孤雌寡鵠娛優乎其下春¶
禽羣嬉翺翔乎其巔秋蜩不食抱璞而長吟元猨悲嘯¶
搜索乎其間惟詳察其素體兮宜清靜而弗喧幸得諡¶
為洞簫兮蒙聖主之渥恩可謂恵而不費兮因天性之¶
自然於是般匠施巧䕫襄準法帶以象牙掍其㑹合若¶
乃徐聽其曲度兮廉察其賦歌啾咇㘉而將吟兮行鍖¶
銋以和囉風洪洞而不絶兮優嬈嬈以婆娑翩綿連以¶
牢落兮漂乍棄而為它要復遮其蹊徑兮與謳謡乎相¶
<pb:KR3k0055_WYG_195-8b>¶
和故聽其巨音則周流汎濫并包吐含若慈母之畜子¶
也其妙聲則清靜厭應(於計/反)順叙卑□若孝子之事父¶
也科條譬𩔖誠應義理澎濞慷慨一何壯士優柔温潤¶
又似君子故其武聲則若雷霆輘鞫佚豫以沸渭其仁¶
聲則若凱風紛披容與而施恵或雜遝以聚歛兮或拔¶
摋以奮棄悲愴怳以惻惐兮時恬淡以綏肆被淋灑以¶
靡靡兮時横潰以陽遂哀悁悁之可懐兮良醰醰而有¶
味故饕餮者聽之而廉隅狼戾者聞之而不懟剛毅強¶
<pb:KR3k0055_WYG_195-9a>¶
&KR1373;反仁恩兮嘽唌逸豫戒其失鍾期牙曠悵然而愕立¶
杞梁之妻不能為其氣師襄嚴春不敢竄其巧兮浸滛¶
叔子逺其𩔖嚚頑朱均惕復慧兮桀跖鬻博儡以頓悴¶
吹參差而入道徳兮故永御而可貴或留而不行或行¶
而不留愺恅瀾漫亡耦失疇故知音者樂而悲之不知¶
音者怪而偉之故其為悲聲則莫不愴然累欷撇涕抆¶
淚其奏懽娛則莫不憚漫衎凱阿那㾯痿者已是以蟋¶
蟀尺蠖跂行喘息魚瞰雞睨垂喙宛轉瞪瞢忘食況感¶
<pb:KR3k0055_WYG_195-9b>¶
隂陽之和而化風俗之倫哉　增唐人洞簫賦曰南國¶
之紀兮江水深中嶻櫱兮天姥岑試一望兮見簫筦參¶
差碧雲飄其正色白日出其重隂每含和以自守雖嵗¶
寒其莫侵于是乃使夫匠人陵皛淼明幽窅攀重蘿閲¶
豐篠或截枝之龍質擬銜花之鳳鳥作為洞簫其聲窈¶
窕矇瞽之士純精所至尤澹澹兮無營浩紛紛兮縱肆¶
纎指敏手隨抑揚之虛滿曲折等分任吹噓而懿&KR1517;爾¶
其為樂也則龢羅稽詣而逸其為苦也則瀏漂洌清而¶
<pb:KR3k0055_WYG_195-10a>¶
悴或&KR2162;㟋以相從復淋漓而逺被有若層山抱古而晴¶
獨巨海涵虚而夕涖是以君子聽之載其平粹及乎弄¶
玉既好蕭史亦出登翠檻之巍峩結紅羅之婉蔚楊葉¶
鮮吹荷花浴日對吟空濶之情復感神仙之術若翔若¶
止心中定矣若反若墜不遺其類趣從容以向空乍猗¶
那以内閟信大雅之紆直繹兹聲之開塞匪天地兮同¶
和孰能與夫偕極¶
　　笙一¶
<pb:KR3k0055_WYG_195-10b>¶
原釋名曰笙生也象物貫地而生以匏為之故曰匏竽¶
亦是也其中空以受簧也　說文曰笙正月之音物生¶
故謂之笙十三簧象鳳之聲　古之善吹笙者有王子¶
晉(見列仙傳周/靈王太子)董雙成(見漢武内傳/西王母侍者)漢桓帝(見東觀/漢記)魏¶
杜䕫(見魏/志)　増唐太和中有尉遲章尤妙宣宗已降有¶
范漢恭恭子名寳師盡𫝊父藝今在陜州　毛詩曰我¶
有嘉賓鼓瑟吹笙吹笙鼓簧承筐是將　又賓筵曰籥¶
舞笙鼓　尚書曰笙鏞以間鳥獸蹌蹌　周官曰笙師¶
<pb:KR3k0055_WYG_195-11a>¶
掌教吹笙　禮記曰絃匏笙簧㑹守拊鼓　又曰竹聲¶
濫濫以立㑹㑹以聚衆君子聽笙竽之聲則思畜聚之¶
臣　爾雅曰大笙謂之巢小者謂之和　鄉飲酒曰笙¶
入奏南陔白華　儀禮曰下管新宫笙入三成(謂三/終也)¶
原穆天子傳曰西王母吟曰吹笙鼓簧中心翔翔　增¶
隋志雅樂器二十匏之屬二一曰笙　唐志宫懸登歌¶
樂器七曰匏為笙為竽為巢大笙也為和小笙也　原¶
白虎通曰笙之言施也牙也萬物始施而牙太簇之器¶
<pb:KR3k0055_WYG_195-11b>¶
　又曰笙有七政之節焉有六合之和焉天下樂之故¶
謂之笙　尸子曰商容觀舞墨子吹笙墨子非樂而于¶
樂有是也　增劉子隨時曰墨子儉嗇而非樂者徃見¶
荆王衣錦吹笙非茍違性隨時好也　又専學曰奕秋¶
通國之善奕也當奕之時有吹笙過者乍而聽之則奕¶
敗矣非奕道暴深情有暫闇笙猾之也　文獻通考曰¶
唐九部樂有胡蘆笙宋至道初西南蕃諸蠻入貢吹瓢¶
笙豈胡蘆笙耶　陳氏樂書曰古者造笙以曲沃之匏¶
<pb:KR3k0055_WYG_195-12a>¶
汝陽之篠列管匏中而施簧管端則美在其中鐘而為¶
宫蓋所以道達沖氣律中太簇立春之音也　續文獻¶
通考曰遼大樂器有大笙小笙　又曰金太廟登歌樂¶
器巢笙二和笙二宫縣樂器巢笙竽笙各十有司攝祭¶
宫縣巢笙竽笙各八　又曰元巢笙和笙皆十九簧以¶
斑竹為之登歌用巢笙四宫縣用巢笙十和笙宫縣不¶
用惟登歌則用四　又曰明笙式以紫竹為之簧用響¶
銅薄片鵲舌尖頭¶
<pb:KR3k0055_WYG_195-12b>¶
　　笙二¶
原世夲曰隨作笙　禮記曰女媧之笙簧　說文曰舜¶
祠之下得笙白玉為管　列仙傳曰王子喬者周靈王¶
太子也好吹笙作鳳鳴遊伊雒間道士浮丘公接以上¶
嵩髙山　魏志曰杜䕫字公良為協律都尉文帝令䕫¶
于賓客中吹笙鼓琴䕫有難色遂黜免　增武夷山誌¶
曰武夷君命宋小娥運居巢即大笙也　續仙傳曰謝¶
元卿遇神仙吹叢霄之笙　陳氏樂書曰宋李照作巢¶
<pb:KR3k0055_WYG_195-13a>¶
笙合二十四聲以應律吕正倍之聲作和笙應笙竽合¶
清濁之聲又自制大笙上之太樂今太常笙濁聲十二¶
中聲十二清聲十二俗呼為鳳笙孟蜀王所進樂工不¶
能吹雖存而不用　玉海曰景徳二年修樂器舊制巢¶
笙和笙每變宫之際必換義管然難于遽易樂工單仲¶
辛遂改為一定之制不復旋易與諸宫調皆協　續文¶
獻通考曰遼太宗天顯三年唐遣使進紅牙笙　又曰¶
元中統間回回國進興隆笙以竹為簧有聲無律玉宸¶
<pb:KR3k0055_WYG_195-13b>¶
樂院判官鄭秀乃考音律分定清濁¶
　　笙三¶
原珠垂　玉振(潘岳笙賦明珠在咮若銜若/垂  王廙賦金清而玉振)　離鴻¶
别鶴(潘岳笙賦悽唳辛酸嚶嚶關關若離鴻之鳴子也/  王廙賦親眺逺遊登山送離發千里之長思詠)¶
(别鶴于/路岐)　通氣　和神(蔡邕月令章句季秋之月上丁/入學習吹所以通氣也管簫笙)¶
(竽塤箎皆以吹鳴/者也  下詳前二)　達隂陽　移風俗(邯鄲綽五經析/疑夫笙者法萬)¶
(物始生導達隂陽之氣故有長短黄鍾之始象法鳯皇/  王廙笙賦直而不倨曲而不悱疏音簡節樂不乃妙)¶
(足可以易俗移風興洽至教𢎞/義著于典謨兮厯萬代而彌劭)　間鏞　同磬(尚書堯/典笙鏞)¶
<pb:KR3k0055_WYG_195-14a>¶
(以間同詩/笙磬  音)　雅簧　名器(三禮圗笙有雅簧十三上六/下七  王歆之與謝安書知)¶
(君嘗得小笙是名器今見者/皆不以為佳恐是不能識也)　增鳳巢　鵝管(宋陳氏/樂書笙)¶
(為樂器其形鳯翼其聲鳳鳴簧謂之巢以衆管在/匏有鳳巢之象也  唐李賀詩王子吹笙鵝管長)　紅¶
牙　紫竹(上遼事詳二一下/明笙式詳前)　七星　九曜(續文獻通/考金太廟)¶
(登歌樂器有七星匏一九曜匏一閏餘匏一元七量匏/一七簧閏餘匏一三簧九曜匏一九簧俱以斑竹為之)¶
　義管　閏餘(文獻通考宋朝大樂所傳之笙並十七/簧舊外設二管不定置謂之義管每變)¶
(均易調則更用之/下詳九曜七星注)　母匏　合竹(宋陳氏樂書匏之為/物其性輕而浮其中)¶
(虚而通笙則以匏為母象植物之生焉濁又曰國語/云匏竹利制蓋匏竹相合而成聲得清  之適故也)¶
<pb:KR3k0055_WYG_195-14b>¶
曲沃匏　汝陽篠(並詳/一)¶
　　笙四¶
原吐鳳音(張衡逍遥賦王/子喬吐鳯音)　作鳳鳴(列仙傳/事詳二)　錦衣吹¶
(見上/笙一)　赤衣吹(淮南子孟夏之月居/南宫衣赤采吹笙)　桓帝善笙(見上/笙一)¶
　鳳凰吹(曹植樂賦烏鳥/起舞鳯凰吹笙)　丹蛟吹(傅元西都賦列仙/逸唱熊虎聽音丹)¶
(蛟吹笙文/豹鼔琴)　赤松吹笙(王廙洛/都賦)　增飄飄伊洛(南史謝/恂傳謝)¶
(孺子宴少與族兄莊齊名多藝能尤善聲律王彧孺子/姑之子也嘗與孺子登桐臺孺子吹笙彧起舞既而歎)¶
(曰今日真使人飄/飄有伊洛間意)　十五愛吹(唐李白詩仙人十五愛/吹笙學得崑丘彩鳳鳴)¶
<pb:KR3k0055_WYG_195-15a>¶
　十二月笙(文獻通考後周鄭譯獻新樂十二月各一/笙每笙十六管總一百九十二管斛斯證)¶
(曰既無相生之理又無還宫之義深恐/鄭聲亂雅未合古制竊謂不可帝納之)　十七管笙(又/曰)¶
(唐樂圗所傳十七管之笙/通黄鍾二均聲清樂用之)　十二管(又曰唐樂圗所傳/十二管之笙讌樂)¶
(用/之)¶
　　笙五¶
原詩梁陸罩詠笙詩曰管清羅袖拂響合絳唇吹人情¶
應節轉逸態逐聲移所美周王子㺯羽一參差　沈約¶
詠笙詩曰彼美實枯枝孤篠定參差鵾雞已嘲□棗下¶
<pb:KR3k0055_WYG_195-15b>¶
復林離本期王子宴寧待洛濱吹　唐楊師道詠笙詩¶
曰短長插鳳翼洪細摹鸞音能令楚妃歎復使荆王吟¶
切切孤竹管來應雲和琴　增唐李嶠詠笙詩曰懸匏¶
曲沃上孤篠汶陽隈形寫歌鸞翼聲隨舞鳳哀歡娛分¶
北里純孝即南陔今日虞音奏蹌蹌鳥獸來　劉希夷¶
嵩岳聞笙詩曰月出嵩山東月明山益空山人愛清景¶
散髪卧秋風風止夜何清獨夜草蟲鳴仙人不可見乘¶
月近吹笙絳唇吸靈氣玉指調真聲真聲是何曲三山¶
<pb:KR3k0055_WYG_195-16a>¶
鸞鶴情昔去落塵俗願言聞此曲今來卧嵩岑何幸承¶
幽音神仙樂吾事笙歌銘夙心　劉禹錫秋夜安國觀¶
聞笙詩曰織女分明銀漢秋桂枝梧葉共颼颼月露滿¶
庭人寂寂霓裳一曲在髙樓　郎士元聽隣家吹笙詩¶
曰鳯吹聲如隔綵霞不知牆外是誰家重門深鎻無尋¶
處疑有碧桃千萬花　鍾輅緱山月夜聞王子晋吹笙¶
詩曰月滿緱山夜風傳子晋笙初聞盈谷逺漸聽入雲¶
清杳異人間曲遥分鶴上情孤鸞驚欲舞萬籟寂無聲¶
<pb:KR3k0055_WYG_195-16b>¶
此夕留煙駕何時返玉京唯愁音響絶曉色出都城¶
李商隱銀河吹笙詩曰悵望銀河吹玉笙樓寒院冷接¶
平明重衾幽夢他年斷别樹羈雌昨夜驚月榭故香因¶
雨發風簾殘燭隔霜清不須浪作緱山意湘瑟秦簫自¶
有情¶
原賦晉潘岳笙賦曰河汾之寳有曲沃之懸匏焉鄒魯¶
之珍有汶陽之孤篠焉若乃綿蔓紛敷之麗浸潤靈液¶
之滋固衆作者之所詳余可得而略之徒觀其制器也¶
<pb:KR3k0055_WYG_195-17a>¶
則審洪纎面短長&KR1479;生簳裁熟簧設宫分羽經徴列商¶
基黄鍾以舉韻望儀鳳以擢形寫皇翼以插羽摹鸞音¶
以厲聲於是乃有始泰終約前榮後悴激憤於今賤永¶
懐乎故貴衆滿堂而飲酒獨向隅而掩淚援鳴笙而將¶
吹先嗢噦以理氣或案衍夷靡或竦勇剽急或既徃不¶
返或已出復入徘徊布濩渙衍茸襲舞既蹈而中輟節¶
將撫而弗及輟張女之哀彈流廣陵之名散詠園桃之¶
夭夭歌棗下之纂纂歌曰棗下纂纂朱實離離宛其落¶
<pb:KR3k0055_WYG_195-17b>¶
矣化為枯枝人生不能行樂何以虛諡為爾乃引飛龍¶
鳴鵾雞雙鴻翔白鶴飛子喬輕舉明君懐歸荆王喟其¶
長吟楚妃歎而增悲新聲變曲奇韻横逸縈纒歌鼓網¶
羅鐘律爛熠爚以放&KR0233;鬱蓬勃以氣出秋風詠於燕路¶
天光重乎朝日大不踰宫細不過羽唱發章夏導揚韶¶
武協和陳宋混一齊楚邇不逼而逺無攜聲成文而節¶
有叙　王廙笙賦曰其制器也則取不周之竹曾城之¶
匏生懸崖之絶嶺邈崫崒以崇髙延脩頸以亢首厭瑶¶
<pb:KR3k0055_WYG_195-18a>¶
口之陸離舞靈蛟之素鱗銜明珠於帶垂弱舌紙薄&KR0610;¶
錘内藏合松蠟以宻際糅彤丹以發光　夏侯惇笙賦¶
曰嗟萬物之殊觀莫比美乎音聲總衆異以合體匪求¶
一以取成雖琴瑟之既麗猶靡尚於清笙爾乃採桐竹¶
剪朱宻摘長松之流肥咸崑崙之所出抑揚噓吸或□¶
或吹擪拈挹按同覆互移初進飛龍重繼鵾雞振引合¶
和如潰如離若夫纒綿約殺足使放達者循察通豫平¶
曠足使廉規者棄節沖靈冷淡足使貪榮者退世開明¶
<pb:KR3k0055_WYG_195-18b>¶
爽亮足使慢惰者進竭豈衆樂之能倫邈奇特而殊絶¶
　陳顧野王笙賦曰聲流洛渚器重汾陽協歌鐘於宿¶
夕詠月扇於遶梁同離鴻於流徵㑹别鶴於清商　増¶
唐李百藥笙賦曰婉婉鴻驚喈喈鳳鳴或萬殊而競響¶
乍孤囀而飛聲清則混之而不濁濁則澄之而不清實¶
當無而應有因虛受而徐盈舄奕多緒紛綸難狀抑之¶
則徘徊綿宻申之則散朗寥亮始掩歛以夷靡終優游¶
以怊悵隨流涕而煦愉應徴羽而悽愴挫玉簫之清管¶
<pb:KR3k0055_WYG_195-19a>¶
息瓊篁之虛唱落遺囀於梁間墜纎腰於掌上既而重¶
門半掩髙宴將終飄餘音於霄漢遏□韻於房櫳逺而¶
聽之若遊鴛翔鶴嘹唳飛空近而察之譬瓊枝玉𣗳響¶
亮從風信絶俗之神解何變態之無窮¶
増頌元王禕興龍笙頌并序曰惟世祖皇帝統一函夏¶
功成治定乃肇置大樂以用諸朝廷其器有曰興龍笙¶
者實上所自作或曰西域之所獻而天子加損益焉者¶
也其制為管九十列為十五行每行縱列六管其管下¶
<pb:KR3k0055_WYG_195-19b>¶
植于匱中而匱後鼓之以韝自匱足至管端約髙五尺¶
仍鏤板鳳形繪以金采以圍管之三面約廣三尺加文¶
飾焉凡大朝㑹則列諸軒陛之間與衆樂並奏每用樂¶
工二人一以按管一以鼓韝以達氣出聲以叶衆音而¶
樂之奏成矣其制之宏鉅厯古所無誠足以章顯功徳¶
垂諸永世而學士大夫顧未嘗摛藻掞辭以形容盛美¶
非闕典歟臣愚不揣微賤輒為之頌雖不敢儗諸時邁¶
執競桓賚之列蓋庶㡬漢世樂府之遺意焉其詞曰巍¶
<pb:KR3k0055_WYG_195-20a>¶
巍聖元龍興朔土於皇世皇誕統區宇南諧北爕東賔¶
西旅聿昭聖文丕布神武寳厯是膺玉燭爰撫徳龎功¶
隆超軼今古乃章功徳乃立樂府乃作雅笙厥制維鉅¶
嶰谷掄材后䕫審矩列管九十如簫斯䜿管以匱植匱¶
由韝鼔韝動氣應手按聲吐挹抐擫□牽連絡組髙五¶
尺餘廣三尺許黄鐘本宫蕤賔叶吕清不過商細不逾¶
羽鸞聲振厲鳳韻紆紓妙音之達蕭寥容與有如臣子¶
仰事君父巨聲之暢雄渾包溥有如圎穹覆冒海㝢抑¶
<pb:KR3k0055_WYG_195-20b>¶
揚合調開闔諧譜唱和章夏導揚韶濩大音斯完神人¶
樂胥王㑹之辰穆穆帝所天臨黼座雲映華籞仙仗既¶
班大樂爰舉朱干玉戚崇牙龍虞鐘鏞瑟琴亦有柷敔¶
於維兹笙獨貫樂部鈞天普奏九成咸序四靈畢來百¶
獸率舞陋哉斯制哇俚滛蠱箜篌篳篥於律何取侯今¶
之制孰盛敢伍微臣作頌適配有瞽於萬斯年仰憲皇¶
祖¶
　　簧一¶
<pb:KR3k0055_WYG_195-21a>¶
増說文曰簧笙中簧也女媧作管中金鍱　詩曰吹笙¶
鼓簧　三禮圖曰雅簧上下各六　文獻通考曰唐樂¶
圗簧以線為首尾直一線一手貫其紐一手鼓其線横¶
如口中呼吸成音直野人之樂耳　又曰民間有鐵葉¶
簧削鋭其首塞以蠟&KR0097;横之於口呼吸成音豈簧之變¶
體歟¶
　　簧二¶
原女媧作　飛瓊鼓(世本宋均注云女媧黄帝/臣也  下見上樂總一)　君子¶
<pb:KR3k0055_WYG_195-21b>¶
執　樂師調(詩君子陽陽左執簧右招我由房其樂只/且  禮記月令仲夏之月命樂師調笙簧)¶
　作鍱　裁銅(上說文詳一以潘安仁笙賦/裁熟簧注云  熟銅為之)　巧言¶
竝坐(詩巧言如簧簧/又曰竝坐鼔)　在口　發唇(蔡邕賦舌在口而/為簧  陸雲詩鳴)¶
(簧發丹唇朱/絃繞素腕)　舒夏　得友(楚詞願假簧以舒夏者夢/書簧為結約夢得簧  得)¶
(賢友/也)　増為節　振幽(文獻通考急就章云菰荻起居/課後先言菰簧及荻為作休之)¶
(節在韻書以振幽簧/簧  笙内故曰振幽)　澀銀　隔水(宋黄庭堅詩吹笙/無伴澀銀簧  杜)¶
(甫詩疎松隔/水奏笙簧)　鐵葉　蠟口(並詳/前一)¶
　　簧三¶
<pb:KR3k0055_WYG_195-22a>¶
原十三(禮記注云/笙十三簧)　十九(爾雅大者/十九簧)　瑶池鼓簧(見上/笙一)¶
(穆天/子傳)　石室鼓簧(神仙傳王遥入石室發篋有五舌簧/三枚遥自取一枚以二枚與室中人)¶
(對共/鼓之)　増宫管在中(宋陳氏樂書月令中央土律中黄/鍾之宫則樂之有簧有宫管在中)¶
(也/)　有笙中簧非笙中簧(又曰莫非簧也有笙中之簧/有非笙中之簧鹿鳴吹笙鼔)¶
(簧莊子言簧鼔笙中之簧也君子陽陽左/執簧巧言曰巧言如簧非笙中之簧也)¶
　　笛一¶
増釋名笛滌滌然也　說文曰七孔筩也羌笛三孔¶
原廣雅曰籥謂之笛有七孔　笛之所出有雲夢之竹¶
<pb:KR3k0055_WYG_195-22b>¶
(見魏文與/吳質書)衡陽之幹(見宋玉/笛賦)柯亭之竹(見伏滔長/笛賦序)古之¶
善吹笛者有馬融(見融/自序)遊楚(見魏/志)宋禕(見世/說)子野及奴¶
顧(見語/林)曲名有折楊栁梅花落等　増唐開元中有李¶
謨獨步於當時大中以來有王六六王師簡亦妙手也¶
(見樂府離録/及文獻通考)　後世有長笛有短笛有義觜笛義觜笛¶
如横笛而加觜西涼樂也(見考/索)　原晉書云按周禮金¶
石有一定之音故諸音皆受鐘磬之均至於饗宴殿堂¶
之上不懸鐘磬則以笛有一定之調故諸絃歌皆從為¶
<pb:KR3k0055_WYG_195-23a>¶
正也　増隋志雅樂器竹之屬三曰笛　唐志宫懸登¶
歌樂器八曰竹為笛　原風俗通曰笛武帝時丘仲所¶
作也(按宋玉有笛賦玉在漢前恐此説非也/又馬融長笛賦云近代雙笛從羌起)笛滌也所¶
以滌邪&KR0126;納之雅正也長尺四寸七孔　増樂纂曰司¶
馬法軍中之樂鼓笛為上使聞之者壯勇絲竹不可用¶
也慮悲感人士率思歸之故也　甘澤謡曰唐樂工許¶
雲封工笛自云學於外祖李牟貞元初韋應物為和州¶
牧語之曰我有乳母子名千金天寳中受笛李供奉藝¶
<pb:KR3k0055_WYG_195-23b>¶
成身死舊吹之笛李君所賜也遂囊出舊笛雲封跪捧¶
悲切撫而觀之曰信是佳笛但非外祖所吹者乃謂韋¶
公曰竹生雲夢之南鑒在柯亭之下以今年七月望前¶
生明年七月望前伐過期不伐則其音實未期而伐則¶
其音泛泛者外澤中乾乾者受氣不全則其竹夭凡發¶
揚一聲出入九息古之至音者一疊十二節一節十二¶
㪣今之名樂也至如落梅流韻感金谷之㳺人折栁傳¶
情悲玉關之戍客誠有清響異音非至音無以降神而¶
<pb:KR3k0055_WYG_195-24a>¶
祈福也其已夭之竹遇至音必破所以知非外祖所吹¶
者韋公曰欲信汝鑒笛破無傷雲封乃捧笛吹六州變¶
一疊未盡劃然中裂韋公驚嘆久之遂禮雲封於曲部¶
　續文獻通考曰遼大樂器有長笛尺八笛短笛　又¶
曰遼散樂以三音該三才之義四聲調四時之氣應十¶
二管之數截竹為四竅之笛以叶聲音而被之絃歌三¶
音天音揚地音抑人音中皆有聲無文四時春聲曰平¶
夏聲曰上秋聲曰去冬聲曰入　又曰金太廟登歌樂¶
<pb:KR3k0055_WYG_195-24b>¶
器笛二宫懸樂笛十有司攝祭宫懸笛八　又曰元羌¶
笛制如笛而長三孔龍笛制如笛七孔横吹之管首制¶
龍頭銜同心結帶¶
　　笛二¶
増史記曰黄帝使伶倫伐竹於崑谿斬而作笛吹之作¶
鳳鳴　原伏滔蔡邕長笛賦序曰余同僚桓子野故有¶
長笛賦傳之耆艾云蔡邕之所作也初邕避難江南宿¶
於柯亭柯亭之館以竹為椽仰而盼之曰良竹也取以¶
<pb:KR3k0055_WYG_195-25a>¶
為笛奇聲獨絶厯代傳之　魏略曰游楚好音樂畜笛¶
每持以自隨　續搜神記曰合肥口有一大白船覆在¶
水中云是曹公舶船嘗有漁人夜宿以船繫之聞箏笛¶
絃節之音漁人夢人驅遣云勿近官妓此人驚即移去¶
相傳云曹公載妓船覆於此猶存焉　晉中興書曰帝¶
舅王愷嘗置酒王導王敦俱徃女伎吹笛小失聲愷怒¶
便令黄門毆殺之一坐改容敦神色自若　傅子曰列¶
和善吹笛吳姬之聲無以加也　世說曰王子猷聞桓¶
<pb:KR3k0055_WYG_195-25b>¶
子野善笛而不識遇桓于岸上過船中客有識之者云¶
此是桓子野王便令人與相問聞君善吹笛試為我一¶
奏桓爾時已貴顯素聞王名即便迴下車踞胡牀為作¶
三調弄畢便去客主竟不交言　俗說曰宋禕是石崇¶
伎緑珠弟子有國色善吹笛後在晉明帝宫帝疾患危¶
篤羣臣進諫請出宋禕時朝賢悉見帝曰卿諸人誰欲¶
得者衆人無言阮遥集時為吏部尚書對曰願以賜臣¶
即與之　又曰謝仁祖妾阿妃有國色善吹笛謝死阿¶
<pb:KR3k0055_WYG_195-26a>¶
妃誓不嫁郗曇時為北中郎設權計遂得阿妃為妾阿¶
妃終身不與曇言　幽明録曰永嘉中太山民巢氏先¶
為相縣令居在晉陵家婢採薪忽有一人追隨婢還家¶
不使人見與婢宴飲輒吹笛而歌歌云閒夜寂已清長¶
笛亮且鳴若欲知我者姓郭字長生　増文獻通考曰¶
天寳中明皇命紅桃歌貴妃梁州曲親御玉笛為之倚¶
曲　唐志曰寧王善吹横笛　唐書曰文宗時朝霞以¶
善吹笛進上為新聲雅樂朝霞能承意變聲頗符上㫖¶
<pb:KR3k0055_WYG_195-26b>¶
由是有寵　唐國史補曰李舟好事嘗得村舎煙竹截¶
以為笛堅如鐵石以遺李牟牟吹笛天下第一月夜泛¶
江與舟吹之寥亮逸發俄有客立于㟁呼船請載既至¶
請笛而吹其聲清壯山石可裂及入破呼吸盤辟應指¶
粉碎客散不知所之舟著記疑其蛟龍　又曰李牟秋¶
夜吹笛于瓜洲舟檝甚隘初發調群動皆息及數奏微¶
風䬃然而至俄頃舟人賈客有怨嗟悲泣之聲　青瑣¶
髙議曰范敏下第徃鄆州訪故人暑月夜行至一田舎¶
<pb:KR3k0055_WYG_195-27a>¶
遇一婦人自稱唐莊宗内樂部笛首為敏吹笛敏問其¶
曲云名清秋月莊宗自製者也帝最愛月夜自横笛吹¶
數曲故為曲名明視之則一孤&KR0664;也　宋遯齋閒覽曰¶
余靖知桂州時每至月盈之夕輒有笛聲發于林中甚¶
清逺土人云聞之已數十年遣視乃自大柏木中出也¶
伐取為枕笛聲如期而發公甚寳惜後數年季弟欲窮¶
其怪命工解視其木紋理正如人月下吹笛象雖善畫¶
者莫及重以膠合之則不復有聲　靈怪録曰太原姚¶
<pb:KR3k0055_WYG_195-27b>¶
康成奉使汧隴假邢某舊宅就寢後見三人賦詩其一¶
長細而黄面多窗孔詠曰當時得意氣填心一曲君前¶
直萬金今日不如亭下竹風來猶得學龍吟候曉視之¶
乃見破笛一管¶
　　笛三¶
原奇寳　良幹(宋玉笛賦芳林皓幹有奇寳兮博人通/明樂斯道兮  李尤笛銘剡削長幹三)¶
(孔脩長流離浩/蕩壯士抑揚)　昭華琯　柯亭竹(西京雜記髙祖初/入咸陽宫周行府)¶
(庫金玉珍寳不可稱言其尤驚異者笛長二/尺三寸六孔銘曰昭華之琯  下詳前二)　攄憤¶
<pb:KR3k0055_WYG_195-28a>¶
滌邪(蔡邕鼓師賦夫何䝉昧之瞽兮心窮忽以鬱伊目/冥冥而無瞭兮嗟懐煩以愁悲撫長笛以攄憤兮)¶
(氣轟鍠而横飛/  下詳前一)　諭意　暢神(馬融長笛賦可以通靈/感物寫神諭意致誠效)¶
(志率作興事可伏滔長笛賦雲禽為之婉翼泉鱏/為之躍鱗逺  以通靈逹微近可以寫情暢神)　激¶
朗　清哀(馬融長笛賦彷徨縱肆曠瀁敞㒺老莊之槩/也温直優毅孔孟之術也激朗清厲隨光之)¶
(介也階陶潛閑情賦起攝帶以伺晨繁霜粲/于素  雞歛翅而未鳴逺笛出聲而清哀)　雜引¶
奇曲(沈約宋書晉太始十年中書監荀勗中書令張華/令郝玉鼔筝宋同吹笛以為雜引相和  宋玉笛)¶
(賦招伯奇于涼隂追申子于晉城夫奇曲/雜樂所以禁滛也錦繡黼黻所以禦暴也)　寫神　怡¶
志(上詳諭意注身伏淊長笛賦達足以協徳宣猷窮/足以怡志保  兼四徳而稱雋故名流而器珍)¶
<pb:KR3k0055_WYG_195-28b>¶
水龍鳴　雲禽婉(上見馬融長笛賦/  下詳暢神注)　納雅正　雪垢¶
滓(上詳前一汚馬融長笛賦/可以漑滌  &KR0126;澡雪垢滓)　離南楚　出西涼(宋玉/長笛)¶
(賦八音和調咸禀受兮善善不衰為時保兮絶鄭之遺/離南楚兮美風洋洋而暢茂兮  李尤笛銘出自西涼)¶
(流離/浩蕩)　三孔　一弄(上說文詳一/  下詳筝三)　長短　濁清(古歌/詞長)¶
(笛續短笛願陛下保壽無/極  下詳後列和合律注)　合律吕　吟清商(荀勗奏/云笛由)¶
(鐘聲宜必合于律吕/  下見宋玉笛賦)　詠新詩　吐清氣(蔡邕瞽師賦/詠新詩之悲)¶
(歌舒滯積而宣鬱笛魏文帝/詩悲筝擊新聲長  吐清氣)　向秀聞　馬援和(向秀/思舊)¶
(賦隣人有吹笛者發音嘹喨追想疇昔遊宴之好笛古/今注武谿深馬援南征所作援門生袁寄生善吹  援)¶
<pb:KR3k0055_WYG_195-29a>¶
(作歌以/和之)　和洛客　歌壯士(上見馬融長笛賦序徃宋/玉笛賦歌壯士之必  悲)¶
(猛勇乎/飄疾)　合妙意　奮玉手(又曰乃使王爾公輸之徒/合妙意角較手遂以為笛)¶
(頸又曰延長/  奮玉手)　京房識律　列和合調(京房字君明識/音律舊本四孔)¶
(其一君明所加清晉荀勗問列和曰若不知律吕之義/作樂者均髙下  濁之調當以何名之和曰每合樂時)¶
(隨歌者清濁聲假聲濁者用三尺二笛因名曰此三尺/二調聲清者用二尺九笛因名曰此二尺九調漢魏相)¶
(傳施行/皆然也)　伐雲夢竹　取髙遷椽(陳思王與吳季重書/願伐雲夢之竹以為)¶
(笛斬泗濵之梓以為筝東文士傳蔡邕告呉人曰吾昔/嘗經㑹稽髙遷亭見屋  間第十六竹椽可為笛取用)¶
(果有/異聲)　増霜筠　煙竹(樂書剪雲夢之霜筠法龍吟/之異韻  下李舟事詳前二)¶
<pb:KR3k0055_WYG_195-29b>¶
四竅　七星(上遼散樂詳前一部樂書六孔為笛羌人/吹之七孔下調漢  用也今之七星古之)¶
(長笛一定為調合鐘磬之均各有長/短應律吕之度雅樂部内咸用之也)　猿臂　鶴骨(唐/叚)¶
(成式酉陽雜俎有人以猿臂骨為笛吹之聲清絶勝/竹  元薩都拉巧題百首有鶴骨笛詩詩詳後五)¶
一聲　數曲(唐趙嘏詩長笛一聲人倚樓人謂之趙倚/樓  唐元稹連昌宫詞李謩擪笛傍宫牆)¶
(偷得新翻/數般曲)　霜逐　風飄(古詩横玉叫雲清似水滿空/霜逐一聲飛  杜甫詩風飄)¶
(律吕相和切月/傍關山㡬處明)　變態　異聲(樂纂唐元宗時樂人孫/處秀善吹笛好作犯聲)¶
(當時皆以為新異其聲變態日増因有犯/調即今之所尚也  下詳取髙遷椽注)　龍頭　義¶
觜(文獻通考横吹自北國梁横吹曲曰下馬吹笛是也/今教坊用横八孔鼔吹世俗號為龍頸笛笛首為龍)¶
<pb:KR3k0055_WYG_195-30a>¶
(頭綬帶下垂/  下詳前一)　尺八　合拱(宋洪容齊隨筆逸史云開/元末一狂僧住洛南囘向)¶
(寺一老僧令于房内取尺八來乃笛也謂曰汝主在寺/以愛吹尺八謫在人間此常吹者也汝當囘可將此付)¶
(汝主僧進于元宗持以吹之宛是先所御者吕才傳貞/觀初祖孝孫増損樂律太宗詔侍臣舉善音者王珪魏)¶
(徴盛稱才製尺八凡十一枚長短不同與律諧契太宗/召才參論樂事尺八之所出乃見于此無由曉其形製)¶
(也爾雅釋樂亦不載酒博異志賈客吕筠卿嘗于中春/夜泊舟于君山側命  吹笛數曲忽見一老父拏舟而)¶
(來遂于懐袖間出笛三管其一大如合拱其次如常人/所蓄其一絶小如細筆管筠卿請老父一吹老人曰其)¶
(大者諸天之樂不可發其次者對洞府諸仙合樂而吹/其小者是老身與朋儕可樂者試為子吹之不知可終)¶
(一曲否言畢抽笛吹三聲湖上風動波濤沆瀁魚龍跳/噴五聲六聲君山上鳥獸叫噪月色昬昧舟人大恐老)¶
<pb:KR3k0055_WYG_195-30b>¶
(父遂/止)　鏡湖月　洞庭波(樂府雜録開元中李謨工笛/後流落江東越州刺史皇甫)¶
(政月夜泛鐃湖命謨吹笛謨為之盡妙倐有一老父泛/小舟來聽風骨冷秀政異之進而問焉老父曰某少善)¶
(此今聞至音輒來聽耳政即以謨笛授之老父始奏一/聲鏡湖波浪摇動數疊之後笛遂中裂即探懐中一笛)¶
(以畢其曲政視舟下見二龍翼舟而聽老父曲終以笛/付謨謨吹之竟不能聲即拜謝以求其法頃刻老父入)¶
(小舟遂失所在/  下詳合拱注)　西涼樂　東海龍(上考索詳一長朝/鮮志有玉笛  尺)¶
(有九寸其聲清亮/云海東龍所獻)　折楊栁　落梅花(文獻通考大横/吹小横吹以竹)¶
(為之笛之𩔖也魏晉以後有折楊栁等十/四曲  樂府雜録笛羌樂也有落梅花曲)　合五聲¶
叶六律(文獻通考後世雅笛之制非五竅而合五聲必/竅而為六以叶六律傅緯有六孔之説豈雅笛)¶
<pb:KR3k0055_WYG_195-31a>¶
(歟古者論笛之良不過衡陽之簳也故師曠得其雄宋/意得其雌焉蓋無異于伶倫斷嶰谷雌雄之竹以為律)¶
(吕/也)　軍中樂　路傍愁(上司馬法詳前一快樂纂横笛/小箎也梁朝歌云  馬不須鞭)¶
(抝折楊栁枝下馬吹/横笛愁殺路傍兒)　聽鷓鴣　吹阿濫(唐許渾聽吹/鷓鴣詩金谷)¶
(歌傳第一流鷓鴣清怨碧雲愁夜來省得曽聞處萬里/月明湘水流鷓鴣笛曲名  賀方回長短句待月上潮)¶
(平波艷塞管/孤吹新阿濫)　隴頭鳴　孤城起(文選羌笛隴頭鳴愁/  杜詩孤城笛起)¶
　占盡江月　飛盡庭梅(劉禹錫武昌老人說笛歌曰/商聲五聲隨指發水中龍應)¶
(行雲絶曾將黄鶴樓上吹一聲占盡秋江月聽唐戎昱/聞笛詩日夜思歸切笛聲寒更哀愁人不願  自到枕)¶
(前來風起塞雲斷夜深明月/開平明獨惆悵飛盡一庭梅)　師曠得雄　宋意得雌¶
<pb:KR3k0055_WYG_195-31b>¶
(竝詳合/五聲注)¶
　　笛四¶
原似龍鳴(見馬援/長笛賦)　𩔖鵾鳴(蔡邕瞽師賦何此聲之悲/痛愴然淚以隠惻𩔖離鵾)¶
(之孤鳴起嫠/婦之哀泣)　應律(馬融笛賦惟笛因其天姿不/變其材伐而吹之其聲應律)　依¶
律(荀勗問協律列和曰作笛惟可依十二律十二笛令/一孔依一律否和曰樂廂長笛尾長四尺三寸今若)¶
(取其下徵之聲于法濁者笛當長計其尺寸乃五分有/餘和昔日依之不可吹也又笛諸孔亦恐不能得一孔)¶
(應律/也)　増偷吹玉笛(楊妃外傳明王置五王帳長枕大/被與兄弟共處其間妃子無何竊)¶
(寧王紫玉笛吹故張祐詩云梨花/小苑無人見偷把寧王玉笛吹)　鐵笛(文獻通考鐵/笛之制未知)¶
<pb:KR3k0055_WYG_195-32a>¶
(所起今民間/徃徃有之)　玳瑁笛(天中記宋嘉祐中王疇欲定大/樂嘗就成都房庶取玳瑁古笛)¶
(以校/金石)　傘柄(元耶律楚材西域河中十詠/詩傘柄學鑚笛宫門自斵琴)¶
　　笛五¶
原詩陳周𢎞讓賦得長笛吐清氣詩曰商聲傳後出龍¶
吟鬱前吐情斷山陽舎氣咽平陽塢邊騎爭北歸偏知¶
别郷苦羈旅情易傷零淚如交雨　賀徹賦得長笛吐¶
清氣詩曰胡關氛霧侵羌笛吐清音韻切山陽曲聲悲¶
隴上吟栁折城邊樹梅舒嶺外林方知出塞苦不憚武¶
<pb:KR3k0055_WYG_195-32b>¶
溪深　隋姚察賦得笛詩曰作曲是佳人製名由巧匠¶
鵾絃時莫竝鳳管還相向隨歌響更發逐舞聲彌亮宛¶
轉度雲窗逶迤出黼帳長隨畫堂裏承恩無所讓　劉¶
孝孫詠笛詩曰涼秋夜笛鳴流風韻九成調髙時慷慨¶
曲變或淒清征客懐離緒鄰人思舊情幸以知音顧千¶
載有奇聲　増唐李嶠詠笛詩曰羌笛寫餘聲長吟入¶
夜清關山孤月下來向隴頭鳴逐吹梅花落含春栁色¶
驚行觀向子賦坐憶舊鄰情　李白金陵聽韓侍御吹¶
<pb:KR3k0055_WYG_195-33a>¶
笛詩曰韓公吹玉笛倜儻留英音風吹繞鍾山萬壑皆¶
龍吟王子停鳳管師襄掩瑶琴餘韻渡江去天涯安可¶
㝷　又清溪半夜聞笛詩曰羌笛梅花引吳溪隴水清¶
寒山秋浦月腸斷玉關聲　又清夜洛陽聞笛詩曰誰¶
家玉笛暗飛聲散入春風滿洛城此夜曲中聞折栁何¶
人不起故園情　丁仙芝剡溪館聞笛詩曰夜久聞羌¶
笛寥寥虛客堂山空響不散溪靜曲宜長草木生邊氣¶
城池泛夕&KR0565;虛然異風出彷彿宿平陽　岑參秋夜聞¶
<pb:KR3k0055_WYG_195-33b>¶
笛詩曰天門街西聞擣帛一夜愁殺湘南客長安城中¶
百萬家不知何人夜吹笛　于鵠舟中月明夜聞笛詩¶
曰浦裏移舟候信風蘆花漠漠夜江空更深何處人吹¶
笛疑是龍吟寒水中　孟郊楚竹吟(酧盧䖍端公/見和湘弦怨)曰握¶
中有新聲楚竹人未聞識音者謂誰清夜吹贈君昔為¶
瀟湘引曽動瀟湘雲一驚鳳改聽再驚鶴失羣江花匪¶
秋落山日當晝曛衆濁響雜沓孤清思氛氲欲知怨有¶
形願向明月分一掬靈均淚千年湘水文　杜牧寄珉¶
<pb:KR3k0055_WYG_195-34a>¶
笛與宇文舎人詩曰調髙銀字聲還側物比柯亭韻校¶
奇寄與玉人天上去桓將軍見不教吹　又寄澧州張¶
舎人笛詩曰髪勻肉好生春嶺截玉鑚星寄使君檀的¶
染時痕半月落梅飄處響穿雲樓中威鳳傾冠聽沙上¶
驚鴻掠水分遥想紫泥封詔罷夜深應隔禁牆聞　劉¶
滄江樓月夜聞笛詩曰南浦蒹葭疎雨後寂寥横笛怨¶
江樓思飄明月浪花白聲入碧雲楓葉秋河漢夜䦨孤¶
㕍度瀟湘水闊二妃愁髪寒衣濕曲初罷露色河光生¶
<pb:KR3k0055_WYG_195-34b>¶
釣舟　元薩都拉江上聞笛詩曰江上何人吹竹笛水¶
淺沙寒龍夜泣鮫人水底織冰綃灑淚成珠露華濕銀¶
河耿耿波茫茫㕍奴打更沙溆旁更深繡被夜寒重明¶
月梅花滿地霜¶
原賦楚宋玉笛賦曰余嘗觀於衡山之陽見奇篠異幹¶
罕節簡枝之叢生也其處磅磄千仭絶谿陵阜隆崛萬¶
丈磐石雙起丹水涌其左醴泉流其右師曠將為陽春¶
北鄙白雪之曲取其雄焉宋意將送荆卿於易水之上¶
<pb:KR3k0055_WYG_195-35a>¶
得其雌焉於是天旋少隂白日西靡命嚴春使午子延¶
長頸奮玉指摛朱脣曜皓齒頳顔臻玉貌起吟清商追¶
流徴歌伐檀號孤子　後漢馬融長笛賦曰融既博覽¶
典雅精核術數又性好音律能鼔琴吹笛為督郵無留¶
事獨卧郿縣平陽塢中有雒客舎逆旅吹笛相和融去¶
京師踰年暫聞甚悲而樂之作長笛賦其辭曰惟籦籠¶
之奇生兮于終南之隂崖託九成之孤岑臨萬仞之石¶
溪是以間介無蹊人跡罕到猨蜼晝吟鼯鼠夜叫於是¶
<pb:KR3k0055_WYG_195-35b>¶
放臣逐子棄妾離友攅乎下風收精注耳䕫襄比律子¶
野協吕十二畢具黄鍾為主詳觀夫曲𦙍之繁㑹叢雜¶
何其富也紛葩爛漫誠可喜也波散廣衍實可異也律¶
吕既和哀聲五降曲終闋盡餘弦更興繁手累發宻櫛¶
疊重上擬法於韶箾南籥中取度於白雪渌水下采制¶
於延露巴人於時也綿駒吞聲伯牙毁弦瓠巴聑(下挾/反)¶
柱磬襄弛縣近世雙笛從羌起羌人伐竹未及已龍鳴¶
水中不見已截竹吹之聲相似剡其上孔通洞之裁以¶
<pb:KR3k0055_WYG_195-36a>¶
當簻使易持京房君明識音律故本四孔加以一君明¶
所加孔後出是謂商聲五音畢　陳傅縡笛賦曰貞雲¶
翠節冒霜停雪江潭薦竿巴人所截五音是備六孔斯¶
設殊響抑揚似出平陽曲凝髙殿聲幽洞房既逐舞而¶
迴袖亦將歌而繞梁忽從弄而危短乍調吹而柔長於¶
是時也趙瑟輟謳齊竽息唱見象筵之悦耳聽清笛之¶
寥亮　増唐人(失/名)笛賦曰南隣退食兮北里朝迴門列¶
長㦸兮庭張吹臺珠簾半掩兮錦筵四開蛾眉戾止兮¶
<pb:KR3k0055_WYG_195-36b>¶
寳笛爰來狎主人與愛客侑珍羞及玉桮柔指斜據丹¶
脣上列引氣内填流音外泄更微迭盛將聨復絶及乎¶
和暢平施百志熙熙拂怨爰作萬夫矍矍協宫商以節¶
宣隨應變以牢落俾簫不獨舞鳳瑟不獨躍鱗嘯無以¶
振木歌無以驚塵諒飛動之咸運豈金石之足倫　唐¶
梁洽吹竹學鳳鳴賦曰鳳惟應聖竹乃無情何截彼嶰¶
谷之節而吹象昭陽之聲音韻既生訝嗈嗈而成響宫¶
商間起若鏗鏘以和鳴昔黄帝揆日伶倫制律將分天¶
<pb:KR3k0055_WYG_195-37a>¶
地之氣以正隂陽之術選碧鮮西域而非妙得厚均崑¶
山而無匹既剪既伐玉潤之姿是分以嘘以吹金咮之¶
聲斯出貫時之容未改作瑞之思孔將呼吸兮斷而復¶
續疾徐兮抑而更揚散漫于叢篠之間疑郊藪已集飄¶
流于芳林之際謂庭梧來翔此音既舉彼徳可序聞軫¶
宫而引商若命儔而嘯侣遂使審音之士睨孤管而生¶
疑考祥之人向髙岡而延佇　又笛聲似龍吟賦曰笛¶
為樂兮人所吹嘘龍為神兮天泉是居何音聲之酷似¶
<pb:KR3k0055_WYG_195-37b>¶
而性質之本疎乍從容而寥亮究律吕以精粹伊滿堂¶
之咸驚疑在田之忽至淒清韻起方將樂以忘憂想像¶
雲生實曰物從其𩔖徒察其含嚼奔于激濁揚清如泉¶
水之或躍疑御日以飛聲象乎鼉有蓬蓬之鼓疑乎鳳¶
有嚖嚖之聲髙下自乎氣洪衰應乎手曲引如變于雲¶
霄霧雨若集其前後劉累聽之而欲豢葉公聞之而反¶
走非影響以因依實混合于妙有¶
　　管一¶
<pb:KR3k0055_WYG_195-38a>¶
原說文曰管如箎六孔十二月之音物開地而牙故謂¶
之管從竹官聲琯者古者有五管焉　増毛詩曰嘒嘒¶
管聲　禮文王世子曰登歌清廟下管象武　仲尼燕¶
居曰升歌清廟示徳也下而管象示事也　原爾雅曰¶
大管謂之簫其中謂之篞少者謂之篎(郭璞注曰管長/尺圍寸併漆之)¶
(有底賈氏為之如箎六孔犍為舎人曰大管者聲髙大/故曰簫簫者髙也中者聲相宻故曰篞篞者宻也小者)¶
(聲音清/妙也)　周禮春官少師曰少師掌教簫管(鄭司農曰/管如箎六)¶
(孔𤣥謂管如篴而/小併兩而吹之)　又曰孤竹之管于圎丘奏之孫竹¶
<pb:KR3k0055_WYG_195-38b>¶
之管於方丘奏之隂竹之管於宗廟奏之(鄭𤣥云孤竹/竹特生者也)¶
(孫竹竹枝根未生/者也隂竹生山北)　樂法圗曰吹主冬律冬律主黄鍾¶
聖人承天樂用管(宋均注曰管黄/鍾九寸管也)吹管者以知律管音¶
調則律厯正　蔡邕章句曰管者形長一尺圍寸有孔¶
無底其器今亡　廣雅曰管象箎長尺圍寸有六孔無¶
底　風俗通曰管漆竹長一尺六孔十二月之音象物¶
貫地而牙故謂之管　増唐志宫懸登歌樂器八曰竹¶
為管　文獻通考曰唐之七星管其狀如箎而長其數¶
<pb:KR3k0055_WYG_195-39a>¶
盈尋而七竅横以吹之旁一竅幎以竹膜而為助聲¶
宋陳氏樂書曰樂以木為末竹為本古者以候氣律管¶
截而吹之濁倍其聲為堂下之樂頭管所以和衆樂之¶
聲以其探本故也　續文獻通考曰元頭管以竹為管¶
卷蘆葉為首竅七又安和部有羌管二其制未詳　又¶
曰明迎膳等樂器各有頭管¶
　　管二¶
増文獻通考曰昔女媧氏命娀陵氏制都良之管以一¶
<pb:KR3k0055_WYG_195-39b>¶
天下之音又命聖氏為班管合日月星辰名曰充樂至¶
于帝嚳令咸黒吹笭展管亦因是也　原大戴禮曰舜¶
時西王母獻白玉琯　班固曰黄帝作律以玉為管長¶
尺六孔為十二月音至舜時西王母獻白玉管漢章十¶
二年零陵營道縣舜祠下得笙一白玉管則古者又以¶
玉為管矣　増文獻通考曰昔管寧華歆友善曽共鋤¶
園得金管一寧以鋤揮之與瓦礫無異　又曰唐宣宗¶
善吹蘆管自製楊栁枝新傾盃二曲　又曰唐劉係作¶
<pb:KR3k0055_WYG_195-40a>¶
七星管　桂苑叢談曰咸通中丞相李蔚自大梁移鎮¶
淮海嘗搆池亭目曰賞心有小校薛陽陶因獻朱崕李¶
相陸暢元白所撰蘆管歌篇一軸次出其管兹亭奏之¶
其管絶微每于一觱篥管中嘗容三管　文獻通考曰¶
宋乾徳中太常和峴論樂器中有裁手笛其制雅笛而¶
小其長九寸與黄鍾之管相埒其竅有六與雅聲相應¶
然四竅在左兩竅在右笛工兩手交乂而拱之如拱揖¶
之狀因更名曰拱辰管而鼔吹登歌用焉　元史太史¶
<pb:KR3k0055_WYG_195-40b>¶
院使齊履謙得黒石古律管蓋古所謂玉律者是也(詳/律)¶
　　管三¶
増示事　賜勲(上仲尼燕居詳前一之祭義昔周公有/勲勞于天下成王賜  升歌清廟下而)¶
(管/象)　嘒嘒　將將(上詩商頌詳前一將/  又周頌磬筦將)　七星　雙鳳¶
(上唐劉係作詳二兩文獻通考雙鳳管合兩管以定十/二律之音管端施  簧刻鳳以為首左右各四竅左具)¶
(黄鍾至仲吕之聲右具蕤賔至應鍾之聲古者截候氣/律管併而吹之以達六隂六陽之聲其制不過如此升)¶
(之雅樂/可也)　跋膝　昭華(又曰跋膝管其形如篴而短唐/清樂部用之七竅具黄鍾一均)¶
(詳下/  笛)　象牙　羊骨(文獻通考哀笳以羊骨為管而無/孔惟恤禮用之今鼓吹備而不用)¶
<pb:KR3k0055_WYG_195-41a>¶
(以觱篥代之鹵簿與熊羆十二案工貟尚存馬宋朝更/以紅象牙管竅而吹之其聲與律隔八相吹仍存羊骨)¶
(舊制/馬)　合日月　道隂陽(上女媧事詳前二所宋陳氏/樂書先王之制管  以道達)¶
(隂陽/之聲)　形似駱駝　頭如觱篥(文獻通考駱駝管以曲/竹為之形如駱駝因以)¶
(立名唐樂圗有之非古制也頭又曰太平管形如跋膝/而九竅是黄鍾一均所異者  如觱篥耳唐天寳中史)¶
(盛所作也然九竅則陽數之窮/失古人所以道中聲之意也)¶
　　管四¶
増詩唐沈佺期春曉太平公主小樓聞雙管詩曰主家¶
天上鳯樓人傳得仙音到客新未省落梅和折栁風吹¶
<pb:KR3k0055_WYG_195-41b>¶
散作萬家春　又韋應物樓中聞清管詩曰山陽遺韻¶
在林端横吹驚響迥憑髙閣曲怨遶秋城淅瀝危葉振¶
蕭瑟凉風生始遇兹管賞已懐故園情　又李益夜上¶
受降城聞管詩曰回樂峰前沙似雪受䧏城外月如霜¶
不知何處吹蘆管一夜征人盡望郷　又嚴維相里使¶
君宅聽惠澄上人吹小管詩曰秦僧吹竹閉秋城早在¶
梨園稱主情今夕襄陽山太守坐中流淚聽商聲　又¶
鄭谷江宿聞蘆管(商船小/童善吹)詩曰塞曲淒清楚水濵聲聲¶
<pb:KR3k0055_WYG_195-42a>¶
吹出落梅春須知風月千檣下亦有胡蘆河畔人¶
増疏後周王朴疏曰夫樂作於人心成聲於物聲氣既¶
和及感於人心所假之物大小有數九者成數也是以¶
黄帝吹九寸之管得黄鍾之聲為樂之端半之清聲也¶
倍之緩聲也三分其聲以損益之清濁之聲也十二變¶
而復黄鍾聲之總數也乃命之曰十二律旋迭為均均¶
有七調合八十四調播之於八音著之於歌頌宗周而¶
上率由斯道¶
<pb:KR3k0055_WYG_195-42b>¶
　　竽一¶
増説文曰竽管三十六簧長四尺二寸　周禮春官笙¶
師職云笙師掌教吹竽　禮記曰竽笙備而不和明器¶
也　史記曰臨淄富而實其民無不吹竽鼓瑟漢書¶
禮樂志曰孔光奏竽工貟三人一人不可罷(注竽三十/六簧笙𩔖)¶
　隋志曰雅樂器二十匏之屬二二曰竽　唐樂志曰¶
大者曰竽小者曰和竽緩也立春之氣暖生萬物也竽¶
管三十六宫在左和十三管宫居中　老子曰服文采¶
<pb:KR3k0055_WYG_195-43a>¶
帶利劔厭飲食而資貨有餘此之謂盜竽(注曰竽五聲/之長也竽倡)¶
(則衆樂和大奸倡則/小盜和故曰盜竽)　楚詞曰代奏鄭衛鳴竽張伏獻¶
駕辨勞楚商　文獻通考曰竽亦笙也今之笙竽以木¶
代匏而漆殊愈於匏荆梁之南尚仍古制　樂府雜録¶
曰埒竽形𩔖小鐘以手埒之則鳴矣非古制也(如簧而/無觜)¶
　續文獻通考曰元竽制竹為之與巢笙皆十九簧惟¶
指法各異¶
　　竽二¶
<pb:KR3k0055_WYG_195-43b>¶
増陳氏樂書曰昔女媧氏使隨裁匏竹以為竽其形參¶
差以象鳥翼火𩔖也火數二其成數則七焉冬至吹黄¶
鍾之律而間音以竽冬則水王而竽以之則水器也水¶
數一其成數以六焉因六而六之則三十六者竽之簧¶
數也因七而六之則四十二寸者竽之長數也　唐樂¶
志文宗好雅樂詔太常卿馮定製雲韶樂有竽一　陳¶
氏樂書曰宋朝宋祁曽于樂府得古竽有管而無簧列¶
管參差及曲頸皆為鳳飾樂工皆以為無用之器惟葉¶
<pb:KR3k0055_WYG_195-44a>¶
防請更造使具清正倍三均之聲是不知去二變四清¶
以合乎聲律之正也¶
　　竽三¶
原笙師掌　丘仲作(上周禮詳一作通禮義纂漢/武帝時丘仲  竽三十六管)　間¶
音　狂㑹(春秋感精符冬至之日人主使八能之士吹/黄鍾之律間補音以竽  楚辭竽瑟狂㑹搷)¶
(鳴鼓宫庭震驚發激楚吳歈蔡/謳奏大吕注狂猶竝也搷擊也)　南郭　北里(韓子齊/宣王使)¶
(人吹竽必三百人齊吹南郭先生不善竽而濫於三百/之中食禄宣王死湣王立好一一聽之先生乃逃  左)¶
(思詩北里/吹笙竽)　知法度　思蓄聚(樂叶圗吹竽有以知法/度竽音調則度數得見)¶
<pb:KR3k0055_WYG_195-44b>¶
(樂下見/  總一)　盲人吹　八能補(新序楚王使謁者徐光迎/方與盲人吹竽  下詳間)¶
(音/注)　行歌挈　請客鳴(晏子景公飲酒夜移於梁丘據/之家梁丘據左操瑟右挈竽行)¶
(歌而出律應璩新詩漢末桓帝時有一馬子侯自/謂善音  請客鳴笙竽為作陌上桑乃言鳳將雛)　増¶
具二　倍三(陳氏樂書說文謂竽管三十六簧象笙以/竽宫管在中故也後世所存多二十三管)¶
(具二均聲焉前下/宋葉防事詳  二)　火𩔖　水器(陳氏樂書/竝詳前二)　千曲¶
二均(桓子新論成少伯工吹竽見安昌侯張千夏鼔琴/謂曰音不通千曲以上不足以為知音  下詳前)¶
(具二/注)　倡諸樂　和衆音(上老子詳一為陳氏樂書樂/記謂聖人作  鼗鼔椌楬塤)¶
(箎然後為之鐘磬竽瑟以和之是樂之倡始者在鼗/鼓椌楬塤箎其所謂鐘磬竽瑟也特其和終者而已)¶
<pb:KR3k0055_WYG_195-45a>¶
長五聲　併一器(韓非子竽者五聲之長竽先則鐘瑟/皆隨竽倡則諸音皆和  文獻通考)¶
(宋朝大樂諸工以竽巢和併為一器率取十七管/笙為之所異者特以宫管移之左右而不在中爾)¶
　　竽四¶
原備而不和(禮詳/前一)　簧(三禮圗雅竽/簧上下各六)　管(博雅竽象笙/三十六管)¶
　商丘好吹(列仙傳商丘于胥者髙邑人也好牧豕吹/竽年七十不娶婦而不老邑人多奇之從)¶
(受道問其要言但食木/菖蒲根飲水不飢不老)　民無不吹(史記/詳一)　少伯工吹¶
(桓子新論音家成少/伯工吹竽和音樂也)　増七曰匏為笙竽(唐志宫懸登/歌樂器七曰)¶
(匏為笙為竽/為巢為和)　髙門有(唐韓愈詩髙/門有笙竽)　四清二變　十¶
<pb:KR3k0055_WYG_195-45b>¶
二律七音(文獻通考宋朝竽或二十三管或十九管二/十三管則兼乎四清二變十九管則兼乎十)¶
(二律/七音)¶
　　箎一¶
増釋名曰箎啼也聲從孔出如嬰兒啼聲也　毛詩曰¶
仲氏吹箎　爾雅曰大箎謂之沂(音/銀)　漢書禮樂志曰¶
孔光奏主調箎貟二人(注箎/七孔)　隋志曰雅樂二十器竹¶
之屬三二曰箎(長尺四寸八/孔蘇公作)　唐志曰宫縣登歌樂器¶
八曰竹為箎　宋陳氏樂書曰箎有底之笛也横吹之¶
<pb:KR3k0055_WYG_195-46a>¶
或容覆或潛伏箎為不齊者也宋朝箎六孔太常箎無¶
尺寸第依編架黄鍾為合聲然兼七竅而用之未純乎¶
雅樂也¶
　　箎二¶
原鼓腹　柷手(見上簫三呉市注吹曹植/九歌詠云柷手兮  箎)　帝御　羌¶
降(東觀漢記眀帝幸南陽舊宅召校官子弟作雅樂奏/鹿鳴上自御塤箎和之以娯佳賔  洛陽伽藍記後)¶
(魏河間王琛有婢朝雲善吹箎能為團扇歌隴上聲琛/為秦州刺史羌叛屢討不勝琛令朝雲假為貧女吹箎)¶
(而乞羌聞之皆流涕相謂曰何故捨郷井在山谷為冦/耶即相尋而降秦民語曰快馬健兒不如老嫗吹箎)¶
<pb:KR3k0055_WYG_195-46b>¶
　唱來雲曲　為團扇歌(洞&KR0115;記建元二年帝幸騰光/臺以望四逺于臺上撞玉鐘)¶
(擊懸黎之磬吹霜條之箎唱來/雲依日之曲  下詳羌降注)　鐘鼓俱震　調節相¶
應(曹植七啟爾乃御文軒臨洞庭琴瑟交輝左箎右笙/鐘鼔俱震簫管齊鳴  齊書世祖于南康郡作樂有)¶
(絲無管空中聞有/箎聲調節相應)　増𩔖笙　為管(陳氏樂書禮言吹/箎掌之笙師詩言)¶
(吹箎主之仲氏則箎亦笙𩔖而仲氏以況中聲焉先王/之雅樂也  又曰舊志以箎為管是不知箎春分之音)¶
(而管十二/月之音也)　出三分　有六孔(文獻通考箎以竹為之/長尺四寸圍三寸一孔)¶
(上出寸三分名曰翹横吹之小者尺二寸頭廣雅/箎以竹為之長尺四寸有六孔前一後四  一)　禮¶
掌笙師　詩言仲氏(竝詳𩔖/笙注)　音主春分　調于夏仲¶
<pb:KR3k0055_WYG_195-47a>¶
(上詳為管注蓋文獻通考月令仲/夏之月調箎  調之使和故也)¶
　　箎三¶
原蘇成公造(世本蘇成公造箎吹孔有觜/如酸棗蘇成公平王時諸侯)　暴新公造¶
(古史考暴新公所造雖不知暴新公何代人而非舜前/人眀矣案舜時西王母獻管則是已有此器新公安得)¶
(造/箎)　以竹為(五經要義箎以竹/為之六孔有底)　如兒啼(釋名/詳一)　増六¶
孔有距(蔡邕月令章句箎竹/也六孔有距横吹之)　與龠不齊(文獻通考箎/或作䶵與龠)¶
(不齊/故也)　其聲清辨(陳氏樂書爾雅大塤謂之嘂大箎謂/之沂嘂則六孔交鳴而喧譁沂則一)¶
(孔而其/聲清辨)¶
<pb:KR3k0055_WYG_195-47b>¶
　　箎四¶
増詩梁沈約詠箎詩曰江南簫管地妙響發孫枝殷勤¶
寄玉指含情舉復垂雕梁再三繞輕塵四五移曲中有¶
深意丹誠君詎知¶
増賦唐許堯佐塤箎相和賦曰疾徐共節長短同㫖感¶
肅雍兮一貫伺戞擊兮雙起為合雅而相諧故殊形而¶
共理然則大箎諧奏美矣徳音之音鳴箎獨聞同乎以¶
水濟水且塤資土以辨形箎假竹而成器土容質可以¶
<pb:KR3k0055_WYG_195-48a>¶
符素心竹聲清可以滌煩志是則相從以和律相因以¶
成事茍洋洋而在聽諒醇醇而自致¶
　　壎一¶
増釋名曰塤之為言喧也謂聲濁喧喧然　毛詩曰伯¶
氏吹壎仲氏吹箎　爾雅云大壎謂之嘂　隋志曰雅¶
樂二十器土之屬一曰壎　唐志曰宫懸登歌樂器三¶
曰土為塤為嘂嘂大壎也　風俗通曰壎燒土為之也¶
圍五寸半長三寸半凡六孔大如雞子　宋陳氏樂書¶
<pb:KR3k0055_WYG_195-48b>¶
曰周官之于塤教於小師播於瞽矇吹於笙師以塤為¶
徳音見於禮如塤如箎見於詩則塤之為器立秋之音¶
也¶
　　壎二¶
原新公造　伯氏吹(世本塤暴新公所造周畿内有暴/國豈其時人也夲作壎宋均注云)¶
(暴新公周平王時諸/侯  下毛詩詳一)　帝自御　箎相諧(上東觀漢記/詳箎  爾雅)¶
(大塤謂之嘂注云銳上平底形象鐘大者如鵞子聲合/黄鍾大吕也小者如雞子聲合太簇夾鍾也皆六孔與)¶
(箎聲相諧故/曰塤箎相應)　増水數　火形(陳氏樂書塤平底六孔/水之數也中虚上鋭如)¶
<pb:KR3k0055_WYG_195-49a>¶
(稱錘然火之形也塤以水火相合而後成器亦以水火/相合而後成聲故大者聲合黄鍾大吕小者聲合太簇)¶
(夾鍾要在中/聲之和而已)　應七音　為八孔(文獻通考古塤六孔/用其方色所以應六)¶
(律出中聲也今太樂舊塤七孔皆圎而髹之以應七音/而已非先王雅樂之制也  宋景祐馮元樂記今太樂)¶
(塤八孔上一前五/後二髹飾其上)¶
　　壎三¶
原燒土為之(風俗通/詳前一)　雅樂用之(説文壎樂器壎謂聲/濁而喧喧然今雅樂)¶
(部用/之)　増灼土(拾遺記春皇庖犧氏灼/土為塤禮樂于是興矣)　雅壎如㕍頌¶
壎如雞(文獻通考古雅壎如㕍子頌壎如/雞子其聲髙濁合乎雅頌故也)　對而吹之¶
<pb:KR3k0055_WYG_195-49b>¶
(又曰宋太常舊器無頌壎至皇祐中聖制頌壎調習聲/韻竝合鍾律前下一穴為太簇上二穴右為姑洗啟下)¶
(一穴為仲吕左雙啟為林鐘後二穴一啟為南吕雙啟/為應鍾合聲為黄鍾頌壎雅壎對而吹之尤協律清和)¶
(可謂善矣誠去二變而/合六律庶乎先王樂也)　金方土圎水平火鋭(陳氏樂/書塤作)¶
(壎者金方而土圎水平而火鋭一從熏火也其徹為黒/則水而已從圓則土之形圎故也或謂壎青之氣陽氣)¶
(始起萬物暄動據水土而萌始于十一月成于立春象/萬物萌出于土中是主土王四季所言非主正位六月)¶
(而言亦/一説也)¶
　　壎四¶
増賦唐鄭希稷壎賦曰至哉塤之自然以雅不僭居中¶
<pb:KR3k0055_WYG_195-50a>¶
不偏故質厚之徳聖人貴焉于是徴甄人之事業暴公¶
之作在均成性其由槖籥隨時自得於規矩任素靡勞¶
於丹雘乃知瓦合成亦天縱既敷有以通無遂因無以¶
有用廣纔連寸長匪盈把虛中而厚外圎上而銳下器¶
是自周聲無傍假為形也則小取𩔖也則大感和平之¶
氣積滿於中見理化之音激揚於外邇而不逼逺而不¶
背觀其正五聲調六律剛柔必中清濁靡失將金石以¶
同功豈竽笙而為匹及夫和樂既翕燕婉相親命矇瞍¶
<pb:KR3k0055_WYG_195-50b>¶
鳩樂人應仲氏之箎自諧琴瑟雜伊耆之鼓無相奪倫¶
化人成俗何莫由此知音必有孚以盈之是以不徒忘¶
味而已¶
　　籥一¶
増劉熙釋名曰籥躍也氣躍而出也　毛詩曰左手執¶
籥右手秉翟　爾雅曰籥如笛三孔而短小　周禮曰¶
笙師掌教吹籥籥師掌教國子舞羽吹籥　唐裴寛傳¶
曰廟卑忌尊則去籥　五代史崔梲傳曰文舞郎左執¶
<pb:KR3k0055_WYG_195-51a>¶
籥　風俗通曰籥樂器竹管三孔所以和衆聲也　宋¶
陳氏樂書曰易云震為萑葦為蒼筤竹爾雅云葦醜䒒¶
郭璞注其𩔖皆有䒒秀葭蘆葦也則葦籥竹籥皆震音¶
也蓋太極元氣函三為一行於十二辰而律吕具矣始¶
動於子參之於丑得三而籥之為器夲於黄鍾之龠竅¶
而三之所以通中聲而上下之律吕所由生也古之人¶
始作樂器而葦籥居其先焉震為六子之首籥為衆樂¶
之先其斯以為稱始乎¶
<pb:KR3k0055_WYG_195-51b>¶
　　籥二¶
原和衆　昭功(上風俗通詳前一成吕氏春秋/臯陶作為夏樂九  以昭其功)　伊耆¶
樂　國子吹(禮記蕢桴土鼓葦籥伊耆氏之/樂也  下周禮笙師詳前一)　大産小¶
箹　右執左秉(爾雅大籥謂之産其中謂之/仲小者謂之箹  見上舞三)　増衆樂¶
之始　中聲所通(陳氏樂書詳一所又曰詩者中聲所/止也籥者中聲  通也土者中聲所)¶
(夲也周官籥章掌土鼓豳籥者以其迎寒送暑必以中/聲之詩奏之中聲之鼔龡中聲之籥則所道者中徳所)¶
(詠者中聲所順者中氣/無徃不為中和之紀矣)　得三　名仲(上詳前一葯下/詳大産小  注)¶
　震音　卯竹(上陳氏樂書詳一春文獻通考古者取/卯地之竹以為籥  分之音萬物震躍)¶
<pb:KR3k0055_WYG_195-52a>¶
(而出/也)¶
　　籥三¶
原以籥不僭(詩僣/音侵)　以籥為樂(豳人吹籥/以為樂)　為五聲(周/禮)¶
(籥章職凡國祈年于田祖籥&KR0206;雅擊土鼔以樂田畯鄭/注云祈年祈豊年也田祖始耕田者謂神農也&KR0206;雅七)¶
(月也七月有于耜舉趾饁彼南畞之事是/亦歌其𩔖謂之雅者以其言男女之正也)　秋冬學羽¶
籥(王制春夏學干/戚秋冬學羽籥)　商容執羽籥(韓詩外傳商客嘗執/羽籥馮于馬徒欲以)¶
(伐紂而不能遂去伏於太行及武王克殷立為天子欲/以為三公商容辭曰吾嘗馮于馬徒欲以伐紂而不能)¶
(愚也不爭而隐無勇也愚/且無勇不足以備乎三公)　有異聲(見前/笛一)　増紅頰吹¶
<pb:KR3k0055_WYG_195-52b>¶
(唐韓愈詩紅/頰吹鳴籥)　李照造(玉海宋景祜中/李照造葦籥)　律吕咸備(又/曰)¶
(宣和元年十九日樂工張從寳上古籥一/管自陳世習其藝按之以聲悉協音律)　通中聲備¶
二變(文獻通考三漏之籥所以通中聲先王之樂也七/漏之樂所以備二變世俗之樂也聶崇義禮圗所)¶
(傳併今太常所用者三孔/而已豈亦得先王之制歟)¶
　　笳一¶
増晉先蠶儀注曰車駕住吹小箛發吹大箛箛即笳也¶
　唐儀衛注曰大駕鹵簿前後部皆以笳次之　文獻¶
通考曰漢有吹鞭之號笳之𩔖也其狀大𩔖鞭馬者今¶
<pb:KR3k0055_WYG_195-53a>¶
牧童多卷蘆葉吹之　續文獻通考曰遼前後鼓吹部¶
笳二十四横吹樂同金鼓吹分為四部笳數皆仍遼制¶
　又曰元笳制如火不思(詳琵/琶三)卷頸龍首二絃用弓捩¶
之弓之絃以馬尾¶
　　笳二¶
増天中記曰胡笳者漢張博望入西域傳其法于西京¶
惟得摩訶兜勒一曲李延年因其曲更造新聲二十八¶
解以為武樂有出塞入塞楊栁等十曲　原蔡琰别傳¶
<pb:KR3k0055_WYG_195-53b>¶
曰琰字文姬先適河東衛仲道夫亡無子歸寧於家漢¶
末大亂為胡騎所獲在左賢王部伍中春月登胡殿感¶
笳之音作詩言志曰胡笳動兮邊馬鳴孤㕍歸兮聲嚶¶
嚶　曹嘉之晉書曰劉疇字正喬曽避亂塢壁賈胡百¶
數欲害之疇無懼色援笳而吹之為出塞之聲動其遊¶
客之思於是群胡皆倚泣而去　世說曰劉越石為胡¶
騎所圍數重城中窘迫無計劉始夕乘月登樓清嘯胡¶
賊聞之皆悽然長嘆中夜吹奏胡笳賊皆流涕人有懐¶
<pb:KR3k0055_WYG_195-54a>¶
土之切向曉又吹賊并起圍奔走或云是劉道真　増¶
文獻通考曰沈遼集大胡笳十八拍世號為沈家聲小¶
胡笳十九拍末拍為契聲世號為祝家聲唐陳懐古劉¶
充渚嘗勘停歇句度無謬可謂備矣¶
　　笳三¶
原傳西京　出戎俗(張博望詳前二戎杜摯笳賦序昔/伯陽避亂入戎  越之思有懐土)¶
(風遂建斯樂美其出于/戎貉之俗有大韶夏音)　運氣　合音(笳賦潛氣内運/浮響外盈  杜)¶
(摯笳賦合/簫管之音)　互動　是崇(李陵書胡笳互動牧馬悲鳴/吟嘯成羣邊聲四起  杜摯)¶
<pb:KR3k0055_WYG_195-54b>¶
(䈔賦序昔伯陽避亂入/戎遂為斯樂邉笳是崇)　啟路　向風(魏文帝與吳質/書從者鳴笳以)¶
(啟路文學托乘于後車而孫楚笳賦頃還北館遇華髪/人于潤水之濵向春風  吹長笳音聲寥亮有感余情)¶
　播曲　感情(蔡琰播為琴曲/  下詳向風注)　捲蘆葉　折楊栁(笳/者)¶
(胡人卷蘆葉吹之以作樂也/故曰胡笳  李延年詳前二)　揚清矑隱皓齒　吹東¶
角動南徴(笳賦爾乃調脣吻整容止揚/清矑隱皓齒  見杜摰笳賦)　増契聲　楚¶
調(沈遼集詳前二琴文獻通考楚調有大胡笳/鳴小胡笳鳴竝  筝笙得之亦其遺聲歟)　吹鞭¶
　嘯葉(詳前一善文獻通考嘯葉銜葉而嘯其聲清震/橘柚尤  或云卷蘆葉而為之形如笳者也)¶
　大鳴小鳴　沈家祝家(上詳楚調注/  下詳前二)　叩角動商¶
<pb:KR3k0055_WYG_195-55a>¶
鳴羽發徴(陳氏樂書古之人激南楚吹胡笳叩角動商/鳴羽發徵風雲為之揺動星辰為之變度況)¶
(人/乎)　捩弓　吹葉(元笳制詳前一有續文獻/通考遼大樂器  吹葉)¶
　　笳四¶
増詩唐温庭筠碧笳曲曰朔管迎秋動雕隂㕍來早上¶
郡隱黄雲天山吹白草嘶馬悲寒磧朝陽照霜堡江南¶
戍客心門外芙蓉老¶
原賦魏杜摰笳賦曰唯葭蘆之為物諒㓗勁之自然託¶
妙體於阿澤厯百代而不遷於是秋節既至百物具成¶
<pb:KR3k0055_WYG_195-55b>¶
嚴霜告殺草木殞零賔鳥鼓翼蟋蟀悲鳴羇旅之士感¶
時用情乃命狄人操笳揚清吹東角動南徴清羽發濁¶
商起剛柔待用五音迭進倏爾却轉忽焉前引或緼緼¶
以和懌或悽悽以噍殺或漂滛以輕浮或遲重以沉滯¶
　晉孫楚笳賦曰銜長葭以泛吹噭啾啾之哀聲奏胡¶
馬之悲思詠北狄之遐征順谷風以撫節飄逸響乎天¶
庭徐疾從宜音引代起叩角動商鳴羽發徴若夫廣陵¶
散吟三節白紵太行長曲哀及梁父似鴻㕍之將雛乃¶
<pb:KR3k0055_WYG_195-56a>¶
　羣翔於河渚　又夏侯湛夜聽笳賦曰越鳥戀乎南枝¶
　胡馬懐夫朔風惟人情之有思乃否滯而發中南閭兮¶
　拊掌北間兮鳴笳鳴笳兮協節分唱兮相和相和兮諧¶
　慘激暢兮清哀奏烽燧之初驚展從繇之歎乖伸棄兮¶
　更&KR0414;遷調兮故顔披涼州之妙操&KR2070;飛龍之奇引垂幽¶
　蘭之游響來楚妃之絶歎放鵾雞之弄音散白雲之清¶
　變¶
　¶
<pb:KR3k0055_WYG_195-56b>¶
　¶
　¶
　¶
　¶
　¶
　¶
　¶
御定淵鑑𩔖函卷一百九十¶
