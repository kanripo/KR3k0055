# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.601814
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十
<pb:KR3k0055_WYG_435-1a>¶
　欽定四庫全書¶
御定淵鑑類函卷四百三十¶
　　獸部二(犀/鹿)　(象/麋)　(兕麈解廌/増    麞)　(熊麂羆附麝魋附/増    増)¶
　　　犀一¶
　原爾雅曰犀似豕形似牛猪頭大腹庫脚脚有三蹄黒¶
　色　劉欣期交州記曰犀出九德縣其毛如豕蹄有三¶
　甲頭如馬有二角鼻上角長額上角短　増本草釋名¶
　曰犀字篆文象形梵書謂犀曰朅伽　林邑國記曰犀¶
<pb:KR3k0055_WYG_435-1b>¶
　行過叢林不通便開口露齒前向直指棘林自開　嶺¶
　表録異曰額上者爲兕犀有奇文鼻上者食角也差小¶
　爲胡帽犀一云有三角一在頂一在額一在鼻亦有一¶
　角者　原抱朴子曰通天犀有白理如線者以盛米置¶
　羣鷄中鷄欲往啄米至輒驚却故南人名爲駭鷄也得¶
　其角一尺以上刻爲魚而銜以入水水常爲開方三尺¶
　可得息氣水中以其角爲叉導者得煑毒藥爲湯以此¶
　叉導攪之皆生白沫無復毒勢　増北户録曰通犀置¶
<pb:KR3k0055_WYG_435-2a>¶
大霧重露下終不沾濡又堪辨毒藥酒藥酒生沫或中¶
毒箭刺於瘡中立愈蓋犀食百毒棘刺故也　宋書曰¶
駭鷄犀王者賤難得之物則出　酉陽雜俎曰犀之通¶
天者必惡影常飲濁水當其溺時人趁不復移足角之¶
理形如百物或云犀角通者是其病然其理有倒插正¶
插腰鼔插倒者一半以下通正者一半以上通腰鼔者¶
中斷不通故波斯謂象牙為白暗犀角為黒暗取犀先於山¶
路多植木犀前脚直常倚木而息木爛折則不能起¶
<pb:KR3k0055_WYG_435-2b>¶
又犀牛一名奴角有鴆處必有犀也犀三毛一孔劉孝¶
標言犀墮角埋之以假角易之　原南州異物志曰黝¶
犀處自林麓食惟棘刺體兼五肉或有神異表靈以角¶
含精吐烈望若華燭置之荒野禽獸莫觸　増犀有特¶
神者角有光耀白日視之如角夜暗之中理皆粹然光¶
由中出望如火炬欲知此角神異置之草野飛鳥走獸¶
過皆驚　廣志曰犀角之好者稱鷄昧白　世言犀望¶
星而星入角續夷堅志凡犀角遇山川日月草木鳥獸¶
<pb:KR3k0055_WYG_435-3a>¶
隨寓成形惟韓魏公琦犀帶中央一片乃鹿銜花孝宗¶
犀帶一片乃南極老人星像　本草集解曰通天犀乃¶
胎時見天上物過形於角上故曰通天但以月下以水¶
盆映之則知　又犀角紋如魚子形謂之粟紋紋中有¶
眼謂之粟眼黒中有黄花者為正透黄中有黒花者為¶
倒透花中復有花者為重透並名通犀乃上品也花如¶
椒豆斑者次之烏犀純黒無花者為下品　五溪記曰¶
山犀食竹木其小便即竟日不盡夷獠以弓矢采之名¶
<pb:KR3k0055_WYG_435-3b>¶
曰黔犀　南越志曰海中出離水犀似牛其出入有光¶
水為之開　原漢書曰烏弋國出犀牛　増唐書曰墮¶
和國多美犀世謂墮和羅犀(犀中最大者墮羅犀一株/有重七八斤者云是牯犀)¶
(額角其花多作撒豆斑色深者堪帶胯/斑散而色淺者即拍為盤楪器皿之類)　五代史曰占¶
城獸之竒犀　歸田録曰翡翠屑金人氣粉犀(埤雅犀/最難擣)¶
(鋸成小塊以薄紙包置懷之中令近/肉候人氣蒸潤乘熱擣之應手如粉)　王粲游海賦曰¶
羣犀代角¶
　　犀二¶
<pb:KR3k0055_WYG_435-4a>¶
原韓詩外傳曰太公使南宫适至義渠得駭雞犀以獻¶
紂　戰國策曰張儀爲秦破縱連横說楚王楚王遣車¶
百乗獻駭鷄之犀夜光之璧於秦王　蜀王本紀曰江¶
水爲害蜀守李氷作石犀五枚二枚在府中一枚在市¶
橋下二在水中以厭水精因曰石犀里　漢書曰尉佗¶
獻文帝犀角十　又曰元始二年黄支國獻犀牛　増¶
東觀漢紀曰章帝元和元年日南獻白雉白犀　續齊¶
諧記曰東海蔣潛常至不其縣見林下踣一尸已臭爛¶
<pb:KR3k0055_WYG_435-4b>¶
烏來食之輒見一小兒長三尺許來驅烏烏乃起如此¶
非一潛異之乃就看之見死人頭上著通天犀導價數¶
萬錢乃拔取之既去衆烏爭集無復驅者潛後以此導¶
上晉武陵王後落禇太宰處禇以餉齊豫章王王死後¶
内人江夫人斷以爲釵每夜輒見小兒繞床頭啼叫云¶
何爲見屠割必當相報江夫人月餘遂薨　名苑曰宋¶
岑獲通犀賣與廬陵王義眞　開元遺事開元元年冬¶
至交阯國進犀角一株色如金使者請以金盤置放殿¶
<pb:KR3k0055_WYG_435-5a>¶
中温然暖氣襲人上問其故使者曰此辟寒犀也　英¶
華曰貞元十二年南海獻馴犀詔納苑中至十三年冬¶
大寒馴犀死　杜陽編曰寳厯元年南昌國進夜明犀¶
其狀類通天夜則光明可照百歩覆繒千重終不能掩¶
其輝煥上令解爲腰帶每游獵夜則不施蠟炬有如書¶
日　又曰文宗延學士於内廷李訓講周易時方盛夏¶
上命取辟暑犀以賜之　宋史曰周顯德五年占城國¶
貢方物有雲龍形通犀帶　錢武肅王時有獻雲鶴水¶
<pb:KR3k0055_WYG_435-5b>¶
犀帶者武肅登碧波亭命許彦方繫帶試水水開七尺¶
許　大中初女蠻貢雙龍犀有二龍鱗鬛爪牙悉備¶
洪武初九真國貢獨角犀¶
　　犀三¶
原駭鷄之寳　通天之珍(並犀/角)　驅周　獻紂(上詳象/二孟子)¶
(韓下詳犀二/  詩外傳)　食榆　刻石(爾雅注犀有三角一在頂/一在額一在鼻鼻上食角)¶
(也小而不橢好食/棘  下詳犀二)　馳烏弋之名　擅黄支之美(皆出/犀處)¶
　増却塵　辟水(述異記却塵犀海獸也其角/辟塵置之於座塵埃不入)　蠲忿¶
<pb:KR3k0055_WYG_435-6a>¶
　鎮帷(物類相感志同昌公主有蠲忿犀犀株如彈丸/入土不朽帶之令人蠲去忿怒  杜牧詩金盤)¶
(犀鎮/帷)　駭狐　臥魚(淮南萬畢術犀角駭狐嫁北夢瑣/言楊收女適裴坦長子  貲豐厚)¶
(坦尚儉聞之不樂一日夫人至新婦/院臺上視果楪乃臥魚犀遽拂袖出)　照渚　入海(晉/書)¶
(温嶠過牛渚磯深不可測遂燃犀角而照之湏臾見水/族竒形異狀或乗車馬著赤衣者嶠其夜夢人謂巳曰)¶
(與君幽明自别何意相照也意甚惡之未/幾嶠卒  歐陽修詩何但入海求靈犀)　戴戈　爲¶
簟(北戸注元康末婦人以犀角爲斧鈛戈㦸/戴之  唐五行志張易之爲其母爲犀簟)¶
　　犀四¶
原梁山之美(爾雅南方之美者/有梁山犀象焉)　巴浦之犀(其可/盡乎)　捩¶
<pb:KR3k0055_WYG_435-6b>¶
角(蜀都賦曰/捩犀角)　尚多(傳犀兕尚多/棄甲則那)　増聞樂(異物志海/中水犀樂)¶
(聞絲竹人動樂則/出甞爲人所獲)　毛竒(韓愈詩毛/竒覩象犀)　押放(六帖山南/西道觀察)¶
(使奏渠州犀牛見差官押赴闕廷既至上於便殿閱之/宣示百官云上慮傷物性命中使押還本道放於渠州)¶
(之野/云)　投珍(孔帖李勉為嶺南節度使被召至石/門盡捜家人所畜珍犀投之江中)　影¶
犀(洞㝠記武帝時疏勒貢文犀四頭狀如水兕角表裏/有光因名明犀置暗中有光影亦曰影犀織以爲簟)¶
(有錦綺/之文)　靈犀(一統志靈犀在廣西鬰江上流潭中有/二犀每風息浪靜則出於潭岸頂有光)¶
(彩/)　響犀(杜陽編文宗時宫人沈阿翹呉元濟之妓女/進玉犀方響光明皎潔可照十數歩玉犀槌)¶
(即響犀也凡物有/聲乃響應其中焉)　異犀(交廣志西南夷土有異犀三/角夜行如大炬火照數千歩)¶
<pb:KR3k0055_WYG_435-7a>¶
(或時解脫則藏於深密之處不欲令人/見之王者貴其異以爲簪能消除凶逆)　剸犀(孟郊詩/匣龍期)¶
(剸/犀)¶
　　犀五¶
増行唐白居易馴犀行曰馴犀馴犀通天犀軀貌駭人¶
角駭鷄海蠻聞有明天子驅犀乗傳來萬里一朝得謁¶
大明宫歡呼拜舞自論功五年馴養始堪獻六譯語言¶
方得通上嘉人獸俱來逺蠻館四方犀入苑秣以瑶芻¶
鏁以金故鄉迢遞君門深海鳥不知鐘鼔樂池魚空結¶
<pb:KR3k0055_WYG_435-7b>¶
江湖心馴犀生處南方熱秋無白露冬無雪一入上林¶
三四年又逢今歲苦寒月飲氷卧霰苦踡跼角骨凍傷¶
鱗甲縮馴犀死蠻兒啼向闕再三顔色低奏乞生歸本¶
國去恐身凍死似馴犀君不見建中初馴象生還放林¶
邑君不見貞元末馴犀凍死蠻兒泣所嗟建中異貞元¶
象生犀死何足言¶
原贊晉郭璞犀贊曰犀之爲狀形兼牛豕力無不傾吻¶
無不靡以賄嬰災因乎角掎¶
<pb:KR3k0055_WYG_435-8a>¶
原序晉傅咸犀鈎銘序曰世稱駭鷄之犀聞之父常侍¶
曰犀之美者有光鷄見影而驚故曰駭鷄有以此鈎見¶
遺者乃爲之銘¶
　　象一¶
原爾雅曰南方之美者有梁山之犀象焉　春秋運斗¶
樞曰瑶光之精散爲象變江淮之桐斬伐無度則瑶光¶
不明　許慎說文曰象長鼻牙南越之大獸三歲一乳¶
象身四足而大　増本草集解曰象出交廣雲南及西¶
<pb:KR3k0055_WYG_435-8b>¶
域諸國有灰白二色形體擁腫面目醜陋大者身長丈¶
餘髙稱之大六尺許肉倍數牛目纔若豕四足如柱無¶
指而有爪甲行則先移左足卧則以臂著地其頭不能¶
俯其頸不能回其耳下軃其鼻大如臂下垂至地鼻端¶
甚深可以開合中有小肉爪能拾針芥食物飲水皆以¶
鼻卷入口一身之力皆在於鼻故傷之則死耳後有穴¶
薄如鼔皮刺之亦死口内有食齒兩吻出兩牙夾鼻雄¶
者長六七尺雌者纔尺餘耳交牝則在水中以胸相帖¶
<pb:KR3k0055_WYG_435-9a>¶
與諸獸不同古訓云五歳始産六十年骨方足　翻譯¶
曰象一名那先　韓子曰象之大者謂之豫賈侍中云¶
不害於物　原呉録地理志曰九真郡龎縣多象生山¶
中郡内及日南饒之　大宛傳曰身毒國其人乗象以¶
戰　増山海經曰禱過之山多象　原又曰巴蛇食象¶
三歳而出其骨　増酉陽雜爼曰環王國野象成羣一¶
牡管牝三十餘牝者牙纔二尺迭供牡者水草卧則環¶
守牝象死共穵埋之號吼移時方散國人養馴者可令¶
<pb:KR3k0055_WYG_435-9b>¶
代樵　嶺表録異曰廣之屬郡潮循州多野象牙小而¶
紅最堪作笏潮循人或捕得象爭食其鼻云肥脆堪作¶
炙楚越之間象皆青黒惟西方拂菻大食國多白象¶
瑞應圖曰王者自養有道則白象至負不死藥來　援¶
神契曰神靈滋液百寶爲用則白象至虞衡志佛書云¶
白象又云六牙今無有　又曰交阯出象處曰象山山¶
有石室惟通一路周圍皆石壁先置芻豆於中驅一馴¶
雌入焉布甘蔗於道以誘野象象來食蔗則縱馴雌入¶
<pb:KR3k0055_WYG_435-10a>¶
野象羣誘以歸石室隨以巨石窒門象饑人緣以飼之¶
益狎則鞭之少馴則騎而制之久則漸解人意又爲立¶
名字呼之則應牧者謂之象奴　又曰羣象雖多不足¶
畏惟獨象最可畏蓋孤象者敗羣之物不容於羣象藴¶
毒無所發故尤可畏也　埤雅曰服馴巨象以小斧刃¶
斲之其金瘡見星月則合　又曰獸之象以鼻致用而¶
不以口天之象以氣致用而不以言故天之象與獸之¶
象同字　又曰象身具十二肖物惟鼻是其本肉　原¶
<pb:KR3k0055_WYG_435-10b>¶
萬震南州異物志曰俗傳象牙歳脫猶愛惜之掘地而¶
藏之人欲取當作假牙潛往易之覺則不藏故處鼻爲¶
口役望頭若尾　増韻府曰象被逼將死以牙觸石折¶
之以牙爲身害也　原左傳曰象有齒以焚其身　増¶
真蠟風土記曰象牙殺取者上也自死者次之蛻於山¶
中多年者下矣或謂一歳一換者非也　本草發明曰¶
世人知然犀可見水怪而不知沉象可驅水怪按周禮¶
壺涿氏掌水蟲欲殺其神者以橭木貫象齒而沉之則¶
<pb:KR3k0055_WYG_435-11a>¶
其神死而淵爲陵注云橭木山榆也以象齒作十字貫¶
於木而沉之則龍罔象之類死也又陶貞白云凡夏月¶
合藥宜置象牙於傍合丹竈以象牙夾竈得雷聲乃能¶
發光觀此則象之辟邪又不止於驅怪而已也　南人¶
言象尤惡犬聲獵者裹糧登髙樹伺之有羣象過則爲¶
犬聲悉舉鼻吼呌循守不復去或經五六日困倒則潛¶
下刺殺之胸前小横骨灰之酒服令人能浮水出沒食¶
其肉令人體重　寰宇記曰象被傷則羣黨相扶將去¶
<pb:KR3k0055_WYG_435-11b>¶
向南跪拜鳴三匝以木覆之　視聽抄曰象性嗜酒聞¶
酒香輒破屋壁入飲之獨畏煙火光用長竿接茅把於¶
其杪望見其來共然火把持竿以指之即去隨之三數¶
里方敢回恐其復來也眼惡蝇蚋有日色則不出　草¶
木子曰象行能别虚實稍虛輒不肯過故帝王鹵簿以¶
爲前導　談苑曰象耳中有油出謂之山性發往往奔¶
逸傷人牧者視象耳有油出則多以索縻之　安南志¶
曰林邑人殺象象怒布陣以鬭人人登樹取衣挂樹枝¶
<pb:KR3k0055_WYG_435-12a>¶
緣他樹而走象見衣以爲人存以鼻汲水灌樹及枝倒¶
不見人怒蹋碎其衣而去象病首必向南而死肉麤連¶
皮煑易熟牙笋足掌肉稍佳　原吕氏春秋曰肉之美¶
者髦象之約(髙誘曰髦象/肉之美者)　増韓子曰人希見生象而¶
得死象之骨按其圗以想其生故諸人之所以意想者¶
皆謂之象也¶
　　象二¶
増帝王世紀曰禹葬㑹稽祠下有羣象耕田　原孟子¶
<pb:KR3k0055_WYG_435-12b>¶
曰周公驅犀象而逺之天下大悅　増豫章記曰仙人¶
王子喬駕白象游於髙安之荷山其象化爲石　漢書¶
曰武帝時南海獻馴象　原萬歲歷成帝咸康六年林¶
邑王獻象一知跪拜御者使之則從　博物志曰昔日¶
南有四象各有雌雄其一雌者死百有餘日其雄泥土¶
著身獨不飲酒食肉長吏問其所以輒流涕焉若有哀¶
狀　法顯記曰迦維羅衞國從佛生處東行五由旬有¶
國名藍莫此國王得佛一分舎利還歸起塔塔邊有池¶
<pb:KR3k0055_WYG_435-13a>¶
池中有龍常守護此塔晝夜供養乃有羣象以鼻取水¶
灑地取雜花香而供養諸國道人來欲禮拜塔遇象大¶
怖依樹自翳見象如法供養道人太息悲感即捨大戒¶
還作沙彌自挽水平治處所使得潔淨　吳時外國傳¶
曰扶南王盤况少而雄桀聞山林有大象輒生捕取之¶
教習乗騎諸國聞而服之　吳志曰賀齊爲新都郡守¶
孫權出祖道作樂舞象權謂齊曰今定天下都中國使¶
殊俗貢珍百獸率舞非君而誰　江表傳曰孫權遣使¶
<pb:KR3k0055_WYG_435-13b>¶
詣獻馴象二頭魏太祖欲知其斤重咸莫能測其理鄧¶
王沖尚幼乃曰置象大船上刻其所至秤物以載之校¶
可知也太祖大悅　又曰魏文帝遣使於吳求象牙羣¶
臣以非禮欲不與孫權敕付之　又曰蜀將諸葛亮討¶
賊還成都孫權遣勞問之送馴象二頭於劉禪　増拾¶
遺記曰魏文帝時南越獻白象子在帝前任城王曹彰¶
手頓其鼻象伏不動　原晉諸公贊曰晉時南越致馴¶
象於皋澤中養之爲作車黄門鼓吹數十人令越人騎¶
<pb:KR3k0055_WYG_435-14a>¶
之每正朝大㑹皆入充庭帝行則以象車導引以試橋¶
梁後象以鼻擊害人有司祝之而殺象垂鼻泣血流地¶
不敢動自後朝議以象無益於事悉送還越　異苑曰¶
㑹稽張茂甞夢大象以問萬推推曰君當爲大郡而不¶
能善夫象者大獸取其音獸者守也象有齒以焚其身¶
後必爲人所殺茂永昌中爲吳興太守值王敦問鼎執¶
正不移敦遣沈充殺之　増南史曰沈攸之爲荆州刺¶
史時有象三頭至江陵城北數里攸之自出格殺之¶
<pb:KR3k0055_WYG_435-14b>¶
伽藍記曰元魏永平二年乾羅國獻白象背施五綵屏¶
風七寶坐床容數人真是異物常養象於乗黄曹象常¶
壞屋敗墻走出於外逢樹即㧞遇墻亦倒百姓驚怖奔¶
走交馳太后令徙於永橋南道象坊　三國典略曰周¶
軍逼江陵梁人出戰梁以二象被之以甲束刃於鼻令¶
崑崙奴駝之以戰楊忠射之象反走　北史曰隋文帝¶
遣大將劉方等擊林邑其王梵志乗巨象而戰方軍不¶
利乃多掘小坑草覆其上因與戰僞北梵志逐之其象¶
<pb:KR3k0055_WYG_435-15a>¶
陷軍遂亂方大破之　唐書曰髙宗時周澄國遣使上¶
表云訶伽國有白象首垂四牙身運五足象之所在其¶
土必豐有大象者弭災患力兼十象彊制百人以水洗¶
牙飲之愈疾請兵迎取以獻之上謂侍臣曰朕安用奇¶
象令其逺獻乃勞其使而遣之　又曰自永徽以來文¶
單國累獻馴象凡三十有二皆豢於禁中頗有善舞者¶
以備元㑹充庭之飾及德宗即位悉放於荆山之陽¶
又曰驃國王宫有巨白象髙百尺訟者焚香跪象前自¶
<pb:KR3k0055_WYG_435-15b>¶
思是非而退有災疫王亦對象跽自咎其王近適則舁¶
以金繩床逺適則乗象　又曰南蠻環王衛兵五千戰¶
乗象率象千馬四百分前後不設刑有罪者使象踐之¶
　西域記曰有一僧行遇羣象上樹避之象隨倒樹負¶
之至林中有一病象足瘡而卧引沙門手至所苦處乃¶
竹刺沙門爲拔去之裂裳與裹俄頃一象持金函授病¶
象病象轉授沙門發視之乃佛牙也　類苑曰宋淳化¶
中上苑一象斃太宗命取膽不獲徐鉉曰當在前左足¶
<pb:KR3k0055_WYG_435-16a>¶
果得之問其故鉉曰象膽隨四時在足今方春故知之¶
(酉陽雜俎象膽隨四時在四足春前左/夏前右秋後左冬後右如龜無定體)　癸辛雜志曰¶
燕京昔有一雄象甚大凡傷死數人官使殺之不得已¶
乃明其罪象隨帖耳就殺凡得象油四十八大甕¶
　　象三¶
原藏牙　役鼻(沈懷逺南越志象牙長一丈餘脫其牙/則深藏之削木代之可得不爾窮其主)¶
(得乃已也不萬震南州異物志象之爲獸形體特詭身/倍數牛目  踰狶鼻爲口役馴良承教聽言則詭素牙)¶
(玉潔載籍所美服/重致逺行如丘徙)　泣子　哀雌(蔣子萬機論曰莊周/婦死而歌曰通性命)¶
<pb:KR3k0055_WYG_435-16b>¶
(者以卑及尊死生不悼周不可論也夫象見子/皮無逺近必泣周何忍哉  下詳象二博物志)　焚身¶
　燧尾(上詳象一左傳象左傳曰呉伐楚鍼尹固與王/同舟王使執燧  奔呉師杜預曰燒燧火繫象)¶
(尾使呉師/驚却之)　天竺戰　蒼梧耕(范蔚宗後漢書東離國/治陟竒城在天竺東南)¶
(三千餘里大國也男女皆長八尺而怯弱乗象駱駝往/來鄰國有宼乗象以戰  皇甫謐帝王世紀舜葬蒼梧)¶
(下有羣象/常爲之耕)　身倍數牛　目不踰豕(萬震南州異物志/象身倍數牛鼻長)¶
(六七尺大如臂其所食物/皆以取之  下詳郭璞贊)　南方之美　瑶光之精(上/詳)¶
(象一爾雅運下詳/象一春秋  斗樞)　行孕　出骼(文白象行孕垂/耳  象出骼)　巴¶
蛇吞　師子擊(楚辭曰巴蛇吞象蛇/大若何  下詳師子)　刻舟稱　垂鼻¶
<pb:KR3k0055_WYG_435-17a>¶
泣(魏太祖欲知象輕重而不可稱少子蒼舒曰置象於/舟刻其水痕而以土實則知其數也  下詳象二諸)¶
(公/贊)　孔阜孔碩　既閑既佶　身毒之戰　昆陽之陣¶
(上詳象一大宛傳羣王莽/與世祖戰昆陽驅  象)　垂鼻轔囷　増瞠目憤怒¶
(明皇雜録明皇每賜酺御樓引大象犀牛或拜或舞動/中音律及西幸蜀禄山驅掠舞馬舞象盡入洛陽一日)¶
(大設聲樂幽燕戎王蕃胡酋長多未之見因出象紿之/曰此自南海奔至以吾有天命雖異類必拜舞左右教)¶
(之象皆瞠目憤怒略無拜/舞者禄山慙怒盡坑殺之)　大客　伽那(異苑始興郡/陽山縣人行)¶
(田遇象以鼻卷之入深山見一象脚有巨刺此人牽挽/得出病者即起載人入一紆曲地以鼻掘長牙數條送)¶
(還本處本境苖稼常爲象所困其象俗呼大客因語曰/我田稼在此常爲大客所犯若念我者勿見侵便覺躑)¶
<pb:KR3k0055_WYG_435-17b>¶
(躅如有馴解於是一境絶無其患那/  北戸録梁翔法師曰象一名伽)　感雷　識水(字/說)¶
(象齒感雷莫之爲而文生埤雅象牙生理/必因雷聲  又曰象性識水能浮水出沒)　吐丹　化¶
石(紀異録道士李終南以玉象子如拳許與李德裕曰/以丹砂置象鼻下象服其砂復吐出乃可服又出一)¶
(金象云與玉爲偶贊皇服之顔面愈少乃求採姝異數/百人後南遷逢道士怒索象公不與至鰐魚潭二象自)¶
(船飛出光燄燭天公尋卒經山川紀異河南府有象莊/舊傳漢時西域僧以象䭾  至洛陽化爲石今石象猶)¶
(存/)　合節奏　知曲直(嶺表録異劉恂有親表曽奉使/雲南彼中豪族各家養象負重)¶
(致逺如中夏之畜牛馬也蠻王宴漢使於百花樓樓前/入舞象曲動樂作優倡引入象以金覉絡首錦繡垂身)¶
(隨拍騰蹋動頭揺尾皆合節奏齅朝野僉載安南有象/能知人曲直有鬬訟者行立而  之有理者即過負心)¶
<pb:KR3k0055_WYG_435-18a>¶
(者以鼻捲之擲空中數丈以/牙接之應時碎矣莫敢競者)　添跡　埋牙(栁宗元詩/山腹雨餘)¶
(添象跡牙元稹詩/野象埋  劚石磯)　竒毛覩　赤手縛(韓愈詩奇毛覩/象犀  王安石)¶
(詩赤手/縛象犀)¶
　　象四¶
原蹈土若耕(論衡象耕虚也蒼/梧多象蹈土若耕)　任重若馬(雲南象負/重致逺若)¶
(牛/馬)　馴象　奇獸　増香象渡(内典同在佛所聞說一/味之法然所証各有淺)¶
(深譬兔馬象三獸渡河兔渡則浮馬/渡及半唯大香象徹底截流有異耳)　越童鈎(范至能/虞衡志)¶
(凡制象必以鈎象奴正跨其頸以鐵鈎鈎其頭欲其左/鈎頭之右欲右鈎左欲却鈎額欲前不鈎欲其跪伏以)¶
<pb:KR3k0055_WYG_435-18b>¶
(鈎正按其腦按之痛則號嗚其行列之齊皆有鈎以前/却左右之其形雖大而不勝痛故人得以數仞之鈎馴)¶
(焉馴之久者象奴來則低頭跽前/左膝人蹈之以登則奮而起行)　不畜淫子(說文象/性有别)¶
(不畜淫子畜山經/象性妒不  淫子)　必泣子皮(酉陽雜爼象性久/識見其子皮必泣)　青¶
象(北户録凡象白者西天有/之又供御陀國有青象)　鬭象(後魏書乾陁國好/征戰有鬭象七百)¶
(頭十人乗一象皆/執兵仗象鼻持刀)　摸象(僧順法師三破論或有二盲/摸象得象耳者爭云象如簸)¶
(箕得象鼻者爭云象如舂杵雖獲象一方終不/得全象之實說泥洹是死真摸象之一盲矣)　犧象¶
(左傳犧象/不出門)　象鞋(宋莘視聽抄象鞋者用厚木當中鑿/深竅方容其足中植大錐其末上向)¶
(竅之外周圍浚鑿之如今唾盂而加峻密密埋於其往/來之所以草覆之儻投足木上必滑下竅中其既著錐)¶
<pb:KR3k0055_WYG_435-19a>¶
(洞貫其足不能自抜即仆負其痛不能食展轉謂之著/鞋然猶能以牙傷人人未敢近數日後稍困則衆鎗攅)¶
(殺之而分其肉留其皮趁/濕切作條絣乾連枷等用)　象帶(象蹄底似/犀可作帶)　象邸(周/禮)¶
(皮弁玉/璂象邸)　象路(周禮象路朱樊纓七就/建大赤以朝異姓以封)　象籠(西京雜/記漢制)¶
(天子以象/牙爲火籠)　象揥(詩佩其象揥注揥所以摘/髮以象爲之貴者之飾也)¶
　　象五¶
増詩唐李嶠象詩曰鬱林開郡畢維揚作貢初萬推方¶
演楚惠子正焚書執燧奔呉戰量舟入魏墟六牙行致¶
逺千葉奉髙車¶
<pb:KR3k0055_WYG_435-19b>¶
増賦唐人馴象賦曰乗之便習或訛或立動髙足以巍¶
峩引脩鼻而嘘吸塵隨蹤而忽起水將飲而廻入牙櫛¶
比而槮槮眼星翻而熠熠驅之則百獸風馳翫之則萬¶
夫雲集　杜洩馴象賦曰維彼馴象產乎南夷其形大¶
也因地而受氣其性順也從心之所資食豐草於幽巖¶
之麓飲清流於長江之湄不忌於人如得其時　獨孤¶
授放馴象賦曰返諸林邑之野歸爾梁山之隅時在偃¶
兵豈嬰乎燧尾上惟賤賄寧惜乎焚軀知拜跪兮則有¶
<pb:KR3k0055_WYG_435-20a>¶
謝渥恩兮豈無復得顧侣求羣跨川登陸食豐草以垂¶
鼻出平林而瞠目¶
原賛晉郭璞賛曰象實魁梧體巨貌詭肉兼十牛目不¶
踰豕望頭至尾動若丘徙¶
増文唐常衮賀文丹國獻白象表曰黄帔飾冠白璫玩¶
耳伏柔羣象牽置闕前低回馴擾稽顙屈膝隨萬國而¶
來庭與百獸而率舞¶
　　兕一¶
<pb:KR3k0055_WYG_435-20b>¶
原爾雅曰兕似牛(一角肉/重千斤)　說文曰兕似野牛青皮堅¶
厚可以爲鎧嶓冢之山其獸多兕　増山海經曰禱過¶
之山其下多犀兕　交州記曰兕有一角長二尺餘形¶
如馬鞭柄　本草集解曰牸是雌犀文理膩細斑白分¶
明俗謂之斑犀　本草釋名爾雅翼云兕與牸字音相¶
近猶羖之爲牯也大抵犀兕是一物古人多言兕後人¶
多言犀北音多言兕南音多言犀爲不同耳　原毛詩¶
曰酌彼兕觥　論衡曰太師尚父爲周司馬將帥伐紂¶
<pb:KR3k0055_WYG_435-21a>¶
到孟津之上杖鉞把旄號其衆曰倉兕夫倉兕水中之¶
獸也善覆人船因神以化令汝急度　戰國策曰楚王¶
游於雲夢有狂兕忽至王彎弓而射之應發而殪仰天¶
而歎曰樂矣今日之游萬歳千秋之後誰與樂此　増¶
吕覽曰荆莊哀王獵於雲夢射隨兕中之申公子培刼¶
王而奪之王命立誅之左右諌乃止未三月子培死荆¶
興師戰於兩棠大勝晉歸而賞有功者子培之弟進請¶
賞於軍旅曰臣兄之有功也於車下王曰何謂也對曰¶
<pb:KR3k0055_WYG_435-21b>¶
臣之兄甞讀故記曰殺隨兕者不出三月是以驚懼而¶
爭之故欲王持千歳之壽也伏罪而死王令人視之於¶
故記果有乃厚賞之(說苑作/射科雉)¶
　　兕二¶
原殪弓　出柙(詩率彼曠野既張我弓殪/此大兕周宣時  下詳虎)　投角　觸¶
縞(老善攝生者兕無所投角其文若/奔兕之觸魯縞未足以喻  易)　觸蹷　増齹□¶
(西都賦狂兕觸蹷矍盧肇海潮賦驅貔虎/與兕象呀偃蹇而  鑠忽劃礫而齹□)　雷咆　山¶
吼(郭璞江賦水兕雷咆乎陽侯/  杜甫詩雲霧埋山蒼兕吼)¶
<pb:KR3k0055_WYG_435-22a>¶
　　兕三¶
原不遇(老子陸行/不遇兕虎)　不避(荘陸行不避兕/虎獵夫之勇)　増伏兕(淮/南)¶
(子兩虎不鬭/於伏兕之旁)　水兕(五代史占/城水兕)　白兕(唐六典白/兕爲上瑞)　彈¶
兕(楚辭君王親/發弓彈青兕)　兕觥(詩兕觥其觩旨酒思柔兕善牴/觸酒能發人之剛其過則在牴)¶
(觸故先王以兕角/爲罰爵以示戒也)　兕甲(晉語叔向曰昔我先君唐叔/射兕於徒林殪以爲大甲以)¶
(封於/晉)　却走(李白大獵賦施/犇兕以却走)　寒呌(杜甫詩山/寒青兕呌)　幕前¶
致(杜甫詩幕前/生致九青兕)　東南有(陸龜䝉詩東南有狂兕獵者/西北矢利塵白冥冥獨此清)¶
(夜/止)¶
<pb:KR3k0055_WYG_435-22b>¶
　　兕四¶
原賛晉郭璞山海圖賛曰兕惟壯獸似牛青黒力無不¶
傾自焚以革皮充武備角助文德¶
　　獬廌一¶
増獬廌廣韻作□(獬/同)□(豸/同)一名解東　酉陽雜俎曰開¶
元二十一年冨平縣產一角神羊肉角當頂白毛上捧¶
議者以爲獬豸¶
　　獬廌二¶
<pb:KR3k0055_WYG_435-23a>¶
原奇獸　神羊(說文獬豸神奇之獸一名任法狀如羊/古者決訟令之以觸不直黄帝時有遺)¶
(者帝問何食飲曰食薦春夏處水澤/秋冬處松栢  輿服志獬廌神羊也)　觸邪　識罪(神/異)¶
(經獬廌性忠而邪則觸之困則未止故立獄皆東北依/所在也東北荒之獸也  論衡獬廌一角羊也青色四)¶
(足或曰似熊能知曲直性識有罪獄/疑者令羊觸之臯陶敬羊跪坐事也)　増爲冠　銘笏¶
(類林獬廌見不直者觸之窮竒見不直者喣之均是獸/也其好惡不同故君子以獬豸爲冠小人以窮奇爲名)¶
(獻魏徵笏銘獬廌薦角比干/  骨合以憤烈在公爲笏)¶
　　獬廌三¶
原毛爲帳(田俅子堯時有獬/廌緝其毛爲帝帳)　増不識字(武后時侍御/史侯思止以)¶
<pb:KR3k0055_WYG_435-23b>¶
(告密進用髙元禮敎之曰如問君不識字宜對/以獬豸不識字而能觸邪思止以對后大悅)¶
　　熊一(羆魋附/)¶
原說文曰熊獸似豕山居春出冬蟄　詩義疏曰熊能¶
攀緣上髙樹見人則顚倒投地而下冬入穴而蟄始春¶
而出　異苑曰熊獸藏於山穴穴裏不得見穢及傷殘¶
則合穴自死人欲捕者便令一人卧其藏内餘伴執仗¶
隱在崖側熊輒共輿出人不致傷損傍人仍得騁其矛¶
又有居大樹孔中東土呼熊爲子路以物擊樹云子路¶
<pb:KR3k0055_WYG_435-24a>¶
可起於是便下不呼則不動也　増本草釋名曰熊者¶
雄也熊字篆文象形俗呼熊爲猪熊羆爲人熊各因形¶
似以爲别也在陸曰熊在水曰能即鯀所化者故熊字¶
從能　原抱朴子曰玉策記稱熊壽五百歳則能化¶
本草經曰熊脂一名熊白味甘微温無毒止風痺　増¶
又曰其脂燃燈煙損人眼令失光明　齊東野語曰熊¶
膽善辟塵試之以淨水一器塵幕其上投膽米許則凝¶
塵豁然而開也　酉陽雜俎曰熊膽春在首夏在腹秋¶
<pb:KR3k0055_WYG_435-24b>¶
在左足冬在右足冬蟄不食饑則自䑛其掌故其美在¶
掌亦有兩種猪熊其形似猪馬熊其形似馬　瑣碎録¶
曰熊食少許鹽即宛轉而死胡孫亦然　穆天子傳曰¶
舂山百獸所聚也爰有赤熊羆瑞獸也　宋書曰赤熊¶
佞人逺姦猾息則入國　原毛詩曰維熊維羆男子之¶
祥　孟子曰魚我所欲也熊掌亦我所欲也¶
　　熊二¶
増纒子曰紂王天下熊蹯不熟而殺厨人　原六韜曰¶
<pb:KR3k0055_WYG_435-25a>¶
文王囚羑里散宜生得黄熊而獻之於紂　周書曰成¶
王時不屠國獻青熊　左傳曰晉靈公使宰夫胹熊蹯¶
不熟殺之寘諸畚遂使婦人載以過朝　又曰鄭子產¶
聘於晉晉侯有疾韓宣子曰寡君寢疾于今三月並走¶
羣望有加而無瘳今夢黄熊入於寢門其何厲鬼對曰¶
以君之明子爲大政其何厲之有昔堯殛鯀于羽山其¶
神化爲黄熊實爲夏郊三代祀之晉爲盟主其或者未¶
之祀乎韓子祀夏郊晉侯有間史記曰趙簡子病不知¶
<pb:KR3k0055_WYG_435-25b>¶
人五日寤而曰我之帝所見一熊欲攫我帝命我射之¶
中熊熊死後有當道者曰帝令主君滅二卿熊其祖也¶
　増西京雜記曰廣陵王胥於文帝别圃學格熊後遂¶
能空手搏熊莫不絶脰　漢五行志曰昌邑王賀聞人¶
聲曰熊視而見大熊左右莫見以問龔遂遂曰熊山野¶
之獸而來入宫室王獨見之此宫室將空危亡象也王¶
卒不寤　原漢書曰孝元帝馮昭儀上幸虎圈鬭獸後¶
宫皆坐熊出圈攀檻欲上殿昭儀乃當熊而立及左右¶
<pb:KR3k0055_WYG_435-26a>¶
格殺熊上問人情驚懼汝何故前當昭儀對曰夫猛獸¶
得人而止妾恐熊至御座故身當之耳帝咨歎以此倍¶
敬重之　東觀漢記曰安帝永和九年永昌獻象牙熊¶
子　建武故事曰咸和七年左右啓以米飴熊上曰此¶
無益而費於穀且是惡獸所不宜畜使遣打殺以肉賜¶
左右直人　續捜神記曰晉升平中有人入山射虎忽¶
墮一坎窅然深絶内有數頭熊子須臾有一大熊來入¶
瞪視此人人謂必害已良久出藏得果栗分與諸子末¶
<pb:KR3k0055_WYG_435-26b>¶
後作一分以著此人前人饑久於是冒死取噉之既轉¶
相狎習熊每旦覓食果還輒分此人此人賴以支命後¶
熊子大其母每負將出子既盡人分死坎中窮無出路¶
熊母尋復還入坐人邊人解其意便抱熊之足於是跳¶
出遂得無他　異苑曰邵陵髙平黄秀以元嘉三年入¶
山經月不還其兒根生尋覓不見秀蹲空樹中從頭至¶
腰毛色如熊問其何故答曰天譴如此汝但自去生哀¶
慟而歸逾年伐山人見形盡爲熊矣　増宋書曰元嘉¶
<pb:KR3k0055_WYG_435-27a>¶
二十年白熊見新安歙縣太守到元度以獻　宣室志¶
曰張鋋夜次巴西巴西侯請見置酒邀六雄將軍至黒¶
衣其狀屓然天將曉鋋悸寤見巨熊臥於前所謂六雄¶
將軍也　酉陽雜俎曰唐髙宗時伽毘葉國獻天鐵熊¶
大如狗蒼色作聲諸竅皆沸能擒白象師子　熊羆魋¶
三種一類也如豕色黒者熊也大而色黄白者羆也小¶
而色黄赤者魋也建平人呼魋爲赤熊陸璣謂羆爲黄¶
熊是矣　爾雅曰羆如熊黄白文注曰羆似熊而長頭¶
<pb:KR3k0055_WYG_435-27b>¶
似馬有髦髙脚猛憨多力能拔樹木關西呼曰猳熊陸¶
璣曰有黄羆赤羆大於熊其脂如熊白而麤理不如熊¶
美　埤雅曰羆縱目能緣能立遇人則擘而攫之俗云¶
熊羆眼直惡人横目秋冬則有春夏則亡一說羆有黄¶
赤二種披髮人立絶有力者　爾雅翼曰獵者云熊是¶
其雄羆則熊之雌者羆力尤猛而甚害人　唐柳宗元¶
羆說曰鹿畏貙貙畏虎虎畏羆　宋陳師道羆說曰晉¶
人大獵以五犬逐一羆羆鷙而力長於用大所與敵者¶
<pb:KR3k0055_WYG_435-28a>¶
皆天下彊有力也犬弱而健巧於用小顧左而右逐前¶
而後羆不能搏也行不數十里羆敗而伏犬更前而殺¶
之獸之鷙者爪莫如虎齒莫如豕而羆食之故稱勇力¶
必曰羆羆而受制於犬者遇非其敵困於羣也詩云憂¶
心悄悄愠于羣小羆之謂矣　載記曰苻健母姜氏夢¶
大羆而孕¶
　　熊三¶
原帝師之兆　男子之祥(周文王卜獵曰非熊非羆天/遺汝師乃太公吕望也  下)¶
<pb:KR3k0055_WYG_435-28b>¶
(詳熊一/毛詩)　食蹯　碎掌(楚太子以宫甲圍成王王請食/熊蹯而死不聽乃縊死注熊蹯)¶
(難熟冀外救也掌/七啓曰批熊碎)　狀似越椒　夢入晉寢(傳楚司馬/子越椒熊)¶
(虎之狀而豺狼之聲/  下詳熊二左傳)　増蔽泥　能火(西京雜記貳師/得天帝馬以緑)¶
(地五色錦爲蔽泥後稍以熊羆毛有緑光皆可二尺者/直百金卓王孫有百餘雙詔使獻二十枚  宋紹興己)¶
(酉永嘉有熊自南溪至江渡到城下倅日熊於字爲/能火宜愼之果延燒官民舎十七八獨州治存焉)¶
窺屏　置櫃(瑣語晉平公夢見赤熊窺屏而病使問子/產子產曰昔共工之御曰浮游既敗於顓)¶
(頊自沒深涯之淵其色赤狀如熊常爲天下祟見之堂/則王天下者死見堂下□人駭見門近臣憂見庭則無)¶
(傷窺君之屏病而無傷祭顓頊共工則瘳公如其言而/疾間  酉陽雜俎寧王常獵於鄠縣界草中得一櫃發)¶
<pb:KR3k0055_WYG_435-29a>¶
(之乃一少女也自言姓莫氏莊居昨夜賊刼某至此賊/巾二人是僧王命載以後乗時方獲一生熊置櫃中如)¶
(舊瑣之時上方求極色王即日表上之具其所由上令/充才人經三日京兆奏鄠縣食店有僧賃居作法事惟)¶
(舁一櫃入店中夜久腷膊有聲店户人怪日出不啓門/撤户視之有熊衝人走出二僧已死骸骨悉露上大笑)¶
(書報寧王曰寧哥/大能處置此僧)　設席　爲冠(周官田獵則設熊席/以莅衆尚毅也亦以)¶
(其温傳曰居則狐裘坐則熊席冠南蠻東/謝蠻貞觀三年其酋元深入朝  烏熊皮)　和丸　試¶
賦(六帖柳仲郢母韓善訓子故仲郢幼嗜學嘗和熊膽/丸使夜咀嚙以助勤  金史施宜生試一日獲熊三)¶
(十六賦擢/第一人)　咆深林　守翠微(熊羆咆深林甫熊羆/守翠微並杜  詩)¶
　　熊四¶
<pb:KR3k0055_WYG_435-29b>¶
原蟄獸(熊羆之屬/周禮云云)　逸才(司馬相如諌獵書/一旦遇逸才之獸)　赤熊(孝/經)¶
(援神契曰神靈滋液/百珍寶用有赤熊見)　黄熊(周書王㑹成王/時東胡獻黄熊)　黝熊蚺¶
䗊(上天念反下七壍反靈光殿賦云黝熊蚺䗊以齗齗/却負戴而蹲跠齊首目以瞠盼徒脈脈而獮獮蚺䗊)¶
(視/貌)　如熊如羆(武王/誓師)　増熊經(埤雅熊好舉目引氣謂/之熊經莊子熊經鳥伸)¶
(是/也)　熊館(熊於山中行數千里悉有跧伏之所必在石/巖枯木中山民謂之熊館惟虎出百里外即)¶
(迷失道/路矣)　熊侯(周官大射諸侯則共熊侯豹侯蓋諸侯/伏猛下王德一等故其所射共熊豹之)¶
(侯/也)　熊旗(考工記熊旗六斿以象伐也/象四方白虎之數故斿六)　向我啼(杜甫/詩青)¶
(兕黄熊/向我啼)　深叢見(杜甫詩深/叢見孤羆)¶
<pb:KR3k0055_WYG_435-30a>¶
　　熊五¶
増詩唐李嶠熊詩曰導洛宜陽右乗春别館前昭儀忠¶
漢日太傅翊周年列射三侯滿興師七歩旋莫言舒紫¶
褥猶異飲清泉¶
原啓梁劉孝威謝熊啓曰竊以館有射熊之名臺無走¶
狗之號上林絶北人之搏禁地無張京之犯而突出羽¶
川來攀御檻光踰厚璧殆獲朱公之價色麗燭銀將堪¶
穆王之寶¶
<pb:KR3k0055_WYG_435-30b>¶
　　鹿一¶
原爾雅曰鹿牡麚牝麀其子麛其迹速絶有力□(音/肩)¶
又曰□大麃牛尾一角&KR1393;大麕旄毛狗足(旄毛尾/㺜長也)　說¶
文曰&KR1393;或作麂或作麖　増又曰□大鹿也　本草集¶
解曰鹿馬身羊尾頭側而長髙脚而行速牡者有角夏¶
至則解大如小馬黄質白斑俗稱馬鹿牝者無角小而¶
無斑毛雜黄白色俗稱麀鹿孕六月而生子鹿性淫一¶
牡常交數牝謂之聚麀性喜食龜能别良草食則相呼¶
<pb:KR3k0055_WYG_435-31a>¶
行則同旅居則環角外向以防害卧則口朝尾閭以通¶
督脈沈存中筆談北方有駝鹿極大而色蒼黄無斑角¶
大而有文堅瑩如玉　本草釋名曰鹿字篆文象其頭¶
角身足之形斑龍名出澹寮方按乾寧記云鹿與游龍¶
相戲必生異角則鹿得稱龍或以此與梵書謂之密利¶
迦羅　仙釋書曰鹿一名伊尼　原春秋運斗樞曰瑶¶
光散爲鹿江淮不祠則瑶光不明彘生鹿　衝波傳曰¶
鹿生三年其角自墮　増山谷曰鹿性驚烈多别良草¶
<pb:KR3k0055_WYG_435-31b>¶
但食九物餘則不甞九草者一曰葛葉及花鹿葱鹿藥¶
白蒿水芹甘草齊頭蒿山耳薺苨也　鹿至春羸瘦蓋¶
因游牝多也及夏惟食菖蒲一味即肥　原春秋命歷¶
序曰皇神駕六飛鹿化三百歳　抱朴子曰鹿壽千歳¶
滿五百歳則色白　増述異記曰鹿千歳則蒼又五百¶
年而白又五百年而黒　原孝經援神契曰德至鳥獸¶
則白鹿見　瑞應圗曰夫鹿者純善之獸王者孝則白¶
鹿見王者明惠及下則見　又曰王者承先聖法度無¶
<pb:KR3k0055_WYG_435-32a>¶
所遺失則白鹿來　禮斗威儀曰君乗水而王其政平¶
則北海輸白鹿　増舊說鹿者仙獸六十年必懷瓊於¶
角下角有斑痕紫色如㸃行或有涎出於口不復能急¶
走故曰鹿戴玉而角斑魚懷珠而鱗紫　原范蔚宗後¶
漢書西夷傳曰雲南縣有神鹿兩頭能食毒艸(華陽國/志云此)¶
(鹿出雲南/雄蒼山)　增博物志曰雲南郡出荼首其音爲蔡茂¶
是兩頭鹿名也永昌有之其腹中胎常以四月取可以¶
治蛇虺毒　盛𢎞之荆州記曰武陵郡雲陽山㸃蒼山¶
<pb:KR3k0055_WYG_435-32b>¶
產兩頭獸似鹿前後有頭一頭食一頭行山人時或見¶
之　酉陽雜俎曰䨇頭鹿矢名耶希北人謂鹿爲耶屎¶
爲希(按唐韻屎字又/音希即此義也)道書有五頭鹿其角且千　扶南¶
國以鹿駕車其國人養鹿如中國畜牛以乳爲酪又回¶
鶻豢鹿若牛馬惟食苔俗以駕車　原史記曰古者皮¶
幣諸侯以聘享乃以白鹿皮方尺緣以藻繢爲幣直四¶
十萬王侯朝覲享聘必以爲幣薦璧然後得行　毛詩¶
曰野有死鹿白茅純束　又曰鹿鳴宴嘉賔也呦呦鹿¶
<pb:KR3k0055_WYG_435-33a>¶
鳴食野之苹　増淮南子曰鹿鳴興於獸而君子大之¶
取其見食而相呼也　晏子曰鹿生於山命懸於㕑¶
原韓子曰夫馬似鹿者千金　増劉子曰鹿形似馬而¶
迅於馬豺形似犬而健於犬國有千金之馬而無千金¶
之鹿家有千金之犬而無千金之豺以犬馬有用而豺¶
鹿無用也¶
　　鹿二¶
原國語曰周穆王征犬戎得四白鹿　穆天子傳曰天¶
<pb:KR3k0055_WYG_435-33b>¶
子賜曹奴之人黄金之鹿　又曰天子射鹿于林中¶
増又曰天子西升于黎丘之陽過井公博乃駕鹿游乎¶
山上　又曰天子征于菹臺獵菹之獸於是有白鹿一¶
迕乗而逆天子乗渠黄之乗焉　原瀨鄉記李母碑曰¶
老子乗白鹿下託於李母也　史記曰趙髙欲爲亂恐¶
羣臣不聽乃先設驗持鹿於二世曰馬也二世笑曰丞¶
相誤耶謂鹿爲馬問左右或言馬以阿趙髙或言鹿者¶
髙因隂中言鹿者以法　増爾雅曰古稱馬似鹿今荆¶
<pb:KR3k0055_WYG_435-34a>¶
楚之地其鹿似馬當解角時望之無辨土人謂之馬鹿¶
以是知趙髙指鹿爲馬蓋以類耳　原東方朔傳曰武¶
帝時有殺上林鹿者下有司收殺之朔時在旁曰是故¶
當死者三陛下以鹿殺人一當死天下聞陛下重鹿賤¶
人二當死匈奴有急須鹿觸之三當死　謝承後漢書¶
曰鄭𢎞爲臨淮太守行春有兩白鹿隨車挾轂而行¶
古今注曰明帝永平中三角鹿出江陵孝和帝永元中¶
豫章徐沔得白鹿髙丈九尺　東觀漢記曰章帝元和¶
<pb:KR3k0055_WYG_435-34b>¶
三年白鹿見　又曰安帝延光三年潁川上言白鹿見¶
　魏略曰成公英先隨韓約後降太祖從行出獵有三¶
鹿走過公前命英射之三發三中皆應弦而倒　又曰¶
文帝欲受禪郡國奏白鹿十九見　魏志曰文帝獵失¶
鹿帝大怒據胡床拔刀收吏將欲斬之蘇則諫乃止¶
魏末傳曰初明帝爲平原王王母甄后妬文帝殺之故¶
不立爲太子常從帝獵見鹿子母帝射殺鹿母語明帝¶
射其子對曰陛下既已殺其母臣不忍復殺其子因涕¶
<pb:KR3k0055_WYG_435-35a>¶
泣帝放弓矢歎曰此語一何痛哉由是帝立太子意定¶
矣　晉起居注曰太元十六年豫章太守范甯獻白鹿¶
一頭二十年荆州送白鹿晉朝白鹿數見諸郡　列仙¶
傳曰蘇耽與衆兒俱戲獵常騎鹿鹿形如常鹿遇險絶¶
之處皆能超越衆兒問曰何得此鹿騎而異常鹿耶答¶
曰龍也　神仙傳曰魯女生者餌朮絶穀入華山後故¶
人遇女生乗白鹿從玉女數十人　又曰沈羲道甞於¶
路逢白鹿車一乗龍車一乗從數十人騎迎羲道　廣¶
<pb:KR3k0055_WYG_435-35b>¶
州先賢傳曰丁茂字仲慮交阯人也至孝母終負土治¶
冢列植松栢白鹿游乎左右　増又曰唐頌字德雅番¶
禺人遭䘮六年廬於墓次白鹿拾食冢邊　原三輔決¶
録曰辛繕字公文少治春秋詩易隱居𢎞農華隂弟子¶
受業者六百餘人所居旁有白鹿甚馴不畏人　増晉¶
書曰石勒微時甞傭於臨水爲游軍所囚㑹有羣鹿從¶
旁過軍人共逐之勒乃獲免俄見一老父謂勒曰向羣¶
鹿者我也君應爲中州主故相救耳　述異記曰餘干¶
<pb:KR3k0055_WYG_435-36a>¶
縣有白鹿土人傳千歳矣晉成帝遣人捕得有銅牌刻¶
字在角後云寶鼎二年臨江所獻　宋書曰晉咸和四¶
年長沙郡邏吏黄光於南郡道遇白鹿驅之不去直來¶
就光光遂抱取奉獻　晉中興書曰陶淡侃之孫年十¶
五六便服食絶穀於野得白鹿子馴而養之與之俱往¶
還後遂不復還家　捜神後記曰淮南陳氏於田種豆¶
忽有二女姿色甚美著紫纈𥜗青裾天雨而衣不濕其¶
壁先挂一銅鏡鏡中見二鹿以刀斫獲之以爲脯　浙¶
<pb:KR3k0055_WYG_435-36b>¶
江志曰嵊縣剡山一名鹿胎山昔有獵士陳惠度射鹿¶
此山鹿孕而傷既產以舌䑛子乾而母死惠度遂投寺¶
爲僧後鹿死處生草名鹿胎草　蕭廣濟孝子傳曰伍¶
襲字世公丁父憂廬側有一鹿每襲哭輒遶墳而悲鳴¶
　南史曰㑹稽孔祐至行通神隱於四明山谷中曽有¶
鹿中箭來投祐祐爲之養療愈然後去　梁京寺記曰¶
天監中有邵文立者世以烹屠爲業甞欲殺一鹿鹿跪¶
而流泪以爲不祥鹿懷一麑尋當產育就庖哀切同被¶
<pb:KR3k0055_WYG_435-37a>¶
刳割因患疾乃深自悔責舎宅爲伽藍小莊嚴寺是也¶
　唐書曰褚無量母䘮廬於墓有手植松栢鹿常犯之¶
無量泣曰山中草木不少何忍犯吾先塋樹哉因通夕¶
守護俄有羣鹿近廬悉馴狎不復侵害　㑹昌解頤曰¶
明皇幸温泉見白鹿升天改㑹昌爲昭應縣㑹昌新豐¶
也　宋髙僧傳曰唐京師安國寺釋元康先居山野見¶
一鹿角分八岐厥形絶異撫而馴伏遂豢養之以三論¶
之文荷之於背又以小軸係之於尾曳入上都意爲戲¶
<pb:KR3k0055_WYG_435-37b>¶
弄人皆駭觀焉　唐㑹要曰貞元八年正月鄂州觀察¶
使何士幹獻白鹿上曰士幹致白鹿還之彼當慚懼留¶
之逺近復獻竟不視放於苑中　遼史曰遼法麚岐角¶
者惟天子得射㑹秋獵善爲鹿鳴者呼一麚至命耶律¶
伊勒噶射應弦而踣上大悅　又曰車駕獵赤山適奔¶
鹿奮角突前路隘不容避垂犯蹕耶律沃哷以身當之¶
鹿觸而顛¶
　　鹿三¶
<pb:KR3k0055_WYG_435-38a>¶
原四駕　六飛(越絶曰越王句踐有寶劒薛燭曰是巨/開非寶劒也王曰然巨闕初成之時吾)¶
(坐於露壇之上宫中有四駕白鹿而過/者奔車驚  下詳鹿一春秋命歴序)　三角　七星¶
(上詳鹿二古今注七劉敬叔異苑鄱陽樂安彭曽射一/鹿兩角間有道家  星符而其祖名字鄉居年月存焉)¶
(遂斷/射獵)　求友　鳴麑(楚詞飛烏號其羣兮鹿鳴求其友/把宫而宫應彈角而角動  魏文)¶
(帝短歌呦呦游鹿銜草鳴/麑翩翩飛鳥挾子巢棲)　黄衣　紫纈(劉義慶幽明/録陳郡謝鯤)¶
(常在一亭中宿此亭從來殺人夜四更末有一黄衣呼/幼輿可開户鯤令伸臂於窗中於是授腕鯤即極力而)¶
(牽之臂便脫乃還去明日看乃鹿臂尋/血遂取獲焉  下詳鹿二捜神後記)　齊逐　戎掎¶
(韓詩外傳齊景公逐白鹿至畞丘見封人曰使吾君壽/金玉是賤百姓是寶公曰善  左傳曰譬如捕鹿晉人)¶
<pb:KR3k0055_WYG_435-38b>¶
(角之諸/戎掎之)　賜百金　壽千歳(管子桓公問管子楚之强/國舉兵伐之恐力不能過)¶
(奈何對曰公貴買其鹿公即爲百里之城使人載錢二/千萬求生鹿於楚人楚人釋其農而田鹿管子告楚人)¶
(賈曰為致生鹿賜子金百斤什/至金千斤  下詳鹿一抱朴子)　老子乗　王母使(上/詳)¶
(鹿二瀨鄉記鹿孫柔之瑞應圗黄帝時西王/母使使乗白  獻白環之休符有金方也)　擇音¶
走險(左傳古人有言鹿死不擇/音  鋌而走險急何能擇)　無虞　不鬭(易曰即/鹿無虞)¶
(不鹿有角/  能鬭)　擾墓　踞墳(皇甫山逸士傳羅威字德仁/南海番禺人母殁盡哀墓側)¶
(白鹿乃馴擾其墓子下/詳鹿二蕭廣濟孝  傳)　觸寇　宴賔(優旃諫始皇曰/寇從東來麋鹿)¶
(觸之毛下詳/鹿一  詩)　解角　銜哺(月令夏至之日鹿角解孝/蕭廣濟孝子傳杜牙至)¶
<pb:KR3k0055_WYG_435-39a>¶
(母卒傭力營墳結茅墓側牙病嘗有/一鹿銜哺之及牙卒乃掘地埋之)　居澤　充庖(居/澤)¶
(不以鹿/豕為禮)　羅氏致　中原逐(大羅氏致鹿手逐鹿中原/未知鹿死誰  喻爭天下)¶
　藏湟中　死樹下(莊子鄭人薪於野遇駭鹿斃之恐/人見也藏之湟中覆之以蕉俄而)¶
(遺失遂以為夢乎鹿觸許孜二親墓松/孜泣曰不念我  明日鹿死所犯樹下)　六月生　千¶
歳白(家語四九三十六六/為律鹿至六月生)　猛獸致　隱士養(晉郭文/為猛獸)¶
(探去口中横骨明旦猛獸致一鹿於文室前文以語人/人取賣之分錢與文文曰若須自當賣之所以相語正)¶
(不爾聞者皆歎之鹿晉陶淡字處靜/隱士也常養一白  以自娯詳鹿二)　攸伏　與游(王/在)¶
(靈囿麀鹿攸伏/  舜與鹿豕游)　或騰或倚　食蒿食芩(劉安招隱白/鹿麕麚兮或)¶
<pb:KR3k0055_WYG_435-39b>¶
(騰或倚/  下詩)　麌麌　跂跂(麀鹿麌麌跂鹿斯之/奔維足跂  並毛詩)　甡甡¶
濯濯(瞻彼中林/甡甡其鹿)　俟俟　儦儦　増林獸　角仙(埤雅/鹿性)¶
(喜林故林屬於山為麓其字從鹿麓者鹿之所在也鹿/林獸也  清異録華清宫一鹿十年精䘒不□呼曰角)¶
(仙/)　仙客　人形(唐明皇於芙蓉園得一白鹿山人王/旻曰此漢時鹿也上命左右周視於)¶
(角際雪毛中得一銅牌刻之曰宜春苑中白鹿上目之/曰仙客  又抱朴子昔張盍蹹及孺寗成二人並精思)¶
(於蜀雲臺山石室中忽有人著黄練單衣葛巾到其前/曰勞乎道士乃辛苦幽深於是二人顧視於鏡乃見是)¶
(鹿也因問曰汝是草中老鹿何敢詐/為人形也言絶即逐其鹿而走去)　人語　簧聲(金/陵)¶
(志開寶七年金陵苑圃中鹿忽一旦人語牧者叱之鹿/亦叱牧者曰明年今日汝等俱作鬼物苑圃荒涼焉能)¶
<pb:KR3k0055_WYG_435-40a>¶
(拘我明年宋師渡江牧者俱死鬭敵苑圃亦廢骨北夢/瑣言江陵松滋枝江村射鹿者率以淘河鳥脛  為管)¶
(以鹿心上脂膜作簧吹作鹿聲有大號小號呦呦之異/或作麀鹿聲則麚鹿畢集蓋為牝聲所誘人得彀矢而)¶
(注/之)　貫環　得珠(酉陽雜俎胡珦為虢州時獵人殺得/鹿重一百八十斤蹄下貫銅環上有)¶
(篆字博物者不能識膽祥驗集唐寶歴中范陽節度使/朱克融獵得一鹿鹿  中得珠如彈丸黒色初軟後硬)¶
(如石光明融以為已瑞或問麻安石曰是何祥也安石/曰以意推之鹿者禄也鹿死是䘵盡也珠初軟後硬是)¶
(珠變也禄盡珠變必有變易之事衰亡之兆/也是年五月帳下軍亂而克融全家被殺)　夢皮¶
逐跡(梁吉士瞻夢得鹿皮十一領曰鹿者禄也吾當居/十一䘵乎時所莅已九及除秦凉二州刺史遂終)¶
(於此鹿黄列子者嘗游獵九江射中五/色神  逐跡尋穴遇神芝服而得仙)　銜花　注酒¶
<pb:KR3k0055_WYG_435-40b>¶
(明皇時野鹿銜去牡丹後有䘵山之禍人酒中淵曰虢/國夫人就屋梁懸鹿腸於半空筵宴使  從梁上注酒)¶
(於腸中結其端欲飲則解開/流於盞中號洞天聖酒將軍)　蛇吞　箭貫(山川記蚺/蛇吞鹿至)¶
(角乃止鹿金史章宗明昌五年獵於呼齊呼一/箭貫䨇  是日獲鹿二百二十賜扈從官有差)　犯樹¶
　償錢(上詳鹿二唐書物南史孫法宗每麕鹿觸網必/解放之償以錢  後忽苦頭瘡夜有女人至云)¶
(我是天使來相謝取牛糞煑傅/之即驗一傅便差一境賴之)　放麑　射母(孟孫獵/得麑使)¶
(秦西巴載之持歸其母隨之秦西巴弗忍而與之孟孫/大怒逐之居三月復召以為子傅曰夫不忍於麑又且)¶
(忍吾子乎故云放麑違命推其仁可以託國即宣驗記/呉唐春日將兒出射獵遇麀鹿將麑唐射麑  死鹿母)¶
(驚還悲鳴唐伏於草中致麑淨地鹿母復來唐又射其/母應弦而倒至前塲又逢一鹿上弩將射忽箭發反激)¶
<pb:KR3k0055_WYG_435-41a>¶
(其子唐擲弩抱兒撫膺而哭聞空中呼曰吳/唐鹿之愛子與汝何異唐驚聽不知所在)　懷符¶
投書(古今注漢明帝時七星鹿出荆州江陵兩角之/間有道家七星符  范梈詩山田鹿下投書去)¶
隨車　入畫(漢書鄭𢎞白鹿隨車宏怪問主簿黄國賀/曰三公車畫作鹿明府當為宰相後果為)¶
(太尉鹿宋崇寧間秘閣有李賛華畫/千角  圗賛華遼東丹王歸唐者)　角蒼　尾促(上/見)¶
(韋應物詩尾張籍詩/雙角芟芟  促促)　號山　飲泉(杜甫詩號山無定/鹿  賈島詩條峰)¶
(五老勢相連此鹿來從若個邊别/有野麋人不見一生長飲白雲泉)　兩頭　千角¶
　　鹿四¶
原游姑蘇(子胥曰吾見麋鹿游/姑蘇臺言呉亡也)　游上林(古詩白鹿/游上林)¶
<pb:KR3k0055_WYG_435-41b>¶
増鹿市(圗經蜀郡頤磨山有穴如磨之口故名髙七百/二十丈崖巖直峭有平地百餘歩坦然方正諸)¶
(山之鹿一日一聚/其中號曰鹿市)　鹿洞(唐李渤與兄渉俱隱廬山嘗/養一白鹿名其山為白鹿洞)¶
　鹿王(震澤事苑楚王獵於震澤遇羣鹿約千餘王令/諸軍張兩翼驅羣鹿入一大谷中谷無他道王)¶
(將令弓弩並發期盡殪之忽一大鹿突圍而走至王前/跽而人言曰我鹿王也今者與其族類盡困於此谷中)¶
(大王如盡取之則我之族絶滅無遺類矣願大王憫而/釋之願自今日日獻一鹿則大王可長享而我等不至)¶
(殱絶也王異之遂命開道縱之大鹿遂跳躍以往鳴以/呼其羣整行而出入大山去自是日有一死鹿置王所)¶
(獵處僅三年王崩遂止山傍/人奇其事為立廟為鹿王廟)　鹿仙(辛孟年七十與麋/鹿同羣人稱鹿仙)¶
　鹿孃(述異記真山在毘陵梁時有村人韓文秀見一/鹿產一女在地既長與凡女有異遂為女冠梁)¶
<pb:KR3k0055_WYG_435-42a>¶
(武帝為别立一/觀號曰鹿孃)　黒鹿(漢成帝時中山人得黒鹿烹之/骨皆黒色仙者說黒鹿為脯食)¶
(之壽二/千歳)　赤鹿(寰中記張掖南山一名天山一名雪/山出赤鹿足短而形大如牛肉千斤)¶
神鹿(金樓子夏禹之時/神鹿行於河水)　仙鹿(酉陽雜俎陸紹弟為盧/氏縣尉嘗觀獵遇鹿五)¶
(六頭見人不驚毛斑如畫獵者言此仙鹿也射之不能/傷且復不利陸彊之獵者一發矢鹿帶箭而去及返射)¶
(者墜崖/折左足)　鳴鹿(𤣥都觀老鹿將有客來輒/夜鳴道士每候之無失)　雨鹿(漢成/帝末)¶
(年宫中雨一蒼鹿/殺食之味甚美)　瘞鹿(六帖韋詵休沭日登樓見人/於囿有所瘞藏訪諸吏曰參)¶
(軍裴寛居也適有餉鹿者致而去/不敢自欺故瘞之詵嗟異妻以女)　銀鹿(呉越王錢瓘/年三十無子)¶
(納妾生𢎞俶夫人慈愛如一嘗置銀鹿帳前/坐諸兒於上弄之  又顔魯公家僮名銀鹿)　野鹿(鑑/上)¶
<pb:KR3k0055_WYG_435-42b>¶
(古民如/野鹿)　雪色(杜甫詩射殺林中雪色/鹿前者坐皮因問毛)　銅牌(津陽門/詩長生)¶
(鹿痩垂/銅牌)¶
　　鹿五¶
原詩古詩曰白鹿乃在上林西苑中射工尚復得白鹿¶
脯腊之黄鵠摩天極髙飛後宫尚得烹煑之　増唐李¶
嶠鹿詩曰涿野聞中冀秦原闢帝畿柰花開舊苑苹葉¶
靄前詩道士乗仙日先生折角時方懷丈夫志抗首别¶
心期　韋應物虞獲子鹿詩序虞獲子鹿憫園鹿也遭¶
<pb:KR3k0055_WYG_435-43a>¶
虞之機張見畜於人不得遂其天性焉詩曰虞獲子鹿¶
畜之城陬園有美草池有清流但見蹶蹶亦聞呦呦誰¶
知其思巖谷云游　又述園鹿詩曰野性本難畜翫習¶
亦逾年麑斑始力直麚角已蒼然仰首嚼園柳俯身飲¶
清泉見人若閑暇蹶起忽低騫兹獸有髙貌凡類寧比¶
肩不得游山澤跼促誠可憐　施肩吾山中翫白鹿詩¶
曰繞洞尋花日易銷人間無路得相招呦呦白鹿毛如¶
雪蹋在桃花過石橋　皮日休鹿亭詩曰鹿羣多此住¶
<pb:KR3k0055_WYG_435-43b>¶
因搆白雲楣待侣傍花久引麛穿竹遲經時踣玉澗盡¶
日嗅金芝爲在石窗下成仙不自知　宋歐陽修馴鹿¶
詩曰朝渴飲清池暮飽眠深柵慚愧主人恩自非殺身¶
難報德主人施恩不待報哀爾胡為網羅獲南山藹藹¶
動春陽吾欲縱爾山之傍巖崖雪盡飛泉溜澗谷風吹¶
百草香飲泉嚙草當逺去山後山前射生户　蘇軾仙¶
都山鹿詩曰日月何促促塵世苦局束仙子去無踪故¶
山遺白鹿仙人已去鹿無家孤棲悵望層城霞至今聞¶
<pb:KR3k0055_WYG_435-44a>¶
有游洞客夜來江市呌平沙長松千樹風蕭瑟仙客去¶
人無咫尺夜鳴白鹿安在哉滿山青艸無行迹　蘇轍¶
白鹿詩曰白鹿何年養驚猜未肯馴軒除非本性飲食¶
彊依人列影氷浮水飛毛雪灑塵獨游應已倦忽見乍¶
凝神野色明幽歩煙蕪薦臥身異姿人共愛清意爾誰¶
親日暖山苖熟風㣲澗草春何緣解韁縶奔放任天真¶
增賦漢公孫詭文鹿賦曰麀鹿濯濯來我槐庭食我槐¶
葉懷我德聲質如緗縟文如素綦呦呦相召小雅之詩¶
<pb:KR3k0055_WYG_435-44b>¶
歎丘山之比歳逢梁王於一時　原唐虞世南白鹿賦¶
曰惟皇王之盛烈表帝德之休符有金方之瑞獸乃曜¶
質於名都既馴洽於郊甸亦騰倚於山隅素毳呈彩霜¶
毫應圗宴嘉賔於雅什偶仙客於天衢故能著美祥瑞¶
流名典謨　増呂温由鹿賦曰養非玩物用有深意命¶
曰由鹿俾陷其類凉秋八月爽景清氣羈致山阿縻於¶
蹊遂設伏以待翳叢而伺同氣相求誘之孔易將必慕¶
侶豈云貪餌呦呦和鳴麌麌狎至彼冺慮於猜信此無¶
<pb:KR3k0055_WYG_435-45a>¶
情於誠偽孰是倉卒禍發所忽望林巒兮非逺顧町疃¶
兮未滅風號澤而北迅日掩山而西没走駭侣於巖畔¶
呌饑麛於澗月¶
原頌呉薛綜白鹿頌曰皎皎白鹿體質馴良其質皓曜¶
如鴻如霜¶
原序晉袁山松白鹿詩序曰荆門山臨江皆絶壁峭峙¶
壁立百餘丈亘帶激流禽獸所不能履比岸有一白鹿¶
泅過江行人見之乗力競逐謂至山下必得鹿忽然若¶
<pb:KR3k0055_WYG_435-45b>¶
飛超岡而去於今此壁謂之白鹿¶
原表魏曹植獵表曰於七月伏鹿鳴麀四月五月射雉¶
之際此正獵樂之時　晉殷仲堪上白鹿表曰巴陵縣¶
清水山得白鹿一頭白者正色鹿者景福嘉義　増唐¶
令狐楚賀白鹿表曰懿此異獸挺兹奇表在嶠山之側¶
宛是隨仙來魏闕之前如將率舞¶
原牋宋孝武帝在彭城參佐慶獲白鹿牋曰伏承獲白¶
鹿於彭城之東山皓質玉映育性馴和¶
<pb:KR3k0055_WYG_435-46a>¶
　　麋一¶
原麗龜　解角(左傳晉鮑癸逐楚樂伯樂伯射麋麗龜/以獻癸癸乃止  月令仲冬麋解角)¶
　増喜音　善迷(陸佃云麋喜音聲故白虎通熊為獸/巧猛麋為獸迷惑  天子射熊諸侯)¶
(射/麋)　觸犀　狎犬(太𤣥經童麋觸犀之柳宗元文臨江/之人畋得麋麑畜  入門羣犬垂涎)¶
(揚尾皆來其人怒怛之自是日抱就犬習之使勿動稍/使與之戲積久犬皆如人意麋麑稍大忘已之麋也以)¶
(為犬良我友抵觸偃仆益狎犬畏主人與之俯仰甚善/然時啖其舌三年麋出門見外犬在道甚衆走欲與為)¶
(戲外犬見而喜且怒共殺食/之狼藉道上麋至死不悟)　負子　觸寇(秦州志海/陵沿海洲)¶
(上蘆葦無際羣麋馬大迅走人欲捕之雖麋不獲蓋常/兩兩並負其子而行  史記始皇欲大苑囿優旃曰善)¶
<pb:KR3k0055_WYG_435-46b>¶
(多縱禽獸於中寇從東方來/使麋鹿觸之足矣始皇乃止)¶
　　麋二¶
原蒙虎皮(史若使澤中之麋䝉/虎皮人攻必虎也)　乞麋角(北齊河間守/崔謀恃弟暹)¶
(勢從李繪乞麋角翎羽繪答書曰翎有六羽飛則冲天/麋有四足走則入澤下官手足遲鈍不能追飛捉走以)¶
(事侫/人)　滎澤見六(傳楚潘黨逐晉魏錡及滎澤見/六麋錡射以獻黨黨乃不逐也)　逢¶
澤有介(傳迹人來告曰/逢澤有介麋焉)　多(春秋莊八年多麋/注麋多則害五穀)　瑞(魏/略)¶
(文帝將受禪/有白麋見)　増澤獸(傳澤有介麋方言云物/無偶曰特獸無偶曰介)　隂獸¶
(□雅月令仲夏鹿角解仲冬麋角解說者以為鹿角者/挾隂之陽也故應隂而隕角麋角者挾陽之隂也故應)¶
<pb:KR3k0055_WYG_435-47a>¶
(陽而/隕角)　黠獸(楚策山澤之獸無黠於麋麋知獵者張網/前而驅已也因還走而冒人獵者知其詐)¶
(偽舉網而進/之麋因得矣)　跡纒(埤雅麋性迷惑故/其跡纒而不解)　脩角(文粹招/北客文)¶
(曰巨麋如牛/脩角如劒)　麋有四目(埤雅淮南子曰孕婦見兔而/子缺唇見麋而子四目物有)¶
(似然而不然者麋有四目其二夜目也/類從所謂目下有竅夜即能視者是也)　麋茸補陽(埤/雅)¶
(凡含血之物肉差易長其次角難長最後骨難長惟麋/角自生至堅無兩月之久大者乃重二十餘斤其堅如)¶
(石計一日夜湏生數兩凡骨之生長神速無過於此此/骨肉之至强者所以能補骨血強精髓也麋茸利補陽)¶
(鹿茸利/補隂)　逐麋(鬻子使臣捕獸逐麋則已老矣坐/策問事臣尚少也文王師事之)　麋¶
畯(博物志南方麋千百為羣食澤草踐處成泥名/曰麋畯人因耕穫之猶鹿所息處謂之鹿場也)　麋¶
<pb:KR3k0055_WYG_435-47b>¶
襪(本草麋皮作/襪治脚氣)　爾為羣(杜甫詩荆扉對麋/鹿應共爾為羣)　何事驚¶
(杜甫詩機心忘已/久何事驚麋鹿)¶
　　麈一¶
増埤雅曰麈如鹿而大其尾辟塵取置帛中能令歳久¶
紅色不黦以拂氊則不蠧　名苑曰鹿之大者麈羣鹿¶
隨之視麈尾所轉為凖於文從鹿從主古之談者揮焉¶
取諸此也　華陽國志曰郪縣宣君山出麈尾謂之荒¶
鹿　搜神記曰馮乗虞蕩夜獵見一大麈射之麈便云¶
<pb:KR3k0055_WYG_435-48a>¶
虞蕩汝射殺我耶明晨得一麈而入即時蕩死　蜀都¶
賦曰屠麖麋剪旄麈¶
　　麈二¶
増捉柄　驅車(晉書王衍每捉玉柄麈尾與手同色妻/世說新語王導妻妬悍導私置妾媵)¶
(知之率婢數十窮索導倉/皇走以長柄麈尾驅犢車)¶
　　麞一¶
原春秋運斗樞曰樞星散為麞　說文曰麕麞也　爾¶
雅曰麕牡麌牝麜(音/栗)其子麆(音/助)其迹解絶有力豜(音/肩)¶
<pb:KR3k0055_WYG_435-48b>¶
増本草釋名曰獵人舞采則麞麋忭視麞喜文章故字¶
從章又喜聚散故又名麕囷圎倉也(國語市無赤米/而囷鹿空虚)其¶
大者曰麃古語云四足之美有麃是矣　埤雅曰麞性¶
善驚故從章吳越春秋章者傽偟也蓋鹿皆健駭而麞¶
性尤怯飲水見影輒奔粗豪者食其肝心便即小膽¶
本草集解曰麞秋冬居山春夏居澤似鹿而小無角黄¶
黒色大者不過二三十斤雄者有牙出口外俗稱牙麞¶
其皮細軟勝於鹿皮夏月毛毨而皮厚冬月毛多而皮¶
<pb:KR3k0055_WYG_435-49a>¶
薄也符瑞志有銀麞白色云王者刑罰中理則出　李¶
衛公說道書中言麞無魂故可食陶隱居云麞鹿非辰¶
屬又八卦無主即生死無尤故道家以為脯　本草發¶
明曰麞肉同麋肉釀酒良道家以其肉供養名為白脯¶
(陶𢎞景曰俗云白/肉是麞其膽白)　原毛詩曰野有死麕惡無禮也¶
吕氏春秋曰使麕疾走馬弗及也而得之者時顧也¶
增古今注曰鹿有角而不能觸麞有牙而不能噬　原¶
穆天子傳曰天子賜曹奴之鹿白銀之麕(今地中得玉/勝金犬即古)¶
<pb:KR3k0055_WYG_435-49b>¶
(路夷/狄貢)　晉起居注曰咸寧中白麞見魏郡後諸州各送¶
白麞　晉中興書曰中興所在獻白麕　建武故事曰¶
咸和六年計貢合集於樂堂有野麕走至堂前左右逐¶
之於池中而獲之焉　增南史曹景宗曰我昔騎快馬¶
如龍拓弓弦作霹靂聲箭作餓鴞呌逐麞數肋射之此¶
樂使人忘死　原蕭廣濟孝子傳曰蕭國遭䘮有鵠游¶
於庭至暮而去麞暮入其門與犬馬旅至旦而去　增¶
職林曰李林甫作手書慶人得子曰聞有弄麞之喜客¶
<pb:KR3k0055_WYG_435-50a>¶
視之掩口(東坡詩云甚欲去為湯/餅客却愁錯寫弄麞書)　遼史禮志曰皇帝¶
親征將行牝牡麃各一為□祭　金史曰宗雄甞走馬¶
射三麞已中其二復彎弓馬蹶躍而下控弦如故遂彀¶
滿歩射獲之¶
　　麞二¶
原詩魏文帝詩曰巾車出鄴宫校獵東橋津重置施密¶
網䍐罼飄如雲彎弓忽髙馳一發連䨇麕　宋陳與義¶
題易元吉畫麞詩曰紛紛騎馬塵及腹名利之窟爭馳¶
<pb:KR3k0055_WYG_435-50b>¶
逐眼明見此山中吏怪底吾廬有林谷雌雄相對目炯¶
炯意閑不受榮與辱掇皮皆真豈自知坐令猫犬羞僮¶
僕我不是李衛公欺爾無魂規爾肉又不是曹將軍數¶
肋射爾不遺鏃明窗無塵簾有香與爾共此春日長戲¶
弄竹枝聊卒歳不羡晉宫車下羊¶
原表晉王述上白麞表曰所領阮藻之江寧縣界得白¶
麞一頭毛色潔素於其類信斯誠嘉祥也¶
原啓陳徐陵謝賚麕啓曰臣昨既陪羽獵仍宴上林固¶
<pb:KR3k0055_WYG_435-51a>¶
謝長卿之文彌慙子雲之賦預割仙禽已同監浦頻䝉¶
大臠更異梁王詰旦歸來猶為飽飫虞衡所獻復降命¶
恩賜細君以為歡非屠門而大嚼¶
　　麂¶
增麂大麕一作&KR1393;毛長狗足好作聲其大者名麖　本¶
草釋名曰&KR1393;味甘旨故從旨又字說云山中有鹿麂必¶
鳴以告其聲几几然故曰麂　本草集解曰麂麞屬而¶
小於麞其口兩邊有長牙好鬭其皮為第一無出其右¶
<pb:KR3k0055_WYG_435-51b>¶
者但皮多牙傷痕其聲如擊鼔鈸　又曰麂居大山中¶
牡者有短角黧色豹脚脚矮而力勁喜跳越其行草莾¶
但循一徑皮極細膩鞾韈珍之符瑞志有銀麂白色今¶
施州山中出一種紅麂紅色　山海經曰女几之山多¶
麖麂　淵覽曰鹿食龜麂食蛇　五色線曰葛仙翁憑¶
桐木几於女几山學仙得道後几化為三足白麂時出¶
於山上¶
增詩唐杜甫麂詩曰永與清溪别䝉將玉饌俱無才逐¶
<pb:KR3k0055_WYG_435-52a>¶
仙隱不敢恨庖厨亂世輕全物微聲及禍軀衣冠兼盜¶
賊饕餮用斯須¶
　　麝一¶
增本草釋名曰麝之香氣逺射故謂之麝或云射父其¶
形似麞故俗呼香麞梵書謂麝香曰莫訶婆伽　陶隱¶
居曰麝常食柏葉及噉蛇夏月食蛇多至寒香滿入春¶
臍内急痛自以足剔出置尿溺内覆之皆有常處與象¶
之藏齒犀之藏角皆自珍其貨也人得之者此香絶勝¶
<pb:KR3k0055_WYG_435-52b>¶
非但香且辟惡　麝如小鹿有香其文從鹿從射虎豹¶
之文來田貍麝之香來射則其皮與臍之為累也今商¶
汝山中甚多所遺糞甞就一雖逺逐食必還走其地不¶
敢遺跡他所慮為人所獲人反以是迹其所在必掩羣¶
而取之蓋麝絶愛其香每為人所廹逐勢且急即自投¶
髙巖舉爪剔出其香就縶且死猶拱四足保其臍　本¶
草集解曰麝香聚處逺近草木不生或焦黄今人帶香¶
入園林則𤓰果皆不實是其驗也　又曰麝居山麞居¶
<pb:KR3k0055_WYG_435-53a>¶
　澤以此為别　又曰麝第一生香名遺香乃麝自剔出¶
　者然極難得價同明珠其次臍香乃捕得殺取之其三¶
　心結香乃見大獸捕逐驚畏失心狂者墜死人有得之¶
　破心見血流出脾上作乾血塊　荆山有逐麝者麝急¶
　則抉其臍投諸莾逐者趨焉麝因得以逸令尹子文聞¶
　之曰是獸也而人有弗如之者以賄亡其身及其家何¶
　其智之不如麝耶　天寶中獲水麝臍香皆水也每以¶
　針刺取之香倍肉麝¶
<pb:KR3k0055_WYG_435-53b>¶
　　　麝二¶
　増投巖　食柏(李商隱詩投巖麝自香而養生/論蝨處頭而黒麝食柏  香)　懷香¶
　(呉筠賦麝懷香而賈/害狙伐巧以招射)　采香(許渾詩尋/麝採生香)¶
　¶
　¶
　¶
　¶
御定淵鑑類函卷四百三十¶
