# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.253843
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百四十
<pb:KR3k0055_WYG_145-1a>¶
　欽定四庫全書¶
御定淵鑑𩔖函卷一百四十¶
　　政術部十九(薦舉/)¶
　　　薦舉一¶
　原初學記曰大戴禮曰古者諸侯貢士一適謂之好徳¶
　再適謂之賢賢三適謂之有功乃加九錫不貢士一則¶
　黜爵再則黜地三則黜爵地畢矣(爵地俱/削盡也)　白虎通曰¶
　諸侯所以貢士於天子者進賢勸善者也天子聘求之¶
<pb:KR3k0055_WYG_145-1b>¶
　者貪義也治國之道得賢則治失賢則亂故月令季春¶
　之月開府庫出幣帛周天下勉諸侯聘名士禮賢者有¶
　貢者復有聘者以為諸侯貢士庸者貢其身盛徳者貢¶
　其名及其幽隱諸侯所遺失天子之所招故聘之也周¶
　官小司徒之職三年則大比考其徳行道藝而興賢者¶
　能者鄉老及鄉大夫帥其吏與其衆寡以禮賓之厥明¶
　鄉老及鄉大夫羣吏獻賢能之書於王王再拜受之登¶
　於天府内史貳之退而以鄉射之禮五物詢衆庶一曰¶
<pb:KR3k0055_WYG_145-2a>¶
和二曰容三曰主皮四曰和容五曰興舞此謂使民興¶
賢出使長之使民興能入使治之漢書博士官置弟子¶
五十人復其身郡國縣官有好文學二千石謹察可常¶
與計偕詣太常得受業如弟子一歳皆輒課能通一藝¶
以上補文學掌故&KR0409;其髙第可以為郎中太常籍奏即¶
有秀材異等輒以名聞昭帝時舉賢良文學増博士弟¶
子員滿百人又歲課甲科四十人為郎中乙科三十人¶
為太子舍人丙科二十人補文學掌故先是武帝詔丞¶
<pb:KR3k0055_WYG_145-2b>¶
相御史列侯中二千石諸侯相舉賢良方正直言極諫¶
之士令州察吏人有茂材異等可為將相及使絶國者¶
命郡國舉孝悌有行義聞於鄉里者令三輔太常舉賢¶
良郡國舉髙第自此公卿大夫士吏彬彬多文學之士¶
此薦舉之制　増山堂考索曰舜命禹為司空而禹則¶
遜之稷契臯陶命垂為共工而垂則遜於殳斨伯與益¶
之遜於朱虎熊羆伯夷之遜於䕫龍與四岳之薦鯀此¶
皆古之薦舉也春秋時趙簡子貢賢不避仇祁奚之兩¶
<pb:KR3k0055_WYG_145-3a>¶
舉其子不以私而害公漢初薦士無定法韓信則蕭何¶
薦之陳平則魏無知薦之賈誼則吳公薦之宰相薦士¶
或起家至二千石甚者趙綰為御史大夫王臧為郎中¶
令皆自田竇推轂之功武帝欲殺其權遂置加官出入¶
内庭以薦導人物如司馬相如朱買臣主父偃之徒皆¶
侍中之所薦而丞相遂不得薦士公孫𢎞雖開東閣而¶
亦不聞薦士也光武詔三公至州牧舉茂才孝廉郡國¶
守相未滿嵗不得薦舉則薦舉漸有法矣三國周瑜之¶
<pb:KR3k0055_WYG_145-3b>¶
薦魯肅吕蒙之薦陸遜各推其才而後舉唐常何之薦¶
馬周一聞其名而即日促召婁師徳之薦狄仁傑狄仁¶
傑之薦張柬之張説之薦張九齡為祕書裴度薦李徳¶
裕之才堪宰相裴垍不以故人之求舉而傷朝廷之至¶
公徳宗疑諸司所舉必親故而陸䞇拳拳言之且欲請¶
臺省長官各舉所屬此唐薦舉之大畧也祖宗時於簿¶
尉舉幕職於幕職舉京官皆親閲班部擇舉主而任之¶
而舉官初無常員也選人磨勘率一嵗僅數十人是薦¶
<pb:KR3k0055_WYG_145-4a>¶
舉無定數也　賓興總論曰太祖起自淮濠定鼎金陵¶
平一天下凡所任用輔佐之臣無非薦舉辟召如宋濓¶
劉基章溢葉琛則胡大海所薦也王禕王大錫則李文¶
忠所薦也洪武中所行今科舉法每科所取不過數十¶
人而與薦辟之士同登並用下至正統景泰間猶如故¶
也以故楊文貞以白衣薦舉歴編修而入内閣吳思菴¶
以儒醫薦舉歴御史以至都憲況鍾以吏才薦舉仕至¶
蘇州知府並為一時名臣自後進士之科日重薦舉之¶
<pb:KR3k0055_WYG_145-4b>¶
塗漸淹至天順初呉康齋之一薦舉世驚訝而康齋亦¶
不敢安於其位薦舉之事自後絶響　原尸子曰人知¶
用賢之利也不能得賢其何故也夫買馬不論足力以¶
白黑為儀必無走馬矣買玉不論美惡以大小為儀必¶
無良寳矣舉士不論才而以貴勢為儀則伊尹管仲不¶
為臣矣¶
　　薦舉二¶
原吕氏春秋曰百里奚之未遇時飯牛於秦傳鬻以五¶
<pb:KR3k0055_WYG_145-5a>¶
羊之皮公孫枝得之獻諸繆公三日請屬事焉公曰買¶
之五羊之皮而屬事毋乃為天下笑乎枝曰信賢而任¶
之君之明也讓賢而下之臣之忠也境内將服夫誰暇¶
笑哉遂用之謀無不當舉必有功　説苑曰楚令尹虞¶
丘子舉孫叔敖於楚王曰舉而授之政國可使寧莊王¶
以孫叔敖為令尹少焉虞丘子家干法叔敖執而戮之¶
虞丘子喜入見於王言孫叔敖果可使持政奉國法而¶
不黨施刑戮而不亂可不謂公乎荘王曰夫子之賜也¶
<pb:KR3k0055_WYG_145-5b>¶
　新序曰虞丘辭位進孫叔敖楚荘王晏朝樊姬問荘¶
王曰但與賢相語不知日也　禮記曰趙文子所舉於¶
晉國管庫之士七十有餘家生不交利死不屬其子焉¶
　増左氏傳曰魏獻子為政賈辛為祁大夫将適其縣¶
見於魏子魏子曰辛来昔叔向適鄭鬷蔑惡(即鄭/然明)欲觀¶
叔向從使之收器者而往立於堂下一言而善叔向將¶
飲酒聞之曰必鬷明也下執其手以上曰子少不颺子¶
若無言吾幾失子矣言之不可以已也如是遂如故知¶
<pb:KR3k0055_WYG_145-6a>¶
今汝有力於王室吾是以舉女行乎敬之哉毋墮乃力¶
　原吳越春秋曰孫子者吳人名武善為兵法僻隐幽¶
居世人莫知其能子胥明於識人知武可以折衝一旦¶
與吳王論兵乃薦孫子吳王問以兵法每陳一篇王不¶
覺口之稱善　史記曰王稽使於魏問鄭安平魏有賢¶
人可與俱西乎安平曰臣里中有張禄先生欲見君言¶
天下事王稽知其是范睢也乃載以入秦(詳奉/使)　漢書¶
曰韓安國為人多大畧知足以當世取舍而出於忠厚¶
<pb:KR3k0055_WYG_145-6b>¶
貪嗜財利然所推舉皆廉士賢於己者　又曰衞將軍¶
張安世薦蘇武明習故事奉使不辱命先帝以為遺言¶
宣帝即時召武待詔宦者署數進見復為右曹典屬國¶
以武著節老臣令朝朔望號稱祭酒　又曰薛宣知翟¶
方進有宰相器深結之方進竟代宣為丞相免二嵗方¶
進薦宣明習文法上徴宣復爵　漢雜事曰辛慶忌為¶
酒泉太守大將軍王鳳薦慶忌正直仁勇通於兵事柱¶
國石臣鳳不宜久處其右上乃復徴為光祿大夫執金¶
<pb:KR3k0055_WYG_145-7a>¶
吾　漢書曰何武為人仁厚好進士稱人之善為楚内¶
史厚兩龔在沛郡厚兩唐為公卿薦之朝廷此人顯於¶
世者何侯力也　東觀漢記曰杜林字伯山為侍御史¶
先與鄭興同寓隴右乃薦之上徴興為大中大夫　又¶
曰東平王蒼薦吏吳良上以章示公卿曰蕭何薦韓信¶
設壇即拜不復考試以良為議郎　又曰陳寵字昭公¶
為尚書寵性純淑周密重慎時有所表薦輒自手書削¶
草　後漢竇章傳曰章字伯向少好學有文章與馬融¶
<pb:KR3k0055_WYG_145-7b>¶
崔瑗同好更相推薦章薦馬融文云奕世不刋之文斷¶
金之良佐　増玉海曰後漢龎參字仲達為左校令先¶
零反御史中丞樊準薦參曰鷙鳥累百不如一鶚　原¶
續漢書曰虞詡以左雄有忠節上疏薦之曰伏見議郎¶
左雄數上封事實有王臣蹇蹇之節宜擢在喉舌之官¶
必有匡弼之益由是拜雄尚書　又曰橋𤣥為司空轉¶
司徒素與南陽太守陳球有隙及在公位而薦球為廷¶
尉　三輔決錄曰㳺殷為郡功曹有童子張既為書佐¶
<pb:KR3k0055_WYG_145-8a>¶
殷察異之具設賓饌以子楚託之後魏王以既為雍州¶
時漢興郡闕王以問既既稱楚文武奇才遂以為漢興¶
太守　魏志曰潁川盧志才籌畫士也早卒太祖與荀¶
彧書曰自志才亡後莫可與計事者汝潁固多奇才誰¶
可以繼彧薦郭嘉召見論天下事太祖曰使孤成大業¶
者必此人也表為司空軍祭酒　吳志曰孫繇字正禮¶
兄岱字公山平原陶丘洪薦欲令舉茂才刺史曰前年¶
舉公山奈何復舉正禮乎洪曰若明使君用公山於前¶
<pb:KR3k0055_WYG_145-8b>¶
擢正禮於後所謂御二龍於長塗騁騏驥於千里不亦¶
可乎　徐廣晉紀曰張華少自牧羊而篤志好學初為¶
縣吏盧欽奇其才數稱薦之　王隱晉書曰杜夷隱身¶
不仕鎮東軍司顧榮等薦夷於相國府元帝以為儒林¶
祭酒　増冊府元龜曰李勣武徳初為左監門大將軍¶
時張亮為定州别駕勣數薦亮於太宗房𤣥齡亦言之¶
於是引為車騎將軍漸蒙顧遇委以心膂　又曰房𤣥¶
齡為秦王府記室時秦府兵曹杜如晦改陜州長史𤣥¶
<pb:KR3k0055_WYG_145-9a>¶
齡白秦王曰餘人不足惜杜如晦聰明敏達王佐才也¶
若使守藩無所用之必欲經營四方非此人莫可　又¶
曰劉仁願為熊津都督既破百濟至京師髙宗謂曰卿¶
在海東前後請奏皆合事宜而雅有文理卿本武將何¶
得然也對曰皆劉仁軌之詞非臣所及也帝深歎賞之¶
因超加仁軌六階正授帶方州刺史　又曰李嶠為内¶
史薦李邕詞髙行直堪為諫諍之官繇是召拜拾遺¶
山堂肆考曰唐張説字道濟開元中為中書令多引天¶
<pb:KR3k0055_WYG_145-9b>¶
下名士佐佑王化粉澤典章始知集賢院嘗薦張九齡¶
可備顧問説卒上思其言召九齡為祕書少監集賢院¶
學士　孔帖曰郭翰嘗為御史廵察隴右多所按劾至¶
寧州狄仁傑為刺史民争言有異政翰謂僚屬曰入其¶
境其政可知願薦使君美於朝毋久留即命駕去　冊¶
府元龜曰姜皎太常卿薦源乾曜公清有吏幹因召見¶
與語乾曜神氣清爽對荅皆有倫序帝甚説之乃擢少¶
府少監　孔帖曰張嘉貞有汲引之能所薦中書舍人¶
<pb:KR3k0055_WYG_145-10a>¶
苗延嗣等皆位清要與議政事故當時語曰令君四俊¶
苗吕崔員　又曰李白賀知章見其文歎曰子謫仙人¶
也言於𤣥宗召見金鑾殿　冊府元龜曰李栖筠為御¶
史大夫時河中少尹嚴郢召至京師元載言郢於代宗¶
栖筠亦嘗薦延之帝曰郢方為元載所厚寧可信乎栖¶
筠曰如郢材力陛下不自擇拔豈使為姦人用乎即日¶
擢授河南尹　又曰李行修為殿中侍御史貞元中費¶
冠卿及第歸而父母卒嘗恨不及榮養遂絶跡不仕元¶
<pb:KR3k0055_WYG_145-10b>¶
和三年行修薦之授右拾遺　又曰後唐王騫為刑部¶
郎中大成二年上言請准建中舊勅文武常參官及刺¶
史上後三日舉人自代　合璧事𩔖曰王旦疾久不愈¶
上令肩輿入禁中見於延和殿曰卿萬一不諱使朕以¶
天下事付之誰乎旦强起舉笏曰莫如㓂準上曰準性¶
剛褊更思其次旦曰他人臣不知也嵗餘卒用準　玉¶
海曰咸平四年二月祕書丞陳彭年請依唐故事新授¶
常參官朝謝日進状舉官自代各隨所長具言其状事¶
<pb:KR3k0055_WYG_145-11a>¶
下樞密學士馮拯陳堯叟詳議請兩省臺官尚書省六¶
品以上諸司四品以上授訖具表舉一人自代在外者¶
三日内具表附驛以聞其表付中書門下籍名　事畧¶
曰孫甫字之翰常從杜衍辟永興軍司録衍為樞密副¶
使又薦之得祕閣校理　合璧事𩔖曰韓魏公薦歐陽¶
公曰韓愈唐之名士天下望以為相而竟不用至今以¶
為謗歐陽修今之韓愈陛下何不一試之以曉天下後¶
世上從之　事文𩔖聚曰吕正獻公著在潁逾年而歐¶
<pb:KR3k0055_WYG_145-11b>¶
陽修為守修以為相家令子弟而未甚重也劉原父王¶
深父君子也二人者皆寓潁公日與相從修等稍稍愛¶
公之學識其後修入為翰林學士薦公文學行誼宜在¶
左右　巵史曰吕許公夷簡聞包拯之才欲見之一日¶
見班次有包拯名頗喜又問知居同里巷意以拯便於¶
求見無幾報拯朝辭乃注一知縣而出尤奇之遽使人¶
追還遂薦之除裏行　合璧事𩔖曰虞允文為相懐袖¶
有一小方冊目曰材館錄如汪應辰趙雄胡銓洪邁得¶
<pb:KR3k0055_WYG_145-12a>¶
人之盛有慶歴元祐風　續文獻通考曰理宗寳慶三¶
年知江寧縣劉垕為政愷悌慈祥不擾而事辦制閫以¶
賢能薦於朝俾兼幕府　又曰明太祖洪武十五年吳¶
沉掲樞薦方孝孺學行上召見喜其舉動端雅曰此荘¶
士當老其才而用之遣還鄉尋以仇家得罪詞連孝孺¶
上識其名特令開釋　又曰憲宗成化十九年授吏部¶
聴選舉人陳獻章為翰林檢討獻章廣東新㑹人廵撫¶
廣東都御史朱永薦其學行可以追匹古人吏部移文¶
<pb:KR3k0055_WYG_145-12b>¶
取至京欲考試職事獻章奏言母年七十有九乞放歸¶
侍養一時推尊之¶
　　薦舉三¶
原登庸　亮采(尚書曰帝曰疇咨若時登庸孔安國傳/曰疇誰庸用也誰能庶績順是事者将)¶
(登用之也之又曰舜曰咨四岳有能/奮庸熙帝  載使宅百揆亮采恵疇)　方正　孝廉(上/詳)¶
(第一條石武帝詔曰今詔書昭先帝聖緒/令二千  舉孝亷所以化元元移風俗也)　齎函　投¶
板(陳夀益部耆舊傳曰嚴羽字子翼仕郡功曹刺史辟/為從事郡舉孝亷曰大士貢名下士貢身齎函貢身)¶
(非髙士也辭孝亷取吏部除無錫長簿周斐汝南先賢/傳曰黄穆字子敬安成人也為郡主  忠上率下朝廷)¶
<pb:KR3k0055_WYG_145-13a>¶
(肅清太守荆寓舉穆孝廉乃薦讓殷仲才寓不聴遂懐/板入見寓曰若仲才者六選之首也而穆先之適足以)¶
(興謗議便投板於内出則/卧病寓知不可移遂從之)　利賓　充賦(周易曰觀國/之光利用賓)¶
(于王下漢書晁錯/策曰  臣充賦)　弓旌　蒲帛(逸詩曰翹翹車乘招/我以弓尸子曰堯有)¶
(建善之旌曰漢書曰以安車蒲輪/徵枚乘易  束帛戔戔賁于丘園)　除吏　達賢(前漢/田蚡)¶
(傳云上初即位富於春秋蚡以肺腑為相非痛折節以/禮屈之天下不肅當是時丞相入奏事語移日所言皆)¶
(聴薦人或起家至二千石權移主上上乃曰君/除吏盡未吾亦欲除吏  下見黄石公三畧)　八統¶
　四科(周禮太宰以八統馭萬民三曰進賢四曰使能/七曰達吏謂一舉勤勞之小吏也  漢書曰三)¶
(公辟召以四科取士一曰徳行髙妙二曰/通經學三曰曉法令四曰剛毅多畧也)　拔茅　采¶
<pb:KR3k0055_WYG_145-13b>¶
菲(易拔茅連茹以其彚征吉言賢人能進拔/同𩔖相牽引也  詩采葑采菲無以下體)　禹稱¶
漢詔(禹稱善人不善人逺矣稱舉也行漢元朔元年詔/曰十室之邑必有忠信三人並  厥有我師今或)¶
(闔郡而不薦一人是化不下究而積行之君子壅/於上聞也且進賢受上賞蔽賢䝉顯戮古之道也)　卧¶
龍　展驥(蜀先主屯新野徐庶曰諸葛孔明卧龍也不/可屈至将軍宜枉駕  蜀志魯肅遺先主書)¶
(曰龎士元使處治中/别駕之任始展驥足)　隨牒　及門(漢楊興言於史髙/曰將軍所舉不過)¶
(門下賓客富貴在身烈士不舉是有狐白裘而反衣之/平原匡衡才智有餘隨牒逺方髙乃辟衡為儀曹吏)¶
(進士/之門)　薦白屋　揚紫庭(韓子曰趙武薦四十六人於/其君及武之死也四十六人)¶
(皆就賓位其無私德者若此又曰趙武薦白屋之士管/庫者六十家  劉琨薦任尤文曰伏見别駕從事任尤)¶
<pb:KR3k0055_WYG_145-14a>¶
(識量簡大執心貞固使尤得對揚紫庭必能撫/翼霜露増崇台曜任蒙亮采以𢎞急賢之義)　舉直¶
諫　進奇謀(上詳第一條将漢書曰魏無知既進陳平/漢王以為亞  絳灌等或讒云平嘗盜嫂)¶
(受金漢王疑以讓無知對曰臣之所言者能也陛下所/問者行也今有尾生孝己之行而無益於勝敗之數陛)¶
(下何暇用之乎今楚漢相拒臣薦奇謀之士/顧其計誠足以利國耳盜嫂受金安足疑也)　貢天朝¶
　薦宰相(虞預晉書曰何楨字元幹為𢎞農郡守有楊/囂生為縣吏楨一見便待以不臣之禮遂貢)¶
(之天朝就趙穆别傳曰汲郡修武趙君年三十七四薦/宰相不  元康三年太守羊伊以為四科之貢宜盡國)¶
(美遂扶輿激/喻以光歲貢)　式百寮　化九服(後漢書曰尚書陳忠/上疏薦劉愷曰伏見)¶
(前司徒劉愷頻歴三司舉動得禮以疾致仕進退有度/百寮景式海内歸懐  何法盛晉中興書曰桓温上疏)¶
<pb:KR3k0055_WYG_145-14b>¶
(薦譙秀曰竊聞巴西譙秀植彩貞固抱徳肥遯若䝉蒲/帛之徵足以鎮静頺風軌訓囂俗幽遐仰流九服知化)¶
　貢賢士　舉遺逸(鍾離意傳云揚州刺史夏君辟意/云刺史得京師書問刺史何惜王)¶
(家之爵不貢賢士乃表上尚書舉為茂才邦王/逸臨豫州教云舉遺逸於山藪黜姦邪於  國)　不如¶
音　無如𤣥(漢書王鳳傳曰鳳病天子自臨問執其手/垂泣曰将軍病如不可言平何侯譚次將)¶
(軍矣鳳曰譚等雖與臣至親皆僭奢無以率導百姓不/如御史大夫音敢以死保之  晉書謝𤣥傳云於時苻)¶
(堅强盛邊境數被侵冦朝廷求文/武良将可以鎮禦北方者無如𤣥)　薦名士　恥舉主¶
(魯恭為中牟宰薦名士王方帝即徵方與公卿所舉/同  張儉字元節舉茂才以刺史非其人謝病不起)¶
薦死節　抗孤士(張輔字孟侯為東郡守郡吏王青祖/父與翟義同起兵攻王莽莽燒殺之)¶
<pb:KR3k0055_WYG_145-15a>¶
(父隆為都尉功曹青為小吏與父俱從都尉遇賊隆以/身全衞都尉死於難青亦被矢前太守以青有金瘡不)¶
(舉輔歎其一門忠義遂薦青三世死節宜蒙顯異/  朱穆曰韓安國之操不能抗一孤士况其下乎)　有¶
所試　無求備(如有所譽者其有所試/矣  無求備於一人)　丹墀珥筆¶
紫宫論道(杜預舉賢良方正表曰案蘇贊布行於草野/著徳於閭閻放心直意若得珥筆丹墀推訪)¶
(格言必有諤諤匪躬之節纓陸雲薦張瞻文曰若得言/論端委太學錯總藝文垂  玉珮論道紫宫誠帝宫之)¶
(瑰寳清廟/之偉器)　増輝日月　垂光虹霓(司馬彪續漢書曰/陳蕃胡廣上疏薦)¶
(徐孺子等曰伏見處士豫章徐穉彭城姜肱徳行純備/著於人&KR0234;若使擢登三事協亮天工必能翼宣盛美増)¶
(輝日月矣躒孔融薦禰衡表曰伏見處士禰衡淑質貞/亮英才卓  若得龍躍天衢鳳奮雲漢垂光虹霓足以)¶
<pb:KR3k0055_WYG_145-15b>¶
(昭近署之多士/増四門之穆穆)　趙岐博古　胡旣至行(後漢趙岐傳/趙岐字邠卿)¶
(京兆長陵人也初名嘉生於御史臺因字臺卿後避難/故自改名字示不忘本土也岐少明經有才藝娶扶風)¶
(馬融兄女融外戚豪勢岐常鄙之不與融相見仕州郡/以廉直疾惡見憚  魏志明帝詔舉中書郎吏部尚書)¶
(云/云)　刈其翹楚　遷於喬木(詩翹翹錯薪言刈其楚/  出自幽谷遷于喬木)¶
處士薦人　將軍用士(苻融公府連辟皆不應太守馮/岱有名稱到官請融相見融徃)¶
(薦達郡士范甯韓卓孔伷三人因辭病自/絶  後漢祭遵為将軍取士皆用儒術)　獨知陳寔¶
　不薦衞鞅(鍾皓為功曹太守問誰可代曰西門亭長/陳寔寔曰鍾君似不察人何獨知我  詔)¶
(舉武猛士賀良無所薦上問之曰平生未嘗交士衞鞅/因景監見人知其不終今士得臣舉亦非榮故不敢薦)¶
<pb:KR3k0055_WYG_145-16a>¶
(之/也)　豈能無私　多所陳託(或問第五倫公有私乎對/曰人有與我千里馬者雖)¶
(不受每三公有所舉送心不能忘亦終不用豈能謂無/私  後漢杜密為北海相去官居潁川每謁郡守多所)¶
(陳託同郡劉勝字季陵亦自蜀郡告歸閉户埽&KR0100;無所/干及太守王昱謂密曰劉季陵清髙士密知昱激已對)¶
(曰勝為大夫見禮上賓而知善不薦聞惡無言隐情惜/己同於寒蟬是罪人也今密達力行之士不亦萬分之)¶
(一乎昱慙/而服其言)　進賢推士　顯忠遂良(鄭當時好進賢推/士  下見尚書)¶
　薦吏揚善　舉賢使能(漢書張湯為廷尉奏事薦/吏揚人之善  下見禮記)¶
田光進荆軻　翟璜進樂羊(燕丹子云光謂荆軻曰太/子傾心於足下荆軻曰有)¶
(鄙志嘗謂心合意没身不顧情有異一毛/不拔  韓非子云翟璜薦樂羊守中山)　桓範薦管¶
<pb:KR3k0055_WYG_145-16b>¶
寧　山濤舉汜源(桓範表云使寧病不能乘養不猶羈/麟栖鳳  山濤舉汜源為太子舍人)¶
(書曰源有德/素久沈滯也)　卻詵糾崔洪　周舉劾左雄(晉崔洪字/良伯薦卻)¶
(詵為左丞詵後糾洪洪謂人曰我舉詵詵還奏我是挽/弓自射也詵聞曰趙宣子舉韓厥為司馬以將法戮宣)¶
(子之僕宣子曰可賀我矣崔侯為國舉才我唯法是視/云云洪聞而重之  左雄薦周舉舉稱職後雄又舉馮)¶
(直為将而直嘗坐贓受罪舉劾雄雄悦/曰宣光以此奏吾乃是韓厥之舉也)　以事以德以¶
言　待聘待舉待取(禮記或以事舉或以徳進或以言/揚  又曰儒有席上之珍以待聘)¶
(忠信以待舉/力行以待取)　有智謀諸將鮮及　有才義宰相之儁¶
(東觀漢記鄧禹破邯鄲誅王郎朂山公/啓事云太尉掾滿奮司徒掾何  云云)　質直威重宜¶
<pb:KR3k0055_WYG_145-17a>¶
備諫官　方毅亷直宜拜尚書(漢書張禹奏云司空掾/彭宣云云  後漢李固)¶
(云陛下之有尚書猶天之有北斗也北斗為天喉舌尚/書亦為陛下喉舌北斗斟酌元氣運乎四時尚書出納)¶
(王命賦政四海權尊勢重貴之所歸若不平/心災眚必至誠宜審擇其人以毘聖政云云)　旁求¶
上薦　推擇　搜揚　登庸羣材　允釐庶政　始以¶
名稱　終因事舉　道既日彰　賢亦歲貢　當側席¶
之求　膺及門之選　既升歌於鹿鳴　將接武於鴻¶
漸　請效禹稱善人　庶使衞多君子　人代天工雍¶
熈可致　賢為國寳仄陋必揚　君子於時實唯難進¶
<pb:KR3k0055_WYG_145-17b>¶
　主司取士亦不易知　稽諸虞典審九徳而擇賢¶
考彼漢章懸四科而取士　増中條　嵩陽(冊府元龜/曰李泌初)¶
(為陜州觀察時陽城隐於河東中條山下逺近慕其徳/行來學者相繼有争者不詣官府詣城决之泌數禮問)¶
(及為相舉為諫議大夫顔又曰孔述睿隐於嵩陽好學/不倦劉晏表薦述睿有  閔之行游夏之學由是累授)¶
(協律/郎)　守節　屬文(冊府元龜曰李晟為副元帥既平/朱泚表舉守節不為泚所廹脅者)¶
(程鎮之等數十人善又曰梁張漢傑為控鶴指揮使薊/門人陳乂少好學  屬文因避亂客於浮陽轉移於大)¶
(梁漢傑延於私邸/表授太子舍人)　金山　玉海(南史曰朱异渉獵文/史兼通雜藝博士明)¶
(山賓表薦於梁武帝曰器宇宏深神表峰峻/金山萬丈緣陟未登玉海千尋窺映不測)　乞火¶
<pb:KR3k0055_WYG_145-18a>¶
近水(漢書曰有客言於蒯通曰先生能知梁石君東郭/先生何不進於相國通曰諾臣之里婦亡肉姑怒)¶
(逐之里母即束緼請火於亡肉家曰昨暮犬得肉爭鬭/相殺請火治之亡肉家遽呼其婦歸臣請乞火於曹相)¶
(乃見相國曰東郭先生梁石君齊之俊士也隐居不嫁/未嘗卑節下意以求用願足下使人禮之相國曰敬受)¶
(命見記纂淵海曰范文正知杭州蘇鱗為屬縣在外邑/未  收錄獻詩曰近水樓臺先得月向陽花木易逢春)¶
(文正/薦之)　長聲樂　工草隸(冊府元龜曰温彦博貞觀初/為中書令奏博州清平人吕)¶
(才聰明多能眼所未見耳所未聞一聞一見即達其妙/尤長於聲樂請令考之侍中王珪魏徴又稱才學術之)¶
(妙曰才能為十二枚尺長短不同各應律管無不諧韻/帝即徴才令直𢎞文館  又曰張説為相以徐浩舉明)¶
(經工草隸以文學尤所器/重薦浩為麗正殿校理)　王者師　太平相(冊府元/龜曰蕭)¶
<pb:KR3k0055_WYG_145-18b>¶
(昕為左拾遺常與布衣張鎬友館而禮之表薦曰如鎬/者用之為王者師不用則幽谷叟耳𤣥宗擢鎬為拾遺)¶
(不數年出入将相官翰苑新書曰李文正公嘗期王文/正旦必為相自小  薦進之謂其子弟曰此人後日必)¶
(為太平/宰相)　有武畧　堪諫職(冊府元龜曰張漸為中書/舍人時南詔叛屢䘮師漸)¶
(薦黔府督趙國珍有武畧習知南方地形國忠遂奏用/之在五溪十餘年中原興師唯黔中封境無虞  又曰)¶
(楊綰為吏部侍郎薦漣水令/劉滋堪備諫職拜右補闕)　一聮詩　千慮䇿(玉壺/清話)¶
(曰五代李慶顯徳中舉進士工詩有云醉輕浮世事老/重故鄉人樞密使王朴以此一聨薦於知舉遂為第三)¶
(人子續問奇𩔖林曰宋虞雍公初除樞密偶至陳丞相/閣  内見楊誠齋千慮策讀徧歎曰東南乃有此人物)¶
(某初除合薦兩人當以此人為首陳導誠齋謁雍公一/見握手如舊誠齋曰秀才子口頭言一語豈可便信雍)¶
<pb:KR3k0055_WYG_145-19a>¶
(公大笑卒/援之登朝)　巨源啓　蒙正囊(翰苑新書云正色拒公/子之書奮筆作巨源之)¶
(啓有下詳夾/袋  冊注)　全𣗳盡借　卷簾與語(冊府元龜曰李/義府舉進士劉)¶
(洎馬周薦之太宗令詠烏援筆為詩曰上林多少樹不/借一枝栖太宗喜曰當盡借卿全𣗳何止一枝也尋除)¶
(監察御史嘉又曰唐張循憲長安中為河東採訪使薦/蒲州人張  貞才堪憲官請以己秩官授之則天召見)¶
(垂簾與之言遽令卷簾與/語大悦擢拜監察御史)　甚難其選　素聞其名(冊/府)¶
(元龜曰朱敬則為鳳閣鸞臺平章事每以用人為先餘/細務不之視㑹嶺表蠻帥攻畧郡縣朝廷思得良守以)¶
(鎮之而甚難其選敬則曰司勲郎中裴懐古有文才将/畧即其人也遂以為桂州都督  又曰後唐郭崇韜為)¶
(樞密使明宗抜鄆州得天平軍節度判官趙鳳送之於/莊宗崇韜素聞其名及見與語乃薦用為扈鑾學士)¶
<pb:KR3k0055_WYG_145-19b>¶
　信厚善謀　謹重多識(冊府元龜曰後唐郭崇韜為/樞密使征蜀将發上疏曰如)¶
(蜀川平定陛下擇帥撫臨信厚善謀事君有禮則北京/副留守孟知祥有焉願陛下使之為帥如臣出征之後)¶
(宰輔闕人則鄴都副留守張憲有披荆草昧之勞為人/謹重而多識其次則吏部尚書李琪御史中丞崔居儉)¶
(皆中朝士族富有文/學陛下擇才相之)　聰明多能　古今難匹(上詳長/聲樂注)¶
(學冊府元龜曰魏徵為尚書左丞貞觀初杜正倫直文/  館徵表薦正倫以為古今難匹遂擢為兵部員外)¶
　荆山瘞璧　東海遺珠(劉子曰連城之璧瘞影荆山/夜光之珠潛輝鬱浦玉無翼)¶
(而飛珠無脛而行揚聲於華章之臺炫耀於綺羅之側/者盖人之舉也  唐書云狄仁傑調汴州参軍為吏誣)¶
(訴黜陟使閻立本召訊異其才曰仲尼觀過知/仁君可謂滄海遺珠矣薦授并州法曹参軍)　時務¶
<pb:KR3k0055_WYG_145-20a>¶
之才　禦侮之任(冊府元龜曰劉審禮儀鳳初為工部/尚書薦魏元忠有時務之才拜岐州)¶
(刺史堪又曰張鎬𤣥宗時為左拾遺安祿山叛詔朝臣/舉才  統衆者各一人鎬薦贊善大夫來瑱有縱横才)¶
(畧臨事能斷堪當禦侮之任表入/即日召見拜潁川太守充招討使)　顔閔之行　史蘧¶
之風(上詳嵩陽注中冊府元龜曰李延光梁末帝時以/儒士侍講禁  李愚天復中避地河朔與延光客)¶
(於山東至是延光屢言愚之行髙學贍有史/魚蘧瑗之風召見嗟賞久之擢為左拾遺)　髙適好¶
學　渠牟渉覽(冊府元龜曰張九臯為宋州刺史時髙/適好學以詩知名佳句朝出夕徧人口)¶
(九臯表薦之悟又曰韓滉為浙西觀察使時萬年人韋/渠牟年少警  渉覽經史滉奏授試秘書省校書郎)¶
　即薦希顔　黙識范理(合璧事𩔖曰有范延賞者為/殿直押兵過金陵張忠定公)¶
<pb:KR3k0055_WYG_145-20b>¶
(為守因問曰天使沿路來見好官員否延賞曰萍鄉縣/邑宰張希顔好官也公曰何以言之延賞曰自入縣境)¶
(驛傳橋道皆完葺野無惰農至邑㕓肆無賭博市易不/争宿郵中更鼔分明公大笑曰希顔固美矣天使亦好)¶
(官員也即日同薦於朝省續問奇𩔖林曰明楊文定公/溥執政時其子自鄉來  至京邸公問曰一路守令孰)¶
(賢其子曰兒道出江陵令殊不賢曰云何曰即待兒茍/簡甚矣乃天台范理也公黙識之即薦陞德安郡守)¶
　夾袋有冊　几案置章(問奇𩔖林曰吕文穆公夾袋/有冊子每四方人替罷謁見)¶
(必問其有何人材客去隨即疏之悉分門𩔖或有一人/而數人稱之必賢也朝廷求賢取之嚢中故公為相文)¶
(武稱職知又曰謝諫議泌名知人不妄薦士知麗州日/待鄧城  縣張逸特厚将薦之朝廼設几案庭中置章)¶
(其上望闕焚香再拜曰老臣/為朝廷得一能吏乃封上之)　不進不休　不納不止¶
<pb:KR3k0055_WYG_145-21a>¶
(魏志曰荀令君之舉善不進不休納宋書/曰劉穆之為丹陽尹凡所薦達不  不止)　有可倚仗¶
　多所獻納(續文獻通考曰宋寧宗嘉定初袁燮薦陸/持之於朝謂其議論不為空言緩急有可)¶
(倚仗寧宗特詔持之祕書省讀書固辭不獲召又曰洪/武十七年御史秦元之薦金陵處士陳遇上  語大悦)¶
(遂日侍帷幄多所/獻納命之官輒辭)　蔡嶷歎元亮　和凝奇張誼(山堂/肆考)¶
(曰宋李元亮抱才尚氣崇寧中處太學時蔡嶷為學錄/元亮輕之後嶷守和州元亮過州不謁嶷命駕先至其)¶
(館元亮以啓謝曰定館而見長者古所不然輕身以先/匹夫今無此事蔡嗟歎餉錢五十萬且致書延譽之於)¶
(諸公遂登科賔經濟𩔖編曰晉以和凝為端明殿學士/署其門不通  客耀州推官張誼致書於凝以為天子)¶
(耳目宜知四方利病奈何拒絶賓/客凝奇之薦於桑維翰除左拾遺)　習南方地形　知¶
<pb:KR3k0055_WYG_145-21b>¶
邊境利害(上詳有武畧注闗翰苑新書曰吕申公薦張/載修身講學為  右士人師表且深知邊境)¶
(利害上特召對以/為崇文院校書)　占對三十餘事　唯薦一二臺臣¶
(續文獻通考曰遼聖宗獵雲中故事車駕經行長吏必/有獻節度使進曰臣境無地産唯幕僚張儉一代之寶)¶
(願以為獻先是上夢四人侍側食人二口聞儉名始悟/召見訪及世務占對三十餘事由此寵遇特異  又曰)¶
(明仁宗洪熈元年都御史劉寛王彰李素奏舉才能之/士前應天府尹于潛等十餘人上曰卿大夫所舉必當)¶
(昔孫抃言吾輔政無功唯薦一/二臺臣無愧卿等必能如此)　鶚薦一飛　馬價三¶
倍　生其羽翼　長其光價　宫商爨下之焦桐　黼¶
黻溝中之斷木　杜衍用則所引皆知名輩　司馬相¶
<pb:KR3k0055_WYG_145-22a>¶
則其徒有行道心　忠宣知人密傳先范老之法　晦¶
叔引𩔖推廣大申公之心(翰苑/新書)　尺澤之鯢奮鱗而震¶
海　密網之鳥舉羽而翔霄(柳宗/元文)　識張籍於衆人慚¶
非輩行　問車師於半靣辱記姓名　薦希文而用之¶
昉於元憲　援老蘇者衆矣倡則歐陽　范蜀公之封¶
章七軰皆為名勝　吕文靖之賓客三朝頼其儀刑¶
介為時論所喧雅見稱於永叔　軾陷深文之久獨受¶
薦於景仁(翰苑/新書)　翼靈鳳於蒼梧　起滯龍於潢汙(陸/機)¶
<pb:KR3k0055_WYG_145-22b>¶
(雲/賦)¶
　　薦舉四¶
原髦士(詩烝我髦/士烝進也)　秀士(士之/秀者)　不失善(善不/可失)　不失¶
徳(舉不/失徳)　得人(周書舉能其官唯爾之/能所舉得人亦爾之能)　擇人(務在/擇人)¶
三年一貢士(儀禮云纁二束帛五/諸侯三年一貢士)　三嵗而貢士(鄭云/大國)¶
(三人次國二人/小國一人是也)　貢於天子(禮記云古者天子之制/諸侯嵗貢士於天子)¶
能舉其𩔖(傳唯其善故/能舉其𩔖)　舉賢置之(禮記禮器云先王/尚有徳尊有道舉)¶
(賢而/置之)　善治國家者其必管夷吾(國語云齊桓公使鮑/叔牙為宰辭曰臣君)¶
<pb:KR3k0055_WYG_145-23a>¶
(之庸臣也若善治國/家者其必管夷吾乎)　不望其報(禮記推賢而進達之/不望其報其舉賢援)¶
(能有如此/者援引也)　拔二盗(管仲於羣盗中拔/二人用之詳舉賤)　内舉不失親¶
(左傳晉囚叔向樂王鮒見叔向曰吾為子請叔向弗應/出不拜人皆咎叔向叔向曰必祁大夫室老聞之曰樂)¶
(王鮒言於君無不行求赦吾子祁大夫所不熊也叔向/曰樂王鮒從君者也何能行祁大夫外舉不棄讐内舉)¶
(不失親其/獨遺我乎)　出淹滯(趙宣子/為政)　振廢滯　外舉不避讐¶
(吕氏春秋晉平公問於祁黄羊曰南陽無令其誰可對/曰觧狐可平公曰觧狐非子之讐耶對曰君問可非問)¶
(讐也平公又問曰國無尉其誰可對曰午可平公曰/午非子之子耶對曰君問可非問子也國人稱善焉)¶
薦升公朝(論語云公叔文子之臣大/夫僎與文子同升諸公)　増百福之宗(孔/子)¶
<pb:KR3k0055_WYG_145-23b>¶
(云夫舉賢者百福之/宗而神明之主也)　原抱玉朝君不如貢賢(琴操云/史魚薦)¶
(蘧伯玉於靈公未/用史魚有是言也)　薑桂因地不因而辛(新序云宋玉/因其友以見)¶
(於楚襄王待之無異宋玉讓其友其友曰夫薑桂因地/而生不因地而辛婦人因媒而嫁不因媒而親子之事)¶
(王未耳何/怨於我)　必欲爭天下非信無與計(漢書韓信傳蕭/何聞信亡不及)¶
(以聞自追之人有言丞相何亡上怒如失左右手居一/二日何來謁上上罵曰若亡何也對曰臣非敢亡追亡)¶
(者耳上曰所追者誰曰韓信上復罵曰諸將亡者以數/十公無所追追信詐也何曰諸将易得至如信國士無)¶
(雙王欲長王漢中無所事信必/欲争天下非信無可與計事者)　進羣盜(叔孫通專言/羣盗壮士進)¶
(之弟子百餘人怨通通曰漢/王方䝉矢石諸生寧能鬭耶)　表賢(後漢書魯丕為/州吏務在表賢)¶
<pb:KR3k0055_WYG_145-24a>¶
表能(荀悦漢紀夫立典有五志一曰達道二曰/章法三曰一古今四曰著功勲五曰表能)　有知¶
人之鑒(丙吉病上問誰可代君對曰杜延年明法度于/定國執憲議詳平陳萬年惇厚於行後皆稱職)¶
(上以為有/知人之鑒)　喜立於朝陛下光輝(漢雜事云傅喜為右/将軍傳太后預政事)¶
(喜數諌之后不悦喜上印綬司/空何武尚書唐林上書云云)　薛宣達於從政(漢書/谷永)¶
(上書薦薛宣云御史大夫内承本朝之風化外/佐丞相統理天下任重職大竊見薛宣云云)　將軍¶
所舉得人(漢書馮奉世傳云先時漢數出使西域多辱/命不稱或貪汚外國所苦時選可使外國者)¶
(前将軍韓増舉馮奉世奉世進擊莎車攻抜其城諸國/悉平威震西域乃罷兵以聞宣帝召見増曰賀将軍所)¶
(舉得/其人)　陳平須魏倩韓信賴蕭何(見張敞與/朱邑書)　利見顯¶
<pb:KR3k0055_WYG_145-24b>¶
衝必能騰跳天路(東觀漢記楊文/薦張道順云云)　㓂恂文武備足(東/觀)¶
(漢記曰更始大司馬朱鮪在雒上欲南走河内難其/守問鄧禹禹曰㓂恂文武備足有牧民禦衆之才)¶
桓譚才學洽聞(東觀漢記/宋𢎞薦云)　推賢士(後漢劉騭傳騭崇/節儉罷力役推進)¶
(天下賢士置之幕/府故天下復安)　秉節持重有不可奪(東觀漢記云/杜詩云竊見)¶
(大司徒伏恵公/篤信好學云云)　周樹服勤請宜部職(鍾離意别傳云/意為功曹非周)¶
(樹白事誕欺朝中皆知意心恨列署首曹議者必以為/報樹也中部平允缺意牒曰賊曹史周樹服勤守法請)¶
(宜部/職)　薦之府門(先賢/傳)　貢之宰相(荀爽云陳季方才/能秀出超世逸羣)¶
(金相玉質文/章虎變也)　陳雷讓舉(後漢雷義字仲公舉茂才讓/於陳重刺史不聴義遂佯狂)¶
<pb:KR3k0055_WYG_145-25a>¶
(被髪走鄉里曰膠漆/固謂堅不如雷與陳)　鄧攸辭舉(鄧攸字伯道祖父殷/有賜官勅攸受之後)¶
(太守勸攸官欲舉為孝廉/辭曰先人所賜不可改之)　歸以公相之位(海内先賢/傳云鍾皓)¶
(字季和為功曹太丘陳寔為西門亭長㑹辟公府/皓曰寔為海内髙名在位之臣歸以公相之位)　俊¶
造(俊士造/士也)　揚歴(魏王基舉管寧曰優賢揚/歴注揚其所能而歴試)　性與道¶
合思若有神(見孔融薦/禰衡表)　使衡立朝必有可觀(孔融薦/禰衡云)¶
　薦良能(吳志華覈傳云覈前後陳便宜及貢薦/良能觧釋罪過書百餘上皆有補益)　魯¶
肅才宜佐時(吳志周瑜薦魯肅才宜佐/時以成功業不可令去)　舉無失才(王/隱)¶
(晉書云山濤為吏部舉選周徧百官/舉無失才所奏題目時稱山公啓事)　裴楷王戎皆其¶
<pb:KR3k0055_WYG_145-25b>¶
選也(晉書裴楷傳云吏部郎闕文帝問其人於/鍾㑹㑹曰裴楷清通王戎簡要皆其𨕖也)　鄧殷¶
道識文武(山公啓事云太尉/長史鄧殷云云)　侍衞崇尹皆宜(山濤云/太子左)¶
(率侍衞宜威重石/崇孫尹皆其人)　郭奕王濟誠亮美才(山濤云雍州/刺史郭奕右)¶
(衞将軍王濟皆誠/亮有美才云云)　清真寡欲物不能移(世説新語山/公舉阮咸為)¶
(吏部郎中曰清真寡/欲萬物不能移也)　果勁不撓宜為御史(山公啓事/云孔顥有)¶
(才能果勁/不撓云云)　羊祜秉徳可久其事(山公啓事云太子少/傅羊祜秉徳能克己)¶
(復禮/云云)　賀循才鑒清逺(晉書賀循傳著作郎陸機上疏/薦循云伏見武康令賀循徳量)¶
(邃茂才/鑒清逺)　敦風篤俗䆳學𢎞達(文士傳云張華薦成公/綏曰竊見東都處士成)¶
<pb:KR3k0055_WYG_145-26a>¶
(公綏/云云)　器識朗拔誠可洗馬(陸機薦郭納云伏見承陽/令郭納風度簡曠云云)¶
　東南之遺寳宰相之奇璞(陸機薦戴/若思文)　廣得才之路¶
(山簡字季倫領吏部上疏請公卿各舉所知廣得才之/路毎聴政日令公卿先議𨕖舉各言所見鄉邑尤異者)¶
(皆以名奏主者隨缺先叙是爵人/於朝與衆共之之義朝廷從之)　生厮養門拔羣特¶
立(嵇含與羊平書云處/士生厮養門云云)　按以千里之路(應璩薦/賈琳云)　確¶
然難動社稷之節(桓範薦徐宣云竊見尚書徐宣確然/難動有社稷之節帝以宣為右僕射)¶
　紓迹儒冠必足𢎞振禮樂(王珣啓云國子博士戴逵/逺槩素業守約瑜淳若使)¶
(紓迹儒冠必/足𢎞振禮樂)　為世表儀宜備司空(典/畧)　得人歡心任¶
<pb:KR3k0055_WYG_145-26b>¶
為大將(王朗云幽州刺史王雄少有令節長/渉通變天性仁勇果毅有畧云云)　魯璠之¶
遺英楚和之祕曜(王鑒薦丹/陽馮訪)　非常之才　不次之用¶
　増名臣子(冊府元龜云房琯為相時嚴武為侍御史/肅宗興師靖難大收才傑武仗節赴行在)¶
(琯以名臣之子素重之乃首/薦才畧可稱累遷給事中)　舉真卿自代(又云劉晏/為户部侍)¶
(郎判度支時顔真卿以正直出/為利州刺史晏舉真卿自代焉)　丘園茂異(又云韋夏/卿為蘇州)¶
(刺史扶風竇羣以處士隐毘陵著書號古今名/臣畧三十巻夏卿以丘園茂異薦之拜左拾遺)　有氣¶
義(又云韋臯為西川節度使西河人段文昌家於荆州/倜儻有氣義裴胄知之而不能用臯在蜀表授校書)¶
(郎/)　魏徵之後(又云揚汝士為同州刺史入朝薦防禦/判官魏謩為右拾遺文宗以謩魏徵之)¶
<pb:KR3k0055_WYG_145-27a>¶
(後頗奇/待之)　射魯縞(韓愈薦士詩云青雲/送吹噓强箭射魯縞)　文章之尤(又/與)¶
(陸員外書云文章之/尤者有侯喜侯雲長)　不叩而響(柳宗元書云不叩/而響不介而合)¶
如帆得風(李翺文云汲引/之恵如帆得風)　起學廬講授(孔帖云李滋/客荆郢間起)¶
(學廬講授建中初黜陟使趙贊/薦於朝起處士授試校書郎)　天與貞孝(唐李徳裕/薦李源表)¶
(曰處士李源即故禮部尚書憕之少子天與貞孝嗣兹/忠烈以父死國難衰纆終身絶心祿仕多依慧林佛寺)¶
(以其本憕别業随僧一食不舉煙爨以/至五十餘年伏乞就授一官召赴京闕)　推轂士(孔帖/云于)¶
(休烈樂賢下善/推轂士甚衆)　博通六經華皓一志(問奇𩔖林曰唐/李俗薦師疏云)¶
(前試宣州溧水縣尉胡震博通六經華皓一志臣童幼/之時從震授業豈謂年踰四紀位列二公雖自君恩亦)¶
<pb:KR3k0055_WYG_145-27b>¶
(由儒訓幸國家/舊事輒敢薦聞)　文武兼備(山堂肆考曰唐韋處厚字/徳載敬宗時為學士上嘗)¶
(惋歎宰輔非人使兇賊熾肆處厚上疏曰裴度元勲巨/徳文武兼備若位巖廊委参决必能使戎虜畏威幽鎮)¶
(稱臣帝感悟於是/復度兼平章事)　碧鮮賦(問奇𩔖林曰五代時扈載/有文名常遊相國寺見庭)¶
(竹可愛作碧鮮賦題壁間周世宗命小黄門錄進覽之/稱善王朴尤重之薦之宰相李穀乃拜知制誥為學士)¶
　宜薦范仲淹(東都事畧云晏殊薦一士為館職王曽/謂殊曰公知范仲淹捨不薦而他薦乎)¶
(公宜更薦范仲淹也殊/從之遂用為祕閣校理)　司馬光而下三十三人(事文/𩔖聚)¶
(云陳襄字述古號古靈先生紹聖初詔曰近得陳襄薦/章起司馬光而下三十三人徳行言語政事皆所具備)¶
(審如所薦斯為盛矣/宜示百辟各舉所知)　願先錡(又云劉錡與李常友善/發運使楊佐欲薦常改)¶
<pb:KR3k0055_WYG_145-28a>¶
(官常願先錡佐曰不/見此風久矣並薦之)　好古嗜學(彚苑詳注云文彥博/薦韓維好古嗜學安)¶
(於静/退)　激勵風俗(又云歐陽公嘗患士大夫少髙退之/節乃薦正獻公及張唐公王荆公韓)¶
(持國欲以/激勵風俗)　煩刻畫(歐陽修詩云無鹽煩/刻畫寒谷借吹噓)　王佐才(山/堂)¶
(肆考曰宋雷簡夫在雅州蘇洵往見之簡夫謂曰子王/佐才也薦之於張方平與韓琦歐陽修三人延譽如不)¶
(及/)　自矜顔色(曽慥詩話云王荆公薦一二寒士位侍/從初無意於大用也公去位後遂参政)¶
(公作詩云本種酴醿架金沙只/謾栽自矜顔色好飛度臘前開)　薦行人為御史(續文/獻通)¶
(考曰宣宗宣徳元年楊士奇/薦行人王翺為山東道御史)¶
　　薦舉五¶
<pb:KR3k0055_WYG_145-28b>¶
原詔魏明帝詔曰世之質文隨教而變兵亂以來經學¶
廢絶後生進趨不由典謨豈朕訓導未洽将進用者不¶
以徳顯乎其令郎吏學通一經才任牧民博士策試擢¶
其髙第者亟用其浮華不務道本者皆罷退之　梁任¶
昉命薦士詔曰夫進賢茂賞蔽善明罰前王盛則咸必¶
由之朕纂統鴻業寅畏大寳思求俊異協贊雍熈歴聴¶
九功物色輿皁而白駒盈谷萇楚未刈所以臨朝永歎¶
日晏伊佇便可博詢卿士各舉所知将量才授能擢以¶
<pb:KR3k0055_WYG_145-29a>¶
不次庶同則哲之明稱朕急賢之㫖　陳江總舉士詔¶
曰堯施諫鼔禹拜昌言求之異等久著前冊舉以滯淹¶
復聞昔典斯乃治道之深規帝王之切務朕以寡昧丕¶
承洪緒未明虛已日旰興懐萬㡬多紊四聰弗達思聞¶
謇諤採其默語王公以下各薦所知傍詢管庫爰及輿¶
皁一介有能片言可用朕親加聴覽佇兹啓沃　増唐¶
太宗貞觀十五年詔曰朕遐觀前載歴選列辟莫不貴¶
在得人崇兹多士猶股肱之佐元首辟舟航之濟巨川¶
<pb:KR3k0055_WYG_145-29b>¶
搆大厦者採衆材於山嶽善為國者求異人於管庫得¶
士則昌失人則亂朕凝旒夙夜虛心政道雖天地效祉¶
宗社降靈區宇晏如俊乂咸事尚恐山林藪澤藏荆隋¶
之寳卜祝屠釣韜蕭張之奇是以躬撫黎庶親觀風俗¶
臨河渭而佇英傑眺箕潁而懐隱淪亟移日月空勞夢¶
寢而彲龍莫兆商歌寂寥豈混迹駑駘未逢良樂之顧¶
將毓徳巖穴方追禽尚之遊望雲長想増其歎息可令¶
天下諸州披揚所部士庶之内或識達公方學綜今古¶
<pb:KR3k0055_WYG_145-30a>¶
廉潔正直可以經國佐時或孝悌淳篤節義昭顯始終¶
不移可以敦風厲俗或儒術通明學堪師範或文章秀¶
異才足著述並宜薦舉具以名聞庶獨徳之夫不遺於¶
版築藏器之士方升於廊廟務得奇偉稱朕意焉　又¶
二十年詔曰髙明之天資星辰以麗象博厚之地藉川¶
嶽而成形况於帝王體元立極臨馭萬物字養生靈者¶
乎是以馭朽臨氷銘心自戒宵興旰食側席思賢庶欲¶
博訪丘園捜採英俊弼我王道臻於大化可令天下諸¶
<pb:KR3k0055_WYG_145-30b>¶
州明揚側陋其有服道棲仁澄心礪操出片言而標物¶
範備百行以綜人師質髙視於琳琅人不間於曽閔潔¶
志丘園揚名里閈或甄明政術曉達公方禀木鐸於孔¶
門受金科於鄭相奇謀開發明畧可以佐時識鑒清通¶
偉才堪於幹國或含章傑士命世挺生麗藻遒文馳楚¶
漢而方駕鉤深覩奥振梁苑以先鳴業擅専門詞髙載¶
筆或辨雕春囿談瑩秋天發研機於一言起飛電於三¶
寸蓄斯奔箭未遂揚庭並宜推擇咸同舉薦以禮將送¶
<pb:KR3k0055_WYG_145-31a>¶
具狀表聞庶使焚林之舉咸矯翼於巖廊尺木之堦方¶
振鱗於遊霧¶
増制唐賈至詔天下捜賢俊制曰朕聞惟理亂在庶官¶
是以先王旁求俊彦思皇多士以倡九牧阜成兆人朕¶
以薄質嗣守大寳㓂戎未殄王業維艱兢兢乾乾日慎¶
一日&KR0225;維堯舜求賢之意周公吐握之義思欲廣進髦¶
乂輔寧邦家實頼公卿大夫𢎞我視聴易曰方以𩔖聚¶
語曰舉爾所知凡宰相王臣宜加捜擇其常參官及郡¶
<pb:KR3k0055_WYG_145-31b>¶
縣長史上佐等皆從歴試而踐通榮如各知其密行異¶
能博學深識才堪濟代術可利人名不彰聞位不充量¶
湮淪屠釣流落風波者一善可錄便宜公舉逺則裁表¶
附驛近則進狀奏聞勿避親讐無限儕伍其有獨負奇¶
才未逢知己即仰投匭并所在陳狀自論長官登時與¶
奏夫惟薦士非止一舉永為恒典有即登聞昔荀桓子¶
立翟之功士伯受瓜衍之邑柳下惠賢而不舉臧文仲¶
被竊位之名春秋書之千載不朽凡百在位可不勉與¶
<pb:KR3k0055_WYG_145-32a>¶
原教宋孝武臨徐兖二州搜揚教曰徐方地兼梁楚秀¶
士攸出兖土樂頌所流風禮自古豈不異人比肩鴻才¶
世及或疎散山林不聞進達或栖息閭閻懐寳待耀孝¶
性義門明經善政者所在搜揚舉進咸用名聞　梁王¶
僧孺至南海郡求士教曰是以文舉下車寤夢於根矩¶
長孫入境明發於龍丘此境三閩奥壤百越舊都漢開¶
吳别分星畫部風序泱泱衣簪斯盛其川岳所産豈直¶
明珠大貝桂蠧翠羽而已哉孝寔人經則有羅威唐頌¶
<pb:KR3k0055_WYG_145-32b>¶
學惟業本又聞陳元士燮至於髙尚獨往相望於&KR1778;巖¶
懐仁抱義繼蹤於前史¶
原表後漢班固為第五倫薦謝夷吾表曰夷吾才兼四¶
科行包九德奉法智察有召公之風居儉履約紹公儀¶
之操雖密勿在公身出心隱不狥名以求譽不馳騖以¶
要寵誠社稷之蓍龜大漢之甍棟宜當拔擢使登鼎司¶
願乞骸骨更授夷吾　蔡邕薦皇甫規表曰昔孝文愠¶
匈奴之事思李牧於前代孝宣憤姦猾之不散舉張敞¶
<pb:KR3k0055_WYG_145-33a>¶
於亡命論其武勞則漢室之干城課其文徳則皇家之¶
腹心　孔融薦禰衡表曰衡淑質貞亮英才卓躒初渉¶
藝文升堂覩奥目所一見輒誦於口耳所暫聞不忘於¶
心性與道合思若有神忠果正直志懐霜雪見善若驚¶
疾惡若讐鷙鳥累百不如一鶚飛辯騁辭溢氣坌涌觧¶
疑釋結臨敵有餘昔賈誼求試屬國詭繫單于終軍欲¶
以長纓牽致勁越弱冠慷慨前世美之如得龍躍天衢¶
振翼雲漢揚聲紫微垂光虹霓鈞天廣樂必有奇麗之¶
<pb:KR3k0055_WYG_145-33b>¶
觀帝室皇居必蓄非常之寳　魏曹植自試表曰士之¶
生世入則事父出則事君事父尚於榮親事君貴於興¶
國故慈父不能愛無益之子仁君不能蓄無用之臣夫¶
論徳而授官者成功之君也量能而受爵者畢命之臣¶
也故君無虛授臣無虛受虛授謂之謬舉虛受謂之尸¶
祿昔二虢不辭兩國之任其徳厚也旦奭不讓燕魯之¶
封其功大也今臣無徳可述無功可紀上慚𤣥冕俯愧¶
朱紱西有違命之蜀東有不臣之吳使邊境未得脱甲¶
<pb:KR3k0055_WYG_145-34a>¶
謨士未得髙枕而髙鳥未挂於輕繳淵魚未懸於鈎餌¶
者恐釣射之術或未盡也夫君之寵臣欲除患興利臣¶
之事君必殺身静亂以功報主也如微才弗試没世無¶
聞徒榮其軀而豐其體生無益於事死無損於數虚荷¶
上位而忝重祿禽息鳥視終於白首也嘗恐先朝露填¶
溝壑墳土未乾而身名並滅冀以塵霧之微補益山海¶
螢燭末光増輝日月　又表曰五帝之世非皆智三季¶
之末非皆愚用與不用知與不知也夫相者文徳昭者¶
<pb:KR3k0055_WYG_145-34b>¶
也將者武功烈者也文德昭則可以匡國朝叙百揆稷¶
契䕫龍是已武功烈則可以征不庭廣邦境南仲方叔¶
是矣昔伊尹之為媵臣至賤也吕尚之處屠釣至陋也¶
及其見舉於湯文誠道合志同豈復假近習之薦因左¶
右之介哉昔騏驥之於吳坂可謂困矣及其伯樂相之¶
孫子御之形體不勞而坐取千里伯樂善御馬明君善¶
御臣誠任賢使能之明效也昔段干木修徳於閭閻秦¶
軍為之輟攻而文侯以安穰苴授節於邦境燕晉為之¶
<pb:KR3k0055_WYG_145-35a>¶
退師而景公無患皆簡徳尊賢之所致也願陛下垂髙¶
宗傅巖之明以顯中興之功　殷襃薦朱倫表曰盖聞¶
虞書非俊乂無以光帝載西伯非髦士無以開王業是¶
故髙世之主必廣登命之禮有為之君務通賢者之路¶
所以成大治也切見同郡朱倫字文信天真清亮雅性¶
忠篤純粹足以激清源美行足以廣風俗當仁不讓見¶
得思義疏達之才强記博聞飛辭抗論駱驛奇逸誠當¶
世之俊異一時之秀出也如得毗佐銓衡翼亮右曹濟¶
<pb:KR3k0055_WYG_145-35b>¶
濟之觀足用華國　晉庾亮薦翟陽郭翻表曰蓋聞舉¶
逸拔幽帝王之髙事旌徳禮賢治道之所先是以西伯¶
摽渭濱之伏而帝基以隆漢髙延商洛之隱而王道以¶
固仄陋無明敭之稱空谷廢白駒之詠恐千里之足屈¶
於槽櫪之下贊世之才委於壟畆之間若觧其巾褐服¶
以纓冕必能奮贊皇極敷訓彞倫　梁元帝薦鮑幾表¶
曰旌蒲出魯賁帛歸齊頌聲既興盛業斯在幾忠公抗¶
直出宰廉平將齊毛玠古人之服實同吳隱酌水之亷¶
<pb:KR3k0055_WYG_145-36a>¶
臣才非往哲識愧前修輕塵聴覽伏待鈇鉞　沈約薦¶
劉粲表曰陛下則天開業冠帶要荒輶軒韋轂交軫於¶
遐路捨築投竿相望於魏闕或以開坼未採管庫遺賢¶
執㦸忘疲倚輈不息　又舉胡元秀表曰竊惟經邦御¶
逺雖待大賢摧鋒犯鏑亦資小用伏見錢塘新城主胡¶
元秀早嵗驅馳意幹强果矛盾之用氣凌百夫若置之¶
六師之間處之一旅之上必能前奮獷敵却沮强胡臣¶
實弱懦不窺武節昧罔輕言伏懐悚懼　劉孝儀為江¶
<pb:KR3k0055_WYG_145-36b>¶
僕射禮薦士表曰陛下緝禮裁樂化俗移風當扆思治¶
分宵夢想枯岸之珠既掄潤山之玉已薦伏見兼太學¶
博士㑹稽賀瑒字徳璉幼能斧藻長則琢磨結巻就賢¶
擔簦來學鄉塾染其丹采朋友扣其洪鐘聲無愧於東¶
筠材有踰乎西把如使聮事宗伯握蘭建禮庶用得其¶
才人知自朂臣鑒非止水職豫捜揚前竭謏聞先自鄉¶
曲　又為江侍中薦士表曰臣聞天道不言資寒暑而¶
成嵗宸居垂拱寄守宰以宣風若夜魚不欺朝琴在奏¶
<pb:KR3k0055_WYG_145-37a>¶
則殘殺自去汾射可追伏見鎮北府水曹參軍濟陽江¶
興字休恭立身貞白操業清亷頗渉書記彌嫻刀筆前¶
攝縣沮漳無傷錦製廵行淮海不忝繡衣若處以百里¶
之邑使導一鄉之賦必能治文無害迄用有成臣舉不¶
避族非欲異姓居後知人為難實縁所悉而薦　北齊¶
邢子才為李衛軍疾以國子祭酒讓東平王表曰臣聞¶
運舟歸於積水致逺在於逸足未有涓澮之流可成奔¶
飛之用駑蹇之乘而有没滅之功既列趙衰先人之敏¶
<pb:KR3k0055_WYG_145-37b>¶
請同虞丘退身之義具官臣某民望時宗聲實攸在斧¶
藻川流雕篆霞蔚蕉蒲既茂枝葉實繁故以學窮齊魯¶
聲髙梁魏詔美司朝僉諧允在伏願廻恩徙授以答具¶
瞻　増唐柳宗元為王户部薦李諒表曰臣聞知賢必¶
進忠臣之多方擇善而舉明主之要道況臣特受恩遇¶
超絶古今報國之誠寤寐所切是敢竭愚臣之微分助¶
陛下之至明恢張羽儀𢎞輔理化竊見新授某官李諒¶
清明直方柔惠能信强以有理敏而甚文求之後來畧¶
<pb:KR3k0055_WYG_145-38a>¶
無其比伏望天恩授以諫官使備獻納冀他日公卿之¶
任斯焉取斯則聖朝無乏士之名微臣緩蔽賢之罰¶
原啓齊王融求試效啓曰臣聞春鶊秋蟀集候相悲露¶
木風螢臨年共悦夫惟動植且或有心況在生靈而能¶
無感夫君道含𢎞臣術無隱翁歸乃居中自是充國曰¶
莫若老臣切慕前修敢蹈輕節雖冒不媒之鄙式罄奉¶
公之誠抑又唐堯在上不參二八管夷吾恥之臣亦恥¶
之　梁元帝啓東宫薦石門侯啓曰切以鳳鳴朝陽必¶
<pb:KR3k0055_WYG_145-38b>¶
資藍田之寳龍門㸃額亦俟棠溪之珍是以紫玉見稱¶
黄金為貴文傳夢鳥學重靈蛇㸃漆凝脂事逾衞玠渾¶
金璞玉才匹山濤昔翟陽隱逸見稱庾亮陳平器局被¶
薦無知以人廢言誠増竦讋進賢上賞伏待慈照　丘¶
遲答舉秀才啓曰方今八友盈庭五丞在幄七教畢修¶
九功具舉猶乃物色闗屠夢想巖釣故已天不愛寳野¶
無遺賢輒仰宣皇猷俯罄愚蔽覘察衡閻詢事茅草如¶
有片言入善一介可題謹聞綘闕恭奏青蒲¶
<pb:KR3k0055_WYG_145-39a>¶
原牋魏應璩薦和慮則牋曰璩聞唐堯因羣士以興治¶
齊桓假衆能以定業是故八賢進則太平之化成六賢¶
用則九合之功立竊見同郡和模字慮則質性純粹體¶
度貞正履仁蹈義動循軌禮方今海内企踵欣慕捉髪¶
之徳山林投褐思望旌弓之招實英奇叙用之時賢達¶
進致之秋也令夜光之璧顯價於和氏之肆千里之足¶
定功於伯樂之庭庶有以宣明大道光益時化　又薦¶
費禕牋曰璩聞景雲浮則應龍翔治道明則俊乂臻是¶
<pb:KR3k0055_WYG_145-39b>¶
故良哉之歌興於唐堯之世多士之頌起於周文之朝¶
　晉孫楚薦傅長虞牋曰楚聞騏驥不遺能於伯樂良¶
寳不藏耀於卞和是以輝光夜射價連秦趙飛駟絶影¶
終朝千里物尚有之士亦宜然　庾闡薦唐㞵牋曰盖¶
桂林生於五嶺把梓出於南荆夫以卉木之盛猶載在¶
方志況千里之朝懐其良彦而使人滯於常流莫登於¶
龍津者乎郡功曹史泉陵唐㞵字永延履道敏素和而¶
有正立身持操行著一邦若得驂軌鸞衡服襄駿足則¶
<pb:KR3k0055_WYG_145-40a>¶
機石之良選可以對揚萬里者也¶
増狀唐白居易薦韋楚狀曰右件人隱居樂道獨行善¶
身歛跡市朝息機名利況家承簪組兄在班行而楚獨¶
棲山卧雲練氣絶粒滋味不接於口塵埃不染於心二¶
十餘年不改其樂志齊箕潁節𩔖顔原縉紳之間多所¶
稱歎臣為尹政理合薦論雖飛鴻入冥自忘飲啄而白¶
駒在谷亦貴縶維倘䝉寘彼周行縻之好爵降羔鴈之¶
禮命助鵷鷺之羽儀足以厚貞退之風遏躁進之俗¶
<pb:KR3k0055_WYG_145-40b>¶
李商隱為鹽州刺史奏舉李孚判官狀曰右件官克生¶
公族早履宦塗器實幹時辯能專對加之夙明韜畧久¶
逐旌旃頃為知已屈從吏議許休文之流浪萬里非賒¶
王仲宣之播遷三年未遇儉而不懟困且能通雖何恤¶
於無家良可悲其絶籍去嵗以維新之命大洽鴻私亦¶
既旋還合從叙用開成五年以注右威衞倉曹參軍授¶
官未謝又䝉挾名除替初云牽復仍廹屢空京口劉生¶
方思鵞炙洛陽蘇子已敝貂裘方今崇唐堯敦厚之恩¶
<pb:KR3k0055_WYG_145-41a>¶
推魏文光榮之㫖豈令棄良材於散地化王孫為旅人¶
臣素乏器能叨膺任使控綠池之要地守清澤之堅城¶
將以宣布威靈彈壓氛祲茍咨謀失所佐理非材豈惟¶
墮此軍聲抑且傷於朝寄臣深自計孚實當仁況又得¶
於諸宗且兼通舊諸葛均有因依之分龎士元多鑒裁¶
之恩是敢輒黷宸堦乞榮賓席使得盡其風力佐彼邊¶
陲錐處平原之囊必將脱頴劔拭華陰之土粗雪幽沉¶
請依資賜授一官充臣防禦判官¶
<pb:KR3k0055_WYG_145-41b>¶
原書漢張敞與朱邑書曰明主遊心太古廣延茂士此¶
誠忠臣竭思之時也值敞逺守劇郡馭於繩墨胸臆約¶
結固無奇矣足下以清明之徳掌周稷之官昔陳平雖¶
賢須魏倩而後進韓信雖奇賴蕭何而後信故士各達¶
其時之英雋若必伊尹吕望而後薦之則此人不因足¶
下而進矣　魏阮籍與晉文王薦盧播書曰是以八士¶
歸周周道以隆虞舜登庸元凱咸事誠以鄧林昆吾翔¶
鳳所棲懸黎和肆垂棘所集伏見鄙州别駕盧播字景¶
<pb:KR3k0055_WYG_145-42a>¶
　宣耽道悦禮仗義依仁研精墳典升堂覩奥若得佐時¶
　理物則政事之器銜命聘享則專對之才潛心圖籍文¶
　學之宗敷藻載述良史之表¶
　¶
　¶
　¶
　¶
　¶
<pb:KR3k0055_WYG_145-42b>¶
　¶
　¶
　¶
　¶
　¶
　¶
　¶
御定淵鑑𩔖函巻一百四十¶
