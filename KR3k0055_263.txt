# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.099659
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR3k0055_WYG_263-1a>¶
　欽定四庫全書¶
御定淵鑑𩔖函卷二百五十八¶
　　人部十七(九流/傭保)　(奴婢/)¶
　　　九流¶
　原儒家者流(藝文志葢出於司徒之官助人君順隂陽/明教化祖述堯舜憲章文武宗師仲尼以)¶
　(重其言於道最髙然惑者既失精㣲而僻者又随抑揚/違離道本茍以譁衆取寵後進循之是以五經乖析儒)¶
　(學寖衰此僻/儒之患也)　道家者流(詳道/教)　隂陽家者流(藝文志/葢出於)¶
　(羲和之官敬授民時此其所長也及拘者為/之則牽於禁忌泥於小數舍人事而任鬼神)　名家者¶
<pb:KR3k0055_WYG_263-1b>¶
　流(又云葢出於禮官古者名位不同禮亦異數子曰必/也正名乎此其所長也及譥者為之則茍鉤釽析亂)¶
　(而已注譥訐也工/弔反鈲破也音匹)　墨家者流(又云墨家者流葢出於/清廟之守茅屋采椽是)¶
　(以貴儉養三老五更是以兼愛選士大射是以上賢宗/祀嚴父是以右鬼順四時而行是以非命以孝視天下)¶
　(是以上同此其所長也及蔽者為之見儉之/利因以非禮推兼愛之意而不知别親疎)　縱横家¶
　者流(又云葢出於行人之官孔子曰誦詩三百使於四/方不能專對雖多亦奚以為又曰使乎使乎言當)¶
　(權事制宜受命而不受辭此其所長/也邪人為之則尚詐諼而棄其信也)　雜家者流(又云/葢出)¶
　(於議官兼儒墨合名法此其所長/也盪者為之則漫羡而無所歸心)　農家者流(又云葢/出於農)¶
　(稷之官播百榖助耕桑以足衣食故八政一曰食/二曰貨及鄙者為之欲使君臣並耕誖上下之序)　小¶
<pb:KR3k0055_WYG_263-2a>¶
説家者流(又云葢出於稗官街談巷語道聼塗説者所/作也孔子曰雖小道必有可觀者焉致逺恐)¶
(泥是以君子弗為也然亦弗滅也如/或一言可采此亦芻蕘狂夫之議也)　兵家者流(又云/葢出)¶
(古司馬之職洪範八政八曰師孔子曰為國者足食足/兵湯武受命以師克亂司馬法是其遺事也自春秋戰)¶
(國變詐之兵並作漢興張良韓信序次兵法凡/百八十二家至成帝命任宏論次兵書為四種)¶
　　奴婢一¶
原說文曰男人罪曰奴女人罪曰婢　方言曰秦晉之¶
間罵奴曰侮燕齊之間養馬者及官婢女厮皆謂之娠¶
(女厮婦人/給事者)　周禮注曰男奴女婢鄭司農注云奴罪隸¶
<pb:KR3k0055_WYG_263-2b>¶
也男女同名　又曰其奴男子入於罪隸女子入於舂¶
藁(注云謂坐盗賊則沒入官為/奴即今之奴婢古之罪人也)　又曰奚三百人注云¶
今時侍史官奴婢也　方言曰臧甬侮獲奴婢賤稱也¶
荆淮海岱之間罵奴曰臧罵婢曰獲齊之北鄙燕之南¶
郊凡民男而壻婢謂之臧女而婦奴謂之獲亡奴謂之¶
臧亡婢謂之獲此皆異方罵奴婢之醜稱也　風俗通¶
曰古制本無奴婢即犯事者原之臧者被臧罪沒入為¶
官奴獲者逃亡復得為婢¶
<pb:KR3k0055_WYG_263-3a>¶
　　奴婢二¶
原漢書曰武帝時募民能入奴婢得以終身復為郎增¶
秩　顧譚别傳曰譚為太常録尚書事徙交州家無私¶
積奴婢不滿十人　宋書曰太祖欲北討沈慶之固陳¶
不可丹陽尹徐湛之吏部尚書江湛並在坐上使湛之¶
等難慶之慶之曰理國譬如理家耕當問奴織當問婢¶
陛下欲伐國而與白面書生輩謀之事何由濟上大笑¶
　增齊書曰虞悰治家富殖奴婢無遊手雖在南土而¶
<pb:KR3k0055_WYG_263-3b>¶
會稽海味無不畢致焉　王氏彚苑曰劉宏基始病給¶
諸子奴婢各十五人謂所親曰使賢固不藉多財即不¶
賢守此亦可脫饑凍　唐書曰肅宗嘗賜元真子張志¶
和奴婢二人名奴曰漁童婢曰樵青人問其故答曰漁¶
童使捧釣收綸蘆中鼓枻樵青使蘇蘭薪桂竹裏煎茶¶
　又徳宗初即位詔曰邕府嵗貢奴婢使其離父母之¶
鄉絶骨肉之戀非仁也罷之　合璧事𩔖曰孔戣拜嶺¶
南節度使南方鬻口為貨掠人為奴婢戣峻為之禁¶
<pb:KR3k0055_WYG_263-4a>¶
唐書曰張廷珪為監察御史會詔市荆益奴婢廷珪上¶
書荆益奴婢多國家户口姦豪掠賣一入於官永無脫¶
免南北異宜必至生疾此有損無益也　又曰趙憬位¶
台宰而第室童獲猶儒生家(已上奴/婢總載)　原左傳曰斐豹¶
隸也杜預注云犯罪沒為奴　新序曰昌邑王以側注¶
冠賜師及儒者後以冠冠奴龔遂免冠歸之曰今以冠¶
冠奴是奴虜畜臣也　史記曰季布為朱家鉗奴　又¶
曰欒布嘗為人所略賣為奴賣與燕將臧荼後為都尉¶
<pb:KR3k0055_WYG_263-4b>¶
　又曰衞青為侯家人少時歸其父使牧羊先母之子¶
皆奴畜之不以為兄弟青常至甘泉居室有鉗奴相青¶
曰貴人也官至封侯青歎曰為人奴虜得免笞罵足矣¶
安望封侯　增又曰原渉遣奴至市買肉奴乘渉氣與¶
屠爭言斫傷屠者亡是時茂陵令尹公新視事知渉名¶
豪欲以厲俗遣兩使脅守渉至日中奴不出吏欲殺渉¶
渉肉袒自縛箭貫兩耳詣廷尉門謝罪　原漢書曰王¶
鳯羣弟争為驕侈奴僮以千數　又曰張安世家僮七¶
<pb:KR3k0055_WYG_263-5a>¶
百人皆有手技　又曰王莽時匈奴侵寇乃大募天下¶
囚徒人奴名曰豬突豨勇　後漢書曰彭寵自立為燕¶
王其蒼頭子宻等三人因寵卧寐縛著牀上以寵命呼¶
其妻入劫取寳物又使縫兩縑囊夜斷寵及妻首盛之¶
馳詣世祖封為不義侯　又曰劉寛嘗坐有客遣蒼頭¶
市酒遲久大醉而還客不堪之罵曰畜産寛湏&KR0119;遣人¶
視奴疑必自殺顧左右曰此人也罵言畜産辱孰甚焉¶
故我懼其死也　東觀漢記曰韓卓臘日奴&KR0060;食祭其¶
<pb:KR3k0055_WYG_263-5b>¶
母卓義其心即日免之　又曰鄧宏奴醉擊長夀亭長¶
宏見亭長賞錢五千異日奴得復與宫中衞士忿爭衞¶
士箠奴宏聞又與五千　梁冀别傳曰梁冀愛監奴秦¶
宫官至大倉令得出入妻所每見輒屏御者託以言事¶
因通焉内外兼寵刺史二千石皆謁拜之　風俗通曰¶
將作大匠陳國公孫志節有蒼頭地餘年十七工書疏¶
志節為户曹吏令地餘歸取物地餘馳車馬亡去至丹¶
陽改姓王名斌字文髙遂留為諸曹吏志節拜揚州刺¶
<pb:KR3k0055_WYG_263-6a>¶
史郡衣冠子弟皆出斌下乃用之斌乞屏左右叩頭涕¶
洟曰斌即使君地餘也斌後為蒼梧太守　三輔決録¶
曰平陵孟佗盡以家財賂張譲監奴奴慙問佗所欲佗¶
曰欲得卿曹拜時賔客求見譲者車常數百乘累日不¶
得通佗後至諸奴拜迎徑將佗車獨入衆謂佗與譲善¶
争以珍物賂佗佗得以賂讓　江表傳曰谷利孫權大¶
奴也　增魏志曰晉室踐祚下詔曰故司空王基著徳¶
立勲不營産業其以官奴二人賜其家　杜蘭香傳曰¶
<pb:KR3k0055_WYG_263-6b>¶
晉太康中蘭香降張碩為詩贈碩云縱轡代摩奴須&KR0119;¶
就尹善摩奴是香御車奴曾忤其㫖是以為御碩說如¶
此　晉書桓伊傳曰晉孝武帝召伊飲帝命伊吹笛伊¶
即吹一弄乃放笛云臣於筝分乃不及笛然自足以韻¶
合歌管請以筝歌并請一吹笛人帝善其調達乃勅御¶
妓吹笛伊又云御府人於臣自不合臣有一奴善相便¶
串帝彌賞放率乃許召之奴既吹笛伊便撫筝而歌¶
石虎鄴中記曰石勒字世龍上黨郭季子奴也勒未生¶
<pb:KR3k0055_WYG_263-7a>¶
之前襄國有䜟曰古在左月在右讓言退或入口襄國¶
字也遂治襄國　前秦録曰慕容沖進逼長安堅登城¶
觀之大言責沖曰爾輩奴正可牧羊耳何為送死沖曰¶
奴則奴矣既厄奴苦欲取爾相代　齊書曰陸澄弟鮮¶
揚州主簿顧測以兩奴就鮮質錢鮮死子暉誣為賣劵¶
澄為中丞測與書相往返後又牋與太守蕭緬云澄欲¶
遂子弟之非未近義方之訓此趨販所不為况搢紳領¶
袖儒宗勝逹乎　續捜神記曰勾章張然滯役在都有¶
<pb:KR3k0055_WYG_263-7b>¶
少婦遂與奴通然養一狗甚快後還奴欲謀殺張然張¶
弓㧞刀當户然大喚曰烏龍狗遂咋奴頭然取刀殺奴¶
以婦付官　王氏彚苑曰滑州刺史王軌為奴所殺以¶
首奔建徳建徳曰奴殺主大逆納之不可命斬奴而還¶
軌首　又曰唐貞觀時有奴告其主謀反者太宗曰謀¶
反理不獨成尚有他人論之豈藉奴告耶乃著令奴婢¶
告主者斬　唐書曰哥舒翰有家奴曰左車年十五六¶
有膂力翰善使槍追賊及之以槍搭其肩而喝之賊驚¶
<pb:KR3k0055_WYG_263-8a>¶
顧翰從而刺其喉皆剔髙三丈而墮無不死者左車輙¶
下馬斬首率以為常　王氏彚苑曰李賀出遊常命小¶
奚奴背一古錦嚢以隨得句即貯之　山堂肆考曰宋¶
李沆字太初一僕逋宅金數十一夕遁去僕有女將十¶
嵗自寫一劵繫於帶願賣於宅以償焉沆大惻然祝夫¶
人曰願如己子育於室及笄擇壻具奩歸之後父歸感¶
佩刻心骨沆病夫婦刲股為羮饋之沆薨縗絰三年以¶
報　又曰宋張齊賢為江南漕日一奴&KR0060;銀器數事至¶
<pb:KR3k0055_WYG_263-8b>¶
懷中公熟視不問後為宰相厮役多得班行此奴不沾¶
寸禄乘間泣告公曰爾憶江南盜吾銀器乎吾進退百¶
官激濁揚清安敢以盜賊薦耶　燉煌實録曰張存善¶
針有奴好逃亡存宿則針縮奴足欲使則針解之　元¶
史列傳曰羊仁廬江人至元初阿珠兵南下仁家為所¶
掠父被殺母及兄弟皆散去仁年七嵗賣為汴人李子¶
安家奴力作二十餘年子安憐之縱為良仁蹤跡得母¶
及兄弟家俱為役尚無恙乃徧懇親故貸得鈔百錠歴¶
<pb:KR3k0055_WYG_263-9a>¶
詣各家贖之大小二十餘口復聚居為良鄉里嗟之¶
又曰俞金杭州人幼被掠賣為劉餻家奴後獲為良自¶
汴歸杭尋其母及姊得之事母以孝聞　又曰趙一徳¶
隆興新建人至元中被俘至燕為鄭留守家奴歴事三¶
世號忠幹主阿爾斯蘭以寃被誅羣奴各亡去一徳獨奮¶
曰主家禍吾忍同路人耶即留不去與張錦童詣中書¶
訴枉狀得昭雪主母太夫人勞一徳因分美田廬遣之¶
一徳謝曰一徳雖鄙人非有利於是也重哀吾主無罪¶
<pb:KR3k0055_WYG_263-9b>¶
而受戮故留以報之今老母八十餘得歸侍養主之賜¶
已厚矣何以田廬為遂不受而去　眀列朝詩傳曰李¶
佸扶溝人早年供青衣之役年三十始折節讀書詩成¶
一家言士夫禮重之　又曰李英以青衣給事南海歐¶
楨伯遂能為詩士大夫與楨伯遊者皆知李生詩愛而¶
傳之天目山人讀李生詩有句云能詩况在方回上戀¶
主寧言頴士非　又曰馬來如李翰林子田之僕也子¶
田内鄉詩選載其詩八首有為主人稱夀及送郎君省¶
<pb:KR3k0055_WYG_263-10a>¶
試之作　事文𩔖聚曰宋杜生善易有亡奴者問所從¶
曰自此行逢使者懇乞其鞭若不可則以情告其人果¶
值使者如其語使者曰去鞭無以進馬可折道旁葼代¶
之乃往折葼奴伏其下獲之(以上/奴)　原管子曰齊桓公¶
使管仲求甯戚戚應之曰浩浩乎仲不能知婢子問之¶
仲曰非婢子所知也婢子曰詩有之浩浩之水育育之¶
魚未有家室我將安居甯子其欲室乎仲以其言告桓¶
公　漢書曰傅太后使謁者買諸官婢賤取之復取執¶
<pb:KR3k0055_WYG_263-10b>¶
金吾婢八人　東觀漢記曰朱暉為郡督郵太守阮況¶
當嫁女欲買暉婢暉不與及況卒暉送金三斤問其故¶
暉曰前不與婢者恐以財汚府君今重送欲眀己心也¶
　增魏志曰武帝遺令吾婢皆勤苦使著銅雀臺善待¶
之　又曰初孫權以妹妻先主妹才㨗剛猛有諸兄風¶
侍婢百餘人執刀立先主每入心常懍懍　原蜀志曰¶
劉琰侈靡侍婢十人皆能為聲樂又悉讀書教誦靈光¶
殿賦　蜀普録曰閬州參軍王渉有婢笑春紅死渉念¶
<pb:KR3k0055_WYG_263-11a>¶
之洒淚爛損犀簾　捜神記曰晉杜嘏家𦵏而婢誤不¶
得出十餘年開墓婢尚生云其始如眠有頃漸覺自謂¶
一再宿初婢之埋年十五六及開時猶十五六嫁之有¶
子　又曰諸葛恪已被誅其妻在室問婢爾何故血臭¶
婢忽然起躍至於棟攘臂切齒曰諸葛恪公乃為孫峻¶
所殺　語林曰裴秀母是婢秀年十八有令望而嫡母¶
妬猶令秀母親下食與衆賔賔見並起拜之答曰㣲賤¶
豈宜如此當為小兒故耳於是父母乃不敢復役之¶
<pb:KR3k0055_WYG_263-11b>¶
晉書曰烈宗之母本織坊中婢也形長色黒宫人謂之¶
崑崙太宗以計幸之有身生烈宗　増又曰桓温自以¶
雄姿風氣是宣帝劉琨之儔於北方得一巧作老婢訪¶
之乃琨妓女也一見温便澘然泣曰公甚似劉司空温¶
大恱出外整理衣冠又呼婢問之婢云唇甚似恨薄眼¶
甚似恨小𩯭甚似恨赤形甚似恨短聲甚似恨雌温於¶
是褫冠解帶昏然而睡不怡者累日　又曰干寳父先¶
有所寵侍婢母甚妬忌父亡乃生推婢於墓中後十餘¶
<pb:KR3k0055_WYG_263-12a>¶
年母喪開墓而婢伏棺如生載還經日乃蘇言其父常¶
取飲食與之恩情如生既而嫁生子　原世說曰石崇¶
富侈厠旁常令婢數十曳羅縠直之　又曰石崇厠有¶
十餘婢侍列如厠而出各與新衣出多羞不能如厠王¶
敦往脫故衣著新衣意氣傲然羣婢謂曰此客必能作¶
賊　又曰祖納字士言少孤貧至孝常自炊爨養母北¶
平將軍王敦聞而佳之乃以二婢餉焉因辟為從事中¶
郎人戲之曰奴價倍於婢訥答曰百里奚亦何必輕於¶
<pb:KR3k0055_WYG_263-12b>¶
五羖之皮也　晉中興書曰祖約為丞相從事中郎於¶
府内為婢所傷司直劉隗奏約患生婢僕身被刑傷解¶
職還家　皇甫謐列女後傳曰會稽翟素受聘未及配¶
適遭賊欲犯之臨之以白刄素曰我可得而殺不可得¶
而辱素婢名青乞代素賊遂殺素復欲犯青青曰向欲¶
代素者恐被恥獲害耳今素已死我何以生為賊復殺¶
之　唐書曰李元道時王君廓為幽州都督朝廷以其¶
武將不習時事拜元道幽州長史以維持府事君廓嘗¶
<pb:KR3k0055_WYG_263-13a>¶
遺元道一婢元道問婢所由云本良家子為君廓所掠¶
因放遣之　增山堂肆考曰唐楊慎矜父塜草木皆流¶
血懼問所善胡人史敬忠敬忠使身桎梏而坐林中厭¶
之會婢春草有罪慎矜欲殺之敬忠曰賣之可市十牛¶
從之婢入貴妃姊家因得見帝帝愛其辯慧留侍左右¶
問所從來婢奏為慎矜家所賣具言敬忠夜過慎矜坐¶
庭歩星夜分乃去帝大怒後王鉷等作飛牒告慎矜有¶
詔賜死　又曰從事崔郊唐末進士也初有婢端麗善¶
<pb:KR3k0055_WYG_263-13b>¶
音律郊寵視之既貧鬻於連帥于頔家得錢四十一萬¶
寵盼彌深郊思慕不已其婢因寒食來從事家值郊立¶
栁隂馬上連泣誓若山河崔生贈以詩曰公子王孫逐¶
後塵緑珠垂淚濕羅巾侯門一入深如海從此蕭郎是¶
路人或有嫉郊者寫詩於頔座頔覩詩令召崔生曰此¶
詩是公作耶遂命婢與生同歸　東軒筆録曰鍾離君¶
買一婢以從嫁其婢執箕箒至堂前熟視泣曰㓜時我¶
父於此地穴為毬窩導我戲劇也鍾離君曰汝父何人¶
<pb:KR3k0055_WYG_263-14a>¶
曰我父兩政前令身死家破流落民間令詢實以書抵¶
許令曰吾買婢得前令之女憐而悲之義不可久辱當¶
輟吾女嫁資先為求婚更俟一年别為吾女營辦奩篚¶
以歸君子可乎許君答書曰蘧伯玉恥獨為君子願前¶
令女配吾子君别求良媒以嫁君子於是前令之女卒¶
歸許氏　異録傳曰廬陵歐眀商行經彭澤湖每以物¶
投湖中為禮後見湖中有吏著禪衣乘馬云青洪君使¶
要眀道至一府舍吏曰青洪感君以禮必有重送者皆¶
<pb:KR3k0055_WYG_263-14b>¶
勿取但求如願眀從之青洪君不得已呼如願送眀去¶
如願者神婢也所願輒得數年大富(以上/婢)¶
　　奴婢三¶
原周奚　晉隸(鄭元周禮注曰古者從坐男女沒入縣/官曰奴婢其有才智者以為奚  下詳)¶
(奴婢/一)　遺賈　賜光(史記曰諸吕檀權陸賈曰天下安/注意相天下危注意將將相和調)¶
(則士豫附陳平結歡太尉以奴婢百人遺賈奴漢書宣/帝詔大司馬光宿衞忠正宣徳眀恩前後賜  婢百七)¶
(十/人)　鄭泥中　龎竈下(世說曰鄭康成家奴婢讀書嘗/使一婢不稱㫖將撻之方自陳)¶
(說康成怒使人曳著泥中須&KR0119;復一婢來問曰胡為乎/泥中荅曰薄言往訴逢彼之怒  風俗通曰南陽龎儉)¶
<pb:KR3k0055_WYG_263-15a>¶
(少失其父後居廬里鑿井得錢千餘萬行求老蒼頭使/主牛馬耕種直錢二萬有賔婚大會奴在竈下&KR0060;言堂)¶
(上母我婦也婢即具白母母使儉問曰是我翁也因下/堂抱其頸啼泣遂為夫婦儉及子歴二千石刺史七八)¶
(人時為之語曰廬里諸/龎鑿井得銅買奴得翁)　沈當問耕　劉使執杼(上詳/奴婢)¶
(二得劉謐之與天公牋曰在於建寧之邑/始  數年相遲方得教奴學耕使婢執杼)　胡婢善射¶
　夷奴作石(三輔決録曰金禕為郡上計留在許都時/魏武使長史伍必將兵衞天子於許都禕)¶
(與必善必見禕有胡婢善射必常從請之從役也為林/邑記曰范文夷師奴也以刀斫石障如斬蘆葦後  國)¶
(王/)　禮有不為　律限多畜(周禮凡人有爵者與七十/者與未齔者皆不為奴注)¶
(有爵者謂命士已上齔七八嵗初毁齒者是也諸哀帝/詔諸侯王以下及豪富人多畜奴婢有司條奏  侯王)¶
<pb:KR3k0055_WYG_263-15b>¶
(奴婢二百人列侯公主百人闗内侯吏人四十人年六/十以上七十以下不在此數犯者以律論過則沒縣官)¶
　豈惟炊爨之勞　抑亦巾箱之寵　茍古今之可徴¶
　雖㣲賤而何害　乃生無恤終因子貴(見後子/必貴注)　作¶
殯王父未爽夫賢(以上奴/婢總)　負續　罵兢(後漢書李善/字次孫本李)¶
(元蒼頭也建武中元家疾疫相繼死沒唯孤子續始生/數旬諸奴婢欲殺續分産善傷不能止負續逃亡瑕邱)¶
(界中親自奉養乳為生汁推燥居溼雖在孩時奉之如/長君每事長跪請白而後行閭里感之續年十嵗然後)¶
(與善歸本縣理舊業告奴婢於長吏悉收殺之鍾離意/上書言狀世祖詔拜善及續並為太子舍人後為本郡)¶
(太守路經元墓躬自除草洒道自執爨修饌祭祀拜辭/涕泣而去  初班固在竇憲幕府有奴千洛陽令种兢)¶
<pb:KR3k0055_WYG_263-16a>¶
(車騎吏呵之奴醉罵兢兢大怒時畏憲不敢發/及憲敗賔客皆逮拷兢捕繫固固遂死於獄中)　陪臺¶
　執事(逃而舍之是無陪/臺  執煩辱之事)　千指　五尺(漢書僮手指/千比千乘之)¶
(家應李令伯表曰内/無  門五尺之童)　增廬兒　家僕(漢蕭望之傳王/仲翁補大將軍)¶
(出入從蒼頭廬兒注漢名奴為蒼頭諸給事殿中所居/為廬蒼頭侍從因呼為廬兒  史記與家僕雜居齊處)¶
(也/)　典琴　執鞕(啓顔録北齊元景有奴名典琴不肆/考晉陶侃家僮千餘有胡奴者  喜)¶
(言常黙坐侃一日出郊奴執鞭随胡僧見而驚禮云/此海山使者也因而墮淚侃異之至夜失奴所在)¶
助勞　怙勢(晉陶淵明為彭澤令不以家累自随送一/力給其子書曰汝旦夕之費自給為難今)¶
(遣此力助汝薪水之勞此亦人子可善遇之稱唐劉子/華為昭應令宰相元載有别墅以奴主務自  郎將怙)¶
<pb:KR3k0055_WYG_263-16b>¶
(勢暴縱租賦未嘗入官子華因奴入謁/收付獄發其宿罪杖殺之一邑震伏)　作車　鋤藥¶
(韓愈送窮文主人使奴星結栁作車縛草為船奴星/韓奴名  唐施肩吾詩鋤藥催老叟焚香呼小青)¶
癩&KR0161;　蓬首(見後王褒辭僕輟耕録許魯齋在中書日/命牙儈僱一  役特選一能應對閑禮節)¶
(者進却之曰特欲老實耳他日領/一蓬首垢面愚騃之人來遂用之)　易酒　取漿(唐陽/城嘗)¶
(絶糧遣奴求米奴以米易酒醉卧於路城怪其不還與/弟迎之未醒城乃自負以歸及醒謝罪城曰天寒而飲)¶
(何責焉而唐竇軌戒家奴無出外忽遣奴取漿/公㕑既  悔焉曰要當借汝頸以明法命斬奴)　恃愛¶
　感恩(漢霍光監奴馮子都有殊色光愛幸之常/與計事頗挾權傾都邑  下詳奴婢一)　愛¶
才　化徳(唐蕭頴士有奴事頴士十年笞楚嚴慘或勸/其去答曰非不能去愛其才耳  唐陽城值)¶
<pb:KR3k0055_WYG_263-17a>¶
(嵗飢屏跡不過鄉里屑榆為粥講論不輟有奴都/兒化其徳亦方介自約或哀其餒與之食不納)　原¶
舍人斷席　平頭提箱(史記任安為衞將軍舍人過平/陽主家主家設食與騎奴同席)¶
(而食安抜佩刀斷席别座子古詩曰/足下絲履五文章平頭奴  提履箱)　増引泉灌蔬¶
接水釀酒(見泉小酉陽雜俎魏賈&KR2010;有蒼頭善别水常/令乘  艇於黄河中以瓠匏接河源水經宿)¶
(色如綘以釀酒名崑/崙觴芳味世所絶有)　訴主藏甲　買奴置田(唐本傳/大理卿)¶
(馬曙有犀鎧數十具懼而瘞之奴王慶以怨告曙藏甲/異謀按之無他狀竞投曙嶺外慶免罪魏謩引律固爭)¶
(乃論慶死陽史記季布楚人也項羽滅髙祖購求布千/金布匿濮  周氏周氏迺髠鉗季布之魯朱家所賣之)¶
(朱家心知是季布/乃買而置之田)　不肯酤酒　何事執燭(見王褒僮/約  後魏)¶
<pb:KR3k0055_WYG_263-17b>¶
(甄琛舉秀才入都嘗與客奕棊蒼頭執燭或睡則加杖/奴曰郎君若為讀書執燭不敢辭今博奕是何事也琛)¶
(大慙遂研習經/史  以上奴)　執罏　添香(肆考漢尚書郎入直給/侍史二人選端正妖麗)¶
(者執香罏䕶衣/服  下見後詩)　主爨　掌牋(上詳奴婢一薛肆考唐/潞州節度使  嵩有青)¶
(衣紅線能彈阮咸通經史/嵩遣掌牋表號内記室)　原翻羮汚衣　覆酒就杖¶
(東觀漢記曰劉寛性簡略夫人試寛恚伺當朝會装嚴/已訖使婢奉肉羮翻汚朝衣婢收之寛神色不異乃徐)¶
(語曰羮爛爾手乎之列女傳曰周室大夫仕於周妻滛/於鄰主父還恐覺  為毒藥使婢進之婢私曰進之恐)¶
(殺主父告之恐殺主母因僵覆酒主父怒而笞之妻恐/婢言之因他故過欲殺婢婢就杖將死而不言主父弟)¶
(聞之復以告主父主父放其妻/將納婢辭以自殺乃厚幣嫁之)　增吹箎降羌(肆考後/魏河間)¶
<pb:KR3k0055_WYG_263-18a>¶
(王琛為秦州刺史諸羌叛屢討之不降有婢曰朝雲善/吹箎王令朝雲假為貧媪吹箎而乞諸羌聞之悉皆流)¶
(涕即相率歸降秦人語曰/快馬健兒不如老嫗吹箎)　焚券遣歸　質錢許贖(又/曰)¶
(唐羅遜嘗有以婢遺之者遜問所從來答曰女兄九人/皆為官所賣留者獨老母耳遜慘然焚券召母歸之)¶
(彚苑栁子厚為栁州其俗以男女質錢約不時贖如子/本相侔則沒為奴婢子厚為設方計悉令贖歸  以上)¶
(婢/)¶
　　奴婢四¶
原改曰私屬(漢書王莽曰秦置奴婢之市與牛馬同/籍今改令婢曰私屬禁不得買賣也)¶
灸灼(光武詔敢灸灼奴婢論如/律免所灸灼者為庶人)　拘制(又詔吏人遭亂/為青徐賊所掠)¶
<pb:KR3k0055_WYG_263-18b>¶
(賣為奴欲恣聼之敢/拘制以掠人論也)　詔殺者罪(又詔天地之性人為/貴殺奴婢者不得減)¶
(其/罪)　除傷人律(又除奴婢射/傷人棄市律)　厮臺掠民(唐安樂公主/與長寧定安)¶
(三家厮臺掠民子女為奴婢左臺御史袁從一縳送獄/主入訴帝為手詔諭免從一曰陛下納主訴縱奴騶掠)¶
(平民何以治天下臣不忍屈陛/下法以偷生也  以上奴婢總)　著丹書(傳斐豹隸也/著於丹書欒)¶
(氏之力臣曰督戎國人懼之斐豹曰茍焚丹書我殺督/戎宣子喜曰所不焚丹書者有如皎日遂殺督戎注豹)¶
(犯罪沒入官奴/以丹書其罪)　操箠出主(戰國䇿楚公子㣲服過宋/門者難之其僕操箠而罵)¶
(曰隸也不力/門者出之)　告官(田儋陽為縛其奴從少年之廷欲/謁殺其奴注古者殺奴婢皆告官)¶
(如不告/者罪之)　為奴報讐(史記欒布為奴於/燕為家主報讐也)　八百人(又司/馬相)¶
<pb:KR3k0055_WYG_263-19a>¶
(如傳卓氏富/家僮八百人)　誤殺子(東漢宋則為鄢陵令則子年十/嵗與蒼頭共弩射絃斷矢激誤)¶
(中子即死奴抱頭/就戮則察而恕之)　匿主子(本傳晉祖逖有胡奴曰王/安者逖甚愛之及逖子紹)¶
(之誅安歎曰豈可使士雅無後乎乃往就市觀刑逖/庶子重道始十嵗安&KR0060;取以歸匿之變服為沙門)¶
善文章(晉書郗愔字方回有蒼頭善知文章王羲之愛/之每稱奴於劉惔惔問何如方回羲之曰小人)¶
(耳何得比郗公惔曰/不如方回故常奴耳)　有士風(雄翹嘗為石崇蒼頭性/亷直有士風潘岳見而)¶
(稱異勸崇免/之乃還鄉里)　二百嵗(世說云并州刺史畢軌送故漢/度遼將軍范明友鮮卑奴年二)¶
(百五十嵗言語/飲食如常人)　增崑崙奴(漢武帝寵一崑崙/奴嘗以杖擊羣臣)　善騎¶
射(唐王毛仲父坐事沒為官奴生毛仲長事臨淄王王/出潞州有李守徳者為人奴善騎射王市得之與毛)¶
<pb:KR3k0055_WYG_263-19b>¶
(仲/並)　銀杯羽化(唐栁公權善書公卿贈巨萬多為主藏/奴海鷗龍安盜用嘗别貯杯盂一笥緘)¶
(縢如故而器皆亡奴妄言叵測者/公權笑曰銀杯羽化矣不復詰)　待以忠信(宋程明/道雖奴)¶
(婢必待以忠信嘗自澶淵遣奴持金詣京師奴無父母/妻子同列聞之皆駭且誚既而奴持物如期而歸衆咸)¶
(歎/服)　守主不離(涑水記聞王逵者屯田郎中李曇僕夫/也事曇久既而去曇應募為兵選入捧)¶
(日軍凡十餘年㑹曇以子學妖術父子械繫御史臺上/怒甚治獄急曇平生親友無一人敢餉問之者逵旦夕)¶
(守臺門不離四十餘日曇坐貶恩州别駕諸子皆流嶺/外從者皆辭去數日曇忿恚死旁無家人逵使母守其)¶
(屍為治喪事哭如親父子殯曇/於城南僧舍然後去  以上奴)　原侍史(周禮女酒女/漿女籩女醢)¶
(女醯女羃女鹽注古者從坐男女没入縣/官為奴今之御史官婢也以巾覆物曰羃)　女祝(女婢/曉祝)¶
<pb:KR3k0055_WYG_263-20a>¶
(之/事)　女史(曉/書)　女工(曉裁/縫)　子必貴(史記姑布子卿見/無䘏曰此真將軍)¶
(也簡子曰此母賤翟婢也曰/天之所授母雖賤子必貴也)　贖父(又曰太倉令淳于/公將刑少女緹縈)¶
(上書請沒身為/奴贖父死罪)　隨軍(後漢書馮緄為車騎將軍平定/荆州振旅還京監軍張敞承宦)¶
(官指奏緄將傅婢/二人戎服自随)　認盜紫金(别傳後漢梁冀認士孫/奮母以為守藏婢盜白)¶
(珠紫/金)　累騎(世說阮咸素愛幸姑婢婢從姑去時方有/客咸借客馬追姑家婢既及與婢累騎而)¶
(還客/非之)　妖可滅(晉書郭璞爱主人婢無由得乃取小豆/三斗繞主人舍散之主人晨起見赤衣)¶
(人數千圍其家就視即滅主人請璞為卦璞曰君家不/宜畜此婢可於東南二十里賣之勿爭價妖可滅主人)¶
(從之璞隂使人賤買此婢復為符投井中赤衣人/皆反縛一一自投井中主人恱璞乃攜婢而去)　丸¶
<pb:KR3k0055_WYG_263-20b>¶
藥(陳夀居喪使婢丸藥/客見之沈累數年)　歌團扇(晉樂志團扇歌者中/書令王珉與嫂婢有)¶
(情愛甚篤嫂箠婢過苦其婢素/善歌而珉好把團扇故製此歌)　增著約令還(肆考李/徳裕鎮)¶
(蜀時蜀人多鬻女為人婢徳裕為著科約凡年十/三而上執三年勞下者五嵗及期則令還其父母)　詐¶
疾送還(小說栁仲郢鎮西川日嘗怒出婢鬻於大校葢/巨源宅葢臨街呼賣縑者親於束内手揣厚薄)¶
(酬酢可否婢於窗隙偶見因作中風狀失聲仆地因令/送還既出外舍或問之婢曰我曾服事栁家郎君豈忍)¶
(更事賣絹牙郎/耶  以上婢)¶
　　奴婢五¶
原詩晉張翰周小史詩曰翩翩周生婉孌幼童年十有¶
<pb:KR3k0055_WYG_263-21a>¶
五如日在東香肌柔澤素質參紅團輔圓頤菡萏芙蓉¶
爾形既淑爾服亦鮮輕車随風飛霧流煙轉側猗靡顧¶
盼便妍和顔善笑美口善言　劉夷道詠死奴詩曰丹¶
籍生涯淺黄泉歸路深不及江陵樹千秋常作林　唐¶
喬知之緑珠篇曰石家金谷重新聲眀珠十斛買娉婷¶
此日可憐只自許此時可愛得人情君家閨閣不曾難¶
恒將歌舞借人看意氣豪雄非分理驕矜勢力横相干¶
辭君去君終不忍徒勞掩面傷鉛粉百年離别在髙樓¶
<pb:KR3k0055_WYG_263-21b>¶
一代紅顔為君盡　增温州刺史朱褒悼亡奴詩曰魂¶
歸冥漠魄歸泉只住人間十五年昨日施僧裠帶上斷¶
腸猶繫琵琶絃(唐人亡者過七日則以其/衣物施僧事見楊氏喪儀)　杜甫示獠¶
奴阿段詩曰山木蒼蒼落日曛竹竿裊裊細泉分郡人¶
入夜爭餘瀝豎子尋源獨不聞病渴三更回白首傳聲¶
一注溼青雲曾驚陶侃胡奴異怪爾常穿虎豹羣　白¶
居易誚失婢詩曰宅院小牆庳坊門榜帖遲舊恩慙自¶
薄前事悔難追籠鳥無常主風花不戀枝今宵在何處¶
<pb:KR3k0055_WYG_263-22a>¶
惟有月眀知　前題劉禹錫和曰把鏡朝猶在添香夜¶
不歸鴛鴦拂瓦去鸚鵡透籠飛不逐張公子即随劉武¶
威新知正相樂從此脫青衣　韓愈詩曰玉川先生洛¶
城裏破屋數間而已矣一奴長&KR0161;不褁頭一婢赤脚老¶
無齒　宋黄庭堅余成詩并序曰役者余成忠信不貳¶
事鄙八年未嘗見其過其畏得而好徳畏不善而慎罰¶
躬行而心安樂問其部位葢自其少時至於今役六十¶
年矣猶一日也察其私持亷甚謹而逺名吾嘗與僚友¶
<pb:KR3k0055_WYG_263-22b>¶
論其人雖古之學問士大夫木强而厚於徳如第五公¶
胡威未能逺過此也其人豈子夏所謂雖曰未學吾必¶
謂之學矣者乎吾貧不能脫其役與之同歸江湖之上¶
因作詩以識愧云丹籍生涯無列鼎白頭忠信可耑城¶
自非車騎將軍勢愧使王尼常作兵(按王尼晉人嘗為/兵在大將軍幕府)¶
(洛中名士皆與友大/將軍聞之遂得離兵)　劉克莊老奴詩曰少賤腸枵破¶
褐單傍人門户活飢寒自從毁齒初成劵直至長&KR0161;尚¶
不冠冷炙時霑筵上餕秃芒旋埽臼邊殘他時縱取封¶
<pb:KR3k0055_WYG_263-23a>¶
侯印僅得君王踞厠看　眀楊基贈跛奚詩曰人笑跛¶
奚躄我愛跛奚跛蚿雖百跂連䕫亦一足可履平疑屐¶
齾歴險若箕簸立如鷺聫拳行𩔖鱉□□形欹裠長前¶
肩脅鞲短左非斮渉寒脛豈刖獻玉踝附婁渉水阨哂¶
郤搆兵禍疢同哀駘佗怒及趙女婐觸屏屢思倚守户¶
每得坐戒奚勿躁歩世路方轗軻¶
原賦後漢蔡邕青衣賦曰金生砂礫珠出蚌泥歎兹窈¶
窕産於(一作/散在)卑㣲盼倩淑麗皓齒蛾睂元髪光潤領如¶
<pb:KR3k0055_WYG_263-23b>¶
螬蠐縱横接髪葉如低葵修長冉冉碩人其頎綺袖丹¶
裳躡蹈絲扉盤跚□蹀坐起低昂和暢善笑動揚朱唇¶
都冶斌媚卓躒多姿精慧小心趨事如飛中饋裁割莫¶
能雙追闗睢之潔不蹈邪非察其所履世之鮮希宜作¶
夫人為衆女師伊何爾命在此賤㣲代無樊姬楚莊晉¶
妃感昔鄭季平陽是私故因錫國歴爾邦畿雖得嬿婉¶
舒寫情懐寒雪繽紛充庭盈階兼裳累鎮展轉倒頽昒¶
昕將曙雞鳴相催飭駕趣嚴將舍爾乖矇冒矇冒思不¶
<pb:KR3k0055_WYG_263-24a>¶
可排停停溝側噭噭青衣我思逺逝爾思來追眀月昭¶
昭當我户扉條風狎躐吹予牀帷河上逍遥徙倚庭階¶
南瞻井栁仰察斗機非彼牛女隔於河維思爾念爾惄¶
焉且飢　張安超誚青衣賦曰彼何人斯恱此豔姿麗¶
辭美譽雅詞斐斐文則可嘉志鄙意㣲鳯兮鳯兮何徳¶
之衰髙岡可華何必棘茨醴泉可飲何必洿泥隋珠彈¶
雀堂谿刈葵鵷雛啄䑕何異於鴟歴觀古今禍福之階¶
多由孽妾&KR0075;妻書戒牝雞詩稱哲婦三代之季皆由此¶
<pb:KR3k0055_WYG_263-24b>¶
起晉獲驪戎斃壊恭子有夏取仍覆宗滅祀叔肸納申¶
聼聲狼似穆子私庚豎牛餒已黄歇之敗從李園始魯¶
受齊樂仲尼逝矣文公懐安姜誚其鄙周漸將衰康王¶
晏起畢公喟然深思古道感彼闗睢徳(一作/性)不雙侣但¶
願周公妃(音/配)以窈窕防㣲消漸諷諭君父孔氏大之列¶
冠篇首晏嬰潔志不顧景女及雋不疑奉霍不受見尊¶
不迷況此麗豎三族無紀綢繆不序蟹行索妃旁行求¶
偶婚無媒理宗廟無主門户不名依其在所生女為妾¶
<pb:KR3k0055_WYG_263-25a>¶
生男為虜嵗時酹祀詣其先祖或於馬廐廚間竈下東¶
向長跪接神觴酒悉請諸靈僻邪無主多乞少出銅丸¶
鐵柱績繒累繶皆來集聚婍婉歡心各有先後臧獲之¶
𩔖葢不足數古之贅壻尚猶塵垢況眀智者欲作叔父¶
勤節君子無當自逸宜如防水守之以一秦穆思諐故¶
獲終吉¶
原牋　喬道安與天公牋曰奴曰髙安兩手並殘指如¶
竹筒畏風惡寒小者家生厥名曰饒腹中瘕堅大如飯¶
<pb:KR3k0055_WYG_263-25b>¶
筲飽食終日不能作勞借一小兒傖公吳母近因冬節¶
暫詣其舅狗咬其脛肉落如手攣觔徹骨跂而不愈長¶
婢來成左目失眀動則入井已死復生次婢良信有桓¶
公司馬之疹行歩雖曠了無前進隐疾難眀辭不盡韻¶
小婢從成南方之奚形如驚麞言語嘍厲聲音駭人唯¶
堪驅雞兹無所役遣詣阿稽復被狗咋困熟如泥¶
原書梁簡文帝答安吉公主餉胡子書曰方言異俗極¶
有可觀山髙水逺宛在其邈不使去來執轡嫓彼青衣¶
<pb:KR3k0055_WYG_263-26a>¶
正當出入燒香還依丹轂豈直王濟女奴獨有羅袴方¶
使樂府行胡羞論歌舞垂膝新竒伏增荷抃¶
原辭前漢王褒責髯奴辭曰我觀人&KR0161;長而復黑冉弱¶
而調離離若緑坡之竹鬰鬰若春田之苗因風披靡随¶
風飄颻爾乃附以豐頥表以蛾睂發以素顔呈以妍姿¶
約之以紲綫潤之以芳脂莘莘翼翼靡靡綏綏振之發¶
曜&KR0627;若元珪之垂於是摇𩯭奮髭則論說虞唐鼓鬐動¶
鬛則研覈否臧内育瓌形外闡宫商相如以之都雅顓¶
<pb:KR3k0055_WYG_263-26b>¶
孫以之堂堂豈若子髯既亂且赭枯槁秃瘁劬勞辛苦¶
汗垢流離汙&KR0126;泥土傖囁穰擩(音/而)與塵為侣無素顔可¶
依無豐頥可怙動則困於總滅靜則窘於囚虜薄命為¶
髭正著子頤為身不能庇其四體為智不能御其形骸¶
癩&KR0161;痩面常如死灰曾不如犬羊之毛尾狐狸之毫氂¶
為子&KR0161;者不亦難哉¶
原約漢王褒僮約曰蜀郡王子淵以事到煎上寡婦楊¶
惠舍有一奴名便了倩行酤酒便提大杖上冢巔曰大¶
<pb:KR3k0055_WYG_263-27a>¶
夫買便了時但約守冢不約為他家男子酤酒子淵大¶
怒曰奴寧欲賣耶惠曰奴父許人人無欲者子即決賣¶
劵之奴復曰欲使皆上劵不上劵便了不能為也子淵¶
曰諾劵文曰神爵三年正月十五日資中男子王子淵¶
從成都安志里女子楊惠買夫時户下髯奴便了決賣¶
萬五千奴從百役使不得有二言晨起早歸食了洗滌¶
居當穿臼縛帚裁盂鑿井浚渠縛落鋤園研陌杜埤(音/脾)¶
地刻大枷屈竹作杷削治鹿盧出入不得乘馬載車踑¶
<pb:KR3k0055_WYG_263-27b>¶
坐大呶下牀振頭垂鈎刈芻結葦臘纑沃水酪佐䣯(音/徂)¶
&KR2978;(音/莫)織履作麤黏雀張烏結網捕魚繳鴈彈鳬登山射¶
鹿入水捕龜後園縱養鴈鶩百餘驅逐䲭鳥持捎牧豬¶
種薑養芋長育豚駒糞除常潔(一作/堂廡)餧食(音/伺)馬牛鼓四¶
起坐夜半益芻二月春分陂隄杜疆落葉披椶種𤓰作¶
(音/昨)瓠别茄披蔥焚槎發疇壟集破封日中早熭(音/衞)雞鳴¶
起舂調治馬驢兼落三重舍中有客提壺行酤汲水作¶
餔(音/甫)滌盂整案園中抜蒜斲蘇切脯築肉臛芋膾魚炰¶
<pb:KR3k0055_WYG_263-28a>¶
鼈烹茶盡餔已而葢藏闗門塞竇餧豬縱犬勿與鄰里¶
爭鬬奴但當飯豆飲水不得嗜酒欲飲美酒唯得染唇¶
漬口不得傾盂覆斗不得晨出夜入交闗伴偶舍後有¶
樹當裁作船下至江州上到煎主為府&KR0122;求用錢推訪¶
惡敗椶索綿亭買席往來都洛當為婦女求脂澤販於¶
小市歸都擔枲轉出旁蹉牽犬販鵞武陽買茶楊氏池¶
中擔荷往來市聚慎䕶姦偷入市不得夷蹲旁卧惡言¶
醜罵多作刀弓持入益州貨易牛羊奴自交精慧不得¶
<pb:KR3k0055_WYG_263-28b>¶
癡愚持斧入山斷槧裁轅若殘當作俎机木屐及彘盤¶
焚薪作炭礨(力罪/反)石薄岸治舍葢屋書削代牘日暮已¶
歸當送乾薪二三束四月當披五月當穫十月收豆多¶
取蒲苧(音/佇)益作繩索雨墮無所為當編蔣織箔植種桃¶
李梨柿柘桑三尺一樹八尺為行果𩔖相從縱横相當¶
果熟收歛不得吮甞犬吠當起驚告鄰里棖門拄户上¶
樓擊鼓荷盾曳矛環落三周勤心疾作不得遨遊奴老¶
力索種莞織席事訖欲休當(一作/常)舂一石夜半無事浣¶
<pb:KR3k0055_WYG_263-29a>¶
衣當白若有私錢主給賔客奴不得有姦私事當闗白¶
奴不聼教當笞一百讀劵文訖詞窮咋索仡仡扣頭兩¶
手自縛目淚下落鼻涕長一尺當如王大夫言不如早¶
歸黄土陌蚯蚓鑽額早知當爾為王大夫酤酒不敢作¶
惡¶
增文宋黄山谷詔跛奚文曰女弟阿通歸李安詩為置¶
婢無所得乃得跛奚蹣跚離䟽不利趨走主人不恱廚¶
人怒罵黄子笑之曰堯牽羊而舜鞭之羊不得食堯舜¶
<pb:KR3k0055_WYG_263-29b>¶
俱疲百羊在谷牧一童子草露晞而出草霧溼而歸不¶
亡一羊在其指揮故曰使人也器之物有所不可則亦¶
有所宜呼跛奚來前善為若詔之汝能與壯士抜距乎¶
能與羣狙賦芧乎能與八駿取路乎能逐三窟狡兎乎¶
皆曰不能曰是固不能閨門之内固無事此今將詔若¶
可為者晨入庖舍滌鐺瀹釜料簡蔬茹留精去觕臠肉¶
法欲方膾魚法欲長起溲如截肪煑餅深注湯和糜勿¶
投醯韲臼晩用薑蔥渫不用焦旋葅不用黄飯不欲著¶
<pb:KR3k0055_WYG_263-30a>¶
牙揚盆勿駐沙姨㜮臨食爬垢掩髪染指䑛杓嘬胾懐¶
骨事無大小盡當闗白凡前之為汝能之否跛奚對曰¶
我缺於足猶全於手如前之為雖勞何咎黄子曰若是¶
則不既有用矣乎皆應曰無不滿意¶
　　傭保一¶
原史記曰荆軻死髙漸離變姓名為人傭保作於宋子¶
(縣/名)久之作苦聞其家堂上客擊筑不能去仿徨從者告¶
其主使擊筑一坐稱善　又曰欒布與彭越為家人¶
<pb:KR3k0055_WYG_263-30b>¶
鶡冠子曰伊尹酒保立為世師　增後漢書曰公沙穆¶
來遊太學無資糧乃變服客傭為吳祐賃舂與語大驚¶
遂共訂交於杵臼之間　又曰杜根字伯堅永初時鄧¶
后臨朝權在外戚根以帝長宜親政上書直諌太后大¶
怒令盛以縑囊於殿上撲殺之執法者以根知名私語¶
行事人使不加力載去城外得蘇因逃為宜城山中酒¶
家保積十五年酒家知賢厚敬待之　元史列傳曰郭¶
回素貧年六十無妻奉母寄宿神祠中營養甚艱母卒¶
<pb:KR3k0055_WYG_263-31a>¶
回傭身得錢𦵏之　眀詩小傳曰谷淮字文東客於淮¶
陽傭書穉而秀頗好博覽仿文徵仲書法給事澄江張¶
學士家¶
　　傭保二(傭賣附/)¶
原傭耕　賃載(陳勝少時常與人傭耕輟耕隴上而歎/  鄭莊字當時征匈奴招四夷天下費)¶
(多財用亦屈當時為大司農任人賔客僦賃多逋負以/此䧟罪貶為庶人注僦賃受雇賃而載言當時保賃其)¶
(賔客於司/農載運)　轉移　救助(周禮太宰以九職任萬民九/曰閒民無常職轉移執事注)¶
(閒民謂無業者轉移為人執事閒人若/今之傭人  又云移用其人轉相救助)　揆日　計傭¶
<pb:KR3k0055_WYG_263-31b>¶
　廢事　食力　揆以時日　計其功用　原傭賣販¶
繒　燒塼(灌嬰夜王髙畫則/傭賃  則燒塼)¶
　　傭保三¶
原賃舂(梁鴻字伯/鸞賃舂)　傭書(後漢班超/貧常傭書)　賣傭(彭越為家/人時窮困)¶
(賣傭於齊/為酒家保)　僕賃(傳申鮮虞/僕賃於野)　飽食而已(魏焦先自有/一蝸舍淨埽)¶
(其中呻吟獨處飢則為人/客作飽食而已不取其直)　誦書亦徧(吳闞澤貧常為/人傭書以供紙)¶
(筆所寫既畢/誦之亦徧)　增借書(元史趙宏毅字仁卿少好學家/貧無書傭於巨室晝則為役夜)¶
(則借書讀之或閔其志/但使總其事而不役焉)¶
<pb:KR3k0055_WYG_263-32a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_263-32b>¶
　¶
　¶
　¶
　¶
　¶
　¶
　¶
御定淵鑑𩔖函卷二百五十八¶
