# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.660617
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百七十三
<pb:KR3k0055_WYG_278-1a>¶
　欽定四庫全書¶
御定淵鑑𩔖函卷二百七十三¶
　　人部三十二(寛恕下感/義  義)¶
　　　寛恕三¶
　原兼容　薄責(史記籍福賀魏其侯因弔曰君侯資性/喜善疾惡方今善人譽君侯故至丞相)¶
　(然君侯且疾惡惡人衆亦且毁君侯君侯能兼容則幸/久不能今以毁去矣  論語躬自厚而薄責於人則逺)¶
　(怨/矣)　増認馬　讓田(東觀漢記卓茂為丞相吏時常岀/行有人認其馬茂問失馬㡬日對)¶
　(曰月餘日矣茂曰然此馬畜已數年遂解馬與之曰若/非所失幸至丞相府還我乃歩輓車去後馬主自得馬)¶
<pb:KR3k0055_WYG_278-1b>¶
　(慚愧詣茂叩頭謝之衣北齊書元文遥自洛遷鄴惟有/地十餘頃家貧資以  食魏之将季宗姓被侮有人冒)¶
　(相侵奪文遥即以與之及貴其人尚在乃捋家逃竄文/遥大驚反加撫慰還以與之其人慚愧而不受彼此俱)¶
　(讓為/閒田)　包荒　隱過(易包荒用馮河不遐遺有漢張安/世𫝊安世為光禄勲郎  醉小便)¶
　(殿上主事白行法安世曰何以知其不反水漿耶如何/以小過成罪郎淫官婢婢兄自言安世曰奴以恚怒誣)¶
　(汗衣冠自署適奴其隱人過失/皆此𩔖也師古曰適讀曰讁)　面壁　鼓琴(晋王述/𫝊謝奕)¶
　(性粗甞忿述極言罵之述無所應面壁而已半日奕去/始復坐人以此稱之  山堂肆考宋趙閲道為成都轉)¶
　(運出行部内惟携一琴一鶴坐則鳴琴看鶴甞過青城/山遇雪舍於逆旅人不知是趙或狎侮之公頽然鼔琴)¶
　(不/倦)　原無求備　不加聲(論語無求備於一人僮白/帖晉鄭黙不加聲於  僕)¶
<pb:KR3k0055_WYG_278-2a>¶
卿㡬敗面　汝無爛手(世説支道林還東時賢並送於/征西亭蔡系前至坐近林公謝)¶
(萬石後来坐小逺蔡暫起謝移就其處蔡還見謝在焉/因合褥舉謝擲地自復坐謝冠幘傾脱乃徐起振衣就)¶
(席神意甚平不覺瞋沮坐定謂蔡曰卿竒人殆壞我面/  後漢書劉寛雖居倉卒未甞疾言遽色夫人欲試寛)¶
(令恚伺當朝㑹嚴装已訖使侍婢奉&KR0079;羮翻/汙朝衣寛神色不異乃徐言曰羮爛汝手)　増殺鵠¶
不罪　認牛見還(南史梁安成康王秀𫝊秀性仁恕左/右甞以石擲殺所養鵠齋帥請案其)¶
(罪秀曰吾豈以鳥傷人所後漢書劉寛常行道有人失/牛乃就寛車認之寛無  言下駕步歸有頃認者得牛)¶
(而還乃謝曰/慚負長者)　請召唐介　不怨章惇(宋史文彦博𫝊/唐介劾彦博介)¶
(既貶彦博亦罷至和二年復以吏部尚書同中書門下/平章事御史吴中復請召還唐介彦博因言介言臣事)¶
<pb:KR3k0055_WYG_278-2b>¶
(多中臣病請如中復奏時以彦博為厚徳聞宋紀哲宗/時安置元祐宰執范純仁等於嶺南純仁  諸子怨章)¶
(惇必怒止之及在道舟覆於江純仁/衣盡濕顧諸子曰此豈章惇為之㦲)　去纓秉燭　覆¶
飯登車(椘史檮杌荘王賜羣臣酒酒酣燭滅有引王羙/人衣者美人絶其纓以告王曰奈何欲顯婦人)¶
(之節而辱士乎命左右皆絶其冠纓而舉火之南史梁/安成康王秀在部旦臨公事㕑人進食誤覆  去而登)¶
(車終朝不飯/弗之誚也)　汚茵不斥　唾面自乹(漢丙吉傳宣帝/時丙吉為丞相)¶
(馭吏醉吐丞相車上西曹主吏白欲斥之吉曰以醉飽/之失去士此人将何所容西曹地忍之此不過汚丞相)¶
(車茵耳汝婁師徳寛厚清慎犯而不校謂其弟曰吾備/位宰相  復為州牧人所嫉也将何以自免對曰自今)¶
(雖有人唾某面某當拭之而已庶不為兄&KR0104;師徳愀然/曰此所以為吾憂也人唾汝面怒汝也汝拭之而乃逆)¶
<pb:KR3k0055_WYG_278-3a>¶
(其意所以重其怒夫唾/不拭自乹當笑而受之)　劉訏不競　宋璟莫涯(南史/劉訏)¶
(自少至長無喜愠之色每於可競之地輒以不競勝之/有加凌者莫不退而愧服  唐宋璟傳璟風度凝逺人)¶
(莫涯/其量)　申救蘇轍　奨拔仲淹(山堂肆考宋蘇轍殿試/䇿引漢昭變武帝法度)¶
(事哲宗震怒范忠宣公力為申救轍平日與公異同至/是乃服因謝曰公佛地位中人也  又宋吕夷簡執政)¶
(范仲淹以天章閣待制知開封府屢攻夷簡坐落職知/饒州後復以天章閣待制知永興軍夷簡復入相對仁)¶
(宗曰仲淹賢者朝廷将大用之豈但除舊職耶即除龍/圖閣學士陜西經畧安撫使仲淹謝曰向以公事忤犯)¶
(相公不意相公奨拔乃爾夷/簡曰豈敢復以舊事為念乎)　為置牛芻　不受馬價¶
(山堂肆考東漢羅威鄰家牛數食其禾乃為斷芻置牛/家門牛家知之相約檢犢不復侵威禾  隋盧昌衡𫝊)¶
<pb:KR3k0055_WYG_278-3b>¶
(昌衡為徐州縂管長史甞行部至浚儀所乘馬為他牛/所觸致死牛主陳謝求還馬價昌衡曰六畜相觸此豈)¶
(人情也君何/謝拒而不受)　腹容數百　胸吞八九(晋周顗傳顗性/寛容王導甚重)¶
(之常枕顗膝指其腹曰此中何所有答曰此中空洞無/物容卿軰數百人  漢司馬相如子虚賦吞雲□者八)¶
(九其胸中/曽不芥蔕)　笑而授牒　譖不願知(唐紀戴至徳髙宗/時遷尚書右僕射)¶
(劉仁&KR0100;為左僕射更日授牒訴有老媪欲詣仁軌投牒/誤詣至徳至徳覧牒未終媪曰本謂是觧事僕射乃不)¶
(解事僕射邪可歸吾牒至徳笑而授之有唐書狄仁傑/傳武后謂仁傑曰卿在汝南有善政然  譖卿者欲知)¶
(之乎謝曰陛下以為過臣當改之以/為無過臣之幸也譖者乃不願知)　惟令飲醇　可¶
别具粥(晉謝奕傳奕初為剡縣令有老人犯法奕以醇/酒飲之醉猶未已  宋王旦𫝊旦性寛和家人)¶
<pb:KR3k0055_WYG_278-4a>¶
(未甞見其怒甞試以煙投羮中旦惟啖飯後/又墨其飯則曰吾今日不喜飯可别具粥)　&KR0079;可共¶
啖　魚何足惜(晉郭舒傳有郷人盜舒牛事覺来謝舒/曰卿饑所以食牛耳餘&KR0079;可共啖之世)¶
(以此服其宏量曰世説王安期為東海郡小吏盗池中/魚綱紀推之公  文王之囿與衆共之池魚復何足惜)¶
　非爾故也　容我擇乎(舊唐書裴行儉有瑪瑙盤廣/二尺餘文采殊絶軍吏捧盤)¶
(歴階誤躡衣跌盤亦随碎軍吏驚惶叩頭流血行儉笑/而謂之曰爾非故也何至於是更不形顔色  新唐書)¶
(婁師徳傳師徳在夏官注𨕖𨕖者就案閲簿婁師/徳曰容我擇之可乎選者不去乃洒筆曰墨汚爾)　卒¶
善田甲　勿疑朝恩(史記韓安國坐法抵罪獄吏田甲/辱安國安國曰死灰不復然乎甲)¶
(曰然即溺之居無何漢使使者拜安國為梁内史起徒/中為二千石甲亡走安國曰甲不就官我滅而家甲因)¶
<pb:KR3k0055_WYG_278-4b>¶
(&KR0079;袒謝安國曰可溺矣公等足與治乎卒善遇之游唐/紀魚朝恩常短郭子儀於上前子儀入朝朝恩邀  章)¶
(敬寺元載宻告子儀曰朝恩将謀不利於公子儀/不聴乃從數人往朝恩曰非公長者得無疑乎)　乃¶
許朝謁　未甞指揮(稗史宋曹侍中彬北征之失律也/趙昌言請行軍法及昌言自延安)¶
(還因事被劾未得入見彬在近密為上請乃許朝謁吏/山堂肆考宋元絳知福州有吏白事公問如何行遣)¶
(對合依元絳指揮公曰元絳未/甞指揮吏悚而退終不加害)　牛&KR0079;密埋　蛛絲忽¶
墮(晋周訪𫝊郷人盗訪牛於冢間殺之訪得之密埋其/&KR0079;不使人知  金太子允恭𫝊太子侍宴於常武殿)¶
(進粥有蜘蛛在盌中典食湼合恐懼失措太子/從容曰蜘蛛吐絲乗空忽墮此中耳豈汝罪哉)　吾不¶
忍害　汝何處来(北史王慧龍傳宋文遣刺客吕元伯/購慧龍首元伯為反間来屏人有所)¶
<pb:KR3k0055_WYG_278-5a>¶
(論慧龍疑之使人探其懐有尺刀元伯叩頭請死慧龍/曰各為其主也吾不忍害此人遂舍之  又房景伯傳)¶
(景伯子文烈性温柔未甞嗔怒為吏部郎時經霖雨絶/糧遣婢糴米因而逃竄三四日方還文烈徐謂曰舉家)¶
(無食汝何處/来竟無捶撻)　治去其甚　法依於輕(漢黄霸𫝊凡治/道去其太甚者)¶
(耳霸以内寛外眀得吏民心人又陳寵傳寵曽祖/父咸性仁恕常戒子孫曰為  議法當依於輕)　不¶
問車幰　且止白衫(南史王志傳志父僧䖍門風寛恕/志尤惇厚所歴不以罪咎劾人門)¶
(下客甞盗脱志車幰賣之志知而不問待之如初自舊/唐書唐臨儉薄寡欲寛於待物常欲弔䘮令家僮  家)¶
(取歸白衫家僮誤捋餘衣懼未敢進臨察知之使/召謂曰今日氣逆不冝哀泣向取白衫且止之也)　覆¶
米而去　負奴以歸(南史沈約𫝊約少孤貧於宗黨得/米數百斛為宗人所侮覆米而去)¶
<pb:KR3k0055_WYG_278-5b>¶
(及貴不以為憾于唐書陽城傳城甞絶糧遣奴糴米奴/以米易酒醉卧  路城怪其故與弟迎之奴未醒乃負)¶
(以歸及覺奴痛咎謝/城曰寒而飲何責焉)　不揚其惡　先稱所長(漢何武/𫝊九江)¶
(太守戴聖治行多不法武為刺史使從事亷得其罪聖/懼自免後為博士毁武於朝廷武聞之終不揚其惡而)¶
(聖子賓客為羣盗得繋廬江聖自以子必死武平心決/之卒得不死自後聖慚服焉  晉紀樂廣性冲約清逺)¶
(與物無競每談論以約言析理厭人之心而/其所不知黙如也凡論人必先稱其所長)　掩過揚¶
善　藏垢匿瑕(漢丙吉𫝊吉居相位尚寛大好禮讓於/官屬&KR0122;吏務掩過揚善  晋陳騫傳騫)¶
(少有度量藏垢/匿瑕所在有績)　直答作脯　徐呼更衣(北史牛𢎞傳/𢎞弟弼好酒)¶
(而酗甞醉射殺𢎞駕車牛𢎞還宅妻迎謂曰叔射殺牛/𢎞聞無所怪直荅曰作脯坐定其妻又曰叔忽射殺牛)¶
<pb:KR3k0055_WYG_278-6a>¶
(大是異事𢎞曰已知顔色自若讀書不輟其寛和如此/  南史梁宗室列𫝊吴平侯景子勵性率儉而氣度寛)¶
(裕左右甞将羮至胸前翻/之顏色不異徐呼更衣)　持芻無恨　取釵以償(晋/朱)¶
(沖𫝊沖甞以耕藝為事有牛犯其禾稼沖屢持芻送牛/而無恨色主愧之不復為暴  元史蕭&KR1893;𫝊&KR1893;甞出遇)¶
(一婦人失金釵道傍疑&KR1893;拾之鄭令隨至/門取釵以償婦後得所失釵愧謝来還)　未甞有怨¶
　何所不容(晋安平獻王孚傳孚性通恕以貞白自立/未甞有怨於人  唐紀太后以徐有功用)¶
(法平恕擢拜殿中侍御史宗城潘好禮著論稱/之謂方寸之地何所不容若其用之何事不可)　求為¶
良耳　待何薄也(金韓昉𫝊昉性仁厚有家奴誣告昉/以馬資送叛人出境考之無状有司)¶
(以奴還昉昉待之如初曰奴誣主人以罪求為良耳何/足怪㢤人稱其長者  山堂肆考光武時王丹為太子)¶
<pb:KR3k0055_WYG_278-6b>¶
(少傅客有薦士於丹者因𨕖舉之後所舉者陷罪丹亦/坐免客慚懼自絶而丹終無所言尋復徴為太子少傅)¶
(乃呼客謂曰子之自絶何待丹/之薄也更為設食相待如初)　不見涯涘　為所包¶
容(性理呂氏本中曰龜山天資仁厚寛大能容物又不/見涯涘不為崖異絶俗之行以求世名譽  唐紀狄)¶
(仁傑之入相也婁師徳實薦之而仁傑不知數擠之於/外太后甞問仁傑曰師徳知人乎對曰臣甞同僚未聞)¶
(其知人也太后曰朕之知卿乃師徳所薦可謂知人/矣仁傑既出歎曰婁公盛徳我為其所包容久矣)¶
已解持燭　母懼遺犀(稗史宋韓公帥定武時夜作書/令一侍兵持燭侍兵他顧燭燃)¶
(公䰅公以袖麾之作書如故少頃回視則已易其人矣/公恐主吏鞭之急呼曰勿易渠今解持燭矣  舊唐書)¶
(裴行儉令醫人合藥請犀角沉香送者誤遺失已/而恐懼潛逃行儉招到謂之曰爾誤耳待之如故)　庶¶
<pb:KR3k0055_WYG_278-7a>¶
乎寡過　翕然太和(金毛碩𫝊碩字仲權知曹州日有/書生投書於碩詞涉謗訕僚屬皆)¶
(不能堪碩延之上座謝曰使得甞聞斯言庶乎寡過化/一統志眀李至剛永樂末知興化府徳量寛𢎞吏民)¶
(服在任若無所為而/一郡之人翕然太和)　知不加責　誤則從輕(唐歸登/𫝊登性)¶
(仁恕家僮為馬所踶笞折馬足登知不加責報漢郭躬/𫝊永平中有兄弟共殺人者帝以兄不訓弟  兄重而)¶
(減弟死中常侍孫章宣詔誤言兩報重尚書奏章矯制/罪當腰斬躬謂章應罰金曰法令有故悮章𫝊令之謬)¶
(於事為悮悮/者其文則&KR0127;)　吾未甞惜此　卿本無殺心(眀紀編年/夏元吉甞)¶
(有吏壊所寳石硯匿不敢見吉召諭曰物皆有壊吾未/甞惜此慰遣之  北史李士謙𫝊士謙有奴甞與鄉人)¶
(董震因醉角力震扼其喉斃于手下震懼請罪士謙/謂曰卿本無殺心何為相謝然可速去無為吏拘)¶
<pb:KR3k0055_WYG_278-7b>¶
不以髙卑見色　自無適莫存心(世説羊欣見晉室漸/亂不復仕進會稽王)¶
(世子元顯每使羊書常辭不奉命元顯怒乃以為軍府/舍人此職本用寒士羊意貌怡然不以髙卑見色論者)¶
(稱之憒山堂肆考漢蒋琬代諸葛亮為政督農楊敏毁/琬憒  不及前人或以白琬主者請推治琬曰吾實不)¶
(如前人無可推也後敏坐事繫獄衆/謂其必死琬心無適莫得免重罪)　枉鍾山之駕已¶
冺夙嫌　備蔡州之人豈安新附(宋孫覺𫝊覺有徳量為/王安石所逐安石退居)¶
(鍾山覺枉駕道舊從容累夕迨其死作文以誄談者稱/之  唐紀裴度入蔡州度以蔡卒為牙兵或諫曰蔡人)¶
(反側尚多不可不備度笑曰吾為彰義節度使元/惡既擒蔡人即吾人也又何疑焉蔡人聞之感泣)　書¶
置靴中直火焚而滅跡　杯留笥内何羽化以登仙(南/齊)¶
<pb:KR3k0055_WYG_278-8a>¶
(書豫章文獻王嶷列𫝊嶷性泛愛不樂聞人過失左右/有投書相告置靴中竟不視取火焚之  舊唐書栁公)¶
(權志耽書學不&KR0014;治生為勲戚家碑板問遺嵗時巨萬/多為主藏所竊别貯酒器杯盂一笥緘識如故其器皆)¶
(亡問主藏者答曰不測其/亡公權哂曰銀杯羽化耳)　水南巡檢厲訶丞相之驢¶
　蕭山尚書誤觸官人之舫(山堂肆考宋富弼致仕歸/著布直裰跨驢出郊逢水)¶
(南廵檢威儀訶引甚盛卒呵公下驢聲甚厲公不下卒/乃請官位公舉鞭稱名曰弼卒不曉所謂乃白其官方)¶
(悟曰相公也下馬伏謁道左公揚鞭&KR0563;去之眀紀魏&KR0185;/以尚書致仕家居常居郡城觸官舟官問  從者曰魏)¶
(公也官不審&KR0185;曰苐應之曰魏&KR0185;也尚不/審&KR0185;曰苐應之曰蕭山魏&KR0185;不言尚書也)　宥過申枉¶
洵君子所獨為　嘉善矜愚固聖人之足法(漢崔駰𫝊/崔篆為建)¶
<pb:KR3k0055_WYG_278-8b>¶
(新大尹所至之縣獄犴填滿篆垂涕曰嗟乎刑罰不中/乃陷人於穽此皆何罪而至於是遂平理所出二千餘)¶
(人&KR0122;吏叩頭諫曰朝廷初政州牧峻刻宥過申枉誠仁/者之心然獨為君子将有悔乎篆曰如殺一大尹贖二)¶
(千人盖所願也紀三國陸瑁𫝊瑁與暨艷書曰夫聖人/嘉善矜愚忘過  功以成羙化宜逺模仲尼之泛愛中)¶
(則郭泰之宏濟乃/有益於大道也)　呂參政若不聞知奚必詰其官位¶
　曹相國反為坐飲何妨相與歌呼(稗史宋呂䝉正初/參知政事入朝堂)¶
(有朝士於簾内指之曰此子亦参政邪䝉正佯為不閒/而過之其同列怒令詰其官位姓名䝉正曰若一知姓)¶
(名則終身不能復忘固不如不知也患漢曹参𫝊參相/舍後園近吏舍吏舍日飲歌呼從吏  之無如何乃請)¶
(参逰後園聞吏醉歌呼從吏幸相國召/按之乃反取酒張坐飲大歌呼與相和)　失脯見疑於¶
<pb:KR3k0055_WYG_278-9a>¶
同宿便解衣以相償　竊物何損乎薄逰自賦詩而不¶
輟(晋桑虞𫝊虞甞寄宿逆旅同宿客失脯疑虞為盗虞/黙然無言便解衣償之後尋求得脯客還衣虞投之)¶
(不顧盗稗史元楊鐡崖在松江常逰盤龍塘夜抵普照/寺宿  伺其亡盡竊所蓄物黎眀家人往白先生賦詩)¶
(不輟語客曰老鐡在是/區區長物又奚足惜)¶
　　寛恕四¶
増有制(書寛而/有制)　笑而受屐(彚&KR0080;沈麟士甞行路鄰人/認其所著屐麟士曰是卿)¶
(屐耶即跣而反鄰人得屐送前者/還之麟士曰非卿屐邪笑而受之)　劭不為癡(又崔暹/言文襄)¶
(宜親重邢劭劭不知顧時毁暹文襄不悦謂暹曰卿説/子才長子才専言卿短此癡人耳暹曰皆是實事不為)¶
<pb:KR3k0055_WYG_278-9b>¶
(癡/也)　招還不罪(唐裴行儉𫝊行儉常賜馬及珍鞍令史/私馳馬馬蹶鞍壊懼而逃行儉招還之)¶
(不加/罪)　人皆安之(又髙固𫝊固拜邠寜節度使固本宿/将且寛厚人皆安之然久在散位數)¶
(為儕𩔖所輕笑及受命/衆多懼固一釋不問)　重聴何傷(漢黄霸𫝊霸為潁/川太守力行教化)¶
(而後誅罰長史許丞老病聾督郵白欲逐之霸曰許丞/廉吏雖老尚能拜起送迎重聴何傷且善助之無失賢)¶
(者/意)　還遺以衣(漢吴祐傳祐在膠東嗇夫孫性私賦民/錢市衣以進父父怒促歸伏罪性慚懼)¶
(詣閣持衣自首祐屏左右問其故具談父言祐曰&KR0122;以/親故受汚&KR0126;之名可謂觀過斯知仁矣使歸謝其父還)¶
(以衣/遺之)　過於本主(北史李士謙𫝊有牛犯其田者/士謙牽置凉䖏飼之過於本主)　不¶
用不造(宋趙拤𫝊拤為武安軍推官人有赦前偽造印/更赦而用者吏當以死拤曰赦前不用赦後不)¶
<pb:KR3k0055_WYG_278-10a>¶
(造罪不當死/讞而生之)　更設&KR0319;具(宋魏仁浦𫝊仁浦子咸熙性/仁厚甞會賓客家僮數軰覆)¶
(案碎器客皆驚愕熙/色不變令更設&KR0319;具)　吏送還家(世説王安期作東海/郡吏録一犯夜人来)¶
(王問何處来云從師受書還不覺日晚王曰鞭撻/寗越以立威名恐非致理之本使吏送之還家)　除¶
禁燃燭(唐紀裴度平蔡州先是吴氏父子阻兵禁人偶/語燃燭有以酒食相過從者罪死度除其禁蔡)¶
(人始有生/民之樂)　携壺以就(世説羅可性度寛宏有攘殺其/鷄者可携壺就之曰與子同里)¶
(閭不能烹鷄以待子我誠自/愧呼其妻孥環坐盡醉而歸)　壮哉雀䑕(世説張士簡/嗜酒疎脱忘)¶
(懐家務遣家僮載米三千石還吴耗失大半士簡問/其故答曰雀䑕耗也士簡笑曰壮哉雀䑕不復研問)¶
照鏡車中(世説王衍常屬族人事經時未行遇一處讌/飲因語之曰近屬尊事乃得不行族人大怒)¶
<pb:KR3k0055_WYG_278-10b>¶
(舉樏擲其面衍無言盥洗畢牽王丞相臂與共載去/在車中照鏡語丞相曰汝看我眼光乃出牛背上)¶
歸直取牛(遼史蕭韓嘉努𫝊家有一牛不任驅䇿其奴/得善價鬻之韓家奴曰利己誤人非吾所欲)¶
(乃歸直/取牛)　不銜田舍子(山堂肆考唐婁師徳常與李昭/徳偕行師徳體素豐碩不能遽)¶
(歩昭徳遲之恚曰為田舍子所留公/曰我非田舍子復在何人竟不銜之)¶
　　寛恕五¶
増序宋程頥序眀道先生行實曰先生内主於敬而行¶
之以恕見善若出諸己不欲勿施於人居廣居而行大¶
道言有物而行有常¶
<pb:KR3k0055_WYG_278-11a>¶
増䇿唐白居易對人畏愛策曰舉其綱於長吏疎其網¶
於部官舍小過以示仁理大刑而眀義則畏愛恱服之¶
化闇然而日章於天下矣¶
　　義一¶
増釋名曰義者冝也裁制事物使合冝也　易曰利者¶
義之和也　又曰知終終之可以存義也　又曰義以¶
方外　又曰男女正天地之大義也　又曰理財正辭¶
禁民為非曰義　書曰同徳度義　禮記曰父慈子孝¶
<pb:KR3k0055_WYG_278-11b>¶
兄艮弟弟夫義婦聴長恵㓜順君仁臣忠十者謂之人¶
義　又曰為義而不講之以學猶種而弗耨也　家語¶
曰義必眀則民不犯　左𫝊曰君子動則思禮行則思¶
義　榖梁𫝊曰春秋貴義而不貴恵　詩序曰殷其靁¶
召南之大夫逺行從政不遑寜處其室家能憫其勤勞¶
勸以義也　韓詩外𫝊孔子曰耳好聲目好色教之以¶
義　又曰遇君則修臣下之義出鄉則修長幼之義遇¶
長老則修弟子之義遇等夷則修朋友之義遇少而賤¶
<pb:KR3k0055_WYG_278-12a>¶
者則修告道寛裕之義故無不愛也無不敬也　漢書¶
律厯志曰義者成成者方故為矩也　賈誼𫝊曰為人¶
臣者主爾忘身國爾忘家公爾忘私利不茍就害不茍¶
去惟義所在　公孫𢎞𫝊曰義者宜也眀是非立可否¶
謂之義　司馬遷𫝊曰取予者義之符也　又曰夫人¶
情莫不貪生畏死念親戚顧妻子至激於義理者不然¶
乃有不得已也　李固杜喬𫝊曰義重於生舎生可也¶
生重於義全生可也　宋張栻𫝊栻甞曰學莫先於義¶
<pb:KR3k0055_WYG_278-12b>¶
利之辨凡有所為而為者皆私也非義也　子牙子曰¶
義勝欲則昌　老子曰上義為之而有以為　文子曰¶
體君臣正上下眀親疎存危國繼絶世立無後者義也¶
　管子曰凡牧民者欲民之有義也欲民之有義則小¶
義不可不行小義不行於國而求百姓之行大義不可¶
得也　尸子曰十萬之軍無将軍必大亂夫義萬事之¶
将也國之所以立者義也人之所以生者亦義也　淮¶
南子曰君子非義無以生失義則失其所以生小人非¶
<pb:KR3k0055_WYG_278-13a>¶
嗜慾無以活失嗜慾則失其所以活故君子懼失義小¶
人懼失利　黄石子曰節義之士不可以刑威脅　又¶
曰以義克非義若决江河而溉爝火臨不測而擠欲墜¶
其克必矣　荀恱申鍳曰有一行而可常履者正也正¶
者義之要也　又曰君子有常交曰義也　鹿門子曰¶
民性多逆聖人導之以義　性理司馬光曰死黨友存¶
孤兒非義也眀君臣之大分識天下之大義守死而不¶
變斯可謂之義矣　眀王守仁曰處物為義是吾心之¶
<pb:KR3k0055_WYG_278-13b>¶
得其宜也義非在外可襲而取也　楊繼盛曰論友於¶
三代之上當取縉紳休采之列論友於三代之下當取¶
諸山林草澤農圃工賈之間盖君子小人之迭為隱見¶
每隨時世之盛衰而正人君子之相與惟取其義氣孚¶
固要不當必以區區之勢位拘也¶
　　義二¶
増尸子曰賢者之於天下曰貴乎義乎曰義是故堯以¶
天下與舜曰富乎義乎曰義是故子罕以不受玉為寳¶
<pb:KR3k0055_WYG_278-14a>¶
曰生乎義乎曰義是故務光投水而沒三者人之所重¶
而不足以易義　漢鄒陽𫝊曰申徒狄蹈雍之河徐衍¶
負石入海不容於世義不苟取比周於朝以侈主上之¶
心　韓詩外𫝊子路曰士不能勤苦不能輕死亡不能¶
活貧窮而曰吾行義吾不信也昔者申包胥立於秦庭¶
七日七夜哭不絶聲是以存楚不能勤苦焉能行此比¶
干且死而諫愈忠伯夷叔齊餓於首陽而志益彰不輕¶
死亡焉能行此曽子褐衣緼緒未甞完也糲米之食未¶
<pb:KR3k0055_WYG_278-14b>¶
甞飽也義不合則辭上卿不活貧窮焉能行此　史記¶
曰晉屠岸賈誅趙朔公孫杵臼謂朔友人程嬰曰胡不¶
死嬰曰朔之婦有遺腹若幸而男吾奉之即女也吾徐¶
死耳居無何而朔婦免身生男賈聞之索於宫中夫人¶
置兒袴中祝曰趙宗滅乎若號即不滅若無聲及索兒¶
竟無聲已脱程嬰謂公孫杵臼曰今一索不得後必且¶
復索之奈何公孫杵臼曰立孤與死孰難嬰曰死易立¶
孤難耳杵臼曰趙氏先君遇子厚子强為其難者吾為¶
<pb:KR3k0055_WYG_278-15a>¶
其易者請先死乃謀取他人兒匿山中嬰出謬呼曰與¶
吾千金吾告趙氏孤處諸将隨嬰攻杵臼杵臼謬曰小¶
人哉程嬰縱不能立孤而忍賣之乎遂殺杵臼與孤兒¶
諸将以為趙氏孤兒已死皆喜然趙氏孤皃乃反在¶
一統志曰周把梁與華周俱齊人仕為大夫荘公伐莒¶
為車五乘乘賓而梁周不與焉歸而不食其母曰汝生¶
而有義死而有名則五乗之賓盡汝下也　說&KR0080;曰左¶
儒友於杜伯皆臣周宣王王将殺杜伯而非其罪也左¶
<pb:KR3k0055_WYG_278-15b>¶
儒争之於王九復而王不許也王曰别君而異友斯汝¶
也對曰臣聞君道友逆則順君以誅友友道君逆則率¶
友以違君王怒曰易而言則生不易則死對曰臣聞古¶
之義士不枉義以從邪不易言以求生故臣能眀君之¶
過以正杜伯之無罪王殺杜伯左儒死焉　賈誼書曰¶
齊桓公之始霸翟人伐燕桓公為燕北伐翟至孤竹桓¶
公歸燕君送入齊地百六十里問於管仲曰禮諸侯相¶
送固出境乎管仲曰非天子不出境公曰然則燕君畏¶
<pb:KR3k0055_WYG_278-16a>¶
而失禮寡人恐後世以寡人為能存燕而欺之也乃令¶
燕君旋車割燕君所至而與之諸侯聞桓公之義皆服¶
之　左傳曰晉侯使韓穿来言汶陽之田歸之於齊季¶
文子餞之曰大國制義以為盟主是以諸侯懐徳畏討¶
無有二心謂汶陽之田敝邑之舊也而用師於齊使歸¶
諸敝邑今有二命曰歸諸齊信以行義義以成命小國¶
所望而懐也信不可知義無所立四方諸侯其誰不觧¶
體　墨子曰墨子之齊遇故人故人曰今天下莫為義¶
<pb:KR3k0055_WYG_278-16b>¶
子為善不若已墨子曰今有子十人耕者一人處者九¶
人耕者不可以不急何則食者衆而耕者寡也今天下¶
莫為義子冝勸何以止我　史記吴世家曰諸樊已除¶
䘮讓位季札季札謝曰曹宣公之卒也諸侯與國人不¶
義曹君将立子&KR0391;子&KR0391;去之以成曹君札雖不才願附¶
於子&KR0391;之義　孔叢子記義篇曰顔讐善事親子路義¶
之後讐以非罪執子路請以金贖焉人将許之既而二¶
三子納金於子路以入衛或謂孔子曰受人之金以贖¶
<pb:KR3k0055_WYG_278-17a>¶
其私昵義乎子曰義而贖之貧取於友非義而何愛金¶
而令不辜陷辟凡人且猶不忍况二三子於由之所親¶
乎詩云如可贖兮人百其身苟出金可以生人雖百倍¶
古人不以為多故二三子其欲由也成其義非汝之所¶
知也　續漢書曰陳蕃既被害友人陳留朱震時為銍¶
令聞而棄官哭之収葬蕃尸匿其子逸於甘陵界中事¶
覺繫獄合門桎梧震受栲掠誓死不言故逸得免　漢¶
桓典𫝊曰典舉孝亷為郎中居無何㑹國相王吉以罪¶
<pb:KR3k0055_WYG_278-17b>¶
被誅故人親戚莫敢至者典獨棄官収歛歸葬服䘮三¶
年負土成墳為立祠堂盡禮而去　廉范𫝊曰范詣京¶
師受業事博士薛漢後漢坐楚王事誅故人門生莫敢¶
視范獨往収歛之　三國王朗别𫝊曰朗少與沛國名¶
士劉陽交友陽為莒令未三十而卒初陽以太祖有雄¶
才恐為漢累意欲除之而事不㑹及太祖貴求其嗣子¶
甚急陽親舊雖多莫敢藏者朗乃納受經年及從㑹稽¶
還又數開解太祖久乃赦之陽門戸由是得全　晉應¶
<pb:KR3k0055_WYG_278-18a>¶
詹𫝊曰初京兆韋泓䘮亂之際依託之詹薦於帝即辟¶
之自後位至少府卿詹卒遂制朋友之服哭止宿草追¶
趙氏祀程嬰杵臼之義祭詹終身　何法盛晉中興書¶
曰紀瞻字士逺歴陽太守沛國武嘏臨亡以家後不立¶
手書寄托瞻悉迎接為居宅衣服取足有若骨月少與¶
陸機兄弟親善一門被誅瞻復為營恤機女而嫁之由¶
是士稱其篤義　世説曰郗公遭永嘉䘮亂窮餒鄉人¶
共食之公常携兄子外甥二小兒往食鄉人曰各自窮¶
<pb:KR3k0055_WYG_278-18b>¶
餒以君之賢共欲存君耳恐不能兼食公於是獨往食¶
訖輒含飯著頬還吐與二兒後並得存　北史楊愔𫝊¶
曰愔重分義輕貨財前後賜與多散之親族羣從弟姪¶
十數人並待而舉火頻遭迍厄冒履艱危一餐之恵酬¶
答必重性命之仇捨而不問　唐紀曰魏元忠貶髙要¶
尉殿中侍御史王晙上奏申理宋璟謂之曰魏公幸已¶
得全今子復冒威怒得無狼狽乎晙曰魏公以忠獲罪¶
晙為義所激顛沛無恨　唐竇參𫝊曰參為萬年尉同¶
<pb:KR3k0055_WYG_278-19a>¶
舎當夕直者聞親疾惶遽參為代之㑹失囚京兆按直¶
簿劾其人參曰彼以不及謁而往參當坐乃貶江夏尉¶
人皆義之　唐國史補曰宋清賣藥於長安西市朝官¶
出入移貶清輒賣藥迎送之貧士請藥甞多折劵人有¶
急難傾財救之嵗計所入利亦百倍長安言人有義聲¶
賣藥宋清　五代史鄭遨𫝊曰遨與李振故善振後去¶
唐事梁貴顯欲以禄遨遨不顧後振得罪南竄遨徒歩¶
千里往視之由是聞者益髙其行　梁紀曰梁以錢鏐¶
<pb:KR3k0055_WYG_278-19b>¶
為吴越王羅隱説鏐舉兵討梁鏐以隱為不遇於唐必¶
有怨心及聞其言雖不能用心甚義之　宋史趙汝愚¶
𫝊曰汝愚父善應於故人之孤女貧無所歸聘以為己¶
子婦有甞同僚者死不克葬子傭食他所善應馳往哭¶
之歸其子而予之貲使葬焉道見病者必収恤之躬為¶
煮藥嵗饑旦夕率其家人輟食之半以飼饑者　岳飛¶
𫝊曰飛學射於周同盡其術能左右射同死朔望設祭¶
於其家父義之曰汝為國用其狥節死義乎　王大寳¶
<pb:KR3k0055_WYG_278-20a>¶
𫝊趙鼎謫潮大寳日從講論語鼎歎曰吾居此平時所¶
薦無一至者君獨肯從我逰過人逺矣　栁開𫝊曰開¶
性倜儻重義在大名甞過酒肆飲有士人在旁辭貌稍¶
異開詢其名則至自京師以貧不克葬其親聞王祐篤¶
義将丐之問所費曰二十萬足矣開即罄所有得白金¶
百餘兩益錢數萬遺之　金史宋可𫝊曰可姑適大族¶
槀氏貞祐之兵夫及子皆死於難姑以白金五十笏遺¶
可可受不辭其後姑得槀氏疎族立為後挈之省外家¶
<pb:KR3k0055_WYG_278-20b>¶
可乃置酒㑹鄉鄰謂姑曰姑往時遺可以金可以槀氏¶
無子故受之今有子矣此金槀氏物非姑物也可何名¶
取之因呼妻子舁金歸之　輟耕録唐義士𫝊曰唐珏¶
字玉潛㑹稽山隂人時縂江南浮屠嘉木揚喇勒智者發趙¶
氏諸陵寝至斷殘支體攫珠襦玉柙焚其胔棄骨草莽¶
間唐聞之痛忿亟貨家具又執劵行貸得百餘金乃具¶
酒醪市羊豕邀里中少年轟飲酒酣少年起請曰君儒¶
者将何為唐慘然具以告願収遺骸共瘞之衆謝曰諾¶
<pb:KR3k0055_WYG_278-21a>¶
中一少年曰發丘中郎将眈眈餓虎事露奈何唐曰余¶
果籌矣今四郊多暴骨取竄以易誰復知之乃斵文木¶
為櫃複黄絹為囊各署其表曰某陵某陵分委而散遣¶
之蕝地以藏為文而告詰旦事訖来集出白金羡餘酬¶
戒勿泄越七日總浮屠下令裒陵骨雜置牛馬枯骼中¶
築一塔壓之名曰鎮南杭民悲戚不忍仰視了不知陵¶
骨之猶存也　又曰張毅父宋丞相文公友也公貴顯¶
時屢以官辟不就江南既内屬公自廣還過吉州城下¶
<pb:KR3k0055_WYG_278-21b>¶
先生来見曰今日丞相赴北某當偕行既至燕寓於公¶
囚所側近日以羙&KR0319;餽凡三載始終如一且潛置一櫃¶
公受刑日即以藏其首復訪求公之室於俘中俾出焚¶
其尸毅父収拾骸骨襲以重囊與先所函櫝南歸付公¶
家葬之　元史杜本𫝊曰本湛静寡欲無疾言遽色與¶
人交尤篤於義有貧無以養親無貲以為學者皆濟之¶
　一統志曰元何瑋伯祥次子歴遷御史中丞成宗崩¶
丞相阿固台奉皇后㫖集議祔廟及攝政事瑋難之阿¶
<pb:KR3k0055_WYG_278-22a>¶
固台曰中丞獨不畏死邪瑋曰畏不義耳茍死於義何¶
畏　眀紀曰太祖時浦江鄭氏十世勿異㸑食指至千¶
餘人田賦各有所司凡出納雖絲毫咸有文可覆無敢¶
私諸婦惟事女工不與家政子孫孝謹執親䘮哀毁三¶
年不御酒&KR0079;後被人妄訐其家與權臣通財必死其宗¶
長鄭濂與從弟湜兩人爭先就吏上憐之曰我知鄭門¶
無是也　眀方孝孺𫝊曰孝孺從宋濂卒業濂致仕居¶
浦陽坐事徙蜀孝孺欲往省不獲為文籲天願減已算¶
<pb:KR3k0055_WYG_278-22b>¶
以延師齡　眀紀曰英宗時都指揮門達有寵自計得¶
進言别是非於御前者惟李賢與袁彬二人而已乃使¶
邏卒摭彬陰私數十事上之乃下獄拷掠欲置彬死罪¶
有彩漆軍匠楊暄憤然不平上疏論救上令達逮問達¶
逼暄令供李賢指使暄佯諾曰此實李閣老教我但我¶
言於此無人証見不若請多官廷鞫我對衆言之彼得¶
無辭達信之遂以聞命中官㑹法司官訊於午門暄大¶
言曰死則吾死何敢妄指他人&KR0294;神昭鍳此實門指揮¶
<pb:KR3k0055_WYG_278-23a>¶
教我扳指也達失色計沮彬遂得從輕調南京錦衣衛¶
指揮僉事¶
　　義三¶
原成命　斷恩(左𫝊臣能成命為義治禮記門内/之治恩掩義門外之  義斷恩)　安¶
居　正路(左𫝊子犯曰民未知義未安其居晉文公於/是出定襄王註云以示事君之義也  孟子)¶
(義人之/正路也)　滅親　療友(左傳石碏純臣也大義滅親廣/蜀志張嶷字伯岐病篤家貧)¶
(漢太守何祗名為通厚嶷宿與疎闊乃自/轝詣祗托以治病祗傾財醫療數年除愈)　制事　利¶
物(書以義制事義易/利物足以和)　増引賢　尊老(韓詩外𫝊孔子/曰引賢義也)¶
<pb:KR3k0055_WYG_278-23b>¶
(桂巖子義/者尊老)　原償羊給食　以馬易棺(晋王育𫝊育為/人傭牧羊折蒲)¶
(學書忘而失羊将鬻身以償之同郡許子章代育償羊/給其衣食使與子同學復以兄子妻之為立别宅分之)¶
(資産道後漢劉翊𫝊翊見士大夫/疾亡  次以馬易棺脱衣歛之)　不謀舊國　遂救¶
故知(周紀樂毅去燕之趙趙王欲圖燕毅泣曰臣事昭/王猶事大王若獲戾放於他國終身不謀趙之徒)¶
(隸况燕昭王後嗣乎所又劉翊傳翊逢/故知困餒於路因殺  駕牛以救其乏)　詩書為府¶
富貴如雲(左𫝊詩書義之府也如論語/不義而富且貴於我  浮雲)　増楊俊恤孤¶
　樓䕶養老(三國楊俊𫝊俊字季才同郡王象少孤為/人傭年十七八見使牧羊而私讀書因被)¶
(箠楚俊嘉其才質□象著家中聘娶立屋然後與别與/前漢書樓䕶有故人吕公無子歸護䕶身與吕公妻)¶
<pb:KR3k0055_WYG_278-24a>¶
(吕嫗同食及護家居妻子頗厭吕公䕶聞之流涕責其/妻子曰吕公以故舊窮老託身於我義所當奉遂養吕)¶
(公終/身)　豈忍邀功　不敢言枉(魏畧韓約失衆從𦍑中/還依郭憲衆人多欲取)¶
(約以邀功憲曰人窮来歸我云何欲危之遂擁䕶厚遇/之其後約病死而田樂羊逵等就斬約頭當送之逵等)¶
(欲條疏著憲名下憲不肯在名中言我常不忍生圖之/豈忍取死人以邀功乎  後漢段熲傳諸𦍑寇并涼二)¶
(州熲将湟中義從討之涼州刺史郭閎貪共其功稽固/熲軍使不得進義從役久戀郷舊皆悉反叛郭閎歸罪)¶
(於熲熲坐徵下獄輸作左校於是吏人守闕訟熲朝廷/知熲為郭閎所誣詔問其状熲但謝罪不敢言枉京師)¶
(稱為/長者)　戴乹履坤　叩鐘伐鼔(漢李固𫝊梁冀誅固露/固屍於四衢固弟子汝)¶
(南郭亮年始成童乃左提章鉞右秉鐡鑕詣闞上書乞/取固屍不許因往臨哭陳辭於前遂守䘮不去夏門亭)¶
<pb:KR3k0055_WYG_278-24b>¶
(長訶之曰卿曹何等腐生公犯詔書干試有司乎亮曰/亮含陰陽以生戴乹履坤義之所動豈知性命  世説)¶
(龎士元見司馬徳操曰僕生出邊陲寡見大/義若不一叩洪鐘伐雷鼔則不識其音響也)　碎石掛¶
冠　下車䇿馬(一統志宋陳敏知台州朝命立元祐黨/籍碑敏不肯立監司促之急敏曰誣司)¶
(馬公為奸是誣天也倅立之敏碎其石或咎敏敏曰我/死且不辭何劾之畏遂掛冠去  後漢劉翊𫝊陳國張)¶
(季禮逺赴師䘮遇寒氷車毁頓滯道路翊見而謂之曰/君慎終赴義行冝速達即下車與之不告姓名䇿馬而)¶
(去/)　當以死任　不為利回(漢馮魴傳王莽末湖陽大/姓虞都尉反城稱兵與同)¶
(縣申屠季有仇謀滅季族季亡歸魴都尉從弟長卿欲/執季魴叱長卿曰吾與季雖無素顧士窮相歸要當以)¶
(死任之卿何為言遂與俱歸回又劉梁𫝊/君子之行動則思義不為利  不為義疚)　軍中二士¶
<pb:KR3k0055_WYG_278-25a>¶
　斗南一人(三國志梁習𫝊濟陰王思與習俱為西曹/令史思因直日白事失太祖旨太祖大怒)¶
(叫召主者将加重辟時思近出習代往對已被収執矣/思乃馳還自陳已罪罪應受死太祖歎曰習之不言思)¶
(之識分何意吾軍中有二義士乎仁唐狄仁傑傳同府/参軍鄭崇質母老且病當使絶域  傑請代行長史藺)¶
(仁基義之曰斗/南一人而已)　托稱愚客　素聞范名(晋馬隆𫝊隆/少而智勇好)¶
(立名節魏兖州刺史令狐愚坐事伏誅舉州無敢収者/隆以武吏託稱愚客以私財殯葬服䘮三年列植松栢)¶
(禮畢乃還麟後漢廉范𫝊范赴敬陵時廬江郡&KR0122;嚴麟/俱㑹于路  乗小車塗深馬死不能自進范見而愍然)¶
(命從騎下馬與之不告而去麟事畢不知馬所歸或謂/麟曰故蜀郡太守廉叔度好周人窮急獨當是耳麟亦)¶
(素聞范名以為然即牽馬造/門謝而歸之世服其好義)　過閭不入　磨鏡得前¶
<pb:KR3k0055_WYG_278-25b>¶
(人物志隋李知本元氏人事親篤至兄弟雍順子孫百/數家庭無間言大業末盗賊過閭不入且相戒曰無犯)¶
(義門葬世説漢徐穉常事江夏黄瓊黄没穉/往㑹  齎磨鏡具自随所在取直然後得前)　慶喜弔¶
憂　分多割少(國語夫義人者固慶其喜而弔其憂謀/三國志王朗傳朗雖流移窮困朝不)¶
(夕而収恤親舊分/多割少行義甚著)　乞分食邑　使立門戸(三國志魏/書曹真𫝊)¶
(真少與宗人曹遵鄉人朱譛並事太祖二人早亡真乞/分所食邑封二人詔褒其義  又蜀書張裔𫝊裔與楊)¶
(恭友善恭早死遺孤尚未成立裔迎留與分/屋而居同事恭母恭子長為置産使立門户)　壊室出¶
䘮　傾錢辦葬(金史兖州王去非家居教授束修有餘/輒分恵于人比鄰有䘮忌東出西北皆)¶
(人家南則去非家也乃壊其室使南去道宋查道𫝊道/初赴舉貧不能上親族裒錢三萬遺之  岀滑臺過父)¶
<pb:KR3k0055_WYG_278-26a>¶
(友吕翁家翁䘮貧窶無以葬其母兄将鬻女以襄/事道傾褚中錢以與之且為其女擇配别加資遣)　同¶
好同惡　無髙無多(子牙子文師篇與人同憂同樂同/好同惡者義也義之所在天下赴)¶
(之受鹽鐡論義貴無髙義取無多故/舜  堯之天下太公不避周之三公)　可以怒士　不¶
在正人(宋蘇洵心術篇凡兵上義不義雖利不動夫惟/義可以怒士士以義怒可以百戰  春秋繁露)¶
(義之法在於正我不在正人我/不自正雖能正人不予為義)　圃中瘞鹿　堂上埋¶
金(一統志唐潤州刺史参軍韋詵休日登樓見裴寛於/後圃有所瘞詵問状曰寛義不以苞苴汚家適有以)¶
(鹿為餉置而去不敢自私故瘞之詵乃引為判官妻以/女  汝南先賢𫝊闞敞仕郡為五官掾時太守第五常)¶
(被徴臨發倉卒有俸錢一百三十萬留付敞敞埋堂上/遭世亂道路斷絶後常病困惟有孤孫九嵗常謂之曰)¶
<pb:KR3k0055_WYG_278-26b>¶
(吾寄故五官&KR0122;闞敞錢三十萬遂絶孫年長大歩擔至/汝南見敞敞發而視之得錢一百三十萬孤孫曰亡祖)¶
(臨終言三十萬耳餘非所當敞曰府/君病困氣索言謬誤耳郎無疑也)　自劾弟子　恒¶
呼郎婆(漢雲敞𫝊吴章為當世名儒教授尤盛弟子千/餘人莽既誅章以章門人為惡人黨皆當禁錮)¶
(不得仕宦門人盡更名他師雲敞時為大師徒&KR0122;自劾/吴章弟子収抱章尸歸棺歛葬之京師稱焉  魏書汲)¶
(固𫝊固為兖州從事刺史李式坐事被収時式子憲始/生滿月固於式婦閨抱憲歸藏之及捕者収憲屬有一)¶
(婢産男母以婢兒授之事尋泄固乃携憲逃遁遇赦始/歸憲即為固長育至十餘嵗恒呼固夫婦為郎婆後髙)¶
(祜為兖州刺史嘉/固節義以為主簿)　兄雖在外　我豈負初(漢孔融𫝊/黨事起州)¶
(縣以名捕張儉儉與融兄褒有舊亡抵褒不遇時融年/十六儉少之而不告融見其有窘色謂曰兄雖在外吾)¶
<pb:KR3k0055_WYG_278-27a>¶
(獨不能為君主邪因舍留之式宋劉庭式𫝊式未第時/議娶鄉人之女既約未納聘  及第女以疾䘮眀女家)¶
(不敢復言或勸納其幼女式笑曰吾已/心許之矣豈可負吾初心哉卒娶之)　水流平止¶
鳥飛凖䋲(管子水地篇夫水惟無不流至平而止義也/  又宙合篇鳥飛凖䋲此大人之義也注曰)¶
(鳥飛凖䋲曲以為直/大人之義權而合道)　不拘小節　以濟大事(後漢楊/政𫝊政)¶
(為人嗜酒不拘小節果敢自矜然篤於義生天中記唐/郭元振年十六與薛稷趙彦昭同為太學  家甞送資)¶
(錢四十萬㑹有縗服者叩門云五世未葬各在一方今/欲同時遷窆乏於資財聞公家信至頗能相濟否公即)¶
(命以車一時載去略無留者亦不問姓氏深為/薛趙所誚元振怡然曰濟彼大事其何誚焉)　質實¶
使去　連不忍為(宋郝質𫝊質為鈐轄使討貝州文彦/博至命部城西回河上有亭甚壮彦)¶
<pb:KR3k0055_WYG_278-27b>¶
(博慮為賊焚遣小校藺千守而質使千徃他營度戰具/千辭質曰亭焚吾任其責千去而亭焚彦博将斬千質)¶
(趨至帳下曰千之去質實使之罪乃在質願代千死貴/史記魯仲連傳趙平原以千金為仲連夀連笑曰所)¶
(於天下之士者為人排患釋難解紛亂而/無取也即有取者商賈之事連不忍為也)　與士咸貴¶
　非僕所聞(宋范仲淹𫝊仲淹在蘇州得南園地既卜/築将居陰陽家謂必踵生卿相仲淹曰一)¶
(家貴孰若與士咸貴乎遂即此地建郡學於近郭買良/田數千畝為義荘以養族人之貧者  隋書榮建緒性)¶
(甚亮直與髙祖有舊及為丞相拜息州刺史将之官時/髙祖陰有禪代之計因謂建緒曰且躊躇當共取富貴)¶
(耳建緒自以周之大夫因義形/於色曰眀公此㫖非僕所聞)　吾敬元達　君慕承¶
宫(三國志陳矯𫝊陳登曰清修疾惡有識有義吾敬趙/元達  又鍾離牧𫝊牧躬自墾田臨熟縣民有識認)¶
<pb:KR3k0055_WYG_278-28a>¶
(之牧遂以稲與縣人縣長聞之召民繫獄牧為之請長/曰君慕承宫自行義事僕為民主當以法率下注曰承)¶
(宫甞在䝉隂山中耕種禾黍臨熟人/就認之宫便推與而去見續漢書)　終不背本　素¶
未相識(三國&KR0391;洪𫝊魏太祖圍張超於雍丘超言惟恃/&KR0391;洪當来救我衆人以為袁曹方睦而洪為紹)¶
(所表用必不敗好招禍逺来赴此超曰子源天下義士/終不背本者  又陸瑁𫝊瑁與同郡徐原爰素不相識)¶
(臨死遺書托以孤弱瑁/為起墳立墓収導其子)　自稱丞相　不隨将軍(宋劉/子俊)¶
(𫝊俊與文天祥友善天祥開府興國子俊補宣教郎空/坑兵敗子俊招集散亡與鄒㵯趨潮州天祥再敗子俊)¶
(被執自稱文丞相元兵謂已得天祥遂不窮追北南史/王元邈𫝊齊髙帝之鎮淮陰為宋眀帝所疑乃  勸魏)¶
(遺書結元邈元邈長史房叔安進曰夫布衣韋帶之士/銜一餐而不忘義使之然也今将軍居方州之重托君)¶
<pb:KR3k0055_WYG_278-28b>¶
(臣之義無故舉忠孝而棄之三齊之士寜/蹈東海死耳不敢隨将軍也元邈意乃定)　創室以舘¶
　裂素為書(一統志宋吴國鑑海康人紹聖初為太廟/齋郎退居於家先是居人舍寇凖為丁謂)¶
(所害自後無人敢舍遷官者及蘇軾編管雷州國鑑特/創室館之因是連坐  漢范式𫝊陳平子長沙人病将)¶
(亡謂其妻曰吾聞范巨卿烈士也可以托死吾沒後但/以尸埋巨卿户前乃裂素為書以遺式妻從其言式出)¶
(行適還省書見瘞愴然感之以為死友乃/身自䕶平子妻兒送䘮於臨湘哭别而去)　霸不為此¶
　介寜有是(三國&KR0391;霸𫝊太祖在兖州以徐翕毛暉為/将兖州亂翕暉皆叛後亡命投霸太祖令)¶
(劉備語霸送二人首霸曰霸所以能自立者以不為此/也備以霸言白太祖太祖歎息謂霸曰此古人之事而)¶
(君能行之孤之願也鼎宋龔鼎臣𫝊䜛者謂石介走遼/杜衍㑹問&KR0122;屬莫對  臣獨曰介寜有是願以闔門證)¶
<pb:KR3k0055_WYG_278-29a>¶
(其死衍探懐出奏稿示之曰吾既保/介矣君年少見義如是未可量也)　告蔭養母　輟¶
奩嫁婦(輟耕録顧仲庸與張文友交文友嵊縣尹秩滿/一日暴卒時仲庸留京師友人以訃告戒勿泄)¶
(曰文友賢而貧在六品𨕖人中吾将與其子為地即奏/告當路者曰張文友已病矣願致仕因代入状中書遂)¶
(獲以奉政大夫嘉定知州致仕又代文友之子告蔭尋/注常州晉陵縣尉便其養母也其家悉無所知  宋陳)¶
(規𫝊規常為女求從婢得一婦甚閑雅怪而詢之乃雲/夢張貢士女也亂離夫死無所托鬻身求活規即輟女)¶
(奩嫁之聞/者感泣)　與同豐約　請均煎輸(三國志陸瑁𫝊瑁/少好學篤義陳國)¶
(陳融陳留濮陽逸沛郡蒋纂廣陵袁迪等皆單貧有志/就瑁㳺處瑁割少分甘與同豐約  宋王庠𫝊庠榮州)¶
(人祖伯琪以義聲著於鄉州有鹽井籍民煎輸多/至破産惟有禄之家得免伯琪請於州均於官户)　一¶
<pb:KR3k0055_WYG_278-29b>¶
毫勿受　萬戸為輕(元許衡𫝊衡有餘財即以分諸族/人及諸生之貧者人有所遺一毫)¶
(弗義勿受也齊史記虞卿以魏齊之故不重萬户侯卿/相之印與魏  間行卒去趙困於梁魏齊已死不得已)¶
(乃著書上採春秋下觀近/世世𫝊之曰虞氏春秋)　日饋不樂　嵗送為常(一/統)¶
(志元孫秀實喜周人急里人王仲和常托秀實貸富人/鈔貧不能償逃去數年其親思之疾秀實日饋薪米存)¶
(問終不樂乃悉為代償取劵還其親後訪仲和使歸父/子歡聚  誠齋雜記張堪物故南陽饑朱暉聞堪妻子)¶
(貧窮乃自往候視其困厄分所有以賑/恤之嵗送穀五十斛帛五百疋以為常)　解驂贖石父¶
　營縑歸仲翔(史記越石父賢在縲絏中晏子出遭之/途解左驂贖之載歸勿謝  山堂肆考)¶
(唐郭仲翔元振弟之子也元振以托姚州都督李䝉䝉/表為判官時吴保安以仲翔同里見仲翔曰願得因子)¶
<pb:KR3k0055_WYG_278-30a>¶
(事李将軍仲翔力薦之䝉表為掌書記後䝉與姚雋蠻/戰沒仲翔亦被執蠻人必求千縑乃肯贖㑹元振物故)¶
(吴保安欲營歸仲翔苦無貲乃力居貨十年得縑七百/都督楊安又以官資助之保安即委與蠻得仲翔歸)¶
　懐銀以授子　償金不語人(宋巢谷傳谷與韓存寳/善存寳為河州将得罪)¶
(自度必死謂谷曰我死無所惜顧妻子不免饑寒索中/有銀數百兩非君莫可使遺之者谷變性名懐銀歩往)¶
(授其子人無知者金元鄧文原𫝊文原初客京師有一/書生病篤取槖中  囑文原以歸其親既死而同舍生)¶
(竊金去文原買金償死/者家終身不以告人)　賤吏不敢辱　老母為獨留¶
(宋𡊮韶𫝊韶於臨安置妾察之有憂色問之泣曰妾故/趙知府女也父殁家貧故鬻妾以為歸葬計耳即送還)¶
(之其母泣曰計女聘財猶未足以給歸費且用破矣将/何以酬韶徐曰賤吏不敢辱娘子聘財盡以相奉且聞)¶
<pb:KR3k0055_WYG_278-30b>¶
(其家尚不給盡以囊中貲與之九新唐書羅珦傳或以/婢遺珦子讓問所從荅曰女兄  人皆為官所賣留者)¶
(獨老母耳讓惨然/為焚劵召母歸之)　小人不忍刻字　童子乃拔佩刀¶
(稗史崇寜初詔郡國刊元祐黨籍姓名太守呼碑工李/仲寕使刻之仲寜曰小人家甚貧寠因刻蘇内翰黄學)¶
(士詞翰遂至飽煖今日以奸人為名誠不忍下手太守/義之曰賢哉士大夫之所不及也饋以酒從其請  後)¶
(漢彭修𫝊修年十五時父為郡吏得休與修俱歸道為/盗所刧修乃㧞佩刀前持盗帥曰父死子辱卿不顧死)¶
(耶盗相謂曰此/童子義士也)　孔車可為長者　趙貴寜同衆人(漢/主)¶
(父偃𫝊偃方貴幸時客以千數及族死無一人収者獨/孔車収葬之天子後聞之以為孔車長者也  北史趙)¶
(貴𫝊賀拔岳為侯莫陳悦所害将吏奔散莫有守者貴/謂其黨曰吾等荷賀抜公國士之遇寜可自同衆人乎)¶
<pb:KR3k0055_WYG_278-31a>¶
(因涕泣欷歔詣恱/詐降請収葬岳)　文侯軾廬於干木　馮煖燒券於¶
薛人(白帖段干木富於義故千乘為之軾廬諸侯為之/止戈  戰國䇿馮煖為孟甞君収債於薛矯命以)¶
(債賜諸民燒其券長驅到齊孟甞君曰債畢収乎来何/疾也曰収畢矣以何市而反煖曰君云市吾家所寡有)¶
(者臣竊計君宫中珍寳滿内府狗馬入外厩羙/人充後宫君家所寡有者義耳竊以為君市義)　米囷¶
應公瑾之請　麥舟助曼卿之䘮(吴魯肅𫝊肅以賑窮/為務甚得邑人歡心)¶
(周瑜為居巢長将數百故人過候肅并求資糧肅家有/二囷米各二千斛乃指一囷與瑜瑜益知其竒也遂訂)¶
(交焉百冷齋夜話宋范堯夫少時文正公遣往蘇州取/麥五  斛見故人石曼卿三䘮未葬留滯丹陽堯夫即)¶
(以麥舟付之單騎竟歸至家文正曰東吴見故舊乎因/道曼卿事文正曰何不以麥舟與之堯夫曰已付之矣)¶
<pb:KR3k0055_WYG_278-31b>¶
　石乞烹身以殉白勝　漸離矐目猶報燕丹(左𫝊白/公奔山)¶
(而縊其徒微之生拘石乞而問白公之死焉對曰余知/其死所而長者使余勿言曰不言将烹乞曰此事克則)¶
(為卿不克則烹固其所也何害乃烹石乞離史記荆軻/傳秦滅燕逐太子丹荆軻之客皆亡髙漸  變姓名為)¶
(人庸保匿作於宋子後始皇召見之人有識者曰此髙/漸離也始皇惜其善擊筑重赦之為矐其目稍益近焉)¶
(漸離乃以鉛置筑中舉筑撲/始皇不中死之注宋子縣名)　觀師生於金氏乃始眀¶
倫　語兄弟於房家兼能有禮(元金履祥𫝊何基王栢/之䘮履祥率其同門之)¶
(士以義制服觀者始知師弟之繫於倫常也次北史房/景伯𫝊景伯有弟亡蔬食終䘮期不内御其  弟景先)¶
(亡其幼弟景逺期年哭臨亦不内御/鄉里為之語曰有義有禮房家兄弟)　即自縳而詣賊¶
<pb:KR3k0055_WYG_278-32a>¶
弟不如兄　為遺書以托孤女還配子(後漢趙孝傳王/莽時天下亂人)¶
(相食孝弟禮為餓賊所得孝聞之即自縳詣賊曰禮久/餓羸痩不如孝肥飽賊大驚並放之  輟耕録國初張)¶
(公可與李公仲方鮮于公伯機同仕於朝既而張除浙/省郎中李除都事鮮于除浙東宣慰經歴胥㑹於杭歡)¶
(甚李卒于官張移書鮮于曰仲方殁矣家貧子幼君不/為之經紀則孤寡何所依也吾以一女配其仲子矣鮮)¶
(于聞訃哀祭成禮亦/以一女許贅其長子)　舎生奚惜環珮鬻於夫人　送¶
死堪憐羔雁禮諸太守(晋紀吴興太守虞潭等共起義/兵討蘇峻潭母孫氏謂潭曰汝)¶
(當舍生取義勿以吾老為憂盡遣家僮從軍鬻環珮以/給軍費  晋吴逵𫝊時經荒饑疾病逵合門死者十有)¶
(三人逵亦病篤其䘮皆鄰里以葦席裹而埋之逵夫婦/既存家極貧窘冬無衣被畫則傭賃夜燒甎甓期年成)¶
<pb:KR3k0055_WYG_278-32b>¶
(七墓十三棺&KR0608;贈一無所受太/守張崇義之以羔雁之禮禮焉)　為文往哭辛棄疾眷¶
懐故人　修史不書鄭陶孫忍忘舊主(宋辛棄疾𫝊棄/疾甞與朱熹㳺)¶
(武夷山賦九曲櫂歌熹書克已復禮夙興夜寐題其二/齋熹没偽學禁方嚴門生故舊無送葬者棄疾為文往)¶
(哭之修元鄭滁孫𫝊滁孫弟陶孫授翰林院國史編修/㑹纂  國史至宋徳祐末年陶孫曰臣甞仕宋宋是年)¶
(亡義不忍書書之/非義矣終不書)　始雖不許豈因墮井而二心　今¶
何可言敢謂同朝之異議(華嶠譜序華歆避西京之亂/與鄭太等六七人歩出武關)¶
(道遇一丈夫獨行願得與偕皆哀許之歆獨曰不可今/在危險中禍福患難義猶一也無故受之若有進退可)¶
(中棄乎衆不忍卒與俱行此丈夫中道墮井皆欲棄之/歆乃曰已與俱矣棄之不義卒共還出之而後别  宋)¶
<pb:KR3k0055_WYG_278-33a>¶
(紀哲宗時安置元祐宰執范純仁等於嶺南純仁諸子/欲以與司馬光議役法不同為請冀得免行純仁曰吾)¶
(用君實薦以致宰相昔同朝論事不合則可汝軰以為/今日之言則不可也有愧心而生不若無愧心而死)¶
　　義四¶
増金尉(廬江七賢傳陳翼廬江舒人也行到藍鄉見道/邊有一馬傍有一病人呼曰吾是長安魏公卿)¶
(聞廬江樂王来㳺今病不能復前翼扶歸養視積日病/困曰有金十瓶素二十匹死則賣以殯殮餘謝主人既)¶
(死翼賣素買棺衣衾殯葬以金置棺下騎馬出入後其/兄長公見翼乘馬告吏捕翼翼具言之棺下得金長公)¶
(叩頭以金十瓶投其門中翼送長安/還之後翼為魯陽尉號魯陽金尉)　取米(陳書徐孝/穆名陵太)¶
(建中食建昌邑邑户送米至於水次親戚有/貧乏者皆令取之數日便盡陵家尋致乏絶)　凖憫胎¶
<pb:KR3k0055_WYG_278-33b>¶
(譚子畋漁篇/凖憫胎義也)　儒為土地(儒行不祈土地/立義以為土地)　遂自表免¶
(漢李膺𫝊膺死門生故吏皆禁錮侍御史景毅子顧為/膺門徒未有録牒故不及遣毅慨然曰本謂膺賢遣子)¶
(師之豈可以漏脱名籍苟安/而已遂自表免歸時人義之)　見諝不謝(漢范滂傳滂/字孟博以鈎)¶
(黨繫獄尚書霍諝理之得免到京師往見諝而不為謝/或讓之滂曰昔叔向嬰罪祁奚救之未聞羊舌有謝恩)¶
(之辭祁奚有自伐/之色竟無所言)　兵不可劫(文子夫為義者不可/劫以兵不可懸以利)¶
解衣投地(唐紀徐敬業之敗也弟敬真流繡州逃歸至/定州為吏所獲敬真乃引海内知識云有異)¶
(圖冀以免死彭城長史劉易從亦為敬真所引将刑於/市吏民憐其無辜逺近奔赴觧衣投地曰為長史求&KR0115;)¶
(福有司平凖/直十餘萬)　卒列其枉(唐李嶠傳来俊臣搆狄仁傑/等獄将抵死勅嶠與大理少)¶
<pb:KR3k0055_WYG_278-34a>¶
(卿張徳裕侍御史劉憲覆騐徳裕等内知其寃不敢異/嶠曰知其枉不申是為見義不為者卒與二人列其枉)¶
(怍武后旨出/為潤州司馬)　徳秀潼流(唐元徳秀傳初兄子襁褓䘮/親無資得乳嫗徳秀自乳之)¶
(數日潼流/能食乃止)　聖人何畏(性理君子畏義而有所不為小/人直不畏耳聖人則動不踰矩)¶
(何義之/畏乎)　辭駢薦友(漢朱暉𫝊暉與同郡陳揖交善揖/早卒有遺腹子友暉常哀之及司)¶
(徒桓虞為南陽太守召暉子駢為/吏暉辭駢而薦友虞歎息遂召之)　魂魄不慚(漢任末/𫝊末蜀)¶
(郡繁人也㳺京師教授十餘年友人董奉徳病亡洛陽/末躬推鹿車載䘮致其墓所後奔師䘮於道物故臨命)¶
(勅兄子造曰必致我尸於師門使死而/有知魂魄不慚如其無知得土而已)　秋斂冬藏(禮/記)¶
(秋斂冬/藏義也)　送抵天涯(范陽家志盧多遜門下士有种英/蘇冠兩人者平生多器重之獲罪)¶
<pb:KR3k0055_WYG_278-34b>¶
(之後賓客雲散二人徒步送抵天涯而還英後易/名放即眀逸冠易名易簡魁天下為参知政事)　李¶
約密行(尚書事實李約為兵部貟外汧公之子也識度/清曠逈出塵表甞江行與一商胡舟楫相次商)¶
(胡病邀相見以二女託之皆絶色也又遺一珠約悉唯/唯及商胡死財寳悉籍其數送官而以二女求配始殮)¶
(商胡時約以夜光含之人莫知也後死胡有親/屬来理貲財約請官司發掘撿之夜光果在)　燕趙¶
美談(續世説劉守光攻陷滄州吕兖被擒族誅子琦年/十五将就戮有趙玉者幽薊義士也久逰兖門見)¶
(琦臨危趙謂監刑者曰此子某之同氣也幸無濫焉乃/引之同去後玉遇疾琦親為扶持供其醫藥玉卒代其)¶
(家營葬事玉之子曰文度既孤而幼琦誨之甚篤及其/成人登進士㝷升宦路琦之力也時議者以為非玉之)¶
(義不能存呂氏之嗣非琦之仁不能/撫趙氏之孤燕趙之士流為羙談)　走人所急(唐辛/讜𫝊)¶
<pb:KR3k0055_WYG_278-35a>¶
(讜重然諾/走人所急)　復與誰語(世説魚豢魏畧曰脂習與少傅/孔融親善融被誅時許中百官)¶
(與融親善者莫敢収恤習獨撫而哭之/曰文舉卿舍我死我當復與誰語者)　仁救安危(譚/子)¶
(得一篇仁救/安危謂之義)　成匿李孤(續漢書李固既䇿罷知不免/禍乃遣三子歸鄉里時燮年)¶
(十三難作下郡収固三子二兄受害燮姊文姬乃告父/門生王成曰今委君以六尺之孤李氏存殁在君矣成)¶
(乃将燮入徐州界變姓名為酒/家傭而成賣卜於市陰相往来)　任安不去(太平御覧/漢衛青日)¶
(衰而霍去病日貴青故人門下多/事去病輒得官爵惟獨任安不去)　田横客笑人(南史/晋安)¶
(王子懋傳陸超之雅為子懋所知子懋既敗于綝之勸/其逃亡荅曰人皆有死此不足懼吾若逃亡非惟孤晋)¶
(安之眷亦恐/田横客笑人)　上表白大節(唐李華傳張巡死節睢陽/人媢其功以為降賊肅宗)¶
<pb:KR3k0055_WYG_278-35b>¶
(未及知華子翰𫝊巡功状表上之帝由/是感悟而巡大節白於世義士多之)¶
　　義五¶
増詩唐陳子昻懐田光詩曰自古皆有死殉義良獨稀¶
奈何燕太子尚使田生疑仗劒誠已矣感我涕沾衣¶
宋邵雍為善吟曰人之為善事善事義當為金石猶能¶
動&KR0294;神其可欺事湏安義命言必造肝脾莫問身之外¶
人知與不知¶
増序唐韓愈張中丞𫝊後序略曰南霽雲之乞救於賀¶
<pb:KR3k0055_WYG_278-36a>¶
蘭也賀蘭嫉巡逺之功岀已上不肯出師救愛霽雲之¶
勇且壮强留之具食與樂延霽雲坐霽雲慷慨語曰雲¶
来時睢陽之人不食月餘日矣雲雖欲獨食義不忍雖¶
食且不下咽因拔所佩刀斷一指血淋漓以示賀蘭一¶
坐大驚¶
増論金史完顔仲徳張天綱𫝊論曰金之亡不可謂無¶
人才也若完顔仲徳張天綱豈非将相之器乎昔者智¶
伯死又無後其臣豫讓不忘國士之報君子謂其無所¶
<pb:KR3k0055_WYG_278-36b>¶
為而為之真義士也金亡矣仲徳天綱諸臣不變所守¶
豈愧古義士哉¶
増雜文眀張居正義命説曰命不可必可必者義也命¶
之所在雖聖人有所不能違義之所在雖造物有所不¶
可奪韓子曰禍與福存乎天賢不肖存乎我在我者吾¶
将勉焉在天者吾何知哉是故孔子不以厄易其聖顔¶
淵不以窮易其仁伯夷叔齊不以餓且死棄其義衡且¶
擊之彼将安之升且沉之彼将順之是故得之不喜䘮¶
<pb:KR3k0055_WYG_278-37a>¶
之不戚生之不貪夭之不怒彼其視富貴福澤貧賤憂¶
戚如波濤之於巨石也豈以其紛然者動於中哉是所¶
謂義也孔子曰富而可求也雖執鞭之士吾亦為之如¶
不可求從吾所好然哉雖聖人固亦惟知有義而已彼¶
䝉䝉瞶瞶者固将行險以僥倖而狷忿之流又不達順¶
受之正屑屑焉與造物者較其多寡責其期效不得則¶
憤怨熱中屈原以之自沉賈誼以之哭泣申徒狄鮑焦¶
之流負石蹈海而不悟是何異以蠡測海以丈度天欲¶
<pb:KR3k0055_WYG_278-37b>¶
以區區之義上干造化之運不亦悮乎是故學者亦惟¶
循吾義而已至於命非所可與也¶
　　義感一¶
増韓詩外𫝊曰君子潔其身而同者合焉善其音而𩔖¶
者應焉　黄石子曰禄重則義輕死　又曰勵以義則¶
士死之¶
　　義感二¶
増吕子士節篇曰齊有北郭騷者踵門見晏子曰願乞¶
<pb:KR3k0055_WYG_278-38a>¶
所以養母晏子之僕謂晏子曰此齊國之賢者也其義¶
不臣乎天子不友乎諸侯於利不苟取於害不苟免今¶
乞所以養母是説夫子之義也必與之晏子使人分倉¶
粟分府金而遺之辭金而受粟有間晏子見疑於齊君¶
出奔北郭子召其友而告之曰説晏子之義而當乞所¶
以養母焉吾聞之曰養及親者身伉(當/也)其難今晏子見¶
疑吾将以身死白之著衣冠令其友操劒奉笥而從造¶
於君庭求復者曰晏子天下之賢者也去則齊國必侵¶
<pb:KR3k0055_WYG_278-38b>¶
矣不若先死請以頭託白晏子也因謂其友曰盛吾頭¶
於笥中奉以託退而自刎也其友謂觀者曰北郭子為¶
國故死吾将為北郭子死也又退而自刎　説&KR0080;曰齊¶
遣兵攻魯見一婦人将兩小兒走抱小而挈大顧見大¶
軍且至抱大而挈小使者甚怪問之婦人曰大者妾夫¶
兄之子小者妾之子夫兄子者公義也妾子者私義也¶
寜濟公而廢私邪使者悵然賢其辭即罷軍還對齊王¶
説之曰魯未可攻也匹婦之義尚如此何况朝廷之臣¶
<pb:KR3k0055_WYG_278-39a>¶
乎　漢韓信𫝊信曰漢王遇我厚載我以其車衣我以¶
其衣吾聞之乗人之車者載人之患衣人之衣者懐人¶
之恩食人之食者死人之事吾豈可以鄉利背義乎¶
季布𫝊曰項籍殁髙祖購求布布匿濮陽周氏乃髠鉗¶
布衣褐置廣桞車中與其家僮數十人之魯朱家所賣¶
之朱家心知其季布也買置田舎乃之洛陽見汝陰侯¶
滕公説曰季布何罪臣各為其主用職耳項氏臣豈可¶
盡誅邪今上始得天下而以私怨求一人何示不廣也¶
<pb:KR3k0055_WYG_278-39b>¶
君何不從容為上言之滕公心知朱家大俠意布匿其¶
所乃許諾伺間果言如朱家指上乃赦布　韓延夀𫝊¶
曰延夀行縣至髙陵民有昆弟相與訟田自言延夀大¶
傷之曰幸得備位為郡表率不能宣眀教化至令民有¶
骨月争訟既傷風化重使賢長吏嗇夫三老孝弟受其¶
恥咎在馮翊當先退是日移疾不聴事因入卧𫝊舍閉¶
閤思過一縣莫知所為令丞三老嗇夫亦皆自繫待罪¶
於是訟者宗族𫝊相責讓此兩昆弟深自悔皆自髠&KR0079;¶
<pb:KR3k0055_WYG_278-40a>¶
袒願以田相移(移猶/𫝊也)終死不敢復争　田叔傳曰田叔¶
為魯相初至官民以王取其財物自言者百餘人叔取¶
其渠率二人笞之怒曰王非汝主邪何敢自言主魯王¶
聞之大慚發中府錢使相償之相曰王自使人償之不¶
爾是王為惡而相為善也　後漢鄧訓𫝊曰訓拜護羌¶
校尉以病卒官其俗父母死恥悲泣皆騎馬歌呼至聞¶
訓卒莫不吼號或以刀自割又刺殺其犬馬牛羊曰鄧¶
使君已死吾曹亦俱死耳前烏桓吏士皆奔走道路(訓/前)¶
<pb:KR3k0055_WYG_278-40b>¶
(任烏桓校尉/時吏士也)至空城郭吏執不聴以状白校尉徐傿傿¶
歎息曰此義也遂家家為訓立祠　申屠蟠𫝊曰蟠同¶
郡緱氏女玉為父報仇殺夫氏之黨吏執玉以告外黄¶
令梁配配欲論殺玉蟠時年十五為諸生進諫曰玉之¶
節義足以感無恥之孫激忍辱之子不遭眀時尚當表¶
旌閭墓况在清聴而不加哀矜配善其言乃為讞得減¶
死論　謝承後漢書曰張儉避黨禍止李篤家外黄令¶
毛欽操兵到門篤引欽謂曰張儉知名天下而亡非其¶
<pb:KR3k0055_WYG_278-41a>¶
罪縱儉可得寜忍執之乎欽因起撫篤曰籧伯玉恥獨¶
為君子足下如何自専仁義篤曰篤雖好義眀廷(即眀/府也)¶
今日載其半矣欽歎息而去　三國牽招𫝊曰招年十¶
餘嵗就學樂隱隱為車騎将軍何苖長史值亂隱死之¶
招與其同學觸蹈鋒刃共殯殮隱屍送䘮還歸道遇寇¶
同學皆走盗欲砍棺招垂涙請免盗以為義去之　太¶
史慈𫝊曰慈避禍之遼東北海相孔融數遣人訊問其¶
母并致餉遺後融出屯都昌為賊管亥所圍慈從遼東¶
<pb:KR3k0055_WYG_278-41b>¶
還母謂慈曰汝與孔北海未甞相見至汝行後贍恤殷¶
勤過於故舊今為賊所圍汝宜赴之慈單歩徑至都昌¶
融欲告急平原相劉備城中人無由得出慈自請求行¶
融曰今賊圍甚宻衆人皆言不可卿意雖壮無乃實難¶
乎慈對曰昔府君傾意於老母老母感遇遣慈赴府君¶
之急今衆人言不可慈亦言不可豈府君愛顧之義老¶
母遣慈之意邪　晉劉𢎞𫝊曰荆州都督劉𢎞每有興¶
發手書付守相丁寜欵密人皆感悦争赴之咸曰得劉¶
<pb:KR3k0055_WYG_278-42a>¶
公一紙書賢於十部從事　劉敏元𫝊曰永嘉之亂敏¶
元自齊西奔同縣管平年七十餘随敏元而行為盗所¶
劫敏元已免乃還謂賊曰此公孤老餘年無㡬敏元請¶
以身代願諸君赦之有一賊瞋目叱敏元曰吾不放此¶
公憂不得汝乎敏元奮劒曰吾豈望生邪當殺汝而後¶
死此公窮老神祇猶當哀憐之吾親非骨&KR0079;義非師友¶
但以見投之故乞以身代諸大夫慈恵皆有聴吾之色¶
汝何有&KR0804;面目而發此言前将斬之盗長遽止之而相¶
<pb:KR3k0055_WYG_278-42b>¶
謂曰義士也害之犯義乃俱免之　北史蘇瓊𫝊曰瓊¶
除南清河太守有百姓乙普眀兄弟争田積年不斷各¶
相援據乃至百人瓊召普兄弟對衆人諭之曰天下難¶
得者兄弟易得者田地假令得田地失兄弟心何如因¶
而下淚諸證人莫不灑泣普眀兄弟叩頭乞外更思分¶
異十年遂還同住　房景伯𫝊曰景伯弟景逺重然諾¶
好施與頻嵗凶儉存濟甚衆平原劉郁行經齊兖之境¶
忽遇劫賊呼曰與君鄉近何忍見殺賊曰若言鄉里親¶
<pb:KR3k0055_WYG_278-43a>¶
是誰郁曰齊州主簿房陽是我姨兄陽是景逺小字賊¶
曰吾食其粥得活何得殺其親遂還衣物䝉活者二十¶
餘人　唐紀曰李日知為刑部尚書在官不事捶撻而¶
事集刑部有令史受敕三日忘不行日知怒欲捶之既¶
而謂曰我欲捶汝天下人必謂汝能撩李日知嗔受日¶
知杖不得比於人妻子亦棄汝矣遂釋之吏皆感恱無¶
敢犯者　宋史蘇軾𫝊曰軾父洵㳺學四方母程氏親¶
授以書問古今成敗輒能舉其要程氏讀東漢范滂𫝊¶
<pb:KR3k0055_WYG_278-43b>¶
慨然太息軾請曰軾若為滂母許之否乎程氏曰汝能¶
為滂吾顧不能為滂母邪　岳飛𫝊曰飛除荆湖南北¶
襄陽路招討使太行山忠義社梁興等百餘人慕飛義¶
率衆来歸　金張潛𫝊曰里有兄弟分財者其弟曰吾¶
家如此獨不畏張先生知邪遂如初　元多爾濟巴勒𫝊曰¶
巴延布哈數侵辱多爾濟巴勒欲坐以供需失期達爾罕¶
軍帥王布哈奮言曰平章國之貴臣坐不重茵食無珍¶
味徒為吾曹軍食耳今百需立辦顧欲誣之是無人心¶
<pb:KR3k0055_WYG_278-44a>¶
　也吾曹便當散還鄉里矣托克托遣國子助教旺扎勒至軍¶
　中害之旺札勒反加敬禮語人曰平章勲舊之家國之祥¶
　瑞吾苟傷之人将不食吾餘矣　吕思誠𫝊曰思誠為¶
　景州蓨縣令一日買羊劉智社民李持酒来見愬其弟¶
　匿羊思誠叱之退又王青兄弟四人友愛彌篤思誠至¶
　其家取酒勸酬歡同骨&KR0079;李之兄弟相謂曰我等終不¶
　敢見尹矣各具酒食相切責悔前過析居三十年復還¶
　同㸑　眀陶安𫝊畧曰洪武乙已信州賊攻城公登城¶
<pb:KR3k0055_WYG_278-44b>¶
　諭賊曰爾皆吾民反為賊用得母失計乎衆曰使皆如¶
　太守豈有今日遂逃遁　一統志曰婁觀洪武末為鄢¶
　陵知縣民多豪猾難治觀選邑中老成人素信服者使¶
　陳徳義以勸諭之遂皆感化又貧民負税者捐俸置酒¶
　肴請其富者貸輸之民懐其徳¶
　¶
　¶
御定淵鑑𩔖函卷二百七十三¶
