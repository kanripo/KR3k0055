# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.340728
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR3k0055_WYG_270-1a>¶
　欽定四庫全書¶
御定淵鑑𩔖函卷二百六十五¶
　　人部二十四¶
　　　怨一¶
　原左傳曰子産云我聞忠善以損怨不聞作威以防怨¶
　　又曰君子之言信而有徴故怨逺于身小人之言僣¶
　而無徴故怨咎及之　増國語曰夫事君者勞而不懟¶
　怨而不怒　原春秋潭潜巴曰河水逆流怨氣盛也¶
<pb:KR3k0055_WYG_270-1b>¶
　管子曰凡禍亂之所生生于怨咎怨咎之所生生于非¶
　理故曰閉禍在除怨　増文子曰人有三怨爵髙者人¶
　妬之官大者王惡之祿厚者怨處之夫爵益髙者意益¶
　下官益大者心益小祿益厚者意益薄　楚辭曰怨靈¶
　脩之浩蕩終不察夫民心¶
　　　怨二¶
　原詩序曰角弓父兄刺幽王也不親九族而好䜛佞骨¶
　肉相怨故作是詩也　増禮表記曰虞夏之道寡怨于¶
<pb:KR3k0055_WYG_270-2a>¶
民　左傳曰宋華元将與楚戰殺羊食士其御羊斟不¶
與及戰曰疇昔之羊子為政今日之事我為政與入鄭¶
師故敗君子謂羊斟非人也以其私恨敗國殄民　原¶
又曰晉侯賞従亡者介之推不言祿祿亦弗及其母曰¶
盍亦求之以死誰懟對曰尤而效之罪又甚焉且出怨¶
言不食其食　増又曰季郈之雞鬬(季平子/郈昭伯)季氏介其¶
雞郈氏為之金距平子怒益宫于郈氏且讓之故昭伯¶
怨平子　原又曰晉郤至獻楚捷于周與單襄公語驟¶
<pb:KR3k0055_WYG_270-2b>¶
稱其伐單子語諸大夫曰溫季其亡乎位于七人之下¶
而求掩其上怨之聚亂之本也多怨而階亂何以在位¶
夏書曰怨豈在眀不見是圖将慎其細也今而明之其¶
可乎　増又曰魯平子欲使昭子逐叔孫小小不敢朝¶
昭子命吏謂小曰吾不為怨府　原又曰吴公子札来¶
聘請觀于周樂為之歌周南召南曰美哉始基之矣猶¶
未也然勤而不怨為之歌小雅曰美哉思而不貳怨而¶
不言其周徳之衰乎　増晏子春秋曰景公籍重而獄¶
<pb:KR3k0055_WYG_270-3a>¶
多拘者滿圄怨者滿朝　戰國䇿曰秦使陳馳誘齊王¶
建入秦遷之共處之松柏之間餓而死齊人怨建聽姦¶
人賔客不早與諸侯合從以亡其國歌之云松耶柏邪¶
住建共者客邪　原淮南子曰和氏之璧夏后之璜揖¶
讓而進之以合歡夜以投人則為怨時與不時也　増¶
戰國䇿曰趙襄子怨智伯漆其頭為飲器　漢書曰汲¶
黯列九卿而公孫𢎞張湯為小吏及𢎞湯稍與黯同位¶
而尊用過之黯心褊不能無怨望見上言曰陛下用羣¶
<pb:KR3k0055_WYG_270-3b>¶
臣如積薪耳後来者居上　晉書曰趙王倫諂事賈后¶
裴頠甚惡之倫數求官頠與張華固執不許由是深為¶
倫所怨　又曰晉王衍常詣羊祜陳事辭甚俊辨祜不¶
然之衍拂衣而起祜顧謂賔客曰王夷甫方以盛名處¶
大位然敗俗傷化必此人也歩闡之役祜以軍法將斬¶
王戎故戎衍並憾之毎言論多毁祜時人為之語曰二¶
王當國羊公無徳　唐書曰李逢吉有恨于裴度李吉¶
甫故擯李徳裕不用及為相訹度使與元稹相怨奪其¶
<pb:KR3k0055_WYG_270-4a>¶
宰相而已代之欲引牛僧孺益樹黨乃出徳裕為浙西¶
觀察使俄而僧孺入相由是牛李之憾遂成　宋元通¶
鑑曰安燾與章惇為布衣交惇覬其助己而燾不為之¶
用遂有隙惇用白帖貶謫元祐臣寮燾言于帝帝疑之¶
惇怨益深　又曰初章惇疑曽布在樞府間已使林希¶
為貳以相伺察希日為布所誘且恨惇不引為執政漸¶
有怨隙邢恕承惇意論罷之　又曰鄭居中為鄭貴妃¶
従兄弟歴官通顯始蔡京以星變免官居中語帝復用¶
<pb:KR3k0055_WYG_270-4b>¶
京既而怨京不援乃復間京¶
　　怨三¶
増禮著復仇　傳明敵怨(禮記父之讐弗與共戴天兄/弟之讐不反兵交遊之讐不)¶
(同國道左傳㬰駢曰前志有之曰敵恵敵怨不在後嗣/忠之  也介人之寵以報私怨非勇也損怨益仇非智)¶
(也以私害/公非良也)　毫髮為瑕　睚眦必報(鮑昭詩毫髮一為/瑕丘山不可勝)¶
(范睢傳一飯之徳必償睚眦之怨必報又晉孫/盛曰劉琨王浚睚眦起于絲髮興敗成于丘山)　小白¶
用管寧報射鈎之仇　重耳見披豈念斬袪之怨(史記/齊世)¶
(家小白奔莒魯使管仲遮莒道射中小白帶鉤小白立/是為桓公遺魯書曰召忽管仲仇也請得而甘心醢之)¶
<pb:KR3k0055_WYG_270-5a>¶
(召忽自殺管仲請囚鮑叔牙曰君欲伯王非管夷吾不/可于是桓公従之仲及堂阜而脫桎梏厚禮以為大夫)¶
(走左傳晉重耳奔蒲獻公使寺人披伐蒲重耳踰垣而/  披斬其袪及反國披請見文公辭焉披引齊桓公射)¶
(鉤事以對/乃見之)¶
　　怨四¶
増五子咸怨(書太康尸位以逸豫滅厥徳黎民咸貳乃/盤遊無度畋于有洛之表有窮后羿因民)¶
(弗忍距于河厥弟五人御其母以従徯于/洛之汭五子咸怨述大禹之戒以作歌)　搆怨(傳桓/王失)¶
(信諸侯皆叛/搆怨連禍)　修怨(傳吴子伐陳復修舊怨也/曰夫差不修徳而修怨也)　悲怨¶
作歌(詩所曰漢竇元状貌絶異天子使出其妻妻以公/主妻怨作書及歌别元云悲哉竇生衣不獻新人)¶
<pb:KR3k0055_WYG_270-5b>¶
(不獻故悲不可忍怨不可去彼獨/何人而居斯處時人憐而傳之)　孔郗之怨(後漢書/孔融郗)¶
(慮互相短長以致不睦又曰慮/以微法奏免融官因顯明仇怨)　怨毒(詩所曰孫皓遷/都武昌民泝流)¶
(供給咸/怨毒焉)　舉烟(又曰苻堅之未亂也關中土然無火而/烟氣大起方數十里月餘不滅堅毎臨)¶
(聽令民有怨者舉烟于城北觀/而錄之語曰欲得必存當舉烟)　怨軍(宋元通鑑遼主/自燕至隂涼河)¶
(募遼東人為兵使報/怨于女真號曰怨軍)¶
　　怨五¶
原詩魏阮瑀詩曰民生受天命漂若河中塵雖稱百齡¶
夀孰能應此身猶獲嬰凶禍流離恒苦辛　宋鮑昭行¶
<pb:KR3k0055_WYG_270-6a>¶
路難曰君不見河邊草冬時枯死春滿道君不見城上¶
日今暝沒西山明朝復更出今我何時當得然一去永¶
滅歸黄泉人生苦多歡樂少意氣敷腴在盛年且願得¶
志數相就牀頭恒有沽酒錢功名竹帛非我事存亡貴¶
賤委皇天　又曰瀉水置平地各自東西南北流民生¶
亦有命安能行歎復坐愁酌酒以自寛舉杯斷絶歌路¶
難心非木石豈無感吞聲躑躅不敢言　増又曰奉公¶
金巵之美酒瑇瑁玉匣之雕琴七綵芙蓉之羽帳九華¶
<pb:KR3k0055_WYG_270-6b>¶
蒲萄之錦衾紅顔零落嵗將暮寒光宛轉時欲沈願君¶
裁悲且減思聽我抵節行路吟不見柏梁銅雀上寧聞¶
古時清吹音　又曰洛陽名工鑄為金博山千斵復萬¶
鏤上刻秦女携手仙承君清夜之歡娱列置幃裏明燭¶
前外發龍鱗之丹綵内含麝芬之紫烟如今君心一朝¶
異對此長歎終百年　又曰璇閨玉墀上椒閣文窓繡¶
戸垂羅幕中有一人字金蘭被服纎羅采芳藿春燕參¶
差風散梅開幃對景弄春爵含歌攬涕恒抱愁人生㡬¶
<pb:KR3k0055_WYG_270-7a>¶
時得為樂寧作野中之雙鳬不願雲間之别鶴　又曰¶
對案不能食㧞劍擊柱長歎息丈夫生世㑹㡬時安能¶
蹀躞垂羽翼棄置罷官去還家自休息朝出與親辭暮¶
還在親側弄兒牀前戯看婦機中織自古聖賢盡貧賤¶
何患我軰孤且直　又曰剉蘖染黄絲黄絲歴亂不可¶
治我昔與君始相值爾時自謂可君意結帶與君言死¶
生好惡不相置今朝見我顔色衰意中索寞與先異還¶
君金釵玳瑁簮不忍見之益愁思　又曰春禽喈喈旦¶
<pb:KR3k0055_WYG_270-7b>¶
暮鳴㝡傷君子憂思情我初辭家從軍僑榮志溢氣干¶
雲霄流浪漸冉經三齡忽有白髮素髭生今暮臨水㧞¶
已盡明日對鏡復已盈但恐覊死為鬼客客思寄滅生¶
空精毎懐舊鄉野念我舊人多悲聲忽見過客来問我¶
寧知我家在南城荅云我曽居君鄉知君遊宦在此城¶
我行離邑已萬里今方覊役去逺征来時聞君婦閨中¶
孀居獨宿有貞名亦云朝悲泣閒房又聞暮思淚沾裳¶
形容憔悴非昔恱蓬鬢衰顔不復妝見此令人有餘悲¶
<pb:KR3k0055_WYG_270-8a>¶
但願君懐不暫忘　宋湯恵休怨詩行曰明月照髙樓¶
含君千里光巷中情思滿斷絶孤妾腸悲風盪帷帳瑶¶
翠坐自傷妾心依天末思與浮雲長嘯歌視秋草幽葉¶
豈再揚暮蘭不待嵗離華能㡬芳願作張女引流悲繞¶
君堂君堂嚴且秘絶調徒飛揚　原齊謝脁玉階怨詩¶
曰夕殿下珠簾流螢飛復息長安縫羅衣思君此何極¶
　増又和王主簿怨情詩曰掖庭聘絶國長門失歡宴¶
相逢詠蘼蕪辭寵悲團扇花叢亂數蜨風簾入雙燕徒¶
<pb:KR3k0055_WYG_270-8b>¶
使春帶賖坐惜紅妝變平生一顧重宿昔千金賤故人¶
心尚爾故心人不見　原梁元帝送西歸内人詩曰秋¶
氣蒼茫結孟津復送巫山薦枕神昔時慊慊愁應去今¶
日勞勞長别人　又豫章王蕭綜聽鐘鳴詩曰歴歴聽¶
鐘鳴當知在帝城西樹隠落月東窓見曉星霧露朏胐¶
未分明烏啼啞啞已流聲驚客思動客情客思欝縱横¶
翩翩孤雁何所棲依依别鶴半夜鳴今嵗行已暮雨雪¶
向淒淒飛蓬旦夕起楊栁尚翻低氣欝結涕滂沱愁思¶
<pb:KR3k0055_WYG_270-9a>¶
無所託强作聽鐘歌　又范雲登城怨詩曰楚妃歌修¶
竹漢女奏幽蘭獨以閨中笑豈知城上寒　又劉孝綽¶
班婕妤怨詩曰應門寂已閉非復後庭時况在青春日¶
萋萋綠草滋妾身似秋扇君恩絶履綦詎意逰輕輦從¶
今賤妾辭　増陶𢎞景寒夜怨詩曰夜雲生夜鴻驚悽¶
切嘹唳傷夜情空山霜滿髙烟平鉛華沈照帳孤明寒¶
月微寒風緊愁心絶愁淚盡情人不勝怨思来誰能忍¶
　梁王僧孺秋閨怨詩曰斜光隠西壁暮雀上南枝風¶
<pb:KR3k0055_WYG_270-9b>¶
来秋扇屏月出夜燈吹深心起百際遥淚非一垂徒勞¶
妾辛苦終言君不知　又為何庫部舊姬擬蘼蕪之句¶
出戸望蘭薫搴簾正逢君斂容裁一訪新知詎可聞新¶
人含笑近故人含淚隠妾意在寒松君心逐朝槿　又¶
為人寵姬有怨詩曰可憐獨立樹枝輕根易摇已為露¶
所浥復為風所飄錦衾襞未開端坐夜及朝是妾愁成¶
痩非君重細腰　又為姬人自傷詩曰自知心裏恨還¶
向影中羞迴持昔慊慊變作今悠悠還君與妾扇歸妾¶
<pb:KR3k0055_WYG_270-10a>¶
奉君裘斷弦猶可續心去㝡難留　原又吴均行路難¶
曰洞庭水上一株桐經霜觸浪向嚴風昔時抽心曜白¶
日今旦卧死黄沙中洛陽名工見咨嗟一剪一刻作琵¶
琶白璧規心學眀月珊瑚映面作風花君王見賞不見¶
忘持攜把握登建章掩抑摧藏張女彈殷勤促柱楚眀¶
光年年月月對君子遥遥夜夜宿未央未央綵女棄鳴¶
箎争見拂拭生光儀茱茰錦衣玉作匣安念昔日枯樹¶
枝不學衡山南嶺桂至今千載猶未知　又曰青瑣門¶
<pb:KR3k0055_WYG_270-10b>¶
外安石榴連枝接葉夾御溝金墉城西合歡樹垂條照¶
采拂鳯樓遊俠少年遊上路傾心顛倒相戀慕摩頂至¶
足買片言開胸瀝膽取一顧自言家在趙邯鄲翩翩舌¶
杪復劍端青驪白駮的盧馬金覊綠鞚紫絲鞶蹀躞横¶
行不肻進夜夜汗血至長安長安城中諸貴臣争貴儒¶
者席上珍復聞梁王好學問輕棄劍客如埃塵吾丘夀¶
王始得意司馬相如適被申大才大辨尚如此何况我¶
軰輕薄人　又曰君不見西陵田従横十字成陌阡君¶
<pb:KR3k0055_WYG_270-11a>¶
不見東郊道荒凉蕪沒起寒烟盡是昔日帝王處歌姬¶
舞女達天曙今日翩妍少年子不知華盛落前去吐心¶
吐意許他人今且廻惑生猶豫山中桂樹自有枝心中¶
方寸自相知何言嵗月忽若馳君之情意與我離還君¶
玳瑁金雀釵不忍見此使心危　又曰君不見長安客¶
舍門娼家少女名桃根貧窮夜紡無燈燭何言一朝奉¶
至尊至尊離宫百餘處千門萬戸不知曙唯聞啞啞城¶
上烏玉欄金井牽轆轤丹梁翠柱飛流蘇香薪桂火炊¶
<pb:KR3k0055_WYG_270-11b>¶
雕菰當年翻覆無常定薄命為女必已麄　又費昶長¶
門怨詩曰向夕千悲起百恨何嗟及愁思且歸床羅襦¶
方掩泣絳樹摇風軟黄鳥弄聲急金屋貯嬌時不言君¶
不入　又孔翁歸班婕妤怨詩曰長門與長信日暮九¶
重空雷聲聽隠隠車響絶籠籠恩光随妙舞團扇逐秋¶
風鉛華誰不見人意自難同　又何思澄班婕妤詩曰¶
寂寂長信曉雀聲愁洞房蜘蛛網髙閣駁蘚被長廊虚¶
殿簾帷静閒階花蕊香愁心視日暮還復守空牀　又¶
<pb:KR3k0055_WYG_270-12a>¶
施榮泰王昭君詩曰垂羅下椒閣舉袖拂胡塵唧唧撫¶
心歎蛾眉誤殺人　又徐悱妻劉氏班婕妤怨詩曰日¶
沒應門閉愁思百端生况復昭陽近風傳歌吹聲寵移¶
真不恨䜛枉太無情祗言争分理非妬舞腰輕　又王¶
叔英妻劉氏王昭君怨詩曰一生竟何定萬事良難保¶
丹青失應圖匣玉成秋草相接辭關淚至今猶未燥漢¶
使汝南還殷勤為人道　又范靖妻沈氏昭君歎詩曰¶
早信丹青巧重賂洛陽師千金畫雲鬢百萬寫蛾眉¶
<pb:KR3k0055_WYG_270-12b>¶
陳隂鏗班婕妤詩曰柏梁新寵盛長信昔恩傾誰謂書¶
畫巧翻為歌舞輕花月分窓進苔草共階生憶淚衫前¶
滿單眠夢裏驚可惜逢秋扇何用合歡名　陳昭昭君¶
辭曰跨鞍今永訣垂涕别親賔漢地随行盡胡關逐望¶
新交河壅塞霧隴日闇沙塵唯有孤明月猶能逺送人¶
　増唐蕭嵩婕妤怨曰不分君恩斷新妝視鏡中容華¶
尚春日嬌愛己秋風枕席臨窓曉帷屏向月空年年後¶
庭樹榮落在深宫　王維班婕妤詩曰玉窓螢影度金¶
<pb:KR3k0055_WYG_270-13a>¶
殿人聲絶秋夜守羅帷孤燈耿不滅　又曰怪来妝閣¶
閉朝下不相迎總向春園裏花間語笑聲　王諲後庭¶
怨曰君不見紅閨少女端正時夭夭桃李仙容姿幸得¶
君王憐巧笑披香殿裏薦蛾眉蛾眉雙雙人共進常恐¶
妾身從此擯甄妃為妬出層宫班女因猜下長信長信¶
宫門閉不開昭陽歌吹風送来夢中魂魄猶言是覺後¶
精神尚未迴念君嬌愛無終始使妾長啼後庭裏獨立¶
毎看斜日盡一坐直至孤燈死秋日聞蟲翡翠簾春晴¶
<pb:KR3k0055_WYG_270-13b>¶
照面鴛鴦水紅顔舊来花不勝白髮如今雪相似傳聞¶
紈扇思未歇預想蛾眉上初月如君貴偽不貴真還同¶
棄妾逐新人借問南山松葉意何如北砌槿花新　王¶
昌齡西宫春怨詩曰西宫夜静百花香欲捲珠簾春恨¶
長斜抱雲和深見月朦朧樹色隠昭陽　又西宫秋怨¶
詩曰芙蓉不及美人妝水殿風来珠翠香却恨含情掩¶
秋扇空懸眀月待君王　崔國輔怨詞曰樓頭桃李疎¶
池上芙蓉落織錦猶未成蛩聲入羅幕　李白夜坐吟¶
<pb:KR3k0055_WYG_270-14a>¶
曰冬夜夜寒覺夜長沈吟久坐坐北堂水合升泉月入¶
閨金釭青凝照悲啼金釭滅啼轉多掩妾淚聽君歌歌¶
有聲妾有情情聲合兩無違一語不入意從君萬曲梁¶
塵飛　又玉階怨詩曰玉階生白露夜久侵羅韈却下¶
水晶簾玲瓏望秋月　又怨情詩曰美人捲珠簾深坐¶
顰蛾眉但見淚㾗濕不知心恨誰　又長門怨詩曰天¶
迴北斗挂西樓金屋無人螢火流月光欲到長門殿别¶
作深宫一段愁　朱琳開緘怨詩曰夫婿邊庭久幽閨¶
<pb:KR3k0055_WYG_270-14b>¶
恨㡬重玉琴知别日金鏡識愁容懶寄雲中服慵開海¶
上封年年得衣慣且試莫裁縫　皇甫冉秋怨詩曰長¶
信多秋色昭陽借月華那堪閉永巷聞道選良家　又¶
婕妤怨詩曰花枝出建章鳯管發昭陽借問承恩者雙¶
蛾㡬許長　雍陶美人春風怨詩曰澹蕩春風滿眼来¶
落花飛蜨共徘徊偏能飄散同心結無那愁眉吹不開¶
　又貧居春怨詩曰貧居盡日冷風烟獨向簷牀看雨¶
眠寂寞春風花落盡滿庭榆莢似秋天　馬戴雀臺怨¶
<pb:KR3k0055_WYG_270-15a>¶
詩曰魏宫歌舞地蜨戱鳥還鳴玉座人難到銅臺雨滴¶
平西陵樹不見漳浦草空生萬恨盡埋此徒懸千載名¶
　劉滄洛神怨詩曰子建東歸恨思長飄颻神女歩池¶
塘雲鬟髙動水宫影珠翠乍摇沙露光心寄碧流空婉¶
孌夢殘春色自悠揚停車綺陌傍楊栁片月青樓落未¶
央　曹鄴怨歌行曰丈夫好弓劍行坐說金吾喜聞有¶
行役結束不待車官田贈倡婦留妾侍舅姑舅姑皆已¶
死庭花半是蕪中妹尋適人生女亦嫁夫何曽寄消息¶
<pb:KR3k0055_WYG_270-15b>¶
他處却有書嚴風厲中野女子心易孤貧賤又相負封¶
侯意何如　又金井怨詩曰西風催急景美人照金井¶
不見面上花却恨井中影　張喬長門怨詩曰御泉長¶
繞鳯凰樓自是恩波别處流閒楪舞衣歸未得夜来砧¶
杵六宫秋　陸龜䝉洞房怨詩曰玉插朝扶鬢金梯晚¶
下臺春衫將别淚一夜兩難裁　鄭谷長門怨詩曰流¶
水君恩共不回杏花争忍掃成堆殘春未必多烟雨淚¶
滴閒階長綠苔　髙蟾長門怨詩曰天上何勞萬古春¶
<pb:KR3k0055_WYG_270-16a>¶
君前誰是百年人魂消尚愧金爐燼思起猶慙玉輦塵¶
烟翠薄情攀不得星芒浮艶採無因可憐明鏡来相向¶
何似恩光朝夕新　王貞白湘妃怨詩曰舜欲省蠻陬¶
南巡非逸逰九山沈白日二女泣滄洲目極楚雲斷恨¶
深湘水流至今聞鼔瑟咽絶不勝愁　又長門怨詩曰¶
寂寞故宫春殘燈曉尚存從来非妾過偶爾失君恩花¶
落傷容鬢鶯啼驚夢魂翠華如可待應免老長門　韋¶
荘宫怨詩曰一辭同輦閉昭陽耿耿寒宵禁漏長釵上¶
<pb:KR3k0055_WYG_270-16b>¶
翠禽應不返鏡中紅艷豈重芳螢低夜色棲瑶草水咽¶
秋聲傍粉牆展轉令人思蜀賦解將惆悵感君王　又¶
眀妃詩曰不用牽心恨畫工帝家無䇿及邊戎香魂若¶
得昇明月夜夜還應照漢宫　崔道融長門怨詩曰長¶
門春欲盡明月照花枝買得相如賦君恩不可移　又¶
曰長門花泣一枝春争奈君恩别處新錯把黄金買詞¶
賦相如自是薄情人　又班婕妤詩曰寵極辭同輦深¶
恩棄後宫自題秋扇後不敢怨春風　范浚讀長門賦¶
<pb:KR3k0055_WYG_270-17a>¶
詩曰阿嬌負恃顔姝好那知漢帝恩難保一朝秋水落¶
芙蕖㡬嵗長門閉春草自憐身世等前魚舊寵全移衛¶
子夫獨夜不眠香草枕東廂斜月上金鋪曉驚永巷車¶
音近失喜疑君枉瑶軫臨風望幸立多時却是輕雷聲¶
隠隠年年織女㑹牽牛百子池邊侍宴遊自從一落離¶
宫後無復穿針更上樓　姜夔琵琶洲詩曰松尾颼颼¶
石浪寒塞吟畨曲轉聲酸人間無此春風手應是江妃¶
夜夜彈　嚴羽蜀女怨詩曰㡬時離月峡五見紫蘭凋¶
<pb:KR3k0055_WYG_270-17b>¶
塞雁随魂斷江花逐淚飄沙頭南北舍京口去来潮日¶
日無消息空登萬里橋　岳珂長門怨詩曰驚風不成¶
雨雲行去無蹤妾生三十年著籍長門宫宫車轆轆春¶
雷曉明星初熒綠雲擾増成丙舍争迎鸞惟有長門閉¶
花鳥黄門聞玉題畫史圖蛾眉金鋪振瓊鑰玉秀生銅¶
池朝陽纔回金屋在轉盻不堪人事改入宫已作鄭袖¶
啼出塞那知延夀賣花殘鳥語頻長門春復春花鳥易¶
驚老况復門内人東風動地夜来惡萬翠千紅繞簾幕¶
<pb:KR3k0055_WYG_270-18a>¶
莫能自有匪石心肻顧班姬秋扇薄長門勿輕怨視此¶
箧中扇白華兮綠衣自古兮有之　孟鯁折花怨詩曰¶
匆匆杯酒又天涯晴日牆東呌賣花可惜同生不同死¶
却随春色去誰家　金髙廷玉飛山怨詩曰漢家自有¶
飛將軍軍中駭歎箭有神一朝乃與獄吏對惜無千金¶
書牘背手把屬鏤口銜鬚號天者三我何辜伊我壮志¶
長已矣不得提攜玉龍死可憐休唱白浮鳩只合秦人¶
悲杜郵　元劉因明妃曲曰初聞丹青寫明眸明妃私¶
<pb:KR3k0055_WYG_270-18b>¶
喜六宫羞再聞北使選絶色六宫無慮明妃愁妾身只¶
有愁可必萬里今従漢宫出悔不别君未識時免使君¶
心憐玉質君心有愛在逺方寧恨妾身辭椒房飛鴻不¶
解琵琶語祇帶離愁歸故鄉　龍仁夫琵琶亭詩曰老¶
大蛾眉負所天忍將離怨付哀弦江心正好㸔明月又¶
抱琵琶過别船　范梈轆轤怨曰門前水揚聲似雨幽¶
人當窓碧弦語萬里征夫去不歸一雙蛾眉鏡中舞年¶
年井上攀轆轤勞心只恐秋葵枯他年種得長生草梅¶
<pb:KR3k0055_WYG_270-19a>¶
花落盡青青好　周權明妃曲曰逝水無回波去箭無¶
反筈十載昭陽春萬里龍荒月風沙滿宫衣慘淡餘香¶
歇哀絃濕絲淚淚盡絲亦絶寄語漢飛將此計誠太拙¶
蛾眉豈長好不久為枯骨　薩都拉江南怨詩曰江南¶
怨生男逺遊生女賤十三畫得蛾眉成十五新妝識郎¶
面識郎一面恩猶淺千金買官遊不轉郎家水田跨州¶
縣大船小船過淮甸買官未得不肯歸不惜韶華去如¶
箭楊花簾幕飛乳燕疎雨梧桐閉深院人生無如江南¶
<pb:KR3k0055_WYG_270-19b>¶
怨　楊維楨琵琶怨詩曰蜀絲鴛鴦纎錦縚邏檀鳯凰¶
斷金槽絃抽甕繭五色毫雙成十指聲嘈嘈冢頭青草¶
天山雪眼中紅氷嵬下血哀絃淒斷感精烈池上蕤賔¶
躍方鐵　劉炳寒夜怨詩曰月来愁亦来心憐月去愁¶
應改樓髙月轉遲停針坐倚薫籠待月落却成眠誰知¶
枕冷愁仍在　劉永之行路難曰渉水多蛟龍䟦山多¶
猛虎荒城荆棘上㕘天大澤修蛇横草莽百里慘黯無¶
人煙驅車暝行陷泥滓前車軸折後車来行人不覺旁¶
<pb:KR3k0055_WYG_270-20a>¶
人哀眼前道路已如此何况太行髙崔嵬為君歌路難¶
請君試一聽位髙金多豈足貴擊鐘鼎食未是榮東溝¶
水流西溝涸昨日花開今日落世事榮枯反覆手七尺¶
之軀安所托古来賢達人與時同卷舒龎公鹿門隠馬¶
生鄉曲居款段聊乗下澤車何用終朝出畏途　明劉¶
基長門怨詩曰白露下玉除風清月如線坐㸔城上螢¶
飛入昭陽殿　又班婕妤詩曰昭陽秋清天如練笙歌¶
嘈嘈夜開宴長信宫中辭輦人獨倚西風咏紈扇傾城¶
<pb:KR3k0055_WYG_270-20b>¶
自古有褒妲紅顔失寵何湏怨泠泠玉漏掩重門一㸃¶
金釭照書卷　又宫怨詩曰何處春風拂苑牆飛飛片¶
片入昭陽多情尚有池邊栁留得啼鶯伴日長　王中¶
長門怨詩曰昭陽歌吹入獨自淚雙垂玉貌無如妾君¶
恩復在誰涼風摇繡戸明月墮金閨愁絶無人見流螢¶
㸃翠帷　髙啟長門怨詩曰憎寵一時心塵生舊屋金¶
苔滋銷履跡花逺度鑾音暮雀重門逈秋螢别殿隂君¶
明猶不察妬極是情深　又征婦怨詩曰良人不願封¶
<pb:KR3k0055_WYG_270-21a>¶
侯印虎符逺發當畨陣㡬夜春閨惡夢多竟得将軍覆¶
軍信身沒猶存舊戰衣東家火伴為收歸妾生不識邊¶
庭路尋骨何由到威武紙幡剪得招魂去只向當時送¶
行處　貝瓊行路難曰采玉于闐河問君勃律何時過¶
采珠鮫人室問君百粤何時出珠玉嵗久同為塵君胡¶
重利不重身海有波缺我楫山有石摧我輪行路難出¶
門即羊腸何况萬里道管叔危周公匡人仇魯叟尊有¶
酒盤有壺鼔坎坎歌烏烏海不可渉山不可徒路旁之¶
<pb:KR3k0055_WYG_270-21b>¶
人愛爾玉與珠行路難我以為父安知非虎我以為兄¶
安知非狼仰天悲歌泣下沾裳　梁寅玉階怨詩曰團¶
扇且棄置夕氣涼轉添流螢㸃魚鑰隕葉近蝦簾羅衣¶
舊恩賜不令珠淚霑　又怨歌行曰雲母屏風零露涼¶
蒲萄錦衾殘月光羞看繡帳雙鴛帶徒費薰衣百和香¶
(一/)寳釵頭上千黄金可憐墮井無復尋情如秋嶺朝朝¶
淡愁似春江日日深(二/)　鎦渙青樓怨詩曰錦樓花霧¶
飄綠塵芙蓉屏滐凝殘春微酣著人嬌欲睡綵雲載夢¶
<pb:KR3k0055_WYG_270-22a>¶
隔湘水雙螺小娃催理妝粉綿拂拭鸞鏡光濃黛掃眉¶
桂葉長涼露濯手蔷薇香家本石城南市住早年悔作¶
青樓娼十八梳成金翅髻青蟲簮&KR0632;鴉背膩歌聲繞梁¶
掲塵起細簧咽秋鳯雛語翠綃舞衣珠珮結砑金天鵞¶
銀蛱蝶神女騎龍别楚宫巫雲蜀雨随峽風别離何多¶
歡樂少牛女隔河怨秋老黄衫少年下樓去馬蹄隆隆¶
浩無主　王璲瑶琴怨詩曰多情莫學澤中蘭有恨莫¶
為江上蓮蘭心守死心不改蓮根折斷絲猶牽君不見¶
<pb:KR3k0055_WYG_270-22b>¶
天荒地老皆如此千古湘娥怨湘水至今血淚灑叢篁¶
㸃㸃香含露㾗紫涔陽西望烟淒淒鷓鴣飛入烟中啼¶
蒼梧波杳彩雲滅萬里孤光秋月迷西風北渚蘋花白¶
歸夢未知身是客夜彈瑶瑟渡江来九疑翠黛濃如滴¶
　瞿佑折花怨詩曰雙飛蝴蜨翻金粉風裏流螢棲未¶
穏銀瓶汲水漾漣漪下階自揀珊瑚枝雖然得入華堂¶
裏未必春光願如此樹頭花落還結子瓶内明朝抱香¶
死　蘇平班婕妤詩曰一自辭同輦深宫草又生甘随¶
<pb:KR3k0055_WYG_270-23a>¶
紈扇棄猶記玉階行明月愁中影流鶯夢裏聲笙歌前¶
殿夜敎妾若為情　鄒亮長門怨詩曰寵極愛憐初憎¶
生妬忌餘隔花聞鳯吹卷幔望鸞輿夜月開金屋秋塵¶
暗綺疏悲愁誰解賦惟有馬相如　又長信宫詩曰妙¶
舞方承寵愁懐獨感傷金輿門外度紈扇箧中蔵别殿¶
閒秋月空階粲曉霜涼飇太情薄渾不到昭陽　又雜¶
怨詩曰漾舟采芙蓉迴橈過蓮浦與君剖蓮房試看誰¶
心苦　徐庸玉階怨詩曰宫院生秋草流螢入夜飛玉¶
<pb:KR3k0055_WYG_270-23b>¶
階零白露涼沁越羅衣　鎦績蕩婦怨詩曰蕩子行天¶
涯行行日云賖詎知閨中婦夙昔減容華憶夫上青山¶
下車逢狭邪路遥不可見拭淚徒怨嗟慎勿令婦嗟宕¶
子早還家不應蘼蕪草化作菖蒲花　張璨吴宫怨詩¶
曰水殿新涼生白苧紫金鴛鴦錦雲裏吴王醉擁捧心¶
人七寳牀中嬌不起粉黛三千鎖别宫畫船相憶採芙¶
蓉芙蓉未老白露濃館娃嫋嫋生西風　又婕妤春怨¶
詩曰太液栁垂絲昭陽花滿枝如何長信草獨是見春¶
<pb:KR3k0055_WYG_270-24a>¶
遲　李東陽申生怨詩曰十日進一胙君食不得甞䜛¶
言豈無端兒罪誠有名兒心有如地地墳終自傷兒生¶
不如犬犬得死君傍天地豈不廣日月豈不光悲哉復¶
何言一死以自明　又綿山怨詩曰五蛇上天一蛇蟄¶
綿山經月火不滅君侯恩重翻為仇不如放作山中囚¶
君侯有臣一非少貪天之徒但自保臣心見母不見君¶
誰言母死非君恩今辰何辰夕何夕留與千年作寒食¶
　又淮陰歎詩曰營門晝開齊犬吠蒯生相人先相背¶
<pb:KR3k0055_WYG_270-24b>¶
古来鳥盡良弓藏近時刎頸陳與張功成四海身無地¶
歸椘椘疑歸漢忌極知猶豫成禍胎時乎時乎不再来¶
君王恩深辨士走淮隂胸中血一斗婦人手執生殺機¶
赤族不待君王歸君王歸神為惻獨不念秋毫皆信力¶
舍人一嗾彭王殂淮陰之辭真有無噫吁&KR1077;淮隂之辭¶
真有無　又數奇歎詩曰匈奴七十戰戰戰不得當一¶
當遂失道憤激摧肝腸君恩念數奇将令抑不揚白頭¶
恥下獄飲泣横干将敢也報父讐寧為刺客死路傍隴¶
<pb:KR3k0055_WYG_270-25a>¶
西世節氣此志亦可傷陵乎爾誠才胡為辱死天一方¶
　又明妃怨詩曰莫倚朱顔好妍媸無定形莫惜黄金¶
貴能為身重輕一生不識君王面不是丹青誰引薦空¶
将艷質惱君懐何似當時不相見君恩幸顧苦不早不¶
及春風與秋草却羨蘇郎男子身猶能仗節長安道休¶
翻胡語入漢宫秖恐伶人如畫工畫工形貌尚可改何¶
况依稀曲調中　又弄潮怨詩曰莫弄潮潮水深殺人¶
莫射潮中有孝女魂魂来父與遊魂去父與沈潮能殺¶
<pb:KR3k0055_WYG_270-25b>¶
人身不能溺人心潮水有盈縮人心無古今　彭華明¶
妃曲曰抱得琵琶不忍彈胡沙獵獵雪漫漫曉来馬上¶
寒如許信是将軍出塞難　徐禎卿落花怨詩曰青枝¶
㕘差露華浥落花辭春不能泣芳閨少年對躊躇有情¶
無言空怏悒落花含羞擬借問顔色與卿不相及江上¶
横波暮轉深江干燕泥生紫蘋前程零落不可保多謝¶
嬌癡薄命人　黄省曽琵琶亭詩曰殘照皋亭夕秋風¶
旅雁飛琵琶千載恨淚滿逐臣衣　又班婕妤詩曰夢¶
<pb:KR3k0055_WYG_270-26a>¶
斷清宵月愁深長樂宫無勞怨團扇漸冷是秋風　何¶
景明瑶瑟怨詩曰美人竹間亭虚簾空月華相思湘江¶
曲淚盡生斑花花開為誰好花落不復掃出戸見春風¶
低頭怨芳草坐彈五十弦起視江月殘愁弦不堪聴手¶
澀金雁寒一彈正淒切再彈轉嗚咽三彈撥幽腸聲亂¶
氷絲結西風吹芙蓉一夜落微紅豈知瑶瑟音能消青¶
鏡容　汪本邊夫怨詩曰一枝長㦸六鈞弓千里山河¶
百戰中惆悵故園衣不到邊城容易起秋風　蒋山卿¶
<pb:KR3k0055_WYG_270-26b>¶
王昭君詩曰拭淚新&KR1019;束朝来殿裏辭何堪辭訣日却¶
是見憐時漢騎臨關少胡笳出塞遲琵琶寫哀怨淒切¶
轉添悲¶
原賦漢董仲舒士不遇賦曰嗚呼嗟乎遐哉邈矣時来¶
曷遲去之速矣屈意從人非吾徒矣正身俟時将就木¶
矣心之憂兮不期祿矣遑遑匪寧祇増辱矣弩力觸藩¶
徒摧角矣不出户庭庻無過矣重曰生不丁三代之盛¶
隆兮而丁三季之末俗末俗以辨詐而期通貞士以耿¶
<pb:KR3k0055_WYG_270-27a>¶
介而自束雖日三省于吾身猶懐進退之唯谷彼寔繁¶
之有徒指其白以為黑目信嫮而視𣺌口信辨而言訥¶
鬼神不能正人事之變戾聖賢亦不能開愚夫之違惑¶
出門則不可與偕往藏器又蚩其不容退洗心而内訟¶
固未知其所従觀上世之清暉㢘士煢煢而靡歸殷湯¶
有卞随與務光周武有伯夷與叔齊孰若反身于素業¶
莫随世俗而輪轉雖矯情而獲百利不如正心而歸一¶
善　又司馬遷悲士不遇賦曰悲夫士生之不辰愧顧¶
<pb:KR3k0055_WYG_270-27b>¶
影而獨存恒克己而復禮懼志行而無聞諒才韙而世¶
戾將逮死而長勤雖有行而不彰徒有能而不陳何窮¶
達之易惑信美惡之難分時悠悠而蕩蕩將遂屈而不¶
伸使公于公者彼我同兮私于私者自相悲兮天道微¶
哉吁嗟濶兮人理顯然相傾奪兮好生惡死才之鄙也¶
好貴夷賤哲之亂也昭昭洞達胷中豁也昬昬㒺覺内¶
生毒也我之心矣哲已能忖我之言矣哲已能選沒世¶
無聞古人惟恥朝聞夕死孰云其否逆順還周乍沒乍¶
<pb:KR3k0055_WYG_270-28a>¶
起無造福先無觸禍始委之自然終歸一矣　又司馬¶
相如陳皇后長門賦曰願賜問而自進兮得尚君之玉¶
音奉虚言而望誠兮期城南之離宫修薄具而自設兮¶
君不肯乎幸臨浮雲欝而四塞兮天窈窈而晝隂雷隠¶
隠而響起兮聲象君之車音刻木蘭以為榱兮飾文杏¶
以為梁日黄昬而望絶兮悵獨託于空堂懸眀月以自¶
照兮徂清夜于洞房援雅琴以變調兮奏愁思之不可¶
長案流微以却轉兮聲窈妙而復揚摶芬若以為枕兮¶
<pb:KR3k0055_WYG_270-28b>¶
席荃蘭而茝香忽寝寐而夢想兮魂若君之在傍　班¶
婕妤自悼賦曰承祖考之遺徳荷性命之淑靈登薄軀¶
於宫闈充下陳於後庭䝉聖皇之渥惠當日月之盛眀¶
揚光烈之翕赫奉隆寵於増城既過幸於非位竊庶㡬¶
乎嘉時陳女圖而鏡鑑顧女史而問詩歴年嵗而悼懼¶
閔蕃華之不滋白日忽以移光遂暗漠以昩幽猶被覆¶
載之厚徳不廢捐于罪尤奉供養於東宫託長信之末¶
流重曰潜元宫兮幽以清應門閉兮禁闈扄華堂塵兮¶
<pb:KR3k0055_WYG_270-29a>¶
玉階苔中庭萋兮綠草生神渺渺兮宻静䖏君不御兮¶
誰為榮俯視兮丹墀思君兮履綦仰視兮雲屋雙涕兮¶
横流顧左右兮和顔酌羽觴兮銷憂惟人生兮一世忽¶
一過兮若浮　魏卞廙蔡伯喈女賦曰伊大宗之令女¶
禀神恵之自然在華年之二八披鄧林之曜鮮明六列¶
之尚致服女史之話言㕘過庭之明訓才朗悟而通𤣥¶
當三春之嘉月時將歸于所天曳丹羅之輕裳戴金翠¶
之華鈿美榮曜之所茂哀寒霜之已繁豈偕老之可期¶
<pb:KR3k0055_WYG_270-29b>¶
庶盡歡於餘年何大願之不遂飄微軀于逆邊行悠悠¶
于日逺入窮谷之寒山慙柏舟于千祀負寃魂於黄泉¶
俄覊虜其如昨經春秋之十二忍胡顔之重恥恐終風¶
之我萃咏芳草于萬里想音塵之髣髴祈精爽于交夢¶
終寂寞而不至哀我生之何辜為神靈之所棄仰蕣華¶
其已落臨桑榆之欷歔入穹廬之秘館亟踰時而經節¶
歎殊𩔖之非匹傷我躬之無恱修膚體以深念歎蘭澤¶
之空設佇美目於無忌向凱風而泣血　梁江淹恨賦¶
<pb:KR3k0055_WYG_270-30a>¶
曰試望平原蔓草縈骨拱木斂魂人生到此天道寕論¶
於是僕本恨人心驚不已直念古者伏恨而死若乃趙¶
王既虜遷于房陵薄暮心動昧旦晨興别艷姬與美女¶
喪金輿及玉乗置酒欲飲悲来填膺千秋萬嵗為怨難¶
勝至如李君降北名辱身寃㧞劍擊柱弔影慙魂若夫¶
明妃去時仰天太息紫臺稍逺關山無極摇風忽起白¶
日西匿隴雁少飛岱雲寡色望君王兮何期終蕪絶兮¶
異域至于敬通見扺罷歸田里閉關却掃塞門不仕左¶
<pb:KR3k0055_WYG_270-30b>¶
對孺人右顧稚子脫畧公卿跌宕文史齎志沒地長懐¶
無已若夫中散下獄神氣激揚濁醪夕引素琴晨張秋¶
日蕭索浮雲無光欝青霞之奇志入修夜之不𤾉或有¶
孤臣危涕孽子墜心遷客海上流戍隴隂此人但聞悲¶
風汨起泣下沾衿亦復含酸茹歎銷落湮沈若乃騎疊¶
跡車屯軌黄塵匝地歌吹四起無不烟斷火絶閉骨泉¶
裏已矣哉春草暮兮秋風驚秋風罷兮春草生綺羅畢¶
兮池館盡琴瑟滅兮邱隴平自古皆有死莫不飲恨而¶
<pb:KR3k0055_WYG_270-31a>¶
吞聲¶
　　愁一¶
原荘子曰不知乎人謂之愚知乎則反愁我軀不仁則¶
害人仁則反傷我身不義則傷彼義則反愁我己¶
　　愁二¶
原左傳曰晉人謀去故絳諸大夫曰必居郇瑕氏之地¶
沃饒而近盬魏獻子曰不如新田土厚水深居之不疾¶
郇瑕氏土薄水淺其惡易覯覯則民愁愁則墊隘于是¶
<pb:KR3k0055_WYG_270-31b>¶
乎有沈溺重膇之疾　又曰吴公子札来聘請觀于周¶
樂為之歌頌曰至矣哉哀而不愁(知命/也)樂而不荒(節之/以禮)¶
　吴越春秋曰越王念吴欲復讐愁心苦志中夜抱柱¶
而哭承之以嘯羣臣聞之曰君王何愁心之甚也夫復¶
讐謀敵非君王之憂自臣小之急務也　楚辭曰天問¶
者屈原所作也屈原放逐憂心愁悴彷徨山澤經歴陵¶
陸嗟號日聞仰天歎息楚有先王之廟及公卿祠堂圖¶
畫天地山川神靈奇偉及古聖賢怪物行事周流罷倦¶
<pb:KR3k0055_WYG_270-32a>¶
休息其下仰見圖畫因書其壁呵而問之以洩憤懣書¶
寫愁思　又曰漁父者屈原所作也屈原馳逐江湘之¶
間憂愁吟歎而漁父避世隠身釣魚江濵欣然自樂時¶
遇屈原川澤之域怪而問之遂相應荅　史記曰虞卿¶
著書八篇號曰虞氏春秋太史公曰虞卿非窮愁不能¶
著書自見於後世　後漢書曰梁冀妻色美善為妖態¶
作愁眉　郭子曰王東海(王丞字/安期)初過江登瑯邪山歎¶
曰我由来不愁今日直欲愁¶
<pb:KR3k0055_WYG_270-32b>¶
　　愁三¶
増愁城(庾信愁賦曰攻許愁城終不破盪許愁門終不/開何物煮愁能得熟何物燒愁能得然閉門欲)¶
(去愁愁終不肯去深藏/欲避愁愁已知人䖏)　萬斛(誰知一寸心/乃有萬斛愁)　寄愁(唐/仲)¶
(長統詩寄愁天/上埋憂地下)　愁逼(段成式句愁逼夜長斜漢廻而/脈脈寒侵夢淺行雲去以遲遲)¶
　解愁(古詩所曰漢武帝為滕東王時長公主嫖有女/欲與王㛰抱王置膝上問曰兒欲得婦否長主)¶
(指長御百餘人皆云不用指其女問曰阿嬌好否笑對/曰若得阿嬌作婦當作金屋貯之遂成㛰及為后擅寵)¶
(驕貴十餘年而無子元光五年廢居長門宫愁悶悲思/聞司馬相如工文章奉黄金百斤令為解愁之辭相如)¶
(為作長門賦武帝見/而傷之更得親幸)　無歡(又曰魏陳思王植每欲别/見談及時政幸冀試用終)¶
<pb:KR3k0055_WYG_270-33a>¶
(不能得時法制待藩國峻廹植/十一年而三徙都常汲汲無歡)　看朱成碧(王僧孺詩/又武后詩)¶
(曰看朱成碧思紛紛/憔悴支離得憶君)¶
　　愁四¶
原詩後漢張衡四愁詩曰我所思兮在泰山欲往従之¶
梁甫艱側身東望涕霑翰美人贈我金錯刀何以報之¶
英瓊瑶路逺莫致倚逍遥何為懐愁心煩勞　又曰我¶
所思兮在桂林欲往従之湘水深側身南望涕沾襟美¶
人贈我翠琅玕何以報之雙玉盤　又曰我所思兮在¶
<pb:KR3k0055_WYG_270-33b>¶
漢陽欲往従之隴坂長側身西望涕沾裳美人贈我貂¶
襜褕何以報之明月珠　又曰我所思兮在雁門欲往¶
従之雪紛紛側身北望涕沾巾美人贈我錦繡段何以¶
報之青玉案　晉張載擬四愁詩曰我所思兮在南巢¶
欲往従之巫山髙佳人遺我筒中布何以報之流黄素¶
　又曰我所思兮在朔湄欲往従之白雪霏佳人遺我¶
雲中翮何以贈之連城璧　又曰我所思兮在隴原欲¶
往従之隔泰山佳人遺我雙角端何以贈之雕玉環¶
<pb:KR3k0055_WYG_270-34a>¶
又曰我所思兮在營州欲往従之路阻修佳人遺我綠¶
綺琴何以贈之雙南金　宋王徽咏愁詩曰自予抱覊¶
思眇與日月長載離非宋逺誰謂河難航憂随積霖宻¶
慨因朗旭彰負之苦不勝即之竟無方如彼引鯤魚待¶
盡守空梁天地豈私貧運至豈固當既悟非形兆兹數¶
詎可攘　梁王僧孺夜愁示諸賔詩曰簷露滴為珠池¶
水合如璧萬行朝淚瀉千里夜愁積孤帳閉不開寒膏¶
盡復益誰知心眼亂看朱忽成碧　又忽不任愁聊示¶
<pb:KR3k0055_WYG_270-34b>¶
固逺詩曰去秋客舊吴今春投故越淚逐東歸水心挂¶
西斜月未應嵗貶顔直以憂殘髮　又劉孝綽夜不得¶
眠詩曰夜長愁反覆懐抱不能裁披衣坐惆悵當户立¶
徘徊風音觸樹起月色度雲来夏葉依忩落秋花當戸¶
開光隂已如此復持憂自催　又劉孝先和兄孝綽夜¶
不得眠詩曰夜愁眠不安起望臺南端葉慘風聲異樓¶
空月色寒笙冷調還數弦脆上琴難百年行詎㡬萬慮¶
坐相攅誰家有眀鏡暫借照心看　増梁沈約學省愁¶
<pb:KR3k0055_WYG_270-35a>¶
卧詩曰秋風吹廣陌蕭瑟入南闈愁人掩軒卧髙忩時¶
動扉虚館清隂滿神宇曖微微網蟲垂戸織夕鳥傍簷¶
飛纓佩空為忝江海事多違山中有桂樹嵗暮可言歸¶
　杜牧愁詩曰聚散竟無形迴腸自結成古今留不得¶
離别又潛生降虜將軍思窮秋逺客情何人更憔悴落¶
第泣秦京　温庭筠春愁曲曰紅絲穿露珠簾冷百尺¶
啞啞下纎綆逺翠愁山入卧屏兩重雲母空烘影涼簮¶
墜髮春眠重玉兔氤氲栁如夢錦疊空牀委墮紅颸颸¶
<pb:KR3k0055_WYG_270-35b>¶
掃尾雙金鳯蜂喧蜨戱俱悠揚栁拂赤䦨纎草長覺後¶
棃花委平綠春風和雨吹池塘　又客愁詩曰客愁看¶
栁色日日逐春深蕩漾春風裏誰知歴亂心　李羣玉¶
湘中古愁詩曰涼風西海来直渡洞庭水翛翛木葉下¶
白浪連天起蘅蘭委皓霜百草一時死摧殘負志人感¶
歎何窮已　又曰昔我觀雲夢窮秋經汨羅靈均竟不¶
返怨氣成微波奠桂開古祠䑃朧入幽蘿落日瀟湘上¶
淒涼吟九歌　又曰南雲哭重華水死悲二女天邊九¶
<pb:KR3k0055_WYG_270-36a>¶
㸃黛白骨迷䖏所䑃朧波上瑟清夜降北渚萬古一雙¶
魂飄飄在煙雨　又客愁詩曰客愁看栁色日日逐春¶
長憑送湘流水綿綿入帝鄉　韓琮春愁詩曰金烏長¶
飛玉兔走青鬢長青古無有秦娥十六語如弦未解貪¶
花惜楊栁吴魚嶺雁無消息水誓蘭情别来久勸君年¶
少莫遊春煖風遲日濃于酒　曹鄴三愁詩曰逺夢如¶
水急白髮如草新歸期待春至春至還送人　又曰澗¶
草短短青山月朗朗明此夜目不掩屋頭烏啼聲　又¶
<pb:KR3k0055_WYG_270-36b>¶
曰别家鬢未生到城鬢似髮朝朝臨川望㶚水不入越¶
　韓偓擁鼻詩曰擁鼻悲吟一向愁寒更轉盡未回頭¶
綠屏無睡秋分簟紅葉傷時月午樓却要因循添逸興¶
若為趨競愴離憂殷勤憑仗官渠水為到西溪動釣舟¶
　韋荘愁詩曰避愁愁又至愁事事難忘夜作心中火¶
朝為鬢上霜不經公子夢偏入旅人腸借問髙軒客何¶
鄉是醉鄉　又春愁詩曰寓思本多傷逢春恨更長露¶
沾湘竹淚華堕越梅妝睡怯交加夢閒傾瀲灔觴後庭¶
<pb:KR3k0055_WYG_270-37a>¶
人不到斜月上松篁　又曰自有春愁正斷魂不堪芳¶
草思王孫落花寂寂黄昬雨深院無人獨倚門　晁沖¶
之紀愁詩曰北風吹我裳夏潦漂我屋牛羊殘我稼雀¶
䑕耗我榖雪寒墮我指雨淫疾我腹朝行桑榆間秋序¶
傷逺目莫渉水之涯含沙中兩足攬轡馬病黄伏軾輿¶
脫輻陟山既見虎還舍乃對鵩一沐三握髮十飯九不¶
肉先生當離垢居士今耐辱飽聞戒畏途那知有沈陸¶
　胡銓買愁村詩曰北往常思聞喜縣南来怕入買愁¶
<pb:KR3k0055_WYG_270-37b>¶
村區區萬里天涯路野草芳煙正斷魂　陸游春愁曲¶
曰伏羲至今三十餘萬嵗春愁日日常相似外大瀛海¶
環九州無有一州無此愁我碩無愁但歡樂朱顔綠鬢¶
常如昨金丹九轉徒可聞玉兔千年空搗藥蜀姬雙鬟¶
婭姹嬌醉看恐是海棠妖世間無處無愁到底事難過¶
萬里橋　方岳不寐詩曰不寐何為者幽居事更稠怯¶
風思鶴冷聞雨為花愁草合妨遊屐沙崩壓釣舟看蓑¶
故無恙欹枕數更籌　真山民夜坐詩曰匹馬平生汗¶
<pb:KR3k0055_WYG_270-38a>¶
漫遊如今寂寞老林邱小窓半夜青燈雨幽樹一庭黄¶
葉秋懶看世情寧睡去怕傷時事莫吟休寒蛩可是知¶
人意未到莎根只說愁　金朱弁秋夜詩曰秋夜雖漸¶
永未抵客愁長秋月雖巳圎不照寸心方將心貯此愁¶
真作萬斛量惟月憐此夜誰共千里光空令還家夢欲¶
趂征鴻翔　又客夜詩曰城月四更上窓風一室幽纎¶
雲縈雁塞重露逼貂裘兵革何年息乾坤此夜愁殊鄉¶
兩行淚騷屑灑清秋　髙士談春愁曲曰壓花曉露萬¶
<pb:KR3k0055_WYG_270-38b>¶
樹冷金井吚啞轉纎綆寳階寂寂苔紋深東風摇碎湘¶
簾影芙蓉帳暖春眠重窓外啼鶯喚新夢推枕起来嬌¶
翠顰一線沈烟困金鳯遊絲飛絮俱悠颺慵倚繡牀春¶
晝長郎馬不嘶芳草暗半篩急雨飛横塘　元許衡不¶
寐詩曰秋宵初感慨展轉不成眠老况青燈外覊愁白¶
髮邊蹉跎嗟往事安穏憶歸年却起開門坐霜清月滿¶
天　同恕愁詩曰来時容易去何遲半在胸中半在眉¶
門掩落花春去後窓含殘月酒醒時濃如野外連天草¶
<pb:KR3k0055_WYG_270-39a>¶
亂似空中惹地絲除却五侯歌舞地人間何䖏不相随¶
　宋旡春愁詩曰金雁塵香暗鳯弦紅繩風緊閣秋千¶
園林寂寞無鶯燕一段春愁是杜䳌　殷全不寐詩曰¶
中夜不成寐起来看明月候蟲吟一聲愁腸㡬囬折愁¶
腸折還續宛轉如環玦出戸野躊躇商飇倐已發商飇¶
来何許吹我頭上髮莫吹淚入河添之作嗚咽　盛彧¶
和春愁曲曰鵞黄栁枝撲輕雨裊斷新愁千萬縷菱花¶
倦拂瑣窓閒吹得瑶笙雜鶯語下牀不受春風扶傷春¶
<pb:KR3k0055_WYG_270-39b>¶
撃碎青珊瑚香消玉散繡針澀間開五色雙氍毹離恨¶
難禁情未惬那肯将心託紅葉翠帷深䕶曲䦨花羞殺¶
東家白蝴蜨　張寧莫愁樂詩曰金雀玉搔頭生来喚¶
莫愁自従歡去後不出石城遊　楊守陳不寐詩曰客¶
夜耿無寐其如鐘漏稀入簾霜氣重當戸月華微切切¶
候蟲語蕭蕭寒葉飛擁衾成永歎不是為無衣　林大¶
輅不寐詩曰擁被息塵想瀟瀟雨到蓬孤城連禁柝永¶
夜動悲風往事疎燈裏新愁濁酒中南歸稀信使明發¶
<pb:KR3k0055_WYG_270-40a>¶
報征鴻¶
原賦魏曹植敘愁賦曰時家二女弟故漢皇帝聘以為¶
貴人家母見二弟愁思故令予作賦曰嗟妾身之微薄¶
信未達乎義方遭母氏之聖善奉恩化之彌長迄盛年¶
而始立修女職於衣裳承師保之明訓誦六烈之篇章¶
觀圖像之遺形竊庶㡬乎英皇委微軀于帝室充末列¶
於椒房荷印紱之令服非陋才之所望對牀帳而太息¶
慕二親以増傷揚羅袖而掩涕起出戸而徬徨顧堂宇¶
<pb:KR3k0055_WYG_270-40b>¶
之舊處悲一别之異鄉　又愁思賦曰四節更王兮秋¶
風悲遥思惝怳兮若有遺原野蕭條兮煙無依雲髙氣¶
静兮露凝衣野草變色兮莖葉稀鳴蜩抱木兮雁南飛¶
歸室解裳兮歩庭前月光照懐兮星依天居一世兮芳¶
景遷松喬難慕兮誰能仙長短命也兮獨何愆　又九¶
愁賦曰嗟離思之難忘心慘毒而含哀踐南畿之末境¶
超引領之徘徊眷浮雲以太息願攀登而無階匪狥榮¶
而愉樂信舊都之可懐恨時王之&KR0861;聽受姦枉之虛辭¶
<pb:KR3k0055_WYG_270-41a>¶
揚天威以臨下忽放臣而不疑登髙陵而反顧心懐愁¶
而荒悴念先寵之既隆哀後施之不遂雖危亡之不豫¶
亮無逺君之心刈桂蘭而秣馬舍予車于西林碩接翼¶
于歸鴻嗟髙飛而莫攀因流景而寄言嚮一絶而不還¶
傷時俗之趨險獨惆悵而長愁感龍鸞而匿迹如吾身¶
之不留竄江介之曠野獨眇眇而泛舟思孤客之可悲¶
愍予身之翩翔豈天監之孔明将時運之無常謂内思¶
而自䇿筭乃昔之愆殃以忠言而見黜信無負于時王¶
<pb:KR3k0055_WYG_270-41b>¶
俗叅差而不齊豈毁譽之可同競昬瞀以營私害予身¶
之奉公共朋黨而妬賢俾予濟乎長江嗟大化之移易¶
悲性命之攸遭愁慊慊而繼懐怛慘慘而情挽曠年載¶
而不廻長去君乎悠逺御飛龍之蜿蜒揚翠霓之華旌¶
絶九霄而髙騖飄弭節於天庭披輕雲而下觀覽九土¶
之殊形顧南郢之邦壤咸蕪穢而倚傾驂盤桓而思服¶
仰御驤以悲鳴紓予袂而收涕僕夫感以失聲履先王¶
之王路豈淫徑之可遵知犯君之招咎恥干媚而求親¶
<pb:KR3k0055_WYG_270-42a>¶
顧旋復之無軏長自棄于遐濵與麋鹿而為羣宿林藪¶
之葳蓁野蕭條而極望曠千里而無人民生期于必死¶
何自苦以終身寧作清水之沈泥不為濁路之飛塵踐¶
蹊徑之危阻登岧嶤之髙岑見失羣之離獸覿偏棲之¶
孤禽懐憤激以切痛若回刃之在心愁戚戚其無為遊¶
綠林而逍遥臨白水以悲嘯猿驚聽而失條亮無怨而¶
棄逐乃余行之所招　魏繁欽愁思賦曰何旻秋之慘¶
慘處閒夜而懐愁潛白日于𤣥隂翳朗月于重幽零雨¶
<pb:KR3k0055_WYG_270-42b>¶
濛其迅集潢淹汨以横流聽峻階之回霤心沈切以増¶
憂嗟王事之靡盬士感時而情悲願出身以狥役式簡¶
書以忘歸時陟岵以旋顧涕漸纓而鮮晞聽鳴鶴之哀¶
音知我行之多違悵俯仰而自憐志躑躅而摧威聊弦¶
歌以厲志勉奉職于閨闈　又弭愁賦曰傷有閑之淑¶
女採薜荔于朝陽露素質之皎皎綰𤣥髮以流光結翠¶
葉于珠簮擢丹華于綠房㸃圜的之熒熒映雙輔而相¶
望襲遊閑之妓服褥阿縠之袿裳紉畹蘭于纓佩動晻¶
<pb:KR3k0055_WYG_270-43a>¶
曖以遺芳既容冶而多好且妍恵而纎微顧見予之獨¶
立知我情之思歸鳴環瑱以回眄若欲進而行遲眷紅¶
顔之曄曄何的爍之少羣整桂冠而自飾敷綦藻之華¶
文從景炎而猗靡粲綿邈以繽紛時瞭眇以含笑收婉¶
媚以愁人　梁簡文帝序愁賦曰情無所治志無所求¶
不懐傷而忽恨無驚猜而自愁玩飛花之入戸看斜暉¶
之度寮雖復玉觴浮椀趙瑟含嬌未足以袪斯耿耿息¶
此長謡¶
<pb:KR3k0055_WYG_270-43b>¶
原文魏曹植釋愁文曰予以愁慘行吟路邊形容枯悴¶
憂心如焚有元虛先生見而問之曰子将何疾以至於¶
斯答曰吾所病者愁也先生曰愁是何物而能病子乎¶
荅曰愁之為物惟惚惟怳不召自来推之弗往尋之不¶
知其際握之不盈一掌寂寂長夜或羣或黨去来無方¶
亂我精爽其来也難進其去也易追臨餐困於哽咽煩¶
冤毒於酸嘶加之以粉飾不澤飲之以兼肴不肥温之¶
以火石不消摩之以神膏不稀受之以巧笑不恱樂之¶
<pb:KR3k0055_WYG_270-44a>¶
以絲竹増悲醫和絶思而無措先生豈能為我蓍龜乎¶
先生作色而言曰予徒辨子之愁形未知子愁所由生¶
吾獨為子言其發矣今大道既隠子生末季沈溺流俗¶
眩惑名位濯纓彈冠諮諏榮貴坐不安席食不終味遑¶
遑汲汲或慘或悴所鬻者名所拘者利良由華薄凋損¶
正氣吾将贈子以無為之藥給子以淡泊之湯刺子以¶
元虚之鍼灸子以淳樸之方安子以恢廓之宇坐子以¶
寂寞之牀使王喬與子携手而遊黄公與子咏歌而行¶
<pb:KR3k0055_WYG_270-44b>¶
荘生為子具養神之饌老聃為子致愛性之方趨遐路¶
以棲跡乗輕雲以髙翔于是精駭意散改心回趣願納¶
至言仰崇元度衆愁忽然不辭而去¶
　　喜一¶
増說文曰喜樂也不言而恱也　易曰上九傾否先否¶
後喜　尚書曰股肱喜哉元首起哉　毛詩曰風雨如¶
晦難鳴不已既見君子云胡不喜　又曰我有嘉賔中¶
心喜之　又曰菁菁者莪樂育才也君子能長育人才¶
<pb:KR3k0055_WYG_270-45a>¶
則天下喜樂之也　禮記曰樂者音之所由生也其本¶
在人心之感于物也是故其喜心感者其聲發以散¶
又曰人喜則斯陶陶斯咏咏斯猶猶斯舞　又曰何謂¶
人情喜怒哀懼愛惡欲七者弗學而能也　爾雅曰坎¶
坎僔僔喜也　春秋繁露曰春之為言蠢也蠢蠢者喜¶
樂之貌　荘子曰夫𫝊兩喜兩怒之言天下之難者也¶
夫兩喜必多溢美之言兩怒必多溢惡之言故法言曰¶
傳其常情無傳其溢言則㡬乎全　抱朴子曰人主有¶
<pb:KR3k0055_WYG_270-45b>¶
道國有善政則四七従度五星不逆日不蝕朔月不薄¶
望霜不夏繁雷不冬洩喜瑞並臻災厲寝滅此則天喜¶
也　淮南子曰喜怒者道之邪也　又曰大喜墜陽¶
太平御覽顔子曰夫哀樂喜怒愛憎欲懼人之情也當¶
其哀也則哭泣擗踴遇其喜也則欲歡笑鼓舞　又程¶
顥曰聖人之喜以物之當喜聖人之怒以物之當怒是¶
聖人之喜怒不繋於心而繋於物也　太公六韜曰因¶
其所喜以順其志¶
<pb:KR3k0055_WYG_270-46a>¶
　　喜二¶
増列子曰堯微服遊于康衢聞兒童謡曰立我烝民莫¶
匪爾極不識不知順帝之則堯喜曰疇敎爾為此言童¶
兒曰我聞之大夫問大夫曰古詩也　尚書申侯曰維¶
王既誅崇侯虎諸侯貢萬民咸喜　禮記曰文王為世¶
子朝于王季日三雞初鳴而衣服至于寝門外問内竪¶
曰今日安否何如内竪曰安文王乃喜　又曰武王承¶
命興師誅商萬國咸喜軍發孟津前歌後舞　椘辭曰¶
<pb:KR3k0055_WYG_270-46b>¶
師望在肆昌何識鼓刀揚聲后乃喜　汲冢周書曰師¶
曠見太子晉曰不逺長道而求一言王子應之曰吾聞¶
太師将来甚喜而又懼吾年甚少見子而懾盡忘吾其¶
度　左傳曰城濮之役晉師三日榖文公猶有憂色左¶
右曰有喜而憂如有憂而喜乎公曰得臣猶在憂未歇¶
也困獸猶鬬况國相乎及椘殺子玉公喜而後可知也¶
　又曰子産始知然明問為政焉對曰視民如子見不¶
仁者誅之如鷹鸇之逐鳥雀子産喜以語子太叔曰他¶
<pb:KR3k0055_WYG_270-47a>¶
日吾見蔑之面今吾見其心矣　又曰鄭六卿餞韓宣¶
子于郊宣子曰二三君子請賦起亦以知鄭志子栁賦¶
蘀兮宣子喜曰鄭其庶㡬乎　公羊傳曰九月丁夘子¶
同生子同者孰謂謂荘公也何言乎子同生喜有正也¶
此言喜有正何久無正子也　又曰齊髙子来盟髙子¶
者何齊大夫也何以不稱使我無君也然則何以不名¶
喜之也　國語曰晉伯宗朝以喜歸其妻曰子貌有喜¶
何也曰吾言于朝諸大夫皆謂我知似陽子對曰陽子¶
<pb:KR3k0055_WYG_270-47b>¶
華而不實言而無謀是以難及于身子何喜焉　韓詩¶
外傳曰曽子曰吾甞仕為吏祿不過鍾釡尚猶欣欣然¶
而喜者非以為多也樂其逮親也　列子曰鄭人有薪¶
于野者遇駭鹿従而撃之斃恐人之見也遽藏諸隍中¶
覆之以蕉不勝其喜　戰國策曰吕他亡西周之東周¶
盡輸西周之情于東周東周大喜　又曰孟甞君出行¶
國至椘椘獻象牀郢之登徒直送之不欲行見孟甞君¶
門人公孫戍曰臣郢之登徒直送象牀象牀之直千金¶
<pb:KR3k0055_WYG_270-48a>¶
傷此若髮標賣妻息不足以償足下能使僕無行先人¶
有寳劍願得獻之戍曰諾入見孟甞君曰諸國所以皆¶
致相印于君以國事累君者恱君之義慕君之㢘也今¶
君至椘而受象牀所未至之國將何以待君孟甞君曰¶
善戍趨而出孟甞君曰今子何舉足髙志之揚也戍曰¶
臣有大喜三重之以寳劍一孟甞君曰何謂也戍曰門¶
下百數莫敢入諫臣入諫一喜諫而聽臣二喜諫而止¶
君之過三喜　史記曰趙使藺相如賫璧西入秦秦王¶
<pb:KR3k0055_WYG_270-48b>¶
坐章臺見相如相如奉璧秦王大喜傳璧以示美人及¶
左右左右皆呼萬嵗　又曰吕后謂髙祖季所居之上¶
常有雲氣故従往常得季髙祖心喜　漢書曰髙祖入¶
關與父老約法三章民大喜　又曰英布間行與随何¶
俱歸漢王王方踞牀洗足召布入見布大怒悔来欲自¶
死就舍帳御食飲従官如漢王居布又大喜　又曰蕭¶
何聞韓信亡不及以聞自追之人有言上丞相何亡上¶
怒如失左右手居一二日何来謁上且怒且喜　西京¶
<pb:KR3k0055_WYG_270-49a>¶
雜記曰樊將軍噲問陸賈曰自古人君皆云受命于天¶
云有瑞應豈有是乎賈應之曰有之夫目瞤得酒食燈¶
大花得錢財鴉鵲噪則行人至蜘蛛集而百事喜也¶
漢書曰翟方進随父至汝南蔡父奇方進形貌有封侯¶
骨方進既厭為小吏聞蔡父言心喜　又曰匃奴單于¶
言願壻漢氏以自親元帝以後宫良家子王嬙字昭君¶
賜單于單于欣喜　東觀漢記曰上謂鮑永曰我攻懐¶
三日兵不下關東畏卿且將故人往即拜永諫大夫至¶
<pb:KR3k0055_WYG_270-49b>¶
懐謂太守曰足下所以堅不下者未知孰是也今聖主¶
即位天下已定不降何待即開城降上大喜與永對食¶
　又曰賈復北與五校戰于真定大破之復傷瘡甚上¶
驚復病尋愈追及上上見大喜　又曰梁鴻妻椎髻著¶
布衣操作具而前鴻大喜曰此真梁鴻之妻也　又曰¶
上幸長安祠髙廟十一陵歴覽宫館舊䖏㑹郡縣吏勞¶
賜作樂有縣三老大言陛下入東都臣望顔色儀𩔖似¶
先帝臣一驩喜百官嚴設如舊時臣二驩喜見吏賞賜¶
<pb:KR3k0055_WYG_270-50a>¶
識先帝時事臣三驩喜陛下聽用直諫黙然受之臣四¶
驩喜陛下至眀懲艾酷吏視人如赤子臣五驩喜進賢¶
用能各得其所臣六驩喜天下太平徳合于堯臣七驩¶
喜　又曰上以馮異為孟津將軍屯河上撃走朱鮪追¶
至洛陽城門環城一匝乃還上聞之大喜諸將皆賀¶
又曰郭伋字細侯在并州素結恩徳行部到西河有童¶
兒數百各騎竹馬于道次迎拜伋問曰兒曹何自逺来¶
對曰聞使君到喜故来奉迎　續漢書曰荀爽甞謁李¶
<pb:KR3k0055_WYG_270-50b>¶
膺因為其御既還喜曰今日乃得御李君矣　零陵先¶
賢傳曰劉巴入益州劉璋見而驚喜毎事咨問璋遣法¶
正迎劉備巴諫不聽閉門稱疾備攻成都命軍中曰其¶
有害巴者誅及三族及得巴甚喜　司馬彪九州春秋¶
曰曹公與袁紹相距遣人招張繡繡欲歸紹賈詡勸繡¶
歸曹公公見之喜執詡手曰使我信重于天下者君也¶
　邴原别傳曰魏太祖為司空辟原署東閣祭酒太祖¶
北伐克單于還曰孤返鄴諸君必来迎其不来者獨邴¶
<pb:KR3k0055_WYG_270-51a>¶
祭酒耳言訖未久而原先至門下通謁太祖大喜　魏¶
志曰荀彧薦郭嘉召見論天下事太祖喜曰使孤成大¶
業者必此人也嘉出亦喜曰真吾主矣　張勃吴錄曰¶
長沙桓王在歴陽遣書呼周瑜瑜将兵五百船糧器仗¶
星夜馳赴王大喜執瑜手曰卿至諧矣　雷煥别傳曰¶
張華以煥為豐城令得雙寳劍乃送一劍與華自留一¶
劍華甚喜曰此干將也　檀道鸞續晉陽秋曰謝𤣥既¶
破賊有驛書至謝安方對客圍碁看書既畢了無喜色¶
<pb:KR3k0055_WYG_270-51b>¶
還碁如故客問之徐曰小兒軰遂已破賊客罷還内過¶
戸安心喜甚不覺屐齒之折　崔鴻後秦錄曰秦末祅¶
星見于東井尹緯知秦將滅心喜踴躍向天再拜　孫¶
嚴宋書曰劉宣字萬夀素曉天文知晉室當復又夢丸¶
土服之覺而喜曰丸者桓也桓既吞矣吾當復本土乎¶
　唐書曰陸贄従幸山南道途艱險扈従不及與帝相¶
失一夕不至上喻軍士曰得贄者賞千金翼日贄謁見¶
上喜形于顔間其寵待如此　通鑑宋紀曰英宗時翰¶
<pb:KR3k0055_WYG_270-52a>¶
林學士劉敞進讀史記至堯授舜以天下拱而言曰舜¶
至側微堯禪之以位天地享之百姓戴之非有他道惟¶
孝友之徳光于上下耳帝悚然改容太后聞之亦大喜¶
　又曰司馬光差役之復為期五日同列病其太廹知¶
開封府蔡京獨如約悉改畿縣雇役無一違者詣政事¶
堂白光光喜曰使人人奉法如君何不可行之有¶
　　喜三¶
増天心　雲氣(春秋元命苞兩口銜士為喜喜得朋心/喜者為憙憙天心  史記慶雲喜氣也)¶
<pb:KR3k0055_WYG_270-52b>¶
　似春　毘陽(荘子古之真人其寝不夢其覺無憂其/出不訢其入不距淒然似秋煖然似春)¶
(喜怒通四時四又曰人大喜邪毘于陽大怒邪毘于/隂隂陽并毘  時不至使人喜怒失位居處無常)¶
施舍　收正(左傳喜有施舍怒有戰鬬喜生于好怒生/于惡  公孫尼子君子怒則說之以和喜)¶
(則收之/以正)　原孔子攝相　毛義受官(史孔子由大司寇/攝行相事有喜色)¶
(門人曰聞君子禍至不懼福至不喜孔子曰有是言也/不曰樂其以貴下人乎  後漢書毛義家貧以孝行稱)¶
(張奉慕其名候之㑹府檄至以/義守令義奉檄入喜動顔色)¶
　　喜四¶
原生於風(白帖喜/生于風)　形於色(又曰喜/形于色)　式宴以喜(詩/)¶
<pb:KR3k0055_WYG_270-53a>¶
一則以喜(謂孝子見親年/老而猶克壮也)　油然(汲冢周書人有五氣/喜氣内畜雖然隠之)¶
(陽氣必見喜/色油然以出)　増粹然(說文口豈為喜豈者陳樂立而/上見也人心之恱則其面目粹)¶
(然而變知/其喜也)　跫然(荘子夫逃虚空者藜藿柱乎鼪鼬之/逕踉位其空聞人足音跫然而喜矣)¶
(而况乎昆弟親戚/之謦欬其側者乎)　瞿然(又曰九方歅謂子綦相子曰/梱也為祥子綦瞿然喜索然)¶
(涕/)　脫然(淮南子今夫繇者掲钁臿負籠土鹽汗交流/喘息薄喉當此之時得休樾下則脫然而喜)¶
(矣巖穴之間非/直樾下之休也)　見譽(文中子聞謗而怒者䜛之由也/見譽而喜者佞之媒也絶由去)¶
(媒䜛佞/逺矣)　私喜(漢書吕嬃甞以陳平前為髙帝謀執樊/噲數䜛平于吕后曰為丞相不治事日)¶
(飲醇酒戯婦人平聞日/益甚太后聞之私喜)　四喜(曹植表曰臣得去幽屏/之城獲觀百官之美此)¶
<pb:KR3k0055_WYG_270-53b>¶
(一喜也背茅茨之陋登閶闔之闥此二喜也必以有&KR0804;/之容瞻見穆穆之顔此三喜也將以檮杌之質禀受崇)¶
(聖之訓此/四喜也)　灑然(唐書髙祖謂秦王曰爾還洛陽行臺/自陕以東悉主之建成等因宻使人)¶
(說帝言秦王左右皆山東人聞還/洛皆灑然喜觀其意不復来矣)　津津(又曰初三宰/相就位二人)¶
(磬折趨而李林甫在中軒驁無少讓喜津津出眉宇間/少選詔書出耀卿九齡以左右丞相罷林甫嘻笑曰尚)¶
(左右丞/相邪)　眉端(劉禹錫吕集序吕温得一善輒盱衡/撃節揚袂頓足信容得色舞于眉端)¶
　　怒一¶
増說文曰怒恚也　禮記曰父母怒不恱而撻之流血¶
不敢疾怨起敬起孝　通鑑程顥荅張載書曰人之情¶
<pb:KR3k0055_WYG_270-54a>¶
易發而難制者惟怒為甚第能于怒時遽忘其怒而觀¶
理之是非亦可見外誘之不足惡而于道亦思過半矣¶
　元史曰或問為治趙良弼曰必有忍乃其有濟人性¶
易發而難制者惟怒為甚必克己然後可以制怒必順¶
理然後可以忘怒惟忍所難忍容所難容事斯濟矣¶
　　怒二¶
増左傳曰公孫閼與潁考叔争車潁考叔挾輈以走子¶
都拔棘以逐之及于逵弗及子都怒(子都/閼也)　又曰先軫¶
<pb:KR3k0055_WYG_270-54b>¶
朝問秦囚公曰夫人請之我舍之矣先軫怒曰武夫力¶
而拘諸原婦人暫而免諸國堕軍實而長冦讐亡無日¶
矣不顧而唾　吴越春秋曰吴王伐齊請公孫聖告之¶
聖諫願大王勿伐齊王大怒曰吾天之所生神之所助¶
使力士石畨撃以鐵槌身絶為五　又曰子胥諫吴王¶
王怒賜以屬鏤之劍盛以鴟夷之器投之于江　荘子¶
曰孔子往見盜跖謁者通之盜跖忿怒目如眀星髮上¶
指冠　列士傳曰秦召魏公子無忌無忌不行使朱亥¶
<pb:KR3k0055_WYG_270-55a>¶
奉璧一雙秦王大怒将朱亥著虎圈中亥瞋目視虎眥¶
裂血出濺虎虎不敢動　韓子曰孟孫獵得麑使秦巴¶
持之其母随而呼秦巴不忍而與其母孟孫適至求麑¶
不得大怒逐之　史記曰孟甞君過趙平原君客之趙¶
人聞孟甞賢出觀皆笑曰始以薛公為魁梧也今視之¶
乃眇小文夫耳孟甞君聞之怒客與俱者下斫撃殺數¶
百人遂滅一縣以去　又曰鄒陽上書于梁王曰蘇秦¶
相燕燕人惡之于王王按劍而怒食以駃騠　漢書曰¶
<pb:KR3k0055_WYG_270-55b>¶
項羽令将壮士出挑戰漢有善騎射曰樓煩椘戰三合¶
樓煩輙射殺之羽大怒自被甲執㦸挑戰樓煩欲射羽¶
羽瞋目叱之樓煩目不能視手不能發走還壁中不敢¶
復出　又曰沛公使張良獻璧項羽羽受又獻玉斗於¶
范増増怒撞其斗起曰吾屬今為沛公虜矣　又曰黥¶
布反上自征壁庸城與布相望見遥謂布曰何苦而反¶
曰欲為帝耳上怒罵之遂大戰布軍敗走　東觀漢記¶
曰有詔㑹議靈臺所處上謂桓譚曰天下事吾欲䜟決¶
<pb:KR3k0055_WYG_270-56a>¶
之何如譚極言䜟之非經上大怒曰桓譚非聖無法將¶
下斬之譚叩頭流血良久得解　又曰戴憑為侍中數¶
進見問得失憑曰蔣遵清亮忠孝學通古今陛下納膚¶
受之譛遂致禁錮世以是為嚴上怒曰子欲復黨乎憑¶
出自繋廷尉詔引見即敕尚書解遵禁錮　又曰竇憲¶
恃宫掖聲勢遂以賤直奪沁水公主園公主不敢訴後¶
肅宗駕出過園指以問憲憲隂喝不得對後發覺帝大¶
怒召憲切責曰今貴主尚見枉奪何况小臣乎　又曰¶
<pb:KR3k0055_WYG_270-56b>¶
和熹鄧后臨朝杜根以安帝年長宜親政事乃上書直¶
諫太后大怒收根盛以縑囊于殿上撲殺之執法者私¶
語行事人使不加力既而載出城外因逃竄　魏志曰¶
夏侯惇従征吕布為流矢所中傷左目時夏侯淵與惇¶
俱為将軍軍中號惇為盲夏侯惇惡之毎覽鏡恚怒輙¶
撲照著地　魏紀曰司馬懿與諸葛亮相守百餘日亮¶
數挑戰懿不出亮乃遺懿巾幗婦人之飾懿怒上表請¶
戰帝使衛尉辛毘杖節為軍師以制之　吴志曰吕䝉¶
<pb:KR3k0055_WYG_270-57a>¶
少依姊夫鄧當年十五六竊随當撃賊當顧見呵叱不¶
能禁止歸以告䝉母母恚怒欲罰之䝉曰貧賤難居設¶
有功富貴可致但不探虎穴安得虎子母哀而舍之¶
又曰孫權既為吴王歡宴之末自起行酒虞翻伏地佯¶
醉權去翻起坐權大怒手劍欲撃之曰曹孟徳尚殺孔¶
文舉孤于虞翻何有哉　晉書曰王導妻曹氏妬導憚¶
之乃宻營别館以處衆妾曹氏知而将往焉導恐遽令¶
命駕以所執麈尾柄驅牛而進司徒蔡謨聞之戲導曰¶
<pb:KR3k0055_WYG_270-57b>¶
朝廷欲加公九錫導弗之覺但謙退而已謨曰不聞餘¶
物惟有短轅犢車長柄麈尾導大怒謂人曰吾往與羣¶
賢共遊洛邑何曽聞有蔡克兒　又曰郄超實黨桓氏¶
以父愔忠于王室不令知之将亡出一箱書付門生曰¶
本欲焚之恐公年尊必以傷愍為弊我亡後可呈此箱¶
不爾便燒之愔後果哀悼成疾門生依㫖呈之則悉與¶
溫往反宻計愔于是大怒曰小子死恨晚矣　又曰周¶
訪為荆州刺史王敦以訪名将勲業隆重有疑色郭舒¶
<pb:KR3k0055_WYG_270-58a>¶
說敦曰荆州用武之國公宜自領敦従之訪大怒敦手¶
書譬釋并遺玉環玊椀以申厚意訪投椀于地曰吾豈¶
賈竪可以寳恱乎　又曰陶侃甞出遊見人持一把未¶
熟稻問用此何為人云行道所見聊取之耳侃大怒曰¶
汝既不佃而戲賊人稻執而鞭之　齊書曰世祖在便¶
殿用金柄刀子剪瓜王晏在側曰外聞有金刀之言恐¶
不宜用此物世祖愕然窮問所以晏曰袁彖為臣說之¶
上銜怒良久彖到郡坐匿用祿錢免官　後魏書曰李¶
<pb:KR3k0055_WYG_270-58b>¶
彪之入亰也孤微寡援而自立不羣以李沖好士傾心¶
宗附沖亦重其器學禮而納焉毎言之髙祖公私共相¶
援益及彪為中尉兼尚書為髙祖知待便謂非復藉沖¶
而更相輕背唯公㑹斂袂而已沖頗銜之後沖震怒數¶
責彪前後愆悖瞋目大呼投折几案詈辱肆口沖素温¶
柔而一旦暴恚遂發病荒悸言語亂錯猶扼腕叫詈稱¶
李彪小人醫藥所不能療或謂肝臟傷裂旬有餘日而¶
卒　通鑑宋紀曰寇準在鎮值生辰造山柵大宴又服¶
<pb:KR3k0055_WYG_270-59a>¶
用僣侈為人所奏帝怒謂王旦曰寇準毎事欲效朕可¶
乎旦曰準誠賢其如騃何帝意解　又曰馬知節與王¶
欽若爭論上前退見王旦詞色猶怒甚曰知節㡬欲以¶
笏撃死之但恐驚動君相耳　又曰晏殊従幸玉清昭¶
應宫従者持笏後至殊怒以笏撃之折齒為御史所論¶
出知宣州　又曰哲宗時邢恕為太后姪公繪作書上¶
太后乞尊禮髙氏太后怒罷恕　又曰建中靖國時曽¶
布耑主紹述欲引陳瓘附已瓘投書略曰足下尊私史¶
<pb:KR3k0055_WYG_270-59b>¶
而壓宗廟縁邊費而壊先政此二者足下之過也布讀¶
之大怒且嘻笑謂曰此書他人得之必怒布則不然雖¶
十書不較也　又曰林攄使遼時蔡京使其激怒以啟¶
釁攄遂恣情不遜遼人大怒空客館絶煙火三日乃遣¶
還　元史列傳曰圖𩔖遣綽布干詣宋假道且約合兵¶
宋殺使者圖𩔖大怒曰彼昔遣荀夢玉来通好遽自食¶
言背盟乎乃分兵攻宋　又曰桑節為行御史臺持風¶
憲湖東僉事三寳珠性㢘介御史有以私請者拒不納¶
<pb:KR3k0055_WYG_270-60a>¶
則誣以事劾之章至桑節怒曰若人之㢘孰不知之乃¶
敢為是言邪即奏杖御史而白其誣¶
　　怒三¶
増伐齊　侵蔡(國語晉郤獻子如齊䀻齊頃公使婦人/觀而笑之獻子怒歸請伐齊范武子退)¶
(自朝曰郤子之怒甚矣不逞于齊必發諸晉國不得政/何以逞怒余将致政焉以成其怒也  傳齊侯與蔡姬)¶
(乗舟于囿蕩舟公懼變色禁之不可公怒歸之未/之絶也蔡人嫁之齊侯以諸侯之師侵蔡蔡潰)　釋¶
憾　破隂(淮南子人之性有侵犯則怒怒則血充血充/則氣激氣激則發怒發怒則有所釋憾矣)¶
(又大怒/破隂)　投牀　横刀(傳邾荘公與夷射姑飲酒私出/閽乞肉焉奪之杖以敲之公在)¶
<pb:KR3k0055_WYG_270-60b>¶
(門臺臨庭閽以瓶水沃庭邾子望見之怒閽/曰夷射姑旋焉命執之弗得滋怒自投于牀)　媢嫉¶
恚憤(栁文超取顯美欲免世之求進者怪怒媢嫉可得/乎  彚苑安祿山反張介然守陳留有詔購賊首)¶
(而暴誅慶宗状祿山入陳留見詔書撫膺大哭曰我何/罪吾子何罪乃殺之即大恚憤殺陳留降者萬人以逞)¶
(血流成川斬/介然于軍門)　折筯　拂衣(唐舊史廣徳公主與帝食/怒折七筯帝曰此可為士)¶
(人妻乎更許于琮尚主南彚苑鄭畋遷門下侍郎髙駢/請如西戎以公主下嫁  蠻畋與盧攜入議之畋以損)¶
(國威靈不可攜怒拂衣去裾衊于/硯因抵之帝以大臣爭口語俱罷)　射彭生　拘蘭子¶
(齊侯田于貝邱見大豕従者曰公子彭生也怒曰彭生/敢見射之  列宋有蘭子者以技干宋元君賜金帛又)¶
(有蘭子能燕戲以干元君元君大/怒曰彼必復望吾賞拘而擬&KR1229;之)　逐獻公　鞭冉閔¶
<pb:KR3k0055_WYG_270-61a>¶
(傳衛獻公戒孫文子寗恵子食皆服而朝日旰不召而/射鴻于囿二子従之不釋皮冠而與之言二子怒公出)¶
(奔齊汝崔鴻後趙錄冉閔為慕客恪所擒慕容儁立問/閔曰  奴僕不才何自妄稱天子閔曰爾曹人面獸心)¶
(欲簒逆我一時英雄何為不/作帝王邪儁怒鞭之三百)　原髮上衝冠　髯奮抵¶
几(史記藺相如怒髮上衝冠/  朱博怒齊吏髯奮抵几)　伏屍流血　授兵登陴¶
(國䇿秦王謂唐雎曰伏屍百萬流血千里天子之怒也/睢云大王甞聞布衣之怒乎王曰布衣之怒亦免冠徒)¶
(跣以頭搶地耳睢曰此庸夫之怒非士之怒也若士必/怒伏屍二人血流五歩  左傳今執事&KR0972;然授兵登陴)¶
(将以誰罪注/&KR0972;勁怒貌)¶
　　怒四¶
<pb:KR3k0055_WYG_270-61b>¶
原懲忿(易損卦曰懲忿窒慾注/可損之美莫大于忿慾)　無悔(詩宜無/悔怒)　不宜¶
有(又黽勉同心/不宜有怒)　内奰(又内奰于中國注奰/音被不辭而怒曰奰)　如怒(又/君)¶
(子如/怒)　不怒(禮記神則/不怒而威)　武怒(奮其/武怒)　譴怒　憑怒¶
闞如虓虎(詩王奮厥武如震/如怒闞如虓虎)　将子無怒　逢天僤怒¶
(詩僤/厚也)　逢彼之怒　敬天之怒(並/詩)　不可犯(𫝊衆怒不/可犯難犯)¶
(也/)　衆如水火(左傳衆怒/如水火)　怒生于兩　怒市于色(左/傳)¶
(令尹子瑕言蹶由于椘子曰彼何罪/諺所謂怒于室家而作色于市人)　寗成怒(彚苑寗/成拜關)¶
(都尉謡曰寧值乳/虎無值寗成怒)　増宗族皆怒(鄧晨與上起兵新野/吏乃燒晨先祖祠堂)¶
<pb:KR3k0055_WYG_270-62a>¶
(洿池室宅焚其塚墓宗族皆怒曰家自富/足何故随婦家入湯鑊中晨終無怒色)　将士咸怒¶
(蜀志姜維為鄧艾所摧還隂平尋被後主勅/命乃投甲詣㑹于涪軍将士咸怒㧞劍斫石)　無怒(晉/孫)¶
(登傳登性無恚怒或或投諸/水中欲觀其怒既出便大笑)　市怒(唐劉武周傳宣言/于衆以市怒其軍)¶
　不塞衆怒(栁宗元貽蕭俛書聖朝寛大/貶黜甚薄不塞衆人之怒)　力相并(藩/鎮)¶
(表怒則以/力而相并)　天怒(吴武陵遺孟簡書古稱一世三十年/子虖之斥十二年殆半世矣霆砰電)¶
(射天怒也不能終朝安有聖/人在上畢世而怒人臣者邪)　銜怒(彚苑楊收王鐸皆/薛逢同年進士收)¶
(作相後逢有詩云須知金印朝天客同是沙堤避路/人威鳯偶時皆瑞聖應龍無水謾通神收聞大銜之)¶
碎玩好(通鑑宋紀蔡京獻太子以大食國琉璃酒器羅/列宫庭太子怒曰天子之大臣不聞以道義相)¶
<pb:KR3k0055_WYG_270-62b>¶
(訓乃持玩好之具蕩/我志邪命左右碎之)¶
　　恐懼一¶
増新序曰白公之難椘人有荘善者辭其母将往死之¶
比至公門三廢車中其僕曰子懼矣曰懼何不反乎善¶
曰懼者吾私也死君公義也吾聞君子不以私害公遂¶
至公門刎頸而死　東觀漢記曰龎萌還攻盖延延與¶
戰破之詔書勞延曰龎萌一夜反叛相去不逺營壁不¶
堅殆令人齒撃而将軍有不可動之節吾甚美之　吴¶
<pb:KR3k0055_WYG_270-63a>¶
志曰劉備詣京口見孫權求都督荆州權借之共拒曹¶
操操聞以土地借備方作書筆落于地　通鑑宋紀曰¶
中丞王安中上疏言蔡京欺君僣上蠧國害民數事帝¶
悚然納之已而再疏京罪帝曰本欲即行卿章以近天¶
寧節俟過此當為卿罷京京伺知之大懼其子攸日夕¶
侍禁中泣拜懇祈帝為遷安中翰林學士¶
　　恐懼二¶
原股戰　心憂(魏勃我詩知我/者謂  心憂)　可畏　不懾(禮有威/可畏又)¶
<pb:KR3k0055_WYG_270-63b>¶
(詩亦可畏也不足畏也不禮/記貧賤而知好禮則志  懾)　悄悄　惴惴(詩憂心悄/悄慍于羣)¶
(小其又惴/惴  慄)　搶攘　惴恐(不安/貌)　忡忡　惙惙(詩憂心/忡忡)¶
(又憂心/惙惙)　増隠憂　善懐(詩如有隠憂懐/  又女子善)　殷殷　奕¶
奕(又憂心殷殷盛貌/  又憂心奕奕)　欽欽　蛩蛩(又憂心欽欽貌椘/詞蛩蛩憂愁)¶
　窈糾　懮受(詩舒窈糾兮幽愁結也逺/  又舒懮受兮憂深思)　慱慱　恤¶
恤(又勞心慱慱貌書/經憂心無巳)　孔疚　沈憂(詩憂心孔疚老古/詩沈憂令人)¶
　鰓鰓　楚楚(文選鰓鰓驚恐貌意又/朝野椘椘不安之  也)　欝邑　纒綿¶
(椘詞欝邑憂思結也綿/  文選憤久結之纒)　寤懐　淵抱(椘詞惟極浦兮/寤懐  庾信愁)¶
<pb:KR3k0055_WYG_270-64a>¶
　(賦三命/戒淵抱)　跼髙天　蹐厚地(詩謂天盖髙不敢不跼/謂地盖厚不敢不蹐)¶
　徊徊徨徨　悚悚&KR1253;&KR1253;(文選徊徊徨徨皆驚恐貌發又/魂悚悚而驚形心&KR1253;&KR1253;而  悸)¶
　　　恐懼三¶
　原困于臲卼(易/)　如臨深淵(詩如臨深淵/如履薄氷)　如醉如酲¶
　(詩憂心如醉/憂心如酲)　心之憂矣(詩/)　増百罹(詩/)　如擣(又惄/焉如)¶
　(擣/)　如噎(又憂心如噎憂深不/能喘息如噎之然)　原若蹈虎尾(書/)　渉¶
　于春氷(書/)　増胥慼(書保后/胥慼)　如燕巢幕(危懼/也)　慰暋¶
　(椘詞慰暋/欝悶也)　忳欝(又忳欝/憂思)　□蜳(又怵惕不/自安貌)　愕眙(文/選)¶
<pb:KR3k0055_WYG_270-64b>¶
　(愕眙驚惶/而張眼貌)　勞結(又未足解/其勞結)　輈張(又輈張/驚懼貌)¶
　¶
　¶
　¶
　¶
　¶
　¶
御定淵鑑𩔖函卷二百六十五¶
