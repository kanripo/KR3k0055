# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.216229
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四十
<pb:KR3k0055_WYG_045-1a>¶
　欽定四庫全書¶
御定淵鑑類函卷四十¶
　　帝王部一(帝王總載/)¶
　　　帝王總載一¶
　増易乾大象曰夫大人者與天地合其徳與日月合其¶
　明與四時合其序與鬼神合其吉凶先天而天弗違後¶
　天而奉天時易泰大象曰后以財成天地之道輔相¶
　天地之宜以左右民書太甲曰一人元良萬邦以貞¶
<pb:KR3k0055_WYG_045-1b>¶
　　周書泰誓曰亶聰明作元后元后作民父母　書洪¶
　範曰皇建其有極斂時五福用敷錫厥庶民惟時厥庶¶
　民于汝極錫汝保極　詩周頌曰宣哲維人文武維后¶
　燕及皇天克昌厥後　原禮記曰天子者與天地參徳¶
　配天地兼利萬物與日月並明明照四海而不遺㣲小¶
　其在朝廷則道仁聖禮義之序燕處則聴雅頌之音行¶
　歩則有環珮之聲升車則有鸞和之音居處有禮進退¶
　有度百官得其宜萬事得其序増左傳臧哀伯曰君¶
<pb:KR3k0055_WYG_045-2a>¶
人者將昭徳塞違以照臨百官猶懼或失之故昭令徳¶
以示子孫是以清廟茅屋大路越席大羮不致粢食不¶
鑿昭其儉也衮冕黻珽帶裳幅舄衡紞紘綖昭其度也¶
藻率鞞鞛鞶厲游纓昭其數也火龍黼黻昭其文也五¶
色比象昭其物也鍚鸞和鈴昭其聲也三辰旂旗昭其¶
明也夫徳儉而有度登降有數文物以紀之聲明以發¶
之以照臨百官百官於是乎戒懼而不敢易紀律　家¶
語曰季康子問於孔子曰何謂五帝孔子曰天有五行¶
<pb:KR3k0055_WYG_045-2b>¶
水火金木土分時化育以成萬物其神謂之五帝古之¶
王者易代而改號取法五行更王終始相生亦象其義¶
是以太昊配木以木徳王於天下色尚青炎帝配火以¶
火徳王於天下色尚赤黄帝配土以土徳王於天下色¶
尚黄少昊配金以金徳王於天下色尚白顓頊配水以¶
水徳王於天下色尚黒　易緯曰帝者天號也徳配天¶
地不私公位稱之曰帝天子者繼天治物改正一統各¶
得其宜父天母地以養人至尊之號也大君者君人之¶
<pb:KR3k0055_WYG_045-3a>¶
盛也　易書大傳曰天立五帝以為相四時施生法度¶
明察春夏慶賞秋冬刑罰帝者任徳設刑以象之言能¶
行天道舉措審諦也　書正義曰帝者天之一名帝者¶
諦也言天蕩然無心忘於物我公平通逺舉事審諦故¶
謂之帝也五帝道同於此亦能審諦故取其名　原尚¶
書刑徳考曰帝者天號也王者人稱也天有五帝以立¶
名人有三王以正度天子爵稱也皇者煌煌也　韓詩¶
外傳曰君者何曰羣也敢羣天下萬物而除其害者謂¶
<pb:KR3k0055_WYG_045-3b>¶
之君　禮斗威儀曰帝者得其根核王者得其英華霸¶
者得其附枝故帝道不行不能王王道不行不能霸霸¶
道不行不能守其身　増春秋運斗樞曰皇者天天不¶
言四時行焉百物生焉三皇垂拱無為設言而民不違¶
道徳元泊有似皇天故稱曰皇皇者中也光也𢎞也含¶
𢎞履中開陰布綱上合皇極其施光明指天畫地神化¶
潛通煌煌盛美不可勝量　原春秋演孔圖曰正氣為¶
帝間氣為臣秀氣為人　春秋考耀文曰王者往也人¶
<pb:KR3k0055_WYG_045-4a>¶
所輸向人所樂歸　春秋繁露曰徳侔天地者稱皇帝¶
天祐而子之稱天子　増孝經鈎命訣曰三皇歩五帝¶
驟三王馳五霸騖接上稱天子明以爵事天接下稱帝¶
王明以號令臣下　原白虎通曰帝王者號也號者功¶
之表也所以表功明徳號令臣下也　蔡邕獨斷曰上¶
者尊位所在也太史令司馬遷記事當言帝則依違之¶
但言上不敢泄瀆言尊號者尊王之義也乘輿出於律¶
文曰敢盗乘輿服御物謂天子所服食者也天子至尊¶
<pb:KR3k0055_WYG_045-4b>¶
不敢泄瀆言之故託於乘輿也天子以天下為家不以¶
京師宫室為常處當乘輿以行天下或謂之車駕天子¶
自謂行在所今雖在京師言在所行也廵狩天下所奏¶
事處皆為宮在長安則曰長安宮在泰山則曰泰山宫¶
唯當時所在　増蔡邕曰稱朕古者上下共之臯陶與¶
帝舜言稱朕屈原曰朕皇考至秦獨以為尊稱漢遂因¶
之而不改也　獨斷曰陛階也所由升堂也天子必有¶
近臣執兵陳於陛以戒不虞謂之陛下者羣臣與天子¶
<pb:KR3k0055_WYG_045-5a>¶
言不敢指斥稱天子故呼在陛下而告之因卑達尊之¶
義也　獨斷曰百官小吏稱天子曰天家天子無外以¶
天下為家故稱天家　原六韜曰王者之道如龍之首¶
髙居逺望深視而審聴神其形而散其精若天髙而不¶
可極若川深而不可測故可怒而不可怒臣乃為虎可¶
殺而不殺大賊乃發兵勢不行敵國乃強　増又曰昔¶
者帝堯之王天下金銀珠玉不飾錦繡文綺不衣竒怪¶
珍異不視玩好之噐不寳滛佚之樂不聴宮垣屋室不¶
<pb:KR3k0055_WYG_045-5b>¶
堊甍桷椽楹不斵茅茨編庭不剪鹿裘禦寒布衣掩形¶
糲粱之飯藜藿之羮不以役作之故害民耕織之時削¶
心約志從事乎無為吏忠正奉法者尊其位廉潔愛人¶
者厚其禄民有孝慈者愛敬之盡力農桑者慰勉之旌¶
别淑慝表其門閭平心正節以法度禁邪偽所憎者有¶
功必賞所愛者有罪必誅育養天下鰥寡孤獨振贍禍¶
亡之家其自奉也甚薄其賦役也甚寡故萬民富樂而¶
無饑寒之色百姓戴其君如日月親其君如父母　老¶
<pb:KR3k0055_WYG_045-6a>¶
子曰道大天大地大王亦大域中有四大而王居其一¶
焉　文子曰昔者聖人仰取象於天俯取度於地中取¶
法於人調陰陽之氣和四時之節察陵陸水澤肥墽髙¶
下之宜以立事生財除饑寒之患辟疾疢之灾中受人¶
事以制禮樂行仁義之道以治人倫列金木水火土之¶
性以立父子之親而成家聽五音清濁六律相生之數¶
以立君臣之義而成國察四時孟仲季之序以立長幼¶
之節而成官列地而州之分國而治之立大學以敎之¶
<pb:KR3k0055_WYG_045-6b>¶
此治之綱紀也得道則舉失道則廢　又曰夫人君不¶
出户而知天下者因物以識物因人以知人故積力之¶
所舉即無不勝也衆智之所為即無不成也千人之衆¶
無絶糧萬人之羣無廢功　原管子曰明一者皇察道¶
者帝通徳者王謀得兵勝者霸　又曰黄帝立明堂之¶
議上觀於賢也堯有衢室之問下聽於民也舜有告善¶
之旌而主不蔽也禹立諫鼓於朝而備訊也湯有總街¶
之廷觀民非也武王有靈臺之宫賢者進也此古聖帝¶
<pb:KR3k0055_WYG_045-7a>¶
明王所以有而勿失得而勿止也　增莊子曰夫帝王¶
之徳以天下為宗以道徳為主以無為為常無為也則¶
用天下而有餘有為也則為天下用而不足　莊子注¶
至人不役志以經世而虚心以應物誠信著於天地不¶
爭暢於萬物然後萬物歸懷天地不逆故徳音發而天¶
下響㑹景行彰而六合俱應而後始可以經寒暑渉治¶
亂而不與逆忤也　鄧析子曰勢者君之輿威者君之¶
策臣者君之馬民者君之輪勢固則輿安威定則策勁¶
<pb:KR3k0055_WYG_045-7b>¶
臣順則馬良民和則輪利為國失此必有覆車奔馬折¶
輪敗載之患　原韓子曰明王制其臣下者二柄而已¶
矣二者刑徳也殺戮之謂刑慶賞之謂徳　増韓非子¶
曰君無見其所欲君見其所欲臣将自彫琢君無見其¶
意君見其意臣将自表異　原孫卿子曰人主者守至¶
約而詳事見狹而切垂衣裳不下簟席之上而海内之¶
民莫不願得以為帝王　董子曰古之人造文字者三¶
畫而連其中謂之王三畫者天地與人也連中者通其¶
<pb:KR3k0055_WYG_045-8a>¶
道也取天地與人之才而參之非王者其孰能當　尸¶
子曰孔子曰商汝知君之為君乎子夏曰魚失水則死¶
水失魚猶為水也孔子曰商知之矣　呂氏春秋曰始¶
生者天也養成者人也能養天之所生而為天子　又¶
曰五帝先道而後徳故徳莫盛焉三王先徳而後事故¶
事莫功焉五霸先事而後兵故兵莫強焉　淮南子曰¶
帝者體太一王者法隂陽霸者則四時君者應六律體¶
太一者牢籠天地彈壓山川含吐隂陽申洩四時紀綱¶
<pb:KR3k0055_WYG_045-8b>¶
八極經緯六合覆露照導普汜而無私翾飛蠕動莫不¶
仰徳而生法隂陽者承天地之和形萬類之體含氣化¶
物以成形𩔖則四時者春生夏長秋收冬藏取與有節¶
出入有時開闔張斂不失其序喜怒剛柔不雜其理用¶
六律者生之與殺也賞之與罰也予之與奪也非此無¶
道　又曰人主者以天下之目視以天下之耳聴以天¶
下之智慮以天下之力動是故號令能下究而臣情得¶
上聞百官修道羣臣輻輳喜不以賞賜怒不以罪誅¶
<pb:KR3k0055_WYG_045-9a>¶
増又曰人主之術處無為之事而行不言之教清静而¶
不動一度而不摇因循而任下責成而不勞是故心知¶
規而師傅諭導口能言而行人稱辭足能行而相者先¶
導耳能聴而執政進諫是故慮無失策謀無過事言為¶
文章行為儀表於天下　又曰古之王者冕而前旒所¶
以蔽明也黈纊塞耳所以掩聰也天子外屏所以自障¶
也故所理者逺則所在者邇所治者大則所守者少¶
董仲舒曰天者羣物之祖也故徧覆包含而無所殊建¶
<pb:KR3k0055_WYG_045-9b>¶
日月風雨以和之經陰陽寒暑以成之故聖人法天而¶
立道亦溥愛而無私布徳施仁以厚之設義存禮以導¶
之春者天之所以生也仁者君之所以愛也夏者天之¶
所以長也徳者君之所以養也霜者天之所以殺也刑¶
者君之所以罰也由是言之天人之徵古今之道也¶
董子曰為人君者正心以正朝廷正朝廷以正百官正¶
百官以正萬民正萬民以正四方四方正逺近莫不一¶
於正而無有邪氣奸其間者是以陰陽調而風雨時羣¶
<pb:KR3k0055_WYG_045-10a>¶
生和而萬民殖五穀熟而草木茂天地之間被潤澤而¶
大豐羙四海之内聞盛徳而皆來臣諸福之物可致之¶
祥莫不畢至而王道終矣　說苑齊宣王謂尹文曰人¶
君之事何如尹文對曰人君之事無為而能容下夫事¶
寡易從法省易因故民不以政獲罪也大道容衆大徳¶
容下聖人寡為而天下理矣　桓譚新論曰夫上古稱¶
三皇五帝而次有三王五霸此皆天下君之冠首也故¶
言三皇以道治五帝用徳化三王由仁義五霸以權智¶
<pb:KR3k0055_WYG_045-10b>¶
其説曰無制令刑罰謂之皇有制令而無刑罰謂之帝¶
賞善誅惡諸侯朝事謂之王興兵約盟以信義矯世謂¶
之霸王者往也言其恵澤優㳺天下歸往也王道純粹¶
其徳如彼霸道駮雜其功如此俱有天下而君萬民垂¶
統子孫其實一也　文中子闗朗曰聖人輔相天地準¶
繩陰陽恢皇綱立人極修策逈馭長羅逺駕昭治亂於¶
未然算成敗於無兆　原帝王世紀曰孔子稱天子之¶
徳感天地洞八方是以化合神者稱皇徳合天地者稱¶
<pb:KR3k0055_WYG_045-11a>¶
帝仁義合者稱王　又曰禮稱至道以王義道以霸觀¶
髙祖之取天下也遭秦暴亂不階尺寸之資不握將相¶
之柄發迹泗亭奮其智謀銜勒英雄鞕驅天下或以徳¶
致或以義成事以權斷順逆不常霸王之道雜焉是以¶
居帝王之位而無一定之制三代之美固難及矣　増¶
前漢東方朔曰本仁祖義褒有徳録賢能誅惡亂總逺¶
方一統類美風俗此帝王所由昌也　漢刑法志曰天¶
子畿方千里提封百萬井定出賦六十四萬井戎馬四¶
<pb:KR3k0055_WYG_045-11b>¶
萬匹兵車萬乘故稱萬乘之主　宋志曰夫體睿窮幾¶
含靈獨秀謂之聖人所以能君四海而役萬物使動植¶
之𩔖莫不各得其所百姓仰之懽若親戚芳若椒蘭故¶
為旗章輿服以崇之玉璽黄屋以尊之以神器之重推¶
之於兆民之上自中智以降則萬物之為役者也　原¶
宋玉九辨曰君之門以九重　增班固答賔戲曰其君¶
天下也炎之如日威之如神涵之如海養之如春譬猶¶
草木之植山林鳥魚之毓川澤參天地而施化豈云人¶
<pb:KR3k0055_WYG_045-12a>¶
事之厚薄哉　原漢雜事録曰古者天子稱皇其次稱¶
王秦承百王之末為漢驅除自以徳兼三皇五帝故并¶
為號　増漢雜事録曰漢有天下號曰皇帝自稱朕人¶
臣稱之曰陛下其命令曰制詔衣冠車馬器械百物曰¶
乘輿所在曰行在所至曰幸所居曰某禁中所進曰御¶
　風俗通曰易稱天先春而後秋地先生而後凋日月¶
先光而後幽是以王者則之亦先敎而後刑三皇結繩¶
五帝畫像三王肉刑五霸黠巧此言歩驟稍有優劣也¶
<pb:KR3k0055_WYG_045-12b>¶
　蔣濟萬機論曰五帝官天下故傳之賢三王家天下¶
故傳之子今指天子為官家則猶言帝王也　資暇集¶
曰至尊以天下為宅四海為家故曰宅家　唐書太宗¶
曰人主惟有一心而攻之者甚衆或以勇力或以辯口¶
或以謟䛕或以奸詐或以嗜欲輻輳攻之各求自售以¶
取寵禄人主少懈而受其一則危亡随之此其所以難¶
也　魏徵曰求木之長者必固其根本欲流之逺者必¶
浚其泉源思國之安者必積其徳義源不深而望流之¶
<pb:KR3k0055_WYG_045-13a>¶
逺根不固而求木之長徳不厚而思國之安臣雖至愚¶
知其不可而况於明哲乎凡昔元首承天景命善始者¶
實繁克終者蓋寡豈取之易守之難乎蓋在殷憂必竭¶
誠以待下既得志則縱情以傲物竭誠則吳越為一體¶
傲物則骨肉為行路怨不在大可畏惟人載舟覆舟所¶
宜深戒誠能見可欲則思知足以自戒將有作則思知¶
止以安人念髙危則思謙沖而自牧懼滿盈則思江海¶
下百川樂盤逰則思三驅以為度憂懈怠則思慎始而¶
<pb:KR3k0055_WYG_045-13b>¶
敬終慮壅蔽則思虚心以納下懼讒邪則思正身以黜¶
惡恩所加則思無因喜以謬賞罰所及則思無以怒而¶
濫刑總此十思𢎞兹九徳簡能而任之擇善而從之文¶
武並用垂拱而治何必神勞苦思代百司之職役哉¶
陸贄曰愚智兼納洪纖靡遺蓋之如天容之如地垂旒¶
黈纊而絀其聰察匿瑕藏疾而務於包容不示威而人¶
畏之如雷霆不用明而人仰之如日月此天子之徳也¶
　司馬光曰人君大徳有三曰仁曰明曰武仁者非嫗¶
<pb:KR3k0055_WYG_045-14a>¶
煦姑息之謂也興敎化修政治養百姓利萬物此人君¶
之仁也明者非煩苛伺察之謂也知道誼識安危别賢¶
愚辨是非此人君之明也武者非強亢暴戾之謂也唯¶
道所存斷之不疑奸不能惑佞不能移此人君之武也¶
　蘓軾曰人君以至誠為道以至仁為徳守此二言終¶
身不易堯舜之至也何謂至誠上自大臣下至小民内¶
自親戚外至四夷皆推赤心以待之不可以絲毫偽也¶
絲毫之偽一萌於心如人有病先見於脈如人飲酒先¶
<pb:KR3k0055_WYG_045-14b>¶
見於色聲色動於幾㣲之間而猜阻行於千里之外矣¶
何謂至仁親臣如手足視民如赤子戢兵省刑時使薄¶
斂行此六事而已　程子曰君道之大在乎稽古正學¶
明善惡之歸辨忠邪之分曉然趨道之至正又在乎君¶
志先定君志定而天下之志成矣夫義理不先定則多¶
聽而易惑志意不先定則守善而或移惟在以聖人之¶
訓為必當從以先王之治為必可法不為後世駮雜之¶
政所牽滯不為流俗因循之論所遷改信道極於篤自¶
<pb:KR3k0055_WYG_045-15a>¶
知極於明去邪勿疑任賢勿貳必期致治於三代之隆¶
而後已也然天下之事患嘗生於忽㣲而志亦戒乎漸¶
習故古之人君雖從容燕閒必有訓誦箴諫左右前後¶
罔匪正人所以輔成徳業誠能尊禮老成訪求儒學之¶
士不勞以官職俾日親便坐講論道義又博訪俊彦陪¶
侍法從朝夕延見講磨治體則睿知益明王猷允塞¶
朱子曰天子至尊無上其居處則内有六寢六宫外有¶
三朝五門其嬪御侍從飲食衣服貨賄之官皆領於冢¶
<pb:KR3k0055_WYG_045-15b>¶
宰其冕弁車旗宗祝巫史卜筮瞽侑之官皆領於宗伯¶
有師以道之敎訓有傅以傅其徳義有保以保其身體¶
有師氏以媺詔之有保氏以諫其惡前有疑後有丞左¶
有輔右有弼其侍御僕從罔匪正人以旦夕承弼厥辟¶
出入起居罔有不欽發號施令罔有不臧在輿有旅賁¶
之規位宁有官司之典倚几有訓誦之諫居寢有&KR0591;御¶
之規臨事有瞽史之道寓居有工師之誦史有書瞽奏¶
詩工誦箴諫大夫規誨士傳言庶人謗商旅議於市百¶
<pb:KR3k0055_WYG_045-16a>¶
工獻藝動則左史書之言則右史書之御瞽幾聲之上¶
下不幸而至於有過則又有諍臣七人面折廷爭以正¶
救之蓋所以養之備至於如此是以恭已南面中心無¶
為以守至正而貌之恭足以作肅言之從足以作乂視¶
之明足以作哲聽之聰足以作謀思之睿足以作聖然¶
後能以八柄馭羣臣以八統馭萬民而賞無不慶刑無¶
不威逺無不至邇無不服　胡寅曰人君為天之子而¶
居天位必有天徳何謂天徳剛健中正純粹是也剛則¶
<pb:KR3k0055_WYG_045-16b>¶
不屈健則不息中則不倚正則不邪純則不已粹則不¶
雜具此六者天徳全矣徳既與天並位又以天居其在¶
天下之賢人則視其徳之大小器之深淺列於庶位使¶
之代天工治天職食天禄以覆四海則五典敦而天序¶
建五禮庸而天秩行五刑用而天罰當山川攸寧鳥獸¶
若草木裕四民安業夷狄賔服而天徳之施與天同功¶
天子之能事畢矣　眞徳秀曰人君以一身履至尊之¶
位四方輻輳面内而環向之此天下之至中既居天下¶
<pb:KR3k0055_WYG_045-17a>¶
之至中則必有天下之絶徳而後可以立至極之標凖¶
故必順五行敬五事以修其身厚八政協五紀以齊其¶
政然後至極之標凖卓然有以立乎天下之至中使夫¶
面内而環觀者莫不於此取則焉是則所謂皇極者也¶
　又曰先聖贊易於乾曰君子以自強不息謂其體天¶
之剛健也於坤曰君子以厚徳載物謂其法地之博厚¶
也不體乎乾無以宰萬物不法乎坤無以容萬物　楊¶
萬里曰六合塵清四海波静髙堂拱堯舜之君重席坐¶
<pb:KR3k0055_WYG_045-17b>¶
臯夔之佐刑措而日轉棠陰兵寢而風清紫塞以上治¶
則四時調於玉燭而五星協於珠囊以下治則嘉禾為¶
之擢秀而醴泉為之薦祉以内治則家為詩書戸為禮¶
樂以外治則邊亭不鼓烽燧不煙太平極治之效超三¶
軼五絶逺光前矣¶
　　帝王總載二¶
原天皇顔竣始學篇曰天地立有天皇十三頭號天靈¶
各萬八千歲(洞&KR0115;記曰一姓十三人也徐整三五厯紀/云歲起攝提元氣肇有神靈一人有十三)¶
<pb:KR3k0055_WYG_045-18a>¶
(頭號天皇春秋緯云天皇地皇人皇兄弟九人分九州/長天下也遁甲開山圖曰天皇被跡在柱州崑崙山下)¶
　地皇始學篇曰地皇十一頭各八千歳(遁甲開山圖/曰地皇興於)¶
(龍門熊/耳山)　人皇始學篇曰人皇九頭兄弟各三百歳依¶
山川土地之勢財度為九州各居其一方因是而區别¶
(榮氏云人皇兄弟九人/生於荆馬山身九色)　有巢氏始學篇曰上古皆穴¶
處有聖人敎之巢居號大巢氏(皇甫謐以為有巢在女/媧之後遁甲開山圖曰)¶
(石樓山在瑯琊昔/有巢氏治此山南)　燧人氏尚書大傳曰燧人為燧皇¶
以火紀官(禮含文嘉曰燧人始鑽木取火炮生為/熟令人無腹疾遂天之意故為燧人)　太¶
<pb:KR3k0055_WYG_045-18b>¶
昊庖犧氏帝王世紀曰太昊帝庖犧氏風姓也蛇身人¶
首有聖徳燧人氏没庖犧代之繼天而王首徳於木為¶
百王先帝出於震未有所因故位在東方主春象日之¶
明是稱太昊都陳制嫁娶之禮取犧牲以充庖厨故號¶
庖犧氏是為犧皇後世音謬謂之伏犧或謂之密犧(一/解)¶
(云虙古伏字後誤以虙為密故曰密犧左𫝊曰伏犧氏/以龍紀官拾遺記曰周易云伏羲俯仰三儀經綸萬象)¶
(至徳備於&KR0115;昧神化通於精粹是以圖書著其跡河洛/表其文變太素之質改淳逺之化三才之位既立四維)¶
(之義乃張禮樂/文物自兹而始)　帝女媧氏帝王世紀曰女媧氏亦風¶
<pb:KR3k0055_WYG_045-19a>¶
姓也承庖犧制度亦蛇身人首一號女希是為女皇(増/淮)¶
(南子曰往古之時四極廢九州裂女媧鍊五色石以補/蒼天斷鼇足以立四極蒼天補四極正考其功烈上際)¶
(九天下契黄壚名聲被後世光輝動萬物乘雷車駕應/龍驂青虯援絶瑞席蘿圖黄雲絡前白螭後奔道鬼神)¶
(登九天朝帝於靈門原按女媧氏末有諸侯共工氏任/知刑以強伯而不王以水承木非行次故易不載及女)¶
(媧氏没次有大庭氏柏皇氏中央氏栗陸氏驪連氏赫/胥氏尊盧氏混沌氏有巢氏朱襄氏葛天氏陰康氏無)¶
(懷氏凡十五世/皆襲庖犧之號)　炎帝神農氏帝王世紀曰神農氏姜¶
姓也長於姜水有聖徳以火承木位在南方主夏故謂¶
之炎帝都於陳在位百二十年而崩至榆罔凡八世合¶
<pb:KR3k0055_WYG_045-19b>¶
五百三十年(陸景典語曰神農甞/草别穀蒸民乃粒食)　黄帝有熊氏帝王¶
世紀曰黄帝少典之子姬姓也生於夀丘長於姬水有¶
聖徳受國於有熊居軒轅之丘故因以為名以土徳王¶
有妃生二十五子在位百年而崩年百一十歳或傳以¶
為仙或言夀三百歳故宰我疑以問孔子孔子曰人賴¶
其利百年而崩人畏其神百年而亡人用其敎百年而¶
移故曰三百年(増孫綽子曰黄帝之遊天衢奏鈞天之/鼔建日月之旗承琱雲之輿駕六翼之)¶
(龍彭祖前驅松喬夾轂光景流而不見長風逐而不及/發軔紫宫不崇朝而匝六合也原封禪書黄帝得仙上)¶
<pb:KR3k0055_WYG_045-20a>¶
(天羣臣𦵏其衣冠又帝王世紀曰或/言壽三百歳𦵏於上郡陽周之橋山)　少昊金天氏帝¶
王世紀曰少昊帝名摯字青陽姬姓也降居江水邑於¶
窮桑以登帝位都曲阜在位百年而崩(古史考曰少昊/以金徳王故號)¶
(金天氏或曰宗師太/皥之道故曰少皥)　帝顓頊髙陽氏帝王世紀曰顓¶
頊黄帝之孫昌意之子姬姓也生於弱水首戴干戈有¶
聖徳二十登帝位以水承金位在北方主冬以水事紀¶
官始都窮桑後都商丘在位七十八年年九十八歳(又/曰)¶
(使南正重司天以屬神北正黎司地以屬民於是神民/不雜萬物有序歳在鶉火而崩𦵏東郡頓丘廣陽里)¶
<pb:KR3k0055_WYG_045-20b>¶
　帝嚳髙辛氏帝王世紀曰帝嚳姬姓也有聖徳三十¶
而登帝位都亳以木承火在位七十年年一百五嵗而¶
崩𦵏東郡頓丘廣陽里(陶𢎞景云在位六/十三年年九十二)　帝堯陶唐¶
氏帝王世紀曰堯伊祁姓也從母姓伊祁氏受封於唐¶
年二十而登帝位以火承木都平陽凡堯即位九十八¶
年年一百一十八歳乃殂百姓如喪考妣三載四海遏¶
密八音(増後漢李固傳曰堯殂之後舜仰慕三年坐則/見堯於墻食則見堯於羮原葬於濟陰之成陽)¶
(西北是/為穀林)　帝舜有虞氏帝王世紀曰舜姚姓也其先出¶
<pb:KR3k0055_WYG_045-21a>¶
自顓頊顓頊生窮蟬窮蟬有子曰敬康敬康生勾芒勾¶
芒有子曰橋牛橋牛生瞽瞍瞽瞍妻曰握登生舜於姚¶
墟故姓姚氏名重華字都君有聖徳始遷於負更販於¶
頓丘債於傳虚家本冀州每徙則百姓歸之堯以二女¶
娥皇女英妻之(孟子曰堯之於舜也使其子九男事之/二女女焉百官牛羊倉廩備以養舜於)¶
(畎畝之中後舉/而加諸上位)耕於歴山之陽耕者讓畔漁於雷澤漁¶
者讓淵陶於河濵陶者器不窳堯於是乃命為司徒試¶
以五典舉八元八凱四惡除而天下咸服遂納於大麓¶
<pb:KR3k0055_WYG_045-21b>¶
烈風雷雨弗迷堯乃命舜代已攝政明年五月帝始受¶
終文祖以太尉行事舜攝政二十八年而堯崩三年喪¶
畢舜八十一以仲冬甲子次於畢始即真以土承火色¶
尚黄以正月元日格於文祖申命九官十二牧以禹為¶
司徒舜年八十一即真八十三而薦禹九十五而使禹¶
攝政攝政五年有苖氏叛南征崩於鳴條殯以瓦棺葬¶
於蒼梧九疑山之陽是為零陵謂之紀市在今營道下¶
有羣象為之耕(尚書曰舜生三十登庸三十在位五十/載陟方乃死孔安國註通服堯喪三年)¶
<pb:KR3k0055_WYG_045-22a>¶
(其一共三十之數/凡夀百一十歳)　伯禹帝夏后氏帝王世紀曰禹姒¶
姓也其先出顓頊顓頊生鯀堯封為崇伯生禹於石紐¶
名文命字髙密長於西羌西夷人也堯命以為司空繼¶
鯀治水十三年而洪水平堯美其績乃賜姓姒氏封為¶
夏伯故謂之伯禹天下宗之謂之大禹及堯崩舜復命¶
居故官禹年七十四舜始薦之於天薦後十二年舜老¶
始使禹代攝行天子事五年舜崩禹除舜喪明年始即¶
真以金承土都平陽或都安邑年百歳崩於㑹稽因𦵏¶
<pb:KR3k0055_WYG_045-22b>¶
㑹稽山陰之南今山上有禹塚并祠下有羣鳥芸田又¶
云禹𦵏衣衾三領桐棺三寸葛以繃之下不及泉上不¶
通臰旣𦵏收餘壤為壠若參耕之畝始納塗山氏之女¶
生子啟即位(皇甫謐云自禹至桀并數有窮凡十九王/合四百三十二年禹一啟二太康三仲康)¶
(四相五羿六寒浞七少康八杼九槐十芒十一泄十二/降十三扄十四廑十五孔甲十六臯十七發十八桀十)¶
(九/)　商殷帝王世紀曰殷出自帝嚳子姓也有聖徳諸¶
侯不義者湯從而征之將伐桀先滅韋顧昆吾遂戰於¶
鳴條之野桀奔於南巢之山湯乃即天子之位以水承¶
<pb:KR3k0055_WYG_045-23a>¶
金始居亳為天子十三年年百歳而崩湯娶有莘氏女¶
為正妃生太子丁外丙仲壬太子早卒外丙代立(皇甫/謐云)¶
(商之饗國也三十一王自見居位者實三十王而言三/十一也兼數太子丁也自湯得位至紂凡六百二十九)¶
(年成湯一外丙二仲壬三太甲四沃丁五太庚六小甲/七雍已八太戊九仲丁十外壬十一河亶甲十二祖乙)¶
(十三祖辛十四沃甲十五祖丁十六南庚十七陽甲十/八盤庚十九小辛二十小乙二十一武丁二十二祖庚)¶
(二十三祖甲二十四廩辛二十五庚丁二十六武乙二/十七太丁二十八帝乙二十九紂三十商書曰成湯旣)¶
(没太甲元年孔安國註云太甲太丁子湯孫也太丁未/立而卒及湯没而太甲立稱元年諡法殘義損善曰紂)¶
(敗於牧野懸首白旗從黄帝至紂三十六世紂二年/納妲己二十年囚文王三十年武王觀兵於孟津)¶
<pb:KR3k0055_WYG_045-23b>¶
周帝王世紀曰周姬姓也文王始修政三年而天下二¶
分歸之入為紂三公年十五而生太子發文王九十七¶
而崩太子發代立是為武王武王二年觀兵於孟津之¶
上四年始伐殷為天子以木承水自酆徙都鎬武王崩¶
年九十三(尚書中候曰太子發以紂/存三仁雖即位不稱王)　太子誦代立是¶
為成王春秋元命苞曰文王造之而未遂武王遂之而¶
未成周公旦總少主而成之故曰成王(皇甫謐曰自尅/殷至秦滅周之)¶
(歳凡三十七王八百六十七年武王一成王二康王三/昭王四穆王五恭王六懿王七孝王八夷王九厲王十)¶
<pb:KR3k0055_WYG_045-24a>¶
(宣王十一幽王十二平王十三桓王十四莊王十五釐/王十六恵王十七襄王十八頃王十九匡王二十定王)¶
(二十一簡王二十二靈王二十三景王二十四悼王二/十五敬王二十六元王二十七貞定王二十八哀王二)¶
(十九思王三十考王三十一威烈王三十二安王三十/三烈王三十四顯王三十五慎靚王三十六赧王三十)¶
(七/)　秦帝王世紀曰秦嬴姓也昔伯翳為舜主畜多故¶
賜姓嬴氏孝襄公始修霸業壞井田開阡陌天子命為¶
伯至昭襄王自稱西帝攻周廢赧王取九鼎至莊襄王¶
滅東西周莊襄王崩政立為始皇帝幷天下置三十六¶
郡自以水徳故以十月為正色尚黒使蒙恬築長城焚¶
<pb:KR3k0055_WYG_045-24b>¶
詩書百家之言坑儒士四百六十人三十七年崩於沙¶
丘平臺年五十(皇甫謐云自昭襄王滅周至子嬰凡四/王二帝合四十九年昭襄王一孝文王)¶
(二莊襄王三始皇帝四胡亥五子嬰六又帝王世紀曰/秦改鎬曰咸陽都焉為漢驅除不求五運别以水徳王)¶
(秦自始封至滅三十六世合六百五十年秦顓頊之後/也先世造父之為穆王御有功封之於趙城國為趙氏)¶
(也與簡子同祖嬴姓/也秦亦在水火之間)　漢(火/徳)帝王世紀曰漢出自帝堯¶
劉姓也豐公生執嘉即太上皇也太上皇之妃曰媪是¶
為昭靈后生子邦字季是為漢髙皇帝秦二世元年諸¶
侯叛秦沛人共立為沛公二年入武闗至灞上秦王子¶
<pb:KR3k0055_WYG_045-25a>¶
嬰降項羽自立為西楚霸王立沛公為漢王王巴蜀漢¶
元年還攻雍遂定三秦五年破楚王羽於垓下追斬於¶
東城天下始定春正月楚王韓信等請尊為皇帝二月¶
即位於定陶氾水之陽都長安十二年崩於長樂宫年¶
六十二初納呂公之女謂之髙皇后生太子盈代立(按/前)¶
(漢十二帝髙祖一恵帝二髙后三文帝四景帝五武帝/六昭帝七宣帝八元帝九成帝十哀帝十一平帝十二)¶
(王莽立孺子嬰居攝三年簒位十五年更始立二年皇/甫謐曰自髙帝元年至更始二年凡得二百二十年)¶
　後漢帝王世紀曰光武皇帝出自景帝也(袁宏漢紀/曰南頓令)¶
<pb:KR3k0055_WYG_045-25b>¶
(欽生/光武)名秀字文叔更始元年為偏將軍破王邑殺王尋¶
誅王郎更始二年立為蕭王建武元年四月更始降赤¶
眉六月光武即帝位於常山鄗之陽千秋亭都洛陽在¶
位三十三年中元二年二月崩於洛陽南宮年六十二¶
太子莊代立是為孝明皇帝袁山松後漢書曰明帝諱¶
陽一名莊字子麗(按後漢書十二帝光武一明帝二章/帝三和帝四殤帝五安帝六順帝七)¶
(冲帝八質帝九桓帝十靈帝十一獻帝十二皇甫謐云/自漢元年至更始二年凡二百一十二年自居攝元年)¶
(至更始二年凡十八年自建武元年至延康元年凡一/百九十五年凡漢前後并諸廢帝及王莽合三十一帝)¶
<pb:KR3k0055_WYG_045-26a>¶
(共四百六/十二年)　増蜀漢通鑑曰帝名備漢景帝子中山靖¶
王之後獻帝末累官至益州牧曹丕簒漢遂正位於成¶
都在位三年改元章武夀六十二(子禪嗣立是為後主/在位四十一年為魏)¶
(所滅二帝合/四十四年)　原魏(土/徳)帝王世紀曰魏曹姓也武皇帝¶
諱操字孟徳漢建安二十四年進爵為魏王改二十五¶
年為延康元年春正月崩於洛陽年六十六太子丕代¶
立是為文皇帝其年冬十月受漢禪改延康元年曰黄¶
初都洛陽黄初七年崩年四十(皇甫謐云自黄初元年/至禪晉之歳凡五帝合)¶
<pb:KR3k0055_WYG_045-26b>¶
(四十五年文帝一明帝二廢帝齊/王三廢帝髙貴鄉公四元帝五)　增吳姓孫氏名權¶
長沙太守堅次子也堅起兵討董卓入洛陽修諸陵寢¶
長子䇿據江東謀襲許以迎漢帝權藉父兄餘烈屈事¶
曹魏丕封為吳王後乃稱帝都建業在位三十一年夀¶
七十一(按三國志自吳大帝至帝皓凡四帝合五十九/年為晉所滅大帝一帝亮二景帝三帝皓四)¶
　原晉(金/徳)晉書曰武皇帝諱炎字安世河内温縣人姓¶
司馬氏太始元年升壇受禪禮畢即位洛陽宫追尊宣¶
王為宣皇帝(武帝/祖)景王為景皇帝(武帝/伯父)文王為文皇帝¶
<pb:KR3k0055_WYG_045-27a>¶
(武帝/父)太熙元年崩年五十五(立二十六年太子衷嗣是/為恵帝按晉書自武帝至)¶
(恭帝凡一十五帝合一百六十五年禪於宋也武帝一/恵帝二懷帝三愍帝四以上西朝都洛陽元帝五明帝)¶
(六成帝七康帝八穆帝九哀帝十廢帝十一簡文帝十/二孝武帝十三安帝十四恭帝十五以上東朝都建業)¶
(今潤州江/寜縣是也)　増宋文獻通考曰髙祖武皇帝彭城綏輿¶
里人姓劉氏名裕以庚申受晉禪即位改元永初時年¶
五十七在位三年壬戌崩夀六十(按宋書自髙祖至順/帝凡八帝合六十年)¶
(禪於齊也髙祖一少帝二文帝三孝武帝四前/廢帝五明帝六後廢帝七順帝八俱都建業)　齊文¶
獻通考曰髙帝東海蘭陵郡人姓蕭名道成以己未歳¶
<pb:KR3k0055_WYG_045-27b>¶
受宋禪改元建元時年五十二在位四年壬戌崩夀五¶
十六(按齊書自髙帝至和帝凡六帝合二十二年禪於/梁也髙帝一武帝二廢帝三明帝四廢帝五和帝)¶
(六/)　梁文獻通考曰武帝南蘭陵中都人姓蕭名衍以¶
壬午歳受齊禪改元天監時年三十五在位四十八年¶
己巳崩夀八十六(按梁書自武帝至敬帝凡四帝合五/十六年而禪於陳也武帝一簡文帝)¶
(二孝元帝三敬帝四梁亂昭明太子統之子名詧奔西/魏立為梁王徙江陵稱帝在位七年傳子明帝在位二)¶
(十四年明帝𫝊子帝琮/在位二年隋文帝廢之)　陳文獻通考曰武帝吳興長¶
城下若里人姓陳氏名霸先以丁丑受梁禪改元永定¶
<pb:KR3k0055_WYG_045-28a>¶
時年五十四在位三年己夘崩夀五十七(按陳書自武/帝至後主凡)¶
(五帝合三十三年隋滅之武帝一/文帝二廢帝三宣帝四後主五)　北朝後魏(水/徳)文獻¶
通考曰道武其先世為代北鮮卑君長姓拓跋氏名珪¶
以丙戌即代王位郊天改元十三年戊戌取燕即帝位¶
又十二年己酉為拓跋紹所弑夀三十九(按北史自道/武帝至恭帝)¶
(凡十五帝合一百七十一年道武帝一明元帝二太武/帝三文成帝四獻文帝五孝文帝六宣武帝七孝明帝)¶
(八孝莊帝九節閔帝十以上建都平城今山西大同府/是也孝武帝十一為髙歡所廹奔依宇文泰於闗中是)¶
(為西魏今陜西西安府是也孝静帝十二帝清河王世/子孝武既奔闗中髙歡乃奉静帝立之遷都鄴是為東)¶
<pb:KR3k0055_WYG_045-28b>¶
(魏今河南彰徳府是也西魏傳孝文帝十三廢帝十/四恭帝十五禪於周東魏止孝靜帝一世傳於齊)¶
北齊文獻通考曰文宣帝渤海人姓髙氏名洋神武王¶
歡之次子以庚午受魏禪改元天保在位十年己夘崩¶
夀三十一(按北史自文宣帝至後主凡五帝合二十八/年為周所滅文宣帝一廢帝二孝昭帝三武)¶
(成帝四/後主五)　北周(木/徳)文獻通考曰孝閔帝姓宇文氏名覺¶
代郡武川人文王泰之長子以丙子受魏禪在位一年¶
丁丑為晉公䕶廢而弑之夀十六(宇文護立其弟毓是/為明帝按北史自孝)¶
(閔帝至靜帝凡五帝合二十六年禪於隋也/孝閔帝一明帝二武帝三宣帝四靜帝五)　隋(火/徳)文¶
<pb:KR3k0055_WYG_045-29a>¶
獻通考曰文帝𢎞農華隂人姓楊氏名堅以辛丑受魏¶
禪改元開皇在位二十四年甲子崩夀六十四(按隋書/自文帝)¶
(至恭帝凡三帝文帝一煬帝二宇文化及弑之唐公/李淵立煬帝之孫侑是為恭帝在位一年即禪於唐)¶
唐(土/徳)文獻通考曰髙祖隴西成紀人姓李氏名淵以丁¶
丑自太原留守起兵戊寅受隋禪即位改元建都長安¶
時年五十三在位九年丙戌傳位太宗稱太上皇又十¶
年乙未崩夀七十一(太宗名世民髙祖次子唐有天下/太宗之功居多兄建成弟元吉謀)¶
(欲殺之太宗遂殺建成元吉因傳位焉改元貞觀在位/二十三年按唐書自髙祖至哀帝凡二十帝合二百九)¶
<pb:KR3k0055_WYG_045-29b>¶
(十年禪於梁也髙祖一太宗二髙宗三中宗四即位三/月武后廢為廬陵王後二十二年始復辟在位五年睿)¶
(宗五明皇六肅宗七代宗八徳宗九順宗十憲宗十一/穆宗十二敬宗十三文宗十四武宗十五宣宗十六懿)¶
(宗十七僖宗十八昭/宗十九哀帝二十)　後梁文獻通考曰太祖宋州碭¶
山縣人姓朱氏名晃初名温賜名全忠以丁夘受唐禪¶
改元即位建都汴梁年五十六在位六年壬申為其子¶
郢王友珪所弑年六十一(太祖第四子均王瑱討友珪/誅之以癸酉嗣立在位十一)¶
(年唐兵入汴為其下/所弑二帝合十七年)　後唐文獻通考曰莊宗沙陀人¶
姓朱邪氏名存勗先世仕唐賜姓李氏父克用以平黄¶
<pb:KR3k0055_WYG_045-30a>¶
巢功封晉王存勗嗣癸未稱帝滅梁在位四年丙戌兵¶
亂中流矢崩夀四十二(按五代史後唐四帝合十四年/莊宗一明帝二閔帝三末帝四)¶
(晉滅/之)　後晉(金/徳)文獻通考曰髙祖太原汾陽里人姓石¶
氏名敬瑭丙申以北京留守舉兵入洛遂即帝位在位¶
七年壬寅崩夀五十(子重貴嗣立是為少帝在位四年/契丹入汴北遷於黄龍府夀三十)¶
(四/)　後漢(水/徳)文獻通考曰髙祖太原人姓劉氏名暠初¶
名知逺因契丹入大梁執末帝遂以丁未歳即位於晉¶
陽繼遷都於汴在位二年戊申崩夀五十四(子承祐嗣/立是為隱)¶
<pb:KR3k0055_WYG_045-30b>¶
(帝在位二年/為郭威所滅)　後周(木/徳)文獻通考曰太祖邢州堯山人¶
姓郭氏名威辛亥以鄴都留守入汴即帝位在位三年¶
癸丑崩夀五十一(世宗嗣立名榮本姓柴氏太祖養子/在位六年子恭帝嗣在位一年禪於)¶
(宋三帝/合十年)　宋(火/徳)文獻通考曰太祖姓趙氏名匡𦙍其先¶
涿郡人皇考始遷洛陽太祖初仕周為殿前都㸃檢歸¶
徳節度使周恭帝幼契丹入宼將兵禦之至陳橋驛將¶
士擁還汴遂受禪即位時年三十三在位十七年丙子¶
崩夀五十(按宋史自太祖至靖康之變凡九帝厯一百/六十八年太祖一太宗二真宗三仁宗四英)¶
<pb:KR3k0055_WYG_045-31a>¶
(宗五神宗六哲宗七徽宗八欽宗九金兵䧟/汴擁帝及上皇北行終於五國城是為北宋)　南宋文¶
獻通考曰髙宗名搆徽宗第九子母顯仁韋太后初封¶
康王金兵䧟汴梁二帝北狩以丁未嗣立於臨安(今浙/江杭)¶
(州/府)時年二十一在位三十六年壬午内禪於太子又二¶
十五年丁未崩夀八十一(按南宋自髙宗至帝昺凡九/世歴一百五十五年髙宗一)¶
(孝宗二光宗三寜宗四理宗五度宗/六孝恭帝七端宗八帝昺九元滅之)　遼續文獻通考¶
曰太祖姓耶律氏名億字安巴堅小字多爾濟契丹徳哷¶
勒部錫蘭尼錫林鄉耶律摩哩人徳祖皇帝長子母曰¶
<pb:KR3k0055_WYG_045-31b>¶
宣簡皇后蕭氏唐咸通十三年生天復元年哈陶津¶
汗立以為本部額爾竒木専征伐破敵有功三年拜裕恱¶
總知軍國事五年哈陶津汗崩羣臣奉遺命立為主¶
九年建元稱帝在位十一年崩夀五十五(按遼史自太/祖至天祚凡)¶
(九帝歴二百九年太祖一太宗二世宗三穆宗四景/宗五聖宗六興宗七道宗八天祚帝九為金所滅)¶
金續文獻通考曰太祖姓完顔氏名阿固達生女直部¶
節度使烏雅舒之弟元魏時有粟米黒水等七部至隋¶
有靺鞨居古肅慎地唐初有粟米靺鞨黒水靺鞨二部¶
<pb:KR3k0055_WYG_045-32a>¶
後粟米滅黒水繫遼籍者號熟女真不籍者號生女真¶
避興宗諱改女直傳至阿固達自稱都貝勒宋政和¶
四年集所部兵擊遼西皆降乃稱帝更名炅國號金在¶
位五年太祖崩弟烏竒邁嗣立是為太宗宋宣和七年¶
滅遼後二年陷汴盡有中原闗内之地在位十三年(按/金)¶
(史自太祖至哀帝凡九帝歴一百十九年太祖一太宗/二熙宗三煬王四世宗五章宗六允濟帝七宣宗八哀)¶
(帝九宋元/合滅之)　元續文獻通考曰太祖姓却特氏名特穆¶
津蒙古部人部長伊蘓克依之子其先勃端察爾九𫝊¶
<pb:KR3k0055_WYG_045-32b>¶
至伊蘇克依生帝既長深沉有大略諸部歸降宋開禧三¶
年即位於鄂諾河滅國四十平西夏定西域侵宋州郡¶
在位二十二年四𫝊至世祖名呼必賚宋開慶元年即¶
位開平稱色辰皇帝建國號元歴二十年宋亡始混一¶
天下都大都(今順/天府)在位三十五年夀八十(按元史自太/祖至順帝凡)¶
(十四帝合一百六十三年太祖一太宗二定宗三憲宗/四世祖五成宗六武宗七仁宗八英宗九泰定帝十明)¶
(宗十一文宗十二寜/宗十三順帝十四)　明續文獻通考曰太祖濠之泗¶
州人姓朱氏名元璋字國瑞仁祖第四子初潛龍皇覺¶
<pb:KR3k0055_WYG_045-33a>¶
寺元至正十五年起義兵丁酉下金陵丁未即吳王位¶
以戊申歳為洪武元年正月稱帝國號明在位三十一¶
年崩夀七十一(自太祖至愍帝凡十六帝合二百七十/六年太祖一建文二成祖三仁宗四宣)¶
(宗五英宗六景帝七憲宗八孝宗九武宗十世宗十一/穆宗十二神宗十三光宗十四熹宗十五懷宗十六)¶
　　帝王總載三¶
原犧軒　炎昊(並詳總/載二)　九舜　十堯(桓範要論曰責/公者易雖一賢)¶
(少繆執難者衆雖九舜猶亂亂韓非子曰今夫堯舜生/而在上位雖有十桀而不能  者則勢安也桀紂亦生)¶
(而在上位雖有十堯舜而/不能化之者則勢亂也)　白帝　元王(河圖曰白帝/朱宣宋均曰)¶
<pb:KR3k0055_WYG_045-33b>¶
(少昊氏王湯之始祖/契曰元  詳帝系)　雲名　火紀(並詳/應運)　大庭　少¶
昊(上詳應運/下詳前叙)　六羽　九翼(春秋命厯序曰人皇氏九/頭駕六羽乘雲谷口  河)¶
(圖曰天皇九/翼是名旋復)　若水　塗山(上詳登庸/下詳帝誕)　生翼　在房¶
　𤣥鳥　赤龍　夢日　感星　繞星　貫月(以上並/詳帝誕)¶
　珠庭　玉理　四乳　八睂　重瞳　駢齒　龍顔¶
　烏喙　望廣　視豐　鱗身　牛首　戴干　懷斗¶
(以上並/詳竒表)　昭華　延喜(尚書大傳曰舜耕於歴山夢睂/與髮等堯妻以二女屬其九子)¶
(也贈以昭華之/玉  下詳符命)　握河　沉洛　金牛　玉馬(以上並/詳祥瑞)¶
<pb:KR3k0055_WYG_045-34a>¶
　温洛　榮河(並詳/符命)　大君　元后(周易曰大君有命/開國承家  尚書)¶
(曰可愛非君可畏非/民衆非元后何戴)　出震　開階(周易曰帝出乎震/齊乎巽  下詳符)¶
(命/)　當宁　置圖(禮記曰天子當扆而立諸侯北靣而/見天子曰覲天子當宁而立諸公東)¶
(面諸侯西面曰朝坐春秋孔演圖/曰王者當置圖録  旁以自正也)　按轡　垂拱(陸子/曰三)¶
(皇垂拱五帝垂手唐虞按轡禹湯馳轅雖使周公御衡/仲尼促節固不已也  應劭風俗通曰皇天不言四時)¶
(行焉百物生焉三皇垂拱/無為有似皇天故稱曰皇)　時乘　或躍(周易曰時乘/六龍以御天)¶
(或又曰九四/  躍在淵)　纂堯　授舜(上見漢髙祖述湯禮記曰/堯授舜舜授禹  放桀武)¶
(王伐/紂)　擊壤　鼔腹(並詳/帝治)　垂衣　卷領(上詳帝治古/淮南子日)¶
<pb:KR3k0055_WYG_045-34b>¶
(有鍪頭而卷領以治天下注曰古者蓋三皇以前鍪頭/著兜㡌言未知制冠卷領皮衣屈而裌之如今朝韋襲)¶
(反攝以/為領)　鶉居　掬飲(上詳儉徳抔禮記曰蕢桴而土/鼓汙樽而  飲鄭注汙樽杯飲)¶
(以手/掬之)　攣領　結繩(晏子曰古者有紩衣攣領而/王天下者矣  下詳帝治)　垂¶
筴　委裘(陸子曰三皇垂筴而五帝擊手事呂/氏春秋曰堯之官若委裘以言  少)　橧巢¶
　營窟(晏子曰古有處橧巢而王天下者矣巢禮記/曰昔者先王冬則居營窟夏則居橧  焉)¶
則地　揆天(黄石公三略曰帝者體天則地有言有令/而天下太平  文子曰伏義氏之王天下)¶
(功揆/天地)　就日　望霓(上詳帝徳之孟子曰湯一征自葛/載天下信  人望之若大旱之望)¶
(雲霓/也)　合神　順命(上詳總載一帝春秋元命苞曰天/道煌煌非一  之功王者赫赫非)¶
<pb:KR3k0055_WYG_045-35a>¶
(一家之常順命/者存逆命者亡)　大徳　鴻名(易曰天地之大徳曰生/聖人之大寳曰位何以)¶
(守位曰仁何以聚民曰財名司馬相如封禪/書曰前聖之所以永保鴻  常為稱首者也)　明一¶
通三(並詳總/載一)　合元　順紀(何休注公羊傳曰徳合於/元者稱皇  大戴禮曰黄)¶
(帝順天地/之紀者也)　巍巍　翼翼(論語曰巍巍乎惟天為大惟/堯則之  毛詩曰維此文王)¶
(小心翼翼昭事上帝聿懷多/福鄭箋曰翼翼小心之貌)　赫赫　煌煌(毛詩曰明/明在下赫)¶
(赫在上毛萇注曰文王之徳明明於下故赫赫然著於/天也  漢書曰孝成煌煌臨朝有光威儀之盛如珪如)¶
(璋/)　穆穆　乾乾(禮記曰天子穆穆諸侯皇皇無易/曰君子終日乾乾夕惕若厲  咎)¶
五徳　三統(月令曰立春之日盛徳在木其帝太皥夏/日盛徳在火其帝炎帝季夏盛徳在土其)¶
<pb:KR3k0055_WYG_045-35b>¶
(帝黄帝秋日盛徳在金其帝少昊冬日盛徳在水其/帝顓頊  漢書曰三統者天施地化人事之紀也)¶
歩驟　質文(白虎通曰三皇歩五帝驟三王馳五霸騖/  大戴禮曰質文再而變正朔三而改)¶
　三綱　一統(論語曰周因於殷禮所損益可知也注/曰所因謂三綱五常也  下詳前叙)¶
　青丘　丹浦　牧野　阪泉　軒營　周陣(並詳/武功)¶
鳳墟　鮪水(上詳帝徳/下詳武功)　舜戚　軒弧(皇甫謐帝王世/紀曰有苖氏負)¶
(固不服舜乃修文教三年執干戚而舞之有苖請服弧/易曰神農氏没黄帝堯舜氏作弦木為弧剡木為矢)¶
(矢之利以威天/下蓋取諸暌)　親耕　躬稼(上詳帝治而論語曰/禹稷躬稼  有天下)¶
抵璧　藏金(張衡東京賦曰抵璧於谷淫陸賈新語曰/舜藏金於嶄嵓之山以杜  邪之欲也)¶
<pb:KR3k0055_WYG_045-36a>¶
　堯厨　舜甑(上詳祥瑞而韓詩外傳曰昔舜/甑盆無羶  工不以巧獲罪)　栝柱¶
　土階(並詳/儉徳)　二八　四七(上詳用賢中漢紀曰儒生/彊華自關  奉赤伏符來)¶
(曰劉秀發兵捕不道四方雲/集龍鬭野四七之際火為主)　握髮　吐哺(上詳勤勞/  班彪王)¶
(命論曰髙祖誠信好謀逹於/聽受當食吐哺納子房之謀)　虞韶　夏籥(論語曰子/在齊聞韶)¶
(三月不知肉味九呂覧曰禹立/命臯陶作夏籥  成以昭其功)　犧瑟　媧笙(並詳/制作)¶
漢筑　虞琴(史記曰髙祖還歸過沛置酒沛宫召故人/父老子弟飲發沛中兒得百二十人敎之)¶
(歌酒酣髙祖擊筑自/為歌詩  下詳制作)　經綸　覆露(易曰雲雷屯君子/以經綸  下詳總)¶
(載/一)　亭毒　財成(老子曰亭之毒之蓋之覆之王弼注/曰亭謂品其形毒謂成其質  易曰)¶
<pb:KR3k0055_WYG_045-36b>¶
(天地交泰后以裁成天/地之道輔相天地之宜)　蔭樾　推溝(淮南子曰武王/䕃暍人於樾下)¶
(而天地懷之感於恩也若鹽鐵論曰禹稷自布/衣思天下有不得所者  已推而納之溝中)　泣罪¶
　扇暍(劉向說苑曰禹出見罪人/問而泣之  下詳帝徳)　神輸　人贊(上詳/總載)¶
(一啟范蔚宗後漢書光武贊曰靈慶/既  人謀咸贊明明廟謨﨣﨣雄斷)　貢雉　獻獒(史/記)¶
(曰周成王時越裳貢白雉貢尚書曰/西旅獻獒注云西戎逺國  大犬)　展義　觀風(左/傳)¶
(曰天子非展義不廵狩民禮/記曰命太史陳詩以觀  風)　周轍　夏迹(左𫝊曰楚/右尹子革)¶
(曰昔穆王欲肆其心周行天下將必有車轍馬迹祭公/謀父作祈招之詩以止王心是以獲沒於祗宫  又曰)¶
(茫茫禹迹/畫為九州)　舜旌　堯鼓(上詳總載一之鄧子/曰堯置敢諫  鼔)　夏磬¶
<pb:KR3k0055_WYG_045-37a>¶
　周鞀(上詳帝治武呂氏春秋曰舜有誹謗之木湯有/司過之士  王有戒慎之鞀猶恐不知已過)¶
　獻櫻　薦黍(漢書曰恵帝常出遊離宫叔孫通曰古/者春甞果方今櫻桃熟可獻願陛下出)¶
(取櫻桃獻宗廟上許之諸果獻由此興也先禮記曰仲/夏之月農乃登黍乃以雛甞黍羞以含桃  薦寢廟)¶
　足履已　手握褒(上詳帝誕/下詳竒表)　得玉厯　佩寳文(上/詳)¶
(符命大河圖曰禹既治水功大天帝以/寳文  字賜禹佩渡北海弱水之難)　醴泉出　祥¶
鳯至(並詳/祥瑞)　玉龜讖　石馬圖(上詳祥瑞/下詳符命)　紀鳯鳥¶
舞神魚(並詳/祥瑞)　御二龍　駕六鳳(括地圖曰禹誅防風/夏徳盛二龍降之禹)¶
(使范氏御之以行光春秋命厯序曰辰放六頭四乳在/位二百五十年離  次之號曰皇談鋭頭日角駕六鳯)¶
<pb:KR3k0055_WYG_045-37b>¶
(皇出地衡在位/五百六十年)　作舟車　為耒耜(班固東都賦曰作/舟車造器械斯乃)¶
(軒轅之所以開帝功也耒易曰庖犧氏沒神農/氏作斵木為耜揉木為  耒耜之利以敎天下)　建皇¶
極　合天中(尚書洪範曰建用皇極孔安國注曰皇大/也極中也凡立事當用大中之道  春秋)¶
(運斗樞曰虙犧女媧神農是三皇皇者中也𢎞也合天/履中開陰布綱止合皇極其施光明煌煌盛美不可勝)¶
(量/)　含乾元　體太一(桓譚新論曰夫王道之主其徳/能載包含以統乾元也  下詳)¶
(總載/一)　法三才　咸一徳(淮南子曰帝王者體太一以/法三才  尚書曰惟尹躬曁)¶
(湯咸有/一徳)　皇侔天　帝合地(並詳總/載一)　禹孜孜　湯栗¶
栗(尚書曰禹曰予思日孜孜危又曰湯旣黜夏命/復歸於亳作湯誓曰栗栗  懼若將隕於深淵)　推¶
<pb:KR3k0055_WYG_045-38a>¶
五勝　改三正(漢書曰秦兼天下未遑暇也亦頗推五/勝五行相勝秦以周為火水以勝之)¶
(大戴禮曰正/朔三而改)　禹菲食　湯布衣(上詳儉徳也尸子曰/湯之救旱  素車白)¶
(馬布衣身嬰白茅以身為/牲當此時歌舞者禁之)　堯羮藜　舜飯糗(上詳儉/徳  孟)¶
(子曰舜之飯糗茹/草也若將終身焉)　魏虚座　漢側席(吳書曰虞翻字/仲翔著周易甚)¶
(有大意魏文帝嘗聞翻名為設虚座以事/之  後漢書曰朕思望直士側席以聞)　歌龍鱗¶
歎鴻翼(傅元樂府雜歌詩曰鳯有翼龍有鱗/君獨不興必湏良臣  下詳用賢)　得六相¶
　有五臣　有十亂　用三傑　拔芻牧　舉行陣(以/上)¶
(並詳/用賢)　作承雲　和調露　鳯集梧桐　龜出芝池(並/詳)¶
<pb:KR3k0055_WYG_045-38b>¶
(祥/瑞)　東戸鴈行　西鄰禴祭(子思子曰東户季子之時/道上鴈行而不拾遺耕耨)¶
(餘糧宿諸畝首禴易曰東鄰殺/牛不如西鄰之  祭實受其福)　烏江追項　赤壁破¶
曹(史記曰項王至東城乃有二十八騎追者數千人欲/渡烏江亭長艤船待謂項王曰江東雖小地方千里)¶
(衆數十萬亦足王也願大王急渡今獨臣有船漢軍至/無以渡項王笑曰籍與江東子弟八千渡江而西今無)¶
(一人還縱江東父老憐而王我我何面目見之縱彼不/言籍獨不愧於心乎  蜀志曰曹公南征劉表率將精)¶
(騎五千急追先主及於當陽之長坂先主走到夏口遣/諸葛亮自結於孫權與曹公戰於赤壁大破之焚其舟)¶
(船/)　周武仗鉞　漢髙提劒(尚書曰武王與受戰於牧/野甲子昧爽王朝至於商)¶
(郊左仗黄鉞右執白旄以麾醫史記曰髙祖擊英布時/為流矢所中病呂后迎良醫  入髙祖嫚罵之曰吾以)¶
<pb:KR3k0055_WYG_045-39a>¶
(布衣提三尺劍取天下此非/天命命乃在天雖扁鵲何益)　鴻門謝羽　滍水敗尋¶
(漢書曰羽至函谷關有兵守不得入聞沛公已屠咸陽/羽大怒乃使當陽君英擊關羽遂入至戲西鴻門明日)¶
(沛公從百餘騎至鴻門謝羽自陳封秦府庫還軍灞上/以待大王閉關以備他盗不敢背徳  後漢書曰王莽)¶
(遣王尋王邑將兵百萬圍昆陽光武與敢死者三千人/衝其中堅遂殺玉尋莽兵大敗走者相騰踐奔一百餘)¶
(里㑹大雷風屋瓦皆飛雨下如注滍水/盛溢士卒爭赴溺者萬數水為之不流)　周官棫樸¶
殷相鹽梅(並詳用/賢篇)　葛天八闋　虞帝九成(呂氏春秋/曰昔葛天)¶
(氏之樂三人操牛尾投足以歌八闋髙誘注曰葛天氏/古帝名也投足猶蹀足闋終也  尚書曰簫韶九成鳯)¶
(皇來/儀)　軒皇夔鼓　漢帝鸞旗(皇甫謐帝王世紀曰黄/帝於東海流波上得竒)¶
<pb:KR3k0055_WYG_045-39b>¶
(獸狀似牛蒼身無角能走出入水則風雨光如日月其/音如雷名曰夔黄帝殺之以其皮為鼓聞五百里史記)¶
(曰黄帝號軒轅氏在漢書曰文帝時有獻千里馬者詔/曰鸞旗在前屬車  後吉行五十里師行三十里馬獨)¶
(先焉往於是還/馬與道里之費)　見窘蘭池　微行柏谷(史記曰始皇/帝為㣲行與)¶
(武士四人俱夜出逢盗蘭池見窘武士擊殺盗納漢武/故事曰上嘗輕服為㣲行至柏谷夜投亭長不  乃宿)¶
(於逆/旅)　出軫　吐珠(並詳/符命)　降子嬰　封雍齒(史記曰/漢元年)¶
(十月沛公兵先諸侯至灞上秦王子嬰降於軹道封漢/書曰髙祖於未央宮望見諸將於沙中偶語乃先  雍)¶
(齒人人皆喜曰雍齒/尚侯吾等無患矣)　貪財貨　起布衣(史記曰范増/説項羽曰沛)¶
(公居山東貪於財貨今入闗財物無所/取其志不小急擊之勿失  下詳創業)　總萬廷　旅¶
<pb:KR3k0055_WYG_045-40a>¶
五緯(河圖曰髙皇攝正總萬廷四海歸詠理威明文徳/道化承天精  西京賦曰髙祖之始入也五緯相)¶
(叶以旅之/於東井)　隱芒澤　徭咸陽(通鑑曰秦始皇帝嘗云/東南有天子氣於是東)¶
(遊以厭之髙祖即自疑亡匿於芒碭山澤巖石之間嗟/史記曰髙祖嘗徭咸陽縱觀秦始皇帝喟然太息曰)¶
(乎大丈夫/當如此也)　朱鴈　白麟(並詳/祥瑞)　芝房　瓠子(上詳祥/瑞  漢)¶
(書武帝東廵於海上四月還祀泰山至瓠子臨決/命從臣將軍以下皆負薪塞河隄作瓠子之歌)　盛¶
唐　蒿里(漢書曰元封五年帝南廵至於盛唐也又/曰元狩五年禪蒿里注云蒿里山名)¶
甲帳　交門(漢武帝起九間神屋以琉璃珠玉明月夜/光雜錯天下珍寳為甲帳其次為乙帳甲)¶
(帳居神乙帳上自御之有漢書曰元封四年幸不/其祠神人於交門宫若  嚮座拜者作交門之歌)　歴¶
<pb:KR3k0055_WYG_045-40b>¶
鳴澤　濟汾河(漢書曰武帝元封四年出北蕭關歴鹿/鳴澤  漢武帝秋風詞曰泛樓船兮濟)¶
(汾河横中流兮揚素波簫鼔鳴兮發棹歌/歡樂極兮哀情多少壯幾時兮奈老何)　出竹宫¶
生蘭殿(漢儀曰郊泰畤皇帝平明出竹宫東/向揖日其夕西向揖月  下詳帝誕)　體亞聖¶
　慮如神(張儼黙記曰漢光武體亞聖之才執文武/之略聰明仁徳應時而出  下詳神智)¶
仕金吾　擊銅馬(後漢書曰光烈陰后諱麗華南陽新/野人也光武適新野聞后美心悦之)¶
(後至長安見執金吾車騎甚盛因歎曰仕宦當作執金/吾娶妻當得隂麗華  東觀漢記曰更始年立上為蕭)¶
(王擊銅馬大/破之乃受降)　殺王尋　擒張歩(後漢書曰更始元年/王莽遣王尋王邑將)¶
(兵百萬旌旗輜車千里不絶圍昆陽城數十重光武乃/與敢死者三千人從城西水上衝其中堅尋邑陣亂遂)¶
<pb:KR3k0055_WYG_045-41a>¶
(殺王尋莽兵大潰囂張儼黙記曰漢光武中興/破赤眉擒張歩隗  之徒羣凶夷滅華夏肅清)　北部¶
　西陵(魏志曰太祖武帝二十舉孝廉為郎除洛陽北/部尉  魏武帝遺令曰吾媫好妓人皆著銅雀)¶
(臺於臺上施六尺牀繐帳朝晡上脯糗之屬月朔十五/輒向帳作樂汝等時登銅雀臺望吾西陵墓田勿使有)¶
(闕/)　擊蛟　射雉(上詳幼智雉魏書曰太祖於南/皮一日射  獲三十六頭也)　林¶
梅　野葛(劉義慶記曰魏武行兵失道三軍皆渴帝曰/前有大梅林結子甘酸可以解渴士卒聞之)¶
(口皆出水乘此得以及前源得張華博物志/曰太祖習噉野葛至一尺亦  少多飲鴆酒)　修渦¶
營洛(魏志曰黄初六年帝遂以舟師自譙修渦入淮從/陸道達徐州築東廵臺至廣陵故城臨江觀兵)¶
(又曰黄初元年十二月帝/初營洛陽宫戊午幸洛陽)　書鞭　擊蔗(魏文帝臨渦/賦序曰上建)¶
<pb:KR3k0055_WYG_045-41b>¶
(安十八年至譙余兄弟從上拜墳墓遂乘馬逰觀經東/園遵渦水髙樹之下駐馬書鞭為臨渦賦  魏文帝典)¶
(論自叙曰余幼學擊劍與平虜將軍劉勲奮威劉展等/共飲酒宿聞展有手臂能空手入白刃余與論劍良久)¶
(謂言將軍法非也余顧嘗好之又得善術因求余對時/酒酣耳熱方食竿蔗便以為杖下殿數交三擊其臂)¶
　金車　寳鼎(呉志曰初興平中吳中童謡曰黄金車/斑蘭耳開閶門出天子閶門呉西郭門)¶
(夫差所生也/  下詳祥瑞)　都武昌　遷建業(並詳/遷都)　持鞍緩鞚¶
受箭迴船(虞漙江表傳曰孫權征合肥為張遼所襲乘/駿馬上津橋南已見撤谷利在馬後使權持)¶
(鞍緩鞚著鞭遂得超渡箭魚豢魏略曰孫權乘大船來/觀軍曹公使弓弩亂發  著其船船偏重將覆權因廻)¶
(船以輕面受箭/箭均船平而去)　大口方頤　長上短下(上詳竒表秋/漢獻帝春)¶
<pb:KR3k0055_WYG_045-42a>¶
(曰張遼問吳降人曰紫髯將軍/長上短下是誰答曰是孫㑹稽)　結吳　𦙍漢(蜀志曰/先主遣)¶
(諸葛亮自結於孫權鮮華陽國志曰漢末雄/傑並起先主名㣲衆  建元𦙍漢與之鼎跱)　棄妻子¶
　失七箸(蜀志曰曹公遣精騎追及先主於當陽之長/坂先主棄妻子與數十騎而走  又曰曹公)¶
(從容謂先主曰天下英雄惟操與使君耳/袁本初之徒不足數也先主方食失七箸)　翦芳蘭¶
乘羽葆(蜀志曰先主將誅張裕諸葛亮請罪先/主曰芳蘭當門不得不翦  下詳㓜智)　有竒¶
節　與大謀(干寳搜神記曰髙祖宣皇帝少有竒節聰/明多大略  又曰宣帝遷太子中庶子每)¶
(大謀畫䇿多善由/是為太子所信重)　討公孫　迎魏帝(臧榮緒晉書遼/東太守公孫文)¶
(懿反詔宣帝討之發自京東都過魏温詔郡守以下皆/㑹幕次父老故舊讌飲累日  王隱晉書曰魏帝謁髙)¶
<pb:KR3k0055_WYG_045-42b>¶
(平陵曹爽兄弟皆從髙祖以爽執政不平廢之起奏事/永寜宫悉起營兵及城中餘衆承制發武庫仗開四門)¶
(出迎魏帝於洛/濵奏爽罪也)　遷庶子　封舞陽(干寳晉紀曰魏國/既建髙祖遷太子)¶
(中庶子與陳羣吳質朱鑠號曰四友堂又曰天子疾篤/帝與曹真陳羣等見於崇華殿之南  並受顧命輔政)¶
(詔太子曰有間此三公者慎勿/疑之明帝即位改封舞陽侯)　被南國　終北面(臧/榮)¶
(緒晉書曰遼東以諸將獻㨗交至乃申受前命曰躬擐/甲胄龔行天罰埽平區域申滅呉㑹裨贊皇靈被於南)¶
(國身陸士衡晉書曰文帝勢崇於三分而/終  乎北面雖曰未暇而王業已固矣)　忠恕無過¶
言　仁厚有智量(王隱晉書曰武帝少厲髙行造次於/忠恕未嘗有過言失色於人  又曰)¶
(武帝寛恵仁厚/深宻有智量)　減膳　燒裘(並詳/儉徳)　魏禪　呉平(王/隱)¶
<pb:KR3k0055_WYG_045-43a>¶
(晉書曰咸熙二年魏武禪位於上也臧榮緒晉書曰武/帝問劉毅曰卿以吾可方漢何帝  對曰可方桓靈帝)¶
(曰吾徳雖不及古人猶克已為政又平/呉㑹一同天下方之桓靈不亦甚乎)　燧人　炎帝¶
　太昊　髙陽　大巢　少典(大巢即有巢氏/  少典生黄帝)　南面¶
　中央(古帝/氏)　連三畫　同八方(上出董子/出總載一)　(下/)　法¶
五行　照四海(法五行相生形萬殊之體/  日月並明明照四海)　命九官¶
利萬物(命九官舜之事/利萬物出禮記)　别優劣　法陰陽(上出白虎/通  下詳)¶
(總載/一)　都平陽(堯/)　納大麓(舜/)　制二柄　長九州(上/詳)¶
(韓子九天皇/兄弟  人)　葬橋山　長姬水(並黄/帝)　含氣化物¶
<pb:KR3k0055_WYG_045-43b>¶
明徳表功(上出淮南子/下出白虎通)　父天母地　兄日姊月(並禮/記)¶
　牢籠天地　彈壓山川　申洩四時　經緯六合(並/淮)¶
(南/子)　増華祝　嵩呼(莊子曰堯觀於華華封人請祝聖/人使聖人夀堯曰辭使聖人富堯)¶
(曰辭使聖人多男子堯曰辭三漢/紀武帝登嵩山聞呼萬歳者)　崖公　震旦(唐語/林敎)¶
(坊記曰樂人呼天子為崖公厯玉/谿編事曰南朝稱天子為震旦)　帝暉　宸厯(顔延/年曲)¶
(水詩序云帝暉臨幄百司定列憲沈/約彈王源文云宸厯御寓𢎞革  典)　握符　膺籙(孝/經)¶
(鈎命訣曰受命握符出也誅東/京賦曰膺籙受圖順天行)　三極　四維(宋永元/詔曰位)¶
(御三極風澄萬寓四董子/曰禮義亷恥國之  維)　坤珍　神器(東都賦曰握/乾符闡坤珍)¶
<pb:KR3k0055_WYG_045-44a>¶
(神簡文大法頌序曰/  器有歸鼎運斯集)　鳯厯　龍圖(梁武帝紀曰御/鳯厯握龍圖)¶
張天　駕日(孔稚珪文張天/造厯駕日登皇)　統天　御㝢(廣𢎞明集/曰三皇統)¶
(天五帝/御寓)　玉鏡　金椎(尚書帝命驗期云桀失玉鏡注/玉鏡謂清明之道也  孝經援)¶
(神契云后偷任威失其金/椎注金椎言國之寳也)　修䇿　長羅(文中子脩䇿/邇馭長羅逺)¶
(駕/)　紫宸　赤縣(梁王僧辨表紫宸/曠位赤縣無主)　璿璣　鼎玉(書/在)¶
(璿璣玉衡以齊七政其梁與/陳璽書欽若唐虞推  鼎玉)　飛龍　逐鹿(易曰飛龍/在天利見)¶
(大人天史記秦失/其鹿  下共逐之)　乾龍　晉馬(易乾卦取象於龍五/晉元帝紀童謡曰)¶
(馬浮渡江一馬化為龍是歳/五王獲濟元帝竟登大位)　鳯翔　虎變(張平子東/都賦龍飛)¶
<pb:KR3k0055_WYG_045-44b>¶
(白水鳯翔參墟龍文選應吉甫/華林集詩位以  飛文以虎變)　瑞符　玉册(後漢荀/彧傳天)¶
(降嘉瑞地出吉符璽晉元帝紀永嘉初有玉册見/於長安白玉麒麟  出於江陵其文曰長夀萬年)　星¶
拱　雲從(俱宋洪邁/賀御殿表)　舜抱　堯&KR0109;(王勃乾元殿頌曰/環四瀛於舜抱棲)¶
(十景於/堯&KR0109;)　汜水　軒丘(漢髙帝本紀五年即皇帝位於/汜水之陽  帝王世紀皇帝居)¶
(軒轅/之丘)　天縱　日新　戴天　擊壤　黄屋　白水¶
丹丘(後漢書光武稱白水真人則春秋感/應圖曰丹丘千年一焚焚  聖人出)　懷鷂　吞¶
蝗(唐紀太宗得佳鷂自臂之見魏徵來匿懐中徵奏事/不已鷂竟死焉  貞觀中終南數縣蝗太宗捕數枚)¶
(曰民以榖為命汝食之寜食吾/肺心遂吞之是歳蝗竟不為害)　正乾綱　凝鼎命(陳/忠)¶
<pb:KR3k0055_WYG_045-45a>¶
(傳明王嚴天元之尊正乾綱之/位  易鼎卦君子以正位凝命)　位天徳　總朕師(易/飛)¶
(龍在天乃位乎天徳朕書舜/命禹曰汝惟不怠總  師)　坐玉牀　握金鏡(鄭康/成曰)¶
(玉牀處天子之位也玉張説/乾符頌曰握金鏡歩  斗)　恢聖緒　統宸極(漢安/帝紀)¶
(昔我光武受命中興恢𢎞聖/緒  唐安帝傳統臨宸極)　居正陽　維新命(王褒/頌王)¶
(者居正陽之位維詩/周雖舊邦其命  新)　邁時康　不世出(唐新羅傳眞/徳秀織錦頌)¶
(曰巨唐開洪業巍巍皇猷昌深仁諧日月撫/運邁時康  唐太宗贊至治之君不世出)　三尺劒¶
　一戎衣(史記漢髙祖曰吾以布衣提三尺劒取天下/  中庸武王纘太王王季文王之緒一戎衣)¶
(而有天下杜甫詩曰風/塵三尺劒社稷一戎衣)　膺天統　陟帝位(班固典引/髙光二帝)¶
<pb:KR3k0055_WYG_045-45b>¶
(&KR0574;當天之正統受克遜之歸運陟舜典/曰格汝舜乃言厎可績三載汝  帝位)　陳玉帛　越¶
梯航(禹㑹諸侯於塗山執玉帛者萬國/  文𨕖梯山航海踰沙越幕之貢)　千秋亭　陳¶
橋驛(漢光武即位於千秋亭/  宋太祖受命陳橋驛)　赤帝子　香孩兒(上詳/符命)¶
(室宋史太祖生於夾馬營赤光滿/  異香不散時人謂之香孩皃)　握機創厯　誕命¶
造家(王元長/詩序)　緯地經天　左日右月(庾黔婁文經天/緯地之徳左日)¶
(右月/之明)　聲寓宇宙　勢壓山河(孔稚/圭文)　天地更築　日¶
月再張(孔稚/珪文)　繩準陰陽　懸持日月(上出文中子收/下出北齊魏)¶
(武成/詔)　規矩乾坤　輔相天地(上出晉傳子/下出文中)　斟元陳¶
<pb:KR3k0055_WYG_045-46a>¶
樞　結繩刻木(春秋保乾圖曰天皇於是斟元陳樞言/斟酌元化陳列樞機之行也  眞源賦)¶
(曰人皇氏兄弟/九人結繩刻木)　鍊石補天　斷鼇立極(淮南子女媧/氏鍊五色石)¶
(以補蒼天四斷/鼇足以立  極)　闡極則天　開元創物(齊告/天文)　本仁¶
祖義　抱表寢繩(漢武帝詔曰本仁祖義褒徳録賢五/帝三王所由昌也  文中子曰戴圓)¶
(履方抱表寢繩内/能理身外得人心)　道綱徳網　學耨禮耕(晉什道恒/釋駮論曰)¶
(振道綱以維六合布徳網以羅羣儁之禮運曰人情者/帝王之田也脩禮以耕之陳義以種  講學以耨之)¶
　一隂一陽　乃文乃武　恩加草樹　道被翔行(王/勃)¶
(九成/宫頌)　體元居正　握鏡臨宸(春秋隱元年凡人君即/位欲其體元居正  齊)¶
<pb:KR3k0055_WYG_045-46b>¶
(建武紀曰皇齊受/終建極握鏡臨宸)　握符闡珍　系統接緒(東都賦曰/聖皇握乾)¶
(符闡坤珍漢又曰/系唐統接  緒)　海嶽呈華　風雷寫慶(王勃九/成宫頌)¶
謳歌歸舜　符命興唐(孟子謳歌者不謳歌堯之子而/謳歌舜  唐華詵傳董景珍曰)¶
(吾聞帝王之/興必有符命)　滋萌元氣　開闢太初(崔融啟母廟碑/曰滋萌元氣開)¶
(闢太初此乃天皇氏/之所以應乎天也)　朝登五帝　夕宿三皇(杜甫太/清宮賦)¶
　孕虞育夏　甄殷朝周(班固/典引)　赤伏帝子　白水眞¶
人(俱光/武事)　為民父母　受命天人(漢貢禹傳曰王者受/命為民父母  栁正)¶
(符論曰澤久而愈深仁増而益髙人之戴/唐永永無窮是知受命不於其天於其人)　聖膺天啟¶
<pb:KR3k0055_WYG_045-47a>¶
　位以徳興(李百藥封建論陛下握乾御天膺期啟聖/  乾卦飛龍在天利見大人註位以徳興)¶
(徳以/位叙)　得位得禄　作君作師(中庸舜大徳必得其位/必得其禄  書太誓曰)¶
(天佑下民作/之君作之師)　天地交泰　雷雨作解(易泰卦曰天地/交泰  解卦曰)¶
(雷雨/作解)　應天順人　創業垂統(髙力士傳曰明皇幸蜀/聞太子即位喜曰吾兒)¶
(應天順人應唐舊禮志曰/髙祖撫運  期創業垂統)　神聖應期　天人叶順(晉/劉)¶
(元海載記曰漢髙祖神聖應期江孫綽𫝊曰中宗龍/飛非惟信順叶乎天人實頼長  萬里畫而守之耳)¶
統和天人　願為臣妾(栁宗元賀即位表負扆而㑹朝/夷夏踐祚而統和天人  晉紀)¶
(劉琨等勸進曰聲/敎所加願為臣妾)　無為之徳　不宰之功(唐順宗/尊號文)¶
<pb:KR3k0055_WYG_045-47b>¶
號渙萬里　色授六服(宋奏議曽鞏曰人主之尊意諭/色授而六服震動言傳號渙而)¶
(萬里/奔走)　誕敷文徳　載纘武功(書經曰帝乃誕敷文徳/  詩經曰二之日其同)¶
(載纘/武功)　堯舜擁篲　禹湯扶輪(李嶠賀/尊號表)　廟社鼎安¶
寰區泰定(宋陳耆卿/賀登極表)　範圍元化　黼藻太平(宋陸游/明堂表)¶
　欽翼小心　昇平大業　上總天維　旁握河紀(俱/隋)¶
(盧思道賀/甘露表)　駕馭風雲　馳驅龍虎(梁庾信賀/平鄴表)　徳奉¶
三無　功安九有(宋儒表三無謂天無私覆地無私載/日月無私照也  九有謂九州也)¶
　㢲風發越　兌澤滂沱(唐李嶠元/日朝賀表)　厯數承堯　謳¶
<pb:KR3k0055_WYG_045-48a>¶
歌歸禹(宋陳耆卿/賀登極表)　有道之長　無思不服(宋李/劉表)　治¶
民祇懼　受命漙將(李劉/表)　光紹燕謀　丕膺鴻業(宋/鄭)¶
(厚賀改/元表)　天開睿哲　神授英竒　河海晏清　璣衡¶
明潤(俱出翰/苑新書)　投弓縱馬　束衽正冠(曾鞏文曰西北/之戎投弓縱馬)¶
(相與祛服而戲豫東南之夷/正冠束衽相與捧䇿而吟誦)　大徳時來　多能天縱¶
(宋人賀/耕籍表)　法約三章　舞揚七徳(史記沛公入闗與秦/民約法三章餘悉除)¶
(秦苛法樂唐書秦王/破軍之  名七徳舞)　帝自有眞　聖不世出(漢光武/贊曰帝)¶
(王之興自有真也不唐太/宗贊曰至治之君  世出)　徳合乾行　心通義畫(明/何)¶
<pb:KR3k0055_WYG_045-48b>¶
(洛文敬/一亭頌)　澤暢九垓　徳流六幕(明舒𢎞志聖/徳重農頌)　虎變¶
龍飛　鳯儀獸舞(明陳于陛慶成宴致語虎變龍飛纉/宗社無彊之福鳳儀獸舞衍邦家有)¶
(道之/長)　瞻雲就日　際地蟠天(堯本紀曰帝之君也其/仁如天其智如神就之)¶
(如日望之如雲蟠性理曰/上際乎天而下  乎地)　蕩乎無名　建其有極(宋/陸)¶
(游賀㑹/慶節表)　煦嫗萬物　照蘓九圍(馮道上周太/祖尊號頌)　膺萬¶
國之珍　接千嵗之統(東都賦受四海之圖籍&KR0574;萬國/之貢珍  漢司馬相如傳今天)¶
(子接千/歳之統)　受四海之圖籍　拜萬國之衣冠(東都賦天/子受四海)¶
(之圖籍拜唐詩萬/國衣冠  冕旒)　張皇綱以羅逺　飛仁風而被物¶
<pb:KR3k0055_WYG_045-49a>¶
(晉/書)　協天載以無聲　恢帝猷而有截(馮道上周太/祖尊號表)¶
昭鴻名而日掲　肅龍衛以天臨(宋李劉賀/御殿表)　歴五帝¶
之寥廓　渉三皇之登閎(出文𨕖註曰登/髙也閎大也)　冠五行之¶
秀氣　邁三代之英風(李康運/命論)　風來南面之薫　星¶
拱北辰之所　多聞將求建事　大烹所以養賢　天¶
地節而四時成　陰陽和而萬物得　四七之際火為¶
主　一千之歳聖當興(後漢書彊華奉赤伏符曰劉秀/發兵捕不道四七之際火為主)¶
(清春秋感應圖云黄河千年一/  丹丘千年一焚則聖人當出)　拯頽綱以繼三五¶
<pb:KR3k0055_WYG_045-49b>¶
鼓芳風以扇遊塵(范甯榖/梁傳序)　握天鏡而授河圖　執玉¶
衡而運乾象(徐陵/文)　張寶圖以光帝載　懸玉鏡以徹¶
靈襟(唐元和/𩔖表)　御風雷七曜於上　用山川六府於下¶
(王勃九/成宫頌)　若元氣之運四時　如太陽之御六合(翰苑/新書)¶
　銅渾昭乾健之規　玉燭朗陽舒之景(馮道上周太/祖尊號表)¶
　凝旒而天啓其門　服衮而日升於觀(李嶠元日/朝賀表)¶
三階正而六氣調　萬㝢清而百蠻服(李嶠賀/尊號表)　漢承¶
堯而傳歸於子　舜授禹而允執厥中(翰苑/新書)　發育萬¶
<pb:KR3k0055_WYG_045-50a>¶
物而顯諸仁　包舉六氣而藏諸用(王勃/文)　炎帝分八¶
節以始農功　軒轅紀三綱而闡書契(出晉律/厯志)　中國¶
之有至人無思不服　王者之大一統咸與維新(翰苑/新書)¶
　懷恩慕化之黨候雨占風　疇徳瑞聖之符非煙若¶
霧(李嶠賀/尊號表)　天啟昌期御蘿圖而出震　人瞻粹表負¶
黼扆以當陽(翰苑/新書)　御六龍而乘乾君臨大寳　斂五¶
福而作解慶洽寰區(翰苑/新書)　詠時和於帝壤動植咸歡¶
　歌道泰於華封昆蟲自樂　紫宮宻運敷造化於靈¶
<pb:KR3k0055_WYG_045-50b>¶
襟　黄屋神凝創經綸於寳思(俱王/勃文)　丹書碧篆神符¶
煥河洛之文　玉斗珠衡天骨挺皇王之表(王勃九/成宫頌)¶
權輿象緯削茅社而建瓊祧　草昧風雲席蘿圖而創¶
璿厯(王勃/文)　鋪帝容而建皇極大寶重光　撫乾軸而¶
正坤維洪鑪再造(李嶠賀/尊號表)　聖人作而萬物覩共堅愛¶
戴之心　元首明而庶事康行廸太和之治(翰苑/新書)¶
　　帝王總載四¶
原天號(帝者/天號)天靈(天皇/之號)　尊無二上　土無二王　作¶
<pb:KR3k0055_WYG_045-51a>¶
民父母　為天下主　惟辟玉食　惟皇作極　君天¶
下　養天下　純而王　駮而霸(荀子曰粹而王駮/而霸無一焉而亡)¶
仁義所生為王　仁義合者稱王(白虎通曰徳合天地/者稱帝仁義合者稱)¶
(王别優/劣也)　三王善因時　五帝任仁義　三王任智勇¶
　王者得三才　立天子以為天下立君以為國(呂氏/春秋)¶
(曰為天下長慮莫如置天子也為一國長慮莫如置君/也置君非以阿君也置天子非以阿天子也徳衰世亂)¶
(然後天子利天/下國君利國)　功徳純者稱帝　徳令全者稱王¶
南面而聴天下　三者尊位所在　増龍徳　居體¶
<pb:KR3k0055_WYG_045-51b>¶
知臨　崇髙　大寳　大君(易/經)　王言　福威(書/經)　嗣¶
服　定命　國歩　執競　綴旒(詩經為下國綴旒言/為天子而為諸侯所)¶
(係屬/也)重華(書舜典曰重/華協於帝)　丕子(書是有丕子之責/於天言元子也)丕后¶
(書嗣光宅丕/后言大君也)　明辟(書朕復/子明辟)伯林(楚辭言長/君即長子)　縣官(前/漢)¶
(書註曰縣/官天子也)鉅公(出前漢郊祀志張晏曰天/子為天下父故曰鉅公)　穆清(文𨕖/注天)¶
(子有美徳/而化清)　神器　儲精(文𨕖儲/精垂恩)勵精　帝輝　執契¶
(文𨕖執信也明/君執契以任之)　淵穆　睿想　宸威　重暉(六朝詩/百辟仰)¶
(重/暉)　肖天(范祖禹曰人之子未有不肖其親者麟之子/不問知其為肉角鳯之子不問知其為九苞)¶
<pb:KR3k0055_WYG_045-52a>¶
(天子者天之子/也是故肖天)　末光(漢書依日月之/末光有餘寵也)　湛恩(湛者/深也)¶
皇儀　帝容(東都賦究皇/儀而展帝容)　渥恵(䝉聖皇/之渥恵)　天儀(後漢/書儀)¶
(顔/也)　寶業(家臻寳業/天子位也)　鳳扆(光武贊鳯扆臨/花暖謂帝座也)　藻衛(藻/衛)¶
(天子/儀仗)　宸盼(宸盼俯凝旒/天子之視也)靈貺(靈貺自甄謂神靈/賜福祚而自成也)　法¶
從(漢書天子/駕曰法從)辰居(辰居如星拱/辰言有徳也)　帝紘(廓帝紘恢皇綱/開五三之紀綱)¶
　神主(書經俾/作神主)天徳(易乃位/天徳)　革命(湯武/革命)體元(左傳注/人君即)¶
(位欲其體/元而居正)　正始(路温舒傳陛下初登至尊與/天命符宜正始受命之統)正統(王/褒)¶
(頌春秋法五始之統/在乎審已正統而已)　乾顧(文𨕖昭王碑/曰仰&KR0574;乾顧)　茂緒(楊緒/事誄)¶
<pb:KR3k0055_WYG_045-52b>¶
(曰光昭/茂緒)　衍圻(文𨕖辨亡論曰化/協殊裔風衍遐圻)　拱揖(文𨕖辨亡論/曰拱揖羣后)¶
(注謂拱手以揖/諸侯言無事也)　醲化(辨亡論醲化懿/網未齒於上代)　經民(辨亡論/其體國)¶
(經民之具足/以為政矣)　長規(辨亡論先王達經國之/長規審存亡之至數)宏覆(文𨕖/弔魏)¶
(武文丕大/徳以宏覆)　乾景(文𨕖齊景后策文乾/景外臨註乾為君)　長御(文𨕖五/等諸侯)¶
(論曰見綏/世之長御)　安瀾(文𨕖講徳論天下/安瀾比屋可封)淳流(同上觀大/化之淳流)¶
佩文(同上冠道徳履純/仁披六藝佩禮文)　淑清(同上海内樂/業朝廷淑清)　鴻均(同/上)¶
(鴻均之出/何物不樂)　中雅(同上歩中雅/頌驟合韶濩)　參神(七啟元化參/神與靈合契)¶
前旒(文𨕖答客難曰冕/而前旒所以蔽明)　覆盂(同上連四海之外以為/帶安如覆盂注天下無)¶
<pb:KR3k0055_WYG_045-53a>¶
(事安如覆/盂之下)　景俗(文𨕖王元長曲水/序設神理以景俗)　天矚(同上行度/動於天矚)¶
　濡化(典引被風濡化/者京師沉潛)　辨章(典引惇睦辨章之化/洽注辨析章服也)¶
昭登(典引昭登之績匪堯不/興注昭明也登成也)　文軫(文𨕖袁太尉從駕/詩文軫接桂海)¶
　三正(文𨕖張子房詩/神武睦三正)　陽澤(謝靈運應詔詩皇心/美陽澤萬物咸光昭)¶
倫化(謝靈運從宋文拜陵廟/詩己見倫化萌倫大也)　光宅(七命配/天光宅)　載韙(七/命)¶
(皇風/載韙)　義繩(七命義/皇之繩)　體元(東都賦體元立/制繼天而作)　景鑠(東/都)¶
(賦鋪鴻藻/申景鑠)　馨業(西京賦馨/業彌茂)　茂世(羽獵賦豐/茂世之規)　天關¶
(長揚賦順斗/極運天闗)　長世(景福殿賦闡/長世之善經)　筌宰(文𨕖宣徳皇/后令譲中書)¶
<pb:KR3k0055_WYG_045-53b>¶
(令表曰筌&KR0805;有寄/注君臣有所寄託)　神寳(范蔚宗皇后紀論曰/陵夷大運淪亡神寳)　測恩¶
(文𨕖華林集詩曰測/恩踰逸注測深也)　滂流(同上元/澤滂流)　沉恩(文𨕖以沉/恩之未廣)¶
(懼敎化/之未厲)　汪濊(難蜀父老文/曰湛恩汪濊)　恩隱(赭白馬賦曰恩/隱周渥隱私也)¶
灑澤(顔延年曲/水詩序)　天奬(任彦升答七夕詩啟曰牽/率庸陋式酬天奬奬恩也)　恩¶
紀(文𨕖潘安仁雜體/詩恩紀被㣲身)　温渥(顔延年詩曰温渥浹/輿隸和恵屬後筵)　寤¶
靈　司契(魏都賦啟天心而寤靈注寤先靈/也上垂拱而司契注執法契也)　舉玉趾¶
(禮/記)　疇四海(荀子曰至賢疇/四海湯武是也)　闢皇闈(六朝詩明明闢/皇闈謂開君門)¶
(以待/賢也)　在徳元(召誥其惟王/位在徳元)　承天心(谷永傳明王即/位正五事建大)¶
<pb:KR3k0055_WYG_045-54a>¶
(中承/天心)　乘時龍(易經曰時乘六龍以御天光武紀道士/西門君恵李守等云劉秀當為天子王)¶
(者承命信有符乎不然何/以能承時龍而御天哉)　據坤靈(西都賦據坤/靈之正位)恢聖¶
緒(安帝紀昔我光武受/命中興恢洪聖緒)　黄裳元吉(易經黄中色裳下/飾也猶以中順之)¶
(徳而居尊位為/大善之吉也)　赫赫業業(詩經赫赫業/業有嚴天子)　寵綏四方¶
(書/經)　如絲如綸(禮/記)　緯天理地(六朝文言帝王之御天/下上緯天維下理地軸)¶
　執轡御馬(藝苑御四馬者執六/轡御天下者正六官)　盤盂儀影(藝苑夫/君者儀)¶
(也儀正而影正君者盤也盤圓/而水圓君者㿻也盂方而水方)　天行地止(言王者法/天地之行)¶
(止/也)　應天載靈(牽秀黄帝頌曰邈/矣皇軒應天載靈)　盤古九變(三古厯/紀曰盤)¶
<pb:KR3k0055_WYG_045-54b>¶
(古一日/能九變)黄帝四面(尸子曰黄帝取已合者四人使/治四方大有成功此為四面也)　端¶
如北極(淮南子曰舜之在/位也端如北極)　體堯蹈舜(後漢崔寔傳曰/濟時拯世之術)¶
(豈必體/堯蹈舜)　咸五登三(出司馬相如/難蜀父老文)　遐邇三五(較獵/賦)¶
薫風潛暢(隋志曰成湯四十二年之/間薫風潛暢頌聲遐舉)　膺萬國珍(東都/賦受)¶
(四海之圖籍膺/萬國之貢珍)　負扆踐祚(栁宗元賀表云負扆而㑹/朝夷夏踐祚而統和天人)¶
　聲明文物(文𨕖謝朓詩文物共葳蕤聲/明自蔥蒨注謂衣冠禮樂也)　聖風雲靡¶
(長楊/賦)　勲超遂古(文𨕖司馬/記室箋)　紹天闡繹(典引曰厥有/氏號紹天闡)¶
(繹闡開/繹治也)　華名洪伐(七命曰生必輝華名於玉牒/没則勒洪伐於金册伐功也)　長¶
<pb:KR3k0055_WYG_045-55a>¶
　世字氓(魏都賦/字養也)　聲敎布濩(張衡東/京賦)　甄陶國風(何晏/景福)¶
　(殿/賦)　東漸西被　北爕南諧(書經東漸於海西被於流/沙東京賦北爕丁零南諧)¶
　(越/裳)　徳寓天覆　敎與風翔(並張衡/東京賦)　玉䇿金縢(魏都/賦窺)¶
　(玉䇿與/金縢)　文軌薄桂海　聲敎燭氷天(江淹擬袁淑詩/注桂海南極氷)¶
　(天北/極也)　舜行猶河海(尸子曰舜之行猶河海乎千仞/之溪滿焉螻螘之穴亦滿焉)¶
　四三皇而六五帝(景福/殿賦)¶
　¶
　¶
<pb:KR3k0055_WYG_045-55b>¶
　¶
　¶
　¶
　¶
　¶
　¶
　¶
御定淵鑑類函卷四十¶
