# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.054794
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十四
<pb:KR3k0055_WYG_369-1a>¶
　欽定四庫全書¶
御定淵鑑類函卷三百六十四¶
　　珍寶部四(珠瑁貝增珊瑚/瑇      水晶)　(瑪瑙/琥珀)　(瑠璃/玻瓈)　(車渠/雲母)¶
　　　珠一¶
　增説文曰珠蚌之陰精也　原案周易川靈圖曰至德¶
　之盛五星如連珠　禮斗威儀曰其政平德至淵泉則¶
　江海出明珠　樊文淵七經義曰珠母者大珠在中小¶
　珠環之　後漢書曰珠蚌中陰精也玓瓅明珠色也璣¶
<pb:KR3k0055_WYG_369-1b>¶
　珠不圓也　常璩華陽國志曰廣陽縣山出青珠永昌¶
　郡博南縣有光珠穴出光珠珠有黄珠白珠青珠碧珠¶
　　後魏書曰河鉤羌國出金珠　伏無忌古今注曰章¶
　帝元和元年明珠出館陶大如李有光耀三年明珠出¶
　豫章江底大如雞子圍四寸八分和帝永元五年鬱林¶
　降人得大珠圍五寸七分　山海經曰三珠樹生赤水¶
　上其為樹如栢葉皆為珠　徐衷南方草木狀曰凡採¶
　珠常三月用五牲祈禱若祠祭有失則風攪海水或有¶
<pb:KR3k0055_WYG_369-2a>¶
大魚在蚌左右白蚌珠長三寸半在漲海中其一寸五¶
分有光色一旁小形似覆釜為第一璫珠凡三品其一¶
寸三分雖有光色形不圓正為第二滑珠凡三品　增¶
潛確類書曰龍珠在頷鮫珠在皮蛇珠在口鱉珠在足¶
魚珠在眼蚌珠在腹然惟蚌珠為多餘則偶有之耳又¶
蜘蛛亦有孕珠者　又曰珠出廣東亷州珠池者四曰¶
楊梅曰青鶯曰平江曰永安出雷州者一曰樂明實皆¶
海而島嶼環回故稱池云　續文獻通考元珠課在大¶
<pb:KR3k0055_WYG_369-2b>¶
都者元貞元年聽民于楊村直沽口撈採命官買之在¶
南京者至元十一年命穆齊特阿拉善等於松阿哩江¶
阿都古江呼嚕古江採之在廣州者採於大步海他如鄂諾¶
齊都爾罕都呼三河之珠至五年徙鳯格等戸撈採勝¶
州延州等城之珠十三年命婁博克逹等撈採　明¶
曹昭格古要論曰南珠出南海蚌中南番者好廣西者¶
易黄要身分圓及色白而精光者價髙以大小粒數等¶
分兩定價古云一圓二白又云一顆圓十顆錢北珠出¶
<pb:KR3k0055_WYG_369-3a>¶
北海亦論大小分兩定價原爾雅曰西方之美者有¶
霍山之多珠玉焉(霍山今在平陽/永安縣東北)　尚書曰淮夷蠙珠¶
暨魚(淮夷二水出/蠙珠美魚)　增周禮天官玉府曰若王合諸侯¶
則共珠盤玉敦　原大戴禮曰川生珠而岸不枯　山¶
海經曰開明北有珠樹文玉樹　增又曰數厯之山楚¶
水出焉其中多白珠原穆天子傳曰天子北征舍於¶
珠澤珠澤之藪方三十里　戰國䇿曰張丑為質于燕¶
燕王欲殺之走出境境吏得丑丑曰燕王所欲殺我者¶
<pb:KR3k0055_WYG_369-3b>¶
人言我有寳珠也王欲得之我今已亡之矣而王不信¶
今子且致我我且言子奪我珠而吞之燕王必且殺子¶
刳子之腹及子之腸矣吾要且死子之腸亦且寸絶矣¶
境吏恐而放之　增史記曰明月之珠藏于蚌中蛟龍¶
伏之　東觀漢記曰永建四年漢陽太守文礱獻大珠¶
詔曰海内頗有災異礱不推忠誠而偷明珠之瑞以求¶
媚令封珠却還原魚豢魏略曰大秦國出明珠夜光¶
珠真白珠夫餘出珠珠大如酸棗　魏志曰文帝問蘇¶
<pb:KR3k0055_WYG_369-4a>¶
則曰前破酒泉張掖西域通使燉煌獻逕寸大珠可復¶
求市益得否則對曰若陛下化洽中國德流沙漠即不¶
求自至求而得之不足貴也帝黙然増蜀志曰秦宓¶
奏記益州牧劉焉薦儒士任定祖曰甫欲剖蚌求珠今¶
乃隋和炳然復何歎哉　王隱晉書武帝詔曰御府内¶
省珠玉玩好之物皆以賜王公也　又陶璜表曰合浦¶
郡土地墝埆無田可農百姓惟以採珠為業商賈去來¶
以珠貨米而吳時珠禁甚嚴慮百姓私散好珠禁絶來¶
<pb:KR3k0055_WYG_369-4b>¶
去人以飢困又所調猥多限每不充今請上珠輸二次¶
珠輸一麤者蠲除自十月訖二月非採珠之時聽商旅¶
往來如舊並從之　唐書曰貞觀四年林邑國獻火珠¶
　五代志楚州獻如意寳珠大如雞子而圓正色極瑩¶
澈置之室中明如滿月　五代史吐蕃婦人戴瑟瑟珠¶
珠之最好者一珠易一良馬(瑟瑟碧/珠也)原晏子曰景公¶
為履黄金之綦飾以銀連以珠良玉之絇其長尺冰月¶
服之以聽朝晏子朝公迎之履重僅能舉足晏子曰古¶
<pb:KR3k0055_WYG_369-5a>¶
者聖人制衣服冬輕而煖夏輕而清今金玉之履冰月¶
服之是重寒也　莊子曰黄帝遊乎赤水之北登乎崐¶
崙之山遺其𤣥珠使智索之而弗得使離朱索之而弗¶
得使喫詬索之而不得也乃使象㒺黄帝曰異哉象㒺¶
乃可以得之乎　又曰河上有家貧窮恃緯蕭而食者¶
其子沒淵得千金之珠父謂其子取石來鍜之曰夫珠¶
必在驪龍頷下子得之必遭其睡也使而寤子尚奚微¶
之有哉　增又曰夫唾大者如珠小者如霧原呂氏¶
<pb:KR3k0055_WYG_369-5b>¶
春秋曰以隋侯之珠彈千仞之雀世必笑之何也所用¶
重所要輕也　韓子曰楚人賣珠于鄭為木蘭之櫝薫¶
以桂椒綴以珠玉飾以玫瑰緝以翡翠鄭人買其櫝還¶
其珠可謂善賣櫝不可謂善鬻珠也　又曰子胥出走¶
邊侯得之子胥曰上求我也以我有美珠也今我已亡¶
之矣且曰子取之邊侯憂而釋之　淮南子曰明月之¶
珠不能無纇　又曰楚王亡其猿而林木為之殘宋王¶
亡其珠于池中而魚為之殫　增任子曰丹淵之珠沈¶
<pb:KR3k0055_WYG_369-6a>¶
于黄泥　鹽鐵論曰珠璣出桂林距漢千餘里　説苑¶
曰墨子謂滑釐曰今凶年有欲與子隋侯之珠者曰不¶
得賣也以為飾又欲與子鍾粟者曰得珠不得粟不得¶
珠得粟子将何擇滑釐曰粟可取也　論衡曰今審知¶
有富貴之命則幽居候之不須勞形求索也猶珠在山¶
不求貴價于人人自貴之命富之人筋力自輕命貴之¶
人才智自髙　抱朴子曰識珍者必拾濁水之明珠賞¶
氣者必採穢藪之芳蕙　原東方𦍤神異經曰西北荒¶
<pb:KR3k0055_WYG_369-6b>¶
中有二金闕髙百丈(一作相/去百丈)上有明月珠徑三寸(一作/二尺)¶
光照千里　增蔡邕勸學曰明珠不瑩焉發其光寳玉¶
不琢不成珪璋原捜神記曰南海之外有鮫人水居¶
如魚不廢緝績其人能泣珠　萬震南州異物志曰合¶
浦民善游採珠兒年十餘嵗使教入水官禁民採珠巧¶
盜者蹲水底刮蚌得好珠吞而出　廣志曰莫難珠其¶
色黄生東夷有明珠稱夜光有大珠徑寸或圍二寸已¶
上出黄支(一作/枝)有至圓珠置之平地終日不停有石珠¶
<pb:KR3k0055_WYG_369-7a>¶
鑄石為之一名朝珠　裵氏廣州記曰鯨魚目即明月¶
珠故死不見有目精　増博物志曰五月五日取青蛉¶
頭土中埋皆成青珠　梁四公傳杰公語梁武帝曰如¶
意珠上者夜光照四十里中者十里下者一里光之所¶
及無風雨雷電水火刀兵諸毒厲驪珠九色上者夜光¶
百歩中者十歩下者一室光之所及無蛇虺蟲豸之毒¶
蟲珠七色而多赤其蟲六足二目目當其陷處有凹有¶
鐵鼻蚌珠五色皆有夜光及數尺無瑕者為上有瑕者¶
<pb:KR3k0055_WYG_369-7b>¶
為下蚌蛛生於蚌腹與月盈虧蛇珠所致隋侯即其事¶
也　唐劉恂嶺表録異曰亷州海水之中有洲島島上¶
有大池謂之珠海每年刺史修貢自監珠戸入池采珠¶
以充貢賦　耆舊傳曰太守貪珠即逃去孟嘗還珠之¶
池皆生老蚌剖而取珠池在海上其底與海通又池水¶
至深無可測也取小蚌肉貫之蔑曝乾謂之珠母容桂¶
人率如脯燒之以薦酒内有細珠如粱粟乃知珠池之¶
蚌隨其大小悉胎中有珠矣　杜陽雜編開元初罽賓¶
<pb:KR3k0055_WYG_369-8a>¶
國貢珠光明潔白可照一室視之則有仙人玉女雲鶴¶
絳節之象動搖其中及代宗即位寳庫中往往有神光¶
異氣　山堂肆考唐大厯中林邑獻雲珠五色又名誥¶
多珠同菖蒲煑食可數日不飢又容州海渚亦産珠置¶
官掌之宋太宗太平興國二年容州始貢珠百斤賜擔¶
負者銀帶衣服　續文獻通考金大定九年罷東南路¶
採珠　又曰元産珠之所大都南京羅羅碩達勒達廣州¶
　又曰世祖中統三十年回回獻大珠要價數萬上曰¶
<pb:KR3k0055_WYG_369-8b>¶
珠何用當留是錢以賑貧遂却之　又曰至大四年近¶
侍有言賈人獻美珠者帝曰吾服御雅不喜飾以珠璣¶
生民膏血不可輕耗汝等當廣進賢才以恭儉愛人相¶
規不可以奢靡蠹財相導言者慙而退　又曰明嘉靖¶
中廣東進珍珠三千二百餘顆¶
　　珠二¶
原捜神記曰隋侯行見大蛇傷救而治之其後蛇銜珠¶
以報之徑盈寸純白而夜光可以燭室故厯世稱焉¶
<pb:KR3k0055_WYG_369-9a>¶
又曰吳王夫差女名紫玉死亡童子韓重至塚前哭祭¶
之女乃見形將重入塚遺徑寸明珠　又曰有𤣥鶴為¶
弋人所射窮而歸噲參參収養療治瘡愈而放之後鶴¶
夜到門外參執燭視之鶴雌雄雙至各銜明珠以報參¶
焉　王孫子曰昔衞靈公坐重華之䑓侍女數百隨珠¶
照日羅衣從風仲叔御入諫靈公下席再拜曰寡人過¶
矣　吕氏春秋曰宋桓司馬有寳珠抵罪出亡王使人¶
問珠之所在曰投之池中于是竭池而求之魚盡死焉¶
<pb:KR3k0055_WYG_369-9b>¶
此言禍福之相及也　拾遺記曰燕昭王懷黒蚌之珠¶
當隆暑體自輕凉號曰招凉珠　三輔故事曰秦始皇¶
𦵏驪山起陵髙五十丈下以水銀為泉以明月珠為日¶
月　列仙傳曰朱仲者㑹稽市販珠人漢髙后時募市¶
三寸珠乃詣闕上之賜金五百魯元公主私以七百金¶
從求之仲獻四寸珠而去不知所之　三秦記曰昆明¶
池昔有人釣魚綸絶而去遂通夢於漢武帝求去鉤帝¶
明日戲于池見大魚銜索帝曰豈夢所見耶取而放之¶
<pb:KR3k0055_WYG_369-10a>¶
間三日池邊得明珠一雙帝曰豈非魚之報耶　幽明¶
録曰漢武帝幸河渚聞弦歌之音俄而有老公及年少¶
數人出皆長八尺九寸為帝奏樂飲酒老公顧命取洞¶
穴之寳一人受命下沒川底得一大珠徑數寸明耀絶¶
世上問東方𦍤𦍤曰河底有一穴深數百丈中有赤蚌¶
生此珠焉　漢書曰武帝時使人入海市明月大珠至¶
圍二寸巳下　又曰昭帝上官太后被珠襦廢少帝為¶
昌邑王　又曰董偃與母賣珠為業偃年十三隨母入¶
<pb:KR3k0055_WYG_369-10b>¶
館陶公主家左右言其姣好召見曰吾為母養之因得¶
幸　漢武故事曰帝起神屋堂以白珠為簾瑇瑁為㭱¶
　東觀漢記曰顯宗時鍾離意為尚書交趾太守坐贓¶
千金徵還伏法詔以資物班賜羣臣意得珠璣悉以委¶
地而不拜賜上怪問其故對曰臣聞孔子忍渴于盗泉¶
之水曾參廻車於勝母之閭惡其名也此贓穢之寶誠¶
不敢拜受帝嗟嘆曰清乎尚書之言乃更以庫錢三十¶
萬賜之　謝承後漢書曰孟嘗為合浦太守郡境舊採¶
<pb:KR3k0055_WYG_369-11a>¶
珠以易米食先時二千石貪穢使民採珠積以自入珠¶
忽徙去合浦無珠餓死者盈路孟嘗行化一年之間去¶
珠復還　又曰汝南李敬為趙相奴于鼠穴中得繫琢¶
璫珥相連以問主簿對曰前相夫人昔亡三珠疑子婦¶
竊之因去其婦敬乃送珠付前相相慙追還去婦　續¶
漢書曰扶風人士孫奮居富而性𠫤梁冀以馬桑遺之¶
從貸錢五千萬奮以三千萬與之冀大怒乃告郡縣認¶
奮母為其守藏婢云盗白珠十斛紫金千斤以叛遂收¶
<pb:KR3k0055_WYG_369-11b>¶
考奮兄弟死於獄中悉没貲財億七千餘萬　蜀志曰¶
宗預使呉孫權泣别曰君每銜命結二國之好今孤衰¶
老恐不復見遺預大珠一斛　幽明録曰王敦台吳猛¶
猛至江口入水中命船人並進船至大雷見猛行水上¶
從東北還逆船弟子問其故猛云水神數興波浪賊害¶
行旅蹔過約敕以真珠一握為信　增拾遺記曰石季¶
倫所愛婢數十人季倫嘗屑沈水香塵末布象牀上使¶
所愛者踐之無迹則賜真珠百徘若有迹者即節其飲¶
<pb:KR3k0055_WYG_369-12a>¶
食令體輕故閨中相戯曰爾非細骨輕軀那得百琲明¶
珠(琲貫之/名也)　唐書曰貞觀中桂州都督李𢎞節以清慎¶
聞身沒之後其家賣珠上聞之曰此人生時宰相言其¶
清白今日既然舉者豈得無罪魏徵諌曰𢎞節為國立¶
功前後大蒙賞賚居官終歿不言貪殘妻子賣珠未為¶
有罪伏惟再思上撫掌曰造次不思遂有此語方知談¶
不容易　事文類聚狄仁傑調汴州參軍閻立本異其¶
才曰君可謂滄海遺珠矣　開元遺事張説為相有人¶
<pb:KR3k0055_WYG_369-12b>¶
惠一珠紺色有光事有遺&KR0111;玩此珠便覺心神開悟名¶
曰記事珠說秘而寳之　明皇雜録明皇賜虢國照夜¶
璣蓋希世之寳也　馮纂記事珠曰于授幼時以緑真¶
珠勝為簾柙授讀書數真珠以記日輒一遍　杜陽雜¶
編唐順宗時拘彌國貢履水珠色黒類鐵大如雞卵其¶
上鱗皺其中有竅云持入江海中可行洪波之上上遂¶
命善浮者以五色絲貫之繫于左臂遣入龍池其人則¶
渉于波上如履平地潛入水中良久而出遍身略無沾¶
<pb:KR3k0055_WYG_369-13a>¶
濕上竒之至長慶中嬪御試弄于海池遂化為黒龍入¶
於池内俄而雲煙暴起不復追討　山堂肆考五代馬¶
植為安南都䕶州部廢池珠玉復生　宋沈存中筆談¶
熙寧中駐輦國使人入貢乞依本國撒殿詔從之使人¶
以金盤貯珠跪捧于殿檻之間以金蓮花酌珠向御坐¶
撒之謂之撒殿乃其國至敬之禮也朝退有司埽殿得¶
珠十餘兩分賜　鳴道集宋慶厯中廣州有蕃商死珍¶
珠没官上命取禁中錢易之以賜張貴妃時禁中同輩¶
<pb:KR3k0055_WYG_369-13b>¶
因此有于上前乞㫖和買者京師珠價遂致騰踊上頗¶
知之一日别殿賞牡丹妃嬪畢集貴妃最後至乃以前¶
日珍珠為首飾以誇同輩上望見以袖掩靣曰滿頭白¶
紛紛地更沒些忌諱貴妃慙赦起易之上乃大悦自是¶
禁中不戴珠價大減　湘山野録唐質肅公介謫潭州¶
一巨商私藏蚌胎為闗吏所捜太守以下輕其估悉自¶
售焉分珠事發奏方入仁宗謂近侍曰唐介必不肯買¶
案且奏覆覧之果然　續文獻通考金天德四年十一¶
<pb:KR3k0055_WYG_369-14a>¶
月買珠於烏爾古徳哷勒部及富里路禁百姓私相貿易仍¶
調兩路民夫採珠一年　元史察罕傳世祖即位賜珠¶
二串　又耶律希亮傳希亮至葉美里城定宗遺以耳¶
環二珠大如榛實價值千金欲穿其耳使帶之希亮辭¶
曰不敢因是以傷父母之遺體也且無功受賞尤不可¶
王乃解金束帶遺之曰繫此於遺體宜無傷¶
　　珠三¶
原夜光　明月(上詳前一珠沈懷逺南越志曰/海中有大  明月珠水精珠)　照金¶
<pb:KR3k0055_WYG_369-14b>¶
闕　歸瑶臺(上詳前一刑太公六韜曰武王入殷釋/紂之所拘  罪皆免之歸瑶臺之珠)¶
吐澤　藏淵(春秋保乾圖曰吐珠于澤誰能不含宋均/注曰珠出于野澤之中誰能不舍取以為)¶
(寶也此莊子曰修其道之謂備不以物挫志之謂完君/子明  則韜乎其事沛乎其為萬物逝也若然者藏金)¶
(于山藏珠/于淵也)　編星　照月(尚書考靈曜曰甲子冬至日/月五緯俱起牽牛日月若編)¶
(珠花洞𡨕記曰帝起甘泉望風臺臺上得白珠/如  一枝帝以飾九華之蓋望之若照月也)　鳳銜¶
　龍吐(王子年拾遺記曰黄帝之子名青陽是曰少昊/一名摯有白雲之瑞號為白帝有鳳銜明珠致)¶
(于庭少昊乃拾珠懷之使照服于天下也尚書考靈曜/曰卯金出軫握命孔符赤用藏龍吐珠  鄭𤣥注曰藏)¶
(秘也珠寳物喻道也/赤漢將用天之秘道)　九品　六異(沈懷逺南越志曰/珠有九品大五分)¶
<pb:KR3k0055_WYG_369-15a>¶
(以上至一寸八九分為大品有光彩一邊小平似覆釡/者名璫珠璫珠之次為走珠走珠之次為滑珠滑珠之)¶
(次為磥砢珠磥砢珠之次為官雨珠官雨珠之次為税/珠税珠之次為葱符珠  墨子曰和氏之璧夜光之珠)¶
(三棘六異此諸/侯所謂良寳)　笑舞鶴　握靈蛇(孫柔之瑞應圖曰/晉平公皷琴有𤣥)¶
(鶴二雙自天而下銜明珠舞于庭一鶴失珠覔得而走/師曠掩口而笑  曹植與楊德祖書曰偉長擅名于青)¶
(土公幹振藻于海隅德璉發迹于北魏足下髙視於上/京當此時也人人自謂握靈蛇之珠家家自謂抱荆山)¶
(之/玉)　曜瓊蚌　隱金沙(郭璞江賦曰瓊軒晞曜以瑩珠/石&KR0917;應節而揚葩  曹植逺遊)¶
(篇曰夜光明珠下隱金/沙採之誰遺漢女湘娥)　出黄枝　遺赤水(林邑記曰/黄枝州上)¶
(户口殷富多明珠/雜寳  下詳前一)　度寸　徑尺(韓詩外傅曰良珠度/寸雖有百仞之水不)¶
<pb:KR3k0055_WYG_369-15b>¶
(能掩其輝銜王子年拾遺記曰燕昭王時有黒鳥白頭/集王之所  洞光之珠圓徑一尺此珠色黒如漆而懸)¶
(室内百神不/能掩其精靈)　照乗　媚川(史記魏王謂齊威王曰若/寡人國小尚有徑寸之珠)¶
(照車前後十二乗詳寳珠陸機文賦/曰石藴玉而山輝水懷  而川媚)　三色　七采(沈/約)¶
(宋書曰文帝詔太史令錢樂之作小渾天安二十八年/中外以白真珠及青黄三色珠為三象星日月五星悉)¶
(居黄道飾西京雜記曰髙祖斬白蛇劍上有七采珠九/華玉為  雜厠五色琉璃為匣劍在室光景猶照于外)¶
(也/)　白花　文鏡(上詳前照月注珠孝經援神契曰神/靈滋百寳用則  母璣鏡也宋均注)¶
(曰事神明得則文/珠有光可為鏡)　拾濁水　沈丹泉(上詳前一丹任/嘏道論曰  泉)¶
(之珠沈于黄泥璠/璵之寳藏于裔石)　飾桂櫝　鈿金盤(上詳前一曰魏/収後魏書  武)¶
<pb:KR3k0055_WYG_369-16a>¶
(皇帝和平二年秋詔中尚坊作黄/金合盤十二具鈿以玫瑰珠玉也)　火齊　木難(珠名/也)¶
(文選注云木/難碧珠也)　龍銜　鮫泣(燭龍銜珠以為曜而鮫人/寄宿人家臨去泣  出珠)¶
(以與主人故吳都賦/曰淵客慷慨以泣珠)　捐泉　委地(新語曰舜捐珠于/五湖之泉以塞淫)¶
(邪之路文選沉珠/于泉  下詳一)　解佩　飾履(鄭交甫將南適楚至/漢臯䑓下遇二女佩)¶
(二珠大如荆雞之卵交甫與言曰欲子之佩二女/遂解與交甫而去不見二女其珠亦失  下詳一)　暗¶
投　不執(晉崔洪字良伯手不執珠玉汝南王亮/讌公卿以琉璃杯行酒酒至洪洪不執)　圓¶
水　碕岸(淮南子水圓折者有珠枯碕/長岸也珠生則草木不)　上幣　寳物¶
(管子曰先王以/珠玉為上幣)　掌上　口中(詳/一)　璀璨　玓瓅(珠光/彩貌)¶
<pb:KR3k0055_WYG_369-16b>¶
(珠明/  色)　蚌蛤胎　鯨鯢目(文選蚌蛤珠胎與月/虧全  下即明月珠)　生老¶
蚌　譖薏苡(三輔決録曰孔融見韋元將仲將與其父/書曰不意雙珠生于老蚌  馬援載薏苡)¶
(一車人有譖之/為文犀明珠)　含始吞　馮夷剖(帝王世紀含始遊/洛有玉雞含赤珠)¶
(吞之生髙祖明文選/馮夷剖蚌列  珠)　遊女弄　玉雞銜(遊女弄珠于/漢臯之曲)¶
(下詳/上)　採交州　還合浦(晉陶璜表詳前/一  下詳前二)　含幽育明¶
　詭暉别色　纍纍　熒熒(禮曰纍纍乎端如/貫珠  下珠光)　增一¶
簞　二升(左傳越圍吳晉趙孟使楚隆告於吳王王與/之一簞珠  史記曰漢王賜張良金百鎰白)¶
(珠二升良具/以獻項伯)　封還　委去(東觀漢記詳一辰謝承後/漢書豫章黄向  路中得)¶
<pb:KR3k0055_WYG_369-17a>¶
(珠璣一囊可直三百餘萬求主還/之主欲以半謝向向委去不顧也)　孔青　色紫(魏志/曰倭)¶
(國王壹與遣大夫率善等貢白珠五十孔青大勾珠二/枚  南史曰中天竺國在月支東南數千里出火齊狀)¶
(如雲母色如紫金有光耀列之則/蟬翼積之則如紗縠之重沓也)　承影　在山(唐書/曰婆)¶
(利國東有羅刹國出火珠狀如水晶日午時/以珠承影取艾藉之即火出  論衡詳一)　成阜¶
懸壁(拾遺記曰舜葬蒼梧之野有憑宵雀銜青沙珠積/成壟阜名曰珠丘今蒼梧之外採藥者時得青石)¶
(潔如珠服之不死帶者身輕如事文類聚郭/況家富懸明珠于四壁晝視  石夜視如星)　鳥藏¶
羊吐(拾遺記曰瀛洲有鳥如鳳身紺翼丹名藏珠每鳴/翔而吐雜珠累斛仙人常以其珠飾仙裳輕而曜)¶
(于日月也仍幽明録曰洛下有洞穴婦欲殺夫推下經/多時至底  得一穴行數十里見人皆長三丈披羽衣)¶
<pb:KR3k0055_WYG_369-17b>¶
(如此九處最晩所至告飢長人指中庭柏樹下有一羊/令跪將羊鬚初將得一珠後得始令其噉之即得療飢)¶
(復從穴行出交州還洛問張華云九處地仙名九館大/夫羊為癡龍初一珠食之天地等夀次者延年後者充)¶
(飢而/已)　為字　求環(元史帕克斯巴傳降詔褒䕶必敕濟/章佩監絡珠為字以賜  又多爾)¶
(傳國王多羅台被殺多爾濟襲國王位多羅台弟鼐瑪/台恃太師巴延勢謂國王位已所當襲愬於朝巴延妻)¶
(欲得多爾濟大珠環價直萬六千錠多爾濟無以應則/慨然曰王位我祖宗所傳不宜從人求買我縱不得為)¶
(設為之亦我宗族人耳于是鼐瑪台以賂故/得為國王而除多爾濟遼陽行省左丞相)　蟻通¶
鱉吐(東坡集注有得九曲寳珠穿之不得孔子敎以塗/脂于線使蟻通之  晉顧微廣州記海中多朱鱉)¶
(狀如肺有四眼/六脚而口吐珠)　赤野　青鶯(管子曰玉起于禺山珠/起于赤野  下出廣東)¶
<pb:KR3k0055_WYG_369-18a>¶
(珠池詳/前一)　蛉頭　魚石(張華博物志詳前一珠廣志曰/班魚頭中有白石如  璣出北)¶
(海/)　與楚　送秦(上詳一簞注送戰國䇿蘇秦說/李兊不能聽  秦以明月之珠)　耀¶
日　映人(上詳鳥吐注並衞玠别傳王武子謂人曰昨/日與吾外甥  坐若明珠之在我側朗然來)¶
(映/人)　丹淵　青泥(任子詳一珠彚苑詳注唐武后時西/國獻青泥  一枚珠類拇指微青后)¶
(不知貴施西明寺僧布金剛額中後有講席蕃商來聽/見珠但於珠下諦視而意不在講僧知其故因問欲買)¶
(珠耶商云必若見賣當致重價僧初索千貫漸至萬貫/商悉不醻遂定至十萬貫賣之商得珠納腿肉中還西)¶
(國僧尋奏聞后敕求此商數日得之使者問珠所在于/腿中取出則天問貴價市此何所用之商云西國有青)¶
(泥泊多珠但苦泥深不可得以此/珠投泊中泥悉成水其寳可得矣)　映波　滴翠(事類/賦映)¶
<pb:KR3k0055_WYG_369-18b>¶
(秋波而圓折與夜月而虧全末潛確類書滴翠珠/狀如雞子瑩澈若水映空則  底一㸃凝翠故名)　龍¶
腦　鮫皮(善信經云明月珠摩尼珠/多在龍腦中  下詳一)　九明　七曜(黄/帝)¶
(内傳𤣥女授帝五龍之印九明之珠顆七曜珠漳州龍/溪所貢珠圍三寸七分中有小珠七  如七曜次如七)¶
(曜者/甚多)　清水　縮川(宣室志馮翊巖生遊峴山得一珠/如彈丸黒而有光視之瑩澈如冰)¶
(以示西國商人曰此清水珠也即命注水濁缶以珠投/之即瑩然清澈賈人以三十萬貨之  華嚴經云海底)¶
(有四大寳珠性極猛熱能縮百川之水一曰/日藏二曰離潤三曰火燄光四曰盡無餘)　九芒¶
五色(捃拾菁華云王武子以九芒珠穿為紉索編華架/用之每月洗以鯉魚涎  山堂肆考林邑獻靈珠)¶
(五色詳/前一)　燭天　擲米(崔伯易珠賦序曰髙郵西北有/湖名甓社夜見大珠其光燭天)¶
<pb:KR3k0055_WYG_369-19a>¶
(見麻姑山仙壇記曰蔡經弟婦新産方數十日麻姑望/  之曰噫且止勿前即求少許米便以擲之墮地視米)¶
(皆成珠王方平笑曰姑固年少/吾老矣不喜復作此變化也)　易餅　撒殿(原化記/賀知章)¶
(嘗謁賣藥王老問黄白術持一大珠遺之老人得珠即/令易餅與賀食賀心念寳珠何以市餅而口不敢言老)¶
(人乃曰慳吝未除術/何由成  下詳前二)　絡臂　填耳(宋彭汝礪詩珍珠/絡臂靣塗黄  柳)¶
(宗元龍城録曰茅山隱士吳綽採藥于華陽洞口見一/小兒手把大珠三顆其色瑩然戲于松下綽見之因前)¶
(詢誰氏子兒犇忙入洞中綽恐為虎所害遂連呼相從/入欲救之行不三十歩見兒化作龍形一手握三珠填)¶
(左耳中綽素剛膽以樂斧劚之落左耳而三珠/已失所在龍亦不見出不十餘步洞門閉矣)　以馬¶
易　得牆中(三國吳志魏文帝遣使以馬求易明珠翡/翠權曰此皆孤所不用而可得馬何苦不)¶
<pb:KR3k0055_WYG_369-19b>¶
(聽其交易中吳録地理志曰袁博為淮陵長其/女得壞牆  璫珠百餘博封上之詔以賜博)　金剛¶
堅　火燄光(襍寳藏經曰佛言此如意珠是摩竭大魚/腦中出魚身長二十八萬里此珠名曰金)¶
(剛堅也常出一切寳物衣服飲食隨意皆得得/此珠者毒不能害火不能燒  下詳縮川注)　翅鳥¶
沫　鯉魚涎(南越志木難金翅鳥口結沫所成碧色/珠也大秦土人珍之  下詳九芒注)¶
不如泥丸　彈于飛肉(東方𦍤記曰珠彈不如泥丸各/有所用也  太𤣥經曰明珠彈)¶
(于飛肉其/得不復)　江海可行　妍醜皆美(上詳二獻飛燕外/傳真臘  萬年蛤)¶
(不夜珠光彩皆若月照人無妍醜/皆美豔帝以蛤賜后珠賜媫妤)　雲空月影　波中¶
日光(異物彚苑云西域琉璃珠投之水雖深淵皆可見/望之如雲空月影  夢溪茟談云楊州新開湖時)¶
<pb:KR3k0055_WYG_369-20a>¶
(有一蚌夜忽放光自吻中如横一金線頃之殻開白光/如銀珠大如拳爛然不可正視十餘里外林木皆有影)¶
(如初日所照逺近但見天赤如野火倐然逺去其速如/飛浮於波中杳杳如日熒熒有芒燄人呼為日光珠)¶
　　珠四¶
原無足自致(新序曰舟人對晉平公曰珠出/江漢玉出崑崙無足而自致也)　無脛而¶
走　難得之貨　希世之寳　熠熠(珠/光)　増採珠(漢書/武帝)¶
(時王章死妻子皆徙合浦王商輔政還章/妻子故鄉其家屬皆採珠致産數百萬)　亡珠(東觀/漢記)¶
(和熹后時宫中亡大珠一篋主名不立太后乃親見宫/人一一問閱察其顔色開示忠信宫人盗者即時首服)¶
　棄珠(列女傳朱崖令卒官妻息送喪歸漢法内珠入/闗者死妻棄其係臂珠男年九歳好而取之置)¶
<pb:KR3k0055_WYG_369-20b>¶
(母鏡奩中母不知也闗吏捜索得珠問誰當坐者前妻/子初曰初當坐繼母請吏曰幸無劾兒誠不知也妾當)¶
(坐初又曰夫人哀初孤欲活初耳因號泣傍人莫不酸/鼻隕涕闗吏執筆不能就一字乃曰母子有義如此吾)¶
(寧坐之不忍加文又且相讓/安知孰是乃棄珠而遣之)　得少碎珠(語林王長史/語林道人曰)¶
(真長可謂金玉滿堂林公以語孫興公興/公曰語不得爾選擇正可得少碎珠耳)　珠殿(合璧/南海)¶
(劉龑聚南海珍/寳以為珠殿)　岑珠(南越志端溪俚人岑班入山遇/一寳珠徑五寸取還夜光明照)¶
(燭俚人甚懼以火燒/之雖損猶照一室)　水珠(彚苑詳注開元十年大安/國寺僧造功德開櫃閲寳)¶
(物得一珠狀如片石赤色夜則微光髙數寸視其函封/曰此珠值億萬月餘有西域人閲寺求寳見珠大喜使)¶
(譯問珠價直幾何僧曰一億萬其人撫弄遲廻而去明/日又至謂僧曰珠價誠直一億萬今客久以四千萬求)¶
<pb:KR3k0055_WYG_369-21a>¶
(市可乎僧喜問其故曰貞觀初通好來貢此珠後吾國/念之今幸得之此水珠也每軍行休時掘地二尺埋之)¶
(水泉立至故軍行常不渴自亡珠後每苦渇僧命掘土/藏珠試之果然泉湧出僧取飲之方悟靈異其人乃持)¶
(珠去不/知所之)　賜大珠(元史蘇布特傳帝曰蘇布特枕干血/戰為我家宣勞朕甚嘉之賜以大珠)¶
(銀/罌)　蜑户採珠(續文獻通考明太祖洪武三十五年差/内官于廣東布政司起取蜑户採珠蜑)¶
(户給與/口糧也)¶
　　珠五¶
增詩唐李嶠詠珠詩曰燦爛金輿側玲瓏玉殿隈昆池¶
明月滿合浦夜光廻彩逐靈蛇轉形隨舞鳳來甘泉宫¶
<pb:KR3k0055_WYG_369-21b>¶
起罷花媚望風䑓　崔曙明堂火珠詩曰正位開重屋¶
凌空出火珠夜來雙月滿曙後一星孤天淨光難滅雲¶
生望欲無遥知太平代國寳在名都　耿湋省試驪珠¶
詩曰是日重泉下言探徑寸珠龍鱗今不逆魚目也應¶
殊掌上星初滿盤中月正孤酬恩光莫及照乗色難逾¶
欲問投人否先論按劒無儻憐希代價敢對此冰壺¶
獨孤綬賦得沈珠於淵曰至道歸淳樸明珠被棄捐失¶
真來照乗成性却沈泉不是靈蛇吐猶疑合浦旋岸傍¶
<pb:KR3k0055_WYG_369-22a>¶
隨日落波底共星懸致逺終無脛懷貪遂息肩欲知恭¶
儉德所寳在唯賢　鄧陟賦得珠還合浦曰至寳含冲¶
粹清虚映浦灣素輝明蕩漾圓彩色玢㻞昔逐諸侯去¶
今隨太守還影揺波裏月光動水中山魚目徒相比驪¶
龍乍可攀願將車飾用長得耀君顔　張籍賦得㒺象¶
得𤣥珠曰赤水今何處遺珠已𣺌然離婁徒肆目㒺象¶
乃通𤣥皎潔因成性圓明不在泉暗中看夜色塵外照¶
情田無脛真難掬懷疑寳易遷今朝捜擇得應免媚晴¶
<pb:KR3k0055_WYG_369-22b>¶
川　王損之賦得濁水求珠曰積水非澄澈明珠出易¶
求依稀沈極浦想像在中流瞪目思清淺褰裳惜暗投¶
徒看川色媚空愛夜光浮月入疑龍吐星歸似蚌游終¶
希識珍者採掇冀冥捜　項斯賦得濁水求珠曰靈魄¶
自沈浮從來任濁流願從深處得不向暗中投圓月時¶
堪惜滄波路可求沙尋龍窟逺泥訪蚌津幽是寳終知¶
貴唯恩且用酬如能在公掌的不負明眸　崔藩賦得¶
暗投明珠曰至寳看懷袖明珠出復收向人光不定離¶
<pb:KR3k0055_WYG_369-23a>¶
掌勢難留皎澈虚臨夜孤圓冷瑩秋徐來驚月落疾轉¶
怕星流有纇甘瑕棄無媒自暗投今朝感恩處將欲報¶
隋侯　莫宣卿賦得水懷珠曰長川含媚水波底孕靈¶
珠素魄生蘋末圓規照水隅淪漣冰彩動蕩漾瑞光鋪¶
夜迥星同貫秋清岸不枯江妃思在掌海客亦忘軀合¶
浦當還日恩威信已敷　元稹採珠行曰海波無底珠¶
沈海採珠之人判死採萬人判死一得珠斛量買婢人¶
何在年年採珠珠避人今年採珠由海神海神採珠珠¶
<pb:KR3k0055_WYG_369-23b>¶
盡死死盡明珠空海水珠為海物海屬神神今自採何¶
况人　元郭鈺詩曰珠連魚目知誰識劔吐龍光不自¶
藏　釋至仁詩曰豈無大士同香飯㑹有神龍獻寳珠¶
原賦梁吳均碎珠賦曰寳月生焉越浦隋川標魏之美¶
擅楚之賢既登席而趨麗亦綴履而升妍豈銜恩以赴¶
時獨皎珮而騰天瀛淮激電甘海震雷明珠碎矣于川¶
之隈視圓流而失轉見折水之亡廻謝驪宫之瑞飾粉¶
靈蚌之神胎若有人兮聲芒昧芳徽斷兮明珠碎明珠¶
<pb:KR3k0055_WYG_369-24a>¶
碎兮愴何宜珠之形兮(一作珠/兮珠兮)不復全撫陸離之瓊佩¶
弔幽翳之金筵豈照車與璿燭但黄塵及寒煙聊歌曰¶
玉山之津兮已濡幽蘭之草兮亦舒又聞珩璧之獨照¶
不見掌上之明珠已矣哉若使青雲之可尚當與碎珠¶
而同棲　增唐王奉珪明珠賦曰厯衆珍以探美惟明¶
珠之獨妍自然虚靜不假雕鐫光熠熠以照物勢規規¶
而抱圓西山之下隨珠星而隱見東海之上逐明月而¶
虧全色奪琉璃光射金玉鮫人泣吳江之際遊女弄漢¶
<pb:KR3k0055_WYG_369-24b>¶
皐之曲在蜀郡而浮青居石家而自緑無脛而至有感¶
必通去映魏車之裏來還合浦之中垂輕簾而璀璨綴¶
蛛網之玲瓏然明鑒不渝竒如可賞觀之則符彩溢目¶
捧之則分明盈掌使野客取於驪龍仙帝歸之象罔豈¶
直水懷川媚夜光晨朗而已哉偉夫宛轉周流通冥洞¶
幽物有求於我我於物無求是則文魚謝恩將我酬于¶
漢室靈蛇報德將我荅于隋侯　張隨海客探驪珠賦¶
曰觀其發迹潜往澄神黙想俄逕寸以盈握倐光輝而¶
<pb:KR3k0055_WYG_369-25a>¶
在掌初解磧礫訝潭下星懸稍出漣漪謂川旁月上鄙¶
鮫人之慷慨殊赤水之㒺象　尹樞珠還合浦賦曰駭¶
浪浮彩長川再媚廻夜光之錯落反明月之瑰異非經¶
漢女之懷寧泣鮫人之淚于是焕清瀨輝淺灣奔璀璨¶
走斕斑豈能與石前却隨流往還泛連波之下盈一水¶
之間而已哉　陸復禮珠還合浦賦曰宛若中流昭然¶
明媚對三光而分色契一德而潛致盈虚無朕不隨月¶
魄以哉生往反有孚殊異奔星之出使徒見其表迹㒺¶
<pb:KR3k0055_WYG_369-25b>¶
知其奚自覩映水之新規謂沈泉之初棄為人利也且¶
一貫以稱珍與衆共之雖十斛而不匱　令狐楚珠還¶
合浦賦曰發潤洲蘋増輝岸草水容益媚澤氣彌好川¶
實效珍地寧愛寳隠現諒符乎龍躍虧全非繫乎蚌老¶
豈惟彰太守之深仁可以表天子之至道　王季友商¶
丘開泳得明珠賦曰握照乗之珍出重泉之濱星輝耀¶
掌雪彩環身當太陽之益照射衆象而驚新虚白無瑕¶
粲瓊華而納景清規半濕炯冰狀而流津　呂穎西域¶
<pb:KR3k0055_WYG_369-26a>¶
獻徑寸珠賦曰彼珠之靈積陰之魄禀金氣而堅固韞¶
河潤之耀澤布指而大小無差洞物而纖毫不隔逈夜¶
常滿初月每讓其圓明爽曙欲凝髙星自掩其孤白信¶
殊方所秘亦希代難致將配天光以輔三助皇明而照¶
四　楊濤蟻穿九曲珠賦曰始蠢蠕以中出稍連綿而¶
外延豈不以内彼鴻輝曳兹纖縷纔容小往之徑乍見¶
規行之迂宛轉而進縈紆是尋似登折坂之峻如出重¶
泉之深始九折以漸達終一貫而克任去似洞中方遊¶
<pb:KR3k0055_WYG_369-26b>¶
剖蚌之質動殊牀下奚聞鬭牛之音是知聖者之使宛¶
如窮理誠在小而㒺遺俾入微而有以蟻周遊而在内¶
進必束身絲抽縷以貫中出如繞指詰屈若兹周流出¶
之當曲轉之中才可容髪既旁通之後亦既牽絲茍柔¶
弱之是引則繚繞而奚辭　崔伯易珠賦(序詳對/偶注中)曰其¶
始也天和景晴湖波夜平煙冉冉以四収萬籟息而無¶
聲則是珠也凛氣將之若海月之升含彩吐曜周隅皆¶
明呀紺石而為宫被緑苔以重纓挹奔星之光芒横沆¶
<pb:KR3k0055_WYG_369-27a>¶
瀣之精英木散影兮扶疎草露實兮紅青林鳥警而移¶
枝羣犬愕兮爭鳴于是卭人齊呼上流俱起撫鴻罿以¶
先趨領罾笱之已試連徽挺杈灑網持紲雖鑑其睂睫¶
未曉其機器方詭置之漸張惜造形而已逝而况㐲現¶
靡時倐彼倐此與蛟龍之為朋曾風雨而作衞¶
原銘晉江統珍珠銘曰嗣兹隂景係晷太陽嘉彼金(一/作)¶
(令/)生亷聲以彰¶
原贊晉郭璞蚌贊曰萬物變蛻其理無方雀雉之化含¶
<pb:KR3k0055_WYG_369-27b>¶
珠懷璫與月虧盈協氣晦望¶
　　貝一¶
原説文曰貝海甲蟲也古者貨貝而寳龜至周而有泉¶
到秦而廢貝行泉　歸藏曰有人將來遺我貨貝以至¶
則徹以求則得有喜將至　毛詩曰萋兮斐兮成是貝¶
錦　毛詩義疏曰貝鼊龜屬又有紫貝其白質如玉紫¶
㸃為文皆行列相當大者有徑一尺六寸今九真交趾¶
以為杯盤寳物也　增尚書禹貢曰淮海惟揚州厥篚¶
<pb:KR3k0055_WYG_369-28a>¶
織貝　又顧命曰大貝鼖鼓在西房　原爾雅曰貝居¶
陸賧在水蜬(音/含)大者魫(音/冘)小者鰿(音積今之細貝亦/有紫色者出日南)𤣥¶
貝胎貝(黒色/者)餘蚳黄白文(蚳音治黄/質白文)餘錢白黄文(白質/黄文)¶
(也詩成是貝錦則紫貝也紫/貝以紫為質黒為文㸃也)蚆(葩/)博而頯(匡軌反中央/廣兩頭鋭蟲)¶
蜠大而險&KR1853;小而橢(橢狹/而長)　山海經曰陽山蜀洛之水¶
注干蕃之澤中多文貝　又曰隂山漁水中多文貝¶
又曰邽山濛水多黄貝　又曰赤水之東蒼梧之野有¶
文貝　漢書曰王莽時大貝四寸八分以上二枚為一¶
<pb:KR3k0055_WYG_369-28b>¶
朋直二百一十六壯貝三寸六分以上一朋直五十幺¶
貝二寸四分以上一朋直三十小貝寸二分以上一朋¶
直十不盈寸二分不得為朋每枚直錢三是為貝貨五¶
品貝不盈六分不得為貨　增宋書曰大貝王者不貪¶
財寳則出　南史曰南海有婆利國在廣州東南二月¶
日行出文螺紫貝有石名蚶貝羅初採之柔軟及刻削¶
為物暴乾之則大硬原春秋運斗樞曰瑶光得江吐¶
大貝　鹽鐵論曰教與民改弊與世易夏后以元貝周¶
<pb:KR3k0055_WYG_369-29a>¶
人以紫石　増白虎通曰德至淵泉即江出大貝海出¶
明珠　楚詞九歌曰魚鱗屋兮龍堂紫貝闕兮珠宫(河/伯)¶
(以魚鱗盖畫龍文紫貝/作闕者丹其宫之義也)　原本草經曰貝子一名貝齒¶
生東海　相貝經曰相貝經朱仲受之於琴髙琴髙乗¶
魚浮于海河水産必䆒仲學仙于髙而得其法又獻珠¶
于漢武去不知所之嚴助為㑹稽太守仲又出遺助以¶
徑尺之貝并致此文於助曰黄帝唐堯夏禹三代之禎¶
瑞靈竒之秘寳其有次此者貝盈尺狀如赤電黒雲謂¶
<pb:KR3k0055_WYG_369-29b>¶
之紫貝素質紅黒謂之朱貝青地緑文謂之綬貝黒文¶
黄畫謂之霞貝紫愈疾朱明目綬消氣鄣霞伏蛆蟲雖¶
不能延齡増夀其禦害一也復有下此者鷹啄蟬瘠以¶
逐温去水無竒功貝大者如輪文王請大秦貝徑半尋¶
穆王得其殻懸于昭觀秦穆公以遺燕鼉可以明目逺¶
察宜玉宜金南海貝如珠礫或白駮其性寒其味甘止¶
水毒浮貝使人寡無以近婦人黒白各半是也濯貝使¶
人善驚無以親童子黄脣㸃齒有赤駮是也雖貝使病¶
<pb:KR3k0055_WYG_369-30a>¶
虐黒鼻無皮是也皭貝使胎消勿以示孕婦赤帶通脊¶
是也慧貝使人善忘勿以近人赤熾内殼赤絡是也瑩¶
貝使童子愚女人淫有青脣赤鼻是也碧貝使童子盜¶
脊上有縷句脣是也雨則重霽則輕委貝使人志强夜¶
行伏迷鬼狼豹百獸赤中圓是也雨則輕霽則重　廣¶
州志曰貝凡有八紫貝最其美者出交州大貝出巨延¶
州與行賈貿易　萬震南州異物志曰乃有大貝竒姿¶
難儔(大貝文貝也交趾/以南海中皆有之)素質紫飾文若羅珠不磨而瑩¶
<pb:KR3k0055_WYG_369-30b>¶
采耀光流思雕莫加欲琢匪逾在昔姬伯用免其拘¶
徐衷南方記曰斑貝蠃大者圍之得六寸小者圍之得¶
五寸延州土地採賣之以易絳青　劉欣期交州記曰¶
大貝出日南如酒杯小貝貝齒也善治毒俱有紫色¶
增沈懷逺南越志曰潮陽南有小水注海濱帶曾山其¶
中多文貝可以解毒　續文獻通考曰金異珍庫掌御¶
用珍寳后妃公主首飾寳貝等　又曰元趙天麟上䇿¶
曰方今纂組錦綾金珠璧貝未嘗無之　明長洲王錡¶
<pb:KR3k0055_WYG_369-31a>¶
寓圃雜記曰吳中素號繁華凡上供錦衣文貝之物歳¶
有所益¶
　　貝二¶
原尚書大傳曰文王囚於羑里散冝生之江淮之浦而¶
得大貝如車渠以獻紂　太公六韜曰商王拘西伯昌¶
于羑里太公謂散宜生求珍物以免君罪之九江得大¶
貝百馮(詩作/百朋)　增事文類聚曰魯僖公時淮夷獻大貝¶
南金(見魯/頌)　三輔故事曰始皇葬驪山起髙陵五十丈¶
<pb:KR3k0055_WYG_369-31b>¶
下以水銀為泉以明珠為月水中多文貝　原漢書曰¶
文帝賜南越王尉佗書及衣佗因使者獻紫貝五百¶
　　貝三¶
增百朋(詩經錫我百朋古者貨貝五貝/為朋錫我百朋者得重貨也)　五品(詳前/一)¶
白藤(續文獻通考元天子夏服凡十五等服/白毛子金絲寳里則冠白藤寳貝㡌)　黄牙(又/服)¶
(珠子褐七寳珠龍荅子則冠/黄牙忽寳貝珠子帶後簷㡌)　鷹啄　蟬脊(並詳/前一)¶
　　貝四¶
原贊晉郭璞貝贊曰先民有作龜貝為貨貴以文采賈¶
<pb:KR3k0055_WYG_369-32a>¶
以大小簡則易資犯而不過¶
　　珊瑚一¶
原説文曰珊瑚色赤生於海中或生於山也　孝經援¶
神契曰珊瑚鉤瑞寳也神靈滋液百珍寳用則見　增¶
山海經曰珊瑚生海中欲取之先作鐵網沈水珊瑚貫¶
網而生嵗髙二三尺有枝無葉形如小樹因絞網出之¶
　原晉書四夷傳曰大秦國一名犁鞬在西海之西其¶
地四方各數千里有城邑屋宇珊瑚為梲琉璃為牆壁¶
<pb:KR3k0055_WYG_369-32b>¶
水精為柱礎　南史曰扶南國梁天監二年獻珊瑚佛¶
像　增又曰波斯國有鹹池生珊瑚樹長一二尺　唐¶
西域傳大秦國西南距海中八百里到珊瑚洲水底有¶
盤石珊瑚生其上海人乗大舶沈鐵網水底發其根取¶
之有髙三四尺者　廣雅曰珊瑚珠也　西京雜記曰¶
衍蒙嘗見珊瑚一本髙尺許兩枝直上分十餘岐將至¶
其顛則交合連理仍紅潤有縱紋亦一竒物　原𤣥中¶
記曰珊瑚出大秦國西海中生水底石上初生白一年¶
<pb:KR3k0055_WYG_369-33a>¶
黄三年赤四年蟲食敗　增廣志曰珊瑚有長者為御¶
車柱出西海底　孫氏瑞應圖曰珊瑚鉤者王者恭信¶
則見(一本云不珍/玩弄則出)　又曰明暹羅烏思藏錫蘭山俱貢¶
珊瑚古里貢珊瑚珠¶
　　珊瑚二¶
原西京雜記曰積草池中有珊瑚樹髙一丈二尺一本¶
三柯上四百二十六條是南越王趙佗所獻號絳火柏¶
至夜光景昭然　述異記曰鬱林郡有珊瑚市海客市¶
<pb:KR3k0055_WYG_369-33b>¶
珊瑚處也漢元封二年鬱林郡獻珊瑚婦人帝命植于¶
殿前命曰女珊瑚　增漢武故事云武帝起神堂前庭¶
植玉樹葺珊瑚為枝　晉書云石崇王愷爭豪武帝賜¶
愷以珊瑚樹髙二尺許枝幹扶疎世所罕比愷以示崇¶
崇便以鐵如意擊之應手而碎愷既惋惜意以為疾已¶
之寳聲色方厲崇曰不足多恨今還卿乃令左右悉出¶
珊瑚有三四尺者六七根條柯絶俗光彩曜目如愷比¶
者甚衆愷恍然自失　原宋書曰劉勔為鬱林太守獻¶
<pb:KR3k0055_WYG_369-34a>¶
珊瑚　增歸田録宋錢思公性儉約子弟非時不能取¶
一錢公有珊瑚筆格平生珍惜子弟有欲錢者即竊之¶
公乃榜家庭以十千購子弟佯為求得以獻公欣然以¶
十千與之一歳中率五七如此　續文獻通考曰遼太¶
宗五年吳越王錢鏐遣使貢犀角珊瑚　又曰明世宗¶
嘉靖十九年雜谷安撫司貢珊瑚¶
　　珊瑚三¶
增連理(宋記曰大明七年鬱/林郡生珊瑚連理樹)　作枝(徐陵玉䑓新詠序/云玉樹以珊瑚作)¶
<pb:KR3k0055_WYG_369-34b>¶
(枝/)　映緑水(潘安仁石榴賦曰似長離之/栖鄧林若珊瑚之映緑水)　焕翠英(傅/𤣥)¶
(紫華賦云炳參差以照耀兮何光麗之難/形葩豔挺于碧枝兮焕若珊瑚之翠英)　栖碧雞(班/固)¶
(兩都賦曰珊瑚/之樹上栖碧雞)　繫鐵猫(花木考曰珊瑚生海中最深/處初生色白長漸變黄以絲)¶
(繩繋五爪鐵猫用黒鉛為墜擲海中取之初得肌理軟/膩見風則勁硬無紅色者為貴若失時不取則蠧敗)¶
　　珊瑚四¶
増詩唐韋應物詠珊瑚詩曰絳樹無花葉非石亦非瓊¶
世人何處得蓬萊石上生　元趙孟頫詩曰仙人海上¶
來遺我珊瑚鉤晶光奪凡目竒采耀九州自我得此寳¶
<pb:KR3k0055_WYG_369-35a>¶
晝玩夜不休¶
　　瑪瑙一¶
原廣雅曰瑪瑙石次玉　增格古要論曰瑪瑙出北地¶
南番西番以紅多者為上其中有人物鳥獸形者最貴¶
有錦花者謂之花紅瑪瑙有漆黒中一線白者謂之合¶
子瑪瑙有紅白相間者謂之截子瑪瑙有紅白雜色如¶
絲相間者謂之纒絲瑪瑙俱貴有淡水色謂之漿水瑪¶
瑙有紫紅色者謂之醬班瑪瑙有海蟄色鬼面花者俱¶
<pb:KR3k0055_WYG_369-35b>¶
低　原魏略曰大秦國多瑪瑙　𤣥中記曰瑪瑙出月¶
氏國　廣志曰瑪瑙出西南諸國　增潛確類書宋周¶
公謹云見瑪瑙杯二隻其一純白中有金鱓魚一條其¶
一純紅中有白鰌魚一條　宋蔡絛鐵圍山叢談曰政¶
和間治極之際地不愛寳汝海諸郡縣山石皆變瑪瑙¶
動千百塊而致諸輦下　續文獻通考曰金制庶人不¶
得用瑪瑙之類為器皿及裝飾刀把鞘　又曰元至元¶
九年置大都等處瑪瑙局管領瑪瑙匠户五百有竒¶
<pb:KR3k0055_WYG_369-36a>¶
又曰明日本琉球常貢瑪瑙¶
　　瑪瑙二¶
增拾遺記曰帝顓頊時丹丘國獻瑪瑙甕以盛甘露丹¶
丘之地有夜又駒跋之鬼能以赤瑪瑙為瓶盂及樂器¶
皆精妙于中國有者一云瑪瑙者惡鬼之血凝成此物¶
也黄帝時有瑪瑙甕堯時猶在甘露在其中盈而不竭¶
　古今注曰魏武帝以瑪瑙石為瑪瑙勒　原凉州記¶
曰呂纂咸寧二年盗發張駿陵得瑪瑙鐘榼　增北齊¶
<pb:KR3k0055_WYG_369-36b>¶
書曰武平中除傅伏為東雍州刺史㑹周克并州遣韋¶
孝寛來招伏曰并州已平故遣來報授上大將軍武鄉¶
郡開國公即給告身以金瑪瑙二酒鍾來為信伏不受¶
　合璧曰唐裵行儉有瑪瑙盤廣二尺文采粲然軍吏¶
趨跌盤碎惶懼叩頭流血行儉曰爾非故也何至是色¶
不小吝　潛確類書曰宋周公謹云越人董六千蓄紅¶
瑪瑙一塊徑二寸許揺撼之其中有聲汨汨然盖中虚¶
有水在内故也　續文獻通考曰金太宗天㑹中獲宋¶
<pb:KR3k0055_WYG_369-37a>¶
内府圖書印三十八内封字一御畫一二面並瑪瑙¶
元史特格傳成帝即位以特格先朝舊臣賜以瑪瑙椀¶
謂特格曰此器先皇所用朕今賜卿以卿久侍先皇故¶
也¶
　　瑪瑙三¶
增竹葉(明曹昭格古要論/有竹葉瑪瑙石)　柏枝(潛確類書曰瑪瑙出/西洋者名番瑪瑙紅)¶
(色為佳内有柏枝及五色纒絲者勝白者最/殿今雲南處處有之名土瑪瑙盖玉之賤者)　縟文(陸/機)¶
(靈龜賦曰若車渠/統理瑪瑙縟文)　纒絲(詳柏/枝注)¶
<pb:KR3k0055_WYG_369-37b>¶
　　瑪瑙四¶
増詩宋蘇軾詩曰瑪瑙盤承金縷杯¶
原賦魏文帝瑪瑙勒賦曰瑪瑙玉屬也出自西域文理¶
交錯有似瑪瑙故其方人因以名之命夫良工是剖是¶
鐫追形逐好從宜索便乃加砥礪刻方為圓沈光内灼¶
浮景外鮮繁文縟藻交采接連嘉鏤錫之盛美感戎馬¶
之首飾固兹物之攸宜信君子之所服爾乃藉彼朱𦋺¶
華勒用成駢居别趾焕若羅星　王粲瑪瑙勒賦曰遊¶
<pb:KR3k0055_WYG_369-38a>¶
大國以廣觀覽希世之偉寳總衆材而課羙信莫臧於¶
瑪瑙被文采之華飾雜朱緑與蒼阜於是乃命工人裁¶
以飾勒因姿象形匪雕匪刻厥容應規厥性順德御世¶
嗣之駿服表騄驥之儀則　增陳琳瑪瑙勒賦曰託瑶¶
溪之寳岸臨赤水之朱波¶
　　瑠璃一¶
原廣雅曰瑠璃珠也　集韵曰瑠璃火齊珠也　增孝¶
經援神契曰神靈滋液則瑠璃鏡　續漢書曰哀牢出¶
<pb:KR3k0055_WYG_369-38b>¶
火精瑠璃　原魏略曰大秦國出赤白黒黄青緑紺縹¶
紅紫十種瑠璃　吳厯曰黄武四年扶南諸外國來獻¶
瑠璃增魏書曰天竺國人商販至京自云能鑄石為¶
五色瑠璃于是採礪山石于京師鑄之既成光澤美於¶
西方來者乃詔為行殿容百餘人光色映徹觀者見之¶
莫不驚駭以為神明所作自此中國瑠璃遂賤人不復¶
珍之　宋書璧瑠璃王者不隱過則見　又曰須瀰之¶
山有吠瑠璃焉火不能燒金不能破或云是金翅鳥殼¶
<pb:KR3k0055_WYG_369-39a>¶
　原十洲記曰方丈山上有瑠璃宫　廣志曰瑠璃出¶
黄支斯調大秦日南諸國　南州異物志曰瑠璃本質¶
是石欲作器以自然灰治之自然灰狀如黄灰生南海¶
濱亦可浣衣用之不須淋但投之中滑如苔石不得此¶
灰則不可釋　增歳時雜記曰隴西窮州賣藥朱家燈¶
號為天下第一以瑠璃為諸物之形　續文獻通考曰¶
明古里貢瑠璃椀¶
　　瑠璃二¶
<pb:KR3k0055_WYG_369-39b>¶
原漢書曰武帝時使人入海市瑠璃　増漢武故事曰¶
武帝好神仙起神屋扉悉以白瑠璃作之光明洞徹¶
又曰漢成帝為趙飛燕造湯殿緑瑠璃為户　拾遺記¶
曰董偃設紫瑠璃屏風　原諸葛恢集詔荅恢令致瑠¶
璃椀　世設曰滿奮畏風在武帝瑠璃窓内坐實密似¶
疎奮有疑帝問之荅曰臣猶吳牛見月而喘　又曰武¶
帝嘗幸王武子家供饌盤悉用瑠璃器　又曰王敦尚¶
主至石崇舎如厠畢婢擎金澡盤盛水瑠璃椀盛澡豆¶
<pb:KR3k0055_WYG_369-40a>¶
王取豆著水中飲之謂之乾飯增鄴侯家傳曰唐代¶
宗大厯十三年上召李泌入見因言路嗣恭初平嶺南¶
獻瑠璃盤徑九寸朕以為至寳又破元載家得嗣恭所¶
遺載盤徑尺　五行志五代廢帝悉書清望官名投于¶
瑠璃瓶中夜焚香祝天以箸挾之首得盧文紀欣然相¶
之　宋蔡絛鐵圍山叢談曰江湖間小龍號靈異崇寧¶
中發運使以香奩攜至都天子異之取大瑠璃盒貯龍¶
親加封識降付都門外小龍祠中封識如故變化去矣¶
<pb:KR3k0055_WYG_369-40b>¶
　　瑠璃三¶
增五色　十種(上下並/詳前一)　投錢(太平廣記唐貞元中揚/州市坊有丐者自稱胡)¶
(媚兒懷中出瑠璃瓶可受半升表裏通明如不隔物曰/施滿此聖瓶子足矣瓶項如葦管與之百錢投之琤然)¶
(有聲見瓶中大如粟粒衆異之復與千錢以至萬錢亦/然好事者以驢與之入瓶如蝇大動行如故俄有度支)¶
(綱至數十車綱人駐車觀之綱主戲曰爾能令諸車入/瓶中乎媚兒曰可乃微側瓶口令車悉入厯厯如行蟻)¶
(然有頃漸不見媚兒即跳入瓶綱官大驚以挺撞瓶破/一無所有後月餘有人于清河北逢媚兒見部領車乗)¶
(趨東平/而去)　行酒(晉書曰汝南王醼公卿以瑠璃鍾行酒/酒及崔洪洪不肯執問其故曰慮有執)¶
(玉不趨/之義)　盛露(洞𡨕記曰東方朔得五色/露以瑠璃器盛之獻武帝)　走珠(山堂/肆考)¶
<pb:KR3k0055_WYG_369-41a>¶
(唐同昌公主以紅瑠璃盤/盛夜光珠立堂中光如晝)　流離(潛確類書瑠璃/漢書為流離)　清¶
徹(世説王公與朝士共飲酒舉瑠璃椀謂周伯仁曰此/椀腹殊空謂之寳器何耶荅曰此椀英英誠為清澈)¶
(所以為/貴耳)¶
　　瑠璃四¶
增詩唐元稹詠瑠璃詩曰有色同寒冰無物隔纖塵象¶
筵看不見堪將對玉人¶
原賦晉潘尼瑠璃椀賦曰濟流沙之絶險越葱嶺之峻¶
危於是逰西極望大蒙歴鍾山闚燭龍覲王母訪仙童¶
<pb:KR3k0055_WYG_369-41b>¶
取瑠璃之攸華詔曠世之良工纂元儀以取象準三辰¶
以定容光映日耀圓成月盈纖瑕㒺麗飛塵靡停灼爚¶
旁燭表裏相形凝霜不足方其潔澄水不能喻其清剛¶
過金石勁邁瓊玉磨之不磷湼之不濁¶
　　車渠一¶
原廣雅曰車渠石次玉也　增魏略曰大秦國多車渠¶
　原蘇子曰車渠瑪瑙出於荒外今冀州之土曽未得¶
其竒也　𤣥中記曰車渠出天竺國　廣志曰車渠出¶
<pb:KR3k0055_WYG_369-42a>¶
大秦國及西域諸國　增西域記曰西域重堂殿檐皆¶
以七寳飾之車渠其一　又曰車渠西國重寳形似蜂¶
蛤¶
　　車渠二¶
增螭升　鴻逺(王處道車渠觶賦曰温若蟠/螭之升天耀似遊鴻之逺臻)　作杯(古/今)¶
(注曰魏武帝以/車渠為酒杯)　飾堂(詳/一)¶
　　車渠三¶
原賦魏文帝車渠椀賦曰車渠玉屬也多纖理縟文生¶
<pb:KR3k0055_WYG_369-42b>¶
于西國其俗寳之惟二儀之普育何萬物之殊形料珍¶
怪之上美無兹椀之獨靈苞華文之光麗發符采而揚¶
榮理交錯以連屬似將離而復并或若朝雲浮髙山忽¶
似飛鳥厲蒼天夫其方者如矩圓者如規稠希不謬洪¶
纖有宜　王粲車渠椀賦曰侍君子之宴坐覽車渠之¶
妙珍挺英才于山岳含隂陽之淑真飛輕縹于浮白若¶
驚風之飄雲光清朗以内曜澤温潤而外津體貞剛而¶
不撓理條達而有文兼五德之上美超衆寳而絶倫¶
<pb:KR3k0055_WYG_369-43a>¶
增陳思王車渠椀賦曰惟椀之所生于凉風之峻湄光¶
如激電景若浮星何神怪之瓌瑋信一覽而九驚¶
　　瑇瑁一¶
原周書王㑹曰伊尹謂湯曰請以瑇瑁為獻増孝經¶
援神契曰神明滋液則瑇瑁背(背文/也)　史記曰江南出¶
丹砂犀象瑇瑁珠璣　漢書西域傳贊曰故能覩犀布¶
瑇瑁則建珠崖七郡感枸醬竹杖則開䍧柯越嶲原¶
續漢書輿服志曰貴人助蠶瑇瑁釵增晉命曰士卒¶
<pb:KR3k0055_WYG_369-43b>¶
百工不得服犀瑇瑁　原廣志曰瑇瑁形似龜出南海¶
巨延州　南州異物志曰瑇瑁如龜生南方海中大者¶
如籧篨背上有鱗其大如扇發取其鱗因見其文欲取¶
作器則煑之因以刀截任意所作冷乃以梟魚皮錯治¶
之後以枯條木葉瑩之乃有光耀　增續文獻通考曰¶
金皇后犀冠上玉簪一下瑇瑁盤一　又曰元瑇瑁局¶
大使至元十五年置　又曰明伯冠前後瑇瑁為蟬¶
又曰明沙羅貢瑇瑁殼¶
<pb:KR3k0055_WYG_369-44a>¶
　　瑇瑁二¶
原史記曰趙使于春申君欲誇楚為瑇瑁簮劔器悉飾¶
以瑇瑁　增後漢書曰和熹鄧皇后臨朝上方珠玉犀¶
象瑇瑁雕鏤之物皆絶　齊書曰少帝夜醉乗馬如西¶
歩廊向北馳走如此兩三將倒臨汝侯坦之諫不從執¶
馬控帝運拳坦之倒地坦之與曹道剛扶抱還夀春殿¶
瑇瑁牀上卧　又曰廬陵王為荆州刺史在鎮營造服¶
飾多違制度作瑇瑁乗具詔責之令速還都　杜陽雜¶
<pb:KR3k0055_WYG_369-44b>¶
編唐敬宗時南昌國進瑇瑁盆可容十斛外以金玉飾¶
之盛夏貯水令滿遣嬪御酌水相沃終不竭焉¶
　　瑇瑁三¶
增獻榼(唐書曰憲宗朝訶陵/國獻瑇瑁榼生犀等)　為床(西京雜記曰韓/嫣以瑇瑁為床)¶
天竺出(後漢書曰天竺國/出象犀瑇瑁也)　海中生(吳録曰嶺南慮賓/縣漲海中瑇瑁似)¶
(龜而/大)　文甲(西域傳明珠文甲/文甲即瑇瑁也)　綺波(詳潘/賦)¶
　　瑇瑁四¶
原詩魏繁欽詩曰何以表别離耳後瑇瑁釵¶
<pb:KR3k0055_WYG_369-45a>¶
原賦晉潘尼瑇瑁椀賦曰有瑇瑁之竒寳亦同旅于介¶
蟲下法川以矩夷上擬乾而規隆或歩趾於清源或掉¶
尾于泥中隨隂陽以潛躍與龜龍乎齊風包神藏智備¶
體兼才髙下斯處水陸皆能文若綺波背負蓬萊爾乃¶
遐夷效珍越裳貢職横海萬里逾嶺千億挺&KR1156;荒巒摛¶
藻辰極光曜炫晃昭爛熻赩嘉斯寳之兼美料衆珍而¶
靡對文不煩于錯鏤采不假乎藻繢豈翡翠之足儷胡¶
犀象之能逮¶
<pb:KR3k0055_WYG_369-45b>¶
原牋後漢班固與竇憲牋曰明將軍賜固瑇瑁簪¶
原書口髙文與婦書曰今致瑇瑁梳一枚¶
増序陳徐陵序曰珠簾以瑇瑁為壓¶
　　水精一¶
增廣雅曰水精謂之石英　潛確類書曰水精千年水¶
也倭水精第一南水精白北水精黒信州水精濁　山¶
海經曰堂庭之山多水玉(注今水/精也)　續漢書曰哀牢出¶
水精　魏略曰大秦國一名黎難宫室皆水精為柱食¶
<pb:KR3k0055_WYG_369-46a>¶
器亦然　元史獻宗七年回鶻獻水精盆珍珠繖等物¶
可直銀三萬餘錠帝曰方今百姓疲弊所急者錢耳朕¶
獨有此何為却之賽音迪延齊以為言帝稍償其直且禁其¶
勿復有所獻　廣志曰水精出大秦黄支國　十洲記¶
曰崑崙山上有水精闕　拾遺記曰鬱夷國于山上架¶
樓室向明以開户牖以水精火藻為階　宋蔡絛鐵圍¶
山叢談曰政和間伊陽太和山崩奏至上與魯公皆有¶
慙色及復上奏山崩者出水精也以木匣貯之進匣可¶
<pb:KR3k0055_WYG_369-46b>¶
五十斤而多至數十百匣來上　太平寰宇記曰幽州¶
宻雲郡都管有水精是寳出昌平縣　續文獻通考遼¶
時臣寮繫帶以金玉水精靛石綴飾為之　又曰明實¶
喇山蘇門荅刺等國貢水精　明曹昭格古要論曰多¶
年老冰為水精然日本國有青水精紅水精則水精非¶
冰也明矣¶
　　水精二¶
増列仙傳曰赤松子服水玉　拾遺記曰周靈王二十¶
<pb:KR3k0055_WYG_369-47a>¶
三年起昆昭之䑓篩水精為泥　唐段成式酉陽雜俎¶
馬侍中嘗寳一水精椀夏蝇不近盛水經月不腐不耗¶
或目痛含之立愈宋邵氏聞見録楚元輔家藏一水¶
精中有杏一枝希世之寳也續文獻通考金太宗天¶
㑹中獲宋水精寳一　元史博果宻傳王師征交趾失¶
利復謀大舉博果宻請遣使諭以禍福交趾感懼謝罪¶
貢物帝嘉曰卿一言之力也即以其半賜之博果宻辭¶
曰此陛下神武不殺所致臣何功焉惟受沈水假山象¶
<pb:KR3k0055_WYG_369-47b>¶
牙鎮紙水精筆格而已¶
　　水精三¶
増杏枝(詳前/二)　水葉(明雲煙過眼録曰宋葉森家舊有/水精鉤一中空有聲汨汨内有葉)¶
(一枝隨/水傾㵼)　燈籠(東齋記事宋劉隨待制為通/判嚴明通達謂之水精燈籠)　如意(拾/遺)¶
(記孫和月下舞水精/如意誤傷鄧夫人頰)　𤓰寒(𤓰嚼水/精寒)　花露(花露水精/圖詳見合)¶
(璧/)　挈瓶(九國志蜀王宗銖有海客鬻龍腦蜀中貯以/水精瓶殿直李葩欲買之海客邀善價數倍)¶
(葩造宗銖曰海客有水精瓶為爾取之翌日至其所令/持錦衾至宗銖索衾與海客共觀歎其纖細久之葩因)¶
(目從者/挈瓶去)　為户(拾遺記魏明帝時有潄金鳥性畏寒處/之小屋水精為户内外通光名辟寒舍)¶
<pb:KR3k0055_WYG_369-48a>¶
(詳/金)　磊砢(司馬相如上林/賦曰水玉磊砢)　傾瀉(詳水/葉注)¶
　　水精四¶
增詩唐韋應物詠水精詩曰映物隨顔色含空無表裏¶
持來向明月的皪愁成水　王建水精詩曰映水色不¶
别向月光還度傾在荷葉中有時看是露　羅維水精¶
環詩曰王室符長慶環中得水精任圓循不極見素質¶
仍貞信是天然瑞非因樸斲成無瑕勝玉美至潔過冰¶
清未肯齊珉價寧同雜佩聲能銜任黄雀亦欲應時鳴¶
<pb:KR3k0055_WYG_369-48b>¶
増賦魏劉楨清慮賦曰入鐐碧之間出水精之都上青¶
艧之山蹈琳瑉之塗¶
　　琥珀一¶
增廣雅曰琥珀珠也其上及旁不生草淺者五尺深者¶
八九尺大如斛削去皮成琥珀初時如桃膠凝堅乃成¶
其方人以為枕出博南縣　續漢書曰哀牢出光珠琥¶
珀　典略曰大秦國多琥珀　西京雜記曰宣帝有身¶
毒寳鏡一枚大如八銖錢帝以琥珀筒盛之　𤣥中記¶
<pb:KR3k0055_WYG_369-49a>¶
曰楓脂淪入地中千秋為琥珀　博物志曰松脂淪入¶
地中千年化為茯苓又千年化為琥珀琥珀一名江珠¶
今泰山有茯苓而無琥珀益州永昌出琥珀而無茯苓¶
或云燒蜂窠所作未詳此二説　宋蘇軾物類相感志¶
曰琥珀拾芥　續文獻通考元大德十一年博士議宋¶
制天子服冕上綴玉為七星傍施琥珀¶
　　琥珀二¶
增拾遺記曰漢武帝寳鼎元年西方貢珍怪有琥珀燕¶
<pb:KR3k0055_WYG_369-49b>¶
置之靜室自於室内飛翔　宋洪遂侍兒小名録曰漢¶
武帝所幸宫人麗娟以琥珀佩置衣中不使人知言骨¶
節自鳴也　又曰吳主聞潘夫人有色令進其圖圖成¶
吳主見之驚喜以琥珀如意撫案即折曰此神女也因¶
納之　沈約宋書曰武帝時寧州常獻琥珀枕甚光麗¶
時諸將北征需琥珀治金瘡上命擣碎分付諸將　山¶
堂肆考曰石虎為浴堂以碔砆為題琥珀為杓　元黄¶
文獻公集大德中嘉興張樞以官本船浮海至西洋遇¶
<pb:KR3k0055_WYG_369-50a>¶
親王格藏所遣使臣諾海等如京師遂載之以來諾海¶
等朝貢事畢請仍以樞䕶送西還丞相哈喇哈斯逹爾¶
罕如其請奏授忠顯校尉海運副千户佩金符與俱行¶
以八年發京師十一年乃止其登陸處用私錢市其土¶
物白馬黒犬琥珀蒲萄酒畨鹽之屬以進平章政事察¶
納等引見于宸慶殿¶
　　琥珀三¶
增和獺(拾遺記孫和月下舞水精如意誤傷鄧夫人頰/令太醫療之以白獺髓和琥珀末塗之遂差)¶
<pb:KR3k0055_WYG_369-50b>¶
　燒蜂(西域諸國志曰摩盧水邊沙中/有細腰蜂窠燒治以為琥珀)　翔鷰(詳前/二)¶
刻雞(神農本草經曰取雞卵黄白混雜者熟煑及尚軟/隨意刻作物以苦酒漬數宿既堅内琥珀粉中佳)¶
(者亂/真矣)　桃瀋(潜確類書曰琥珀世/説以為桃瀋所化)　松脂(詳/一)¶
　　琥珀四¶
增詩宋梅堯臣詩曰松液為茯苓又因爲琥珀遇物必¶
得形毛髪曾不隔　元郭鈺詩曰日射水精江石白雲¶
封琥珀嶺松青¶
增賦魏左思蜀都賦曰琥珀丹青江珠瑕英¶
<pb:KR3k0055_WYG_369-51a>¶
增贊晉郭璞贊曰磁石吸鐵琥珀取芥氣有潜通數亦¶
冥㑹物之相感出乎意外¶
　　玻瓈一¶
增天中記曰大雪山中有寳山諸七寳並生取可得惟¶
玻瓈寳生髙峯難得　𤣥中記曰大秦國有五色玻瓈¶
紅色最貴　十洲記曰崑崙山上有紅碧玻瓈宫　唐¶
段成式酉陽雜俎曰千嵗積冰結為玻瓈一説獅子乳¶
以金銀寳器盛之皆漏惟玻瓈則否　宋蔡絛鐵圍山¶
<pb:KR3k0055_WYG_369-51b>¶
叢談曰奉宸庫中玻瓈母二大篚玻瓈母者若今之鐵¶
滓然塊大小猶兒拳人莫知其用又嵗久無籍不知其¶
所從來或云柴世宗顯德間大食所貢又謂真廟朝物¶
也諸璫以意用火煆而模寫之但能作珂子狀青紅黄¶
白隨其色而不克自必也　續文獻通考金庶人不得¶
以玻瓈之類為器皿　明徐常吉事詞類竒曰今朝鮮¶
諸國皆出玻瓈¶
　　玻瓈二¶
<pb:KR3k0055_WYG_369-52a>¶
增梁四公記云武帝時扶南大舶從西天竺國來賣碧¶
玻瓈鏡　唐書曰髙宗二年十二月投汗般王獻碧玻¶
瓈龜兹王素稽獻銀玻瓈　太真外傳李白進清平調¶
太真持玻瓈七寳杯酌西凉州所獻葡萄酒¶
　　玻瓈三¶
增酒色　花㸃(潜確類書曰玻瓈出南番有酒色紫色/白色者與水精相似器皿碾雨㸃花兒)¶
(者是真其用藥燒者入手/輕有氣眼與瑠璃相似)　積冰　盛乳(並詳/前一)¶
　　玻瓈四¶
<pb:KR3k0055_WYG_369-52b>¶
增詩唐李賀詩曰羲和敲日聲玻瓈¶
　　雲母一¶
增淮南萬畢術曰雲母入地千嵗不朽雲母在足無踐¶
棘(注曰取大雲母塗/足下踐棘不能匊)　抱朴子曰雲母五色其多青者¶
名雲英宜以春服之多赤者名雲珠宜以夏服之多白¶
者名雲液宜以秋服之多黒者名雲母宜以冬服之但¶
有青黄二色者名雲砂宜以季夏服之皛皛純白者名¶
嶙石可四時長服　洛陽宫殿記曰宫中有林商觀皆¶
<pb:KR3k0055_WYG_369-53a>¶
雲母作窓日照之煒煒有光　裵淵廣州記曰增城縣¶
有雲母向日照之光耀　地理志曰琅邪定山出雲母¶
　　雲母二¶
增列仙傳曰方回堯時隱人練食雲母　三齊記曰東¶
武城有雲母山山有雲母因以為名安期先生常所遊¶
餌　西京雜記曰幽王冢甚髙羡門開皆是石堊撥除¶
深入乃得雲母深處見百餘人縱横相枕籍皆不朽惟¶
一男子餘皆女子或坐或立或臥衣服形色不異生人¶
<pb:KR3k0055_WYG_369-53b>¶
　後漢書曰鄭𢎞為太尉第五倫為司空初倫為㑹稽¶
召𢎞署督郵每朝𢎞曲躬自卑帝聽置雲母屏風分隔¶
其間　晉陽秋曰孫秀降賜雲母車　梁書曰南岳鄧¶
先生名都隱居衡山極峻之嶺立小板屋兩間足不下¶
山谷斷食三十餘載惟以澗水服雲母屑　唐書曰吳¶
王杜伏威性好左道因合金丹求長生之術常服雲母¶
散　又曰尉遲敬德飛鍊白石閒居服雲母散¶
　　雲母三¶
<pb:KR3k0055_WYG_369-54a>¶
　増致水(淮南子曰雲母來/水注雲母可致水)　散星(春秋運斗樞曰/樞星散為雲母)　三¶
　雲(西京雜記曰成帝設雲母帳雲幄/雲幕于甘泉殿世謂之三雲殿)　五色(詳前/一)　賜¶
　輦(晉公卿禮秩曰賜太/宰安平王雲母輦)　名船(晉書闕名曰含元/池中有雲母船)　錢¶
　班　水露(王建平典術曰雲母有五合其色青黒亂文/者名曰雲母白而㣲者名雲英如水露黄白)¶
　(名雲沙青白赤雜色名雲珠黄白而赤重厚名陽起石/雲母根也其中黒文斑如錢名雲膽傷人不可服第一)¶
　(磷石第二雲母第三雲珠第四雲英第五雲光服磷石/夀五千服雲母夀三百年服雲英千年服雲光與天地)¶
　(同/保)¶
　¶
<pb:KR3k0055_WYG_369-54b>¶
　¶
　¶
　¶
　¶
　¶
　¶
　¶
御定淵鑑類函卷三百六十四¶
