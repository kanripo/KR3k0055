# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.806493
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百五
<pb:KR3k0055_WYG_310-1a>¶
　欽定四庫全書¶
御定淵鑑𩔖函卷三百五¶
　　人部六十四(言志/)¶
　　　言志五(下/)¶
　原賦後漢馮衍顯志賦曰馮子以為大人之徳不碌碌¶
　如玉硌硌如石風興雲蒸一龍一蛇合道翺翔與時變¶
　化夫豈守一節哉上隴阪騰髙岡逰精宇宙流目八紘¶
　眇然有思凌雲之意乃作賦自廣命篇曰顯志云開歲¶
<pb:KR3k0055_WYG_310-1b>¶
　發春百卉含英甲子之朝兮汨吾西征發軫新豐兮徘¶
　徊鎬京凌飛廉而太息登平陽而懷傷悲世俗之險阨¶
　哀好惡之無常棄衡石而意量兮隨風波而飛揚陟九¶
　嵕而臨截嶭聼涇渭之波聲嵗忽忽而日邁兮壽冉冉¶
　而不與恥功業之無成兮赴原野而窮處陟隴山以逾¶
　望眇然覽扵八荒風波飄其並興兮情惆悵而增傷覽¶
　天地之幽奥兮統萬物之維綱究隂陽之變化兮昭五¶
　徳之精光髙吾冠之岌岌兮長吾珮之洋洋飲六醴之¶
<pb:KR3k0055_WYG_310-2a>¶
清液兮食五芝之茂英嘉孔邱之知命兮大老聃之貴¶
真徳與道其孰寶兮名與身其孰親　班固幽通賦曰¶
系髙頊之逺胄兮氏中葉之炳靈颻凱風而蟬蛻兮雄¶
朔野以颺聲皇十紀而鴻漸兮有羽儀扵上京魂煢煢¶
與神交兮精誠發扵宵寐夢登山而迥眺兮覿幽人之¶
髣髴惟天地之無窮兮鮮民生之晦在紛屯邅與蹇連¶
兮何艱多而智寡昔衞叔之御昆兮昆為㓂而䘮予管¶
彎弧欲斃讐兮讐作后而成已變化故而相詭兮孰云¶
<pb:KR3k0055_WYG_310-2b>¶
豫其終始雍造怨而先賞兮丁繇惠而被戮栗取弔扵¶
由吉兮王膺慶扵所蹙叛廻亢其若兹兮北叟頗識其¶
倚伏宣曹興敗扵下夢兮魯衞名謚扵銘謡妣聆&KR0561;而¶
劾石兮許相理而鞠條道混成而自然兮術同源而分¶
流所貴聖人之至論兮順天性而斷誼物有欲而不居¶
兮亦有惡而不避三仁殊而一致兮夷惠異而齊聲木¶
偃息以藩魏兮申重繭以存荆紀焚躬以衞上兮皓頥¶
志而弗傾俟草木之區别兮苟能實其必榮要歿世而¶
<pb:KR3k0055_WYG_310-3a>¶
不朽乃先民之所程觀天網之紘覆兮實棐諶而相訓¶
謨先聖之大猷兮亦鄰徳而助信虞韶美而儀鳳兮孔¶
忘味扵千載素文信而底鱗兮漢賓祚扵異代　魏曹¶
植元暢賦曰夫富者非財也貴者非寶也或有輕爵祿¶
而重榮聲者或有反性命以殉功名者是以孔老異㫖¶
楊墨殊義聊作斯賦名曰元暢夫何希世之大人罄天¶
壤而作皇該仁聖之上義據神位以統方補五帝之漏¶
目綴三代之維綱僥余生之倖祿遘九二之嘉祥上同¶
<pb:KR3k0055_WYG_310-3b>¶
契扵稷卨降合穎扵伊望思薦寶以繼佩怨和璞之始¶
鐫思黄鐘以協律怨伶䕫之不存考所圖之莫合悵藴¶
結而延佇希鵬舉以摶天蹶青雲而奮羽舎余駟而改¶
駕任中才之展御望前軌而致䇿顧後乗而安驅匪逞¶
邁之短脩取全真而保素𢎞道徳而為宇築無怨以作¶
藩播慈惠以為圃耕柔順以為田不媿景而慙魄信樂¶
天之何欲逸千載而流聲超遺黎而度俗　又幽思賦¶
曰倚髙臺之曲嵎處幽僻之閒深望翔雲之悠悠羌朝¶
<pb:KR3k0055_WYG_310-4a>¶
霽而夕隂顧秋華之零落感歳暮而傷心觀躍魚扵南¶
沼聆鳴鶴扵北林搦素筆而慷慨揚大雅之哀吟仰清¶
風以歎息寄予思扵悲弦信有心而在逺重登髙以臨¶
川何余心之煩錯寧翰墨之能傳　劉禎遂志賦曰幸¶
遇眀后因志東傾披此豐草乃命小生生之小矣何兹¶
云當牧馬扵路役車低昻愴恨惻切我獨西行去嵕溪¶
之鴻洞觀日月扵朝陽釋叢棘之餘刺踐檟林之柔芳¶
皦玉粲以曜目榮日華以舒光信此山之多靈何神分¶
<pb:KR3k0055_WYG_310-4b>¶
之煌煌聊且逰觀周歴髙岑仰攀髙枝側身遺隂磷磷¶
䃹䃹以廣其心伊天皇之樹葉必結根扵仁方梢吳夷¶
扵東隅掣叛臣乎南荆戢干戈扵内庫我馬縶而不行¶
揚洪恩扵無涯聼頌聲之洋洋四㝢漠以無為元道穆¶
以普將翼儁乂扵上列退反陋扵下場襲初服之蕪薉¶
託蓬蘆以逰翔豈放言而云爾乃旦夕之可忘　丁儀¶
厲志賦曰覽前志而博觀求余心之所安雖疲駑而才¶
弱敢舍力而不攀懿躬稼之克在賤善射而隕殘羡首¶
<pb:KR3k0055_WYG_310-5a>¶
陽之遺譽憎千駟之餘訕宗舎藏之偉節薄鼎角之自¶
干嘉法言之令揚悼說難之䘮韓鑑登險之敗績顧清¶
道以自閒瞻亢龍而懼進退廣志扵伐檀雖徳&KR0779;而祚¶
卑猶不忘扵盤桓薰以芬香而自燒兔亦取斃扵豪翰¶
援大雅以為戒眺龔勝而自歎嗟世俗之參差將未審¶
乎好惡咸隨情而與議固真偽以紛錯穢杯盂之周用¶
令瑚璉以抗閣恨騾驢之進庭屛騏驥扵溝壑疾青蠅¶
之染白悲小弁之靡託惡晨婦之蒙&KR0779;痛三代之見薄¶
<pb:KR3k0055_WYG_310-5b>¶
惟受性之樸拙亮未達乎測度顧鍾子之既没牙輟弦¶
而不作敦三思之彌憤動循牆之滋恪勉夕改以補朝¶
履日新而悔昨　韋誕叙志賦曰繄鴻烈之末流蒙祖¶
考之餘徳奉過庭之眀訓納微躬扵軌則勉四民之耕¶
耘遂能辨乎菽麥自弱冠而立朝無匡時之異才每寤¶
寐以歎息思損已而降階遭大魏之革命罔羣士扵行¶
職雖固陋之無用猶收録而序飾歴文武扵機衡擁大¶
璫扵帝側隨倫儕以按牒乃剖符而封殖顧儀服而增¶
<pb:KR3k0055_WYG_310-6a>¶
憤心夕惕以媿恧蒙聖皇之宏恩過待罪扵卿士奉朝¶
請扵朔望恭禋享扵郊祀念余年之冉冉忽一過其如¶
馳微奇功以佐時徒曠官其何為匪遜讓之足殉信神¶
氣之稍衰將訴誠扵眀后乞骸骨而告歸　晉夏侯惇¶
懷思賦曰何天地之悠長悼人生之短淺思縱慾以求¶
歡茍抑沈以避免嗟聖王之制作所以貴夫善善信循¶
道以從法何世路之迍蹇始潔操以迄今每適道而靡¶
違思典言以攝事弗履過而循非恒戰戰以矜慄杜穢¶
<pb:KR3k0055_WYG_310-6b>¶
釁而防微斂規節以踐迹冀天鑒之佑誠勤恭肅以端¶
厲常苦心而勞形桑榆奄其薄沒既白首而無成世務¶
多故吾固甘夫無為名不足以為尚空勞穢以自卑永¶
無事以安神故幸歿之無知　棗據表志賦曰據忝職¶
門下在帷幄之末與羣士叙齊登玉階侍日月乆矣出¶
為冀州刺史犬馬戀主既有微情且志之所存不能無¶
言因而賦之曰過承嘉惠擢身泰晨俯躡丹墀仰承三¶
辰當樂夏之凱南蒙朱陽之和仁接鳴鸞之垂翼因神¶
<pb:KR3k0055_WYG_310-7a>¶
虯之光鱗浮眇末之纖質濟吾身扵天津邈盧敖之所¶
渉階多士之遺塵登九垓之虛軌覿汗漫之威神情飄¶
飄而凌雲意髣髴扵真人扶摇薄扵懸圃增城鬱以嵯¶
峨被羽衣之飛飛握若蕙之芳華蹈糾紛之絶軌攀大¶
椿之疎柯意翹翹而慕逺思濯髪扵天波悲落葉之思¶
條情戀戀扵昊蒼懷聖徳之𢎞施情懆切而内傷感有¶
莘之媵臣願致主扵陶唐　潘尼懷恨賦曰伊疇昔之¶
懷憤思天飛以逺迹望循塗而投軌遡朔風以理翮冀¶
<pb:KR3k0055_WYG_310-7b>¶
雲霧之可慿希天路之開闢何時願之多違奄就羇以¶
服役困吳坂之峻岨畏鹽車之嚴筴嗟逰處之弗遇奚¶
鬱悒之難任背宇宙之寥廓羅網罟之重深當屛氣以¶
斂迹焉逰豫以娛心傅釋板以亮殷望投竿而相姬窮¶
獨善以全質達兼利以濟時聃安志扵柱史由抗迹扵¶
嵩箕理殊塗而同歸雖百慮其何思敢因虛以託談遂¶
逡巡而造辭　傅咸申懷賦曰何天施之𢎞普厠瓦礫¶
扵瓊瑛備東宫之妙選奉儲君之聖眀穆穆清禁濟濟¶
<pb:KR3k0055_WYG_310-8a>¶
羣英鸞翔鳳集羽儀上京芬芳並發我穢其馨徳音光¶
宣我累厥聲豈伊不愧顧影慙形雖自百扵隕越懼恩¶
隆而命輕命既輕而才下諒無補扵眀時塞賢哲之顯¶
路而塵損之日滋匪躭榮而忘替實結戀之有違忍&KR0779;¶
顔扵寮𩔖甘獲戾而受譏不悟皇恩之彌崇授大梁乎¶
近畿畿云近而防逺情眷眷而含悲悲惻兼懷憂慮實¶
深雍可南面千載晞心微微小子斯之莫任莫斯之任¶
求仁在我將反初服畢志訓雅盡烏鳥之至情竭歡敬¶
<pb:KR3k0055_WYG_310-8b>¶
扵膝下進抗疏以歸誠退抽簮而脂車庻所乞之克從¶
永收迹扵蓬廬　曹攄述志賦曰慕浮雲以抗操躭簞¶
食之自娛羡首陽之皎節歎南山之髙疏哀夫差之溷¶
惑詠楚懷之失圖悲伍貟之沈悴痛屈平之無辜嘉沮¶
溺之隠約羡接輿之狂歌顧大雅之先智緯眀哲之所¶
經微見幾而遂逝比舎生而親名道殊塗而同歸要逾¶
世而並榮舜拘忤扵焚廩孔怵惕扵陳匡紛迍蹇之若¶
斯何遭運之可常情怳惚以回迷夢乗雲而飛颺駕麟¶
<pb:KR3k0055_WYG_310-9a>¶
鳳之靡靡截龍旂之洋洋周九州而騁目登四岳而永¶
望承聖喆而砥礪奮羽儀而翺翔被蘭戺之芳華帶鍾¶
山之玉英飾吾冠之岌岌美吾佩之玲玲悲盛衰之遞¶
處情悠悠以紆結攬萱草以掩淚曾一歡而九咽　陸¶
機遂志賦曰昔崔篆作詩以眀道述志而馮衍又作顯¶
志賦班固作幽通賦皆相依倣焉張衡思元蔡邕元表¶
張叔哀系此前世之可得言者也崔氏簡而有情顯志¶
壯而泛濫哀系俗而時靡元表雅而微素思元精練而¶
<pb:KR3k0055_WYG_310-9b>¶
和惠欲麗前人而優㳺清典漏幽通矣班生彬彬切而¶
不絞哀而不怨矣崔蔡沖虛温敏雅之屬也衍抑揚頓¶
挫怨之徒也豈亦窮達異事而聲為情變乎余備託作¶
者之末聊復用心焉武定鼎扵洛汭胡受罪扵汝墳繇¶
鳴鳳扵百祀啓敬仲乎方震茍天光之所照豈舜族其¶
必陳厭禋祀扵故墟饗禴祭扵東鄰禰八葉而相茂舞¶
九韶乎降神系姜叟扵海曲表滄流以逺震仰前蹤之¶
緜邈豈孤人之能胄匪世祿之敢懷傷兹堂之不構理¶
<pb:KR3k0055_WYG_310-10a>¶
或睽而後合道有夷而弗順傅棲巖而神交伊荷鼎以¶
自進蕭綢繆扵豐沛故攀龍而先躍陳傾覆扵楚魏亦¶
陵霄以自濯伍被刑而伏劒魏和戎而擁樂彼殊塗而¶
並致此同川而偏溺禍無景而易逢福有時而難學惟¶
萬物之運動雖紛糾而相襲隨性𩔖以曲成故圎行而¶
方立要信心而委命援前修以自程擬遺迹扵成軌運¶
新曲扵故聲任窮達以逝止亦進仕而退耕庶斯言之¶
不渝抱耿介以成名　又懷土賦曰余去家漸乆懷土¶
<pb:KR3k0055_WYG_310-10b>¶
彌篤方思之殷何物不感曲街委巷罔不興詠水泉草¶
木咸足悲焉故述斯賦背故都之沃衍適新邑之邱墟¶
遵黄川以葺宇被蒼林而卜居悼孤生之已晏恨親歿¶
之何速排虛房而永念想遺塵其如玉眇緜邈而莫覯¶
徒佇立其焉屬感亡景扵存物惋隤年扵拱木悲顧盼¶
而有餘思俯仰而自足留兹情扵江介寄瘁貌扵海曲¶
翫通川以悠想撫歸塗而躑躅伊躑躅之徒勤慘歸途¶
之良難愍棲鳥扵南枝弔離禽扵别山念庭樹以悟懷¶
<pb:KR3k0055_WYG_310-11a>¶
憶路草以解顔甘堇荼扵飴茈緯蕭艾其如蘭神何寢¶
而不夢形何興而不言　梁元帝𤣥覽賦曰歳次㫋䝉¶
月建司空變𬎼賔之吕扇廣莫之風蕭子褰帷九水作¶
牧三宫乃盱衡而言曰唯天為大唯堯則之唯地為&KR0779;¶
唯王國之粤我皇之握鏡實乃神而乃聖陳六聮扵八¶
則𢎞九職扵三令惟天縱于副后踰啓誦而為首既論¶
儒而肅成復斷獄扵長壽爾其湘水之東即我龜蒙魏¶
正元而分邑吳太平而定中鎮鱗山之崔嵬傍龍迹而¶
<pb:KR3k0055_WYG_310-11b>¶
穹窿將逰目扵五湖乃浩覽扵姑蘇臨閶門之跨水聳¶
重闕而開都觀泉亭之涌波崖巍巍而峩峩張素蓋而¶
縈洲嶼馳白馬而赴江沲登舜橋而延首瞰禹井而淹¶
留御史之牀猶在督䕶之門不脩詳夫皇王爰處本無¶
定所堯都平陽舜在冀方商王居亳成周卜洛故知黄¶
旗紫蓋域中為大天地之所合風雲之所㑹爰八命而¶
建旟誠非親而勿居應鳴鞞扵龍角覆緹幕扵熊車經¶
釣臺而南邁過鄂渚而西浮變青門之三襲為黄塵之¶
<pb:KR3k0055_WYG_310-12a>¶
一丘臨章華而留眄見舊楚之淒涼試極目乎千里何¶
春心之可傷其渚宫也夾江帶阡布濩井田通逵交迸¶
髙門接連人腰水心之劒家給火耕之田爾乃樹之榛¶
栗椅桐梓漆三巴黄甘千户朱橘矧髙晏扵城隅駐五¶
馬而踟蹰乃有青琴碧玉絳樹綠珠西河王豹東野緜¶
駒蘭釭夕燃合璧斜天照流風之廻雪映出水之初蓮¶
奉信珪而入朝驅駿駟而乗軺既總司扵戎旅亦兼飾¶
扵豐貂幼墳籍以自娛迄方今而不渝雲氣芝英之簡¶
<pb:KR3k0055_WYG_310-12b>¶
懸鍼倒䪥之書擬河獻之留真希淳于之席珍臨秋水¶
之至樂登春臺而自欣鑿户牖而長望混木雁而兼陳¶
嗟今來而古徃聊絶筆扵獲麟　又言志賦曰天文既¶
表人文可觀知負扆之未易信握鏡之云難差立極而¶
補天驗璧合而珠連有庖羲之八索稱朱襄之五弦聞¶
夏王之鑄鼎重農皇之播田雖車軌之未同亶彌媿扵¶
棟隆戮封豕扵海内斬長狄扵區中懷宿昔之璵璠並¶
來逰扵菟園悲元瑜之已逝歎靈光之獨存想延賔扵¶
<pb:KR3k0055_WYG_310-13a>¶
北閣因寘酒扵南軒聞鶯鳴而懷友聼長笛其何言夙¶
有尚扵清静叨再入扵鄢郢東窺文命之穴南望鴻崖¶
之井遂撫運而登庸謬垂旒而卷領雖有愧扵前英每¶
求衣扵未眀召司烜而照夜觀執珪而滿庭誠雖休以¶
勿休實㫖酒之忘憂絕何楊之妙舞廢緜駒之善謳彼¶
知止與知足復何營而何欲柱何用扵黄金案寧勞扵¶
青玉爾乃髙歩北園用蕩嚻煩桂偃蹇而臨棟石穹窿¶
而架門對灌木之脩聳觀激水之飛奔澗不風而自響¶
<pb:KR3k0055_WYG_310-13b>¶
天無雲而晝昏聞賔鴻之夜飛想過沛而霑衣況登樓¶
而作賦望淮海而思歸　增簡文帝悔賦曰黙黙不怡¶
恍若有遺四壁無寓三階寡趣月露澄曉風栁悲暮庭¶
鶴雙舞檐鳥獨赴岸林宗之巾憑南郭之几元徳之眊¶
聊縈子安之歗時起静思悔吝鋪究前史弔古傷今驚¶
憂歎圯成敗之蹤得失之理莫不關此令終由乎謀始¶
棄夸言扵頓丘重前非扵蘧子蹟夫履車之人豈止一¶
途而已又曰已矣哉波瀾動兮昧前期庸夫蔽兮多自¶
<pb:KR3k0055_WYG_310-14a>¶
欺不逺而復幸無嗤建功立徳有常基胸馳臆斷多失¶
之前言徃行為可師　北周庾信小園賦曰若夫一枝¶
之上巢父得安巢之所一壺之中壺公有容身之地況¶
乎管寧藜牀雖穿而可坐嵇康鍜竈既煗而堪眠豈必¶
連闥洞房南陽樊重之第綠墀青𤨏西漢王根之宅余¶
有數畆弊廬寂寞人外聊以擬伏臘聊以避風霜雖復¶
晏嬰近市不求朝夕之利潘岳面城且適閒居之樂況¶
乃黄鶴戒露非有意扵輪軒爰居避風本無情扵鐘鼓¶
<pb:KR3k0055_WYG_310-14b>¶
陸機則兄弟同居韓康則舅甥不别蝸角蚊睫又足相¶
容者也爾乃窟室徘徊聊同鑿坯桐間露落栁下風來¶
琴號珠柱書名玉杯有棠梨而無館足酸棗而非臺猶¶
得欹側八九丈縱横數十歩榆栁三兩行梨桃百餘樹¶
撥蒙密兮見窓行欹斜兮得路蟬有翳兮不驚雉無羅¶
兮何懼草樹混淆枝格相交山為簣覆地有堂坳藏狸¶
並窟乳鵲重巢連珠細菌長柄寒匏可以療飢可以棲¶
遲㩻䧢兮狹室穿漏兮茅茨簷直倚而妨㡌户平行而¶
<pb:KR3k0055_WYG_310-15a>¶
礙眉坐帳無鶴支牀有龜鳥多閒暇花隨四時心則歴¶
陵枯木髪則睢陽亂絲非夏日而可畏異秋天而可悲¶
一寸二寸之魚三竿兩竿之竹雲氣䕃扵叢蓍金精養¶
扵秋菊棗酸棃酢桃榹李薁落葉半牀狂花滿屋名為¶
野人之家是謂愚公之谷試偃息扵茂林廼乆羨扵抽¶
簮雖有門而長閉實無水而恒沈三春負鋤相識五月¶
披裘見尋問葛洪之藥性訪京房之卜林草無忘憂之¶
意花無長樂之心鳥何事而逐酒魚何情而聼琴加以¶
<pb:KR3k0055_WYG_310-15b>¶
寒暑異令乖違徳性崔駰以不樂損年吳質以長愁養¶
病鎮宅神以薶石厭山精而照鏡屢動莊舄之吟幾行¶
魏顆之命薄晚閒閨老幼相攜蓬頭王霸之子椎髻梁¶
鴻之妻燋麥兩甕寒菜一畦風騷騷而樹急天慘慘而¶
雲低聚空倉而雀噪驚懶婦而蟬嘶昔草濫扵吹噓籍¶
文言之慶餘門有通徳家承賜書或陪元武之觀時參¶
鳳凰之墟觀受釐扵宣室賦垂楊扵直廬遂乃山崩川¶
竭冰碎瓦裂大盜潛移長離永滅摧直轡扵三危碎平¶
<pb:KR3k0055_WYG_310-16a>¶
途扵九折荆軻有寒水之悲蘓武有秋風之别關山則¶
風月悽愴隴水則肝腸斷絶龜言此地之寒鶴訝今年¶
之雪百靈兮倐忽精華兮已晚不惜雁門之踦先念鴻¶
陸之逺非淮海兮可變非金丹兮能轉不曝骨扵龍門¶
終低頭扵馬坂諒天造兮昧昧嗟生民兮渾渾　隋蕭¶
皇后述志賦曰知道徳之可尊眀善惡之由已屛嚻煩¶
之俗慮乃伏膺扵經史綜箴誡以訓心觀女圖而作軌¶
遵古賢之令範冀福祿之能綏時循躬而三省覺今是¶
<pb:KR3k0055_WYG_310-16b>¶
而昨非嗤黄老之損思信為善之何依慕周姬之遺風¶
美虞妃之聖則仰先哲之髙才貴至人之休徳質菲薄¶
而難蹤心恬愉而去惑乃平生之耿介實禮義之所遵¶
雖生質之不敏庻積行以成仁懼達人之益寡謂何求¶
而自陳誠素志之難寫同絶筆扵獲麟　唐張說虛室¶
賦曰眀月窓前古樹檐邊無北堂之尊酒絕南鄰之管¶
絃理渉虚趣心階静緣厭百慮之勞止歸一途之兀然¶
嗟乎巧智首亂禮樂增矯名起異端利成貪兆役二見¶
<pb:KR3k0055_WYG_310-17a>¶
之交戰驅五神而雜擾形何費而不衰性何煩而不夭¶
每竭源而追末必志多而獲少心源是幻法本皆空大¶
哉黙識守此𤣥通　韓愈閔已賦曰余悲不及古之人¶
兮伊時勢而則然獨閔閔其曷已兮憑文章以自宣昔¶
顏氏之庶幾兮在隠約而平寛固哲人之細事兮夫子¶
乃嗟歎其賢惡飲食乎陋巷兮亦足以頤神而保年有¶
至聖而為之依歸兮又何不自得扵艱難曰余昏昏其¶
無𩔖兮望夫人其已逺行舟楫而不識四方兮渉大水¶
<pb:KR3k0055_WYG_310-17b>¶
之漫漫勤祖先之所貽兮勉汲汲扵前修之言雖舉足¶
以蹈道兮哀與我者為誰衆皆舎而已用兮忽自惑其¶
是非下土茫茫其廣大兮余壹不知其可懷就水草以¶
休息兮恒未安而既危乆拳拳其何故兮亦天命之本¶
宜惟否泰之相極兮咸一得而一違君子有失其所兮¶
小人有得其時聊固守以静俟兮誠不及古之人其焉¶
悲　劉知幾思慎賦曰惟夫明達髙人賢良志士知滿¶
損而謙益騐弱生而強死無為福先無為禍始節其飲¶
<pb:KR3k0055_WYG_310-18a>¶
食謹其容止聚而能散為而不恃潔其心而穢其迹濁¶
其表而易其裏範闇室而整冠循覆車而易軌以道徳¶
為介胄以忠貞為劒履愛髪膚而不傷保家室以不恥¶
若乃詢木㕍扵園吏訪光塵扵柱史萬石守愼以全榮¶
二疏既滿而辭仕袁不及扵憎愛栁忘情扵愠喜漢先¶
主之立誡莫尚中庸衞大夫之所羞獨為君子余雖不¶
佞嘗從事扵斯矣　無名氏韋弦賦曰惟器可象惟賢¶
則之佩蘭則殊扵楚客象環有慕扵宣尼信建物之表¶
<pb:KR3k0055_WYG_310-18b>¶
意實善人之所資故知欲不可縱儉以足用徳或可移¶
中以成規識君子之容止見淑人之表儀周旋之中寧¶
假扵宫徵内外相制亦合乎塤篪大哉景行剛柔異性¶
緩之扵韋用和急之扵弦表正既守道而恒佩因履端¶
而不競式彰茂徳分意表情禮節既備敬愼孔眀參衣¶
冠而振序列簮紱以齊榮猗二子之垂誡與千古之揚¶
名　鄭俞性習相近逺賦曰酌人心之善敗惟性習之¶
所分習者物之遷以動為主性者生之質以静為君運¶
<pb:KR3k0055_WYG_310-19a>¶
情有同扵鎔鑄通志亦比夫耕耘或定心以純一或逐¶
境而糾紛故定心者若疏源而自得逐境者猶理絲而¶
又棼且物之惑人無窮人之狥物無已近之則歸扵正¶
性逺之則滅扵天理雖直罔之多端諒御用而由已¶
李徳裕知止賦曰況乎托北阜以為宅就東山而結廬¶
仲樂得扵清曠陶豈歎扵將蕪其逺眺也則伊水陸渾¶
北繞皇居度雙闕之蒼翠若天漢之逶迂少室東映扵¶
原隰鳴臯西對扵林閭其近翫也則檻泉流扵一壑嘉¶
<pb:KR3k0055_WYG_310-19b>¶
木盈扵萬株逕被芳蓀沚映芙蕖聼求友之鳴禽見自¶
樂之鯈魚徙奇樹扵台嶺隠翠葉而垂珠得怪石扵震¶
澤聳青岑而韜瑜昔有罷侯種𤓰逃相灌蔬竊比君子¶
亦能荷鋤或引蔓扵長坂或導流扵清渠放情人世之¶
外寄迹羲皇之初望夕景扵平林眺寒煙扵逺墟麏麚¶
逺而騰倚鳬雁去而相呼酌盈尊以自慰賴鳴琴而不¶
孤懷綺皓而披素卷想瀛洲而觀畫圖何必尚遍逰扵¶
名嶽蠡長徃扵五湖嗟夫世扵知止之道若存若無李¶
<pb:KR3k0055_WYG_310-20a>¶
斯忘扵稅駕惠子疲扵據梧盡生涯以自若何智力之¶
有餘庶收光之未晚期終老以桑榆　白居易君子不¶
器賦曰君子哉道本性知徳惟天縱抱乎不器之器成¶
乎有用之用不器者通理而黄中有用者致逺而任重¶
蓋識包權變理藴通眀業非學致器異琢成審其時有¶
道舒而無道卷愼其徳舍之藏而用之行語其小能立¶
誠以脩詞論其大能救物以濟時以之理心則一身獨¶
善以之從政則庶績咸熙既居家而必達亦在邦而允¶
<pb:KR3k0055_WYG_310-20b>¶
釐彼子貢雖賢惟稱瑚璉之器彥輔信美空標水鏡之¶
資是故非求備者又何足以知之豈如我順乎通塞合¶
乎語黙何用不臧何嚮不克施之乃伊吕事業蓄之乃¶
莊老道徳雖應物而不滯終飭躬而有則若止水之在¶
器因器圎方如良工之用材隨材曲直原夫根淳精扵¶
妙有宅元和扵虚受内𢎞道以惟新外濟用而可乆鄙¶
斗筲之奚算諒挈瓶之固守何器量之差殊在性情之¶
能否豈不以神為元樞智為心符全其神則為而勿有¶
<pb:KR3k0055_WYG_310-21a>¶
虚其心則用當其無故動與神合静與道俱時或用之¶
必開臧武之智道不行也則守寗子之愚至乎哉冥心¶
在我無可而無不可應用不疲無為而無不為信大成¶
而大受非小惠而小知顧庶𩔖曲從則輪轅適用若一¶
隅偏執則鑿枘難施是以易尚隨時禮貴從宜展矣君¶
子斯焉取斯　浩虚舟行不由徑賦曰且遵道如砥持¶
心若弦信無私以白首將抱直以窮年顔生附郭之田¶
有時窺矣謝氏登山之屐無所用焉既而披蔓草之荒¶
<pb:KR3k0055_WYG_310-21b>¶
凉見逰人之邐迤方檢身扵邪正寧繋懷扵逺邇楊朱¶
悲道䘮事亦如斯阮籍哭途窮意殊若此當舉直以錯¶
枉冀風行而草靡茍非賢智之為心孰能如是　元吳¶
萊定命賦曰託松柏之幽蔭兮招鹿麋而與儔俯環堵¶
之湫隘兮猶采椽之彫鎪駕柴車之樸素兮亦炫燿其¶
華輈等羮藜乎粱肉兮齊衣敝扵貂裘窮匪通其不鄙¶
兮賤無貴以何羞嗤子音之寡和兮譽汝器之無不周¶
斯視聼之既愜兮曾不遇曠與婁麒麟出而野死兮鳴¶
<pb:KR3k0055_WYG_310-22a>¶
鸞鳳之啾啾幸定分之有在兮肯他岐之徃謀　明薛¶
瑄自修賦曰皇降予以衆美兮實清明而粹全胡賦質¶
之不猶兮乃蔽昧而強孱自有識而發憤兮窺前修之¶
閫關誦古訓之數數兮服至理之拳拳雖苦心而極力¶
兮猶未從容乎矩歩忽内怛而自修兮吾知其故善既¶
復而或失兮怠與敬其交騖心暫開而或蔽兮理與學¶
其紛互此實進退之機兮肇千里扵跬歩苟決擇之不¶
勇兮將邪贏而正負蓋必扵敬扵理而保持兮扵怠扵¶
<pb:KR3k0055_WYG_310-22b>¶
欲其屛去既經心以自明兮復誦言以自固庶成性之¶
存存兮全上天之所賦　王廷相靖志賦曰余幼嘉此¶
逺逰兮效羽儀扵閶闔既反志而静觀兮𣺌虚無之靡¶
汨嗅文籍之靈華兮心固結以如石揭大猷以振世兮¶
闡鴻龎之未闢仰周孔之遺則兮希聞韶扵千載力迍¶
邅而弗及兮徒蠡心而測海　又悼時賦曰豈貪生之¶
常流兮迷異道而誣世諸有求而莫獲兮反予聰而大¶
觀予茍不畔扵道榘兮行窮困而志完矧沈冥為真詮¶
<pb:KR3k0055_WYG_310-23a>¶
兮終解脫乎憂患要時命之可俟兮胡悒悒以長歎¶
袁袠閔俗賦曰閔世俗之謡諑獨修姱以練要懲遺烈¶
以旌植飾鞿羈扵中道秉幼清扵初服固周容者之所¶
誚昔姬旦之申繇列如石以矢辭披騷經以繹趣謂追¶
曲其淪胥紛儀一而心結耿詠贊扵曹詩諒軌彠之弗¶
渝又焉能逺夫毁咎戒甈坯之戾緩和脣吻而弗狃考¶
聖哲之所藏寧孤抗以寡偶彼蘭&KR0581;之昭質兮挺幽谷¶
而彌芳覽珪璋及筐筥豈改錯其圎方苟哫訾以慆慢¶
<pb:KR3k0055_WYG_310-23b>¶
恥志墨其弗章保厥美而委順庶旁燭扵無疆　又思¶
歸賦曰余既不能狥華以茍祿兮又焉能棲棲扵此邦¶
孔接淅以違齊兮軻濡滯而出晝欽疏傅之炳幾兮脫¶
桎梏扵組綬梁歌噫以竄稽兮梅挂冠以遯吳仲樂志¶
扵園藪兮張興思扵蓴鱸鴻冥冥扵寥廓超繳繒而逺¶
徂非斯人其誰與歸兮永逍遥扵江湖　李好文感志¶
賦曰余非昧而至愚誠有徵乎前哲聞耕獲扵道徳兮¶
内懷寶以自珍豈畎畞之足樂兮閴闇漠而無聞昔樊¶
<pb:KR3k0055_WYG_310-24a>¶
須之請稼兮廼獲誚扵聖人摯冥冥其鴻飛兮猶釋耒¶
乎有莘溺耦沮之不反兮又奚足與為羣悲此志之未¶
伸兮秉經徳之不回心飛揚而披離兮曷日夜而疚懷¶
　沈愷景初賦曰反白雲之故廬兮寄崖谷以自怡神¶
龍吻其?淵兮恒日月其抒思銜六藝之珍駕兮逰道¶
徳之平陸上何㣲之弗彰兮下何隠之弗燭紹斯文之¶
末裔兮振浮靡之薄俗敢修辭以耀世兮將以窮天地¶
之奥閾仰上古之羲皇兮復夢寐而索之惟此心之用¶
<pb:KR3k0055_WYG_310-24b>¶
昭兮曠異世而見知乃養恬以頤年兮窈連娟而委蛇¶
物靡晦而弗昭兮度有常而不虧不出户而知天下兮¶
何必渉逺而淒其　周沛遂初賦曰竊予生之不辰兮¶
性闇昧以憒瀆遵軌度以託處兮猶遑遑焉其競逐嗟¶
先民之既逝兮世貿貿而罔極彼籧篨之眇小兮紛盛¶
麗以無斁稽堯舜之勲華咎䕫輔而稷契揚姱君臣之¶
胥慶下及扵有商尹負鼎以醜夏虺矢誥以釋湯君聖¶
賢以六七作咸能覩乎徃古旦奭開周以八百猶繼之¶
<pb:KR3k0055_WYG_310-25a>¶
以申甫繄叔季之雲擾益脂韋而茸闒雖誼辟之代興¶
憫忠良之罔察肇皇祖之啓運兮滌腥塵而廓寰宇累¶
八葉之重光兮俊乂登而禮樂起海内外之向風兮抱¶
一藝而靡遺獨余𣺌之敞罔兮曷偃蹇而無為詎予行¶
之未修兮抑帝降之莫違彼華室以帡幪兮予搆泉石¶
之敝廬服軒冕以赫奕兮有衣裳之在笥錯珍羞以列¶
鼎兮媿彈鋏而無魚既飽食以自適兮庸馳心扵外慕¶
采西山之薇蕨兮又奚計夫旦暮　陳羽攄臆賦曰予¶
<pb:KR3k0055_WYG_310-25b>¶
幼好此奇服兮羗潔清以自修佩明月之寶珠兮披翠¶
雲之綺裘閶闔開而顯通兮決雲霓而上征叩天閽以¶
自獻兮皇既錫以榮名世方喜通而醜直兮竟鑿枘其¶
圎方寧擯逐以遐騖兮理召杜之遺疆既滋甘棠之百¶
畞兮又樹之以桃李世既莫吾知兮傷蛾睂其見嫉䝉¶
羞忍詬蒲伏轅下兮甘株守以留滯亦既遭乎家難兮¶
遂屛居乎堊室幸寶運之中天兮二八蹌蹌而在庭思¶
一命以自效兮期不負乎平生夫豈無箕潁之心兮諶¶
<pb:KR3k0055_WYG_310-26a>¶
不忍其陸沈惟予悻直以自遂兮乃逢怒而招尤荃不¶
鑑予之貞誠兮志不售而見仇羣賢騂騂以彚征兮予¶
獨胡為乎此行信前魚之可泣兮抑積薪之見凌臨廣¶
路而鬱陶兮惟以思夫美人揚雄執㦸忽已疲兮更生¶
十年而不遷予既不及古之人兮又何咎乎時賢命有¶
所制兮時有所窮物極必反兮庶幾追前修之逸駕亂¶
曰窮冬飛雪逺帝京兮心旌摇曳指鄴城兮層冰峨峨¶
平沙千里兮瞻戀魏闕蹇不可已兮邅廻脩塗有懷曷¶
<pb:KR3k0055_WYG_310-26b>¶
吐兮白雲在天逺隔吾土兮抑鬱侘際心遥思兮離家¶
去鄉曷逾時兮攄誠作誦聊以自慰兮開春發歳忽乎¶
時其暨兮¶
原書漢司馬遷報任安書曰僕亦嘗厠下大夫之列陪¶
奉外廷末議不以此時引綱維盡思慮今已虧形為埽¶
除之隷在闒茸之中乃欲仰首伸睂論列是非不亦輕¶
朝廷羞當世之士耶僕與李陵俱居門下素非相善也¶
趨舎異路未嘗銜杯酒接殷勤之餘歡今舉事一不當¶
<pb:KR3k0055_WYG_310-27a>¶
而全軀保妻子之臣隨而媒蘖其短僕誠私心痛之且¶
李陵提歩卒不滿五千深踐戎馬之地矢盡道窮救兵¶
不至士卒死傷如積然李陵一呼勞軍士卒無不起張¶
空弮冒白刃北嚮爭死敵者愚以為李陵素與士大夫¶
絕甘分少能得人之死力雖古名將不過也身雖䧟敗¶
功亦足暴扵天下矣適㑹召問即以此指推言陵之功¶
欲以廣主上之意塞睚眦之辭未能盡明明主不曉以¶
為僕沮貳師而為李陵逰說遂下扵理拳拳之忠終不¶
<pb:KR3k0055_WYG_310-27b>¶
能自列交逰莫救視左右親近不為一言身非木石獨¶
與法吏為伍深幽囹圄之中誰可告愬者此真少卿所¶
親見僕行事豈不然乎且夫臧獲婢妾猶能引決況僕¶
之不得已乎所以隠忍茍活幽扵糞土之中而不辭者¶
鄙没世而文采不表扵後世也古者富貴而名磨滅不¶
可勝記唯倜儻非常之人稱焉蓋西伯拘而演周易仲¶
尼厄而作春秋屈原放逐乃賦離騷左丘失眀厥有國¶
語孫子臏脚兵法修列不韋遷蜀世𫝊吕覽韓非囚秦¶
<pb:KR3k0055_WYG_310-28a>¶
說難孤憤詩三百篇大抵賢聖發憤之所為作也僕竊¶
不遜近自託扵無能之辭網羅天下放失舊聞略考其¶
行事綜其終始稽其成敗興壞之紀欲以究天人之際¶
通古今之變成一家之言惜其不成是以就極刑而無¶
愠色僕誠已著此書藏之名山傳之其人通邑大都則¶
僕償前辱之責雖萬被戮豈有悔哉然此可為智者道¶
難為俗人言也　楊惲報孫㑹宗書曰惲家方隆盛時¶
乗朱輪者十人位在列卿爵為通侯總領從官與聞政¶
<pb:KR3k0055_WYG_310-28b>¶
事曾不能以此時有所建明以宣徳化已負竊位素餐¶
之責久矣懐祿貪勢不能自退遂遭變故横被口語身¶
幽北闕妻子滿獄當此之時自以夷滅不足以塞責豈¶
意得全首領復奉先人之邱墓乎伏惟聖主之恩不可¶
勝量君子逰道樂以忘憂小人全軀恱以忘罪竊自思¶
念過已大矣行已虧矣長為農夫以没世矣是故身率¶
妻子戮力耕桑灌園治產以給公上不意當復用此為¶
譏議也田家作苦歲時伏臘烹羊炮羔斗酒自勞家本¶
<pb:KR3k0055_WYG_310-29a>¶
秦也能為秦聲婦趙女也雅善鼓瑟奴婢歌者數人酒¶
後耳熱仰天撫缶而呼嗚嗚其詩曰田彼南山蕪穢不¶
治種一頃豆落而為萁人生行樂耳須富貴何時是日¶
也拂衣而喜奮袖低昻頓足起舞誠淫荒無度不知其¶
不可也惲幸有餘祿方糴賤販貴逐什一之利下流之¶
人衆毁所歸不寒而慄雖雅知惲者猶隨風而靡尚何¶
稱譽之有道不同不相為謀今子尚安得以卿大夫之¶
制而責僕哉　魏文帝與吳質書曰季重無恙塗路雖¶
<pb:KR3k0055_WYG_310-29b>¶
局官守有限願言之懷良不可任足下所治僻左書問¶
致簡益用増勞每念昔日南皮之逰誠不可忘既妙思¶
六經逍遥百氏彈琴間設終以博弈髙談娛心哀筝順¶
耳馳騁北場旅食南館浮甘𤓰扵清泉沈朱李扵寒水¶
白日既匿繼以朗月同乗共載以逰後園輿輪徐動參¶
從無聲清風夜起悲笳微吟樂徃哀來愴然傷懐余顧¶
而言斯樂難常足下之徒咸以為然今果分别各在一¶
方元瑜長逝化為異物每一念至何時可言方今蕤賓¶
<pb:KR3k0055_WYG_310-30a>¶
紀時景風扇物天氣和暖衆果具繁時駕而遨逰北遵¶
河曲從者鳴笳以啓路文學託乗扵後車節同時異物¶
是人非我勞如何　又曰昔日逰處行則連輿立則接¶
席何曾須臾相失每至觴酌流行絲竹並奏酒酣耳熱¶
仰而賦詩當此之時忽然不自知樂也何圖數年之間¶
零落略盡言之傷心頃撰其遺文都為一集觀其姓名¶
已為鬼録追思昔逰猶在心目而此諸子化為糞壤可¶
復道哉歴覽諸子之文對之抆淚既痛逝者行自念也¶
<pb:KR3k0055_WYG_310-30b>¶
年行已長大所懷萬端時有所慮至乃通夕不瞑志意¶
何時復𩔖徃昔邪已成老翁但未白頭爾　曹植與吳¶
質書曰前日雖因常調得為宻坐雖宴飲彌日其扵别¶
逺㑹稀不盡其勞積也若夫觴酌凌波扵前笳簫發音¶
扵後足下鷹揚其體鳳觀虎視謂蕭曹不足儔衞霍不¶
足侔也左顧右眄謂若無人豈非君子之壯志哉過屠¶
門而大嚼雖不得肉貴且快意當斯之時願舉太山以¶
為肉傾東海以為酒伐雲夢之竹以為笛斬泗濱之梓¶
<pb:KR3k0055_WYG_310-31a>¶
以為箏食若填巨壑飲若灌漏巵其樂固難量豈非大¶
丈夫之樂哉然日不我與曜靈急節面有逸景之速别¶
有參商之濶思抑六龍之首頓羲和之轡折若木之華¶
閉濛汜之谷天路髙邈良無由緣　吳質答太子書曰¶
奉讀手命追亡慮存恩哀之隆形扵文墨日月冉冉歳¶
不我與昔侍左右厠坐衆賢出有微行之逰入有管絃¶
之歡置酒樂飲賦詩稱壽自謂可終始相保並騁材力¶
效節眀主何意數年之間死喪略盡臣獨何徳以堪乆¶
<pb:KR3k0055_WYG_310-31b>¶
長徐陳劉應才學所著誠如來命惜其不遂可謂痛切¶
凡此數子扵雍容侍從實其人也若乃邊境有虞羣下¶
鼎沸軍書輳至羽檄交馳扵彼諸賢非其任矣徃者孝¶
武之世文章為盛若東方朔枚臯之徒不能持論即阮¶
陳之流也其惟嚴助壽王與聞政事然皆不愼其身善¶
謀扵國卒以敗亡臣竊恥之至扵司馬長卿稱疾避事¶
以著撰為務則徐生庶幾焉而今各逝已為異物　又¶
答曹植書曰信到奉所惠貺發函仲紙是何文彩之巨¶
<pb:KR3k0055_WYG_310-32a>¶
麗而慰喻之綢繆乎夫登東岳者然後知衆山之迤邐¶
也奉至尊者然後知百里之卑微也身賤犬馬徳輕鴻¶
毛至乃歴元闕排金門升玉堂伏櫺檻扵前殿臨曲池¶
而行觴既威儀虧替言辭漏渫雖恃平原養士之懿愧¶
無毛遂燿頴之才深蒙薛公折節之禮而無馮諼三窟¶
之效屢獲信陵虚左之徳又無侯生可述之美凡此數¶
者乃質之所以憤積扵胸襟懷眷而悁邑者也若追前¶
宴謂之未究欲傾海為酒并山為肴伐竹雲夢斬梓泗¶
<pb:KR3k0055_WYG_310-32b>¶
濱然後極雅意盡歡情信公子之壯觀非鄙人之所庶¶
幾也若質之志實在所天思投印釋黻朝夕侍坐鑽仲¶
父之遺訓覽老氏之要言對清酤而不酌抑嘉肴而不¶
享使西施出帷嫫母侍側斯盛徳之所蹈眀哲之所保¶
也若乃近者之觀實蕩鄙心秦箏發徽二八迭奏塤簫¶
激扵華屋靈鼓動扵坐左耳嘈嘈而無聞情踊躍扵鞍¶
馬謂可北懾肅愼使貢其楛矢南震百越使獻其白雉¶
又況權備夫何足視乎還治諷采所著觀省英瑋實賦¶
<pb:KR3k0055_WYG_310-33a>¶
頌之宗作者之師表也　晉羊祜與從弟書吾以布衣¶
忝荷重任每以尸素為愧大命既隆惟江南未夷此人¶
臣之責是以不量所能畢力吳㑹當慿朝廷之威賴士¶
大夫之謀以余克之舉除萬世之患年已朽老既定邊¶
事當有角巾東路還歸鄉里扵墳墓側為容棺之墟假¶
日視息思與後生味道此吾之至願也以凡才而居重¶
位何能不懼盈滿受責邪疏廣吾師也聖主眀恕當不¶
奪微志爾　劉琨荅盧諶書曰省書及詩僃辛酸之苦¶
<pb:KR3k0055_WYG_310-33b>¶
言暢經通之逺㫖執玩反覆不能釋手慨然以悲歡然¶
以喜昔在少壯未當檢括逺詠老莊之齊物近嘉阮生¶
之放曠怪&KR0779;薄何由而生哀樂何由而至自頃譸張困¶
扵逆亂國破家亡親友凋殘塊然獨處愧憤雲集負杖¶
行吟則百憂俱至時復相與舉觴對膝破涕為笑推終¶
身之積惨求數刻之蹔歡譬由疾疹彌年而欲以一丸¶
銷之爾夫才生扵世而世實須才和氏之璧焉得獨曜¶
扵郢握夜光之珠無縁得玩扵隨掌天下之寶固當與¶
<pb:KR3k0055_WYG_310-34a>¶
天下共之但離索之日不能不以悵恨爾　習鑿齒與¶
桓泌以才氣相推鑿齒罷榮陽郡歸與桓書曰吾以五¶
月三日來達襄陽觸目悲感略無歡情西望隆中想卧¶
龍之吟東眺白沙思鳳雛之聲北臨樊墟存鄧老之髙¶
南眷城邑懐羊公之風縱目檀溪念崔徐之友肆睇魚¶
梁追二徳之逺未嘗不徘徊移日撫乗躊躇若乃魏武¶
之所置酒孫堅之所隕斃裵杜之故居繁王之舊宅遺¶
事猶存星列滿目𤨏𤨏常流碌碌凡士焉足感其方寸¶
<pb:KR3k0055_WYG_310-34b>¶
哉夫芬芳起扵椒蘭清響生乎琳琅命世而作佐者必¶
垂可大之餘風髙尚而邁徳者必有眀盛之遺事若向¶
八君子者千載猶使想其為人況相去之不逺乎彼一¶
時此一時焉知今日之才不如疇辰百年之後吾與足¶
下不並為景行乎　齊謝朏與王儉書曰夫所貴天下¶
之士者何其上則閟景山壑凌氣風霞次則投緡舎築¶
鬱為上佐次則服秦楚而辭其功振燕魏而逃其賞凡¶
此數輩皆英懿之士也自兹以降參差萬緒或迹著明¶
<pb:KR3k0055_WYG_310-35a>¶
晦或才兼黙語若桓譚之褰俗馮衍之忤時北海之凝¶
峭中散之峻絕率以方寸之情喪不訾之徳蓋無取焉¶
若相如之愛奇任節偉長之淹粹𢎞逺樂廣融通裵楷¶
夷淡彼四賢者並純神絶景狥物傷意其慕之而未可¶
以言但心之所暗咫尺千里志之所符滄洲曖然揣而¶
論之實山河之不肖者也　梁簡文帝荅徐摛書曰山¶
濤有云東宫養徳而已但今與古殊時有監撫之務竟¶
不能黜邪進善少助國章獻可替不仰裨聖政以此慙¶
<pb:KR3k0055_WYG_310-35b>¶
遑無忘夕惕驅馳五嶺在戎十年險阻艱難僃更之矣¶
觀夫全軀具正刀筆小吏未嘗識山川之形勢介胄之¶
勤勞細民之疾苦風俗之嗜好髙閣之間可束髙門之¶
地徒重玉饌羅前黄金在握哫訾栗斯容與自憙亦復¶
言軒羲以來一人而已使人見此良足長歎　王僧孺¶
與何炯書曰昔李叟入秦梁生適越猶懷恨悵且或吟¶
謡况岐路之日將離嚴網辭無可憐罪有不測所以握¶
手戀戀離别珍重弟愛同郭李淫淫承睫吾猶抗手分¶
<pb:KR3k0055_WYG_310-36a>¶
背羞學婦人顧實不肖文質無所抵蓋困在衣食廹扵¶
飢寒非有奇才絕略髙談吐一言可以匡俗振民動一¶
議可以固邦興國全璧歸趙飛矢投燕偃息藩魏甘卧¶
安郢腦日逐髓月支握十萬而横行提五千而深入將¶
能執珪裂壤功勒景鍾錦繡為衣朱丹被轂斯蓋大丈¶
夫之志非吾曹之所能及除舊布新清晷方旦抱樂銜¶
圖訟謳有主一旦陪武帳仰文㮰僃聃佚之柱下充嚴¶
朱之席上入班九棘出專千里未有躡景追風奔驟之¶
<pb:KR3k0055_WYG_310-36b>¶
若此者也蓋基薄牆髙塗遥力躓司隷懍懍思得應弦¶
譬懸廚之獸如離繳之鳥將充庖鼎以餌鷹鸇雖事異¶
鑽皮文非次骨猶復因兹舌杪成此筆端上可以投昇¶
北方次可以論輸左校幸聖王留善貸之徳紓好生之¶
施解網祝禽下車泣罪所謂還魄斗極追風奉髙蓋士¶
無賢不肖在朝見嫉女無美惡入宫見妬外無奔走之¶
友内乏彊近之親是以媾市之徒隨相媒蘖一朝捐棄¶
以快怨者之心吁可悲矣蓋先貴後賤古富今貧李流¶
<pb:KR3k0055_WYG_310-37a>¶
所以發此哀音雍門所以和其悲曲又廹以嚴秋殺氣¶
萬物多悲長夜展轉百憂俱至況復露鋪草色風摇樹¶
影寒蟲夕叫含輕重而同悲秋葉晩傷雜黄紫而俱墜¶
悲夫豈復得與二三士友抗首接膝履足差肩摛綺縠¶
之清文談希夷之至道唯吳慿之遇夏馥范式之值孔¶
嵩愍其留質憐此行乞爾　又荅江琰書曰猥惠嘉音¶
用蠲疾首發函伸紙朗若披雲等嶰谷之清音比洞庭¶
之髙曲辭則美矣而擬其非倫譬享海鳥以醇醪嘉膳¶
<pb:KR3k0055_WYG_310-37b>¶
栖林狖以崇楹曾拱茍非其實立有驚怖況復以一離¶
訴棄賓實漼然豈復能使一笥可輕八廚斯引且登清¶
漢乍棄黄汙望影析支爭塗再楫其或蹲林卧石籍卉¶
班荆不過田畯野老漁父樵客酌醴焚枯嗚嗚相勞羮¶
藜含糗果然滿腹寧有幡旗貴客車馬大賔獻書盡先¶
賢之徳作頌整前皇之美豈不俯拾青紫坐享大夫況¶
復詠髙梧而賦脩竹背清淮而逰長苑留東閣以從容¶
登石室而髙視豈與夫身沒名隕同年而共毁譽哉¶
<pb:KR3k0055_WYG_310-38a>¶
增北周蕭大圜言志書曰拂衣褰裳無吞舟之漏網挂¶
冠懸節慮吾志之未從倘獲展禽之免有美慈眀之進¶
如蒙北叟之放實勝濟南之徵其故何哉夫閭閻有優¶
㳺之美朝廷多簮佩之累蓋由來乆矣留侯追蹤扵松¶
子陶朱成術扵辛文良有以焉況乎智不逸羣言不髙¶
物而欲辛苦一生何其僻也豈如知足知止蕭然無累¶
北山之北棄絕人間南山之南超逾世網面修原而帶¶
流水倚郊甸而枕平臯築蝸舎扵叢林搆環堵扵幽薄¶
<pb:KR3k0055_WYG_310-38b>¶
近瞻煙霧逺睇風雲藉纖草以蔭長松結幽蘭而援芳¶
桂仰翔禽扵百仞俯泳鱗扵千尋果園在後開窓以臨¶
花草蔬圃居前坐簷而㸔灌甽二頃以供饘粥十畝以¶
給絲麻侍兒五三可充絍織家僮數四足代耕耘沽酪¶
牧羊協潘生之志畜雞種黍應莊叟之言穫菽尋范氏¶
之書露葵徵尹君之錄烹羔豚而介春酒迎伏臘而候¶
歲時披良書探至頥歌纂纂唱烏鳥可以虞神可以散¶
慮有朋自逺揚㩁古今田畯相過劇談稼穡斯亦足矣¶
<pb:KR3k0055_WYG_310-39a>¶
樂不可施永保性命何畏憂責豈若蹙足入絆申脰就¶
羈逰帝王之門趨宰衡之勢不知飄塵之少選寧覺年¶
祀之斯須萬物營營靡存其意天道昧昧安可問哉嗟¶
乎生若浮雲朝露寧俟長繩繫景實不願之執燭夜逰¶
驚其迅邁百年幾何擎跽曲拳四時如流俛睂躡足出¶
處無成語黙奚當非直丘眀所恥抑亦仲尼恥之　唐¶
韓愈上鄭相公書曰愈為相公官屬五年辱知辱愛伏¶
念曾無絲毫事為報荅效日夜思慮以為事大君子當¶
<pb:KR3k0055_WYG_310-39b>¶
以道不宜茍且求容恱故扵事未嘗敢疑或宜行則行¶
宜止則止受容受察不復進謝自以為如此真得事大¶
君子之道　王績荅馮子華處士書曰知吾縱恣散誕¶
不閑拜揖糠粃禮義錙銖功名亦以俗外相待不拘以¶
家務至扵鄉族慶弔閨門婚冠寂然不與者已五六歳¶
矣親黨之際皆以山麋野鹿相畜性嗜琴酒得盡所懷¶
幸甚幸甚近復都盧棄家獨坐河渚結搆茅屋并廚廏¶
總十餘間奴婢數人足以應役用天之道分地之利耕¶
<pb:KR3k0055_WYG_310-40a>¶
耘藨蓘黍秫而已春秋歲時以酒相續兼多養鳬雁廣¶
牧雞豚黄精白术枸杞薯蕷朝夕採掇以供服餌床頭¶
素書數帙莊老及易而已過此已徃罕嘗或披忽憶弟¶
兄則渡河歸家維舟岸側興盡便返每遇天地晴朗則¶
扵舟中詠大謝亂流趨孤嶼之詩眇然盡陂澤山林之¶
思覺瀛洲方丈森然在目前或時與舟人漁子方潭並¶
釣俯仰極樂戴星而歸歌詠以㑹意為巧不必與夫悠¶
悠閒人相唱和也孤住河渚傍無四隣聞犬聲望煙火¶
<pb:KR3k0055_WYG_310-40b>¶
便知息身之有地也　又荅刺史杜松之書曰博士陳¶
龕至奉處分借家禮并帙封送至請領也又承欲相招¶
講禮聞命驚笑不能已已豈明公前眷或徒與下走相¶
知不熟也下走意疎體放抑有由焉兼棄俗遺名為日¶
乆矣淵眀對酒非復禮義能拘叔夜攜琴惟以煙霞自¶
怡登山臨水邈矣忘歸談虚語元忽焉終夜僻居南渚¶
時來北山兄弟以俗外相期鄉閭以狂生見待歌去來¶
之作不覺情親詠招𨼆之詩惟憂情盡帷天席地友月¶
<pb:KR3k0055_WYG_310-41a>¶
朋風新年則柏葉為尊仲秋則菊花盈把羅含宅内自¶
有幽蘭數叢孫綽庭前空對長松一樹髙吟朗嘯挈榼¶
攜壺直與同志者為羣不知老之將至欲令復整理簮¶
履修束精神揖讓邦君之門低昻刺史之坐逺談糟粕¶
近棄醇醪必不能矣亦將恐芻狗貽夢櫟社見嘲去矣¶
君侯無落吾事王君白　眀王廷陳寄余子書曰為疎¶
為懶不敢為狂為拙為愚不敢為惡髙竹林之賢而醜¶
其放懷三閭之忠而過其沈智鴟夷之逝而汚其富¶
<pb:KR3k0055_WYG_310-41b>¶
唐寅與文徵仲書曰亦將櫽括舊聞總統百事叙述十¶
經翺翔藴奥以成一家之言傳之好事託之髙山没身¶
而後有甘鮑魚之腥而忘其自者傳誦其言探察其心¶
必將為之撫缶命酒擊節而歌嗚嗚也　徐禎卿荅獻¶
吉書曰退處原野抱杖行歌沐耳清渠之濱晞髪茂陰¶
之下而枕以六經潄以羣籍撫景則悠然賦詩臨流則¶
引觴獨酌斯亦達士之所希生人之極歡也¶
增誌梁劉峻山栖志曰夫鳥居山上曾巢木末魚潛川¶
<pb:KR3k0055_WYG_310-42a>¶
下窟穴沙泥豈好異哉蓋性然也故有忽白璧而樂垂¶
綸負玉鼎而要卿相行藏紛糾顯晦踳駮無異火炎水¶
流圎動方息斯則廟堂之與江海蓬戶之與金闔並然¶
其所然恱其所恱予每思濯清瀨息椒邱寤寐永懐其¶
來尚矣所居東陽郡金華山山川秀麗膏澤坱鬱若其¶
羣峯疊起接漢連霞喬林布濩春青冬綠廻溪映流則¶
千仞洞底膚寸雲合必千里兩散所住三面山皆周繞¶
有象郛郭南則平野蕭條極目通望東西帶二澗則有¶
<pb:KR3k0055_WYG_310-42b>¶
時飛流泉瀾清澍滴瀝生響白波跳沫洶湧成音楓楮¶
椅櫪之樹柏梓桂樟之木分形異色千族萬種結朱實¶
苞綠裏摇白蔕抽紫莖橚矗莽䔿稍風鳴籟垂柯簷户¶
布葉房櫳中谷澗濱華葩攢列至扵青春受謝萍生泉¶
動則都梁含馥懷香送芬長樂負霜宜男泫露芙蕖紅¶
華照水臯蘇縹葉從風憑軒永眺蠲憂忘疾歲始年季¶
農隟時閒濁醪初&KR0827;濟縹清新則有田家野老提壺共¶
至班荆林下陳尊置爵酒酣耳熱屢舞灌呶盛論箱庾¶
<pb:KR3k0055_WYG_310-43a>¶
髙談榖稼不求扵世不迕萬物莫辨榮辱匪知毁譽浩¶
蕩天地之間心無怵惕之警　宋羅大經山居誌曰唐¶
子西云山静似太古日長如小年予家深山之中當春¶
夏之交蒼蘚盈堦落花滿徑門無剝啄松影參差禽聲¶
上下午睡初足旋汲山泉拾松枝煮苦茗啜之隨意讀¶
周易國風左氏傳離騷太史公書及陶杜詩韓蘇文數¶
篇從容歩山徑撫松竹與麛犢共偃息扵長林豐草間¶
坐弄流泉潄齒濯足既歸竹窓下則山妻稚子作筍蕨¶
<pb:KR3k0055_WYG_310-43b>¶
供麥飯歡然一飽弄筆窓間隨大小作數十字展所藏¶
法帖墨蹟畫卷縱觀之興到則吟小詩或草玉露一兩¶
叚再烹苦茗一杯出歩溪邊邂逅園翁溪友問桑麻說¶
秔稻量晴較雨探節數時相與劇談一晌歸而倚杖柴¶
門之下則夕陽在山紫綠萬状變幻頃刻恍可人目牛¶
背笛聲兩兩歸來而月映前溪矣味子西此句可謂絶¶
妙人能真知此妙則東坡所謂無事此静坐一日似兩¶
日若活七十年便是百四十所得不已多乎¶
<pb:KR3k0055_WYG_310-44a>¶
　增表魏曹植求自試表曰騏驥長鳴伯樂照其能盧狗¶
　悲號韓國知其才是以效之齊楚之路以逞千里之任¶
　試之狡兔之捷以驗搏噬之用¶
　¶
　¶
　¶
　¶
　¶
<pb:KR3k0055_WYG_310-44b>¶
　¶
　¶
　¶
　¶
　¶
　¶
　¶
御定淵鑑類函卷三百五¶
