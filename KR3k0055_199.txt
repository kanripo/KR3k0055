# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.914047
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十四
<pb:KR3k0055_WYG_199-1a>¶
　欽定四庫全書¶
御定淵鑑𩔖函卷一百九十四¶
　　文學部三(書籍/校書)　(袠書/求)　(誦讀負寫書/載書  書)　(藏書/賜書)¶
　　　(借書/)¶
　　　書籍一¶
　増白虎通曰三王百世計神元書五帝之受録圗世史¶
　記從政録帝魁已來除禮樂之書三千二百四十篇也¶
　　隋經籍志曰大道方行俯龜文而設卦後聖有作仰¶
<pb:KR3k0055_WYG_199-1b>¶
　鳥迹以成文書契已傳繩木棄而不用史官旣立經籍¶
　於是興焉　宋史田錫太平御覽序曰聖人之道布在¶
　方冊六經則言髙旨逺非講求討論不可測其淵源諸¶
　史則跡異事殊非參㑹異同豈能記其繁雜子書則異¶
　端之說勝文集則宗經之辭寡　墨子曰吾嘗見百國¶
　春秋　文心雕龍史傳篇曰開闢草昧嵗紀緜邈居今¶
　識古其載籍乎　又諸子篇曰逮及七國力政俊乂蠭¶
　起孟軻膺儒以罄折莊周述道以翺翔墨翟執儉确之¶
<pb:KR3k0055_WYG_199-2a>¶
教尹文課名實之符野老治國於地利騶子飬政於天¶
人申商刀鋸以制理鬼谷鼓脣以策勲尸佼兼總於雜¶
術青史曲綴以街談　書史百家問曰卦分河洛圗演¶
天文文籍於是濫觴書契以之抽緒皇墳帝典述紀言¶
以聮鑣五傳六經貯禮樂而齊騖斯並懸諸日月煥乎¶
文章至如諸子相騰小說奔競有慙屑玊之化無異雜¶
鉊之寶¶
　　書籍二¶
<pb:KR3k0055_WYG_199-2b>¶
増拾遺記曰帝堯在位至徳光洽河洛之濱得玉版方¶
尺圗天地之形又獲合璧之瑞文字炳列記天地造化¶
之始　呉越春秋曰禹傷父功不成愁然沈思乃案黄¶
帝中經厯蓋聖人所記曰在于九山東南天柱號曰宛¶
委其書金簡青玉為字編以白銀皆瑑其文禹乃東巡¶
登衡嶽血白馬以祭不獲所求乃登山仰天而嘯因夢¶
見赤繡衣男子自稱元夷蒼水使者東顧謂禹曰欲得¶
我山神書齋於黄帝巖嶽之下三月庚子登山發石金¶
<pb:KR3k0055_WYG_199-3a>¶
簡之書存矣禹退文齋三月庚子登宛委山發金簡之¶
書案金簡玊字得通水之理　大戴禮曰武王踐阼三¶
日召諸大夫而問焉曰烏有藏之約行之博萬世可以¶
為子孫常者乎師尚曰在丹書書之言曰敬勝怠者吉¶
怠勝敬者滅義勝欲者從欲勝義者凶云云　穆天子¶
傳曰仲秋甲戌天子東遊次於雀梁□蠹書於羽林¶
抱朴子曰呉王伐石以治宫室於合石之中得紫文金¶
簡之書不能讀使使者持以問仲尼而欺仲尼曰呉王¶
<pb:KR3k0055_WYG_199-3b>¶
閑居有赤雀銜書以置殿上不知其義故逺諮呈仲尼¶
視之曰此乃靈寶之方長生之法禹之所服藏在水邦¶
年齊天地朝於紫庭者也禹將仙化封之名山石函之¶
中乃今赤雀銜之殆天授也　荆州記曰小酉山石室¶
中有書千卷相傳秦人於此而學因留故梁湘東云訪¶
酉陽之祕典是也　拾遺記曰晉泰始元年有頻斯國¶
人來朝言其國有大楓木成林髙六七十里𣗳東有大¶
石室緝石為牀牀上有竹簡長尺二寸書大篆之文皆¶
<pb:KR3k0055_WYG_199-4a>¶
言開闢以來事人莫能識或言是伏羲畫卦之時有此¶
書或言蒼頡造書之處　神仙傳曰王烈字長休入河¶
東抱犢山中見一石室中有石梁梁上有素書兩卷烈¶
取讀莫識其文不敢取暗書數十字以示嵇康康盡識¶
之烈喜乃與康共往讀之至其道徑了了分明比及又¶
失其石室所在　晉書荀勗傳曰得汲郡冢中古文竹¶
書詔勗撰次之以為中經列在袐書　南史傳曰江淹¶
字文通襄陽人開古冢得玉鏡及竹簡古書字不可識¶
<pb:KR3k0055_WYG_199-4b>¶
淹以科斗字推之則周宣王之簡也簡殆如新　玉海¶
元祐七年五月十九日祕書言髙麗獻書多奇本館閣¶
所無詔校正二本别寫藏太清樓天章閣¶
　　書籍三¶
増充箱　連屋(文心雕龍諸子篇曰逮至魏晉作者間/出讕言兼行璅語必録𩔖聚而求亦充)¶
(箱照軫矣牀杜甫何將軍/山林詩曰  上書連屋)　鳯銜　麟吐(竹書紀年曰/孟春六旬五)¶
(緯聚房後有鳯皇銜書遊文王之都往捜神記曰孔子/夜夢豐沛邦有赤煙氣起顔回子貢  觀之到楚西北)¶
(范氏之廟見芻兒捶麟傷其前左足束薪而覆之孔子/曰兒來汝姓為誰兒曰吾姓赤松字時僑名受紀孔子)¶
<pb:KR3k0055_WYG_199-5a>¶
(發薪下視麟蒙其耳吐/書三卷孔子受而讀之)　觀太史　授老人(上詳春秋/二  史記)¶
(傳曰張良遊下邳橋上有一老人墮履圯下顧謂良曰/孺子下取履良下取履因跪進父以足納履曰孺子可)¶
(教矣後五日平明與我期此後五日夜半往有頃父/方來喜曰當如是出一編書曰讀是則為帝王師)¶
積丘山　汗牛馬(風俗通曰武帝開獻書之路訖於元/始百有餘年書積如丘山  柳宗元)¶
(陸文通先生墓表曰其為書/處則充棟宇出則汗牛馬)　充幣帛　暎簪笏(崔羣/送符)¶
(載歸蜀省覲序曰將聖賢典籍充人子幣帛笏明/石瑶送武朝信守寧波詩曰牀頭書卷暎簪)　啓¶
龍圖　披鳳篆(唐太宗帝京篇曰玉匣啓龍圖金繩/披鳳篆韋編斷方續縹帙舒還卷)¶
青汗簡　白雲篇(韻府羣玉云以火炙簡令汗取汗為/書  杜甫贈田舍人澄詩曰晴窓檢)¶
<pb:KR3k0055_WYG_199-5b>¶
(㸃白/雲篇)　樂於千石　何假百城(文心雕龍王充翫揚子/雲之篇樂於居千石之)¶
(官挾桓君山之書富於積猗頓之財學魏書傳曰李謐/字永和屢辭徵辟結宇依巖鑿室耽  每曰丈夫擁書)¶
(萬卷何假/南面百城)　九流異軫　百氏齊鑣(許南容書史/百家對云云)　組¶
織仁義　琢磨道徳(李令琛書史/百家對云云)　純粹入矩　踳駮¶
出規(文心雕龍諸子篇曰其純/粹者入矩踳駮者出規)　觚裂大道　疣贅聖¶
謨(隋書經籍志曰雖其間觚裂大道疣贅聖謨幽怪恍/惚𤨏碎支離有所未免然而瑕瑜相形雅鄭相間譬)¶
(之萬派歸海四瀆可分繁星麗天/五緯可識求約於博則有要存焉)　西山典籍　東壁¶
圖書(李嶠神龍厯序曰臨西山典籍之府總東壁圖書/之事九流百家之說盡入胸中六家三統之書咸)¶
<pb:KR3k0055_WYG_199-6a>¶
(歸掌/握)　墨潤冰文　香消蠹字(常衮集賢即事寄徐薛/二侍郎詩曰縹囊披錦)¶
(繡翠軸卷瓊琚墨潤/冰文繭香消蠹字魚)　原五經為府藏　雜藝為庖廚¶
(髙彪/集)　増漢裒七略之名　唐分四部之目(俱玉海/云云)¶
京房惟善於七分　張霸心明於百兩(許南容書史/百家對云云)¶
　　書籍四¶
原古人糟粕(莊子外篇云齊桓公讀書堂上輪扁斲輪/堂下釋椎鑿而問曰何書公曰聖人之言)¶
(曰君之所讀聖人之糟粕耳以臣之事觀之徐則甘而/不固疾則苦而不入不徐不疾得之於手而應之於心)¶
(臣不能喻臣之子臣之子亦不能受之/於臣然則君之所讀古人之糟粕已矣)　聖人糟粕(何/劭)¶
<pb:KR3k0055_WYG_199-6b>¶
(荀粲傳云粲嘗以六籍/雖存乃聖人之糟粕)　老莊道徳之淵藪(拾遺記云/夫老莊者)¶
(道徳之淵藪/仁義之壇場)　古書學者之山淵(枹朴子云古書雖多/未必盡美要當以為)¶
(學者之山淵使屬筆/者得采伐漁獵其中)　韓任術以作柄墨率儉以篤俗¶
(杜預七/規云云)　桓譚煩而無要(傅子云桓譚書煩而無要辭/雜而無指歸吾不知其博也)¶
　賈逵精而不博(范蔚宗後漢書云馬融常欲訓左氏/春秋及見賈逵鄭衆注乃曰賈君精)¶
(而不博鄭君博而不精旣精旣/博吾何加焉以上北堂書鈔)　閱洛陽市(王充貧無/書遊洛陽)¶
(市閱所賣書遂/通百家詳好學)　寫魯端門(春秋孔演圖曰趣作法聖/没周姬亡彗東出秦政起)¶
(胡破術書記散孔不絶此魯端門血書十三年有星孛/東方說題曰麟得之月天當有血書端門子夏至期往)¶
<pb:KR3k0055_WYG_199-7a>¶
(觀逢一郎言門有血書往寫之血蜚/鳥化為帛鳥消書出署曰孔演圖)　盤盂書(漢田蚡/封武安)¶
(侯學盤盂書注云孔甲盤盂二/十六篇書盤盂中所以為戒)　雜家書(儒墨名/法也)　五¶
車(莊子曰惠施/其書五車)　三十車(張華字茂先雅愛書籍身死/日無餘財惟文史溢几篋嘗)¶
(徙居載書三十車祕書監摯虞撰/定官書皆資華本取正上俱白帖)　増安用此鬼名(南/史)¶
(傳曰柳津字元舉或勸之聚書津曰吾/常請道士上章驅鬼安用此鬼名耶)　室中若有積¶
卷(水經注云積石河北有層山懸巖中多石室焉室中/若有積卷矣而世士罕有津逮之者因謂之積書巖)¶
　内有自然經書(輿地志曰少室有上中下三定思自/中定思而出至崖頭下有石室中有)¶
(水多白石英内有自/然經書自然飲食)　枝條五經(文心雕龍諸子篇曰/述道言治枝條五經)¶
<pb:KR3k0055_WYG_199-7b>¶
　莫壽於竹帛(王回故蹟遺文序曰傳古者莫壽於/竹帛而世以金石為之最壽者妄也)¶
簡殆如新(見書/籍二)　壽遺經於胸臆(張起巖伏生祠堂碑/曰暴秦焚滅經籍而)¶
(有伏生獨能壽/遺經於胸臆)¶
　　書籍五¶
増詩宋蘇舜欽檢書詩曰煩心思所持屏事入小閣踾¶
撲下塵梁侈哆張敗笈雨爛百數番蟲食三四帙魚子¶
或破碎蠶兒尚狎蛤快心何長文跋尾清臣榻幼辭反¶
知進故句時自愜墜亡多愛翫存聚必劵帖回頭厭襞¶
<pb:KR3k0055_WYG_199-8a>¶
積舉體覺疲薾束閣聊欠伸夢斷風一颯　明楊循吉¶
題書廚上詩曰吾家本市人南濠居百年自我始為士¶
家無一簡編辛勤一十載購求心力專小者雖未僃大¶
者亦略全經史及子集無非前古傳一一經紙裝辛苦¶
手自穿當怒讀則喜當病讀則痊持此用為命縱横堆¶
滿前¶
増序後魏楊衒之洛陽伽藍記序曰三墳五典之說九¶
流百代之言並理在人區而義在天外　唐楊炯登祕¶
<pb:KR3k0055_WYG_199-8b>¶
書省閣詩序曰若夫麒麟鳳皇之署三臺四部之經周¶
王羣玉之山漢帝蓬萊之室司先王之載籍掌制書之¶
典謨　髙士廉文思博要序曰大矣哉文籍之盛也範¶
圍天地幽贊神明用之邦國則百官以乂用之鄉人則¶
萬姓以察非松喬而對振古墐户牖而覿幽遐故先王¶
以之建極聖人以之設敎師範百代彌綸四海是以刊¶
之金石與天壤而不敝書之竹素與日月而俱懸者莫¶
尚於此¶
<pb:KR3k0055_WYG_199-9a>¶
増銘唐陸龜蒙書銘曰太古之時何嘗有欺逮於結繩¶
民始相疑國載文字厥初弗知惟簡惟牘斷竹折木累¶
必充庭負必折軸韋絙一絕錯亂名目寖務輕省擣枲¶
剥榖膠綴番番恣其所便蟲篆更𨽻形模易宣上下今¶
古卷舒蟬聯熏曝蠹鬱疵乎不堅又取珉石琢磨雕鐫¶
由簡牘下其存四遷璽印章號殷勤識焉其巧益甚其¶
訛益繁盟契要質朝成夕反誥誓制令尾違首言牋檄¶
奏報離方就圓録注傳記醜讎美憐銘誄碑表虚功望¶
<pb:KR3k0055_WYG_199-9b>¶
賢歌詠賦頌多思諂權在簡牘者埋沒爛壞無遺一編¶
詞以枲榖其留最延錯謬顚倒蘢蒙弗刪在珉石者固¶
寵納賂惟辭是妍鑱鑿旣畢名聲泯然堯舜之道以人¶
而傳宜去詐偽結繩之前¶
増對唐李令琛書史百家對曰自龍馬出河爰分八卦¶
靈龜薦洛乃見九疇文字以興典謨斯起即有姬公秀¶
出制禮樂以匡周尼父挺生刪詩書而反魯莫不憲章¶
文武祖述唐虞開兆庶之心靈啓羣生之耳目洎乎尼¶
<pb:KR3k0055_WYG_199-10a>¶
山落構梁父興歌大義云亡諸子爰起於是墨承諸廟¶
孟繫司徒文子開敎於五神范蠡逞能於千𣗳孫武絢¶
其韜略蒙叟混其鵬鯤葛洪述内外之篇劉安論黄白¶
之祕揚託思於全性鄒銳想於談天商君旣擅於刑書¶
尹文亦諒於名實吕韋博識載摛懸市之文鬼谷多才¶
爰踵飛籀之作自兹以往其流甚繁雖有異於微言亦¶
可觀於小道或激揚仁義或囊括政刑或富國成家或¶
懲惡勸善進旣資於助國退亦取於理身實翰墨之泉¶
<pb:KR3k0055_WYG_199-10b>¶
源信文章之林藪故馬遷脩史列之九流班固叙書著¶
之七略¶
　　袠一¶
原線袠有要方(華佗别傳曰佗以線為/書袠袠中有祕要之方)　綈袠有祕記¶
(後漢書楊厚傳云厚祖父春卿善圖讖學為公孫述將/漢兵平蜀春卿自殺戒子統曰吾綈袠中有先祖所傳)¶
(祕記為漢家用爾其脩之統感父遺言服闋辭家從犍/為周循學習先法又就同郡鄭伯山受河洛書及天文)¶
(推歩/之術)　縑袠(晉中興書曰傅元盛書/有青縑袠布袠絹袠)　絹袠(見上以上/北堂書鈔)¶
　増散袠(唐詩品彚閻防百丈谿新理茅屋/詩曰開卦推盈虚散帙攻節目)　計帙(山/堂)¶
<pb:KR3k0055_WYG_199-11a>¶
(肆考曰後漢乾祐中禮部郎司徒調請開獻書之路凡/儒士衣冠舊族有以三館亡書來上者計其卷帙賜之)¶
(金帛數多/者授秩)　部帙(唐文粹李嶠鳳閣王侍郎傳贊曰祖/徳家聲前言往行追述編紀動成部)¶
(帙/)　編帙(宋文鑑孫甫唐史諸斷序曰逮嘉祐元年成/七十五卷是年冬卧病久兼神思日耗不克)¶
(成就且就其編/帙粗成一家)　縹帙(唐詩品彚凌敬遊清都觀/尋道士詩曰縹帙桐君詠)　錦¶
帙(玉海謝賜御書表曰/錦帙金牋霞明日照)　題袠(宋文鑑李淑邯鄲圖書/十志序曰離十志五十)¶
(七𩔖几槴題袠參準昔模/緗素枕藉㸃兼古語云云)　楮袠(元文𩔖虞集書經筵/奏議槀後曰欲方冊)¶
(便覽命西域工人擣楮為袠刻皮鏤金以/護之凡七枚專屬燕赤繕録前後所進書)　排青玉(明/詩)¶
(𨕖皇甫汸夜過張子不值詩曰書/帙亂排青玉案尚餘螢火照窗紗)　護紅霞(又陸粲昫/岡行曰竹)¶
<pb:KR3k0055_WYG_199-11b>¶
(户留詩苔蘚封石/牀散帙紅霞護)¶
　　袠二¶
原詩梁昭明太子詠書帙詩曰擢影兔園池抽莖淇水¶
側幸雜緗囊用聊因班女織　唐王績采藥詩曰行披¶
葛仙經坐檢神農帙¶
原銘宋謝靈運書帙銘曰懷幽卷賾戢妙抱密用舎以¶
造舒卷不失亮惟勤玩無或暇逸¶
　　誦讀一¶
<pb:KR3k0055_WYG_199-12a>¶
増易曰君子多識前言往行以畜其徳　說命曰學于¶
古訓乃有獲　學記曰宵雅肄三官其始也　儒行篇¶
曰夙夜強學以待問　韓愈進學解曰口不絶吟於六¶
藝之文　黄庭堅曰士大夫三日不讀書則義理不交¶
於胸中對鏡覺面目可憎向人亦語言無味¶
　　誦讀二¶
原墨子曰周公朝讀百篇夕見七十士(詳好/學)　莊子曰¶
臧與榖相與牧羊俱亡其羊問臧奚事挾策讀書問榖¶
<pb:KR3k0055_WYG_199-12b>¶
奚事博塞以遊　増史記傳曰董仲舒廣川人也以治¶
春秋孝景時為博士下帷講誦不觀於園舍　原漢書¶
曰劉向專精經術晝誦書傳夜觀星宿　又曰班游以¶
𨕖受詔進讀羣書　又曰匡衡鑿壁引鄰家火光孔中¶
讀書(詳好/學)　後漢書曰孫敬字文寳好學閉户讀書不¶
堪其睡乃以綱懸之屋梁人曰閉户先生　又曰荀恱¶
字仲豫家貧無書每閒行見篇牘一覽多能誦記　東¶
觀漢記曰章帝詔黄香詣閣東觀讀所未見書謂諸生¶
<pb:KR3k0055_WYG_199-13a>¶
曰此日下無雙江夏黄童也　又曰曹褒寢則懷鉛筆¶
行則誦詩書　又曰髙鳳讀書晝夜不絶聲妻之田曝¶
麥以竿授鳳令護雞天暴雨而意不在不覺流麥　謝¶
承後漢書曰王充字仲任家貧無書至京師市讀書一¶
見輒誦憶　又曰應奉字世叔少聰明自為童及長凡¶
所經履莫不暗記讀書五行俱下終成名儒　又曰包¶
咸字子良為赤睂賊所得遂見拘執十餘日咸日夜誦¶
經自若賊聞異而遣之　魏略曰侍中董遇好學避難¶
<pb:KR3k0055_WYG_199-13b>¶
採薪負販常挾經書投間習誦人從學者遇不肯敎之¶
云先讀百徧而義自見　吳志曰闞澤字徳潤好學居¶
貧無資常從人傭書以供紙筆所寫旣畢誦讀亦徧¶
晉書曰王歡字君厚專精讀書不營産業家無升斗妻¶
患或毁其書後為通儒　宋書曰車武子少勤學家貧¶
無燈夏月乃聚螢照讀冬曽聚雪仕至司徒　上黨記¶
曰太行山有菁巖有射熊於巖間見諸生讀書往覓不¶
知處傳以為仙人　増隋書傳曰許善心字務本幼聰¶
<pb:KR3k0055_WYG_199-14a>¶
明所聞輒能誦記家有舊書萬餘卷皆徧通渉　唐書¶
傳曰褚無量字𢎞度幼受經於沈子正曹福刻意墳典¶
家濱臨平湖有龍出人皆走觀無量讀書若不聞衆異¶
之　又曰馬懷素貧無資晝樵夜輒然以讀書遂博通¶
經史　又曰蔣乂性銳敏七歲時見庾信哀江南賦再¶
讀輒誦　又曰狄仁傑字懷英兒時門人有被害者吏¶
就詰衆爭辨對仁傑誦書不置吏讓之荅曰黄卷中方¶
與聖賢相對何暇與俗吏語耶　又曰陽城字亢宗好¶
<pb:KR3k0055_WYG_199-14b>¶
學貧不能得書求為吏𨽻集賢院竊院書讀之晝夜不¶
出户六年無所不通　又曰歐陽詢字信本江總敎以¶
書記每讀輒數行俱盡遂博通經史　李華蕭穎士文¶
集序曰穎士七歲能誦數經背碑覆局　宋史傳曰張¶
知白嘗過陜州與通判孫何讀道旁碑凡數千言略無¶
所遺　又曰賈黄中字媧民幼聰悟方五歲其父玭每¶
正旦令正立展書卷比之謂之等身書課其誦讀　又¶
曰楊繪字元素少而竒警讀書五行俱下名聞西州¶
<pb:KR3k0055_WYG_199-15a>¶
又曰張載字子厚屏居南山下終日危坐一室左右簡¶
編俯而讀仰而思　又曰邵雍字堯夫於書無所不讀¶
寒不爐暑不扇夜不就席者數年　又曰張方平字安¶
道家貧無書借人三史旬日即還之曰吾已得其詳矣¶
凡書皆一閱不再讀宋綬蔡齊以為天下竒才　又曰¶
黄庭堅字魯直幼警悟讀書數過輒成誦舅李常過其¶
家取架上書問之無不通常驚以為一日千里　又曰¶
劉恕字道源少穎悟讀書過目成誦年十三欲應制科¶
<pb:KR3k0055_WYG_199-15b>¶
從人假漢書閱日即還之　又曰杜鎬字文周年踰五¶
十猶日治經史數十卷或寓直館中四鼔則起誦春秋¶
　又曰江休復字鄰幾為桂陽監藍山尉騎驢之官據¶
鞍讀書至迷失道　又曰眞德秀字希元四歲受書過¶
目成誦　又曰魏了翁字華父少長穎悟絕出日誦千¶
餘言過目不再覽鄉里稱為神童　又曰朱昂字舉之¶
同學朱遵度好讀書人號之為朱萬卷目昂為小萬卷¶
　遼史傳曰耶律儼經籍一覽成誦　金史傳曰石瑶¶
<pb:KR3k0055_WYG_199-16a>¶
字邦彦七歲讀書過目即成誦旣長博通經史工辭章¶
　又曰梁肅字正憲自幼勤學夏夜讀書往往達旦母¶
葛氏常滅燭止之　又曰劉煥字徳文少長就學天寒¶
擁糞火讀書不怠　又曰雷淵字季黙發憤入太學衣¶
敝履穿自以跣露恒兀坐讀書　元史傳曰許衡字平¶
仲七歲入學授章句問其師曰讀書何為師曰取科第¶
耳曰如斯而已乎師大奇之　又曰王恂字敬甫三歲¶
家人示以書帙輒識風丁二字母劉氏授以千字文再¶
<pb:KR3k0055_WYG_199-16b>¶
過目即成誦　又曰張養浩字希孟年十歲讀書不輟¶
父母憂其過勤止之養浩晝則黙誦夜則閉户張燈竊¶
讀　又曰許謙字益文甫能言母陶氏口授孝經論語¶
入耳輒不忘稍長肆力於古取四部書分晝夜讀之雖¶
病不廢　又曰許有壬字可用幼穎悟讀書一目五行¶
嘗閱衡州淨居寺碑文近千言一覽輒背誦無遺　又¶
云虞集字伯生三歲即知讀書歲乙亥挈家嶺外母楊¶
氏口授論語孟子左氏傳歐蘇文聞輒成誦比還就外¶
<pb:KR3k0055_WYG_199-17a>¶
傅始得刻本則已盡讀諸經通其大義矣　又曰吳澄¶
字幼清五歲日受千餘言夜讀書至旦母憂其過勤為¶
節膏火澄候母寢乃然火更讀　明黄伯生誠意伯劉¶
公行狀曰公在燕京時間閱書肆有天文書一帙覽之¶
翊日即背誦如流其人乃大驚欲以書授公公曰已在¶
腹中矣　鄭楷翰林學士承旨宋公行狀曰公諱濂字¶
景濂六歲入小學授以李瀚蒙求一日而盡年十五六¶
里人張繼之聞其善記誦邀至别墅問四書經傳若干¶
<pb:KR3k0055_WYG_199-17b>¶
日可通背以一月荅繼之初不信抽架上雜書俾誦五¶
百言乃以指爪逐行按之按畢輒背一字不遺　吾學¶
編傳曰方孝孺字希直一字希古幼穎敏絕倫日讀書¶
積寸為文雄邁醇深鄉人呼為小韓子　明文奇賞解¶
縉解子尚傳曰幼時大父莊公山藏書萬卷竊讀殆徧¶
尤深於易　明紀景清本姓耿洪武二十七年進士嘗¶
假同舍生祕書約一夕還故爽約其人遽訟之國師清¶
詭曰某私稾耳誦之不遺一字其人反無記大慙恨旣¶
<pb:KR3k0055_WYG_199-18a>¶
出清特還之曰以公祕惜甚聊相戲耳　明文衡楊士¶
奇解公墓碣曰公諱縉字大紳五歲大父敎之書應口¶
成誦十歲日誦數千言終身不忘十三盡讀諸經貫穿¶
該綜老長不能難也　宋濂王冕傳曰冕字元章七八¶
歲時父命牧牛隴上竊入學舍聽諸生誦讀聽己輒黙¶
記暮歸忘其牛或牽牛來責蹊田父怒撻之已而復如¶
初母曰兒癡如此曷不聽其所為冕去依僧寺以居夜¶
潛出坐佛膝上執策映長明燈讀書琅琅達旦安陽韓¶
<pb:KR3k0055_WYG_199-18b>¶
性聞而異之録為弟子遂為通儒　王直聶大年墓志¶
曰公比長讀書日記數千言通詩書二經於諸子史無¶
不讀　明詩紀事楊基字孟載嘉州人幼穎悟絕人九¶
歲能誦六經著書十餘萬言名曰鑿論　楊循吉字君¶
謙吳縣人居家好畜書聞有異本必購寫結廬支硎山¶
下課讀子史以松枝為籌不精熟不止多至千卷　桑¶
恱字民懌常熟人讀書一過輒焚棄之　吾學編傳曰¶
于謙字廷益少讀書手不釋卷過目輒成誦　又曰薛¶
<pb:KR3k0055_WYG_199-19a>¶
瑄字徳溫手録性理大全晨夜翫讀潛思有得秉燭疾¶
書或通宵不寐　又曰鄒智字汝愚合州人少貧居龍¶
泉菴埽𣗳葉然之讀書逹旦　又曰吳與弼字子傳年¶
十九見伊洛淵源録日夜翫讀遂去舉業謝人事足不¶
下樓者二年　又曰魯鐸字振之厯司業祭酒日焚香¶
讀五經四書不言人短長及時政得失　又曰李時勉¶
名懋以字行安福人七歲小學四書皆成誦長益肆力¶
問學冬寒以衾裹足納桶中刻苦盡讀諸經史　又曰¶
<pb:KR3k0055_WYG_199-19b>¶
劉崧字子髙泰和人居官十歲不以妻子自隨為北平¶
按察副使攜一童往至則遣還每夜孤燈一榻讀書不¶
輟¶
　　誦讀三¶
増警枕　懸屏(范祖禹司馬溫公布衾銘曰公一室蕭/然圖書盈几案竟日静坐泊如也又以)¶
(圓木為警枕少睡則枕轉而覺乃起讀書牀明詩紀事/應宗祥字尚履少好學讀書達旦懸髮屏  以自警)¶
　七過　三復(王氏𩔖苑御史臺記曰開元中常敬忠/十五歲上書言能一過誦千言張燕公)¶
(問曰能十過誦萬言乎曰能以萬言試之七過已通/熟  韓愈書張中丞傳後有曰張巡讀書不過三復)¶
<pb:KR3k0055_WYG_199-20a>¶
然薪　映月(唐書傳曰畢諴早夜然薪讀書母恤其疲/奪火使寐不肯息遂博通經史  宋史傳)¶
(曰陸佃字農師居貧/夜無燈映月讀書)　削柳簡　埽樹葉(元史傳曰秦/起宗字文卿)¶
(生長兵間學書無從得紙父順削柳為/簡書以授之成誦即更削去  下見上)　曼倩上書¶
岐叔署户(漢書傳曰東方朔字曼倩上書曰十二學書/三冬文史足用十五學擊劒十六學詩書誦)¶
(二十二萬言十九學孫呉兵法亦誦二十二萬言凡臣/朔固已誦四十四萬言  隋書傳曰崔儦字岐叔少與)¶
(范陽盧思道隴西辛徳源同志友善每以詩書為務/負恃才地大署其户曰不讀五千卷書無得入此室)¶
原千徧乃得　五行具下(華陽國志云徐誦少讀書日/不過五十字讀千徧乃得)¶
(下詳/前二)　増初如蛇入筩　漸𩔖雞脫鷇(宋濂贈劉俊民/先輩詩曰持節)¶
<pb:KR3k0055_WYG_199-20b>¶
(去讀書攻苦分/句逗初如云云)¶
　　誦讀四¶
原束晳隱几讀書(束晳讀書賦云垂帷帳/以隱几披䊵素而讀書)　元帝後宮¶
讀書(王褒集序云褒字子淵蜀郡人有俊才元帝為太/子喜褒所為甘泉及洞簫頌令後宫貴人左右皆)¶
(誦讀/之)　鄭𤣥奴婢讀書(世說云鄭𤣥家奴婢皆讀書嘗/使一婢不稱旨將撻之方自陳)¶
(說𤣥怒使人曵著泥中須臾復有一婢來問/曰胡為乎泥中荅曰薄言往愬逢彼之怒)　杏壇弟¶
子讀書(莊子云孔子遊乎緇帷之林休坐乎/杏壇之上弟子讀書孔子弦歌鼓琴)　㸐柴讀¶
書(謝承後漢書云侯瑾字子瑜傭作為/資暮㸐柴讀書獨處一室如對尊賔)　牧羊讀書(魏/志)¶
<pb:KR3k0055_WYG_199-21a>¶
(楊俊傳云俊避地幷州本郡王象少孤特為人僕隷年/十七八見使牧羊而私讀書因被箠楚俊嘉其才質即)¶
(贖象著家聘娶/立屋然後與别)　止輒讀之(魏略云隗禧字子牙擔負/經書每以采梠餘日則讀)¶
(誦/之)　不解其義(俗說云傅迪為左丞/讀書而不解其義)　一見便誦(華陽/國志)¶
(云趙閑讀書一見便誦/聞人讀書自識章句)　一見輒誦(孔融薦禰衡疏云/處士平原禰衡年)¶
(二十四歲淑質貞亮英才卓躒幼渉藝文升堂覩奥目/所一見輒誦於口耳所暫聞不忘於心性與道合思若)¶
(有/神)　一冬誦論語(邴原别傳云原十一而喪父家貧早/孤鄰有書舍原過其旁而泣師問曰)¶
(童子何悲原曰孤者易傷貧者易感夫書者必皆具有/父兄者一則羡其不孤二則羡其得學心中惻然而為)¶
(涕零也師哀之為之泣曰欲書可耳荅曰無錢資師曰/童子茍有志我徒相敎不求資也於是遂就書一冬之)¶
<pb:KR3k0055_WYG_199-21b>¶
(間誦孝/經論語)　百日習一經(晉書云魏舒年四十餘郡上計/掾察孝廉宗黨以舒無學業勸)¶
(令不就可以為髙耳舒曰若試而不中其負在我安可/虚竊不就之髙以為己榮乎於是自課百日習一經因)¶
(而對策/升第)　婦女讀誦(桓子新論云劉子政子駿伯玉三/人尤珍重左氏敎子孫下至婦女)¶
(無不/讀誦)　侍婢誦賦(蜀志云劉琰為車騎將軍然不豫國/政但領兵千餘隨丞相諸葛亮諷議)¶
(而已車服飲食號為侈靡侍婢數十皆/能為聲學又悉敎誦讀魯靈光殿賦)　李則讀左氏¶
舉一反三(蔡邕别傳云邕與李則遊學時在弱冠/始共讀左氏傳性通敏兼人舉一反三)　王¶
恭讀左氏輟卷而歎(劉謙晉紀云王恭每讀左氏傳/至於奉王命討不庭輟卷而歎)¶
布衣徒行講誦孜孜(東觀漢記劉𢎞字叔紀年/十五治歐陽尚書云云)　素作¶
<pb:KR3k0055_WYG_199-22a>¶
牛衣手繩口誦(王隱晉書/劉實云云)　未葬讀喪禮復常讀樂章¶
(曲禮云居喪未葬讀喪禮旣葬讀祭/禮喪復常讀樂章  以上北堂書鈔)　増騎牛讀書(明/詩)¶
(紀事王冕字元章或騎黄牛/持漢書以讀人咸以為狂生)　蒙草衣讀書(元史傳曰/蕭㪺字維)¶
(斗讀書南山下三十年製一草衣由身半以下及臥輒/倚其榻翫誦不少置於是博極羣書侯均謂元有天下)¶
(百年惟蕭維/斗為識字人)　必至千徧(元史傳曰韓擇積學四十年/多讀書必熟誦乃己嘗言人)¶
(讀書不至千/徧終於無益)　春誦冬讀(文王世子曰春誦夏弦大師/詔之瞽宗秋學禮執禮者詔)¶
(之冬讀書典/書者詔之)　晝誦夜讀(見/上)　朝耕夜讀(韓愈董生行/曰朝出耕夜)¶
(歸讀古人書/盡不得息)　晝樵暮讀(元史傳曰郝經家貧/晝則負薪暮則讀書)　一氣¶
<pb:KR3k0055_WYG_199-22b>¶
五千字(仙人彭宗能一/氣誦五千字)　一日二十卷(顔氏家訓曰梁/元帝嘗為吾說)¶
(昔在㑹稽年始十一便已好學時又患疥手不得拳膝/不得屈閉齋張幃避蠅獨坐自讀史書一日二十卷)¶
　然松讀書(南史傳曰顧歡字景怡一字元平鄉人有/學舍歡貧無以受業於舍壁倚聽無遺忘)¶
(者夕則然松節讀/書或然糠自照)　織簾讀書(又曰沈麟士字雲禎居/貧織簾讀書手口不息)¶
(學者稱為/織簾先生)　以鐘為限(南史傳曰丘仲孚字公信少好/學讀書常以中宵鐘鳴為限叔)¶
(靈鞠常稱為/千里駒也)　以瓜鎭心(又曰鄭灼字茂昭性精勤尤/明三禮家貧鈔義疏以日繼)¶
(夜筆毫盡每削用之嘗蔬食講授多苦心/熱若𤓰時輒偃臥以瓜鎮心起便讀書)　經目輒誦¶
(唐書傳曰褚亮少警敏博/覽國史一經目輒誦於心)　誦說略徧(又曰韋述家有/書二千卷誦說)¶
<pb:KR3k0055_WYG_199-23a>¶
(略/徧)　樓居讀書(吾學編傳曰黄孔昭初名曜以字行浙/江太平人樓居讀書刻苦特甚至忘寢)¶
(食/)　韜燈讀書(又曰陳茂烈字時用莆田人髫年喪父/繼戎役晝入公署夜歸讀書祖母憐其)¶
(孱弱亟止之乃/韜燈黙誦不輟)　焚香讀書(又曰耿九疇字禹範盧氏/人平生無他嗜好公事退)¶
(焚香讀/書而已)　不終歲誦五經(宋史傳曰戚同文字同文始/聞邑人楊慤敎授生徒日過)¶
(其學舍授禮記隨即成誦日諷一卷慤異/而留之不終歲畢五經慤即妻以女弟)　才一月誦¶
二經(元史傳曰黄溍字晉卿成/童授以詩書一月即成誦)　讀書破萬卷(杜甫贈/韋左丞)¶
(詩曰讀書破萬/卷下筆如有神)　誦書歘萬言(劉基旅興詩曰誦書/歘萬言落筆飛煙雲)¶
　　誦讀五¶
<pb:KR3k0055_WYG_199-23b>¶
原詩晉陶潛讀山海經詩曰旣耕亦已種時還讀我書¶
汎覽周王傳流觀山海圖俛仰終宇宙不樂復何如¶
宋謝惠連讀書詩曰賁園奚足慕下帷故宜遵山成由¶
一簣崇積始微塵虞軒雖眇莽顔隰亦何人　増宋謝¶
靈運齋中讀書詩曰昔余遊京華未嘗廢丘壑矧乃歸¶
山川心跡雙寂寞虚館絕諍訟空庭來鳥雀臥疾豐暇¶
豫翰墨時間作懷抱觀古今寢食展戲謔　唐柳宗元¶
讀書詩曰幽沈謝世事俛黙窺唐虞上下觀古今起伏¶
<pb:KR3k0055_WYG_199-24a>¶
千萬途遇欣或自笑感戚亦以吁緗帙各舒散前後互¶
相逾　李嘉祐送王正宗山寺讀書詩曰欲究先儒術¶
還過支遁居山階閒聽法竹徑獨看書向日荷新卷迎¶
秋柳半疎風流有佳句不似帶經鉏　錢起和劉七讀¶
書詩曰夜雨深館靜苦心黄卷前雲隂留墨沼螢影傍¶
華編夢鳥富青藻通經仍妙年何愁丹穴鳳不飲玉池¶
泉　唐韓愈題宇文裔山寺讀書院詩曰讀書林下寺¶
不出動經年草閣連僧舍山廚共石泉雪庭無履跡龕¶
<pb:KR3k0055_WYG_199-24b>¶
壁有燈煙年少頭今白刪詩到幾篇　宋歐陽修讀書¶
詩曰吾生本寒儒老尚把詩卷眼力雖已疲心志殊未¶
倦正經首唐虞偽說起秦漢篇章巳句讀解詁及箋傳¶
是非自相攻去取在勇斷　傅堯俞讀書詩曰吾屋雖¶
喧卑頗不甚蕪穢置席屋中間坐卧羣書内横風吹急¶
雨入屋灑我背展卷殊未知心與古人會　蘇軾遷居¶
之夕聞鄰舍兒誦書欣然而作詩曰幽居亂蛙黽生理¶
半人禽跫然已足喜况聞弦誦音兒聲自圓美誰家兩¶
<pb:KR3k0055_WYG_199-25a>¶
青衿且欣習齊咻未敢笑越吟　明皇甫汸張仲讀書¶
呉山詩曰風叩支關開月鑒董帷薄披帙就長明靜夜¶
靈花落羊亡屏意筌猿定啓心籥幽谷聞鳥鳴澄湖眺¶
魚樂¶
原賦晉束晳讀書賦曰耽道先生澹泊閒居澡練精神¶
呼吸清虚抗志雲表戢形陋廬垂帷帳以隱几被紈素¶
而讀書抑揚嘈囋或疾或徐優游蘊藉亦卷亦舒頌卷¶
耳則忠臣喜詠蓼莪則孝子悲稱碩鼠則貪民去唱白¶
<pb:KR3k0055_WYG_199-25b>¶
駒而賢士歸是故重華詠詩以終已仲尼讀易以終身¶
原憲潛吟而忘賤顔回精勤以輕貧倪寛口誦而芸耨¶
買臣行吟而負薪賢聖其猶孳孳况中才與小人¶
原贊周庾信髙鳳讀書不知流麥贊曰髙鳳好學專心¶
不廻留連經笥對翫書臺石門雲度銅梁雨來麥流雖¶
逺書卷猶開¶
原銘後漢李尤讀書枕銘曰聽政理事怠則覽書傾倚¶
偃息隨體興居寤心起意猶愈宴娯¶
<pb:KR3k0055_WYG_199-26a>¶
原書後漢馮衍說鄧禹書曰衍聞昔者先王學大道以¶
觀於政夫為君而不明於道上無以承天下無以化民¶
為臣而不明於道進無以尊君退無以脩身聖朝天然¶
之質將軍純茂之德誠少游神乎經書之林馳情乎元¶
妙之中明照於日月而智溢乎四海聖朝享堯舜之榮¶
將軍荷稷契之烈自然理也　後漢孔融與宗弟書曰¶
知晩節豫學旣美大弟因而能寤又合先君加我之義¶
豈惟仁弟實專承之凡我宗族猶或頼焉　宋王僧虔¶
<pb:KR3k0055_WYG_199-26b>¶
誡子書曰或有身經三公蔑爾無聞布衣寒素輕相屈¶
體或父子貴賤殊兄弟聲名異何也以讀數百卷書耳¶
吾今悔無所及欲以前車誡爾後乘也汝年入立境方¶
應從官兼有室累何處復得下帷如王郎時耶¶
　　寫書一¶
増竹書紀年曰帝堯陶唐氏七十年二月辛丑榮光出¶
河休氣四塞乃有龍馬銜甲赤文緑色縁壇而上吐甲¶
圖而去其圖以白玉為檢赤土為泥約以青繩檢文白¶
<pb:KR3k0055_WYG_199-27a>¶
闓色帝乃寫其言藏於東序　又曰周成王十八年周¶
公旦乃與成王觀於河洛元龜青龍蒼光止於壇背甲¶
刻書赤文成字周公援筆以世文寫之書成文消龜隨¶
甲而去　孝經援神契曰後年麟至口吐圖文北落朗¶
服書魯端門隱形不見子夏往觀寫得十七字餘字滅¶
文消　拾遺記曰張儀蘇秦二人同志遞翦髪以相活¶
或傭力寫書行遇聖人之文無題記則以墨書於掌内¶
及股裏夜還更折竹寫之　漢書藝文志曰迄孝武世¶
<pb:KR3k0055_WYG_199-27b>¶
書缺簡脫於是建藏書之策置寫書之官　拾遺記曰¶
任末年十四時學無常師負笈不逺嶮阻削荆為筆剋¶
樹汁為墨觀書有合意者題其衣裳河洛祕奥非正典¶
所載皆注記於柱壁及園林𣗳木慕好學者來輒寫之¶
　桓譚新論曰余同時佐郎官有梁子初楊子林好學¶
所寫萬卷至於白首　論衡曰郊天鼔必麒麟之皮寫¶
孝經亦必曽氏之策乎　三國典略曰郎基字世業泛¶
渉墳籍清慎無所營求惟頗令人寫書　抱朴子自序¶
<pb:KR3k0055_WYG_199-28a>¶
曰葛洪字稚川累遭火典籍蕩盡伐薪賣之夜以寫書¶
家貧乏紙所寫皆反覆有字人少能讀者　南史傳曰¶
衡陽王蕭鈞字宣禮髙帝第十一子嘗手寫五經部為¶
一卷置巾箱中以僃遺忘侍讀賀玠問曰殿下家自有¶
墳索何須蠅頭細書荅曰巾箱中有五經檢閱旣便且¶
更手寫永不忘諸王聞而爭效之巾箱五經自此始¶
又曰王僧孺家貧傭書養母寫畢諷誦亦了　顔氏家¶
訓曰臧逢世年二十餘欲讀班固漢書苦假借不久乃¶
<pb:KR3k0055_WYG_199-28b>¶
就姊夫劉緩乞匄客刺書翰紙末手寫一本軍府髙其¶
志卒以漢書聞　金樓子曰有細書周易尚書周官儀¶
禮禮記春秋各一部又寫前漢史記三國志晉春秋莊¶
子老子肘後方離騷等合六百三十四卷悉在一巾箱¶
中書極精細　後周書曰裴漢借人異書必自録疾彌¶
年亦未嘗釋卷　唐書藝文志曰貞觀中魏徵虞世南¶
顔師古請購天下書𨕖五品以上子孫工書者繕寫¶
又曰𤣥宗又借民間異本傳録太府月給蜀郡麻紙五¶
<pb:KR3k0055_WYG_199-29a>¶
千番季給上谷墨三百三十六丸河間景城清河博平¶
四郡兔千五百皮為筆材　又傳曰張文琮好自寫書¶
筆不釋手子弟諫止曰吾好此不為倦　又曰李襲譽¶
字茂實厚於宗親廩禄隨多少散之以餘資寫書罷揚¶
州書遂數車載　又曰汪紹宗少貧俠好學工草𨽻客¶
居僧舍寫書以自給　又曰韋述好譜學見柳沖所撰¶
姓族系録每私寫懷之還舍則又繕録故於百氏源流¶
為詳　又曰柳仲郢嘗手鈔六經司馬遷班固范蔚宗¶
<pb:KR3k0055_WYG_199-29b>¶
史皆一鈔魏晉及南北朝史再鈔又𩔖所鈔書凡三十¶
篇號柳氏自僃皆小楷　五代史曰楊邠知史傳有用¶
乃課吏傳寫　劉禹錫國學新脩五經壁記曰初大厯¶
中名儒張參為國子司業始詳定五經書於講堂東西¶
廂之壁祭酒皡博士公肅申命國子生能書法者分章¶
揆日懸其業而繕寫焉　宋史藝文志曰真宗時命三¶
館寫四部書一本　柳開補亡先生傳曰先生乃手書¶
九經悉以細字寫之其卷大者不過滿幅之紙古謂巾¶
<pb:KR3k0055_WYG_199-30a>¶
箱者不過矣　宋史傳曰勾中正精於字學嘗以大小¶
篆八分三體書孝經摹石咸平三年表上之上問所書¶
幾何時對曰十五年上嘉歎良久賜金紫　又曰毋守¶
素性好藏書在成都令門人勾中正孫逢書文𨕖初學¶
記白氏六帖鏤版守素齎至中朝行於世　又曰髙頔¶
力學強記手寫書千餘卷　又曰李建中嘗手寫郭忠¶
恕汗簡集以獻皆科斗文字有詔嘉奬　又曰姚鉉藏¶
書至多頗有異本兩浙課吏寫書亦薛映所摭之一事¶
<pb:KR3k0055_WYG_199-30b>¶
雖被竄斥猶傭夫擔荷以自隨　又曰劉鳳儀俸入半¶
以儲書凡萬餘卷國史録無遺者　又曰劉恕求書不¶
逺數百里身就之讀且鈔殆忘寢食　又曰宋璹解褐¶
青城主簿好寫書秩滿載數千卷以歸　宋祁張忠定¶
公行狀曰詠也家貧無以本業往往手䟽墳史每有屬¶
綴輒據庭樹槀枝而瞑不終篇未嘗就舍　馬端臨曰¶
先公云張新叟言洛陽有資治通鑑草稾兩屋黄魯直¶
閱數百卷訖無一字草書　朱熹曰今人讀書茍簡者¶
<pb:KR3k0055_WYG_199-31a>¶
縁書皆有印本多耳東坡作李氏山房藏書記彼時書¶
猶自難得鼂以道嘗欲得公穀傳徧求之後得其本乃¶
寫焉　金史章宗紀曰明昌五年三月置𢎞文院書寫¶
經籍　尹夢龍母喪負土為墳結廬居其側手書孝經¶
千餘卷散鄉人讀　又曰暢師文幼警悟家貧無書手¶
録口誦過目輒不忘　又曰許衡稍長嗜書如渴遭世¶
亂且貧嘗從日者家見書疏義請寓宿手鈔以歸　又¶
曰姚樞棄官攜家來輝州讀書鳴琴若將終身時許衡¶
<pb:KR3k0055_WYG_199-31b>¶
在魏至輝就録程朱所注書以歸¶
　　寫書二¶
原截蒲　編柳(漢書云路溫舒字長君父使牧羊溫舒/取澤中蒲截以為牒編用寫書  楚國)¶
(先賢傳云孫敬嘗編柳/以寫經本晨夜誦習)　増書掌　題裳(上詳寫書一/  下詳經總)¶
(三/)　西邸　北堂(南史傳曰竟陵王子良字雲英武帝/之第二子也移居雞籠山西邸集學)¶
(士鈔五經百家依皇覽例為四部約略千卷以鼂氏曰/虞世南初仕隋為祕書郎鈔經史百家之言  僃用凡)¶
(一百七十三卷北堂者省/之後堂世南鈔書之所也)　滿箱　盈篋(蕭子顯齊書/曰隱士沈麟)¶
(士火燒書數千卷麟士年過八十耳目猶聰明乃手寫/細書復成二三千卷滿數十箱  宋史傳曰楊克讓少)¶
<pb:KR3k0055_WYG_199-32a>¶
(好學手寫經/籍盛於篋笥)　露鈔　雪纂(俱見/上一)¶
　　寫書三¶
原然薪寫書(晉書云范汪少孤貧六嵗過江依外家新/野庾氏及長好學外氏家貧無以資給汪)¶
(乃廬於園中布衣蔬食然薪寫書寫/畢誦讀亦徧遂博學明通善談名理)　為官傭書(東觀/漢記)¶
(云班超孝謹家貧常為傭書以供養久勞苦常輟業投/筆歎曰大丈夫無他志略猶當效傅介子張騫立功異)¶
(域以取封侯安能/久事筆研間乎)　賃書以養(謝承後漢書云陳常字/君淵晝則躬耕夜則賃)¶
(書以/養母)　公孫寫書自給(又云公孫春光傳曰春光/到太學受尚書寫書自給)　李¶
郃賃書自給(李郃别傳云郃游學京師常/賃書自給  以上北堂書鈔)　増寫唐韻¶
<pb:KR3k0055_WYG_199-32b>¶
(傳竒録曰呉彩鸞隨文簫歸/鍾陵日寫唐韻一部以給用)　寫楚辭(李賀詩曰研取/青光寫楚辭)¶
　所得萬餘(後魏書曰穆子容少好學無所不覽/於天下書逢即寫録所得萬餘卷)　寫¶
書自課(梁書傳曰袁峻字孝髙早孤䔍志好學家貧無/書從人假借必皆鈔寫自課日五十紙數不登)¶
(則不/止)　手寫九經(𩔖書云張參年老常手寫/九經以為讀書不如寫書)　手寫三¶
史(元好問故物著曰貞祐丙子兵後予奉先人南渡河/先人手寫春秋三史莊子文𨕖等及他雜書畫百軸)¶
(載二鹿/車自隨)　手寫通鑑(宋史傳曰洪邁兄弟皆以文章取/盛名孝宗謂其文僃衆體手寫資)¶
(治通鑑/有三)　手寫漢書(明文奇賞解縉曰周以立父/厚素奇愛之手寫漢書以授)　書¶
多親寫(宋史傳曰錢著明好/學喜聚書書多親寫)　多自繕寫(又曰呉淑父/文正仕呉至)¶
<pb:KR3k0055_WYG_199-33a>¶
(太子中允好/學多自繕寫)　越州數百卷(唐書傳曰李大亮在越州/寫書數百卷及去留都督)¶
(署/)　細鈔髙士傳(楊基樟樹舟中詩曰/几上細鈔髙士傳)　即家書孝經¶
(元史傳曰趙孟頫字子昂至治/元年英宗遣使其家俾書孝經)　聚書自寫(宋史傳曰/孫光憲博)¶
(通經史尤勤學聚書數千卷或/自鈔寫孜孜讐校老而不廢)　得書必鈔(鄧文原鄭/榮祖墓表)¶
(曰時南北兵阻售書視珍貝君得/書必手鈔讐校無毫忽舛異廼已)¶
　　寫書四¶
原詩齊王融鈔衆書應司徒敎詩曰說禮固多才敦詩¶
信為善巖笥發仙華金縢開碧篆　増明楊循吉鈔書¶
<pb:KR3k0055_WYG_199-33b>¶
詩曰手緑畏辛勤數紙還投棄貿人供所好恒輟衣食¶
費往來繞案行㸃畫勞指示成編亦艱難把翫自珍貴¶
　朱夢炎寫韻軒詩曰掌籍江河誤泄機幾年謫降學¶
書癡晴窗滴露花摇席午夜揮毫月滿帷綰得春風留¶
鳯帶畫殘秋水照蛾睂從今了却人間事一曲鸞簫跨¶
虎吹¶
　　藏書一¶
増玉海曰周有藏史典簡冊魯有御書在象魏　又集¶
<pb:KR3k0055_WYG_199-34a>¶
賢記注曰前漢有金馬石渠後漢有蘭臺東觀　文獻¶
通考曰魏祕書郎鄭黙始制中經祕書監荀勗又因中¶
經更著新簿合為四部一曰甲部二曰乙部三曰丙部¶
四曰丁部合二萬九千九百四十五卷盛以縹囊書用¶
緗素　又宋元嘉八年祕書監謝靈運造四部書目凡¶
六萬四千五百八十二卷元徽元年祕書丞王儉又造¶
目録凡萬五千七百四卷儉又别撰七志　又齊永明¶
中祕書丞王亮謝朏又造四部書目凡一萬八千一十¶
<pb:KR3k0055_WYG_199-34b>¶
卷　又梁初祕書監任昉部集凡二萬三千一百六卷¶
普通中處士阮孝緒采宋齊已來王公之家凡有書記¶
參校官簿更為七録　又隋平陳經籍漸僃初西京嘉¶
則殿有書三十七萬卷帝命祕書監柳顧言等詮次除¶
其複重猥雜得正御本三萬七千餘卷納於東都脩文¶
殿又寫五十副本上品紅琉璃軸中品紺琉璃軸下品¶
漆軸於東都觀文殿東西廂搆屋以貯之東屋藏甲乙¶
西屋藏丙丁　唐書藝文志曰唐分書為四𩔖曰經史¶
<pb:KR3k0055_WYG_199-35a>¶
子集而藏書之盛莫盛於開元其著録者五萬三千九¶
百一十五卷其本有正有副軸帶帙籤皆異色以别之¶
　宋史藝文志曰宋初有書萬餘卷其後削平諸國收¶
其圖籍稍復増益太宗建崇文院及祕閣親臨幸觀書¶
賜從臣宴又命近臣縱觀羣書真宗置龍圖閣太清樓¶
玉宸殿四門殿各有書萬餘卷仁宗旣新作崇文院命¶
翰林學士張觀等編四庫書倣開元四部録為崇文總¶
目凡三萬六百六十九卷徽宗更為祕書總目計汴都¶
<pb:KR3k0055_WYG_199-35b>¶
所有為卷七萬三千八百七十有七焉　明紀丙午太¶
祖命有司訪求古今書籍藏之祕府以資覽閱謂侍臣¶
詹同等曰三皇五帝之書不盡傳於世故後世鮮知其¶
行事漢武帝購求遺書而六經始出唐虞三代之治可¶
得而見武帝雄才大略後世罕及至表章六經又有功¶
於後世¶
　　藏書二¶
増莊子曰孔子西藏書於周室子路謀曰由聞周之徵¶
<pb:KR3k0055_WYG_199-36a>¶
藏史有老聃者免而歸居夫子欲藏書則試往因焉孔¶
子曰善　梁元帝平侯景收文德之書及公私經典歸¶
於江陵凡七萬餘卷　玉海集賢記注曰宋有總明陳¶
有徳教　南史曰張纘字伯緒兄緬有書萬餘卷晝夜¶
披讀殆不釋手　又曰沈約字休文好墳籍聚書至二¶
萬卷都下無比　又曰任昉字彦升家雖貧聚書至萬¶
餘卷率多異本後武帝使學士賀縱及沈約勘其書目¶
官無者就其家取之　又曰王僧孺字僧孺好墳籍聚¶
<pb:KR3k0055_WYG_199-36b>¶
書至萬餘卷率多異本與沈約任昉家埒　隋書傳曰¶
許善心字務本家有舊書萬卷皆徧通浹　唐書曰蔣¶
乂家藏書至萬五千卷　又曰韋述蓄書二萬卷皆手¶
校定黄墨精謹内祕書不如也　又曰李磎字景望家¶
有書至萬卷號李書樓　又曰韋處厚字徳載家書讐¶
正至萬卷　又曰蘇弁聚書至二萬卷手自讐定當時¶
稱與祕府侔　又曰田𢎞正字安道起樓聚書萬餘卷¶
　韓愈詩曰鄴侯家多書插架三萬軸(詳下事/對注)　鴻書¶
<pb:KR3k0055_WYG_199-37a>¶
呉兢西齋一萬三千四百餘卷　五代史傳曰羅紹威¶
好學工書頗知屬文聚書數萬卷開館以延四方之士¶
　又曰楊彦詢少事青州王師範師範好學聚書萬卷¶
使彥詢掌之　又曰髙宗捜訪遺聞屢優獻書之賞館¶
閣編録日益以富當時𩔖次書目得四萬四千四百八¶
十六卷至寧宗時續書目又得一萬四千九百四十三¶
卷視崇文總目有加矣　司馬光獨樂園記曰其中為¶
堂聚書五千卷命之曰讀書堂　歐陽修六一居士傳¶
<pb:KR3k0055_WYG_199-37b>¶
曰吾家藏書一萬卷集録三代以來金石遺文一千卷¶
　韓維曽子固神道碑曰公平生無所嗜惟藏書至二¶
萬卷皆手讐定　宋史傳曰沈立初在蜀悉以公粟售¶
書積卷數萬神宗問所藏立上其目　又曰孫抃六世¶
祖長孺喜藏書號書樓孫氏　又曰宋敏求家藏書三¶
萬卷皆成誦熟習　又曰鄭樵字漁仲聚書數千卷皆¶
自校讐謂子孫曰吾為汝曹獲良産矣　葉氏過庭録¶
曰公卿名藏書家如宋宣憲李邯鄲四方士民如亳州¶
<pb:KR3k0055_WYG_199-38a>¶
祁氏饒州呉氏荆州田氏等多至四萬許卷惟宋宣憲¶
家擇之甚精　王氏揮麈録曰士大夫家如南都戚氏¶
厯陽沈氏廬山李氏鄱陽呉氏俱有藏書之名　又曰¶
南渡後惟葉少藴收書逾十萬卷置之霅川弁山山居¶
建樓以貯之　鴻書曰宋末惟直齋陳氏書最多至五¶
萬一千八百餘卷且倣讀書志作解題極為精核　遼¶
史曰義宗名倍市書至萬卷藏於醫巫閭絕頂之望海¶
臺　元史傳曰周恕家無儋石之儲而聚書數萬卷扁¶
<pb:KR3k0055_WYG_199-38b>¶
所居曰榘菴　又曰申屠致逺聚書萬卷名曰墨莊¶
皇甫汸皇史宬詩序曰皇史宬者歲乙未上命考金匱¶
石室之制以藏書重祖訓也　鴻書曰聞浦陽鄭氏家¶
有藏書樓若干楹其額是建文君所題擘窠大書御書¶
樓三字所藏至八萬餘卷　宋濂禮部侍郎曽公神道¶
碑曰公諱魯字得之所藏子史動數百家各攬其精而¶
掇其華聞有僻書隱牒不憚道里之逺必購得之　貝¶
瓊鐵崖先生傳曰先生楊姓名維禎少穎悟好學日記¶
<pb:KR3k0055_WYG_199-39a>¶
數千言父宏為築萬卷樓使讀書其上　梁寅梁氏書¶
莊記曰是諸書者或刻之以傳或繕寫以藏曁凡所得¶
書皆聚之一室故號書莊焉　明詩紀事曰倪瓚字元¶
鎮無錫人所居有閣名清閟閣藏書數千卷手自勘定¶
　又何良俊字元朗華亭人官南翰林孔目每喟然歎¶
曰吾有清森閣在東海上藏書四萬卷棄此不居而僕¶
僕牛馬不亦愚而可笑乎　吾學編傳曰呉廷舉字獻¶
臣嘉魚人累官工部尚書居湫隘無郭外田顧有書至¶
<pb:KR3k0055_WYG_199-39b>¶
萬卷　明詩紀事曰曹學佺字能始嘗謂二氏有藏吾¶
儒無藏欲脩儒藏與之鼎立將擷四庫之書十有餘年¶
而未能卒業也　又海内藏書之富近代推江都葛氏¶
章丘李氏　又南園俞氏笠澤虞氏廬山陳氏書籍金¶
石之富甲於海内呉岫方山非通人也聚書至萬卷錢¶
穀叔寶畫史也與其子允治手鈔書至數千卷¶
　　藏書三¶
増墨莊　書穴(上詳書籍一/下詳求書)　二酉　三洞(上見書籍/二酉陽袐)¶
<pb:KR3k0055_WYG_199-40a>¶
(書注古明詩紀事王履曰聞王刁三洞在山外西崖上/中藏  書甚多然無由至又詩曰幽經祕籙弱水外何)¶
(以得到此山中倘逢叔夜/能相許㑹傍長休學御風)　良田　益友(上見一軒杜/本懷友  記)¶
(云詹君景仁世家武彝有田數十區有書數百卷因題/其軒曰懷友重惟聖人載道之經與夫百家子史所録)¶
(至於崖鐫野刻塔寺宮廟彝鼎柱石井臼墟墓詭異/之辭悉次於此庶開卷有得亦可謂益者之友效矣)¶
牙籖錦帕　綈袠縹囊(西京雜記曰祕閣圖書皆表以/牙籖覆以錦帕又李泌積書經)¶
(用紅牙籖史用緑牙籖子用青牙籖集用/白牙籖  玉海云丹函翠蘊綈袠縹囊)　劉略班藝¶
　王志阮録(任昉詩曰劉略班藝虞志荀録王李淑圖/書十志序曰儒籍肇劉略荀簿  志阮録)¶
(汔元母/廼僃)　藏發廣内　祕訪名山(林希謝祕閣/校勘云云)　深為¶
<pb:KR3k0055_WYG_199-40b>¶
子孫之藏　密有緘縢之固(王維京兆尹張公徳政碑/頌曰其丞祕書也遺文闕)¶
(簡多在大家深為子孫之藏密有緘縢之固/公不憚槯貴或抵或誘盡歸天闕官書僃焉)　閱上帝¶
之冊府目眩星辰　登道家之蓬萊足踐雲氣(夏竦謝/集賢院)¶
(表云/云)¶
　　藏書四¶
原藏策之府(穆天子傳云天子北征東還乃循黑水至/於羣玉之山阿平無險四徹中繩先王之)¶
(所謂策府注曰中繩言皆平直策府言往古帝/王以為藏書冊之府所謂藏之於名山者也)　博士¶
之藏(劉歆七略云武帝廣開獻書之路百年之間書積/如丘山故外有太常太史博士之藏内有延閣廣)¶
<pb:KR3k0055_WYG_199-41a>¶
(内祕室/之府)　壁藏尚書(漢書云秦燔書禁學濟南伏生獨/壁藏尚書齊魯之間學者由此頗)¶
(能言/尚書)　壁藏家書(孔安國尚書序云秦始皇滅七代典/籍焚書坑儒學士逃難解散我先人)¶
(用藏其家書於屋壁漢室龍興/開設學校旁求儒雅以闡大猷)　積聚篇卷(蜀志云向/朗字巨達)¶
(少時雖渉獵文學然不治素檢以吏能見稱自去長史/優游無事垂三十年乃更潛心典籍孜孜不倦年逾八)¶
(十猶手自校書刊定謬/誤積聚篇卷於時最多)　積石為倉(拾遺記云曹曽慮/先文湮沒乃積石)¶
(為倉以藏書故/號曹氏書倉)　太史祕府道家所貴(張衡云太史祕/府道家所貴衡)¶
(再得之竊/為幸也)　老氏藏室道家蓬萊(華嶠後漢書云學者/稱東觀為老氏藏室)¶
(道家蓬萊山謹案史記老子周守藏室之史也索隱曰/藏室史乃周藏書室之史也又張湯傳老子為柱下史)¶
<pb:KR3k0055_WYG_199-41b>¶
(即藏室之柱下/因以為官名)　連山藏於蘭臺歸藏藏於大卜(桓子/新論)¶
　伯喈有書近萬卷(博物志曰蔡邕有書近萬卷漢末/年載數車與王粲粲亡相國掾魏)¶
(諷謀反粲子預焉旣被誅邕所與粲書悉入粲族案魏/志粲徙長安左中郎將蔡邕見而奇之時邕賓客盈坐)¶
(聞粲在門倒屣迎之粲至年旣幼弱容状短小一坐盡/驚邕曰此王公孫也有異才吾不如也吾家書籍文章)¶
(盡當/與之)　林宗有書五千卷(郭泰别傳云泰字林/宗家有書五千卷)　王修¶
有書數百卷(魏志王修傳云太祖破鄴籍沒審配等家/財物以萬數及破南皮閱修家榖不滿十)¶
(斛有書數百卷太祖/歎曰士不妄有名)　張華有書三十乗(見上書籍四/又見下載書)¶
(負書/一)　増舒被覆書(南史傳曰虞龢少好學居貧屋漏/恐濕書籍乃舒被覆書書獲全而)¶
<pb:KR3k0055_WYG_199-42a>¶
(被大濕時人/以比髙鳯)　藏史南山(唐書傳曰安禄山亂韋述獨/抱國史藏南山賊平盡送入)¶
(官有詔贈/散騎常侍)　留書白石(宋史傳曰李公擇少讀書廬山/白石僧舍旣擢第留所鈔書九)¶
(千卷名舍曰/白石山房)　侔於麟閣(柳宗元東明張先生墓志曰/先生居東明觀聚經籍圖史)¶
(侔於/麟閣)　侔於石渠(元文𩔖祭裘學士文曰/家藏多書侔昔石渠)　不減祕府¶
(唐書傳曰王懋家聚書多/不減祕府圖書皆異本)　藏書廟學(元史傳曰哲伯/幼嗜書習翰墨)¶
(至元十四年監東平多善政嘗出家書/二千餘卷置東平廟學使學徒肄習之)　得俸購書(宋/史)¶
(傳曰朱昂前後所得俸賜以/三之一購竒書以諷誦為樂)　得錢買書(又曰郭永博/通古今得錢)¶
(即買書家/藏書萬卷)　築室藏書(元富珠哩翀許字劉侯民愛銘/曰侯名天孚葺廟學築室藏書)¶
<pb:KR3k0055_WYG_199-42b>¶
　割田置書(元史傳曰段直為澤州長官大/修孔子廟割田千畞置書萬卷)　張尹書¶
巢(呉澂題張尹書巢詩曰食息不離書令/尹非蠹魚騰身出巢外編簡不如吾)　滋溪藏書¶
(宋本滋溪書堂記曰蘇伯修家多藏書習知遼與金故/實且謂予昔吾髙王父玉城當國初自汴還真定置别)¶
(墅縣之新市作屋三楹買書數千卷歲久堂壞先人葺/之且漸市書益之又嘗因公事至江之南獲書萬卷以)¶
(歸/)　藍溪藏書(鄒緝藍溪書屋記曰新淦章俊民居於/藍溪之上讀書為學入貢於太學乃藏)¶
(書於家而命之/曰藍溪書屋)　厯山藏書(元史傳曰和尚子遷努退/居濮上築先聖宴居祠堂)¶
(於厯山之下/聚書萬卷)　蜀山藏書(髙啓蜀山書舍記曰蜀山書/舍者友人徐君肄學之所也)¶
(幼文嘗自呉興以書抵予曰吾山在城東若干里吾屋/在山若干楹吾書在屋若干卷山雖小而甚美屋雖樸)¶
<pb:KR3k0055_WYG_199-43a>¶
(而麄完書雖不多而足以僃閱凡事物之理/與夫羣聖賢修己治人之要實皆不出乎書)　家藏必¶
三本(唐書傳曰柳仲郢家有書萬卷所藏必三/本上者貯庫其副常所閱下者幼學焉)　舊書¶
有萬卷(杜牧上知己文書曰/上都有第惟書萬卷)　城南萬餘卷(宋史傳曰/郭延緝致)¶
(仕居濠州城南有小閣以自娯其詠牡/丹詩千餘首聚圖書萬餘卷手自刊校)　别墅萬餘卷¶
(又曰胡仲堯構學舍於華林山别墅聚/書數萬卷設廚廩以延四方游學之士)　禄賜購書(又/曰)¶
(趙安仁嗜讀書所得禄賜多以購書三館舊闕虞世南/北堂書鈔唯安仁家有本真宗命内侍取之嘉其好古)¶
(手詔/褒美)　餘俸買書(虞集張琰墓志曰琰篤於/敎子餘俸輒買書遺之)　獨取數¶
部(宋子貞耶律楚材神道碑曰靈武下/諸將爭掠子女玉帛公獨取書數部)　惟遺數匱(李/謙)¶
<pb:KR3k0055_WYG_199-43b>¶
(中書左丞張公神道碑曰公諱文謙身後家無餘貲/曰吾家素尚清白有書數匱傳之子孫萬金不博也)¶
奎章閣藏書(虞集奎章閣銘序曰天厯二年三月吉日/天子作奎章之閣萬幾之暇觀書怡神則)¶
(恒御焉臣等奉敕刻銘曰維皇穆清中正無為翼翼其/欽聖性日熙廼建延閣左圖右史匪資燕娯稽古之理)¶
(經緯有文如日行天/爰刻貞玉垂美萬年)　大本堂藏書(詹同大本堂詩曰/玉署儲書紫禁東)¶
(宛然麟鳳穆清風雲開奎壁/天光合日射蓬萊御氣通)　張氏三萬七千餘卷(元/史)¶
(傳曰張思明穎悟絕人讀書日/記千言收書三萬七千餘卷)　周氏四萬二千餘卷¶
(鴻書曰周公謹家三世積書几有四萬二千/餘卷及三代以來金石刻一千五百餘種)　鐵崖積¶
書數萬卷(明鐵笛道人自傳曰會稽有鐵崖山其髙百/丈上有緑萼梅數百樹層樓出梅花外積書)¶
<pb:KR3k0055_WYG_199-44a>¶
(數萬/卷)　石鏡藏書數千卷(方希古石鏡精舍記曰乃即/石鏡之陽為精舍聚六經羣)¶
(書數百千卷俾/子孫講習其中)¶
　　藏書五¶
増詩宋楊億觀書應制詩曰羣玉中天開策府神龜溫¶
海薦圖書　明皇甫汸皇史宬詩曰皇史宬函帝籍金¶
為匱石為室籤累綈緗部甲乙邇文華充武庫簡鴻編¶
讐承誤於萬斯年守之固¶
増銘元袁桷蘇氏藏書室銘曰六學鴻烈代天昭明精¶
<pb:KR3k0055_WYG_199-44b>¶
思纂微辭以立誠匪事於言不言奚宣析理日繁直至¶
衍傳謂黙足以通紀其知聞敬焉孰持道焉孰存趙郡¶
蘇氏崇其書楹剖決雲章經緯有程靈根湛虚服習粹¶
精廣以觀萬約以守一迎之莫尋倚兮不躓仰之元聖¶
學海彌溢¶
増表宋晏殊太清樓觀書表曰受羲姒之珍録舉雲亭¶
之吉儀絳殿紫扄鴻鸞景從刻懿律於龜趺絢英辭於¶
芸閣山經海志多郭璞之靡詳縹帙松籤盡黄香之未¶
<pb:KR3k0055_WYG_199-45a>¶
見　又謝觀書表曰丹函翠藴藏先聖之寶章綈袠縹¶
囊集九流之閟籍¶
増記宋蘇軾李氏山房藏書記曰象犀珠玉怪珍之物¶
有恱於人之耳目而不適於用金石草木絲麻五穀六¶
材有適於用而用之則敝取之則竭恱於人之耳目而¶
適於用用之而不敝取之而不竭賢不肖之所得各因¶
其才仁智之所見各隨其分才分不同而求無不獲者¶
惟書乎自孔子聖人其學必始於觀書當是時惟周之¶
<pb:KR3k0055_WYG_199-45b>¶
柱下史聃為多書韓宣子適魯然後見易象與魯春秋¶
季札聘於上國然後得聞詩之風雅頌而楚獨有左史¶
倚相能讀三墳五典八索九丘士之生於是時得見六¶
經者蓋無幾其學可謂難矣而皆習於禮樂深於道德¶
非後世君子所及自秦漢以來作者益衆紙與字畫日¶
趨於簡便而書益多世莫不有然學者益以茍簡何哉¶
余猶及見老儒先生自言其少時欲求史記漢書而不¶
可得幸而得之皆手自書日夜讀誦惟恐不及近歲市¶
<pb:KR3k0055_WYG_199-46a>¶
人轉相摹刻諸子百家之書日傳萬紙學者之於書多¶
且易致如此其文詞學術當倍蓰於昔人而後生科舉¶
之士皆束書不觀遊談無根此又何也余友李公擇少¶
時讀書於廬山五老峰下白石菴之僧舍公擇旣去而¶
山中之人思之指其所居為李氏山房藏書凡九千餘¶
卷公擇旣以渉其流探其源采剥其華實而咀嚼其膏¶
味以為己有發於文詞見於行事以聞名於當世矣而¶
書固自如也未嘗少損將以遺來者供其無窮之求而¶
<pb:KR3k0055_WYG_199-46b>¶
各足其才分之所當得是以不藏於家而藏於故所居¶
之僧舍此仁者之心也　明梁寅梁氏書莊記曰所謂¶
莊者田舍之稱也秔稻菽粟之所藏也吾無田以獲秔¶
稻菽粟而所藏惟書子孫守焉無租稅無科需而學之¶
成也又足以應上之求贊時之治是吾之不念子孫立¶
產業乃所以深念夫子孫者嗟夫山之為石者有銀之¶
礦而緑生焉有鐡之礦而朱生焉然則家之有書而後¶
嗣之能學亦理之然也若夫有書而或怠於學者人也¶
<pb:KR3k0055_WYG_199-47a>¶
學之成而禄不及者天也為子孫者又當盡乎人而聽¶
之天可也¶
　　校書一¶
増漢書藝文志曰成帝時詔光禄大夫劉向校經傳諸¶
子詩賦歩兵校尉任宏校兵書太史令尹咸校術數侍¶
醫李柱國校方技　後漢書文苑傳曰劉珍字秋孫一¶
名寶永初中為謁者僕射鄧太后詔使與校書劉騊駼¶
及五經博士校定東觀五經傳記藝術　拾遺記曰曹¶
<pb:KR3k0055_WYG_199-47b>¶
曽魯人也天下名書上古以來文篆訛脫曽皆刋正垂¶
萬餘卷　蜀志曰向朗字巨逹年八歲手自校書刋定¶
謬誤　晉書傳曰鄭黙字思元起家祕書郎考覆舊文¶
刪省浮誤中書令虞松謂曰而今而後朱紫别矣　又¶
曰齊王攸就人借書必手刋其謬然後還之　顔氏家¶
訓曰漢書田肯賀上江南本皆作宵字沛國劉顯博覽¶
經籍偏精班漢梁代謂之漢聖顯子臻不墜家業讀班¶
史呼為田肯梁元帝嘗問之荅曰此無義可求但在家¶
<pb:KR3k0055_WYG_199-48a>¶
舊本以雌黄改宵字為肯吾至江北見本為肯　南史¶
傳曰劉之遴鄱陽王範得班固漢書真本獻東宫令之¶
遴與張纘到漑陸襄等參校異同之遴録其異狀數十¶
事　後周書曰元偉世宗初拜師氏中大夫受詔於麟¶
趾殿刋校經籍　又曰明帝幼好學博覽羣書及即位¶
𨕖公卿以下有文學者八十餘人於麟趾殿刋經史¶
唐書儒學傳序曰太宗讐正五經繆闕頒天下示學者¶
　又傳曰顔師古名籀少博覽精訓詁太宗嘗歎經籍¶
<pb:KR3k0055_WYG_199-48b>¶
去聖久逺傳習易訛詔師古於祕書省考定五經多所¶
釐正　又曰馬懷素有詔勾校祕書是時文籍盈漫皆¶
炱朽蟫斷籤幐紛舛懷素建白願下紫微黄門召宿學¶
巨儒就校繆闕　又曰褚無量初内府舊書自髙宗時¶
藏宮中甲乙叢倒無量建議請繕録補第以廣祕籍天¶
子詔於東都乾元殿東廂部彙整比無量為之使　又¶
曰尹知章馬懷素校定祕書奏知章是正文字　又曰¶
鄭覃始以經籍刓繆博士陋淺不能正建言願得巨儒¶
<pb:KR3k0055_WYG_199-49a>¶
鴻生共力讐刋準漢舊事鏤石太學詔可覃乃表周墀¶
崔琳張次宗孔溫業是正其文刻於石　又曰陸龜蒙¶
得書熟讀乃録讐比勤勤朱黄不去手所藏雖少其精¶
皆可傳借人書篇帙壞舛必為輯褫刋正　宋史藝文¶
志曰神宗改官制以崇文院為祕書省編輯校定正其¶
脫誤則主於校書郎　又曰徽宗以三館書多逸遺命¶
建局以補全校正為名　又傳曰李至上言五經書疏¶
已版行惟二傳二禮孝經論語爾雅七經疏未僃今直¶
<pb:KR3k0055_WYG_199-49b>¶
講崔頤正孫奭崔偓佺皆勵精勤學博通經義望令重¶
加讐校僃梓從之後又引呉淑舒雅杜鎬檢正譌謬¶
又曰李覺舉九經太宗以孔穎達五經正義鐫版詔孔¶
維與覺等校定　又曰石中立直集賢院與李宗諤楊¶
億劉筠陳越相厚善校讐書凡更中立者人皆傳之¶
又曰田敏詔與馬鎬等同校九經敏雖篤於經學亦好¶
為穿鑿如改尚書盤庚若網在綱為若綱在綱重言綱¶
字又爾雅椵木槿注曰日及改為白及如此之𩔖甚衆¶
<pb:KR3k0055_WYG_199-50a>¶
世頗非之　又曰宋綬家藏書萬卷親自校讐　又曰¶
余靖遷祕書丞建言班固漢書舛謬命與王洙幷校馬¶
范二史書奏擢集賢校理　元史傳曰何中少穎㧞以¶
古學自任家有藏書萬卷手自讐校　又曰謝讓仁宗¶
命中書纂集典章以讓精律學使為校正官　明紀成¶
化九年敕儒臣校訂宋儒朱熹通鑑綱目鏤版以行朱¶
石通鑑綱目考證序曰上虞徐昭文考朱子通鑑綱目¶
凡例以證刋本脫誤及補朱子之未僃凡若干卷名曰¶
<pb:KR3k0055_WYG_199-50b>¶
考證有以淑後之人其功不細矣　明詩紀事曰桑恱¶
字民懌為博士弟子謁部使者書刺曰江南才子使者¶
大駭延之校書豫刋落以試恱校至不屬即索筆取書¶
足之使者乃敬禮焉　又陸容字文量太倉人少與張¶
泰陸釴齊名時稱婁東三鳯居恒手不釋卷家藏書萬¶
餘卷皆手自讐校¶
　　校書二¶
増校亥豕　辨雌霓(上詳卜商注/下見校書四)　刪金篆　薦玉編¶
<pb:KR3k0055_WYG_199-51a>¶
(盧綸和常舍人集賢即事詩/曰麟筆刪金篆龍韜薦玉編)　塡虯篆　啓銀璫(王逢/寄偰)¶
(正字詩曰芸窗塡/虯篆蓬觀啓銀璫)　太乙精　釣鼇客(拾遺記曰劉向/校書天禄夜有)¶
(老人植青藜杖吹杖端然火見向說開闢已前請姓名/云我太乙之精帝聞卯金子有博學者下而觀焉  秦)¶
(觀謝館職啓曰東海釣/鼇客建封任以校書)　檢白雲　勘青編(上見書籍/三  孫僅)¶
(勘書詩曰儒家無/外事招客勘青編)　無一舛　得三誤(宋史傳曰張㼂/閉戸讀書四十)¶
(年手校數萬卷無一字舛蘇姚燧國統離合表序曰走/未壯時讀通鑑綱目書於  門山嘗病國統散於逐年)¶
(事首不能一覽而得其離合之槩因年經而國緯之如/史記諸表祕藏諸簏校官劉君徳㳟方刋讀史管見於)¶
(宣庠聞之請因是工可斷手於旬浹/遂取徽建二本重校勘之得三誤焉)　未有所傷　更¶
<pb:KR3k0055_WYG_199-51b>¶
是一適(劉跂趙氏金石録序曰昔人欲刋定經典及醫/方或謂經典同異未有所傷非若醫方能致壽)¶
(夭陶𢎞景亟稱之以為名言彼哉卑陋亦至於此且又/曰或譏邢邵不善讐書邢曰誤書思之更是一適  别)¶
(本是正猶未敢曰可而欲/以思得之其謬有如此者)　以枝為杖　將朿作宋(顔/氏)¶
(家訓太山羊績亦稱問學讀潘岳賦周文弱枝之棗以/枝為杖策之杖世本容成造厯以厯為碓磨之磨談說)¶
(製文援引古今必須眼學勿信耳受簡李陽冰上李大/夫論古書曰嘗痛孔壁遺文汲冡舊  年代寖逺謬誤)¶
(滋多以豐同豊將束作/宋魯魚一惑涇渭同流)　得善書二萬卷　擇校官十¶
五人(唐書傳曰蔣乂值兵興圖籍殽舛又署集賢小職/科次踰年各以部分得善書二萬卷  玉海曰咸)¶
(平五年十二月以太清樓書尚有舛誤而未讐對者猶/二萬卷令流内銓擇官詳校試十五人詩論於銀臺得)¶
<pb:KR3k0055_WYG_199-52a>¶
(劉均聶震等七人/於崇文院校勘)　不得妄下雌黄　豈可臆為㸃竄¶
(顔氏家訓曰校定書籍亦何容易自劉向揚雄乃稱此/職耳觀天下書未徧不得妄下雌黄或彼以為非此以)¶
(為是或本同末異或兩文皆欠不可偏信一隅也安晏/殊荅范給事書曰太平興國中詔館閣讐校漢書  德)¶
(裕取西域傳山川名號字之古者改附近古集語錢熙/謂曰余於此書特經師授皆有訓說豈可胸臆塗竄以)¶
(合辭/章)　討析申熟必暢本源　問義質疑有所依據(唐/書)¶
(傳曰顔師古拜袐書少監專事古文奇字世所惑者討/析申熟必暢本源  宋史傳曰崔頤正雍熙中李至上)¶
(言本監先校定諸經音疏其間文字訛謬尚多蓋所遣/官多專經之士或通春秋者未習禮記或習周易者不)¶
(通尚書至於旁引經史皆非素所傳習以是之故未得/周詳伏見國子博士杜鎬直講崔頤正孫奭皆苦心強)¶
<pb:KR3k0055_WYG_199-52b>¶
(學貫通九經問義質疑有所/依據望令重加刋校從之)¶
　　校書三¶
原以陶為陰(劉歆七略云古文或誤以典/為與以陶為陰如此𩔖多)　以魚為魯¶
(抱朴子云書三寫以/魚為魯以帝為乕)　孔子反魯(漢書禮樂志云周道/始缺怨刺之詩起王)¶
(澤旣竭而詩不作王官失業雅頌相錯孔子論而/定之故曰吾自衛反魯然後樂正雅頌各得其所)　卜¶
商返衛(家語云卜商字子夏嘗返衞見讀史志者云晉/師伐秦三豕渡河子夏曰非也已亥耳讀史志)¶
(者問諸晉史果曰已/亥於是衞人以為聖)　校書麟閣(漢書云楊雄校/書麟閣之上)　校¶
書天禄(揚雄集序云王莽篡位時雄/為中散大夫常校書天禄閣)　覆校錯誤(荀勗/讓樂)¶
<pb:KR3k0055_WYG_199-53a>¶
(事表云臣掌著作又知祕書今覆校錯誤十萬餘卷書/不可倉卒復兼他職必有廢頓案晉書勗進位光禄大)¶
(夫命掌樂事脩/律呂故有是表)　刪除繁重(晉中興書云李充為大著/作郎時典籍混亂充刪除)¶
(繁重以𩔖相從分/作四部甚有條貫)　崇七經刪百氏(劉楨魯都賦云若/乃考王道之去就)¶
(覽萬代之興衰廢龍圖於金縢啓洛典/於石扉崇七經之旨義刪百氏之乖違)　芟煩亂截浮¶
辭(孔安國尚書序云芟夷煩亂翦截浮辭謹案芟除/也截絶也煩言亂句則除之浮偽虚詞則絕之)¶
張霸春秋減為二十萬言(東觀漢記云張霸字伯饒少/以樊鯈刪嚴氏公羊春秋猶)¶
(多繁詞乃減為二十/萬言更名張氏之學)　桓郁尚書省成十三萬言(范蔚/宗後)¶
(漢書云桓榮以尚書入授顯宗為二十三萬言子郁復/刪省定成十三萬言由是有桓君大小之學  以上北)¶
<pb:KR3k0055_WYG_199-53b>¶
(堂書/鈔)　増校典墳(許渾送韋校書詩曰職/已為書記官猶校典墳)　校蟲魚(李/東)¶
(陽漫興詩曰老眼昏花懶/看書猶將朱墨校蟲魚)　一持一讀(劉向别傳曰讐/校者一人持本)¶
(一人讀折若怨家/相對故曰讐也)　一埽一生(筆談曰宋宣獻博學喜/藏異書皆手自讐校嘗)¶
(謂校書如埽塵一面埽一/面生每三四校猶有脫誤)　誤書閏月(太平御覽正謬/語曰左傳曰晉)¶
(師閏月濟於隂阪杜預注云長厯推之此年/無閏月數為門五日五字上與門字合也)　誤作别¶
風(文心雕龍練字篇曰簡蠹帛裂三寫易字或以音訛/或以文變子思弟子於穆不祀者音訛之異也晉之)¶
(史記三豕渡河文變之謬也尚書大傳有别風淮雨帝/王世紀云列風滛雨别列淮滛字似潛移滛列義當而)¶
(不奇淮别理乖而新異傅毅制誄已用/淮雨若信義棄奇則可與正文字矣)　誤讀蹲鴟(顔/氏)¶
<pb:KR3k0055_WYG_199-54a>¶
(家訓曰江南有一權貴誤讀蜀都賦注解蹲鴟芋也乃/為羊也人饋羊肉荅云損惠蹲鴟舉驚駭不解事義久)¶
(後尋迹乃/知如此)　不知尸雞(又曰太史公記曰寧為雞口毋/為牛後此是刪戰國䇿耳按延)¶
(篤戰國䇿音義曰尸雞之主從牛子/則口當為尸後當為從俗寫誤也)　討論五經(顔師/古見)¶
(上/)　詳定九經(宋史傳曰張昭周世宗顯德二年詔令/詳定九經文字幷議三禮圖祭玉鼎釜)¶
(等昭援引經據/時稱其精博)　校麗正書(唐書傳曰元行沖知麗正/院又奏陸紹伯馬利徹等)¶
(入校麗/正書)　校集賢書(石中立/見上)　校書蓬萊(李頎送綦毋/三潛謁房給)¶
(事詩曰惜哉湖海/上曽校蓬萊書)　校書芸閣(宋登春髙齋小集/詩曰校書升芸閣)　一¶
字不倫(注見/上)　一字未正(明皇雜録曰劉晏以神童為/祕書省正字上問晏曰汝為)¶
<pb:KR3k0055_WYG_199-54b>¶
(正字正得㡬字對曰餘/字皆正惟朋字未正耳)¶
　　校書四¶
増詩宋孫僅勘書詩曰儒家無外事招客勘青編筆墨¶
東西置丹黄次第研頻憂傷㸃竄細恐誤流傳目因繁¶
處倦心向注中專端坐窮今古披襟見聖賢疲勞時舉¶
白遊息或談𤣥得興忘昏曉題名記歲年棲毫思確論¶
廢卷恨亡篇¶
増啓宋強致謝除校勘啟曰竊以國家右文寖昌聚書¶
<pb:KR3k0055_WYG_199-55a>¶
増廣經始靈蘭之祕發揮河洛之文表章著明淵源深¶
厚然惟道術分裂時師異言下逮九家猶瘉於野彼雖¶
小道亦有可觀故稗官以芻蕘而弗遺辭賦比博奕而¶
猶幸采獲非一多愛益新名山之藏為空廣内之策加¶
倍而後實事是求聚精㑹神芟夷複重筆削譌謬是以¶
圖書之府貴比列星之居校讐之官寵甚治民之最自¶
非精力過絕篤志淵微言古而能驗今聞一足以知十¶
則何以辨雌霓之為字信魯魚之失眞　又林希謝校¶
<pb:KR3k0055_WYG_199-55b>¶
勘啓曰僃員書局已忝下陳假職儒林尤非素望始甚¶
疑而終信外彌懼而中慙撫已何堪靦顔無措惟本朝¶
右文之盛列聖嚮儒之勤悉聚前世之書逺侔治古之¶
烈雖禁中所覽别貯於太清而祕閣所藏頗多於三館¶
並𨕖髦俊俾資校讐悉發廣内之藏兼訪名山之副於¶
是有出於閭閻而應募寫於郡國而送官其來不窮所¶
得益廣互鈔以補殘缺相校而除複重一新黄卷之風¶
盡消白簡之蠹¶
<pb:KR3k0055_WYG_199-56a>¶
　　求書一¶
増靈寶記曰呉王闔閭出遊包山見一人自言姓山名¶
隱居闔閭叩之乃入洞庭取素書一卷其義不可識令¶
人齎問孔子孔子曰某聞童謡曰呉王出遊觀震湖靈¶
威丈人山隱居北上包山入靈墟乃入洞庭竊禹書天¶
帝大文不可舒此文長傳百六初　漢時李氏得周官¶
上於河間獻王獨闕冬官一篇獻王購以千金不得遂¶
取考工記以補其處　前漢書曰成帝河平三年遣謁¶
<pb:KR3k0055_WYG_199-56b>¶
者陳農求遺書於天下　伏滔北征記曰皇天場古陶¶
穴晉時有人逐狐入穴行十里得書二千餘卷　後魏¶
書曰道武嘗問博士李先曰天下何物最善可以益人¶
神智對曰莫若書籍乃命郡縣大收書籍悉送平城¶
隋書傳曰牛𢎞字里仁開皇初授祕書監以典籍遺逸¶
表請開獻書之路曰爻畫肇於庖犧文字始於蒼頡孔¶
子憲章祖述制禮刋詩正五始而修春秋閱十翼而𢎞¶
易道及秦始下焚書之令先王墳籍埽地皆盡此則書¶
<pb:KR3k0055_WYG_199-57a>¶
之一厄也漢興敦尚儒術建藏書之筴置校書之官屋¶
壁山巖往往間出外有太常太史之藏内有延閣祕書¶
之府及王莽之末宣室圖書並從焚燼此則書之二厄¶
也光武尤重經術未及下車先求文雅肅宗親臨講肄¶
和帝數幸書林其蘭臺石室鴻都東觀祕牒塡委更倍¶
於前及獻帝移都圖書縑帛皆取為帷囊所收而西者¶
才七十餘乘屬西京大亂一時燔蕩此則書之三厄也¶
魏文代興更集經典晉氏承之文籍尤廣屬劉石憑陵¶
<pb:KR3k0055_WYG_199-57b>¶
從而失墜此則書之四厄也晉宋之際學藝為多齊梁¶
之間經史彌盛蕭繹據有江陵破平侯景收文徳之書¶
及公私典籍重本七萬餘卷及周師入郢繹悉焚之於¶
外城此則書之五厄也今御書單本合一萬五千餘卷¶
比梁之舊目止有其半至於隂陽河洛之篇醫方圖譜¶
之說彌復為少於是下詔獻書一卷賚縑一匹一二年¶
間篇籍稍僃　唐書元載為相奏以千錢購書一卷又¶
命拾遺苖發等使江淮括訪　又曰文宗時鄭覃侍講¶
<pb:KR3k0055_WYG_199-58a>¶
進言經籍未僃因詔祕閣捜采於是四庫之書復完¶
又曰昭宗命監察御史韋昌範等諸道求購　文獻通¶
考曰後唐莊宗同光中募民獻書及三百卷授以試銜¶
其𨕖調之官每百卷減一𨕖天成中遣都官郎中庾傳¶
美訪圖書於蜀得九朝實録及雜書千餘卷而已　又¶
後漢乾祐中禮部郎司徒調請開獻書之路凡儒學之¶
士衣冠舊族有以三館七書上者計卷帙賜金帛多者¶
授以官秩　又周世宗銳意求訪凡獻書者悉皆優賜¶
<pb:KR3k0055_WYG_199-58b>¶
　又宋建隆四年下詔購亡書三禮渉弼三傳彭幹學¶
究朱載等皆詣闕獻書弼等並賜以科名　宋史太宗¶
紀曰太宗性嗜書宣祖總兵淮南財物悉無所取第求¶
書以貽之　又曰雍熙二年購逸書　又仁宗紀曰景¶
祐二年購求館閣逸書　文獻通考曰嘉祐六年詔購¶
館閣闕書卷支絹一匹五百卷與文資官　又宣和四¶
年詔令郡縣訪求藏書有足觀采即命以官　又髙宗¶
渡江獻書有賞或以官故家藏者或命就録鬻者悉市¶
<pb:KR3k0055_WYG_199-59a>¶
之　遼史道宗紀曰清寧十年十一月詔求乾文閣所¶
闕圖籍　金史章宗紀曰泰和元年十月敕有司購遺¶
書宜優其值以廣捜訪不願送官者寫訖還之仍量給¶
其值之半　元史仁宗紀曰武帝即位六月癸巳詔立¶
帝為皇太子遣使四方旁求經籍識以玉章命近侍掌¶
之　明紀洪武二十三年十二月購遺書福建布政司¶
進南唐書金史蘇轍古史　又永樂四年上問文淵閣¶
經史子集皆僃乎解縉對曰經書粗僃子集多闕上曰¶
<pb:KR3k0055_WYG_199-59b>¶
古人家稍有餘資皆欲購書況朝廷而可闕乎令擇通¶
知典籍者四出購求¶
　　求書二¶
増金帛招來　江淮括訪(山堂考索河間獻王以金帛/招來四方美書多與漢室等)¶
(見下/  上)　枕中鴻寶　帳中祕書(博物志曰劉德治淮南/獄得枕中鴻寶祕書)¶
(袁山松書曰王充所作論衡中土未有傳者蔡邕入呉/始得之恒祕以為談助抱朴子曰時人嫌蔡邕得異書)¶
(或捜求其帳中隱處果得論衡抱數卷持/去邕丁寜之曰惟我與爾共之勿廣也)　置吏稱録¶
　計州繙緝(唐書傳曰令狐德棻武徳初為起居舍人/時大亂後祕書湮缺徳棻始請帝重購天)¶
<pb:KR3k0055_WYG_199-60a>¶
(下遺書置吏稱録不數年國典略僃繙又魏王泰傳曰/泰奏撰括地志欲速成乃分遣計州  緝疏録五十篇)¶
(厯四朞成詔藏/祕閣所賜萬段)　求諸海外　訪於郡國(羅鄂州東觀/漢記序曰隋)¶
(經籍志稱劉珍所撰漢記百四十三卷新舊唐書皆百/二十七卷呉兢所藏與官書同劉知幾所有才百十四)¶
(篇本朝歐陽公嘗欲求諸海外後復散亡今所存才十/卷耳  宋濂剡源集序曰㑹有詔脩元史命濂總裁其)¶
(事事有闕遺者遣使訪於郡國竊謂先生著作關於勝/國宜多屬使者入鄞徧求之果以剡源集二十八卷來)¶
(上濂始獲/而盡覽焉)　獲東夏經史　收荆南圖書(隋書牛𢎞請/開獻書之路)¶
(表曰及東夏初平獲其經史四部重雜三萬餘卷館文/獻通考曰乾德元年平荆南盡收其圖書以實三)¶
　出閭閻而應募　寫郡國而送官(林希謝館閣校勘/啓曰悉發廣内之)¶
<pb:KR3k0055_WYG_199-60b>¶
(藏兼訪名山之副於是出於閭/閻而應募寫於郡國而送宫)　祕藏不作山中計¶
重購何供海外求(邵寶張提學寄先師/文正公新集詩云云)¶
　　求書三¶
原開獻書路(漢武帝/詳藏書)　詔求亡失(論衡佚文篇曰孝明/世好文人並徵蘭臺)¶
(之官文雄會聚今上即令詔求亡失購募以金安得不/有好文之聲唐虞旣逺所在書散殷周頗近諸子存焉)¶
(漢興以來傳文未逺以所聞見伍唐/虞而什殷周炳炳郁郁莫盛於斯)　汲縣得竹書(王/隱)¶
(晉書云太康元年汲縣民/盗發魏王冢得竹書漆字)　河西得漆書(漢杜林/詳尚書)　集¶
天下遺書(漢武故事云淮南王安好學/集天下遺書招四方之術士)　求天下遺書¶
<pb:KR3k0055_WYG_199-61a>¶
(見上求/書一)　壞孔子宅得古文經傳(魯恭王/詳尚書)　開魏王冢¶
得穆天子傳(汲郡民開魏襄王/冢得穆天子傳)　采逸禮於殘竹聽遺¶
詩於逵路(劉楨魯都賦云采逸禮於殘竹聽遺詩於逵/路覽國俗之盛衰求羣士之徳素以上俱北)¶
(堂書/鈔)　増棄產置書(見書籍何/假百城注)　翦髮易書(元史傳曰/陳祐少好)¶
(學家貧母張氏翦髮易/書使讀之遂博通經史)　收咸陽圖書(史記曰髙祖入/咸陽蕭何先收)¶
(秦圖/書)　收丹陽圖籍(北史曰隋裴矩伐陳之役領元帥/府記室破丹陽晉王廣令與髙熲)¶
(收陳/圖籍)　籍江南圖書(宋開寶八年冬平江南明年春遣/太子洗馬呂龜祥就金陵籍其圖)¶
(書得二萬卷/悉送史館)　收雲南圖籍(元史世祖紀曰世祖旣入/大理命姚樞等捜討圖籍)¶
<pb:KR3k0055_WYG_199-61b>¶
　訪三州圖籍(後唐史記曰都官郎中庾/傳美充三州延訪圖書使)　收兩浙書¶
籍(文獻通考云兩浙錢/俶歸朝又收其書籍)　十金易一字(唐書鍾傳傳曰/彭玕通左氏春)¶
(秋嘗募求西京石經厚賜以金揚州至相語曰十金/易一字百金購一篇况得士乎故士人多往依之)¶
一書進一資(又于休烈傳曰于時經大盜後史籍燔缺/休烈奏國史開元實録起居注及餘書三)¶
(千八百餘藏興慶宮兵興焚煬皆盡請下御史覈史館/所由購府縣有得者許上送官一書進官一資一篇絹)¶
(十匹凡數月止獲三篇惟韋述/以其家藏國史百三十篇上獻)　求遼史事蹟(金史傳/曰党懷)¶
(英充遼史刋脩官凡民間遼時碑銘墓志/及諸家文集或記憶遼時舊事悉上送官)　求三史遺¶
書(元史傳曰袁桷請購/求遼金宋三史遺書)　訪兩都缺遺(呉訥書宋丘公/岳家傳曰元累)¶
<pb:KR3k0055_WYG_199-62a>¶
(朝欲脩三史以統紀弗定弗果順帝至正元年因授經/郎危素請始詔脩之命危素乘傳至宋兩都訪摭缺遺)¶
　訪故都圖籍(徐一䕫與王待制書曰獨順帝一朝三/十六年之事以無實録可據今遣使者)¶
(捜訪故都圖籍列郡文移有關於三/十六年之政體俱收並録以僃采擇)¶
　　求書四¶
増詩明胡翰送呂君采史北平詩曰又見陳農去遥臨¶
析木墟山川遊幸後文獻亂離餘僃極傳聞異歸從直¶
筆書百年殷監在盡獻玉階除　又呉伯宗送呂君采¶
史北平詩曰八月烏啼海子橋南來使客下青霄雲埋¶
<pb:KR3k0055_WYG_199-62b>¶
石室丹書在日落延秋翠岫遥麟史未全歸聖代龜文¶
猶得認前朝詞臣載筆需文獻莫遣回車久寂寥¶
　　載書負書一¶
增拾遺記曰黄帝遣風后負書常伯荷劒旦遊洹流夕¶
歸陰浦行萬里而一息　戰國策曰蒙穀負雞次之典¶
蒙穀獻典五官得法　墨子曰墨子南使衞載書甚多¶
強唐子逢而怪之對曰昔周公朝讀書百篇夕見七十¶
士相天下猶如此吾安敢廢此也　後漢書曰光武未¶
<pb:KR3k0055_WYG_199-63a>¶
及下車先訪儒雅先是四方學士多懷挾圖書遁逃林¶
藪自是莫不抱負墳索雲會京師　又曰光武遷洛陽¶
其經牒祕書載之二千餘兩　又曰左雄字伯豪再遷¶
尚書令奏徵海内名儒使為博士於是負書來學雲集¶
京師　續漢書曰李固為公子躬歩以驢負書從師¶
拾遺記曰曹曽聚天下名書上古以來文篆訛落者曽¶
皆刋正垂萬餘卷及收天下遺書於曽家連車繼軌輸¶
於王府　晉書曰張華無餘財惟文史溢几案徙居載¶
<pb:KR3k0055_WYG_199-63b>¶
書三十車也　南史傳曰劉勰字彥和撰文心雕龍五¶
十篇未為時流所稱欲取定於沈約無由自逹乃負書¶
候約於車前若貨書者約取讀大重之　唐韋述傳曰¶
父景駿為肥鄉令述從到官元行沖景駿姑子也為時¶
儒宗載書數車自隨述入其室觀書不知寢食　宋史¶
傳曰馬伸在廣陵行篋一擔圖書半之　司馬光進資¶
治通鑑表曰前後六任皆聽以書局自隨　遼史曰義¶
宗名倍起書樓於西宮作樂田園詩唐明宗聞之遣人¶
<pb:KR3k0055_WYG_199-64a>¶
跨海持書招倍倍因畋海上載書浮海而去　金史傳¶
曰完顔勗宗翰宗望定汴州受宋帝降太宗使勗即軍¶
中勞之宗翰等問其所欲曰惟好書耳載數車而還¶
又曰范承吉天眷五年宗翰克宋所得金珠承吉司其¶
出入無秋毫私及還犢牛載書史而已　元史傳曰廉¶
希憲自江陵召還囊橐蕭然琴書自隨而已　又曰和¶
尚子遷努至元十五年奉使江西撫慰新附之民使還¶
惟載書籍數車獻之皇太子　又曰楊奐金元帥以汴¶
<pb:KR3k0055_WYG_199-64b>¶
京降奐微服北渡冠氏帥趙壽之延致待以師友之禮¶
門人有自京師載書來者因得盡讀之　明詩紀事曰¶
陶宗儀字九成遭亂播遷必以書帙自隨　又孫作字¶
大雅江陰人至正兵亂挈家三呉間惟載先世藏書兩¶
簏　宋濂王冕傳曰結茅廬三間自題為梅花屋常倣¶
周禮著書一卷坐臥自隨¶
　　載書負書二¶
増持書數囊　載卷兩簏(馬祖常上都分院記曰惟詞/臣獨無他為從容載筆給軺)¶
<pb:KR3k0055_WYG_199-65a>¶
(傳道路續食持書數囊吏空牘/旬日不一署文書  孫作見上)　家具一車　行李千¶
卷(楊基送句容楊少府回揚州詩曰家具一車輕囊/書與短檠  陸深秋懷詩曰年來行李書千卷)¶
兒載而往　駝負以行(梁寅贈徐大章序曰乃命兒子/岷買舟載書籍由京口而往留)¶
(錢塘踰一月暇姚燧參知政事賈公神道碑曰公名/守謙視政之  未嘗廢書從戎亦橐駝負書以行)¶
呉越扁舟　圖書一束(徐賁宿王判簿宅送徐孟岳詩/曰來往遊呉越扁舟只載書)¶
(孫蕡送髙文賢遊杭州詩曰今晨/約我武陵行一束圖書畫舸輕)　舟歸潁水　載入¶
京師(歐陽修讀書詩曰買書載舟歸築室潁水岸庫元/史曰初巴延平江南嘗命張瑄朱清等以宋  藏)¶
(圖籍自崇明州由/海道載入京師)　揚州數車　廣陵一擔(上見寫書/二  下詳)¶
<pb:KR3k0055_WYG_199-65b>¶
(一/)　原抱符子而趨　負周官不捨(符子云朗家楚朗/棄千金之劒抱符)¶
(子而趨曰夫千金利劒剖割之所存焉符子之書大道/之所居焉  車𦙍秦書曰太常居家雖流移苦寒常自)¶
(負周官終不敢捨/  以上北堂書鈔)¶
　　載書負書三¶
原墨子載書(見上負/書一)　王壽負書(韓子云王壽負書而/行見徐馮於周塗馮)¶
(曰事者為也為生於時知者無常事書者言也言生於/知知者不藏書今子何獨負之而行於是王壽因焚其)¶
(書而舞之故知者不以言/談敎而惠者不以藏書篋)　書載數車(蔡邕事/詳藏書)　負書¶
擔橐(史記曰蘇秦說秦王書十上而說不行去/秦而歸負書擔橐形容枯槁靣目黧黑)　増帶¶
<pb:KR3k0055_WYG_199-66a>¶
經而鉏(見尚/書二)　帶經就舂(劉岐玉友傳曰少時帶經就/舂方士中黄生白水真人一)¶
(見定交杵/臼之間)　鹿車載書(金史元好問故物/著見前寫書一)　荷擔自隨¶
(姚鉉見/寫書)　縹囊自隨(見/上)　游宦以書自隨(胡三省新注/資治通鑑序)¶
(曰寶祐丙辰始得大肆其力於是書遊宦逺/外率攜以自隨遇異書異人必就而正焉)　坐臥以¶
書自隨(王冕/見上)¶
　　賜書一¶
増後漢書傳曰東平王蒼來朝賜以祕書列仙圖道術¶
祕方　又曰竇融與五郡太守共砥厲兵馬上疏請師¶
<pb:KR3k0055_WYG_199-66b>¶
期帝深嘉美之乃賜融以外屬圖及太史公五宗外¶
戚世家魏其侯傳　玉海曰宋賜西河王蒙遜周易及¶
子集諸書　南史傳曰晉安王子懋武帝第七子也啓¶
求所好書武帝曰知汝常以讀書為心也賜以杜預所¶
寫左傳及古今善言　齊春秋曰蕭晉字元卿家有賜¶
書志學不倦　陳書曰江總字總持家傳賜書數十卷¶
總尋讀未嘗釋手　唐書曰垂拱三年新羅王金政明¶
遣使請禮記一部幷新文章令所司寫吉凶要禮幷於¶
<pb:KR3k0055_WYG_199-67a>¶
文館詞林採其詞渉規諷者勒成五十篇賜之　又曰¶
開元十九年命有司寫毛詩禮記左傳文𨕖各一部以¶
賜金城公主從其請也　李珏丞相牛公神道碑曰有¶
隋室賜書五千卷　劉禹錫贈司空奚公神道碑曰家¶
有賜書　玉海曰太平興國賜武臣軍誡　又雍熙賜¶
六韜　又淳化三年二月詔以新印儒行篇賜中書樞¶
密兩制三館　又三月己酉賜新第孫何等儒行篇各¶
一軸　又祥符六年十一月復以儒行篇賜親民釐務¶
<pb:KR3k0055_WYG_199-67b>¶
諸文臣　又咸平元年七月賜諸王輔臣新印三史¶
又四年六月詔郡縣學校聚徒講誦之所各賜九經一¶
部　又五年四月直祕閣黄夷簡上新三國志分賜親¶
王諸臣　又景德二年六月賜殿前都指揮使髙瓊九¶
經書疏諸史各一部從其請也　又四年七月賜交趾¶
九經　又至道三年九月殿中丞方演言曲阜文宣王¶
廟有書樓而無典籍請賜九經從之　又七年正月國¶
子監上新印孟子及音義賜輔臣　又天聖五年四月¶
<pb:KR3k0055_WYG_199-68a>¶
賜新第王堯臣已下中庸八年四月賜王拱辰巳下大¶
學後登第者與儒行偕賜以為常　又嘉祐五年六月¶
詔鏤新唐書賜二府下逮脩書官　又治平四年六月¶
賜司馬光潁邸舊書二千四百卷資脩通鑑也　又元¶
祐七年七月賜諸路安撫鈐轄司幷東京南京通鑑各¶
一部　又紹興五年十月賜新第汪應辰等御書儒行¶
篇　又淳熙三年十一月詔取袁樞資治通鑑紀事賜¶
皇太子　元史傳曰廉希憲至元二十年以疾請入覲¶
<pb:KR3k0055_WYG_199-68b>¶
進資治通鑑帝即以賜東宮經筵講讀　蔡文淵農桑¶
輯要序曰仁宗在東宫欲念民事以舊版弗稱詔江浙¶
省端楷大書鋟版仍印千五百帙賜朝臣及諸宗室¶
元史文宗紀曰至順三年四月命奎章院學士院譯貞¶
觀政要鏤版摹印以賜百官　又順帝紀曰元統元年¶
五月安南乞諸佛經以九經賜之　又曰二年三月以¶
阿里海牙家書賜伯顔　明紀曰洪武十年二月宋濂¶
辭歸賜楮幣文綺及御製文集　又十三年以名臣戒¶
<pb:KR3k0055_WYG_199-69a>¶
録賜羣臣　又十四年頒賜五經四書於北方學校¶
又永樂七年五月賜皇太子聖學心法書　又宣德八¶
年賜朝鮮國王李裪五經四書大全諸書¶
　　賜書二¶
原家有賜書(後漢書曰班彪字叔皮幼與從兄嗣伯共/遊太學家有賜書内足於才好古之士自)¶
(逺方/至焉)　賜祕閣書(續晉陽秋曰太元三年詔/賜會稽王祕閣書八千卷)　賜黄香¶
孟子(東觀漢記云章帝賜黄/香淮南孟子各一通)　賜太子韓子(晉中興書/云中宗任)¶
(刑法以韓/子賜太子)　詔與千卷(義熙起居注云何無忌在祕/閣求賜祕書詔與一千卷)¶
<pb:KR3k0055_WYG_199-69b>¶
送與一車(晉書云皇甫謐自表就帝借書帝送/一車書與之謐雖羸疾而披閱不怠)　賜祕¶
書之副(漢書班游以𨕖受詔進讀羣/書上器其能賜以祕書之副)　賜四千許卷(蔡/琰)¶
(别傳曹操問琰曰聞夫人家先多墳籍猶能憶識之不/文姬曰昔亡父賜書四千許卷流離塗炭罔有存者今)¶
(所誦憶裁四百餘篇/耳  以上北堂書鈔)　増賜山海經(後漢書曰王景永/平二年議脩汴渠)¶
(乃引見問以理水形景陳其利害應對敏/㨗帝善之乃賜景山海河渠書禹貢圖)　賜周禮疏¶
(玉海云景徳元年七月賜諸/王宗室近臣新印周禮疏)　賜三國志(見上賜/書一)　賜¶
新唐書(又嘉祐五/年見上)　賜杜預左傳(見/上)　賜荀恱漢紀(唐/書)¶
(傳曰李大亮賜荀恱漢紀曰恱論議/深博極得為政之體公宜繹味之)　賜諸王三史(玉/海)¶
<pb:KR3k0055_WYG_199-70a>¶
(咸平元/年見上)　賜二府七史(又嘉祐三年五月詔以七/史賜二府下逮編校官)　賜¶
九經三史(又祥符六年十一月賜御/史臺九經三史三國志)　賜大學中庸(又/天)¶
(聖五年四月八/年四月見上)　賜冊府元龜(又景祐四年二月賜御/史臺冊府元龜天下圖)¶
(經各/一部)　賜文苑英華(宋史髙麗傳曰哲宗立王遣使金/上錡奉慰林曁致賀請市刑法之)¶
(書太平御覽開寶通禮文苑/英華詔惟賜文苑英華一部)　賜新印孟子(玉海至道/七年正月)¶
(見/上)　賜御書孝經(又紹興十四年七月詔諸州以御書/孝經刋石賜見任官及係籍學生)¶
　賜黎氏九經(宋真宗紀曰景德/中賜黎廷龍九經)　賜交趾九經(玉海/景德)¶
(四年七/月見上)　賜貞觀政要(元史傳曰察罕帝問狄仁傑對/曰當唐室中衰能卒保社稷亦)¶
<pb:KR3k0055_WYG_199-70b>¶
(賢臣因誦范仲淹所撰碑甚熟帝歎息良久曰察罕博/學如此耶嘗譯貞觀政要以獻帝大恱詔寫徧賜左右)¶
　賜大學衍義(又仁宗紀曰武宗即位六月癸巳詔立/為皇太子時有進大學衍義者命詹事)¶
(王約節而譯之帝曰治天下此一書足矣/因命與圖象孝經列女傳並刋行賜臣下)　賜祕府經¶
籍(又傳曰奕赫抵雅爾宫仁宗知其好學出/祕府經籍及聖賢圖籍以賜時人榮之)　賜海牙¶
家書(見/上)　賜大家訓諭(王禕送鄭仲宗序曰上之三年/夏詔徴江南諸大家悉赴闕而)¶
(親訓諭之几天地陰陽性命仁義古今治亂盛衰紀綱/法度賦稅供給風俗政治得失之故諄諄焉凡數千百)¶
(言又恐其忽遺忘也則/𩔖為書以摹本分賜之)　賜御製文集(鄭楷翰林承㫖/宋公行狀見上)¶
　賜歐陽全集(鄒緝書六一居士外集後曰余再自北/京從還京師入見皇太子獲賜歐陽公)¶
<pb:KR3k0055_WYG_199-71a>¶
(全集一百五十七卷装繕/齊整蓋尤為至寶之物)　賜太子以聖學心法(見/上)¶
賜諸子以大學衍義(吾學編云仁宗雅志儒術務學問/諸經皆通於書尤熟嘗録太祖金)¶
(陵碑文授諸子又刋真/德秀大學衍義賜諸子)　賜張耆以冊府元龜(宋史傳/曰真宗)¶
(在東宫嘗命授以論語左氏春秋後又/賜以宸戒二十條及聖政記冊府元龜)　賜韓世忠以¶
郭子儀傳(玉海云建炎四年八月韓世忠遷檢校少師/翼日上諭大臣曰世忠不親文墨朕方寫郭)¶
(子儀傳欲付卿等/呼諸將讀示之)　賜青州學以九經(玉海云天聖九/年二月賜青州)¶
(州學/九經)　賜白鹿洞以九經(王禕遊白鹿洞記宋太平興/國二年嘗賜白鹿洞九經)¶
　班彪家有賜書　蕭晉家有賜書(俱見/上)　牛僧儒有¶
<pb:KR3k0055_WYG_199-71b>¶
隋室賜書(見/上)　柳宗元有舊宅賜書(唐書傳曰柳宗元/貽京兆尹許孟容)¶
(書曰家有賜書三千卷尚在善和里舊宅今三/易主書存亡不可知然付受所重猶繫心胸)¶
　　賜書三¶
増表宋歐陽修謝賜漢書表曰竊以右文興化乃致治¶
之所先著録藏書須太平而大僃惟漢室上繼三代之¶
統而班史自成一家之書文或舛訛蓋其傳之已久詔¶
加刋定俾後學以無疑一新方冊之文増煥祕書之府¶
而奏篇之始方經衡石之程賜本之榮惟及鈞樞之近¶
<pb:KR3k0055_WYG_199-72a>¶
敢期孤外特與恩頒曲軫睿慈俯矜舊物謂其嘗忝臣¶
鄰之列不忍遽遺謂其自喜文字之間俾之娯老然臣¶
兩目昏眊雖嗟執卷之已艱什襲珍藏但誓家傳之永¶
寶　宋張舜民謝賜資治通鑑表曰臨政願治乃明主¶
之用心爰詔脩書皆儒臣之能事成而進御寵以匪頒¶
何彼下臣遽霑優賜恭惟英宗皇帝生知典學性好觀¶
書豈惟求之多聞實欲輔之自得然萬幾叢委載籍紛¶
繁自學者不能徧窺況人主何暇周覽思有所述頗難¶
<pb:KR3k0055_WYG_199-72b>¶
其人疇若人哉莫如光者給尚方之筆札萃三館之圖¶
書許自辟官用資檢討量加常俸不責課程上下馳騁¶
於數千載出入將隨於十九年其間明君良臣箴規議¶
論切磨之精語名將循吏方略條敎魁梧之偉功休咎¶
庶徵之原天人相與之際抉擿姦宄褒崇善良網羅羣¶
言囊括舊史如海之藏珍怪魚龍之無數如山之包草¶
木鳥獸之難名披分畎澮之末流蔽暎雕蟲之小技旅¶
遊東國常屢歎於斯文留滯周南遂克終於先業雖古¶
<pb:KR3k0055_WYG_199-73a>¶
者興亡事迹固已燦然而光之筋力精神於此盡矣尚¶
苦言官之督責熟諳俚俗之謗嗤卒成一代之書仰副¶
兩朝之志揭為通鑑時則弗迷資彼治原舍兹安出神¶
宗皇帝詔講筵而進讀揮宸翰以賜名製序而冠其篇¶
端鏤版而布之天下仰君臣之際會已極丹青何父子¶
之淪亡忽悲風露豈謂門牆之舊物退收鉛槧之微功¶
開卷涕流拜嘉汗浹¶
　　借書一¶
<pb:KR3k0055_WYG_199-73b>¶
増西京雜記曰匡衡勤學邑人大姓不識字家富多書¶
乃與客作不求其價主人怪而問之衡曰願得主人書¶
徧讀焉主人感歎給以書後成大儒　先賢行狀曰延¶
篤從唐溪李度受左氏欲寫無紙乃借本讀之及辭歸¶
李度曰卿言寫本何故辭歸荅曰已誦之矣　蜀志曰¶
李權從秦宓借戰國策　王隱晉書曰齊王攸好學借¶
人書皆治護時以還之　又曰柳世隆字彥緒性愛渉¶
獵啓髙帝借祕閣書給二千卷　又曰崔慰祖好學聚¶
<pb:KR3k0055_WYG_199-74a>¶
書至萬卷鄰里年少好事者來從假借日數十袠慰祖¶
親自取與不以為煩　又曰袁峻字孝髙家貧無書每¶
從人假借必皆鈔寫　又曰任孝恭字孝恭精力勤學¶
家貧無書常崎嶇從人假借每讀一過諷誦略無所遺¶
　後魏書曰崔亮家貧傭書自業時隴西李沖當朝用¶
事亮從兄往依之謂亮曰安能久事筆研也彼家饒書¶
因可得學亮曰弟妹飢寒豈可獨飽自可觀書於市安¶
能看人睂睫乎　北齊書曰劉晝少負笈從師服膺無¶
<pb:KR3k0055_WYG_199-74b>¶
倦恨下里少墳典便策杖入都知太府少卿宗世良家¶
多書乃造焉世良納之晝夜披覽不倦　隋書傳曰劉¶
焯字士元少與河間劉炫結盟為友武強交津劉智海¶
家多墳索焯與炫就之讀向經十載雖衣食不繼晏如¶
也　又曰盧思道字子行聰爽俊辨就魏收借異書數¶
年之間才學兼著　又曰中書令李敬元博覽羣書特¶
善三禮初上在東官馬周啓薦之召入崇賢館兼預侍¶
讀仍借御書使讀之　宋史傳曰郎簡幼孤貧借書讀¶
<pb:KR3k0055_WYG_199-75a>¶
之多至成誦　又曰田錫奏曰舊有御覽但記分門事¶
𩔖臣請略鈔四部别為御覽三百六十卷萬幾之暇日¶
覽一卷經歲而畢真宗善其言詔史館以書借之　又¶
曰任希力學家貧常從人借書以讀　又曰鄭樵好著¶
書自負不下劉向揚雄居夾漈山謝絕人事久之乃游¶
名山大川捜奇訪古遇藏書家必借留讀盡乃去　又¶
曰汪應辰從人借書一經目不忘　呂祖謙奉㫖詮次¶
文鑑劄子曰本朝諸文集及士大夫家宛轉假借　元¶
<pb:KR3k0055_WYG_199-75b>¶
史傳曰齊履謙篤志苦學家貧無書及為星厯生在太¶
史局會祕書監輦宋故書留置本院因晝夜諷誦深究¶
自得　明詩紀事曰呉有閻起秀卿者家惟一僮日走¶
人家手鈔口吟日夜不輟¶
　　借書二¶
原從民借書(漢河間獻王從民約借善書必為好寫之/留其真本加金帛賜以招之由是四方不)¶
(逺千里或有先祖/舊書必奉以獻之)　從帝借書(詳賜/書二)　桓生與班嗣借¶
書(班游受詔進讀羣書游生穉穉生彪彪與從兄嗣共/游學家有賜書桓生借其書嗣報曰吾子已貫仁義)¶
<pb:KR3k0055_WYG_199-76a>¶
(之羈絆何用大道昔有學歩邯鄲者失其故歩匍匐/而歸恐似此故不進之嗣貴老莊故云云桓生譚也)¶
許慈與胡替爭書(蜀志曰許慈與胡替為博士更相克/伐分爭書籍有無皆不相通借也)¶
(以上俱/白帖)　増給二千卷(柳世隆/見上)　借起居注(梁書傳曰/呉均欲撰)¶
(齊書求借起居注及/羣臣行狀武帝不許)　借春秋家(崇文總目云春秋集/傳十五卷王㳂患學)¶
(者自私其家學乃集三傳之說刪為一書又見祕書目/有先儒春秋之學頗多因啓求之得董仲舒等十餘家)¶
　假中祕書(李敬元/見上)　假祕閣書(唐書傳曰李邕願一/見祕書李嶠曰祕書)¶
(萬卷豈時日能習耶邕固請乃假直祕書/未幾辭去嶠驚問奥義隱袠了辨如響)　借書三館¶
(司馬光進資治通鑑表曰於崇文院置/局許借龍圖天章閣三館祕閣書籍)　借書兩淮(郝/經)¶
<pb:KR3k0055_WYG_199-76b>¶
(續後漢書序曰借書於兩淮制置/應雷得兩漢三國晉書遂作正史)　題户借三墳(毛漸/三墳)¶
(序曰元豐七年余奉使西京巡按屬邑厯唐州之比陽/寓食民舍有題於户三墳書某人借去亟呼主人而問)¶
(之曰古之三墳也其家實有是書取而閱/之三墳各有傳墳乃古文而傳乃𨽻書)　從人借二¶
史(樓昉東漢詔令自序曰愚未冠/無書可觀雖二史亦從人借)　借書旬日即歸(見/上)¶
(讀誦/二)　借書旬日皆盡(宋史傳曰宋次道知亳州家多/書劉恕枉道借覽次道日具饌)¶
(為主人禮恕曰此非吾所為來也殊廢吾事悉去之獨/閉閣晝夜口誦手鈔留旬日盡其書而去兩目為之盲)¶
　待借君侯出異書(潘大臨荅王立之惠書詩曰明年/生計應堪說待借君侯出異書)¶
　猶向君王乞祕書(邊貢贈長垣宗侯詩曰瑶室青編/萬卷餘宫中誰道日閒居家臣昨)¶
<pb:KR3k0055_WYG_199-77a>¶
(夜長安去猶向/君王乞祕書)¶
　　借書三¶
増書唐王績與陳叔達重借隋紀書曰久承所撰隋紀¶
繕寫咸畢前舍弟及家人往並有書借咸不見付豈連¶
城之珍俟楚文而乃進泰山之操待鍾期而後發應以¶
左貂右蟬榮冠東省掌壺負璽望重南宫朝夕丹墀揖¶
讓増價往來青𤨏歩頓生光豐屋華榱顧蓬蒿而徙眷¶
鳴鐘列鼎想藜藿而移交不與驕期遂忘曩時之好耳¶
<pb:KR3k0055_WYG_199-77b>¶
僕遭逢明聖棲遲丘壑幸恱堯舜之風得全箕潁之操¶
雖心期所託吾道遥存而出處離異儀形難接所以願¶
憑鱗羽宛若承顏望觀述作欣然得意足下裁成國典¶
褒貶人倫欲使明鏡一時覆車千祀故當貽諸好事豈¶
擬惟傳子孫方復固其緘縢嚴其扄鐍天下之望豈如¶
是乎僕亡兄芮城嘗典著局大業之末欲撰隋書俄逢¶
喪亂未及終畢僕竊不自揆思卒餘功收撮漂零尚存¶
數帙兆自開皇之始迄於大業之初成亡兄㸃竄之遺¶
<pb:KR3k0055_WYG_199-78a>¶
　迹也大業之後言事闕然僕雖欲繼成無可憑采以此¶
　尤思見足下之所作也　又陳叔達荅王績書曰賢弟¶
　千牛及家人典琴至頻辱芳翰索下官所撰隋紀雖承¶
　厚眷懣然自失誠恐持郄克之質入邯鄲之墟奏曹鄶¶
　之音厯莖英之肆所以遲廻簡牘伏念旬時輒揆短懷¶
　仰違前命今奉來札誨責逾深旣以驕鄙相訶又以緘¶
　縢致誚欲加之罪其無辭乎正當要使必致爾¶
　¶
<pb:KR3k0055_WYG_199-78b>¶
　¶
　¶
　¶
　¶
　¶
　¶
　¶
御定淵鑑𩔖函卷一百九十四¶
