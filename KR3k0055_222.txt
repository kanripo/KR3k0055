# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.674765
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百十七
<pb:KR3k0055_WYG_222-1a>¶
　欽定四庫全書¶
御定淵鑑𩔖函卷二百十七¶
　　武功部十二(願從征伐兵簿籍兵軍刑師致師軍/犒師  弭    伏    祭    發)¶
　　　(先鋒/鄉導)¶
　　　願從征伐一¶
　増家語曰孔子北遊于農山四望喟然歎曰二三子各¶
　言爾志吾將擇焉子路進曰由願得白羽若月赤羽若¶
　日鐘鼓之音上震於天旍旗繽紛下蟠於地由當一隊¶
<pb:KR3k0055_WYG_222-1b>¶
　而敵之必也攘地千里搴旗執馘唯由能之　後漢書¶
　王霸傳曰光武過潁陽霸率賔客上謁曰將軍興義兵¶
　竊不自知量貪慕威徳願充行伍　唐書馬璘傳曰馬¶
　璘年二十讀漢馬援傳至丈夫當死邊野以馬革裹尸¶
　而歸慨然曰使吾祖勲業墜於地乎開元末挟策從安¶
　西節度府　又李晟傳曰李抱玉署晟右軍將吐蕃圍¶
　靈州抱玉授以兵五千擊之晟辭曰以衆則不足以謀¶
　則多乃請將一千人由大震闗趨臨洮屠定秦堡執其¶
<pb:KR3k0055_WYG_222-2a>¶
帥慕容谷鐘而還吐蕃乃解圍去　又封常清傳曰安¶
祿山反帝引見問何策以討賊常清大言曰天下太平¶
久人不知戰然事有逆順勢有竒變臣請馳至東京悉¶
府庫募驍勇挑馬箠渡河計日取逆首以獻闕下天子¶
壯之　又馬燧傳曰李懐光反河中朝臣多請宥懐光¶
者燧以懐光反覆不可信河中近甸捨之屈威靈無以¶
示天下乃捨軍入朝為天子自言之且云得三十日糧¶
足平河中許之¶
<pb:KR3k0055_WYG_222-2b>¶
　　願從征伐二¶
増投筆　請纓(漢書班超傳曰超為官傭書常輟業投/筆歎曰丈夫無他志略猶當效傅介子)¶
(張騫立功異域以取封侯安能久事筆硯間乎下史/記曰終軍請願受長纓必覊南越王而致之闕)¶
原從軍行　狥國難　増當一隊　為前鋒(漢書李陵/傳曰陵叩)¶
(頭自請曰臣所將屯邊者皆荆楚勇士竒材劍客也力/扼虎射命中願得自當一隊  北征記曰永樂時忠勇)¶
(王金忠来歸屢言阿嚕台弑主虐人違天逆/命數為邊患請發兵討之願身為前鋒自効)　原卜式¶
奮身　竇憲奮擊(卜式上書聞南越反願父子與齊習/戰船往死之下詔曰齊相卜式願奮)¶
(身國難賜爵闗内侯罪竇/憲願奮擊匈奴以贖)　呂蒙十五擊賊　張奮二¶
<pb:KR3k0055_WYG_222-3a>¶
十領兵(吴志呂蒙年十五六竊隨姊夫鄧當擊賊當顧/見呵叱不能禁止歸白母母怒欲罰之蒙曰貧)¶
(賤難可居設有功富貴可致不探虎穴安得虎子也昭/又張昭弟子奮年二十造作攻城火攻車歩隲薦之)¶
(不願曰汝年少對曰童汪死難子竒治/阿奮不才年不為少也領兵連有功)　増尚能被甲¶
上馬　更學兵書戰策(後漢書馬援傳曰武威將軍劉/尚擊武陵五溪蠻深入軍沒援)¶
(因復請行時年六十二帝愍其老未許之援自請曰臣/尚能被甲上馬帝令試之援據鞍顧盻以示可用帝笑)¶
(曰矍鑠哉是翁也遂遣援丈唐書馬燧傳曰燧與諸兄/學輟策歎曰方天下有事  夫當以功濟四海渠老一)¶
(儒哉更學/兵書戰策)¶
　　願從征伐三¶
<pb:KR3k0055_WYG_222-3b>¶
増詩唐楊炯從軍行曰烽火照西京心中自不平牙璋¶
辭鳳闕鐡騎遶龍城雪暗雕旗畫風多雜鼓聲寧為百¶
夫長勝作一書生　明陳汝言從軍詩曰蕭蕭戎馬鳴¶
悠悠赴遐征洒涕别親戚前行有期程骨肉恩難斷負¶
戈且吞聲開邊報明主寧顧死與生　我非將門子生¶
本良家兒少年事馳騁射獵南山陲邦家有急難詔書¶
下丹墀跨馬出門去立身當及時　平沙浩漫漫行邁¶
不遑歇父母生我時豈知從戰伐風吹隴頭樹月照原¶
<pb:KR3k0055_WYG_222-4a>¶
上骨成功勒燕然千載名不沒¶
　　簿籍一¶
増周禮夏官大司馬中夏教茇舎如振旅之陳羣吏撰¶
車徒讀書契(鄭元注曰讀書契謂以/簿書校録軍實之凡要)　李靖問對曰臣¶
按春秋左氏傳云先偏後伍又司馬法曰伍人為伍尉¶
繚子有束伍令漢制有尺籍伍符後世符籍以紙為之¶
於是失其制矣¶
　　簿籍二¶
<pb:KR3k0055_WYG_222-4b>¶
増史記李廣傳曰程不識正部曲行伍營陣擊刁斗士¶
吏治軍簿至明士多樂廣而苦不識¶
　　簿籍三¶
原簡稽　動衆(周禮小宰以官府之八成經邦治二曰/聽師田以簡稽註士卒兵器簿書也稽)¶
(計也簡閱也合也合計其士卒閱其兵器為之/要籍也  禮足以動衆註動衆謂師役之事)　持囊¶
　立符(丙吉馭吏習知邊事警急見驛騎持赤白囊書/馭吏因刺取探候之知虜入雲中代郡因白吉)¶
(也符後漢初禁防尚簡但以璽書發兵未有/虎  之信杜詩上疏請立虎符絶詐偽從之)　増比籍¶
　判簿(唐書兵志曰徳宗幸梁還以神策兵有勞皆號/興元元從奉天定難功臣恕死罪中書御史府)¶
<pb:KR3k0055_WYG_222-5a>¶
(兵部乃不能嵗比其籍戎又百官志曰兵/部郎中一人判簿及軍  調遣之名數)　讀書契¶
立簿注(上註見第一立唐書蘇瓌傳曰時十道使括天/下亡户初不  籍人畏捜括即流入比縣旁州)¶
(更相廋蔽瓌請罷十道使専責州縣/預立簿注天下同日閱正盡一月止)　為四籍　為二¶
籍(唐書兵志曰開元十三年始以彍騎分𨽻十二衛總/十二萬為六番每衛萬人京兆彍騎六萬六千華州)¶
(六千同州九千蒲州萬二千三百綘州三千六百晉州/千五百岐州六千河南府三千陕虢汝鄭懐汴六州各)¶
(六百内弩手六千其制皆擇下户白丁宗丁品子彊壯/五尺七寸以上不足則兼以户八等五尺以上皆免征)¶
(鎮賦役為四籍兵部及州縣衞分掌之十人為火五火/為團皆有首長又擇材勇者為番頭頗習弩射  又十)¶
(二年詔左右羽林軍飛騎闕取京旁州府士/以户部印印其臂為二籍羽林兵部分掌之)　原尺籍¶
<pb:KR3k0055_WYG_222-5b>¶
伍符　軍書羽檄(漢書馮唐曰士卒盡家人子起田中/安知尺籍伍符註尺籍以書軍令伍)¶
(符者軍行士伍伍相保符信詳將帥而又息/夫躬言軍書交馳而輻輳羽檄重跡  押至)　邊遽乃¶
至　呉語遽聞　増以小册記兵　出片紙指名(通鑑/宋紀)¶
(曰曺瑋知秦州數言唃厮囉欲内冦請益兵翰林學士/李廸奏陕西諸郡兵自可以益之帝因問以陕西兵數)¶
(對曰臣為轉運使時以方寸小册記兵及糧以備調發/今猶置佩囊中因取以進帝曰不意頗牧在吾禁中)¶
(典故紀聞曰明太祖諭諸將校曰朕昔下金華時館於/廉訪司有給掃除數老人能言元時㸃兵事使者問其)¶
(主將曰爾兵何在主將舉所佩縏囊出片紙指其名曰/盡在此矣其怠弛如此及天下亂無兵可用乃集農夫)¶
(驅市民為兵至不/能彎弓發一矢)¶
<pb:KR3k0055_WYG_222-6a>¶
　　簿籍四¶
増名𨽻籍而身居市肆(唐書兵志曰徳宗時白志貞請/節度都團練觀察使與世嘗任)¶
(者家皆出子弟馬奴装鎧助征神策兵既發殆/盡忠貞隂以市人補之名𨽻籍而身居市肆)　一報¶
再報(兵略纂聞曰𢎞治間馬端肅公本兵時言故事各/邊軍馬數目三年一造册奏報恐其間消長參差)¶
(卒然有警難以調度宜自今改議地方/稍逺者嵗一報邊方多事之地嵗再報)¶
　　簿籍五¶
増策唐劉蕡對策曰今夏官不知兵籍止於奉朝請六¶
軍不主兵事止於養勲階¶
<pb:KR3k0055_WYG_222-6b>¶
増議宋錢若水撰劉珙諡議曰公鎮江陵條上兵少財¶
匱之狀除去詭名虛籍之弊大修部伍戰陣之法¶
　　軍刑一¶
増商書湯誓曰爾尚輔予一人致天之罰予其大賚汝¶
爾無不信朕不食言爾不從誓言予則孥戮汝罔有攸¶
赦　周書牧誓曰今予發惟恭行天之罰今日之事不¶
愆于六歩七歩乃止齊焉夫子勗哉不愆于四伐五伐¶
六伐七伐乃止齊焉勗哉夫子尚桓桓如虎如貔如熊¶
<pb:KR3k0055_WYG_222-7a>¶
如羆于商郊弗迓克奔以役西土勗哉夫子爾所弗勗¶
其于爾躬有戮　周禮曰夏官大司馬及致建大常比¶
軍衆誅後至者　尉繚子武議篇曰凡誅者所以明武¶
也殺一人而三軍震者殺之殺一人而萬人喜者殺之¶
殺之貴大賞之貴小當殺而雖貴重必殺之是刑上究¶
也賞及牛童馬圉者是賞下流也夫能刑上究賞下流¶
此將之武也　海録碎事曰兵去卒逃歸斬之一日家¶
人不捕執及不言于吏盡與同罪　兵略纂聞曰嘉靖¶
<pb:KR3k0055_WYG_222-7b>¶
間毛伯温掌兵部言兵不用命其弊在法令太寛請自¶
今有逗遛者都指揮以下廵撫得斬以狥緫帥則具狀¶
以請至今論邊事者以公為師¶
　　軍刑二¶
増唐書髙崇文傳曰崇文統諸鎮討西川劉闢至興元¶
士有折逆旅匕箸者即斬以狥　八編𩔖纂曰代宗以¶
馬璘兼邠寧節度使璘以段秀實為都虞候卒有能引¶
弓重二百四十斤犯盜當死璘欲生之秀實曰將有愛¶
<pb:KR3k0055_WYG_222-8a>¶
憎而法不一雖韓彭不能為理璘善其議竟殺之　孔¶
帖曰李洪正為武寧節度使徐自王智興後吏卒驕縱¶
不法洪正戮其尤無狀者終洪正治不敢譁　宋史岳¶
飛傳曰飛行軍嚴肅卒有取民麻一縷以束芻者立斬¶
以狥　八編𩔖纂曰金呼沙呼遣使分詣諸道選兵詣¶
蔡得精鋭萬餘忠孝軍提控李徳率十餘人乗馬入省¶
大呼以月糧不優幾于罵詈呼沙呼縳徳杖之金主諭¶
呼沙呼曰此軍得力方欲倚用卿何不容忍責罰乃爾¶
<pb:KR3k0055_WYG_222-8b>¶
呼沙呼對曰時方多故録功隱過自陛下之徳至於將¶
帥之職則不然小犯則決大犯則誅其強兵悍卒不可¶
使一日不在紀律睢陽之禍豈獨官奴之罪亦有司縱¶
之大過耳　弇州史料西平王世家曰張輔用兵持重¶
有逺略於賞罰必信貴將黄中恃功違節度詰之不遜¶
即手刃之梟於轅門諸將股栗莫敢仰視　又二史考¶
曰明英宗時阿勒坦多爾濟巴勒數寇甘凉命王驥西巡許¶
以便宜行事公至稽閱邊備知守將法弛而令不嚴明¶
<pb:KR3k0055_WYG_222-9a>¶
日集衆轅門詢平日畏敵不畏將者得都指揮安敬即¶
斬以狥一軍震慄　兵略纂聞曰嘉靖時倭奴入寇巡¶
撫李遂守泰州城召將士激以忠義曰能與我共死國¶
者亟趨左不能者聽諸將士紛紛爭走左一人趨左復¶
還若有避者斬以狥移檄諸營誓必死¶
　　軍刑三¶
原正邪　討叛(左傳子反入見申叔時曰師其如何對/曰徳刑詳義禮信戰之器也徳以施恵)¶
(刑以正邪以又叛/而不討何  示威)　軍刑　軍禁(周/禮)　増非令　以法¶
<pb:KR3k0055_WYG_222-9b>¶
(尉繚子武議篇曰吴起與秦戰未合一夫不勝其勇前/獲雙首而還吴起立斬之軍吏諌曰此材士也不可斬)¶
(起曰材士則是也非吾令也斬之在後漢郭躬傳曰竇/固出擊匈奴騎都尉秦彭為副彭  别屯輙以法斬人)¶
　丹道　殷渠(唐書韓𢎞傳曰汴自劉士寧以来軍益/驕韓𢎞察軍中素恣横者三百人一日)¶
(數其罪斬之流血丹道𢎞言笑自如自是訖𢎞去無一/人敢肆者  又曺華傳曰華擢横海軍節度副使時朝)¶
(廷披鄆為三鎮其明年兖海軍亂殺觀察使王遂詔華/往代視事三日合軍大饗幕甲士于廡酒中令曰天子)¶
(以鄆人參别而戍有轉徙勞欲厚賞之請鄆人右州兵/左既而出州兵乃闔門大言曰天子有命誅殺帥者甲)¶
(起于幕環之凡斬千二百人血流殷渠/赤氛冒門髙丈餘海沂之人重足屏息)　殺婦　斬甥¶
(晉書郭黙傳曰永嘉之亂黙帥衆自為塢撫循將士甚/得懽心黙婦兄陸嘉取官米數石餉妺黙以為違制將)¶
<pb:KR3k0055_WYG_222-10a>¶
(殺嘉嘉奔石勒黙乃自射殺婦以明無私至唐書竇軌/傳曰軌初以其甥為腹心偶夜出呼不時  斬之又戒)¶
(家奴毋出外忽遣奴取漿公厨既而悔焉曰要當借汝/頭以明法命斬奴奴稱寃監刑者疑不時決軌并斬之)¶
　按狀　誅情(通鑑宋紀曰狄青討儂智髙進次賔州/戒諸將無得妄與賊鬬聽吾所為廣西)¶
(鈐轄陳曙乘青未至輙以歩兵八千擊賊潰於崑崙闗/殿直袁用等皆遁青曰令之不齊兵所以敗晨㑹諸將)¶
(堂上揖曙起并召用等三十二人按以敗亡狀驅出軍/門斬之諸將股栗莫敢仰視  八編𩔖纂曰後晉三鎮)¶
(繼叛人情大震劉知逺乃嚴設科禁有軍士盜紙錢一/幞被擒左右請釋之知逺曰吾誅其情不計其直竟殺)¶
(之由是衆/皆畏服)　斬子　殺叔(八編𩔖纂曰南唐時周兵圍/夀春連年未下劉仁贍㓜子)¶
(崇諫夜泛舟渡淮北為小校所執仁贍命斬之左右莫/敢救監軍使周廷構哭於中門以救之不許廷構復使)¶
<pb:KR3k0055_WYG_222-10b>¶
(求救於夫人夫人曰妾於崇諫非不愛然軍法不可私/名節不可虧若貸之則劉氏為不忠之門妾與公何面)¶
(目見將士乎趣命斬之然後成喪將士皆感泣見話腴/曰曲端統兵日有叔父必欲居將列以功名自  力止)¶
(之不聽遂以偏將出戰後竟敗歸既誅乃成服發喪其/祭文曰嗚呼斬叔者涇原統制祭叔者姪兒曲端尚享)¶
(士莫不/畏服)　原察軍慝　戮犯命(慝隂姦也命周/禮戮其犯  者)　易果¶
毅　干旗鼓(傳殺敵為果致果為毅易之/戮也  臣干旗鼓干犯令也)　順為武¶
仁而武(師衆以順為武/  無能違也)　増斬軍候(史記趙奢傳曰趙/使趙奢救韓兵去)¶
(邯鄲三十里而令軍中曰有以軍事諫者死秦兵鼓噪/勒兵武安屋瓦皆振軍中候有一人言急救武安立斬)¶
(之後破秦軍/賜號馬服君)　髠職吏　撻近侍(吴志陸遜傳曰射聲/校尉孫松於公子中)¶
<pb:KR3k0055_WYG_222-11a>¶
(最親戲下兵不整遜對之髠其職吏之通鑑宋紀曰蒙/古子額森岱因獵傷民稼蒙古主責  撻近侍數人有)¶
(㧞民葱/者斬之)　鞭其背　撻之市(唐書周墀傳墀拜義成節/度使宿將暴謷不循令者)¶
(墀命鞭其背一軍大治總典故紀聞曰常遇春守金華/其部將有擾民者衢州  制王愷執而撻之市遇春怒)¶
(使人讓之愷曰民者國之本將軍上股肱肯令傷其本/乎撻一部將而萬民安亦將軍所樂聞也遇春謝之)¶
　斬中丞　斬副使(唐書李光弼傳曰光弼以景城河/間兵五千入太原前節度使王承)¶
(業政弛謬侍御史崔衆主兵太原每侮狎承業光弼素/不平及是詔衆以兵付光弼衆素狂易見光弼長揖不)¶
(即付兵光弼怒收繫之㑹使者至拜衆御史中丞光弼/曰衆有罪已前繫今但斬侍御史若使者宣詔亦斬中)¶
(丞使者内詔不敢出乃斬衆以狥威震三軍擾又髙仁/厚傳曰楊師立反命仁厚討之師立夜出兵  北柵仁)¶
<pb:KR3k0055_WYG_222-11b>¶
(厚設伏擊走之副使楊茂言謂仁厚且敗引兵走久乃/還明日㑹諸將仁厚曰副使當以死報天子斬而狥)¶
　原師不赦過　戮不用命(禮師執禁以齊衆不赦/過  書不用命戮于社)¶
師出以律　民服以罪(易否臧凶而晉文/公曰三罪  民服)　有死無犯¶
　明恥教戰(魏絳曰軍士有死無犯/為敬  左傳求殺敵也)　猛以濟寛　威¶
克厥愛　師以嚴終　功用威克　屬在戎行　貞其¶
師律　率職用威　齊民以法　有令必行　無瑕可¶
戮　敗軍責帥　用法伏辜　立武知禁　守文經武¶
　増一人不戮　一軍皆震(左傳曰僖公二十七年楚/子將圍宋使子文治兵於)¶
<pb:KR3k0055_WYG_222-12a>¶
(暌終朝而畢不戮一人將唐書路嗣恭傳曰嗣恭為郭/子儀朔方節度留後大  孫守亮擁重兵驕蹇不受制)¶
(嗣恭因稱疾守亮至/即殺之一軍皆震)　擲枕稱善　給車歸葬(宋史張/永徳傳)¶
(曰永徳從周世宗親征劉崇戰于髙平大将樊愛能何/徽方戰退衂及駐上黨世宗晝卧帳中召永徳語曰前)¶
(日髙平之戰主將殊不用命樊愛能而下吾將案之以/法永徳曰陛下欲固守封疆則已必欲開拓疆宇威加)¶
(四海宜痛懲其失世宗擲枕於地大呼稱善翌日誅二/將以狥  八編𩔖纂曰周世宗既誅樊愛能以何徽先)¶
(守晉州有功欲免之既而以法不可廢遂并誅/之而給槥車歸葬自是驕將惰卒始知所懼)　取穀¶
立斬　借釜立磔(典故紀聞曰成祖北征聞軍士有取/民田穀飼馬者責之曰農民終嵗勤)¶
(勞以供國用汝獨不念耶兵行之際芻粟一給於官又/敢虐取諸民立命斬以狥  弇州史料岐陽王世家曰)¶
<pb:KR3k0055_WYG_222-12b>¶
(李文忠入杭州營於麗譙下令曰敢有擅入民居者殊/死一卒下借民釡立磔以狥自是中外皆安堵如故)¶
　見者股栗　謁者膝進(唐書竇軌傳曰軌從討王世/充明年還蜀既貴益嚴酷其)¶
(下有不用命即誅至小過亦鞭箠流血人見者皆重足/股栗由是蜀盗悉平  唐書韋雲起傳曰契丹寇營州)¶
(詔雲起䕶突厥兵討之啟民可汗以二萬騎受節度雲/起使離為二十屯屯相聯絡四道并引令曰鼓而行角)¶
(而止非公使毋走馬三喻五復之既而紇斤一人犯令/即斬以狥於是突厥酋長入謁者皆膝而進莫敢仰視)¶
　原聞將軍之令　撓孫吳之法　若施用刑之威¶
恐貽責帥之恥　大為防而猶踰　小不忍而恐亂¶
受棨既等於秦彭　用鉞何殊於魏絳　魏絳戮楊干¶
<pb:KR3k0055_WYG_222-13a>¶
之僕　陸遜髠孫松之吏　訓鷹揚之師令宜先定¶
整烏合之衆刑在必行　訓必勝之師罪非無赦　勵¶
陷堅之卒令在惟行　鞭七貫三雖爽理兵之體　罰¶
一勸百宜宣用鉞之威¶
　　軍刑四¶
増不以鄉里故廢法(吴志呂蒙入南郡令軍中不得干/歴人家有所求取蒙麾下士是汝)¶
(南人取民家一笠覆官鎧蒙曰/不可以鄉里故廢法垂涕斬之)　臨賊境而害主將(孔/帖)¶
(曰李國貞死以郭子儀代之及子儀至王元振自謂且/見徳子儀怒曰汝臨賊境害主將賊若乗虚是無綘矣)¶
<pb:KR3k0055_WYG_222-13b>¶
(又欲為功乎/即斬以狥)　親故無脫(唐書闞稜傳曰部兵皆羣盜/横相侵牟稜案罪殺之雖親)¶
(故無/脫者)　具聞請釋(兵略纂聞曰成化時韓雍征大藤峡/出令五鼓戰時將領聞賊已覺恐遲)¶
(失事二更即發大破之公賞其功問以違令之罪以軍/法當斬乃具聞請釋曰萬一不用命而敗奈何人謂公)¶
(得將將/之體)¶
　　致師一¶
増吴起論將篇曰兩軍相望不知其將令賤而勇者將¶
輕鋭以嘗之務於北無務於得　六帖引贊皇一品集¶
牛僧孺等兵法云用兵者致人之師不可自致所謂致¶
<pb:KR3k0055_WYG_222-14a>¶
人者且令其自來¶
　　致師二¶
増唐書尉遲敬徳傳曰竇建徳營板渚王命李勣等為¶
伏親挟弓令敬徳執矟略其壘大呼致師建徳兵出乃¶
稍引却殺數十人衆益進伏發大破之　通鑑宋紀曰¶
元察罕攻真州知州丘岳部分嚴明守具周悉元兵薄¶
城輙敗岳乗勝出戰于胥浦橋以強弩射其致師者一¶
人死之¶
<pb:KR3k0055_WYG_222-14b>¶
　　致師三¶
原訟敵　嘗寇(周禮訟敵國注敵國兵来則往之與訟/曲直若齊國佐如師  傳嘗寇而速去)¶
(之嘗/試也)　蹈師　挑戰　環人掌　晉軍挑(周禮環人掌/致師注致師)¶
(者致其必死之志古者將戰先使勇力之士犯敵示晉/趙旃挑戰夜至楚軍席於軍門之外使其徒入之  無)¶
(畏/)　踞轉鼓琴　遣書遺幗(張骼輔躒致楚師踞轉而/鼓琴轉衣囊也  魏氏春)¶
(秋曰諸葛亮屯渭南糧少欲速戰魏勅司馬宣王堅壁/挫其鋒亮屢遣書又致巾幗以怒宣王宣王將戰辛毘)¶
(杖節奉詔勅乃止巾幗婦人喪巾遺/之巾幗言其無勇以掉之幗音馘)　靡旌摩壘　折¶
馘執俘(左傳楚許伯御樂伯攝叔為右以致晉師許伯/曰吾聞致師者御靡旌摩壘而還攝叔曰致師)¶
<pb:KR3k0055_WYG_222-15a>¶
(者右入壘折/馘執俘而還)　増輕騎致賊　輕甲挑師(唐書王道元/傳曰竇建徳)¶
(屯虎牢秦王輕騎致賊遣道元伏以待賊至寶又姜寶/誼傳曰劉武周使王子英數盜雀䑕谷帝遣  誼擊之)¶
(賊輕甲挑師戰接而三遁/逐之伏發寳誼為賊執)　原環四方之故　席軍門¶
之外(周禮注郤其以事謀来侵伐/者所謂折衝禦侮  詳上)¶
　　致師四¶
増遺婦人服書稱陳姥(唐書杜伏威傳曰煬帝遣陳稜/以精兵討伏威稜不敢戰伏威)¶
(遺以婦人服書稱陳姥/怒其軍稜果悉兵至)　錦衣騘馬立陣前(宋韓世忠/圍淮陽城)¶
(烏珠與劉猊同引兵来救世忠勒陣向敵遣人語之曰/錦衣騘馬立陣前者韓相公也或危之世忠曰不如是)¶
<pb:KR3k0055_WYG_222-15b>¶
(不足以致敵敵果至殺/其導戰二人遂引去)¶
　　犒師一¶
増周禮曰地官牛人軍事共其犒牛　海録碎事曰應¶
劭言多其牢賞注牢廪食也　五代史李守貞傳曰守¶
貞為將無節制其始發軍也有賜賚曰掛甲錢班師又¶
加賞勞曰卸甲錢出入之費常不下三十萬由此晉之¶
公私重困¶
　　犒師二¶
<pb:KR3k0055_WYG_222-16a>¶
増後漢書岑彭傳曰彭率臧宮劉歆長驅入江闗令軍¶
中無得擄掠所過百姓皆奉牛酒迎勞　晉書桓温傳¶
曰温北征進兵至霸上持牛酒迎温於路者十八九耆¶
老感泣曰不圖今日復見官軍　通鑑唐紀曰上發涇¶
原諸道兵救襄城涇原節度使姚令言將兵五千至京¶
師軍士冒雨寒甚多攜子弟而来冀得厚賜遺其家既¶
至一無所賜至滻水詔京兆尹王翃犒師惟糲食菜餤¶
衆怒蹴而覆之　通鑑宋紀曰南唐主李煜每聞朝廷¶
<pb:KR3k0055_WYG_222-16b>¶
出師克捷及喜慶之事必遣使犒師修貢　宋史髙宗¶
本紀曰紹興七年賜吴玠犒軍錢百五十萬緡¶
　　犒師三¶
原弦髙　展喜(左傳秦人襲鄭鄭商人弦髙以乗韋先/牛十二犒師曰不腆敝邑敢犒從者居)¶
(則具一日之積行則備一夕之衛不國語齊伐/魯展喜以膏沐犒師以義服明且  賂免也)　増使¶
弟　遣叔(左傳曰楚子以驛至于羅汭吴子使其弟蹶/由犒師  通鑑宋紀曰太祖遣李處耘等假)¶
(道荆南討張文表處耘至襄州遣丁徳裕諭繼冲以假/道之意繼冲乃遣其叔父保寅奉牛酒犒師於荆門且)¶
(覘彊弱處耘/待之有加)　驅鹿　共牛(後魏書鄧穎傳曰世祖幸/漠南髙車莫弗庫若干率)¶
<pb:KR3k0055_WYG_222-17a>¶
(騎數萬餘驅鹿百餘萬詣行在所詔穎為/文銘于漠南以紀功徳  共牛註見第一)　作糜粥¶
設糲飯(五代史王敬蕘傳曰梁兵攻吴龎師古死清口/敗兵亡歸過潁大雪士卒饑凍敬蕘乃㳂淮積)¶
(薪為燎為作糜粥餔之亡卒多賴以全活奢唐書任迪/簡以檢校工部尚書為節度使承張茂昭  縱後公私)¶
(屈乏欲享士無所給至與/下同糲食身居㦸户踰月)　原簞食壺漿　具積備衞¶
(孟子武王伐商其小人簞/食壺漿以迎之  詳上)　増殺妾以饗　賣女為費¶
(唐書張巡傳曰巡守睢陽士多饑死存者皆痍傷氣乏/巡出愛妾曰諸君經年乏食而忠義不少衰吾恨不割)¶
(肌以啖衆寜惜一妾而坐視士飢乃殺以大饗坐者皆/泣巡彊令食之逺亦殺奴僮以哺卒至羅雀掘䑕煑鎧)¶
(弩以食守又張伾傳曰伾為澤潞將守臨洺田悦攻之/乗城固  累月士死糧且盡救不至伾悉召部將立軍)¶
<pb:KR3k0055_WYG_222-17b>¶
(門命女出徧拜因曰諸君戰良苦吾無貲為賞願/以是女賣直為衆士一日費士皆哭曰請死戰)　以¶
綾犒軍　以繒犒軍(唐書韓滉傳曰劉元佐不朝帝密/詔滉諷之及過汴滉因結為弟兄)¶
(謂宜早見天子以錢二十萬為辦裝又以綾二十萬犒/軍  通鑑唐紀曰王鎔與朱全忠連和以其子節度副)¶
(使昭祚及大將子弟為/質以文繒二十萬犒軍)　發家錢頒士　斥禁錢賜軍¶
(唐書田布傳曰布拜魏博節度使發家錢十萬緡頒士/卒  李絳傳曰田興以魏博聽命絳曰王化不及魏博)¶
(久矣一日挈六州来歸不大犒賞人心/不激請斥禁錢百五十萬緡賜其軍)¶
　　弭兵一¶
増家語曰孔子北遊登于農山曰二三子各言其志子¶
<pb:KR3k0055_WYG_222-18a>¶
路進曰由願得白羽若月赤羽若日攘地千里搴旗折¶
馘子貢進曰賜願旗鼓相望縞衣白冠陳說其間二國¶
釋怨顔囘曰聞薫蕕不同器而治回願得明王聖主而¶
相之鑄劒㦸為農器放牛馬於原藪則由無所施其勇¶
賜無所施其辨矣　莊子曰見侮不辱救民之鬬禁攻¶
寢兵救世之戰　司馬法天子之義篇曰古者戍兵三¶
年不典覩民之勞也上下相報和之至也得意則凱歌¶
示喜也偃伯靈臺答民之勞示休也¶
<pb:KR3k0055_WYG_222-18b>¶
　　弭兵二¶
増史記始皇帝本紀曰收天下兵聚之咸陽銷以為鐘¶
鐻金人十二重各千石置宮廷中　南唐書元宗紀曰¶
帝自以唐室苖裔訹於斥大境土之説及福州湖南再¶
喪知攻取之難始議弭兵務農或曰願陛下十數年勿¶
復用兵元宗曰兵可終身不用何十數年之有¶
　　弭兵三¶
原忘戰　戢兵(主父偃曰國雖大好戰必亡天下雖平/忘戰必危  武有七徳一曰禁暴二曰)¶
<pb:KR3k0055_WYG_222-19a>¶
(戢/兵)　不教　不戢(不教民戰是謂棄之焚/兵猶火也不戢將自)　宋為名¶
晉議去(宋向戍欲弭諸侯之兵以為名韓宣子曰兵民/之殘也財用之蠧也小國之大災也將或弭之)¶
(雖曰不可必將許之子罕謂向戍曰天生五材民並用/之廢一不可誰能去兵兵之設久矣所以威不軌昭文)¶
(徳聖人以興亂人以廢子求去之不亦誣乎山晉書吴/平議悉去兵大都置武吏百人小都五十人  濤盧欽)¶
(云不宜/去武備)　増脱兠鍪　&KR0802;漆弓(韓愈詩曰佇繼貞觀烈/邊封脱兠鍪  唐書王)¶
(忠嗣傳曰忠嗣嘗曰平世為将撫衆而已吾不欲竭中/國力以幸功名有漆弓百五十斤每&KR0802;之示無所用)¶
　原戢戈櫜矢　歸馬放牛(詩載戢干戈載&KR1060;弓矢牛/書歸馬于華山之陽放)¶
(於桃林之野示/天下不復用也)　干戈倒載　兵革不試(禮曰武王克/殷倒載干戈)¶
<pb:KR3k0055_WYG_222-19b>¶
(包之以虎皮名曰建&KR1060;然後天下/知武王之不復用兵也  試用也)　弛而不張　闇而¶
不用(記曰張而不弛文武不能也涿史記兵者聖人所/以討彊暴救危殆昔黄帝有  鹿之戰以定火災)¶
(顓頊有共工之陣以平水害而世儒闇于大較猥云不/當用兵大至失守小至削弱故刑法不可捐于國誅伐)¶
(不可偃於天下但用之/有巧拙行之有逆順也)　増偃革尚文　息兵修徳(唐/書)¶
(蕭俛傳曰穆宗初兩河底定俛與段文昌當國謂四方/無虞遂議太平事以為武不可黷勸帝偃革尚文  又)¶
(張文瓘傳曰新羅叛帝将出兵討之時文瓘病臥家自/力請見曰吐蕃盜邊兵屯境未解新羅復叛議者欲出)¶
(師臣恐人不堪弊請息/兵脩徳以懐異俗詔可)　偃旗息鼓　寢柝包戈(唐書/裴光)¶
(庭傳曰明皇有事岱宗張説以京師空虚議欲加兵守/邊召光庭與謀對曰諸蕃突厥為大贄幣往来願修和)¶
<pb:KR3k0055_WYG_222-20a>¶
(好有年矣若遣使召赴行在必欣然應命突厥受詔則/諸蕃君長必相率而来我偃旗息鼓不復事矣  記纂)¶
(淵海引三傑詩序曰寢/黒山之柝包青海之戈)　溟澥無波　邊陲罷警(孔帖/舒元)¶
(輿問國庠記今溟澥無波兵器可以蒙之虎皮矣乃大/修周公仲尼之道之時也  賛皇一品集與囘紇可汗)¶
(書邊陲罷警/弓矢載櫜)　車甲永藏　烽燧不驚(孔帖栁宗元表/曰車甲永藏馬)¶
(牛勿用烽燧不/驚兵戎以息)　韜刃卷鎧　罷柝銷鋒(唐書叛臣傳/曰李希烈陷)¶
(汴聲言襲江淮陳少游懼遣參謀送款曰亳壽/舒廬既韜刃卷鎧惟君命  孔帖劉禹錫表)　原去¶
不祥之器　非君子之器　左師之欲去兵是謂誣道¶
　主父之謂忘戰實曰危機¶
<pb:KR3k0055_WYG_222-20b>¶
　　弭兵四¶
原一拒越師(江南野史李昪曰民各生父母安用爭城/廣地使之膏血塗于野草乎自握王權至)¶
(禪位凡數十年止一拒/越師蓋不得已而為之)　願以兵為戒(唐書李徳裕傳/曰帝既數討叛)¶
(有功徳裕慮忲於武不可戢即奏言陛下征/伐無不得所欲願以兵為戒乃可保大功)¶
　　弭兵五¶
増賦晉左太冲魏都賦曰喪亂既弭而能宴武人歸獸¶
以去戰蕭斧戢柯以柙刃虹旗攝麾以就卷¶
増詩唐杜子美詩曰安得壮士挽天河淨洗甲兵長不¶
<pb:KR3k0055_WYG_222-21a>¶
用　又曰青海無傳箭天山早掛弓　李白發白馬詩¶
曰一掃清大漠包虎戢金戈　宋王介甫詩曰羌兵自¶
此無傳箭漢甲如今不解纍¶
増雅唐栁宗元平淮雅曰淮夷既平震是朔南宜廟宜¶
郊以告徳音歸牛休馬豐稼于野我武唯皇永保無疆¶
(右皇/武)　乃諭乃止蔡有厚喜完其室家仰父俯子汝水¶
沄沄既清而瀰蔡人行歌我歩逶遲(右方/城)¶
増序三傑詩序曰偃甲辭軒銷金罷刃¶
<pb:KR3k0055_WYG_222-21b>¶
増狀唐栁宗元狀曰和氣逺同罷七旬之干羽仁風溥¶
暢收六月之車徒¶
増策唐元稹策曰古之所謂銷兵革者非謂幅裂其旗¶
章鑠錬其鋒刃而已也蓋誠信著于上則忠孝行于下¶
富壽立于内則夷狄和于外夷狄和則邊鄙之兵息富¶
壽立則爭奪之患銷¶
増疏唐獨孤及代宗以左拾遺召既至上疏陳政曰夫¶
療癰者必決之使潰今兵之為患猶癰也不以漸戢之¶
<pb:KR3k0055_WYG_222-22a>¶
其害滋大大而圖之必力倍而功寡豈易不竢終日之¶
義耶¶
　　伏兵一¶
増易曰伏戎于莽三嵗不興　孫子行軍篇曰軍旁有¶
險阻潢井林木蒹葭蘙薈者必謹覆索之此伏姦之所¶
也¶
　　伏兵二¶
増魏志李典傳曰劉表使劉備北侵至葉太祖遣典與¶
<pb:KR3k0055_WYG_222-22b>¶
夏侯惇拒之備一旦燒屯去惇率諸軍追擊之典曰賊¶
無故退疑必有伏南道窄狭草木深不可追也惇不聽¶
與于禁追之典留守惇等果入賊伏裏戰不利典往救¶
備見救至乃退　晉書載記曰石季龍攻晉将劉演于¶
廩丘兖豫豪右張平等起兵救演季龍夜弃營設伏于¶
外揚聲将歸河北平等以為信然入于空營季龍迴擊¶
敗之遂䧟廩丘　隋書張定和傳曰煬帝征吐谷渾吐¶
谷渾主伏允以數十騎遁遣其名王詐稱伏允保車我¶
<pb:KR3k0055_WYG_222-23a>¶
真山帝令定和率師擊之既與賊遇輕其衆少呼之命¶
降賊不肯下定和不被甲挺身登山賊伏兵巖谷下發¶
矢中之而斃　唐書羅士信傳曰士信率千餘人來降¶
高祖拜陕州道行軍總管師次洛陽攻千金堡堡有惡¶
言訽軍士信怒夜遣百人載嬰兒啼噪堡下若自東都¶
出奔者既而陽悟曰非也此千金堡耳因散去堡兵開¶
門追掠士信伏入屠之　又王君廓傳曰君廓亡命聚¶
徒數千人轉掠長平河東郡丞丁榮以兵拒之又遣使¶
<pb:KR3k0055_WYG_222-23b>¶
慰召君廓見使謬為恭敬稱欲歸首榮輕之因陳兵登¶
山君廓悉伏甲山谷中榮軍還掩擊破之　又哥舒翰¶
傳曰先是吐蕃候積石軍麥熟嵗来取莫能禁翰乃設¶
伏東南谷吐蕃五千騎入塞放馬褫甲将就田翰馳至¶
鏖鬭吐蕃駭走追北伏起悉殺之隻馬無返者　又曰¶
崔乾祐為陣十十五五或進或却而陌刀五千列陣後¶
王師視其陣無法指觀嗤笑曰擒賊乃㑹食及戰乾祐¶
旗少偃如欲遯者王師懈不為備伏忽起薄戰皆奮死¶
<pb:KR3k0055_WYG_222-24a>¶
鬬翰軍奔潰略盡　又裴行儉傳曰行儉討突厥詐為¶
糧車三百乗車伏壯士又伏精兵踵其後虜果掠車羸¶
兵走險賊驅就水草解鞍牧馬方取糧車中而壯士突¶
出伏兵至殺獲幾盡　又李晟傳曰晟悉家貲懐輯降¶
附吐蕃君臣大懼相與議尚結贊者善計乃曰唐名將¶
特李晟與馬燧渾瑊耳不去之必為吾患即遣使委辭¶
因燧請和且求盟謀執瑊以賣燧於是結贊大興兵踰¶
隴岐無所掠陽怒曰召吾来乃不牛酒犒軍徐引去以¶
<pb:KR3k0055_WYG_222-24b>¶
是間晟晟選兵三千使王佖伏汧陽旁擊其中軍幾獲¶
結贊　又哥舒曜傳曰曜討李希烈以希烈在外欲乗¶
虚襲許乃遣部將與劉徳信趨許未至有詔切讓使班¶
師徳信等惶惑還軍無斥候至扈澗為賊設伏詭擊死¶
者殆半器械輜重皆亡　又髙霞寓傳曰元和中討吴¶
元濟析山南東道為兩鎮以霞寓宿將拜唐鄧隨節度¶
使遏賊南衝霞寓雖悍而寡謀統制尤非所善始引兵¶
趨蕭陂戰小勝進至文城柵賊偽北逐之為伏所掩遂¶
<pb:KR3k0055_WYG_222-25a>¶
大敗才以身免　又諸葛爽傳曰朱温為賊守同州爽¶
率輕兵入之温偃旗設伏以待爽謂賊遁士解甲就舎¶
伏發爽悉棄鎧馬奔還　通鑑唐紀曰吴法超等引歩¶
騎四千自鄜州叛歸敕陕虢觀察使李泌發兵防遏勿¶
令濟河泌遣將將選士四百人分為二隊伏於太原倉¶
之隘道令之曰賊十隊過東伏則大呼擊之西伏亦大¶
呼應之勿遮道勿留行常讓以半道隨而擊之又遣虞¶
候集近村少年各持弓刀瓦石躡賊後聞呼亦應而追¶
<pb:KR3k0055_WYG_222-25b>¶
之又遣唐英㟁將千五百人夜出南門陳於澗北明日¶
四鼓淮西兵起行入隘兩伏發賊衆驚亂且戰且走死¶
者四之一進遇唐英㟁邀而擊之賊衆大敗擒其騾軍¶
兵馬使張崇獻　又曰李祐者淮西騎將有勇略率士¶
卒刈麥於張柴村李愬召廂虞候史用誠戒之曰爾以¶
三百騎伏彼林中又使人摇幟於前若將焚其麥積者¶
祐素易官軍必輕騎来逐之爾乃發騎掩之必擒之用¶
誠如言往生擒祐以歸　又曰黄巢遣其將尚讓王播¶
<pb:KR3k0055_WYG_222-26a>¶
帥衆五萬寇鳳翔鄭畋使唐𢎞夫伏兵要害自以兵數¶
千多張旗幟踈陳於髙岡賊以畋書生輕之鼓行而前¶
無復行伍伏發賊大敗於龍尾陂　又曰均州賊帥孫¶
喜聚衆數千人謀攻州城都將武當馮行襲伏兵江南¶
自乗小舟迎喜謂曰州人得良牧無不歸心然公所從¶
之卒太多州人懼於剽掠尚以為疑不若置軍江北獨¶
與腹心輕騎俱進行襲請為前導告諭州人無不服者¶
矣喜以為然從之既渡江軍吏迎謁伏兵發行襲手擊¶
<pb:KR3k0055_WYG_222-26b>¶
喜斬之從喜者皆死江北軍望之俱潰　又曰楊行宻¶
攻秦彦彦悉出城中兵陣於城西軍勢甚盛行宻乃積¶
金帛麰米於一寨使羸弱守之多伏精兵於其傍自將¶
千餘人衝其陳兵始交行宻陽不勝而走廣陵兵追之¶
入空寨爭取金帛麰米伏兵四起廣陵衆亂行宻縱兵¶
擊之俘斬殆盡　又曰鄭祗徳遣子將沈君縱等三將¶
將新卒五百擊裘甫戰於剡西賊設伏三溪之南而陳¶
於三溪之北壅溪上流使可渉即戰陽敗走官軍追之¶
<pb:KR3k0055_WYG_222-27a>¶
半渉決壅水大至官軍大敗三將皆死官軍幾盡　又¶
曰王式討裘甫三日凡八十三戰裘甫佯言乞降公曰¶
賊憊蹔休耳謹備之果復三戰二十一日夜與劉睢劉¶
慶十餘軰又從百餘人出遥與諸將語伺我軍之懈將¶
使勇者潰圍焉諸將得公誡夜皆設伏於營前甫軰離¶
城數十歩伏兵疾走以間之師數百復繼之城中賊不¶
出甫遽甚不知所為遂擒焉　五代史曰梁攻鄆州朱¶
瑾来救梁諸將或勸太祖縱瑾入鄆耗其食堅壁勿戰¶
<pb:KR3k0055_WYG_222-27b>¶
以此可俱弊太祖曰瑾来必與時溥俱不若遣兵邀之¶
霍存伏兵蕭縣已而瑾果與溥俱出迷離霍存發伏擊¶
之遂敗瑾等於石佛山　通鑑宋紀曰淮南盜宋江以¶
三十六人横行河朔轉掠淮南京東諸郡官軍不敢嬰¶
其鋒帝命張叔夜知海州叔夜使間者覘所向江逕趨¶
海濵刼巨舟十餘載鹵獲叔夜募死士得千人設伏近¶
城而出輕兵距海誘之戰先匿壯卒海旁伺兵合舉火¶
焚其舟賊聞之皆無鬬志伏兵擒其副賊江乃降　説¶
<pb:KR3k0055_WYG_222-28a>¶
選遼志曰按巴堅用其妻述律策使人告諸部大人曰¶
我有鹽鐵之利諸部所食然諸部知食鹽之利而不知¶
其鹽有主人可乎當来犒我諸部以為然共以牛酒㑹¶
鹽池按巴堅伏兵其旁俟其酒酣伏兵發盡殺諸部大¶
人復併為一國東北諸夷皆畏服之　遼史太祖本紀¶
曰太祖討黒車子室韋唐盧龍軍節度使劉仁恭發兵¶
數萬遣養子趙霸来拒霸至武州太祖諜知之伏勁兵¶
桃山下遣室韋人摩哩詐稱其酋長所遣約霸至兵㑹¶
<pb:KR3k0055_WYG_222-28b>¶
平原既至四面伏發擒霸殱其衆乗勝大破室韋　弇¶
州史料親征考曰庚子六月陳友諒大舉入寇至建康¶
太祖遣馮國勝常遇春率虎翼軍三萬伏石灰山側徐¶
達軍南門外楊璟住兵大勝港張徳勝朱虎率舟師出¶
龍江闗外上緫大兵盧龍山友諒與其弟五王率千艘¶
犯龍灣先遣萬人登岸立柵時暑熱甚忽大雨上督諸¶
軍競前㧞柵友諒麾其軍来爭戰方合國勝遇春伏兵¶
起達兵徳勝兵亦至内外合擊遂大破之俘其卒二萬¶
<pb:KR3k0055_WYG_222-29a>¶
人殺溺死者無算獲巨艦百餘戰舸數百　又徐中山¶
世家曰徐達攻常州張士徳以卒數萬来援達諸將計¶
曰士徳勇冠軍且狡未易力勝也去城十八里為三覆¶
以待而别𨕖鐵騎屬緫管王均用將之乃前徼士徳兵¶
既交均用鐵騎横其中堅陣亂士徳走遇覆馬蹶獲之¶
遂大破其軍　兵略纂聞曰常遇春㧞安慶趙普勝水¶
寨友諒聲言且援安慶遇春策曰必攻池州賊悞我𨕖¶
卒萬人伏九華山友諒兵果攻池州城中伐鼓大噪伏¶
<pb:KR3k0055_WYG_222-29b>¶
盡發城中應之遂大破其衆俘斬萬人　又曰宣徳間¶
御史盛㫤以直諫謫令羅江隣邑徳陽寇趙鐸者僭稱¶
趙王所至屠戮羅江故無城公盡開四門市中各閉户¶
蔵兵於内約砲響兵出又伏竒兵山隈陽示弱遣迎賊¶
賊入未半公率義勇士開户聞砲聲兵突出各横截殺¶
賊賊不相救山隈伏兵應聲夹攻殊死鬬賊大北斬獲¶
無算　又曰正統時陶副使成被命整飭邊務至則量¶
海寇来風汛時月預以釘板隂布於沿海泥淖中賊艤¶
<pb:KR3k0055_WYG_222-30a>¶
舟争跳躍登岸足盡被刺衆踣伏兵四合賊殱舟皆焚¶
自是倭寇不復擾海東　又曰沙縣賊鄧茂七反都督¶
劉聚討之用其降將羅汝先誘之出攻延平令浙兵伏¶
後坪江西兵伏後洋南京兵伏沙溪南而以福建兵素¶
為賊所易者挑之賊果出戰有頃伏起合擊大破之¶
又曰許忠節公逵令樂陵時劇賊劉七齊彦名颷起畿¶
甸焚屠城邑公令民家各治土垣度髙于簷宇垣闢一¶
竇如圭僅容一人家令二壯者執刃伏竇内餘編隊伍¶
<pb:KR3k0055_WYG_222-30b>¶
匿曲巷中乃洞城門如虚邑寇入兵燹一無所逞旗舉¶
伏發斬獲殆盡　又曰嘉靖間倭寇淮揚都督劉顯與¶
其家甲驅至安東伏甲岡下躬率四騎薄賊艘詬之賊¶
出公叱三騎使前以身殿斬一人以狥且戰且却射馬¶
中矢馬駭公下馬抉鏃賊卒馳公前公躍馬斬馳者賊¶
至岡下弩發賊多中弩者乃引去　又曰莫讚知鎮寧¶
州時土獠于駐殺其長累捕不獲偵者言駐且以兵狥¶
取紹恩故地未服者道當繇安荘明日公馳諜候之中¶
<pb:KR3k0055_WYG_222-31a>¶
途因要其入見既遣胡生闗説令母魋結帶刀劒令我¶
得善為禮駐報如命公乃集𨽻卒得強力者十人各授¶
兵伏兩廂以四吏侍皆巨石銜袖宻遣人趣要守禦者¶
令以兵須駐入斷後繼頃之駐来立庭中與語稍及紹¶
恩事駐方抗辭虚喝公遽叱左右下擒語未畢四吏齊¶
撲駐兩廂伏發捽其首就縛盡捕從者送衛獄¶
　　伏兵三¶
原思險　慮無(軍旅思險注險阻出竒伏之處當思念/之  左傳前茅慮無杜預云前慮有無)¶
<pb:KR3k0055_WYG_222-31b>¶
(若今蹋/伏也)　解鞍　銜枚(李廣望匈奴千騎乃下馬解鞍/示不去匈奴必以我為大軍誘)¶
(之無銜枚/令  聲也)　設伏　潛師　為三覆　伏萬弩(左傳公/子突曰)¶
(君為三覆以待之注覆伏兵也人孫臏偽走龎/涓遂臏度涓夜至馬陵伏弩萬  見火則發)　増伏¶
澗口　伏冢間(北齊書段韶傳曰韶從圍定陽其城主/楊範固守不下韶登山望城勢縱兵急)¶
(攻之韶以子城未克謂蘭陵王長恭曰此城唯慮東南/一處耳賊若突圍必從此出長恭乃令壯士千餘人設)¶
(伏於東南澗口其夜果如所策賊遂出城伏兵擊之大/潰範等面縳盡獲其衆  五代史曰秦宗權至蔡復遣)¶
(張晊攻汴梁王令朱珍引兵蔽大林而自率精騎出其/東伏大冢間晊至而食食畢拔旗幟馳擊珍珍兵小却)¶
(王引伏兵横出斷晊軍為/三而擊之晊大敗脫身走)　據洞口　奪望樓(唐書王/雄誕傳)¶
<pb:KR3k0055_WYG_222-32a>¶
(曰歙守汪華據郡稱王且十年雄誕攻之華以勁甲出/新安洞拒戰雄誕伏兵山谷以弱卒數千鬬輙走壁華)¶
(来攻壁中奮殊死不可下㑹暮還雄誕伏兵已據洞口/不得歸遽面縳降  通鑑宋紀曰韓世忠自豫章移師)¶
(長沙劉忠有衆數萬據白面山營柵相望世忠至與賊/對壘奕棋張飲堅壁不動衆莫能測一夕與蘇格聮騎)¶
(穿賊營候者訶問世忠先得賊軍號隨聲應之周覽以/出喜曰此天賜也夜伏精兵二千於山下與諸將抜營)¶
(而進賊方迎戰伏兵已馳入中軍奪望樓植旗葢/傳呼如雷賊回顧驚潰世忠麾將士夹擊大破之)　匿¶
城左　伏湟中(唐書薛萬均傳曰竇建徳寇范陽羅藝/迎拒之萬均自以精騎百匿城左建徳)¶
(師渡水邀半渡擊之大敗其衆人五代史曰張晊軍赤/岡太祖使張歸霸以弓手五百  伏湟中太祖以騎數)¶
(百為逰兵過晊柵晊出兵追太祖歸/霸發伏殺晊兵千人奪馬數十匹)　伏莽間　伏道¶
<pb:KR3k0055_WYG_222-32b>¶
側(唐書李宻傳曰榮陽太守楊慶河南討捕大使張須/陀合兵討翟讓讓素憚須陀欲引去宻曰須陀健而)¶
(無謀且驟勝易驕吾為公破之讓不得已陣而待宻率/驍勇常何等二十人為逰騎伏於丘莽間須陀素輕讓)¶
(引兵搏之讓少却伏發與游軍乗之遂殺須陀徳又竇/建徳傳曰秦王進據虎牢翌日以騎五百覘建  營設)¶
(伏道側獨以數騎去賊營三里賊覺出騎追之王漸却/誘至伏所卒起奮擊賊騎驚引去追斬三百級獲其將)¶
(殷秋/石瓚)　原覆諸山下　死此樹下(傳楚伐絞坐其北門/而覆諸山下大敗之)¶
(注坐守也舉孫臏斫樹令白書龎涓死/此樹下涓  火照之萬弩齊發涓自刎)　隠情以虞¶
用戒不虞(言私度已之所能/以度彼之所能)　増隠兵堤裏　伏騎溝¶
下(魏武帝志注呂布從東緡與陳宮將萬餘人来戰時/兵皆出取麥在者不能千人屯營不固太祖乃令婦)¶
<pb:KR3k0055_WYG_222-33a>¶
(人守陴悉兵拒之屯西有大堤其南樹木幽深布疑有/伏乃相謂曰曺操多詐勿入伏中引軍屯南十餘里明)¶
(日復来太祖隱兵堤裏出半兵堤外布益進乃令輕兵/挑戰既合伏兵乃悉乗堤歩騎並進遂大破之  唐書)¶
(李光顔傳曰裴度築赫連城於沱口率輕騎觀之賊以/竒兵自五溝至大呼薄戰城為震壊度危甚李光顔力)¶
(戰却之先是光顔策賊必至密遣田布伏/精騎溝下扼其歸賊敗去死溝中者千餘)　刺岳字幟¶
　樹鮑老旗(通鑑宋紀曰王進走筠州飛抵東城進出/城布陣飛設伏以紅羅為幟上刺岳字𨕖)¶
(騎二百隨幟而前賊易其少薄之伏發進大敗走之又/趙元昊寇渭州逼懐逺城韓琦令任福併兵出敵  後)¶
(度勢未可戰即據險置伏要其歸路戒之再三福違節/制墮敵計中桑懌於道傍得數銀泥合封襲謹密中有)¶
(動躍聲疑莫敢發福至發之乃懸哨家鴿百餘自中起/盤飛軍上於是夏兵四合懌馳犯其鋒福陣未成列賊)¶
<pb:KR3k0055_WYG_222-33b>¶
(縱鐡騎突之自辰至午陣動衆欲據勝地忽夏人陣中/樹鮑老旗懌等莫測既而旗左麾左伏兵起右麾右伏)¶
(兵起自山背下擊官軍大潰福與/諸將皆死士卒死者萬三百人)　使壯士變服　料¶
竒兵易服(後漢書馮異傳曰異招集諸營堡數萬人與/賊約期㑹戰使壯士變服與赤眉同伏於道)¶
(側旦日赤眉使萬人攻異前部異裁出兵以救之賊見/勢弱遂悉衆攻異異乃縱兵大戰日昃賊氣衰伏兵卒)¶
(起衣服相亂赤眉不復識别衆遂驚潰追擊大破於崤/底降男女八萬人  唐書王晙傳曰開元二年吐蕃以)¶
(精甲十萬寇臨洮次大来谷其酋坌達延以兵踵而前/晙率所部二千與臨洮軍合料竒兵七百易胡服夜襲)¶
(去賊五里令曰前遇寇士大呼鼓角應/之賊驚疑伏在旁自相鬬死者萬計)　伏甲士三百¶
　𨕖善射三千(唐書杜慆傳咸通中為泗州刺史㑹龎/勛反圍城賊將李圓易慆馳勇士百人)¶
<pb:KR3k0055_WYG_222-34a>¶
(欲入封府庫慆為好言厚禮迎勞賊不虞慆之謀也明/日伏甲士三百宴毬場賊皆殱焉  又郭子儀傳曰子)¶
(儀自杏園濟河圍衞州慶緒分其衆為三軍將戰子儀/𨕖善射三千士伏壁内誡曰須吾却賊必乗壘若等譟)¶
(而射既戰偽遁賊薄營伏發注射如雨賊震駭王師整/而奮斬首四萬級獲鎧胄數十萬執安慶和收衞州)¶
　百人伏山下　百人伏廟中(通鑑宋紀曰真定宣撫/劉韐募敢戰士相州湯)¶
(隂人岳飛應募相有劇賊陶俊賈進和飛請百騎往先/遣卒偽為商人入賊境賊掠以充部伍飛遣百人伏山)¶
(下自領數十騎逼賊壘賊出戰飛佯北賊追之伏兵起/先所遣卒擒俊及進和以歸  又曰韓世忠以八千人)¶
(屯焦山寺烏珠欲濟江乃遣使迎問且約戰期世忠計/之因謂諸將曰是間形勢無如金山龍王廟者敵必登)¶
(之以覘我虚實乃遣蘇徳將百人伏廟中百人伏廟下/岸側戒之曰聞江中鼓聲則岸兵先入廟兵繼出以合)¶
<pb:KR3k0055_WYG_222-34b>¶
(擊之及敵至果有五騎趨廟廟兵先鼓而出獲兩騎其/三騎則振策以馳馳者一人紅袍玉帶既墜復跳而免)¶
(詰諸獲者/則烏珠也)　帥士卒為兩翼　分千騎為八伏(通鑑唐/紀曰髙)¶
(仁厚列十二寨圍鄭君雄夜二鼓君雄等出勁兵掩擊/城北副使寨楊茂言不能禦帥衆棄寨走其傍數寨見)¶
(副使走亦走東川人併兵南攻中軍仁厚聞之大開寨/門設炬火照之自帥士卒為兩翼伏道左右賊至見門)¶
(開不敢入還去仁厚發伏擊之東川兵大奔追至城下/蹙之濠中斬獲甚衆而還  弇州史料開平王世家曰)¶
(常遇春諜元主在開平乃𨕖歩卒八萬騎一萬追之進/次大興州遇春使分千騎為八伏徼其歸大興之守兵)¶
(走覆發大敗之遂薄開平/元主已前走追北數百里)¶
　　伏兵四¶
<pb:KR3k0055_WYG_222-35a>¶
増蔽山伏(唐書王世充傳曰世充跨洛水為三橋以度/兵李密軍偃師北山新破敵有輕世充心不)¶
(設壁壘世充夜遣二百騎蔽山伏因秣馬蓐食遲明薄/之密陣未成伏兵上北原乗髙馳下壓其營縱火焚廬)¶
(落密衆/大潰)　得其廋伏(又段秀實傳曰秀實從封常清討/大勃律次賀薩勞城與戰勝之常)¶
(清逐北秀實曰賊出羸師餌/我也請大索悉得其廋伏)　為狹營小舎(唐書田頵/傳曰臺濛)¶
(之行為狭營小舎覘者以為才容二千人頵輕之不復/召兵與戰黄池矢石始交而濛遁兵爭逐北遇伏大敗)¶
　伏萬人栁林中(通鑑唐紀曰吐蕃論恐熱屯大夏川/尚婢婢遣其將龎結心及莽羅薛呂)¶
(將精兵五萬擊之至河州南莽羅薛呂伏兵四萬於險/阻龎結心伏萬人於栁林中以千騎登山飛矢繫書罵)¶
(之恐熱怒將兵數萬追之龎結心陽敗走時為馬乏不/進之狀恐熱追之益急不覺行數十里伏兵發斷其歸)¶
<pb:KR3k0055_WYG_222-35b>¶
(路夹擊之時大風飛沙溪谷皆溢恐熱大敗伏/尸五十里溺死者不可勝數恐熱單車遁歸)　衣白¶
伏黄山(兵略纂聞曰正徳時妖賊李通寶竊發總督林/廷𨕖令梧州守曺琚督軍與賊遇戰於新橋斬)¶
(十餘級賊入於莽追斬之又十餘級遂歸於秋風根葢/其巢也諜知其必遁入黄山又知賊皆衣青即抽兵使)¶
(衣白伏入黄山以待夜半賊/果至伏發追斬五十餘級)¶
　　祭師一¶
増潛確𩔖書曰凡軍行祓社禱社也　大明集禮曰唐¶
制親征以熊席設軒轅黄帝神座置甲胄弓矢於座側¶
建弰於座後皇帝服武弁行禮　遼史兵志曰凡舉兵¶
<pb:KR3k0055_WYG_222-36a>¶
帝率蕃漢文武臣僚以青牛白馬祭告天地日神惟不¶
拜月分命近臣告太祖以下諸陵及木葉山神　大明¶
集禮曰明制凡親征祭告天地宗廟社稷禡祭旗纛所¶
過山川皆行祭告¶
　　祭師二¶
増唐書王方翼傳曰方翼次葛水暴漲師不可渡沈祭¶
以禱師渉而濟　大明集禮曰宋太平興國五年太宗¶
親征河東就北郊用少牢祭蚩尤禡牙¶
<pb:KR3k0055_WYG_222-36b>¶
　　祭師三¶
原祠黄帝　祭蚩尤(漢髙為沛公祠黄帝祭/蚩尤於沛庭而釁鼔)　宜乎社¶
　造乎禰(周禮太師設軍社𩔖乎上帝太/祝宜乎社造乎禰注師將行也)　増事四望¶
　祠五兵(周禮春官小宗伯若軍將有事則與祭有司/将事於四望  公羊師出曰祠兵入曰振旅)¶
(祠者祠五兵矛㦸劒盾弓/鼓及祠蚩尤之造兵者)　原𩔖乎上帝　禡於征地¶
(記曰天子將出𩔖乎上帝帝五徳之帝類祭名詩受命/於祖禡於所征之地告祖也按𩔖禡皆師祭也  曰桓)¶
(桓講武是/𩔖是禡)　受成於學　釋奠於學(定兵謀也奠出征/有罪反釋  於學)¶
(以訊/馘告)¶
<pb:KR3k0055_WYG_222-37a>¶
　　祭師四¶
増禡纛黄堂(唐書康承訓傳曰崔彦曽乃禡纛黄堂前/選兵三千授都虞候元密屯任山須龎勛)¶
(至劫/取之)¶
　　祭師五¶
増詩唐韓愈晚秋郾城夜㑹聯句曰斬馬祭旄纛炰羔¶
禮芒屩¶
　　發軍一¶
増唐書百官志兵部曰凡發兵降勅書於尚書尚書下¶
<pb:KR3k0055_WYG_222-37b>¶
文符放十人發十馬軍器出十皆不待勅衞士番直發¶
一人以上必覆奏　遼志曰契丹行軍不擇日用艾和¶
馬糞於白羊琵琶骨上炙炙破便出行不破即不出¶
遼史外紀曰西夏國凡出兵先卜有四一炙勃焦以艾¶
灼羊脾骨二擗算擗竹於地以求數若揲蓍然三咒羊¶
其夜牽羊焚香禱之又焚穀火於野次晨屠羊腸胃通¶
則吉羊心有血則敗四矢擊弦聽其聲知勝負及敵至¶
之期　金史章宗本紀曰承安元年二月初造虎符發¶
<pb:KR3k0055_WYG_222-38a>¶
兵¶
　　發軍二¶
増漢書嚴助傳曰建元三年閩越舉兵圍東甌東甌告¶
急於漢上曰吾新即位不欲出虎符發兵郡國迺遣助¶
以節發兵㑹稽　通鑑唐紀曰李克用聞三鎮兵犯闕¶
即日遣使十三軰發北部兵期以来月渡河入關　通¶
鑑宋紀曰仁宗慶歴二年冬十月戊午發定州禁軍二¶
萬二千屯涇原　兵略纂聞曰嘉靖間沈希儀為右江¶
<pb:KR3k0055_WYG_222-38b>¶
參將每出勦即肘腋親近不得聞至期鳴號則諸軍立¶
集聽令曰出某門旗頭即引諸軍貿貿行問旗頭旗頭¶
不知頃之劄營賊衆至戰方合而伏又左右起賊大敗¶
去已而賊寇他所官軍又已先在雖絶逺村聚賊度官¶
軍所不至者寇之軍又未嘗不在賊驚以為神即官軍¶
亦不知公何自得之也¶
　　發軍三¶
原牙璋　羽檄(牙璋中璋以起軍旅以治兵守詳軍旅/  髙祖曰吾以羽檄徵天下兵未有至)¶
<pb:KR3k0055_WYG_222-39a>¶
(者檄木長三尺用徵召/急則以鳥羽示急也)　増銅魚　銀兔(通鑑注曰符/寶郎掌天子)¶
(八寶及國之符節辨其所用有事則請之於内既事則/奉而蔵之蔵其左而班其右以合中外之契一曰銅魚)¶
(符所以起軍旅易守長兔朝野僉載曰漢發兵用銅虎/符及唐初為銀兔符以  子為符瑞故也又以鯉魚為)¶
(符瑞為銅魚符以佩之至偽周武/姓也元武龜也又以銅為龜符)　銅虎　金魚(上見/銀兔)¶
(注金遼史兵志曰遼/鑄  魚符調發軍馬)　原聽師田　出虎符(周禮八成/二曰聽師)¶
(田以簡稽計合士卒簡閲兵器為要簿也助漢武曰吾/新即位不欲出虎符恐驚吾郡國迺遣嚴  以節發㑹)¶
(稽兵㑹稽守欲拒法不發注言欲以法拒之為/無符騐助乃斬一司馬諭以意㫖遂發兵也)　請監¶
軍　發針工(後漢馮緄為鴻臚卿討武陵蠻性烈直不/行賄賂懼為所中乃上疏請中常侍一人)¶
<pb:KR3k0055_WYG_222-39b>¶
(監財費朱穆奏緄以財自嫌失大臣節有詔勿劾衣史/尉佗攻百越上書求女無夫家者三萬人為卒補  秦)¶
(皇帝可其萬五千人故百/姓離心欲亂者十七八也)　増得天時　遇午日(唐書/王式)¶
(傳曰寧國劇賊仇甫亂明越觀察使鄭祗徳不能討宰/相𨕖式往代於是詔益許滑淮南兵式發自光福里第)¶
(麾幟皆東靡獵獵有聲喜曰是謂得天時/矣  遼志曰契丹出軍每遇午日起程)　發精甲¶
雇貧人(唐書裴均傳曰劉闢叛均發精甲三千逆擊之/賊望風奔  八編類纂曰黄巢陷東都張承範)¶
(等將神策弩手發京師神䇿軍士皆長安富家子賂宦/官竄名軍籍厚得稟賜但華衣怒馬憑勢使氣未嘗戰)¶
(陣聞當出征父子聚泣多以金帛/雇病坊貧人代行往往不能操兵)　原司馬請瑞　司¶
徒教士(傳曰司馬請瑞焉瑞符節以發兵卒王制有/發則命大司徒教士以車甲注發  兵也)¶
<pb:KR3k0055_WYG_222-40a>¶
黄霸發士　呉漢行師(漢書黄霸為京兆尹發騎士詣/北軍馬不適士劾乏軍興連貶)¶
(秩注馬少士多不相補滿也適音的道/  後漢吴漢每當出師朝受詔夕引)　頭鬢皆白¶
老弱悉赴(後漢光武曰每發一兵頭鬢皆白赴漢王在/滎陽蕭何發關中老弱未傅者悉  軍注云)¶
(古者二十而/傅傅音附)　具其卒乗　繕以甲兵　校尉稽乏軍¶
興　京兆馬不適士(晉石鍳奏杜元凱為校尉擅飾城/門官舎稽乏軍興檻車徵以候贖)¶
(詳黄霸/  前)¶
　　發軍四¶
増杓窊(遼史國語解曰雙寛鷙鳥緫稱遼以為印紐取/疾速之義凡調發軍馬則用之與金魚符銀牌)¶
<pb:KR3k0055_WYG_222-40b>¶
(略/同)¶
　　發軍五¶
増詩魏王仲宣詩曰我君順時發桓桓東南征　唐儲¶
光羲次天元十載華隂發兵詩曰鬼方生獫狁時寇盧¶
龍營帝念霍嫖姚詔發咸林兵天星下文閣簡師臨我¶
城三陌觀勇夫五餌謀長纓雷野大車發震雲靈鼓鳴¶
　李白發白馬詩曰將軍發白馬旌節度黄河簫鼓聒¶
川岳滄溟湧濤波武安有震瓦易水無寒歌鐵騎苦雪¶
<pb:KR3k0055_WYG_222-41a>¶
山飲流涸滹沱揚兵獵月窟轉戰略朝那倚劒登燕然¶
邊烽列嵯峨蕭條萬里外耕作五原多一掃清大漠包¶
虎戢金戈¶
増奏唐陳子昂奏八科曰今事之最大者患兵甲嵗興¶
賦役不省興師十萬則百萬之家不得安業¶
増狀唐陸贄上陳防秋之弊有曰今財匱於中人勞未¶
瘳而欲發師徒以犯獵寇境復其侵疆攻其堅城前有¶
勝負未必之虞後有餽運不繼之患萬一撓敗適以啟¶
<pb:KR3k0055_WYG_222-41b>¶
戎心挫國威也¶
増露布唐于公異破朱泚露布曰五月二十八日寅時¶
華州鎮國軍節度使駱元光等承命於牙旗之下分麾¶
於轅門之外免胄啟行夹川陸而左旋右抽抵丘陵而¶
浸滛布濩聲塞宇宙氣雄鉦鼓陳兵於光泰門外盡鋭¶
于神䴥倉東繚垣摧以成塵滋水涸而為地左廣未離¶
於舊壘前偏已交於賊鋒若降於天如出於地¶
　　先鋒一¶
<pb:KR3k0055_WYG_222-42a>¶
増漢書李廣傳曰大將軍青令廣軍出東道廣辭曰臣¶
結髮而與匈奴戰乃今一得當單于願居前死單于¶
後漢書祭彤傳曰彤拜遼東太守至則厲兵馬廣斥候¶
彤有勇力能貫三百斤弓賊每犯塞常為士卒鋒數破¶
走之　宋書劉懷愼傳曰懷愼為彭城内史從征鮮卑¶
每戰必身先士卒及尅廣固懐慎率所領先登從高祖¶
拒盧循於石頭屢戰尅㨗　南史孟龍符傳曰龍符驍¶
勇有膽氣髙祖伐廣固以龍符統歩騎為前鋒賊數十¶
<pb:KR3k0055_WYG_222-42b>¶
圍攻之以衆寡不敵遂見害追贈青州刺史　後周齊¶
煬王憲傳曰髙祖東伐齊憲率所部先向晉州明日諸¶
軍緫集稍逼城下齊人亦大出兵陣於營南高祖召憲¶
馳往觀之憲返命曰易與耳請破而後食内史栁虯私¶
謂憲曰賊亦不少王安得輕之憲曰憲受委前鋒情兼¶
家國掃此逋寇事等摧枯商周之事公所知也賊雖衆¶
其如我何既而諸軍俱進應時大潰其夜齊王遁走¶
唐書曰太宗擊王世充選千餘騎為奇兵皆皂衣元甲¶
<pb:KR3k0055_WYG_222-43a>¶
分為左右隊建大旗令騎將秦叔寶程齩金尉遲敬徳¶
翟長孫等分統之每臨敵太宗躬被元甲先鋒率之候¶
機而進所向摧殄常以少擊衆賊徒氣懾　又曰太宗¶
征高麗詔江夏王道宗與李勣為前鋒濟遼拔蓋牟城¶
㑹賊救至道宗與張君乂領騎裁四千欲浚溝保險須¶
帝至道宗曰賊遽来其兵必疲我一鼓摧之固矣昔耿¶
弇不以賊遺君父吾為前軍當清道迎乗輿尚何待勣¶
善之選壯騎數十突進賊營左右出入勣合擊大破之¶
<pb:KR3k0055_WYG_222-43b>¶
　通鑑唐紀曰李存孝驍勇克用軍中皆莫及常將騎¶
兵為先鋒所向無敵身被重鎧腰弓髀槊獨舞鐵檛陷¶
陳萬人辟易　兵略纂聞曰常遇春棄劉聚歸明太祖¶
居兩月未有所見自請為先鋒¶
　　先鋒二¶
増身先士卒　身當矢石(宋書張暢傳曰魏攻彭城南/門并放火暢躬自前戰身先)¶
(士卒鋒通鑑注引補國史曰高潯/將先  軍每遇陳敵身當矢石)　以乗騅賜　以名¶
馬賜(周書李弼傳曰弼歸太祖拜秦州刺史從太祖平/竇泰先鋒陷敵斬獲居多太祖以乘騅馬及泰所)¶
<pb:KR3k0055_WYG_222-44a>¶
(着牟甲賜之武五代史曰梁兵攻李茂貞於岐以康懐/英為先鋒至  功擊殺岐兵萬餘人太祖喜曰邑名武)¶
(功眞武功也/以名馬賜之)　黄騘年少　白衣先鋒(海録碎事曰裴/果從軍征討乘)¶
(騘馬衣青袍每先登陷陣時人號為黄騘年少自唐書/薛仁貴傳曰仁貴恃驍勇欲立竒功乃着白衣  標顯)¶
(所向披靡帝望見遣使馳問先鋒/白衣者誰曰薛仁貴帝召見嗟異)　先鋒陷陣　先鋒¶
鏖陣(唐書馬三寶傳曰三寶與柴紹擊吐谷渾於岷州/先鋒陷陣斬名王俘執數千  又秦瓊傳曰秦叔)¶
(寶先鋒鏖陣/前無堅對)　相戒避先鋒　自請為先鋒(五代史曰/史建唐為)¶
(晉兵先鋒梁兵數為建唐所殺相戒常避史先鋒者通/鑑宋紀曰李成將馬進犯洪州張俊歛兵若無人  居)¶
(月餘進以大書牒索戰俊以細書状報之進以俊為怯/岳飛曰賊貪而不慮後若以騎兵自上流絶生米渡出)¶
<pb:KR3k0055_WYG_222-44b>¶
(其不意破之必矣因請自為先鋒俊大喜乃令楊沂中/絶生米渡飛重鎧躍馬潛出賊右突其陣所部從之進)¶
(大/敗)¶
　　先鋒三¶
増被羽先登(後漢賈復傳曰光武至信都以復為偏將/軍及拔邯鄲遷都䕶将軍從擊青犢於射)¶
(犬大戰至日中賊陣堅不却光武傳召復曰吏士皆饑/且可朝食復曰先破之然後食耳於是被羽先登所向)¶
(皆靡賊乃敗走諸將咸伏其勇注/被猶負也析羽為旌旗將軍所執)　北府兵(晉書劉牢/之傳曰太)¶
(元初謝元北鎮廣陵時苻堅方盛元多募勁勇牢之與/東海何謙等以驍猛應選元以牢之為參軍領精鋭為)¶
(前鋒百戰百勝號為/北府兵敵人畏之)　解而復合者數四(五代史周兵/圍漢太原契)¶
<pb:KR3k0055_WYG_222-45a>¶
(丹救漢出忻代世宗遣符彦卿拒之以史彦超為先鋒/戰忻口彦超勇憤俱發左右馳擊解而復合者數四)¶
　奏功第一(通鑑宋紀曰蒙古兵入大昌原金平章政/事完顔台達以忠孝軍提控完顔陳和尚)¶
(為前鋒禪華善擐甲上馬以四百騎大敗蒙古八千之/衆士氣皆倍葢自有蒙古之難二十年間始有此㨗奏)¶
(功第一名/震國中)　年十七為先鋒(又李繼隆發兵討李繼遷/獨范庭召與王超至烏白)¶
(池與賊遇時賊鋭甚超持重不進其子徳用/年十七為先鋒請乘之轉戰三日賊遂却)¶
　　先鋒四¶
増表宋孟龍符表曰龍符投袂義切前驅効命摧鋒三¶
㨗每為衆先及西勦桓歆北殄索虜朝議爵賞未及施¶
<pb:KR3k0055_WYG_222-45b>¶
行㑹臣北伐復統前旅臨照之戰氣貫三軍于時逆徒¶
實繁控弦掩澤龍符匹馬電躍所向摧靡奮戈三入知¶
死不郤¶
　　郷導一¶
増孫子軍爭篇曰不用郷導者不能得地利　太平御¶
覽引衛公兵法曰凡是賊徒好相掩襲須擇勇敢之夫¶
選明察之士兼使鄉導濳歴山原宻其聲晦其迹或刻¶
為獸䟽而履於中途或上刻微禽而幽伏於叢薄然後¶
<pb:KR3k0055_WYG_222-46a>¶
傾耳以遥聴竦目以深視専智以度事機注心而候氣¶
色見水㾗則可以測敵濟之早晚觀樹動則可以辨来¶
寇之馳驅也¶
　　郷導二¶
増宋史太宗本紀曰四年庚申帝復自將伐契丹丙寅¶
次金臺頓募民為郷導者百人　通鑑宋紀曰金以斡¶
魯為都統斡喇布副之使襲遼主於隂山至居庸闗獲¶
林牙耶律達實斡魯使斡喇布尼楚赫洛索等以兵三¶
<pb:KR3k0055_WYG_222-46b>¶
千分道襲遼主將至青冢遇泥濘不能進斡喇布以繩¶
繫達實使為鄉導直趨遼主營¶
　　郷導三¶
増縣民為導　漁人為導(通鑑唐紀曰劉士殷遣副使/陳可璠屯全義嶺備馬殷可)¶
(璠掠縣民耕牛以犒軍縣民怨之請為湖南郷導者通/鑑宋紀曰呼必賚得沿江制置司榜有云今夏諜  聞)¶
(北兵㑹議取黄陂民船繫栰由陽邏堡以渡㑹於鄂州/忽必烈曰此事前所未有願如其言及至黄陂漁人獻)¶
(舟且為/郷導)　用呂文煥　得郭藥師(又宋紀曰元人南侵/用呂文煥與劉整為)¶
(郷導兵八編𩔖纂曰蔡靖遣郭藥師帥師與金人戰於/白河  敗而還藥師遂帥所部兵刼靖及轉運使呂頤)¶
<pb:KR3k0055_WYG_222-47a>¶
　(浩以降斡喇布既得藥師益知宋/虚實因以為鄉導懸軍深入矣)¶
　　　郷導四¶
　増姜綰不用郷導(兵略纂聞曰明姜綰用兵不用郷導/而豫圖山川村落道路所繇故兵行)¶
　(而人莫/能測)¶
　¶
　¶
　¶
　¶
<pb:KR3k0055_WYG_222-47b>¶
　¶
　¶
　¶
　¶
　¶
　¶
　¶
御定淵鑑𩔖函卷二百十七¶
