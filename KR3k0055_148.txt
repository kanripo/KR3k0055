# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.344389
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR3k0055_WYG_148-1a>¶
　欽定四庫全書¶
御定淵鑑𩔖函巻一百四十三¶
　　政術部二十二(使絶域/)　(專命/)　(殺使/)　(遇讐/)¶
　　　使絶域¶
　原漢書曰張騫漢中人以郎應募使月氏與堂邑氏奴¶
　甘父俱出隴西徑匈奴得之傳詣單于單于曰月氏在¶
　吾北漢何以得徃使留騫十餘嵗予妻有子然騫持漢¶
　節不失　王逸子曰或問張騫可謂名使者歟周流絶¶
<pb:KR3k0055_WYG_148-1b>¶
　域十有餘年自京師以西安息以東方數萬里百有餘¶
　國或逐水草或逐城郭騫經歴之知其習俗始得大蒜¶
　蒲萄苜蓿也　漢書西南夷傳云番陽令唐䝉上書曰¶
　南越王黄屋左纛地東西萬餘里名為外臣實一州主¶
　今以長沙豫章徃水道多絶難行竊聞夜郎所有精兵¶
　可得十萬浮船牂牁出不意此制越一竒也誠以漢之¶
　強巴蜀之饒通夜郎道為置吏甚易上許之乃拜䝉以¶
　中郎將將千人従巴筰關入遂見夜郎侯諭以威徳約¶
<pb:KR3k0055_WYG_148-2a>¶
為置吏　匈奴傳曰天子廵邊親至朔方勒兵十八萬¶
騎以見武節而使郭吉風告單于既至匈奴匈奴主客¶
問所使郭吉卑禮好言曰吾見單于而口言單于見吉¶
吉曰南越王頭已懸於漢北闕下今單于即能前與漢¶
戰天子自將兵待邊即不能亟南面而臣於漢何但逺¶
走亡匿于幕北寒苦無水草之地為語卒單于大怒立¶
斬主客而留吉遷辱之北海上　蘇武傳曰武帝遣武¶
以中郎將使持節送匈奴使留在漢者武與副中郎將¶
<pb:KR3k0055_WYG_148-2b>¶
張勝及假吏常惠等既至匈奴單于方欲發使送武㑹¶
緱王與長水虞常等謀反常私候勝勝許之㑹單于出¶
獵其一人夜亡告之單于子弟發兵與戰緱王等皆死¶
虞常生得張勝聞之恐前語發以狀語武武曰事如此¶
此必及我虞常果引勝單于怒召武受辭武謂惠等屈¶
節辱命雖生何面目以歸漢引佩刀自刺氣絶半日復¶
息單于壯其節　李陵與蘇武書云足下以單車之使¶
適萬乗之虜丁年奉使皓首而歸　傅介子傳曰介子¶
<pb:KR3k0055_WYG_148-3a>¶
以平樂監使樓蘭謂王曰天子使我私報王王起隨介¶
子入帳中屏語壯士二人従後刺之刃交胷立死其貴¶
人左右皆散走介子告諭以王負漢罪天子遣我来誅¶
王漢兵方至毋敢動動滅國矣遂持王首還詣闕封義¶
陽侯　馮奉世傳曰前將軍韓増舉奉世以衛候使持¶
節送大宛諸國客至伊修城都尉宋將言莎車與旁國¶
共攻殺漢所置莎車王従鄯善以西皆絶不通奉世與¶
其副嚴昌計以為不亟擊之其勢難制必危西域遂以¶
<pb:KR3k0055_WYG_148-3b>¶
節諭告諸國王因發其兵進擊莎車攻㧞其城莎車王¶
自殺傳其首詣長安諸國悉平威振西域　西域傳曰¶
烏孫公主侍者馮嫽常持漢節為公主使行賞賜于城¶
郭諸國敬信之號曰馮夫人為烏孫右大將軍妻右大¶
將軍與烏就屠相愛都䕶鄭吉使馮夫人乗錦車持節¶
詔烏就屠為小昆彌賜印綬也　段㑹宗傳曰成帝時¶
小昆彌末振將殺大昆彌而死漢遣㑹宗到昆彌手劔¶
擊末振將太子番丘還封關内侯賜金百斤　應劭漢¶
<pb:KR3k0055_WYG_148-4a>¶
官儀曰建武二十四年遣中郎將段彬逆單于五原塞¶
　東觀漢記曰時北匈奴遣使求和親上遣鄭衆使匈¶
奴衆至北庭虜欲令拜衆不為屈單于大怒圍守閉之¶
不與水火衆㧞刀自誓單于恐而止　增冊府元龜曰¶
鄭元璹武徳中以太常卿使突厥還髙祖勞之曰卿在¶
虜庭累載拘繫蘇武弗之過也拜鴻臚卿　又曰鄭元¶
璹貞觀中使突厥還奏曰突厥興亡唯以羊馬為驗觀¶
其六畜並已疲羸部落皆有菜色而牙内炊飯化為血¶
<pb:KR3k0055_WYG_148-4b>¶
咎徴如此不出三年必當覆滅頃之突厥果敗　又曰¶
陳大徳為職方郎中貞觀十五年使于髙麗欲窺其國¶
俗每至城邑輙以綾綺遺其官守莫不歡恱大徳因謂¶
之曰吾性好山水欲徃遊踐其國人信之遂得在道屈¶
曲而行徃徃見中國人莫不垂涕　又曰裴耀卿為戸¶
部侍郎𤣥宗開元二十年信安王禕受詔封契丹耀卿¶
為副俄又令耀卿齎絹二十萬匹分賜立功奚官耀卿¶
曰齎持財帛深入寇境不可不為備也乃先期而徃一¶
<pb:KR3k0055_WYG_148-5a>¶
朝而給時突厥果勒兵謀刼比至而耀卿已還　又曰¶
蕭昕代宗大厯初為國子祭酒使回紇回紇庭詰昕曰¶
祿山思明之亂非我無以佐定唐國奈何市馬而失信¶
不時歸價衆皆失色昕答曰僕固懷恩我之叛臣乃者¶
爾助為亂犯郊畿及吐蕃敗走回紇悔懼稽顙乞和非¶
大唐存念舊功則匹馬不出塞矣回紇慚退加禮　孔¶
帖曰李義琰使髙麗其主據榻召見義琰不拜曰吾天¶
子使可當小國之君奈何倨見我主詞屈為加禮　冊¶
<pb:KR3k0055_WYG_148-5b>¶
府元龜曰崔瑝為監察御史敬宗寳厯元年自鎮武使¶
回鶻延英對問逺地言朕如何瑝對曰四方皆言陛下¶
納諫如流帝大恱賜緋魚袋　又曰陳乂性孤執眀宗¶
長興中冊晉國公主石氏于太原晉髙祖善待之人或¶
有獻可于乂宜陳一謳頌以稱髙祖之美可&KR0829;其厚賄¶
乂曰人生貧富咸有定分未有持天子命違禮以求利¶
聞者嘉之　四朝國史曰王拱辰字君貺至和二年以¶
三司使聘契丹見其主于混同江設宴垂釣每得魚必¶
<pb:KR3k0055_WYG_148-6a>¶
酌酒飲客親鼓琵琶以侑謂其相曰此南朝少年狀元¶
　又曰張方平神宗時使契丹契丹主顧左右曰有臣¶
如此佳哉　名臣言行錄曰王信奉使北國肄射都亭¶
首破的館人駭愕問曰尚書得非黑王相公子孫乎謂¶
武恭公徳用也又妙於筆法儐使有求書與之趨謝曰¶
前無古人後無来者　東都事略曰沈起字興宗奉使¶
契丹至其庭著位與西夏使同班起曰西夏陪臣不當¶
與王人齒遂升班　宋史曰洪皓番陽人有竒節為大¶
<pb:KR3k0055_WYG_148-6b>¶
金通問使至雲中粘罕廹使仕劉豫皓曰萬里銜命不¶
得奉兩宮南歸恨力不能磔逆豫忍事之耶流遞冷山¶
陳王悟室聚落也悟室使教其子或二年不給衣食常¶
大雪薪盡以馬矢燃火煨麪食之金主以生子大赦許¶
使人還鄉帝曰卿忠貫日月雖蘇武不能過　又曰朱¶
弁婺源人建炎初議遣使問安兩宮弁奮身自獻詔為¶
通問副使至雲中黏罕使就館守之以兵紹興二年金¶
人遣宇文虚中来言和議可成當遣一人詣元帥受書¶
<pb:KR3k0055_WYG_148-7a>¶
虚中欲弁與正使王倫探策決去留弁曰吾来固自分¶
必死豈應今日覬倖先歸願正使受書歸報天子成兩¶
國之好蚤申四海之養於兩宮則吾雖暴骨外國猶生¶
之年也倫將歸弁請曰古之使者有節以為信今無節¶
有印印亦信也願留印使弁得抱以死死不腐矣倫解¶
以授弁弁受而懷之卧起與俱金人廹弁仕劉豫且訹¶
之曰此南歸之漸弁曰豫國賊吾恨不食其肉又忍北¶
面臣之吾有死耳金人怒絶其餼遺以困之弁忍飢待¶
<pb:KR3k0055_WYG_148-7b>¶
盡金人亦感動致禮如初　經濟𩔖編曰元世祖時使¶
梁曾等至安南其國有三門陳日燇欲迎詔自旁門入¶
曾貽書責之徃復者三卒従中行日燇遣其臣陶子竒¶
偕曾来貢曾進與日燇辯論書帝恱解衣賜之時有親¶
王至自和林帝命酌酒先賜曾謂王曰汝所辦者汝事¶
梁曾所辦者吾與汝之事勿以為後也¶
　　使絶域二¶
原暴骨　黔面(路温舒請使絶域暴骨方外盡臣下節/太僕杜延年問狀罷歸故官以言無可)¶
<pb:KR3k0055_WYG_148-8a>¶
(取穹漢使王烏窺匈奴匈奴法漢使不去節不黔面不/入  廬烏習胡事乃去節黔面單于愛之許遣子入侍)¶
(後使楊信不去/節坐穹廬之外)　蘇武典屬國　班超定逺侯(蘇武漢/使匈奴)¶
(十九年不失節歸為典屬國玉班超字仲升/久在絶域思土上疏願生入  門關帝従之)　終軍請¶
長纓　張騫窮河源(終軍請使拜諫議大夫使南越而/請長纓以羈虜  張騫使外國窮)¶
(河源封/博望侯)　隨絶域之聘人　領天隅之歸客　千里有¶
不歸之魂　殊鄉有哀苦之事　增長揖　爭禮(冊府/元龜)¶
(曰漢陽郡李瓌武徳中齎布帛數萬段與突厥結和親/頡利大恱後將復命頡利謂左右曰李瓌前来恨不屈)¶
(之今日必令下拜瓌知之及見長揖不屈頡利怒留瓌/不遣瓌竟不為屈頡利知不可脅始禮遣之  又曰蘇)¶
<pb:KR3k0055_WYG_148-8b>¶
(世長為天策府學士貞觀初聘于突/厥與頡利爭禮不受賂遺朝廷稱之)　齧雪旃　食鐵¶
石(漢書曰蘇武字子卿以中郎將使持節使匈奴單于/欲降之廼幽武置大窖中天雨雪武卧齧雪與旃毛)¶
(并咽之數日不死匈奴以為神乃徙武北海上無人處/使牧羝羝乳乃得歸  孔帖曰和逢堯突厥黙啜請尚)¶
(公主逢堯以御史中丞報可黙啜遣貴近頡利来曰詔/送金鏤具鞍乃塗金非天子意請罷和親左右色動逢)¶
(堯乃牽持其人謂曰漢法重女壻而送鞍具欲安且久/不以金為貴可汗乃貪金而不貴信耶黙啜聞曰斯食)¶
(鐵石人不可易因備禮/以見可汗為歛髪再拜)　閱六歳　要五事(合璧事𩔖/曰崔倫以)¶
(右庶子使吐蕃虜背約留二嵗執倫至涇州逼為書約/城中降倫不従更囚邏娑城閱六嵗不屈乃還代宗見)¶
(為感動嗚咽即具陳虜情山川險易指畫帝前人服其/詳  經濟𩔖編曰寜宗時方信孺使金至濠州紇石烈)¶
<pb:KR3k0055_WYG_148-9a>¶
(子仁止之于獄露刄環守之絶其薪水要以五事信孺/曰反俘歸幣可也縛送首諜自古無之稱藩割地非臣)¶
(子所敢言子仁怒曰若不望生還耶信孺曰吾將命出/國門時已置生死度外矣信孺三使金師以口舌折強)¶
(敵/)　唐恪撤衛　杜暹埋金(合璧事𩔖曰唐恪牂牁獻/地命徃撫諭夷人自疑衷)¶
(甲以逆之恪盡撤兵衛將騶卒數十人徃夷人望見投/兵聽命惑泣曰不圗今日得沾聖化  冊府元龜曰杜)¶
(暹為監察御史𤣥宗開元中承詔徃磧西蕃人齎金以/遺暹暹固辭不受左右曰公逺使絶域不可失人情暹)¶
(不得已受之埋于幕下既/出境乃移牒令徃取之)　貿易皆絶　賂遺無受(冊/府)¶
(元龜曰歸崇敬代宗大厯初為倉部郎中充冊立新羅/王使故事使新羅者至海東多有所求或㩦資帛而徃)¶
(貿易貨物崇敬一皆絶之東夷稱重其徳鎮又曰郭崇/韜自荘宗為晉王時為中門使李存審収  州帝命崇)¶
<pb:KR3k0055_WYG_148-9b>¶
(韜慰撫之或有以珍貨賂遺者崇/韜都無所受但以書籍數千巻歸)　擁節不屈　騎棟¶
以觀(冊府元龜曰陳行焉為吉州長史徃吐蕃大臣欽/陵使行焉拜伏行焉擁節不屈  四朝國史曰許)¶
(將字仲元奉使契丹居人騎/屋楝聚觀曰看南朝狀元)　有死而已　不和無害¶
(東都事畧曰辛仲甫字之翰太平興國初奉使契丹問/党進何如人仲甫曰國家異人間出党進何足道哉契)¶
(丹主欲留之仲甫曰信以承命義不可留有死而已契/丹主不能屈  又曰孔道輔使契丹契丹主酌以大巵)¶
(曰天寒飲此可以致和/氣道輔曰不和固無害)　蔣儼置窟室　鄭權乗肩轝¶
(冊府元龜曰蔣儼貞觀中為右屯衛兵曺参軍太宗将/征遼東募使髙麗者衆皆畏憚儼謂曰主上雄畧華夷)¶
(畏威小番豈敢圖使者縦其凌虐亦吾死所也遂請行/及至髙麗莫𩀌支置于窟室脅以兵刄終不屈撓  又)¶
<pb:KR3k0055_WYG_148-10a>¶
(曰鄭權為左散騎常侍穆宗長慶二年為回鶻告哀使/帝以權嘗歴顯位器質魁偉有詞辨故任之權辭疾不)¶
(免乃乗肩舉渉磧至虜庭/詞氣不撓得使臣之體)　録風俗物産　知山川道¶
里(孔帖曰韋洪機使西寔厥冊拜同俄設為可汗㑹石/國叛道梗三年不得歸裂裾録所過諸國風俗物産)¶
(比還太宗問外國事即上其書知東都事畧曰劉敞字/原父奉使契丹敞博聞強記素  虜山川道里虜自言)¶
(北至栁河回曲千餘里敞聞曰自松亭趨栁河甚徑/不數日可至中都何不道彼而道此虜相顧驚愧)¶
絶割地之議　拒增幣之請(東都事畧曰曺利用景徳/初契丹南牧真宗親御六)¶
(軍契丹有求和之意以利用使于兵間真宗曰契丹求/關南之地當以理絶之利用對曰虜若妄有所求臣不)¶
(敢生還利用見虜果首及關南地利用曰割地之議死/不敢聞虜度不可屈遂決通好之議  又曰富弼仁宗)¶
<pb:KR3k0055_WYG_148-10b>¶
(朝使契丹既至虜專欲増幣曰南移我書當曰獻否則/曰納弼爭不可聲色俱厲於是留增幣誓書復使耶律)¶
(仁以其國誓書来且求獻納弼/奏曰臣以死拒之虜氣折矣)　子壻豈可稍倨　公¶
主豈宜先徃(冊府元龜曰鮮于叔明肅宗乾元中為司/勲員外郎副漢中王瑀使回紇回紇接禮)¶
(稍倨叔明離位責之曰可汗大唐子壻豈可恃微功而/傲乎可汗改容加敬  又曰胡証為金吾大將軍穆宗)¶
(長慶二年送太和公主入蕃去回鶻可汗牙帳尚信宿/可汗遣數百騎来請與公主先従他道去証曰我奉天)¶
(子詔送公主以授可汗今未/見可汗豈宜先徃使乃止)　焉可追論新羅　豈得¶
不厚回鶻(冊府元龜曰相里元奨貞觀中為司農丞使/髙麗謂蘇文曰主上令髙麗罷兵勿擊新羅)¶
(蘇文曰徃者隋室相侵新羅乗釁奪地五百里自非反/地此兵恐未能已元奨曰徃事焉可追論如遼東諸城)¶
<pb:KR3k0055_WYG_148-11a>¶
(舊並中國郡縣髙麗必求本地中國亦湏復疆宇國家/尚且不言髙麗豈得違命  又曰劉元鼎穆宗長慶初)¶
(為大理卿使吐蕃見其都元云回鶻小國也而唐國待/之厚于我何哉元鼎云回鶻于國家有救難之勲又不)¶
(曾侵奪分寸/豈得不厚)¶
　　使絶域三¶
原周禮夷使(四夷/之使)　漢令沒蕃(田令因王事落蕃未還/有親屬同居者其身分)¶
(之地六年乃追身還之日随便充給即身死王事者子/孫雖未成丁亦不追戰傷人篤疾亦不追咸聽終身也)¶
　增容儀閑雅(冊府元龜云豆盧寛太宗貞觀中為殿/中監使於突厥寛容儀閑雅詞㫖可觀)¶
(突厥甚/敬憚焉)　招䍪羯(又云中宗即位遣侍御史張行岌/徃招慰䍪羯渤海郡王大祚榮)¶
<pb:KR3k0055_WYG_148-11b>¶
喻國威信(孔帖云婁師徳上元初為監察御史㑹吐蕃/盜邊師徳奉使収敗亡于洮河因使吐蕃其)¶
(首領自赤嶺操牛酒迎勞師徳/喻國威信開陳利害虜為畏恱)　逺近疆界立談悉定¶
(唐張說郭震行狀曰&KR0118;奉宸監丞屬吐蕃請和親令報/命至境上與賛普相見宣國威命責其翻覆長揖不拜)¶
(瞋目視之賛普曰漢使多矣無如公之誠信逺近/疆界正談悉定因遺金數十金而還公悉以進上)　番¶
人大獻琛賮(冊府元龜云韋倫徳宗建中初為太常少/卿使吐蕃初宣諭皇㤙次述國家威徳番)¶
(人恱之大/獻琛賮)　清儉謹慎(又云關播徳宗貞元中為刑部/尚書充送咸安公主及冊可汗)¶
(使来徃皆清儉/謹慎番人恱之)　復命遷金吾(又云栁晟為檢校工部/尚書憲宗元和初充回)¶
(鶻弔祭冊立使復/命&KR0118;金吾大將軍)　不得與私覿正員官告(丈獻通考/云元和十)¶
<pb:KR3k0055_WYG_148-12a>¶
(二年敕入番使不得與私覿正員官告舊例使絶域/者許賣正員官告取貲以備私覿非典法故革之)¶
慕蘇武(孔帖云崔敦禮回紇述度為下所殺詔徃綏定/立其嗣而還敦禮通知四夷情偽其少慕蘇武)¶
(為人故屡使突厥前/後建明允㑹事機)　出疆專對(冊府元龜云于頔以/櫟陽主簿攝監察御)¶
(史充入蕃使判官時論/以為有出疆專對之能)　辭鳳闕到雞林(劉禹錫送源/中丞詩云面)¶
(帶霜威辭鳳闕口/傳天語到雞林)　逺而有光華(白居易裴通制云授/冊與節臨軒遣之庶)¶
(乎逺而有光華且使絶/俗殊都益敬吾使也)　張薦三使(彙苑詳注云唐張/薦字孝舉占對詳)¶
(辨三使/絶域)　鴂舌問三蘇(蘇軾送子由使契丹詩云氊毳/年来亦甚都時時鴂舌問三蘇)¶
　驛騎凌風雪(又云不辭驛騎凌風/雪要使天驕識鳳麟)　玉節郎(又送王/敏仲北)¶
<pb:KR3k0055_WYG_148-12b>¶
(使詩云衝風振河朔飛霧失太/行洗眼忽驚笑見此玉節郎)　各従本朝歴(名臣言/行録云)¶
(蘇頌充北朝生辰使在彼中過冬至木朝厯先北朝一/日北人問公孰是答曰厯家算術小異遲速不同謂如)¶
(亥時節氣當交則猶是今夕若踰數刻為子時為/明日矣或先或後各従本朝之厯可也彼深然之)　願¶
速加兵(經濟𩔖編云孝宗時湯思退奏遣魏杞如金議/和稱姪大宋皇帝再拜奉書于叔大金皇帝帝)¶
(面諭杞曰今遣使一正名二還師三減嵗幣四不發歸/附人杞陛辭奏曰臣捋㫖出疆豈敢不勉萬一無厭願)¶
(速加兵金館伴張恭愈脅杞去大字杞拒之/具言天子神聖才傑奮起金君臣環聼恭踈)　袒寢一¶
室(元姚燧總管張公墓誌曰公諱庭珍字國寳至元六/年授朝列大夫佩金符責貢安南至其國詰王曰皇)¶
(帝不欲郡縣王地版籍王民聴其稱藩遣使諭㫖王猶/倔㟁海徼自矜尊髙天威小震無煩逺召中國雲南十)¶
<pb:KR3k0055_WYG_148-13a>¶
(萬之師再月可至王使力士白刃環衛公/乃袒寢一室盡擲所懸箭弓刀槊付衛士)¶
　　使絶域四¶
增詩元陳旅送趙子期使交趾詩曰曉日承恩紫殿深¶
都門祖道馬駸駸上書不奉唐䝉䇿歸槖寜將陸賈金¶
露入珠盤鮫室白苔生銅柱象崖隂為君臨水歌黄鵠¶
天北天南萬里心　袁桷安南行送李景山侍郎出使¶
曰輶軒使者安南来紫泥封詔行風雷濕雲翻空海波¶
立鐵網山裂狂蛟摧神京煌煌鎮無極火鼠燭龍窮髮¶
<pb:KR3k0055_WYG_148-13b>¶
北彈丸之地何足論蚯蚓為城霧為域瘴江如墨黄茅¶
昏羣蠻渡江江水渾千年白雪不到地十月青梅猶滿¶
邨赤脚摇脣矜捷鬭竹箭藏蛇雜猿狖崛強爭誇升底¶
蛙低徊自比泥中獸龍飛天子元年春萬邦執璧修臣¶
隣朱干玉戚廣庭舞笑問銅柱今何人君不聞重譯之¶
人越裳氏有道周王輸白雉又不聞防風之骨能專車¶
神禹震怒行天誅李侯桓桓水蒼珮舌本懸河四方對¶
後車並載朝未央稽顙九拜乞取金印歸炎荒　眀曽¶
<pb:KR3k0055_WYG_148-14a>¶
棨陳員外奉使西域周寺副席中道别詩曰漢家郎官¶
頭未白扈従初為兩京客忽逢天邊五色書萬里翩翩¶
向西域腰間寳劔七星文連旌大斾何繽紛解鞍夜卧¶
營中月攬轡朝看隴上雲黄沙斷磧千廻轉玉關漸近¶
長安逺輪臺霜重角聲寒蒲海風髙弓力軟兹行騎従¶
歴諸蕃氊帳依微絶漠間殘烟古樹羌夷聚逺火荒原¶
獵騎還蕃酋出迎通漢語穹廬蒲萄酒如乳舞女爭呈¶
于闐妝歌辭盡協龜兹譜當筵半醉看吴鈎上馬便著¶
<pb:KR3k0055_WYG_148-14b>¶
金貂裘山川遥認月支窟部落能知博望侯草上風沙¶
亂騷屑邊頭日暮悲笳咽行窮天盡始回轅坐對雪深¶
還仗節歸来雜遝宛馬羣立談可以収竒勲却笑古来¶
征戰苦邊人空說李將軍¶
增序唐韓愈送𣪞員外序曰唐受天命為天子凡四方¶
萬國不問海内外無小大咸臣順于朝時節貢水土百¶
物大者特来小者附集元和睿聖文武皇帝既嗣位悉¶
治方内就法度十二年詔曰四方萬國惟回鶻于唐最¶
<pb:KR3k0055_WYG_148-15a>¶
親奉職尤謹丞相其𨕖宗室四品一人持節徃賜君長¶
告朕之意又𨕖學有經術通知時事者一人與之為貳¶
由是𣪞侯侑自太常博士遷尚書虞部員外郎兼侍御¶
史朱衣象笏承命以行朝之大夫莫不出餞酒半右庻¶
子韓愈執盞言曰𣪞侯今人適數百里出門惘惘有别¶
離可憐之色持被入直三省丁寧顧婢子語刺刺不能¶
休今子使萬里外國獨無幾微出于言面豈不真知輕¶
重大丈夫哉丞相以子應詔真誠知人矣士不通經果¶
<pb:KR3k0055_WYG_148-15b>¶
不足用于是相屬為詩以道其行云¶
　　專命一¶
原越境　収邑(𫝊卿非君命不越境者孟嘗使魏子収/邑三萬不致曰有賢  轉假與之矣後)¶
(受施者自刎明/孟嘗不反也)　遂盟　矯制(公羊傳公子結媵陳人/之婦遂及齊侯宋公盟)¶
(遂事也使者受命不受辭制馮/奉世陳湯矯制詳武功矯)　聞卒乃還　不至而¶
反(傳士匄侵齊及榖聞齊侯卒乃還禮也嫌其不待君/命為失禮故明言其禮又善不伐喪也  汲黯字長)¶
(孺上使視東越相攻至吴而反/曰越人相攻不足辱天子之使)　使作徒衣　難従膠¶
柱(鍾離意字子阿部送徒詣河内時寒徒病不能行意/移牒屬縣使作徒衣縣上狀意亦具聞帝善之  行)¶
<pb:KR3k0055_WYG_148-16a>¶
(人將欲敗謀/難従膠柱)　徐偃鼔鑄　汲黯發倉(博士徐偃行風/俗矯制使膠東)¶
(魯國鼔鑄鹽鐵還奏張湯劾至死偃以春秋之義可以/安國家定社稷專之可也詔終軍問罪詰曰古者諸侯)¶
(國異俗百里不通故有不受辭專可之宜今萬國為一/天下同風偃廵封域之中稱以出疆何也且鹽鐵在國)¶
(家不足為利害而以安社稷為辭矯作威福以/千名譽罪重而所就小偃即死  下詳奉使四)　義有¶
隨時　恭無專命　使者誠為擇利　或人未可與權¶
　茍叶盡忠之節　難科專造之辜　違命折劵尚不¶
論辜　矯制發倉猶聞釋罪(馮讙/汲黯)　增權知軍務　襲¶
取歸安(册府元龜曰孔巢父徳宗時為給事中魏博宣/慰使田恱背叛久其下厭亂且喜巢父之至田)¶
<pb:KR3k0055_WYG_148-16b>¶
(承嗣之子緒以失職怨望因人心之摇動遂搆諜殺恱/稟命巢父巢父因以衆意令緒權知軍務以紓其難)¶
(又曰周李至為賛善大夫世宗將用師于西南用至為/轉運判官行次永興為人所說欲襲取歸安鎮乃先以)¶
(其事白于永興節度使王彦超超素知歸安路險深不/之許至稱奉密㫖彦超無以阻之既入山行數百里蜀)¶
(寇奄至軍士多死/遂為其所擄焉)¶
　　專命二¶
原雖有君命何其速也　茍利國家專之可也　增及¶
諸侯盟(左傳云齊侯以諸侯之師伐楚次于陘夏楚子/使屈完如師師退次于召陵齊侯陳諸侯之師)¶
(與屈完乗而觀之曰以此衆戰誰能禦之以此攻城何/城不克對曰君若以徳綏諸侯誰敢不服君若以力楚)¶
<pb:KR3k0055_WYG_148-17a>¶
(國方城以為城漢水以為池雖/衆無所用之屈完及諸侯盟)　猶柱不可書(韓詩外/傳云趙)¶
(王遣使者之楚方鼔瑟而遣之誡之曰必如吾言使者/曰王之鼓瑟未嘗悲若此也王曰宮商固方調矣使者)¶
(曰調則何不書其柱耶王曰天有燥濕絃有緩急宮商/移徙不可知是以不書使者曰明君之使人也任之以)¶
(事不制以辭猶/柱之不可書也)　原受賂折脇(范睢従須賈使齊齊王/賜金須賈以告魏齊齊)¶
(以睢告國隂事得/金擊睢折脇拉齒)　受金失官(司馬相如/受金失官)　增救危除¶
患(劉向奉使篇云春秋之辭有相反者四既曰大夫無/遂事不得擅生事矣又曰出境可以安社稷利國家)¶
(則專之可也既曰大夫以君命出進退在大夫矣又曰/以君命出聞䘮徐行而不反者何也曰此四者各止其)¶
(科不專移也不得擅生事者謂平生常經也專之可者/謂救危除患也進退在大夫者謂將帥用兵也徐行而)¶
<pb:KR3k0055_WYG_148-17b>¶
(不返者謂出使道/聞君親之䘮也)¶
　　殺使一¶
原楚執蹶由以釁鼓　宋殺申舟于假道(楚伐吴使弟/蹶由犒師楚)¶
(靈王執之將以釁鼔之舟/使齊假道于宋宋殺)　楚子執解揚　馬超殺閻¶
温(上詳奉使一救魏閻温字伯儉時馬超圍冀城急州/遣温密出告  于夏侯淵為超所獲超令言于冀城)¶
(云東方無救温偽許之乃将至城下/曰淵軍三日至勉之勉之遂殺之)　寇恂斬皇甫文¶
　諸葛殺劉整鄭(後漢冦恂字子翼擊髙峻峻遣軍師/皇甫文出謁辭禮不屈恂怒欲斬之)¶
(諸將以為不可恂不聼斬之峻即日降諸將問之恂曰/文峻之腹心殺之則峻亡其膽所以降耳諸將曰非所)¶
<pb:KR3k0055_WYG_148-18a>¶
(及也事劉整鄭為諸葛恪/所獲  與上間温相𩔖)　樂祁不敬雖聞可討之辭¶
　伯蠲無辜終貽非禮之誚(宋樂祁聘晉不敬執之詳/廢命  晉伐鄭鄭人使伯)¶
(蠲行成晉殺之非禮也古/者兵交使在其間可也)　增何謂勅耶　安可臣哉¶
(冊府元龜曰顔真卿為太子太師建中末李希烈䧟汝/州宰相奏顔真卿四方所信使諭之可不勞師旅真卿)¶
(見希烈送于龍興寺徳宗復宫闕希烈弟希倩在朱泚/黨中伏誅希烈聞之怒乃使閹奴殺真卿先曰有勅賜)¶
(卿死真卿曰老臣無狀罪當死不知使人何日發長安/奴曰従大梁来眞卿罵曰乃逆賊耳何謂勅耶遂縊殺)¶
(之使下詳/奉  一)¶
　　殺使二¶
<pb:KR3k0055_WYG_148-18b>¶
增遮殺漢使(漢書云樓蘭國最在東垂近漢當白龍堆/乏水草常主發導負水儋糧送迎漢使又)¶
(數為吏卒所宼懲艾不便與漢通後復為匈奴/反間數遮殺漢使其弟尉屠耆降漢具言狀)　國難¶
不能死非人臣(冊府元龜曰吴溆章敬皇后弟也建中/初為左金吾大將軍時涇原兵叛徳宗)¶
(擇大臣可使者衆憚其行溆曰國難不能死非人臣也/吾忝㤙戚知死所矣遂請使焉及至泚逆謀已決害溆)¶
(于四方/館之前)　不止素服(又云孔巢父為給事中興元二年/李懷光擁兵河中巢父奉使宣慰)¶
(既傳詔㫖懷光素服待命巢父不止之衆咸忿/曰太尉盡無官矣遂害巢父徳宗聞而驚悼之)　屏語¶
移時(孔帖云李師道使劉悟将兵屯曺法一而信士卒/樂為用悟徙營潭趙魏師壁阿井或言悟且亂不)¶
(如速去師道遣使兩輩来責戰密語其副張暹使斬悟/使者與暹屏語移時悟疑之暹以情告悟乃斬使者)¶
<pb:KR3k0055_WYG_148-19a>¶
　為念生所害(冊府元龜曰魏隺士和為中散大夫武/定末蕭實夤在關中以士和為督府長)¶
(史時莫念生遣使詐降寳夤/表士和撫慰為念生所害)　蠟書來(孔帖云周世宗/征淮李景懼遣)¶
(孫晟奉表言景願割六州之城世宗已取滁揚諸州因/留使者㑹李重進以景蠟書来多斥周過惡由是發怒)¶
(曰安得此言亟収晟下獄/殺之晟臨死神色怡然)¶
　　殺使三¶
增行狀明鄭濟翰林待制王褘行狀曰其在翰林未久¶
出使吐蕃未達境召還五年正月又使雲南六月抵其¶
境見梁王君臣而諭之曰皇上聰眀神聖新創大業皆¶
<pb:KR3k0055_WYG_148-19b>¶
天命人心之所歸惟爾有衆僻在西南未洽聲教故遣¶
使者来諭意今能亟奉版圗歸職方則尺土一民安堵¶
如故髙爵厚禄不爾吝也否則如魚遊釜中終取夷滅¶
時梁王君臣相顧駭服已有降意㑹元之遺孽有自立¶
于朔漠者遣使托克托徴糧餉且欲連兵以拒我覘知梁¶
王有貳心因以危言必欲迫梁王殺我使以固其意時¶
梁王持兩可不決固匿公于民間托克托聞之愈責誚梁¶
王不得已以公出見之托克托欲以威屈公慷慨罵曰天¶
<pb:KR3k0055_WYG_148-20a>¶
　訖汝元命我朝寔代之汝如爝火餘燼尚欲與日月爭¶
　光耶我將命逺来豈為汝屈今惟有死而已寧以廹脇¶
　為懼耶顧謂梁王曰汝朝殺我大兵夕至矣遂被害¶
　　　遇讐¶
　原不鬬　遂入(禮記子夏曰居昆弟之讐如之何子曰/仕不與共國御君命而使雖遇之不鬬)¶
　(伯魯使敬叔弔滕伯恵伯為介及郊懿伯之忌不入惠/  曰政也不可以叔父之私不將公事遂入注懿伯惠)¶
　(伯叔父也忌怨也惠伯/不以私害公故遂入)　非忠　不弟(傳以私害公非/忠也  居兄之)¶
　(仇避為/不弟)　見讐不殺雖𩔖寛身　受命而行亦宜獲考¶
<pb:KR3k0055_WYG_148-20b>¶
　(傳不可以見讐而不殺成/下臣獲考獲考謂事得)　皇華奉命　白刄相讐¶
　捨則崇讐　報為廢命　與夫失節　寧其斷恩　未¶
　復命於飲氷　寧報讐於劘刄　奉辭成命必念解揚¶
　之忠　損怨避仇宜寡趙喜之怒　虐我則讐誠謂一¶
　之已甚　銜君之命且宜兩不相傷¶
　¶
　¶
御定淵鑑𩔖函巻一百四十三¶
