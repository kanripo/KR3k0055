# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.078687
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百十二
<pb:KR3k0055_WYG_317-1a>¶
　欽定四庫全書¶
御定淵鑑類函卷三百十二¶
　　人部七十一(報讎/讎怨)　(父母讎/不報附)　(交游讎附/)¶
　　　報讎一¶
　原禮記父母之讎不與共戴天兄弟之讎不反兵交遊¶
　之讎不同國　増又以怨報怨則民有所懲　原又子¶
　夏問於孔子曰居父母之讎如之何子曰寢苫枕干不¶
　仕弗與共天下也遇諸市朝不反兵而鬭曰請問居昆¶
<pb:KR3k0055_WYG_317-1b>¶
　弟之讎如之何曰仕弗與共國銜君命而使雖遇之不¶
　鬭曰請問居從父昆弟之讎如之何曰不為魁主人能¶
　則執兵而陪其後　増周禮調人掌司萬民之難而諧¶
　和之凡和難父之讎避諸海外兄弟之讎避諸千里之¶
　外從父兄弟之讎不同國君之讎視父師長之讎視兄¶
　弟主友之讎視從父兄弟也　曽子曰戒之戒之出乎¶
　爾者反乎爾者也　孟子曰惡聲至必反之¶
　　　報讎二¶
<pb:KR3k0055_WYG_317-2a>¶
増太公六韜武王伐殷乗舟濟河兵車出壞船於河中¶
太公曰太子為父報讎今死無生所過津梁皆悉燒之¶
　齊哀公烹於周紀侯譛之襄公將復讎於紀逺祖九¶
世矣九世猶可以復讎雖百世可也　左傳宋公陳侯¶
蔡人衛人伐鄭圍其東門鄭人伐宋入其郛以報東門¶
之役　又蔡侯繩息媯於楚子楚子伐息以息媯歸生¶
堵敖及成王焉未言楚子問之曰吾一婦人而事二夫¶
縱弗能死其又奚言楚子遂伐蔡　又齊懿公之為公¶
<pb:KR3k0055_WYG_317-2b>¶
子刖邴歜之父而使歜僕納閻職之妻而使職驂乗乃¶
謀弑懿公　又晉呂錡射楚共王中目王召飬由基與¶
之兩矢使射呂錡中項伏弢以一矢復命　原又齊髙¶
發伐莒莒子奔紀鄣初莒有婦人莒子殺其夫已為嫠¶
婦託於紀鄣紡纑以度莒城而去之及師至則投諸外¶
齊師夜縋而登莒共公懼啟西門而出齊師入紀　又¶
呉伐越越王句踐禦之陳于檇李以戈擊闔廬傷將指¶
還卒于陘夫差使人立于庭茍出入必謂曰夫差而忘¶
<pb:KR3k0055_WYG_317-3a>¶
越王之殺而父乎則對曰唯不敢忘三年乃報越　又¶
楚平王有太子名建使伍奢為太傅費無極為少傅無¶
極讒太子建及伍奢王怒太子建奔呉楚并殺奢及其¶
子尚次子員奔呉及闔廬立使伍員迎擊大破楚軍遂¶
至郢楚昭王出奔子胥求昭王不得乃掘楚平王墓出¶
尸鞭之三百申包胥曰子之報讎其以甚乎子固平王¶
之臣親北面而事之今至於僇死人此豈無天道之極¶
乎　増史記句踐反國乃苦身焦思置膽於坐卧即仰¶
<pb:KR3k0055_WYG_317-3b>¶
膽飲食必嘗膽也又夏則握火冬則抱氷　仲子崔者¶
季路之子也將報父讎問於孔子孔子曰行矣孟黶知¶
之吿於衆曰君子不掩人之不備須後日於城西決戰¶
是日孟持木㦸蒲弓與子崔戰而死蓋悔殺季路而以¶
死成子崔之孝也　原戰國䇿豫讓事智伯甚見尊寵¶
趙襄子滅智伯讓變姓名入宮塗厠欲刺襄子襄子如¶
厠心動執問則豫譲襄子曰義人也釋之譲又漆身為¶
癩吞炭為啞詐乞於市頃之襄子出譲伏橋下襄子至¶
<pb:KR3k0055_WYG_317-4a>¶
橋馬驚曰是必豫譲也襄子數之曰子不嘗事范中行¶
氏乎智伯盡滅之子不為報讎反臣於智伯今何報讎¶
之深也讓曰范中行氏衆人遇我我故衆人報之智伯¶
國士遇我我故國士報之今日臣固伏誅願請君之衣¶
而擊之以致報讎之意雖死不恨乃使使持衣與讓讓¶
拔劔三躍而擊之曰吾可以下報智伯矣遂伏劒死¶
増史記魏龎涓自以能不及孫臏以法斷孫兩足涓為¶
魏將軍伐韓韓請救於齊齊以田忌為將而孫子為師¶
<pb:KR3k0055_WYG_317-4b>¶
居輜車中坐為計謀涓倍日并行逐之孫子度其行暮¶
當至馬陵馬陵道狹而旁多險阻可伏兵乃斫大樹白¶
而書之曰龎涓死此樹下龎涓夜至斫木下見白書乃¶
鑚火燭之讀其書未畢齊軍萬弓俱發魏軍大敗涓乃¶
自剄曰遂成豎子之名　又魏張儀嘗從楚相飲已而¶
楚相亡璧門下意張儀執張儀掠笞數百下不服釋之¶
儀既相秦為文檄告楚相曰始我從若飲我不盜而璧¶
若笞我若善守汝國我且盜而城　又秦孝公卒太子¶
<pb:KR3k0055_WYG_317-5a>¶
立公子䖍之徒告商鞅欲反發吏捕之鞅亡至闗下欲¶
舍客舍舍人不知其是商君也曰商君之法舍人無驗¶
者坐之鞅喟然歎曰嗟夫為法之敝一至此哉亡至魏¶
魏人怨其欺公子卬執以歸秦秦車裂以殉　又魏相¶
魏齊笞撃范睢睢佯死即卷以簀置厠中范睢得出遂¶
相秦號曰張祿而魏不知以為睢死矣魏聞秦且東伐¶
韓魏使須賈於秦范睢聞之為微行敝衣閑歩之邸見¶
須賈須賈見而驚曰范叔固無恙乎曰臣為人庸賃須¶
<pb:KR3k0055_WYG_317-5b>¶
賈哀之留與坐飲食乃取其一綈袍賜之因問秦相張¶
君睢曰主人翁願為君借大車駟馬於主人翁范睢歸¶
取大車駟馬為須賈御之入秦相府睢請先入賈待門¶
下良久問門下曰范叔不出何也門下曰乃吾相張君¶
也須賈大驚自知見賣乃肉袒膝行因門下人謝罪睢¶
曰汝罪有三所以得無死者以綈袍戀戀有故人之意¶
也入言之昭王罷歸范睢大供具盡請諸侯使與坐堂¶
上食飲甚設而坐須賈於堂下置莝豆其前令兩黥徒¶
<pb:KR3k0055_WYG_317-6a>¶
夾而馬食之令歸報魏齊速持頭來又曰范睢睚眦之¶
怨必報　原史記秦昭王聞魏齊在平原君所欲為睢¶
報讎乃為書遺平原君曰願與君為布衣之交十日之¶
飲平原君見昭王昭王與平原君飲數日謂曰范君之¶
讎在君家願使人歸取頭來平原君曰不在臣所昭王¶
乃令趙王發卒圍平原君家魏齊夜亡　増又燕太子¶
丹怨秦王欲報之卑辭厚禮請見荆軻軻曰誠得樊將¶
軍首與燕督亢之地圗奉獻秦王王必恱見臣臣乃有¶
<pb:KR3k0055_WYG_317-6b>¶
以報乃私見樊於期言復仇之事於期遂自刎太子裝¶
遣軻軻入秦王大喜見之軻奉圖以獻圖窮而匕首見¶
因把王袖而揕之袖絶王環柱而走軻逐之王拔劒以¶
擊軻斷其左股遂解體以殉　又曰漢張良其先韓人¶
秦滅韓良以家財求客刺秦王為韓報仇得力士為鐵¶
椎重百二十斤秦王東逰至博浪沙中良與客徂擊秦¶
皇誤中副車秦王大索十日良乃更姓名亡匿下邳¶
漢書欒布孝文時為燕相至將軍稱曰窮困不能辱身¶
<pb:KR3k0055_WYG_317-7a>¶
非人也冨貴不能快意非賢也於是常有徳厚報之有¶
怨必以法滅之　又鼂錯為御史大夫使按袁盎受呉¶
王財物言呉楚不反抵罪及呉楚果反錯欲治盎盎恐¶
夜見竇嬰為言呉所以反願至上前口對狀嬰入言上¶
迺召盎盎對曰方今計獨有斬錯發使呉楚復其故地¶
上曰吾不愛一人以謝天下乃斬錯東市　又李廣以¶
將軍擊匈奴坐亡失多與故潁陰侯屏居藍田南山中¶
射獵嘗從一騎出從田間飲還至霸陵尉醉呵止廣廣¶
<pb:KR3k0055_WYG_317-7b>¶
騎曰故李將軍尉曰今將軍不得夜行何故也廣宿亭¶
下居無何武帝召為右北平郡守廣請霸陵尉與俱至¶
軍中斬之上書謝罪上報曰報忿除害勝殘去殺朕之¶
所圖於將軍也若迺免冠徒跣稽顙請服豈朕之指哉¶
將軍其率師東轅以臨右北平甚便　又河東李文故¶
嘗與張湯有隙已而為御史中丞湯有所愛史魯謁居¶
知文與湯弗平使人上變告文奸事事下湯治論殺之¶
　又原渉與新豐冨人祈大伯友大伯同母弟王㳺公¶
<pb:KR3k0055_WYG_317-8a>¶
素疾渉時為縣門下掾說尹公曰君以守令辱原渉如¶
是一旦真令至君復單車歸為府史渉刺客如雲殺人¶
皆不知主名可為寒心今為君計莫若條奏其舊惡君¶
必得真令如此渉亦不敢怨矣尹公如其計王莽果以¶
尹公為真令渉由此怨王游公遂殺游公及子斷兩頭¶
去　原東觀漢記郅惲與董子張友子張父為郷人所¶
害及子張病將終惲候子張視惲歔欷不能言惲曰吾¶
知子不悲天命而痛讎不復也惲即將客遮讎人取其¶
<pb:KR3k0055_WYG_317-8b>¶
頭以示子張子張見而氣絶　又趙喜字伯陽少有節¶
操從兄為人所殺無子喜嘗思欲報之遂往復讎而讎¶
家皆疾病喜以因疾報殺非仁者心且釋之而去顧謂¶
讎曰爾曹若健逺相避後病愈悉自縛詣喜喜不與相¶
見後竟殺之　増又彭寵故舊渤海趙寛妻子家屬依¶
託寵居寛仇家趙伯有好奴以賕寵寵貪之為盡殺寛¶
家屬寵之悖徳不仁貪很如此　謝承後漢書橋元遷¶
齊國相郡有孝子為父報讎繫臨淄獄元愍其至孝欲¶
<pb:KR3k0055_WYG_317-9a>¶
上讞減縣令路芝酷暴因殺之懼元收録佩印綬欲走¶
元自以為深負孝子捕芝笞殺以謝孝子寃魂　又許¶
攸恃功驕慢嘗於衆坐呼曹操小字曰某甲卿非吾不¶
得冀州也操笑曰汝言是也然内不樂後竟殺之　虞¶
茘江表傳曰孫䇿殺許貢貢客為貢報讎射策中頰¶
世說晉孫秀既恨石崇不與緑珠又憾潘岳昔遇之不¶
以禮後秀為中書令岳省内見之因喚曰孫令憶疇昔¶
周旋否秀曰中心藏之何日忘之後收石崇及岳石先¶
<pb:KR3k0055_WYG_317-9b>¶
送市亦不相知潘後至石謂潘曰安仁卿亦復爾邪潘¶
曰可謂白首同所歸潘金谷詩云投分寄石友白首同¶
所歸乃成其讖　晉解系傳張華裴頠之被誅也趙王¶
倫孫秀以宿讎收系兄弟將殺之梁王彤救之倫等怒¶
曰我見水中蟹尚欲殺之況此人兄弟輕我也遂并戮¶
其妻子　唐書楊炎為吏部侍郎劉晏為尚書盛氣不¶
相下晏治元載罪而炎坐貶及炎執政銜宿怨將為載¶
報讎遂罷晏貶忠州刺史炎必欲傳其罪知庾準與晏¶
<pb:KR3k0055_WYG_317-10a>¶
素憾乃擢為荆南節度使準即奏晏與朱泚書語言怨¶
望又蒐卒擅取官物脅詔使謀作亂炎證成之建中元¶
年詔中人賜晏死天下以為寃　宋曹光實蜀夷人張¶
忠樂羣行攻劫憾光實殺其徒黨中夜奄至光實負其¶
母以出賊殺族三百餘口又發冢墓光實白王全斌誓¶
雪寃憤遂率兵先導果克其城獲忠樂　又張浚送曲¶
端恭州獄武臣康隨者嘗忤端鞭其背隨恨入骨浚以¶
隨提㸃刑獄端聞之曰吾其死矣赴逮隨令獄吏縶維¶
<pb:KR3k0055_WYG_317-10b>¶
之糊其口熁之以火而死　宋帝㬎徳祐中放賈似道¶
循州遣使監押之㑹稽尉鄭虎臣以其父嘗為似道所¶
配欲報之欣然請行令似道暴行秋日中令舁轎夫唱¶
杭州歌謔之及舟次南劒州黯淡灘謂曰水清甚何不¶
死於此似道曰太后許我不死有詔即死至漳州木緜¶
菴虎臣曰吾為天下殺似道雖死何憾遂拘其子妾即¶
厠上拉殺之陳宜中至福州捕虎臣斃於獄　元阿哈瑪¶
特專政有宿衛士秦長卿發其奸竟為所殺十九年世¶
<pb:KR3k0055_WYG_317-11a>¶
祖在上都皇太子從益都千戸王著因人心憤怨詐稱¶
皇太子還都入建徳至東宮門呼省官至前責阿哈瑪特¶
數語即牽去以銅鎚擊殺之著挺身請囚被誅臨刑大¶
呼曰王著為天下除害今死矣異日必有為我書其事¶
者阿哈瑪特死世祖乃盡得其罪惡大怒曰王著殺之誠¶
是也乃命戮其尸按著素無怨於阿哈瑪特為天下除殘¶
耳　原列女傳龎淯母者趙氏女字娥父為同縣人所¶
殺而娥兄弟三人俱時病物故讎乃喜以為莫已報娥¶
<pb:KR3k0055_WYG_317-11b>¶
乃潛備刀兵以候讎家十餘年後遇於都亭刺殺之因¶
詣縣自首曰父讎已報請就刑　又衞義姬者其夫有¶
先人之讎讎家來報壻避之讎家得義姬問壻所在乃¶
積薪燎之遂不言而燒死　又潁川公孫氏女河年十¶
三怨家報其父父走得免讎人爭欲甘心其母河馳出¶
叩頭涕泣曰老母常有篤疾安足殘戮以塞忿哉我是¶
其兒父母所憐不如殺我讎遂殺之而舍其母　東觀¶
漢記海曲有呂母其子為縣吏犯小罪縣宰殺之吕母¶
<pb:KR3k0055_WYG_317-12a>¶
家素冨豐貲産乃益釀醇酒少年來沽者貰之視其乏¶
者輒假衣裝少年欲相與償之吕母垂泣曰縣宰枉殺¶
吾子欲報怨爾諸君寧肯哀之乎少年許諾遂相聚得¶
數百人因與吕母入海自稱將軍遂破海曲執縣宰斬¶
之以其首祭子冡　増又緱氏女玉為父報讎吏執玉¶
以告外黄令梁配欲令殺玉申屠蟠時年十五進諫曰¶
玉之節義足以感無恥之孫忍辱之子不遭明時尚當¶
表旌廬墓況在清聼而不加哀矜配善其言乃為減死¶
<pb:KR3k0055_WYG_317-12b>¶
論　東漢獻帝建安中丹陽都督媯覽郡丞戴員殺太¶
守孫翊覽欲逼娶翊妻徐氏徐氏紿曰乞須晦日設祭¶
除服然後聼命潛語舊將孫髙𫝊嬰等合謀晦日設祭¶
哭盡哀除服置髙嬰戸内使人召覽入將拜大呼二君¶
可起髙嬰共殺覽餘人就外殺戴員徐乃還縗絰奉覽¶
員首以祭翊墓舉軍震駭孫權族誅覽員餘黨擢髙嬰¶
為牙將　原又京師節女者長安大昌里人之妻其夫¶
有讎讎家欲報其夫乃劫其妻父使要其女為中間父¶
<pb:KR3k0055_WYG_317-13a>¶
呼其女而告之計女念不聼則殺父不孝聼之則殺夫¶
不義欲以身當之曰諾因曰夜在樓上新浴頭東首卧¶
則是矣妾請開戸而待讎家果至斷其首持去明而視¶
之乃其妻之頭也讎以為義遂釋其夫　増唐史衞孝¶
女絳州夏人字無忌父為鄉人衞長則所殺無忌甫六¶
歳無兄弟母改嫁逮長志報父讎㑹從父大延客長則¶
在坐無忌抵以甓殺之詣吏稱父寃已報請就刑廵察¶
使褚遂良以聞太宗免其罪　又賈孝女濮州鄄城人¶
<pb:KR3k0055_WYG_317-13b>¶
字碎金年十五父為族人元基所殺孝女弟疆仁尚幼¶
孝女不肯嫁躬撫育之疆仁能自樹立教伺元基殺之¶
取其心告父墓孝女詣闕請代弟死髙宗憫歎詔并免¶
之　又段居貞妻謝字小娥豫章人居貞與謝父同賈¶
江湖上並為盜所殺小娥赴江得免至上元夢父夫告¶
所殺主名離析其文為十二言隴西李公佐曰殺若父¶
者必申蘭若夫必申春蘭與春從兄弟也小娥託傭蘭¶
家伺侯蘭與春醉卧閉戸拔劒斬蘭首因大呼捕賊鄉¶
<pb:KR3k0055_WYG_317-14a>¶
人禽春黨數十皆抵死　又衞方厚妻程太和中方厚¶
為邕州録事參軍招討使董昌齡治無狀方厚數爭昌¶
齡怒將執付吏辭以疾不免即以死告卧棺中昌齡知¶
之使闔棺甚牢閉久乃絶程至闕下自狀陳寃昌齡乃¶
得罪文宗封程武昌縣君　冥報漢書李廣曰吾為隴¶
西守𦍑嘗反吾誘降者八百人詐而同日殺之至今恨¶
者此耳王朔曰禍莫大於殺已降此迺將軍所以不得¶
侯也然三代為將道家所忌自廣至陵遂亡其宗　後¶
<pb:KR3k0055_WYG_317-14b>¶
漢書虞詡謂其子恭曰吾事君直道行已無媿所悔者¶
為朝歌長殺數百人其中何能不有寃者自此二十餘¶
年家門不添一人獲罪於天故也　晉書鄧攸避賊舍¶
己子而攜弟之子其子朝棄暮反攸縛子於樹而去史¶
臣曰絶子奔走豈慈父之用心也絶嗣宜哉　唐李徳¶
裕召僧問休咎僧曰公災當萬里南去平生當食萬羊¶
今食九千五百矣公歎曰吾師至人吾嘗夢行晉山有¶
牧羊者十數迎拜曰此侍郎平日所食羊吾識此夢不¶
<pb:KR3k0055_WYG_317-15a>¶
洩於人今果如師之說耶後旬日米曁遣使饋羊四百¶
公大驚曰吾不食之僧曰羊至此已為相公所有矣旬¶
日貶潮州司馬連貶厓州司戸卒　明弇州史料髙祖¶
初徐中山達常開平遇春破陳友諒兵於池州生擒三¶
千餘人遇春欲悉殺之達不可以聞上上命釋為兵使¶
者返則遇春以其夕悉殺之矣存者僅三百人上不懌¶
放之歸然竟不以罪遇春也文皇靖難時破李景隆降¶
胡三百騎上命釋留宿衞胡騎指揮星吉一夕盡殺之¶
<pb:KR3k0055_WYG_317-15b>¶
又於滄洲破南師獲卒萬人皆給牒放歸㑹日暮有未¶
給者三千餘人指揮譚淵悉殺之上雖切責淵吉而惜¶
其功亦不罪也然不旬日内淵吉皆戰沒常公雖建開¶
國勲而四十遽夭二子嗣爵皆不終　又自錦衣衞典¶
詔獄領刺事官校張權者四人皆不終永樂紀綱為都¶
指揮僉事凌遲處死族滅家籍天順門達為都指揮僉¶
事逺戍家籍嘉靖陸炳為太保左都督死後削奪諸子¶
流徙家籍　又傅瀚欲攘取内閣位嗾監生江瑢奏大¶
<pb:KR3k0055_WYG_317-16a>¶
學士劉健李東陽既而恐事泄乃嫁禍於程敏政謂敏¶
政實代瑢草疏以觸當道之怒而敏政之禍自此始矣¶
後瀚果代敏政位白晝見鬼入室又數見怪異因憂悸¶
成疾踰年死¶
　　報讎三(冥報讎物報游父母讎/兄弟    交  讎附)¶
原甘心　快意(左傳齊人謂魯曰管召讎也請受/而甘心焉  下欒布事詳報讎二)　塡¶
海　渉河(精衞赤帝之女姓姜遊于東海溺死化鳥常/銜西山木石填東海  左傳晉郤克使於齊)¶
(卻克登婦人笑於房卻克誓曰/所不此報無能渉河歸請伐齊)　釋憾　雪恥(又曰請/君釋憾)¶
<pb:KR3k0055_WYG_317-16b>¶
(於宋恥報/怨雪)　修舊怨　反惡聲(左傳呉子伐陳復脩舊/怨也言夫差不脩徳而)¶
(脩怨也上下北宮/黝事見  報讎)　伯樂氏　楊阿若(國語尹鐸以其/賞如伯樂氏伯)¶
(樂氏曰吾為主圗怨若怨焉云/云  楊阿若報讎為事詳游俠)　詣謝不見　睚眦必¶
報(後漢書蓋勲與蘇正和有怨刺史梁鵠欲殺正和勲/救免正和詣謝勲不見曰吾為梁使君不為正和復)¶
(自殺之二下/詳報讎)　斬霸陵尉　獲魏齊首(俱詳報/讎二)　惟思¶
舊怨　不忘襲讎(左傳楚子常惟思舊怨以敗忘又楚/子元曰婦人不忘襲仇我反  之)¶
　交讎反殺　私憾敗國(周禮地官調人職凡殺人有/反殺者使邦國交讎之注反)¶
(復也謂重殺也邦國交仇明不和諸侯得即誅之此欲/除害弱敵也  宋將戰華元殺羊食士其御羊斟不與)¶
<pb:KR3k0055_WYG_317-17a>¶
(及戰斟曰疇昔之羊子為政今日之事我為政與入鄭/師故敗君子謂斟非人也以其私憾敗國殄民刑莫大)¶
(焉/)　釁不可失　逃不如死(左傳讎有釁不可失也不/又楚昭王曰棄盟逃讎)¶
(如死死一也/其死讎乎)　奮其武怒　肆其忿悁(又晉人若喪韓/起羊肸奮其武)¶
(怒以報其大/恥  悁恚也)　増冥報晉夢大厲　鄭驚伯有(左傳晉/景公夢)¶
(大厲被髪及地摶膺而呼曰殺余孫不義余得請於帝/矣壊大門及寢門而公懼覺疾病卒乃趙氏之祖也)¶
(乂鄭人相驚以伯有或夢伯有介而行曰壬子余將殺/帶也明年壬寅余又將殺段也及壬子駟帶卒齊燕平)¶
(之月壬寅/公孫段卒)　彭生豕啼　超之棺壓(又齊人殺彭生襄/公田于貝丘見大)¶
(豕從者曰公子彭生也公怒曰彭生敢見射之豕人立/而啼公懼墜于車反遇弑  南史陸超之呉人以清静)¶
<pb:KR3k0055_WYG_317-17b>¶
(雅為晉安王子懋所知子懋起義既敗子琳之勸其逃/亡荅曰人皆有死此不足懼吾若逃亡非惟孤晉安之)¶
(眷亦恐田横客笑人元邈等以其義欲囚將還都而超/之亦端坐待命超之門生姓周者謂殺超之當得賞乃)¶
(伺超之坐自後斬之頭墜而身不僵元邈嘉其節厚為/殯殮周又助舉棺未出户棺墜政壓其頭折節死聞之)¶
(者莫不以為/有天道焉)　斄亭稱枉　鵠亭訴冤(後漢王忳為郿/令到官至斄亭)¶
(有鬼數殺過客忳夜聞有女稱寃忳曰有枉狀可前來/理曰妾夫為涪令此亭長殺妾家十餘口埋在樓下悉)¶
(盜財貨忳問亭長姓名曰即今門下游徼也忳曰當為/汝理明旦召游徼詰問具服同謀十餘人並服辜  捜)¶
(神記漢何敞為交州刺史行部至蒼梧郡髙安縣宿鵠/奔亭夜半有女子呼曰妾本廣信縣蘇氏女名娥嫁與)¶
(同縣施氏夫死冇雜繒帛百二十匹與婢致富欲之傍/縣日暮止此為亭長龔春刺死合埋樓下無所訴寃故)¶
<pb:KR3k0055_WYG_317-18a>¶
(來見明使若敞掘之果得尸遣/吏捕捉拷問具服奏請斬之)　秦檜鐵杖　祖仁大¶
石(夷堅志宋秦檜矯詔殺岳飛後遊西湖舟中得暴疾/昏悶之際見一人披髪瞋目厲聲責曰汝誤國害民)¶
(殺害忠良我已訴於天矣汝當受鐵杖於太祖皇帝殿/下檜自此怏怏以死其子熺亦死方士伏章見熺荷鐵)¶
(拁云父在酆都果見檜與万俟卨俱荷鐵枷備受諸苦/檜囑方士曰煩傳語夫人東牕事發矣理宗朝有考試)¶
(官歸自荆湖暴死復甦曰適見陰間趙宋斷秦檜事受/鐵杖押往某處受報矣  北魏汾州刺史尒朱兆聞榮)¶
(死自汾州入宮敬宗歩出雲龍門外城陽王徽走投洛/陽令寇祖仁家祖仁一門三刺史皆徽引拔也祖仁利)¶
(其金百斤馬五十匹私謂子弟曰尒朱兆購募城陽王/封萬戸侯今日冨貴至矣乃令其逃使人於路邀殺之)¶
(送首於兆兆亦不加勲賞兆夢徽曰我有金二百斤馬/百匹在祖仁家可取之兆覺即掩捕祖仁徵其金馬併)¶
<pb:KR3k0055_WYG_317-18b>¶
(家舊金三十斤馬三十匹盡以輸兆猶不/足執祖仁懸首髙樹大石墜足捶之至死)　孝直愬帝¶
　𦍑岵訴天(捜神記漢梁緯枉殺段孝直孝直魂愬于/景帝帝勅將梁緯在孝直墓所斬而祭之)¶
(仍追贈尚書郎岵石晉桑維翰拜相故人韓魚通謁公/置酒開懐曰𦍑  秀才昔日雖相鄙薄君子不念舊惡)¶
(為我作書召之當與一官岵至忽有吏數人執岵云𦍑/岵謀反罪當出斬岵大叫曰韓魚召我來受官我何罪)¶
(乃斬之魚乃告疾還鄉一日桑坐小軒見岵來曰相公/生殺在已岵昔日同塲屋間相諧謔乃戲笑耳相公何)¶
(報之深也吾上訴於天帝矣桑曰吾為子飯僧/誦佛書可乎岵曰得君之命而已桑不久而死)　病呼¶
謝罪　屍怒起坐(漢魏其侯灌夫以十二月晦論棄市/渭城其春武安侯病專呼服謝罪使)¶
(巫視鬼者視之見魏其灌夫共守欲殺之竞死之鴻書/唐左史江融因徐敬業反被羅織周興枉奏殺  融叱)¶
<pb:KR3k0055_WYG_317-19a>¶
(興曰吾無罪枉戮死不捨汝遂斬之/屍起坐者三似怒不息無何興死)　狂疾常呼　白¶
日見刺(宋史向士璧數立奇功賈似道調監察御史陳/寅等劾罷之送漳州居住又稽守城時所用金)¶
(糓幕屬方元善逢迎似道士璧坐是死後元善俄得狂/疾常呼士璧  又開禧三年蜀帥呉曦叛李好義與呉)¶
(丙誅之好義集丙家王喜欲刃好義丙力救解及好義/守西和喜遣其黨劉昌國聼節制好義與飲心腹暴痛)¶
(洞瀉而昌國遁矣既而昌國白日見好義持刃刺之/殂喜曦大將也故為㬢復仇後喜移荆鄂都統制死)¶
逢吉自殺之報　李生現世之報(五代史漢髙祖以李/崧第賜蘇逢吉而崧)¶
(别有田宅在西京逢吉遂皆取之崧子弟出怨言逢吉/乃誘人告崧與弟㠘等下獄族崧家其後逢吉夜見李)¶
(崧在側周太祖至北郊逢吉與隱帝走趙村自殺王唐/貞元中李生為深州録事參軍雅為太守所知時  武)¶
<pb:KR3k0055_WYG_317-19b>¶
(俊帥成徳軍其子士真至深州太守大具酒士真索嘉/賓因召李生士真叱左右縛繫獄李生曰聞佛氏有現)¶
(世之報吾知之矣前遇一少年負巨囊吾利其資排之/崖下得繒百餘段凡二十七年矣昨視王公之貌乃曩)¶
(時所殺少年也斬其首以進士真熟視而笑曰李生無/罪但我一見之遂忿然欲殺之吾亦不知其所以然也)¶
(密訊其年則/政二十有七)　物報馬皮卷女　大鴟攫鬢(髙辛時蜀/蠶女父被)¶
(掠惟所乘馬在母誓曰得父者以女嫁之馬驚躍而去/數日父乗馬歸馬嘶鳴不已父曰人而偶非類乎殺馬)¶
(曝皮於庭皮卷女飛去女化為蠶大括異記張大寧性/惡鴟有鴟巢佛殿親彈其二雛二  鴟盤空悲鳴一搏)¶
(其巾一攫其/鬢旬餘瘡死)　信陵捕鷂　堯佐烹鰐(信陵君方食一/鳩飛入案下見)¶
(屋有鷂也鷂去乃縱鳩鷂逐而殺之公子暮不食曰鳩/避患投我竟為鷂所殺我負之令左右捕鷂得百餘頭)¶
<pb:KR3k0055_WYG_317-20a>¶
(以進公子欲盡殺之不忍乃按劒籠上曰誰食鳩者一/鷂獨低頭不敢仰視乃取殺之放其餘義聲益著  宋)¶
(陳堯佐字希元通判潮州民張氏子與其母濯於江鰐/魚尾而食其子母弗能救堯佐命二吏挐小舟操網往)¶
(捕鰐至暴非可網得至是鰐弭受/網作文示諸市而烹之人皆驚異)　原父母讎見旗¶
嘗膽(呉王孫彌庸見姑蔑之旗曰我父之旗也不可以/見讎而不殺乃汝伐讎死而無悔  又夫差嘗膽)¶
(以報/父讎)　和難　結怨(周禮調人和萬人之難父母/之讎避諸海外  辱親結怨)　避¶
海外　藏林下(上詳上讎琴操走馬引摴里牧恭作也/為父報  亡藏山林之下夜有馬圍其)¶
(室明旦視之天馬迹也惕然悟曰/吾以義殺人何以藏遂作走馬引)　刑父讎　毁父讎¶
(蘇不韋父謙為督郵按美陽令李暠輸左校暠後為司/隸刑謙至死不韋乃穿地達暠在厠遂殺其妻子暠乃)¶
<pb:KR3k0055_WYG_317-20b>¶
(以板藉地不韋知有備乃掘暠父墓㫁其頭祭父墳標/之於市暠不敢言退位掩塞捕不韋不得嘔血而卒不)¶
(韋遇赦遂得改葬行喪何休方之伍員郭林宗曰子胥/因呉不韋單特優於員也  漢申咸毁薛宣不孝宣子)¶
(祝賕客揚明遮斫咸於宫門外中丞議不以凡鬭論當/棄市朝廷直以為遇人不以義而見疻者宜與疻人同)¶
(罪竟/減死)　孝不忘親　仁輕侮法(後漢書有人侮辱人父/其子殺之肅宗貰其死)¶
(自後因以為比遂定議以輕侮法張敏駮曰春秋之義/子不報讎非子也而法不減者以相殺之路不可開也)¶
　天命誰讎　君讎視父(棠君尚謂其弟伍貟曰親戚/為戮不可以莫之報也君討)¶
(臣誰敢讎之謂楚君/殺其父不可報也)　子無忘孝　人有所懲　増桓¶
温枕戈　吐業射草(晉中興書桓温父被害時温年十/五枕戈泣血經年乃提刀直進手)¶
<pb:KR3k0055_WYG_317-21a>¶
(刃讎人酋崔鴻前燕録吐谷渾子吐延年少有大志為/帛城𦍑  姜聰所刺殺長子業年十歳縛草人號曰姜)¶
(聰哭而射之號天而泣不中瞑目大呼要中乃止其母/曰姜聰諸將已屠膾之矣汝何如此業泣曰誠知射草)¶
(無益于先公所以/申罔極之心耳)　剖心祭父　斬首祭母(宋范廷召/棗強人年)¶
(十八手刃父讎剖心以祭父墓母唐史劉黒闥䧟洛陽/程名振與刺史陳君賔自拔歸  妻為賊所得名振率)¶
(衆千餘悉毁賊水陸餉具黒闥怒殺其/母妻賊平請手斬黒闥以其首祭母)　瑝琇刃讎¶
元慶刃讎(唐張審素為嶲州都督有陳纂仁誣其冒戰/級私庸兵勅監察楊汪按之汪途中為審素)¶
(之黨劫對汪殺告事者汪到益州誣審素謀反搆成其/罪遂斬之子琇與兄瑝俱以年幼徙嶺外後逃歸汪後)¶
(更名萬頃轉殿中侍御史瑝琇於東都候萬頃手刃之/繫表於斧刃言復讎之狀遂奔逃行至汜水為吏所得)¶
<pb:KR3k0055_WYG_317-21b>¶
(中書令張九齡等皆稱其孝烈侍中裴耀卿等陳不可/帝亦謂九齡曰孝子義不顧命殺之可成其志赦之則)¶
(虧律凡為子孰不願孝轉相讎殺遂無已時所又則天/時同州下邽人徐元慶父爽為縣尉趙師韞  殺乃手)¶
(刃父讎自囚詣官左拾遺陳子昂議誅元慶然後/旌其閭當時韙其言後禮部貟外郎栁宗元駮之)　君¶
操噉讎　藏英臠讎(六帖唐太宗時即墨人王君操父/隋末為鄉人李君則所殺亡命去)¶
(時君操尚幼至貞觀朝密挾刃而殺之剔其心肝噉立/盡告刺史曰父死凶手二十年不克報乃今刷憤願歸)¶
(死有司以聞帝為貸死後逸史五代時張藏英范陽人/父母為賊孫居道所殺  逢居道於幽州市刺之不死)¶
(為吏所執節帥趙徳鈞壯之釋不問居道避闗南藏英/求為闗南都廵檢伺居道出擒歸設父母位號泣臠其)¶
(肉以死即詣官首服官為上請/釋之燕薊間日為報讎張孝子)　斬讎獲宥　報父見¶
<pb:KR3k0055_WYG_317-22a>¶
原(檀道鸞續晉陽秋王談年十許歳父為鄰人竇度所/殺談隂有復讎之志年十八密市利鍤刃陽若耕耘)¶
(者伺度乗船還橋上以鍤斬之歸罪有司太守孔巖義/其孝勇列上宥之  唐髙宗時絳州人趙師舉父為人)¶
(所殺時師舉幼母改嫁讎家不疑後長/為人傭手殺讎人詣官自陳帝原之)　孝子免父¶
孝子蒙戮(唐新語杜并父審言自洛陽丞貶吉州司戸/與羣寮不叶司馬周季重與司戸郭若訥共)¶
(搆審言下獄將因事殺之并年十三伺季重刺殺之并/亦見害季重臨死歎曰吾不料審言有此孝子郭若訥)¶
(誤我至此審言由是免官歸自又衢州人余長安父叔/為同郡伊金所殺長安八歳  誓十七乃復讎大理㫁)¶
(死刺史元錫奏言臣見余氏一家遭横死者實二平人/蒙顯戮者乃一孝子引公羊傳父不受誅子復讎之義)¶
(請下百寮集議時裴垍當國李&KR0352;為司事竞不行老儒/薛伯臯與錫書曰大司寇是俗吏執人柄者是小生余)¶
<pb:KR3k0055_WYG_317-22b>¶
(氏子宜/其死矣)　韓暨擒茂　龔壯討期(魏志韓暨字公至同/縣豪右陳茂譛暨父)¶
(母㡬致大辟暨陽不以為言傭賃積貲隂結死士遂追/尋擒茂以首祭父墓由是顯名  王隱晉書龔壯字子)¶
(偉值惠懐末李特為寇壯父叔皆為所害㑹李夀鎮漢/中夀與李期有嫌壯因説夀討期期特孫也故壯假以)¶
(復仇夀既捷欲/官壯誓不仕)　聶政鼓琴　來丹求劒(琴操聶政父/為韓王治劒)¶
(過期不成王殺之政未生及壯問母知之乃入山遇仙/人學鼔琴漆身吞炭七年琴成入韓逢妻從買櫛對而)¶
(笑妻泣曰君似政齒政曰天下人齒盡相似乃入山援/石擊落其齒以刀内琴中刺韓王  列子魏黒卯以暱)¶
(嫌殺邴章其子來丹謀復仇丹氣甚猛形甚露計粒而/食順風而趨雖怨不能稱兵恥假力於人誓手劒以屠)¶
(黒卯黒卯悍志絶衆力抗百夫筋骨皮肉非人類也延/頸承刃披胸受矢鋩鍔摧屈而體無㾗負財力視來丹)¶
<pb:KR3k0055_WYG_317-23a>¶
(猶雛&KR1145;也來丹之友申他曰子怨黒卯至矣黒卯之易/子過矣將善謀焉丹垂泣曰願為我謀申他曰吾聞衛)¶
(孔周其祖得殷帝之寳劒童子服之却/三軍之衆奚不請焉從之卒成其志)　魯人刳腹¶
魏湯斷頭(淮南子魯人有為其父報仇于齊者刳其腹/而見其心坐而拭冠起而更衣徐出門上車)¶
(而歩顔色不變其御欲驅撫而止之曰為父報仇以出/死非為生也今事已成有何去之追者曰此有節行之)¶
(士不可殺也解圍而去之南孝子傳魏湯少失其母獨/與父居父有所服刀㦸市  少年欲得之湯曰此老父)¶
(所愛不敢相許少年毆撾湯父湯叩頭拜謝不止行路/書生牽止之僅而得免後父夀終湯乃殺少年㫁其頭)¶
(以謝/父墓)　滅儒族姓　食曽肺肝(晉書沈充敗于呉興呉/興人呉儒充之將也充)¶
(亡失道誤入儒家内充重壁因笑謂曰三千戸侯也充/曰封侯不足貪也爾大義全我我宗族必厚報若必殺)¶
<pb:KR3k0055_WYG_317-23b>¶
(我汝族滅矣儒遂殺之充子勁字世堅即潜報仇族/滅呉氏  又趙誘為杜曽所害誘子斬曽食其肝肺)¶
林子屠預　宋越刺蠻(沈約宋書沈林子以仇讎未復/從髙祖尅京城進平都邑時年)¶
(十八仇沈預慮害常被甲持戈至是林子與兄田子還/東報讎直入預男女無長幼悉屠之以預首祭父墓)¶
(孫嚴宋書宋越父為蠻所殺其仇常出郡越白/日于市口刺殺之太守夏侯穆嘉之擢為隊主)　童復¶
父讎　童復母讎(後魏書淳于誕字靈逺年十二隨父/向楊州父於路為盜所害誕雖童稚)¶
(哀感奮發傾貲結客旬朔之内遂得復仇州縣歎異之/  又孫益徳其母為人所害益徳童幼為母復仇還家)¶
(哭於殯以待縣官髙祖文明太后/以其幼而孝又不逃罪特免之)　旌景仁門　拜丁¶
蘭官(梁書張景仁廣平人父天監初為同縣韋法所殺/景仁時年八歳及長志在復讎遇法斬其首以祭)¶
<pb:KR3k0055_WYG_317-24a>¶
(父墓詣郡自縛太守蔡天起上言於州簡文在鎮乃下/教褒美之原其罪下屬長蠲一户租調以旌孝門  捜)¶
(神記漢丁蘭河内野王人年十五喪母乃刻木作母事/之供飬如生鄰人有所借木母顔和則與不和不與後)¶
(鄰人忿蘭盜斫木母應刀血出蘭/乃殯殮報仇宣帝嘉之拜中大夫)　仁勇自歸　孝勇¶
為將(應劭風俗通漢汝南陳公思為五官掾王子祐為/兵曹行㑹食下亭子祐曽以縣官事考殺公思叔)¶
(父斌斌無子公思卒見子祐不勝憤怒便格殺之還府/歸死時太守太傅胡廣以為公思追念叔父仁勇憤發)¶
(手刃仇敵自歸司敗便原遣之烏虞預㑹稽典録呉朱/朗字公明為道士遊在諸縣為  傷長陳頵所殺頵以)¶
(病卒朗子乃刺殺頵子事發亡/命奔魏魏聞其孝勇擢以為將)　梁恱報父讎　董黯¶
報母讎(唐憲宗元和中冨平人梁悦報父讎殺秦果上/㑹都省集議以聞杖一百流循州  㑹稽典録)¶
<pb:KR3k0055_WYG_317-24b>¶
(董黯家貧採薪供飬母甚肥恱鄰人家冨有子不孝母/甚痩小不孝子疾黯母肥嘗苦之黯不報及母終負土)¶
(成墳竞殺不孝/子置冢前以祭)　原兄弟讎不同國　不為魁(俱詳報/讎一魁)¶
(首/也)　銜命不鬭　因疾不殺(上詳報讎一/下詳報讎二)　増為宗執¶
讎　不事兄讎(上詳報讎五邑皇甫謐列女後傳郃陽/友娣者郃陽  任延夀之妻也字季兒)¶
(季兒有三子季兒兄季宗與延夀爭𦵏父之事延夀與/其友隂殺季宗季兒曰殺夫不義事兄之讎亦不義何)¶
(面目以生而戴天履地乎遂自縊馮翊王/讓聞之大其義令縣復其三子而表其墓)　操刀報兄¶
讎　率衆斬兄讎(㑹稽典録魏朗字少英上虞人少為/縣吏兄為鄉人所殺朗白日操刀報)¶
(讎於縣中遂亡命到陳國從博士郗仲信學春秋圗緯/乂詣太學受五經京師長者季膺之徒爭從之  唐史)¶
<pb:KR3k0055_WYG_317-25a>¶
(髙季輔名馮徳州蓚人居母喪以孝聞兄元道仕隋為/汲令縣人反城應賊殺元道季輔率其黨與縣人戰擒)¶
(之斬首/以祭)　原為讎且因斷手　報怨誠謂甘心　交游¶
讎為知己　為友人(士為知己者死而後漢何顒友虞/偉髙父仇未報  病甚顒侯之髙)¶
(泣訴顒顒感/義為復讎)　師長之讎　主友之讎(周禮凡和難師/長之讎視兄弟)¶
(避之千里外主友之讎/視從父昆弟不同國也)　厲匹夫之志　報國士之恩¶
　増陳綱為張宗復讎　尹牙為滿寵報讎(常璩華陽/國志陳綱)¶
(字仲卿少與同郡張宗受學南陽以母喪歸宗為安中/至元所殺綱終喪往復之自拘有司㑹赦免  廣州先)¶
(賢傳南陽太守滿寵戚見于顔尹牙怪問寵曰父為豪/周張所害重仇未報牙與校圉交通遂充騶馬之職乃)¶
<pb:KR3k0055_WYG_317-25b>¶
(先醉張近侍夜解縱諸馬令之亂駭知張必將起/伏側階下張果出問其故牙因手刃張首而還)¶
　　報讎四¶
増國讎(孟郊詩朝思除國/讎暮思除國讎)　相死(蘇軾詩徳/怨聊相死)　忤强(栁/宗)¶
(元詩希怨猶逢/怒多容竟忤強)　寫恨(蘇軾詩怨/句寫餘恨)　雪恥除兇(唐太宗/詩雪恥)¶
(酬百王除/兇報千古)　挺身張目(杜甫詩挺身艱難/際張目視寇讎)　原虐我則¶
讎　殄殲乃讎　増相為敵讎　原以亢其讎　増以¶
直報怨(論/語)　以怨報徳(禮記則刑/戮之民也)　原報東門之役¶
報纖介之忿¶
<pb:KR3k0055_WYG_317-26a>¶
　　報讎五¶
増樂府魏左延年秦女休行始出上西門遥望秦氏樓¶
秦氏有好女自名曰女休女休年十五為宗行執讎左¶
執白陽刀右據宛景矛讎家東南僵女休西上山上山¶
四五里闗吏不得休女休前致辭生為燕王婦今為詔¶
獄囚刀矛未及下攏&KR2407;擊鼓赦書下¶
増詩梁鮑機詠伍子胥詩忠孝誠無報感義本投身日¶
暮江波急誰憐漁丈人楚墓悲猶在呉門恨未申　元¶
<pb:KR3k0055_WYG_317-26b>¶
張崇古行路難詩君不見古來行路難只有荆卿報燕¶
丹感君恩厚為君死自知故國一去無生還秋風易水¶
自今古中有恩情别時語舞陽飲酒荆卿歌壯士相看¶
面如土秦山嵽嵲秦闗髙奮身西上騰驚猱盡傾肝膽¶
許知己性命不啻輕鴻毛畫圖再拜王心喜圖窮匕首¶
明秋水劫王復地計全非何處秦雲泣燕鬼當時一語¶
思匡國精神動天虹貫日狂謀肇禍鬼不祀大業帝嬴¶
天與力虎須堪編尾堪履倒卷天河恨難洗殺身狥名¶
<pb:KR3k0055_WYG_317-27a>¶
信絶倫可憐孤負樊將軍　明李攀龍詠古詩闔閭為¶
無道厥欲如蛇豕薦食視上國乃政從楚起昭王在草¶
澤羣臣不復紀使者哭秦庭七日未得理入郢既已甚¶
丘隴行見箠感兹告急言誓彼同袍士賢臣亦多術存¶
亡尤獨美¶
原詔魏文帝詔喪亂以來兵革縱横天下之人多相殘¶
害者昔田横殺酈商之兄張歩害伏湛之子漢氏二祖¶
下詔使不得相讎今兵戎始息宇内初定民之存者非¶
<pb:KR3k0055_WYG_317-27b>¶
流亡之孤則鋒刃之餘當相親愛飬老長幼自今以後¶
宿有讎怨者皆不得相讎¶
原教梁簡文帝甄異張景仁復讎敎夫理感禽魚道均¶
荆棘亦有鄉因行改江以孝移張景仁自縳到郡稱其¶
父為韋法所殺今於公田渚斬法級祭墓訖束身歸家¶
昔沂澤撫劒河南執㦸逺符古義實足可嘉防廣刃讎¶
赦其桎梏之罪丁蘭雪恥擢以大夫之位¶
増論宋蘇轍論商鞅客舍之報孟子曰戒之戒之出乎¶
<pb:KR3k0055_WYG_317-28a>¶
爾者反乎爾者也自古用嚴刑以毒民者未有不反於¶
已然亦未有如鞅之速也鞅之出亡至闗下欲舍客舍¶
舍人不知其商君也曰商君之法令舍人無驗者坐之¶
商君歎曰嗚呼為法自弊一至此哉商君以舍人無驗¶
者困秦民卒以自困非特是也始也刑太子之傅公子¶
䖍終也公子䖍告商君欲反始也與公子卬㑹盟而終¶
也伏甲以襲之及其終也出亡奔魏魏人以襲公子卬¶
之故扼而不納反送以歸秦遂罹車裂之禍即是以觀¶
<pb:KR3k0055_WYG_317-28b>¶
孟子之所謂出乎爾者反乎爾豈不信哉　胡寅論三¶
世為將或謂李陵乃廣孫三世為將道家所忌也曽不¶
知吕望秉旄仗鉞其子繼掌虎賁開封營丘傳數十世¶
太公兵法至於今用之是何歟　又論張湯宜無後世¶
疑張湯文深意忌用法嚴酷不當有後而其子孫蕃衍¶
盛大則又為之説曰賢者有後張湯是也湯宜無後者¶
也愚謂不然人之為善與惡天未必逐逐然而禍福之¶
也堯之子丹朱為何惡而致之瞽之子舜為何善而來¶
<pb:KR3k0055_WYG_317-29a>¶
之然堯舜之後不絶者數百年蓋堯之徳盛非朱所能¶
逃黄帝之徳逺非瞽所能遏也上無以導引乎其前下¶
無以承翼乎其後茍有寸功薄善遽以責報於天曰吾¶
宜夀宜貴宜有子孫也至於憎疾小人見其罪惡又以¶
為天必譴怒曰是宜夭宜貧宜無餘類也小遼緩不應¶
則指天為髙逺茫乎善惡之報是皆以褊心淺智妄量¶
天道而不知善祥惡殃必以類至理存感應如寒暑雨¶
暘之消息不可誣也故人亦自脩而已矣不必為明有¶
<pb:KR3k0055_WYG_317-29b>¶
賞幽有福然後為善不必為明有罰幽有禍然後不為¶
惡斯人也其天之所祐歟何也天者公也非有所親疎¶
而取舍之者也必為明有賞幽有福然後為善必為明¶
有罰幽有禍然後不為惡斯人也其天之所不祚歟何¶
也天者理也非有所利害而去就之也¶
増傳宋夀樟先生書栁勝傳後始我讀書至殷人厥口¶
詛咒特以為怨詈之辭讀春秋至㑹盟之事特以為文¶
約之信耳殆至叔末凡有寃不能自伸者則質諸神而¶
<pb:KR3k0055_WYG_317-30a>¶
咒詛焉凶禍之報其應如響吁亦異矣余昔以貧故嘗¶
効穆伯長所為亦為奸貪脅取錢一萬二千余素懦既¶
性不喜訟且不暇咒詛又不能効昔人之報怨今觀栁¶
勝之事適與余相類意者包藏禍心害人利己其必有¶
冥報乎世之居鄉而不能如周處之去害居官而不能¶
如呉隱之之酌貪泉敢於嗜利無恥者其亦知所警哉¶
増議唐韓愈復讎議右伏奉今月五日勅復讎據禮經¶
則義不同天徵法令則殺人者死禮法二事皆王教之¶
<pb:KR3k0055_WYG_317-30b>¶
端有此異同必資論辯宜令都省集議聞奏者朝議郎¶
行尚書職方員外郎上騎都尉韓愈議曰子復讎見於¶
春秋見於禮記又見於周官又見諸子史不可勝數未¶
有非而罪之者也最宜詳於律而律無其條非闕文也¶
蓋以為不許復讎則傷孝子之心而乖先王之訓許復¶
讎則人將倚法專殺無以禁止其端矣夫律雖本於聖¶
人然執而行之者有司也經之所明者制有司者也丁¶
寧其義於經而深沒其文於律者其意特使法吏一斷¶
<pb:KR3k0055_WYG_317-31a>¶
於法而經術之士得引經而議也周官凡殺人而義者¶
令勿讎讎之則死義宜也明殺人而得其宜者子不得¶
復讎也此百姓之相讎也公羊傳父不受誅子復讎可¶
也不受誅者罪不當誅也誅者上施於下之辭非百姓¶
之相殺也又周官凡報仇讎者書於士殺之無罪言將¶
復讎必先言於官則無罪也今陛下垂意典章思立定¶
制惜有司之守憐孝子之心戒不自專訪議羣下臣愚¶
以為復讎之名雖同而其事各異或百姓相讎如周官¶
<pb:KR3k0055_WYG_317-31b>¶
所稱可議於今者或為官吏所誅如公羊所稱不可議¶
於今者又周官所稱將復仇先告於士則無罪者若孤¶
稚羸弱抱微志而伺敵人之便恐不能自言於官未可¶
以為斷於今也然則殺之與赦不可一例宜定其制曰¶
凡復父讎者事發具其事申尚書省集議奏聞酌其宜¶
而處之則經無失其㫖矣　栁宗元駮復讎議略若元¶
慶之父不䧟於公罪師韞之誅獨以其私怨奮其吏氣¶
虐於非辜州牧不知罪刑官不知問而元慶能以戴天¶
<pb:KR3k0055_WYG_317-32a>¶
為大恥枕戈為得禮處心積慮以衝愁人之胸即死無¶
憾是守禮而行義也執事者宜有慙色將謝之不暇而¶
又何誅焉其或元慶之父不免於罪師韞之誅不愆於¶
法是非死於吏也死於法也法其可讎乎讎天子之法¶
而戕奉法之吏是悖驁而臨上也執而誅之所以正邦¶
典而又何旌焉且夫不忘讎孝也不愛死義也元慶能¶
不越於禮服孝死義是必達理而聞道者也夫達理聞¶
道之人豈其以王法為敵讎者哉議者反以為戮黷刑¶
<pb:KR3k0055_WYG_317-32b>¶
壞禮其不可以為典明矣請下臣議附於令有斷斯獄¶
者不宜以前議從事¶
増序宋朱子戊午讜議序君臣父子之大倫天之經地¶
之義而所謂民&KR0156;也故臣之於君子之於父生則敬事¶
之死則哀送之所以致其忠孝之誠者無所不用其極¶
而非虚加之也以為不如是則無以盡乎吾心云爾然¶
則其有君父不幸而罹於横逆之故則夫為臣子所以¶
痛憤怨疾而求為之必報其讎者其志豈有窮哉故禮¶
<pb:KR3k0055_WYG_317-33a>¶
記有曰君父之讎不與共戴天寢苫枕干不與共天下¶
也而為之説曰復讎者可盡五世則又明夫雖不當其¶
臣子之身而茍未及五世之外則猶在乎必報之域也¶
雖然此特庶人之事耳若夫有天下者承萬世無疆之¶
統則亦有萬世必報之讎非若庶民五世則自髙祖以¶
至元孫親盡服窮而遂已也國家靖康之禍二帝北狩¶
而不還臣子之所痛憤怨疾雖萬世而必報其仇者盖¶
有在矣太上皇帝受命中興誓雪父兄之辱雖其間亦¶
<pb:KR3k0055_WYG_317-33b>¶
或為姦謀之所前却而聖志益堅至於紹興之初賢才¶
並用綱舉目張諸將之兵屢以㨗報恢復之勢盖已什¶
八九成矣金人於是始設和親之議以沮吾計而宰相¶
秦檜歸自金庭力主其事當此之時人倫尚明人心尚¶
正天下之人無賢愚無貴賤交口合辭以為不可獨士¶
大夫之頑鈍嗜利無恥者數輩起而和之清議不容詬¶
罵唾斥欲食其肉而寢處其皮則其於檜可知矣而檜¶
乃獨以梓宫長樂藉口攘却衆謀熒惑主聼然後所謂¶
<pb:KR3k0055_WYG_317-34a>¶
和議者翕然以定而不可破自是以來二十餘年國家¶
忘讎敵之北而懷宴安之樂檜亦因是藉外權以專寵¶
利竊主柄以遂奸媒而向者冒犯清議希意迎合之人¶
無不夤縁驟至通顯或乃踵檜用事而君臣父子之大¶
倫天之經地之義所謂民彞者不復聞於搢紳之間矣¶
士大夫狃於積衰之俗徒見當時國家息事而檜與其¶
徒皆享成功無後患顧以忘讎忍辱為事理之當然主¶
議者慕為檜游談者慕其徒一雄倡之百雌和之癸未¶
<pb:KR3k0055_WYG_317-34b>¶
之議發言盈庭其曰北世讎不可和者尚書張公闡左¶
史胡公銓而止耳自餘盖亦有謂不可和者而其為説¶
不出乎利害之間又其餘則雖平時號賢士大夫慨然¶
有六千里為讎人役之歎者一旦進而立乎廟堂之上¶
顧乃惘然如醉如幻而忘其疇昔之言厥或告之曰此¶
處士之大言耳嗚呼秦檜之罪所以上通於天萬死而¶
不足以贖者正以其始則倡邪謀以誤國終則挾北勢¶
以要君使人倫不明人心不正則末流之弊遺君後親¶
<pb:KR3k0055_WYG_317-35a>¶
至於如此之極也夫惟三綱不立是以衆志無所統繫¶
而上之人亦無所馮藉以為安斯乃有識之士所以長¶
慮却顧而廪然以寒心者而説者猶曰姑以衆議之從¶
違而卜事理之可否則今日士大夫是和者之多盖不¶
下前日非和者之衆也獨安得以前日之不可而害今¶
日之可哉嗚呼是未知前日人倫之明而今日人倫之¶
不明前日人心之正而今日人心之不正也且若必以¶
人之衆寡為勝負則夫所謂士大夫是和之多者又孰¶
<pb:KR3k0055_WYG_317-35b>¶
若六軍萬姓之多邪今六軍萬姓之言則是二公之言¶
而已盖君臣父子之大倫天之經地之義而所謂民彞¶
者其於世也有明晦其在人也無存亡是以雖當頽壞¶
廢弛之餘邪議四起無復忌憚而不能斬伐銷鑠使之¶
無也奈何不聼於此顧反決得失於前日所謂頑鈍嗜¶
利無恥者之餘謀此已墜之三綱所以不能復振已隳¶
之萬事所以未能復理而上之人亦未能有所慿藉以¶
成安強之勢也今南北交驩中外無事迂愚左見所謂¶
<pb:KR3k0055_WYG_317-36a>¶
萬世必報之讎者固無所復發其口矣竊伏世間不勝¶
憤歎因讀魏元履所以序次戊午讜議為之慨然流涕¶
盖傷其禍殃之自始也懷不能已姑論其始終梗概如¶
此以發明元履所以序次之意并以達草野孤臣畢義¶
願忠之誠當國者儻有採取則猶足以禆廟謨之萬一¶
而非區區之所敢望也¶
　　讎怨一¶
原易我仇有疾不我能即吉　増書萬姓仇予　又小¶
<pb:KR3k0055_WYG_317-36b>¶
人怨汝詈汝　原論語伯夷叔齊不念舊惡怨是用希¶
　又曽子曰犯而不校　中庸不報無道　禮記不尋¶
仇讎寛身之仁也　左傳夫寵而不驕驕而能降降而¶
不憾憾而能胗者鮮矣(胗重/也)¶
　　讎怨二(不報附/)¶
増左傳鄭子羽對楚曰將恃大國之安靖已而無乃包¶
藏禍心以圖之　又城濮之役晉師三日館榖文公猶¶
有憂色曰得臣猶在憂未歇也及楚殺子玉而後喜可¶
<pb:KR3k0055_WYG_317-37a>¶
知也　又祁奚請老晉侯問嗣焉稱解狐其讎也將立¶
之而卒　晉解狐薦其仇於簡主以為相其讎往謝狐¶
引弓送而射之曰薦汝公也讎汝私怨也吾不以私怨¶
擁汝於吾君故私怨不入公門　左傳晉圍柏人士吉¶
射奔齊初范氏之臣王生惡張栁朔言諸昭子使為柏¶
人昭子曰夫非爾讎乎對曰私讎不及公好不廢過惡¶
不去善義之經也臣敢違之及范氏出張栁朔謂其子¶
爾從主勉之我將止死王生授我矣　鴻書齊中大夫¶
<pb:KR3k0055_WYG_317-37b>¶
夷射御飲於王醉顧郎門門者刖跪曰足下無意賜之¶
餘瀝乎夷射叱之刖跪因捐水郎門下明日王出而呵¶
之曰誰溺於是刖跪曰臣不見也然夷射立於此王因¶
誅夷射　漢書髙祖怨丘嫂之轑釜封其子為羮頡侯¶
　又元朔中主父偃言齊王有淫佚之行上拜偃為齊¶
相至齊徧召昆弟賔客散五百金子之數曰始吾貧時¶
昆弟不我衣食賔客不我内門今吾相齊諸君迎我或¶
千里吾與諸君絶矣毋復入吾之門乃使人以王與姊¶
<pb:KR3k0055_WYG_317-38a>¶
奸事動王王自殺上大怒以為偃劫其王令自殺偃方¶
貴幸時客以千數及族死無一人收者獨孔車收𦵏之¶
上聞以車為長者　東觀漢記周黨字伯況太原人至¶
長安㳺學初鄉佐嘗衆中辱黨父黨懷之後讀春秋聞¶
復讎之義更輟講而還與郷佐尅日交刃黨為其所獲¶
困頓郷佐服義輿歸飬之數月方蘇既悟而去整身脩¶
志州里稱其髙義也　漢馬援上書夫居前不能令人¶
輊居後不能令人軒與人怨而不能為人患臣所恥也¶
<pb:KR3k0055_WYG_317-38b>¶
願詣行在所陳滅隗嚻計　陳留志漢韓卓父嘗為吏¶
所辱卓執兵伏道欲候殺之而長子暴病將死卓乃歎¶
曰道家有言報讎不欲過今長子病豈為是乎於是乃¶
投刃而止　漢書吕布刺董卓百姓歌舞於道長安中¶
士女賣其珠玉衣裝市酒肉相慶者填滿街肆守尸吏¶
為火炷置卓臍中然之光明達曙如是積日　梁祚魏¶
國統崔州平者漢太尉烈之孫也兄曰元平為議郎以¶
忠直稱董卓之亂烈為卓所害元平嘗思有報復之心¶
<pb:KR3k0055_WYG_317-39a>¶
㑹病卒　呉書甘寧殺凌統父孫權命不得讎之嘗於¶
吕蒙舍酒酣統乃以刀舞寜起曰寧能雙㦸舞蒙曰未¶
若蒙之巧也因操刀楯以身分之　晉何曽位太宰性¶
華侈為都官從事劉享所奏後曽辟享為掾或勸勿應¶
享謂至公之體不以私憾遂應辟曽因小事加享杖罰¶
外寛内忌如此　又周顗在帝前甚言王導忠誠無他¶
出見導不與語曰今年殺賊奴取金印如斗大繫肘後¶
導甚銜之顗為王敦所害導救之不力後導見顗章奏¶
<pb:KR3k0055_WYG_317-39b>¶
疏救再三乃悔恨曰我雖不殺伯仁伯仁由我而死幽¶
冥之中負此良友　又王右軍素輕藍田述藍田晩節¶
論譽轉重右軍尤不平藍田丁艱停山隂治喪右軍代¶
為㑹稽郡屢言出弔連日不果後詣門自通主人既哭¶
不前而去以陵辱之於是嫌隙大構後藍田臨揚州右¶
軍尚在郡初得消息遣一參軍請朝廷求分㑹稽呉越¶
州使人受意失旨大為時賢所笑藍田密使從事數其¶
在郡不法右軍遂稱疾去郡以憤慨致絶　又呉興太¶
<pb:KR3k0055_WYG_317-40a>¶
守周玘自以失職又為刁協所輕乃隂謀誅執政以諸¶
南士代之事泄憂卒將死謂其子勰曰殺我者諸傖子¶
也能復之乃吾子也　崔鴻後燕録秦滅燕慕容桓阻¶
兵遼東為秦所殺子鳯泣血不言年十一告其母曰昔¶
張良飬士以擊秦王復君之仇也先王之事豈可一日¶
忘之　梁沈瑀為餘姚令始至有冨吏皆鮮衣美食以¶
自别瑀怒悉令芒鞵麄布侍立終日足有蹉跌輒加鞭¶
箠蓋瑀微時嘗至餘姚鬻瓦器為冨吏所辱故報之¶
<pb:KR3k0055_WYG_317-40b>¶
唐六帖劉文静自以才能過裴寂逺甚而寂獨用故舊¶
恩居上意甚不平嘗飲酣有怨言拔刀擊柱曰當斬寂¶
　唐韋仁約彈右僕射褚遂良出為同州刺史遂良復¶
職出仁約為清水令或慰勉之仁約曰僕守狂鄙之性¶
觸物便發丈夫當正色之地必眀目張膽不能碌碌為¶
保妻子也　又韋挺為大夫時馬周為監察御史挺不¶
甚禮及周為中書令帝欲相挺周言挺很於自用非宰¶
相器遂止　唐書來俊臣棄市時人無不快仇家爭啖¶
<pb:KR3k0055_WYG_317-41a>¶
其肉斯須而盡抉眼剥面披腹刺心騰踏成泥士民皆¶
相賀於路曰今夕眠者始貼席矣　又杜甫嘗醉登嚴¶
武牀瞪視曰嚴挺之乃有此兒武銜之一日欲殺甫集¶
吏於門武將出劒鉤於簾上左右白其母救得止　又¶
天寳中李白供奉翰林進清平調三章㑹髙力士終恥¶
脱鞾謂妃曰以飛燕指妃子賤甚矣妃然之上嘗三欲¶
命白官為宫中所捍而止　唐書苖晋卿數薦元載李¶
揆輕載地寒謂晉卿曰龍章鳯姿士不見用麞頭鼠目¶
<pb:KR3k0055_WYG_317-41b>¶
子乃求官邪載聞銜之及秉政揆流落凡三十六載載¶
誅始拜吏部尚書　朱子語録唐劉禹錫栁子厚與武¶
元衡素不叶二人之貶元衡為相時也禹錫為靖共佳¶
人怨以悼元衡之死其實快之子厚古東門行亦然¶
唐憲宗時李吉甫為相多脩舊怨薛逢與劉瑑相善瑑¶
詞藝不逮逢逢每侮之後瑑作相逢為郎官有薦逢知¶
制誥者瑑以故事給舍須歴郡縣乃出逢為巴州刺史¶
　唐李徳裕遷淮南節度使代牛僧孺僧孺聞之以軍¶
<pb:KR3k0055_WYG_317-42a>¶
事付其副張鷺即馳去淮南府八十萬緡徳裕奏言止¶
四十萬為鷺匿其半僧孺訴於帝諫官姚合魏謩共劾¶
奏徳裕挾私怨以沮傷僧孺　又嚴綬未顯時過閿鄉¶
謁尉李達達不禮方飯他客不召綬綬顯而達罷彭城¶
令過并州入謁綬綬方大宴賔客召達至戒客勿起讓¶
之曰吾昔旅居閿鄉君方召客食而不顧我今我召客¶
亦不敢留君達慚不得去左右引出悸而瘖臥數月¶
唐書張延賞與李晟有宿憾乃俱入朝韓滉從容邀晟¶
<pb:KR3k0055_WYG_317-42b>¶
平憾且使薦延賞於帝復拜平章事既而宴禁中帝出¶
瑞錦一端以示和解因為子求婚延賞不許晟曰吾武¶
夫雖有舊惡杯酒解之儒者難犯外睦而内含怨今未¶
許婚釁未忘也　又李訓鄭注平生絲髮恩怨無不報¶
者　唐李載義母𦵏范陽為楊志誠掘發後志誠被逐¶
載義奏請剔其心償母怨不許義又欲殺之官屬苦救¶
乃免　唐六帖盧杞忌張鎰剛直欲去之時朱泚以盧¶
龍卒戍鳯翔帝擇人以代之杞謬曰鳯翔將校班秩素¶
<pb:KR3k0055_WYG_317-43a>¶
髙非宰相信臣不可鎮撫臣宜行帝不許復曰陛下必¶
以臣貎陋不為三軍所信恐後生變臣不敢自謀惟陛¶
下擇之帝顧鎰曰文武兼資望重内外無易卿者為朕¶
撫盧龍士乃以中書侍郎為鳯翔隴右節度使鎰知為¶
杞隂中然辭窮因受詔　宋竇儀開寳中為翰林學士¶
時趙普專政帝患之欲聞其過一日召儀語及普所為¶
多不法且譽儀早負才望之意儀盛言普開國勲臣公¶
忠直亮社稷之鎮帝不悦儀歸言於諸弟張酒引滿語¶
<pb:KR3k0055_WYG_317-43b>¶
其故曰我必不作宰相然亦不詣朱崖吾門可保矣既¶
而召學士盧多遜多遜嘗有憾於普遂攻普之短出鎮¶
河陽普之罷甚危賴以勲舊脱禍多遜遂參知政事作¶
相太平興國七年普復入相多遜有崖州之行是其言¶
之驗也　又蔡確始以賄聞轉運使薛何見其儀觀秀¶
偉薦於韓維維又薦之王安石為監察御史裏行時開¶
封府鞫霸州民訟事遣確詣臺參治遂鍛鍊成獄囚若¶
稱冤輒加苦辱帝連遣官審直囚皆怖畏言不冤矣又¶
<pb:KR3k0055_WYG_317-44a>¶
太學生虞蕃訟其學官確連引朝士逮捕械繫投飲食¶
於大盆混擾分飼之如犬豕久繫不問幸而得問則一¶
一皆承元祐元年奪職初神宗疾革王珪議建儲事後¶
確隂謀謂珪當日懷異意賴已擁護欲以上誣髙太后¶
下䧟珪等賴諫官連章乞正確罪乃得貶　又章惇為¶
尚書左僕射引蔡卞林希等報復讎怨甚至詆宣仁后¶
謂元祐之初老姦擅國又請發司馬光呂公著冢斲其¶
棺又請編類元祐諸臣章疏窮治劉安世范祖禹諫禁¶
<pb:KR3k0055_WYG_317-44b>¶
中顧乳媪事又起同文館獄欲殺劉摰梁燾王巖叟等¶
又以皇后孟氏宣仁后所立勸哲宗起祕獄廢之出居¶
瑶華宫帝久悔之曰章惇誤我惇妻張病且死屬之曰¶
君作相幸勿報怨既祥語陳瓘曰悼亡不堪奈何瓘曰¶
與其傷悲無益曷若念其臨絶之言惇無以對貶雷州¶
司戸卒　又蘇轍謫雷州不許占官舍遂僦民屋章惇¶
又以為強奪民居下本州追民究治以僦劵甚明乃已¶
不一二年惇謫雷州亦問舍於民民曰前蘇公來為章¶
<pb:KR3k0055_WYG_317-45a>¶
丞相㡬破我家今不可也　元托克托之再相信用汝中¶
柏諸臣莫敢異同惟哈瑪爾以有徳於托克托不為之下汝中柏¶
譛之托克托改調哈瑪爾哈瑪爾深銜之嗾御史袁賽音布¶
哈劾之詔削托克托官淮安安置以台哈布哈等代總其軍¶
鴻書明嚴嵩殺楊繼盛王忬子世貞以詩弔之嵩因憾世¶
貞世蕃又索古畫於忬忬有臨幅絶類真者以獻有人¶
知之密以語世蕃㑹大同虜警御史阿意論劾遂逮忬¶
下獄處決　不報左傳魯師及齊師戰於乾時我師敗¶
<pb:KR3k0055_WYG_317-45b>¶
績鮑叔帥師來言曰子糾親也請君討之管召讎也請¶
受而甘心焉乃殺子糾於生竇召忽死之管仲請囚鮑¶
叔受之及堂阜而脱之歸而以告曰管夷吾治於髙傒¶
使相可也桓公從之　又晉文公入曲沃吕郤畏偪將¶
焚公宮而弑晉侯寺人披請見公使讓之且辭焉曰蒲¶
城之役君命一宿汝即至其後余從狄君以田渭濵汝¶
為惠公來求殺余命汝三宿汝中宿至雖有君命何其¶
速也夫袪猶在汝其行乎對曰君命無二古之制也除¶
<pb:KR3k0055_WYG_317-46a>¶
君之惡唯力是視蒲人狄人余何有焉今君即位其無¶
蒲狄乎公見之以難告　又晉侯之豎頭須守藏者也¶
其出也竊藏以逃盡用以求納之及入求見公辭焉以¶
沭謂僕人曰居者為社稷之守行者為羈絏之僕其亦¶
可也何必罪居者國君而讎匹夫懼者甚衆矣僕人以¶
告公遽見之　又晉敗秦師於殽獲孟明視以歸文嬴¶
請之使歸公許之秦伯素服郊次郷師而哭曰孤違蹇¶
叔以辱二三子孤之罪也不替孟明孤之過也大夫何¶
<pb:KR3k0055_WYG_317-46b>¶
罪吾不以一𤯝掩大徳　子羔為衞政刖人之足衞亂¶
子羔走郭門門閉刖者守門曰於此有室子羔入追者¶
罷子羔將去謂刖者曰吾刖子之足此乃子之報怨時¶
也何故逃我刖者曰君當論刑愀然不樂此臣之所以¶
脱君也　史記趙以藺相如為上卿位在㢘頗右頗曰¶
我為將有攻城野戰之功相如貧賤徒以口舌而位加¶
吾上我見必辱之相如聞之不肯與㑹每朝嘗稱病出¶
而望見輒引車避匿其舍人皆以為恥相如曰子視廉¶
<pb:KR3k0055_WYG_317-47a>¶
將軍孰與秦王夫以秦王之威而相如廷叱之相如雖¶
駑獨畏亷將軍哉顧秦所以不敢加兵於趙以吾兩人¶
在也今兩虎共鬭其勢不俱生吾所以為此者先國家¶
之急而後私仇也頗聞之肉袒負荆至門謝罪遂為刎¶
頸交　後漢書賈復部將殺人潁川太守寇恂捕而戮¶
之復以為恥謀殺恂恂知其謀不欲與相見姊子谷崇¶
曰崇將也得帶劒侍側有變足以相當恂曰不然昔藺¶
相如不畏秦王而屈於亷頗者為國也乃敕屬縣盛供¶
<pb:KR3k0055_WYG_317-47b>¶
具儲酒醪執金吾軍入界一人兼二人之饌恂出迎於¶
道稱疾而還復勒兵欲追之而吏士皆醉遂過去恂遣¶
谷崇狀聞帝乃徴恂至引見時賈復先在坐欲起相避¶
帝曰天下未定兩虎安得私鬭今日朕分之於是並坐¶
極歡遂同車共出結交而去　魏志孫資别傳初資在¶
邦邑鄉人田豫宗豔皆妒害之而楊豐黨附豫等搆造¶
謗端怨隙甚重資無恨意豫等慚服求釋宿憾資曰吾¶
無憾心不知所釋　唐太宗皇后長孫氏異母兄安業¶
<pb:KR3k0055_WYG_317-48a>¶
素無行狀父喪逐后還外及后貴安業與李孝常謀反¶
將誅后叩頭曰安業獲罪無赦然向遇妾以不慈陛下¶
所知今論如法人必謂妾釋憾於兄無乃為帝累遂得¶
減流越嶲唐劉仁軌為給事中按畢正義事李義府¶
怨之㑹討百濟仁軌為青州刺史浮海運糧遭風失船¶
命御史袁異式往鞫之異式謂曰君與何人為讎宜早¶
自為計仁軌曰當官不職國有常刑公以法斃之無所¶
逃命若使遽自引決以快讎人竊所未甘乃具獄以聞¶
<pb:KR3k0055_WYG_317-48b>¶
義府言於髙宗曰不斬仁軌無以謝百姓舍人源直心¶
曰海風暴起非人力所及乃命除名以白衣從軍自效¶
及為大司憲異式懼仁軌瀝觴告之曰若念疇昔事有¶
如此觴既而薦為大夫　唐史郭子儀與李光弼俱為¶
牙門都將二人素不相能雖同盤飲食常睇目相視不¶
交一語及子儀代思順為朔方節度使光弼意欲亡去¶
猶未決旬日詔子儀率兵東出趙魏光弼入見曰一死¶
固甘乞免妻子可也子儀趨下持抱上堂而泣曰今國¶
<pb:KR3k0055_WYG_317-49a>¶
亂主遷非公不能東伐豈懷私忿時邪執其手相持而¶
拜　唐肅宗在東宫時李林甫數搆譛及即位怨之欲¶
掘冢焚其骨泌以天子而念宿嫌示天下以不廣諫止¶
之　唐徳宗時李抱真馬燧數以事相恨望怨隙遂深¶
上遣使和解之及王武俊逼趙州抱眞分麾下二千人¶
戍邢州燧大怒欲引兵歸李晟曰李尚書以邢趙連壌¶
分兵守之誠未有害今公遽自引去衆謂公何燧悦乃¶
單騎造抱真壘相與釋憾結歡　朱子語録宋冨鄭公¶
<pb:KR3k0055_WYG_317-49b>¶
與韓魏公議不合冨恨之至不弔魏公喪魏公年年却¶
使人去鄭公家上夀恁地便是冨不如韓較寛　詩話¶
宋陳道亮字公弼剛正人也嘉祐中知鳯翔府東坡初¶
擢制科僉書判官府吏呼蘇賢良公怒曰府判官何賢¶
良也杖其吏或謁入不得見後九日獨不預府宴其不¶
堪如此　又詩案云任鳯翔府僉判為中元節不過府¶
㕔罰銅八斤亦公弼案也東坡作齋醮禱祈諸神文公弼¶
必塗墨改定數往反至為公弼作凌虚臺記曰東則秦¶
<pb:KR3k0055_WYG_317-50a>¶
穆公祈年槖泉南則漢武帝長楊五柞北則隋之仁夀¶
唐之九成計一時之盛宏傑詭麗堅固而不可動者豈¶
特百倍於臺而已哉然數世之後欲求其髣髴破瓦頽¶
垣無復存者既已化為禾黍荆棘丘墟壠畆矣而況於¶
此臺歟夫臺不足恃以久長而況於人事之得喪忽往¶
而忽來者歟或者欲以夸世而自足則過矣公弼覽之¶
笑曰吾視蘇明允猶子也某猶孫子也平日不以辭色¶
假之者以其年少暴得大名懼夫滿而不勝也乃不吾¶
<pb:KR3k0055_WYG_317-50b>¶
樂邪不易一字亟命刻之石　宋王濟素與内臣裴愈¶
有隙及愈坐事觸上怒濟力為辨理遂獲輕典　元伯¶
楞竒黙色嘗誣巴延以死罪未㡬以他罪誅勅巴延臨¶
視巴延與之酒愴然不顧而返世祖問其故曰彼自有¶
罪以臣臨之人將不知天誅之公也　明獻徵録呼良¶
朋微時少年齮齕之比貴其人悔謝且虞脩報良朋曰¶
騃豎子乃公豈以一日遭逢而傷汝曹令淮隂專美第¶
休矣毋恐後少年中文法為解救不使知¶
<pb:KR3k0055_WYG_317-51a>¶
　　讎怨三(不報附/)¶
原怨府　忮心(左傳魯平子欲使昭子逐叔仲小小不/敢朝昭子命吏謂小曰吾不為怨府)¶
(語曰雖有忮心不怨飄瓦瓦/落中人人不怨也以無情故)　思我　誅之(詩忘我大/徳思我小)¶
(怨書周禮調人凡鬭怒者成之不可/則  之先動者誅之謂不可和調者)　不逺　乃伏(左/傳)¶
(白公曰鄭人在此讎/不逺矣  乃伏代讎)　蓄憾　和難(下詳報/讎一)　増射鉤¶
　斬袪(管仲射桓公中鉤公晉獻公使寺人勃鞮/殺文公於蒲城文  踰垣勃鞮斬其袪)　搆¶
怨　脩怨(桓公失信諸侯嘗叛搆怨連/禍  呉子伐陳復脩舊怨也)　貿首　戎首¶
(戰國䇿甘茂與樗里疾為貿首之仇諸禮子思曰今之/君子進人若將加諸膝退人若將墜  淵無為戎首不)¶
<pb:KR3k0055_WYG_317-51b>¶
(亦善乎又何/反服禮之有)　釋憾　釋難(左傳宋人取邾田邾人告/於鄭曰請君釋憾於宋敝)¶
(邑為道千魏欲帝秦魯仲連說止之平原君欲封連連/辭又以  金為夀笑曰所貴天下士者為人排患釋難)¶
(解紛亂而無取也有取是/商賈之事連不忍為也)　原書於士　結於民(周禮/報怨)¶
(仇讎者書於士殺之無罪注云同國不/相避也將報則無罪也  書結怨於民)　不在大　豈¶
在明(又怨不在大亦不在小/  怨豈在明不見是圗)　鄭息違言　周鄭交惡¶
(左傳鄭息有違言息侯伐鄭鄭伯與戰於竟息師大敗/而還  又夏四月鄭祭足取温之麥秋又取成周之禾)¶
(周鄭/交惡)　增耳餘之隙　牛李之憾(史記張耳陳餘始為/刎頸交後有隙耳斬)¶
(餘泜水上怨唐李徳裕父吉甫為相牛僧儒對䇿痛詆/之遂與為  又李逢吉與吉甫有怨吉甫卒裴度繼相)¶
<pb:KR3k0055_WYG_317-52a>¶
(逢吉罷去逢吉遂譛度使與元稹相怨奪其相位而已/代之欲引僧孺益樹黨俄僧孺入相出徳裕為浙西觀)¶
(察使由是牛/李之憾遂成)　原不報損怨　匿怨(左傳子産曰忠信/以損怨不聞作威)¶
(以防怨友論語/匿怨而  其人)　令勿讎　無私忌(周禮凡殺人而義/者不同國令勿讎)¶
(讎之則死注義殺者雖父兄不使報也/  惠伯曰公事有公利無私忌之讎也)　増餼晉粟¶
灌楚𤓰(左傳晉饑秦輸之粟秦饑晉閉之糴至是晉又/饑秦伯又餼之粟曰吾怨其君而矜其民  梁)¶
(大夫宋就嘗為邊縣令與楚鄰界梁楚邉亭皆種𤓰梁/人灌𤓰𤓰美楚人稀灌𤓰惡楚人夜往搔梁𤓰梁欲報)¶
(之就使人夜往灌楚𤓰勿令知楚令聞之大悦以聞楚/王楚王乃謝以重幣而請交於梁王梁楚之歡由宋就)¶
(始/)　原敵不在嗣　私不及公(㬰駢曰前志有之曰敵/怨不在後嗣忠之道也)¶
<pb:KR3k0055_WYG_317-52b>¶
(介人之寵以報私怨非勇也損怨/益仇非智也以私害公非良也)　墮黨崇讎　忘恥¶
思惠(子貢曰若報衛君是墮黨而/崇讎也  忘大恥思小惠也)　増不報獄吏　不¶
怨臺劾(漢書韓安國為梁中大夫坐法抵罪獄吏田甲/辱之安國曰死灰獨不復然乎甲曰然即溺之)¶
(居無㡬漢拜安國為梁内史起徒中為二千石田甲亡/安國曰甲不就官我滅而宗甲肉袒謝安國笑曰公等)¶
(足與治乎卒善遇之問聞見録文潞公以太尉留守西/京唐介叅政之子義  為轉運判官文潞公謂曰仁宗)¶
(朝先參政為臺諫以言某謫官某亦罷相判潭州未㡬/某復召還相位某上言唐某所言正中臣罪召臣未召)¶
(唐某臣不敢行仁宗用某言起參政通判/潭州尋至大用與某同執政相知為深)　不恤私怨¶
　不念前辱(石林燕語宋趙清獻為御史力攻陳恭公/范文正公范蜀公知諫院獨救之清獻遂)¶
<pb:KR3k0055_WYG_317-53a>¶
(併劾蜀公黨宰相懐其私恩蜀公復論御史以隂事誣/人是妄加人以死罪請下詔斬之以示天下熙寜初蜀)¶
(公與時論不合求致仕或欲遂謫之清獻不從或曰彼/不曽欲斬公者邪清獻曰吾方論國事何暇恤私怨方)¶
(蜀公辯恭公時世固不以為過至清獻之言聞者尤歎/服云  聞見録孫文懿公眉州人少時家貧欲赴試京)¶
(師自經縣判狀尉李昭言戲之云似君人物來試京師/有㡬文懿以第三登第後判審官院李昭言者赴調見)¶
(公恐甚意公不忘前日之/言也公特差昭言知眉州)¶
　　讎怨四(不報附/)¶
増聊相贖(蘇軾詩徳/怨聊相贖)　常自嗟(歐陽脩明妃曲紅顔勝/人多薄命莫怨春風常)¶
(自/嗟)　原毫髮為瑕(鮑昭詩毫髪一為/瑕丘山不可勝)　杯酒失意(曹植/詩失)¶
<pb:KR3k0055_WYG_317-53b>¶
(意杯酒間白/刄起相讎)　始因胥怨　終乃交讎　禮著復讎¶
傳明敵怨　代為仇讎　怨耦曰仇　増孫盛取嫉權¶
門　王韶見讎貴族(劉知㡬奏/記宰相)　原若枕干之志無已¶
　則推刃之禍難防　復讎因疾猶慙義士之心(趙/喜)¶
加怒及屍豈為仁者之勇(伍/員)　不報將叶南方之強¶
宜釋東門之怨　睚眦必報身則多怨　仇讎不念人¶
無所懲　念虐我之讎已之謂甚　思寛身之戒而不¶
相傷　小白用管寜報射鉤之讎　重耳見披豈念斬¶
<pb:KR3k0055_WYG_317-54a>¶
袪之怨　毫髮之隙則宜推而逺之　骨肉之讎不可¶
莫之報也¶
　　讎怨五¶
増詩漢班婕妤怨歌行新製齊紈扇皎潔如霜雪出入¶
君懷袖動揺微風發常恐秋飇至炎凉變時節棄損篋¶
笥中恩情中道絶　唐杜甫義鶻行詩隂崖有蒼鷹飬¶
子黒柏巅白蛇登其巢吞噬恣朝餐雄飛逺求食雌者¶
鳴辛酸力強不可制黄口無半存其父從西歸翻身入¶
<pb:KR3k0055_WYG_317-54b>¶
長煙斯須領健鶻痛憤寄所宣斗上捩孤影噭哮來九¶
天翛翎脫逺枝巨顙折老拳髙空得蹭蹬短草辭蜿蜒¶
折尾能一掉飽膓已皆穿生雖滅衆雛死亦垂千年物¶
情有報復快意貴目前兹實鷙鳥最急難心烱然功成¶
失所往用舍何其賢近經潏水湄此事樵夫傳飄蕭覺¶
素髮凛欲衝儒冠人生許與分亦在顧盼間聊為義鶻¶
行永激壯士肝　岑參精衞詩負劒出北門乗桴適東¶
溟一鳥海上飛云是帝女靈玉顔溺水死精衞空為名¶
<pb:KR3k0055_WYG_317-55a>¶
怨積徒有志力微竟不成西山木石盡巨壑何時平¶
李益輕薄篇豪不必馳千騎雄不在垂雙鞬天生俊氣¶
自相逐出與鵰鶚同飛翻朝行九衢不得意下鞭走馬¶
城西原忽聞燕鴈一聲去回鞍挾弹平陵園歸來青樓¶
曲未卒美人玉色當金樽淮隂少年不相下酒酣半笑¶
倚市門安知我有不平色白日欲暝紅塵昏死生容易¶
如反掌得意失意出一言少年但飲莫相問此中報讎¶
亦報恩　宋范成大題夫差廟詩縱敵稽山禍已胎垂¶
<pb:KR3k0055_WYG_317-55b>¶
涎上國更荒哉不知飬虎自遺患只道求魚無後災夢¶
見梧桐生後圃眼看麋鹿上髙臺千齡只有忠臣恨化¶
作濤江雪浪堆　楊萬里過淮隂縣題韓信廟詩鴻溝¶
祗道萬夫雄雲夢何銷武士功九死不分天下鼎一生¶
還負室前鐘古來犬斃愁無盖此後禽空悔作弓兵火¶
荒餘非舊廟三間破屋兩株松　薛季宣周將軍廟觀¶
岳侯石像詩萬死何如獄吏尊威名蓋代古難存二桃¶
豈為功髙賜一舸不容身退論㡬為飲江思道濟繆為¶
<pb:KR3k0055_WYG_317-56a>¶
　圖像削王敦沉碑千古蛟川恨留與無窮客斷魂　明¶
　何景明易水行寒風夕吹易水波漸離擊筑荆卿歌白¶
　衣灑淚當祖路日落登車去不顧秦王殿上開地圖舞¶
　陽色沮那敢呵手持匕首摘銅柱事已不成空罵倨噫¶
　嗟嗟燕丹寡謀當滅身光也自刎何足云惜哉枉殺樊¶
　將軍¶
　增書後漢孔融與郗慮互相短長遂成仇怨曹公操以¶
　書激慮融曰後世徳薄睚眦之怨必仇一餐之惠必報¶
<pb:KR3k0055_WYG_317-56b>¶
　故晁錯念國遘禍於袁盎屈平悼楚受譛於椒蘭彭寵¶
　傾亂起自朱浮鄧禹損威失於宗馮由此言之喜怒惡¶
　愛禍福所因可不慎與昔㢘藺小國之臣猶能相下寇¶
　賈倉卒武夫屈節崇好光武不問伯升之怨齊侯不疑¶
　射鉤之虜夫立大操者豈累細故哉¶
　增議唐陸宣公贄奏議曰置射鉤之賊以任其才釋斬¶
　袪之怨以免於難此桓文所以宏霸業也¶
御定淵鑑類函巻三百十二¶
