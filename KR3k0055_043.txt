# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.168354
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十八
<pb:KR3k0055_WYG_043-1a>¶
　欽定四庫全書¶
御定淵鑑𩔖函卷三十八¶
　　地部十六(淮/)　(濟/)　(漢/)　(洛/)¶
　　　淮一¶
　原釋名云淮圍也圍繞揚州北界東至海也周官青州¶
　其川淮泗案水經注及山海經云淮水出南陽平氏縣¶
　桐柏山其源初則湧出復潛流三十里然後長騖東北¶
　經大復山從義陽郡北東過江夏平春縣北又東過新¶
<pb:KR3k0055_WYG_043-1b>¶
　息縣南期思縣北至原鹿縣南與汝水合又東過廬江¶
　安豐縣與決水合東北至九江夀春縣東與潁水合夀¶
　春縣北與淝水合又東至當塗縣北與渦水合東北至¶
　下邳淮隂縣與泗水合東至廣陵淮浦縣而入海也近¶
　海數百里通朝夕潮尚書稱導淮自桐柏東㑹於泗沂¶
　入於海是也(孫盛晉陽秋曰秦始皇東逰望氣者云五/百年後金陵有天子氣於是始皇於方山)¶
　(掘流西入江亦曰淮今在潤/州江寜縣土俗亦號曰秦淮)水經曰淮水出南陽平氏¶
　縣昭稽山東北過桐柏山　山海經曰淮水出餘山餘¶
<pb:KR3k0055_WYG_043-2a>¶
山在朝陽東義鄉西入海　尚書禹貢曰導淮自桐柏¶
　又曰海岱及淮惟徐州　毛詩曰率彼淮浦省此徐¶
土　増地理志曰南陽平氏縣王莽之平善也　風俗¶
通曰南陽平氏縣桐柏大復山在東南淮水所出也淮¶
均也　春秋説題辭曰淮者均其勢也水經汪淮為滸¶
然淮水與醴水同源俱導西流為醴東流為淮自潛流¶
地下三十許里東出桐柏之大復山南謂之陽口水南¶
即復陽縣也　晉髙祖詔曰五嶽承天四瀆紀地　韓¶
<pb:KR3k0055_WYG_043-2b>¶
子曰清淮濁河足以為限長城巨防足以為塞¶
　　淮二¶
増古岳瀆經曰禹治水三至桐柏山驚風迅雷石號木¶
鳴五伯擁川天老肅兵不能興禹怒召集百靈捜命䕫¶
龍桐柏千君長稽首請命禹因囚鴻蒙氏商章氏兜氏¶
盧氏犂婁氏乃獲淮渦水神名無支祈善應對言語辨¶
江淮之淺深原隰之逺近形若猿猴縮鼻髙額青軀白¶
首金目雪牙頸伸百尺力踰九象搏擊騰踔疾奔輕利¶
<pb:KR3k0055_WYG_043-3a>¶
倐忽間視不可久禹授之童律不能制授之烏木田不¶
能制授之庚辰能制鴟脾桓胡木魅水靈山妖石怪奔¶
號藂繞以千數庚辰持㦸逐去頸鎻大索鼻穿金鈴徙¶
之淮陽之龜山足下俾淮水永安流注海也庚辰之後¶
皆圖此形者免淮濤風水之難　南史曰宋太始季年¶
岷益有山崩淮水竭齊郡明僧紹竊謂其弟曰夫天地¶
之氣不失其序陽伏而不泄隂廹而不蒸於是乎有山¶
崩川竭之變昔伊洛竭而夏亡河竭而商亡三川竭岐¶
<pb:KR3k0055_WYG_043-3b>¶
山崩而周亡五山崩而漢亡夫有國必依山川而為固¶
山川作變不亡何待今宋徳如四徳之季爾識吾言而¶
勿泄也竟如其言　北史曰梁武帝時用魏降人王足¶
計堰淮水以灌夀陽假康絢節督衆二十萬於鍾離南¶
起浮山北抵巉石堰将合淮水漂疾復決潰衆患之或¶
謂江淮多蛟能乘風雨決壊崖岸其性惡鐵乃引東西¶
二冶鐵器數千萬斤沈於堰所仍伐樹為幹填以巨石¶
踰年堰成其長九里軍人列居其上其水清潔俯視邑¶
<pb:KR3k0055_WYG_043-4a>¶
居墳墓了然皆在其下或謂絢曰四瀆天所以節宣其¶
氣不可久塞既而昏霧不觧其秋淮水暴長堰壊奔流¶
於海殺數萬人其聲若雷聞三百里水中怪物随流而¶
下或人頭魚身或龍形馬首殊𩔖詭状不可勝名　唐¶
五行志曰中和三年汴水入與淮水鬬壊船數艘　通¶
典曰天寳六載淮瀆封為長源公祝文曰惟神源流深¶
泌潛潤溥洽阜成百榖疏滌三川青春伊始用遵典秩¶
　唐闕史曰雞林僧云本國瀕海島上其水多鹵或有¶
<pb:KR3k0055_WYG_043-4b>¶
如剉蘖投其中者惟淮波截海而渡味甘色徹愈病析¶
酲其國或一嵗怠于朝貢則淮水為之不至且多疾疫¶
水旱作災　唐書曰肅宗駐彭原第五琦奏事云今之¶
急在兵兵彊弱在賦賦所出以江淮為淵　又曰貞元¶
八年淮南浙西大水權徳輿建言江淮田一善熟則旁¶
資數道故天下大計仰於東南¶
　　淮三¶
原二山　三洲(酈道元注水經曰平阿縣有當塗山淮/出於荆山之左當塗之右奔二山之間)¶
<pb:KR3k0055_WYG_043-5a>¶
(而揚濤北注也注毛詩曰鼓鐘伐/鼛淮有三洲毛  三洲淮上也)　奥府　都市(焦贑/易林)¶
(曰江河淮海天之奥府衆利所聚可以饒有家焦贑易/林變占曰江河淮海天之都市商人受福國  富有)¶
　注江　入海(見/前)　禹乂　晉竭(尚書禹貢曰淮沂其/乂孔安國注曰二水)¶
(已治也三&KR0391;榮緒晉書/曰永嘉  月淮濮水竭)　化橘　變禽(周禮曰橘踰淮/而北化為枳此)¶
(地氣然也謝郭璞㳺仙詩曰六龍安可頓/運流有代  淮海變微禽吾生獨不化)　溉鮒　化¶
雉(荘子見道上牛蹄涔中有鮒魚焉太息謂周曰我尚/可活也周曰須我為汝向南詣楚王決江淮以溉汝)¶
(惟國語曰趙簡子嘆曰雉入于淮為蜃黿鼉莫不能化/  人不能哀夫李顒感冬篇曰宛虹潛太隂文雉化淮)¶
(汜/)　韓釣　王浮(酈道元注水經曰淮水東經淮隂縣/漢髙祖封韓信為侯國昔韓信去下)¶
<pb:KR3k0055_WYG_043-5b>¶
(鄉而釣扵此處也/  王粲有浮淮賦)　蠙珠　玉璽(尚書禹貢泗濵浮磬/淮&KR0212;蠙珠暨魚孔安)¶
(國注曰淮彞二水出蠙珠及美魚府&KR0391;榮緒晉書曰安/帝義熈十二年左衛兵陳陽於東  前淮水中得玉璽)¶
(一枚此金陵秦淮非四瀆淮/也以淮事少故假此成對)　増染指　損神(宋徐積/詩淮之)¶
(水青於藍緑染指神范文正公淮上遇風詩一棹/危于葉旁&KR0026;欲損  他年在平地無忽險中人)　原¶
㑹泗沂　經譙沛(並見/前)　潛周鼎　沈魏璧(楚辭曰潛/周鼎于江)¶
(淮兮爨土鬵于中宇王逸注曰言藏九鼎於江淮之中/  魚豢魏略曰文帝黄初六年帝以舟車入淮遣使者)¶
(沈璧於/淮汜)　増貢珠魚　出兵賦(夏書淮彞貢蠙珠暨魚/注曰蠙蚌之别名  下)¶
(見/前)　擷芳弔水　酤酒聽歌(隋徐彦伯淮亭吟擷瑶芳/兮弔楚水㺯琪𣗳兮歌越)¶
<pb:KR3k0055_WYG_043-6a>¶
(岑日宋唐介渡淮遇風作詩平生仗忠信/今  任風波斜陽幸無事沾酒聽漁歌)　逺浦沈天¶
　清流含日(隋諸葛潁詩詩/下隋𢎞執恭)¶
　　淮四¶
増召平(周宣王命召穆公平淮南/之彞詩人美之作江漢詩)　無波平如席(韓愈/送僧)¶
(詩清淮無/波平如席)　山泐桐柏發谼歕湧(唐文粹吕周任泗州/大水記山泐桐柏發)¶
(谼歕湧下/注淮濆)　鐵鎻絶淮流(杜㴞咸通中為泗州刺史㑹/龎勛反圍城淮南莭度使令)¶
(狐綯遣牙将李湘屯淮口與郭厚夲合為所敗湘/等並沒於是援絶賊乃以鐵鎻絶淮流梯衝乗城)　壅¶
淮上流(楊行宻以銳士萬二千冒雪馳廹/清口不進壅淮上流灌龎師古軍)　淮之水舒¶
<pb:KR3k0055_WYG_043-6b>¶
舒(韓贈張/籍詩)　戍夜踰淮(忠義辛讜傳賊将李圓焚淮口/讜曰事亟矣獨出可以求援乃)¶
(與楊文播李行實戍夜踰淮坎岸登馳三十/里至洪澤見戍将郭厚本告急厚本許出兵)　原竭(淮/水)¶
(竭王/氏滅)　通(淮近海數百/里通朝夕潮)　長淮　清淮¶
　　淮五¶
原詩隋煬帝早渡淮詩曰平淮既淼淼曉露復霏霏淮¶
甸未分色泱漭共晨暉清霞轉孤嶼錦㠶出長圻潮魚¶
時躍浪沙禽鳴欲飛㑹待髙秋晚愁因逝水歸　隋諸¶
葛潁奉和出潁至淮應令詩曰涉潁倦紆廻浮淮欣迥¶
<pb:KR3k0055_WYG_043-7a>¶
直遥村含水氣逺浦澄天色靈濤稍欲近仙巖行可識¶
元覽屬睿辭風雲有餘力　蔡允恭奉和出潁至淮應¶
令詩曰久倦川涂曲忽此望淮沂波浪汎淼淼眺迥情¶
依依稍覺金丸轉漸見錦颿稀欲知仁化洽謳歌滿路¶
歸　𢎞執恭奉和出潁至淮應令詩曰睿情欣逸賞臨¶
汎入淮淝櫂聲喧岸席颿影出雲飛清流含日彩犇浪¶
蕩霞暉還如漳水曲鳴笳起路歸　唐虞世南奉和出¶
潁至淮應令詩曰良晨喜利涉解纜入淮潯寒流汎鷁¶
<pb:KR3k0055_WYG_043-7b>¶
首霜吹響哀吟潛鱗波裏躍水鳥浪前沈䢴溝非復逺¶
悵望恱神襟　徐彦伯淮亭吟曰貞寂慮兮淮山幽憐¶
芳若兮拏牛洲崩湍委咽日夜流孤客危坐心自愁矧¶
鶴唳兮風曉復猿鳴兮霜秋熠燿飛兮蟋蟀吟倚清瑟¶
兮横凉琴擷瑶芳兮弔楚水㺯琪𣗳兮歌越岑山碕礒¶
兮隈曲水涓漣兮洞汨金光延起兮驟興沒青苔竟兮¶
緑蘋歇緑蘋歇兮凋朱顔媺人寂歴兮何時閒君不見¶
可憐桐柏上丰茸桂𣗳花滿山　増唐閭丘曉夜渡淮¶
<pb:KR3k0055_WYG_043-8a>¶
詩曰舟人自相報落日下芳潭夜火連河市春風滿客¶
㠶水窮滄海畔路盡小山南且喜鄉園近無言意未甘¶
　李嶠和杜學士旅次淮口阻風詩曰夕吹生寒浦清¶
淮上暝潮迎風欲舉櫂觸浪反停橈淼漫烟波濶參差¶
林岸遥日沈丹氣歛天敞白雲銷水鴈銜蘆葉沙鳬隐¶
荻苖客行殊未已川路㡬迢迢　宋之問初宿淮口詩¶
曰孤舟汴河水去國情無已晚泊投楚鄉明月清淮裏¶
汴河東瀉路窮兹洛陽西顧日増悲夜聞楚歌思欲斷¶
<pb:KR3k0055_WYG_043-8b>¶
况值淮南木落時　駱賔王早發淮口望盱眙詩曰養¶
蒙分四瀆習坎奠三荆徙帝流餘地封王表舊城岸昏¶
涵蜃氣潮滿應鷄聲州迥連沙静川虗積溜明一朝従¶
捧檄千里捲懸旌背流桐柏逺逗浦木蘭輕小山迷隐¶
路大塊切勞生唯有貞心在獨映寒潭清　陶翰早過¶
臨淮詩曰夜来三渚風晨過臨淮島潮中海氣白城上¶
楚雲早鱗鱗漁浦㠶漭漭蘆洲草川路日浩蕩惄焉心¶
如擣且言任倚伏何暇念枯槁范子名屢移蘧公志常¶
<pb:KR3k0055_WYG_043-9a>¶
抱古人已云去此理今難道　宋劉子翬渡淮詩曰鳴¶
鼙渡長淮霏烟散清晨皎皎初日光照耀草木新横林¶
渡餘碧疊嶂開嶙峋移橈失向背煙波浩無垠兒童相¶
櫂歌余心亦欣欣輕㠶互相踰畫鷁映流津徘徊望洲¶
渚悠然獨懐人樵漁有棲遯寂寞誰問鄰暮風飜洪濤¶
魚鰕亦有神四顧天地黒孤舟恐漂淪　蘓舜欽和淮¶
上遇便風詩曰浩蕩清淮天共流長風萬里送歸舟應¶
愁晚泊喧卑地吹入滄溟始自由　又淮中晚泊犢頭¶
<pb:KR3k0055_WYG_043-9b>¶
詩曰春隂垂野草青青時有幽花一𣗳明晚泊孤舟古¶
祠下滿川風雨㸔潮生　戴復古頻酌淮河水詩曰有¶
客逰濠梁頻酌淮河水東南水多鹹不如此水美春風¶
吹緑波鬱鬱中原氣莫向北岸汲中有英䧺淚　楊萬¶
里初入淮河詩曰船離洪澤岸頭沙人到淮河意不佳¶
何必桑乾方是逺中流以北即天涯　又詩曰兩岸舟¶
船各背馳波痕交渉亦難為只餘鷗鷺無拘管北去南¶
来自在飛　明歸有光淮上作詩曰長淮餞落日圎光¶
<pb:KR3k0055_WYG_043-10a>¶
正如頳傾紅注流波殊景不可寫淮水自西流黄河從¶
北下并合向東行終年無停瀉哀此千里客春至復已¶
夏獨立空惆悵所與晤言寡¶
原賦後漢王粲浮淮賦曰從王師以南征兮浮淮水而¶
遐逝背渦浦之曲流兮望馬丘之髙澨汎洪櫓于中潮¶
兮飛輕舟乎濱濟建衆檣以成林兮譬無山之𣗳藝於¶
是汎風興濤征鼓若雷旌麾翳日飛雲天廻蒼鷹飄逸¶
逓相競軼凌驚波以髙騖馳駭浪而赴質嘉舟徙之巧¶
<pb:KR3k0055_WYG_043-10b>¶
極美榜人之閑疾白日未移前驅己届羣帥按部左右¶
就隊舳艫千里名卒億計運兹威以赫怒清海隅之芥¶
蔕濟元勲於一舉垂休績于来裔　魏文帝浮淮賦曰¶
建安十四年王師自譙東征大興水軍汎舟萬艘時予¶
從行始入淮口行泊東山覩師徒觀旌㠶赫哉盛矣雖¶
孝武盛唐之狩舳艫千里殆不過也乃作斯賦云泝淮¶
水而南邁兮汎洪濤之湟波仰巖岡之崇阻兮經東山¶
之曲阿浮飛舟之萬艘兮建干将之銛戈揚雲旗之繽¶
<pb:KR3k0055_WYG_043-11a>¶
紛兮聆榜人之讙譁乃撞金鐘爰伐雷鼓白旄冲天黄¶
鉞扈扈武将奮發驍騎赫怒於是驚風汎涌波駭衆㠶¶
張群櫂起争先逐進莫適相待¶
原序隋杜䑓卿淮賦序曰古人登髙有作臨水必觀焉¶
吟詠比賦可得而言矣詩周南云漢之廣矣不可泳思¶
江之永矣不可方思邶風云涇以渭濁湜湜其沚衛風¶
云河水洋洋北流活活小雅云滔滔江漢南國之紀大¶
雅云豐水東注惟禹之績周頌云猗與漆沮潛有多魚¶
<pb:KR3k0055_WYG_043-11b>¶
有鱣有鮪鰷鱨鰋鯉魯頌云思樂泮水薄采其芹此皆¶
水賦濫觴之源也後漢班彪有覽海賦魏文帝有滄海¶
賦王粲有逰海賦晉成公綏有大海賦潘岳有滄海賦¶
木元虗孫綽並有海賦楊泉有五湖賦郭璞有江賦惟¶
淮未有賦者魏文帝雖有浮淮賦止陳将卒赫怒至於¶
兼包化産畧無所載齊天統初以教府詞曹出除廣州¶
長史經淮陽赴鎮頻經利渉壮其淮沸浩蕩且注巨海¶
南通曲江水怪神物於何不有遂撰聞見追而賦之曰¶
<pb:KR3k0055_WYG_043-12a>¶
美大川之為徳諒在物而非假決出平氏之鄉濫流桐¶
柏之下始經營於赤位終散漫于炎野¶
原祭文隋薛道衡祭淮文曰元帥晉王謹以清滌制幣¶
太牢之奠敬祭於東瀆大淮之靈盖聖徳應期神功宰¶
物上齊七政下括四海自晉人䘮道彝倫攸斁天隔内¶
外地毁東南三吴成危亂之邦百越為逋逃之藪皇帝¶
肇開鼎業光有神器圗出龜龍鏡懸金玉憂勞庶績無¶
&KR0111;寤寐言念蒼生情深矜養河源海外莫不来庭冐頓¶
<pb:KR3k0055_WYG_043-12b>¶
呼韓嵗時拜誦偽陳蕞爾尚阻聲教妖賊叔寳潛竊遺¶
緒毒流江左寃結人神上軫皇情義申弔伐猥蒙朝寄¶
撫寧淮甸仰惟導源桐柏長邁蓬莱摽四瀆而引百川¶
擅五林而含七徳庶憑流惡之靈克成除暴之舉使水¶
陸旌旗所向無前吴㑹君長束手歸服謹申薦醴惟神¶
尚饗¶
　　濟一¶
原釋名云濟濟也言源出河北濟河而南也周官兖州¶
<pb:KR3k0055_WYG_043-13a>¶
其川河濟案水經注及山海經云濟水出河東東垣縣¶
王屋山初名沇水(風俗通曰濟水出常山房子縣贊皇/山此又别是一水耳應氏以為流入)¶
(河南之濟/者非也)東出溫縣西北始名濟水(孔安國注尚書泉/源為沇流去為濟)¶
(在溫西/北平地)又東南流當鞏縣之北而南入河與河並流過¶
成臯(成臯今汜水縣晉書地道志曰濟自大伾入河與/河水鬭而東流大伾成臯古成臯蒹包鞏縣之界)¶
溢出為滎水東流過陽武及封丘縣北又東過冤朐縣¶
南至定陶縣南又東北流與菏水㑹東至乗氏縣西分¶
而為二其一東北流入鉅野澤過夀張西與汶水合又¶
<pb:KR3k0055_WYG_043-13b>¶
北過榖城縣西又東北過盧縣北經齊郡東萊郡而入¶
海也尚書稱導沇水東流為濟入于河溢為滎東出于¶
陶丘北(即菏水/所在也)又東北㑹于汶又北東入于海是也又¶
水經注云初濟水至乗氏縣西分流為二其一東北流¶
今所入海者其一東南流東過昌邑縣北金鄉縣南至¶
方輿為沛水過沛縣東北至下邳而入淮　増山海經¶
曰王屋之山㶌(輦/)水出焉西北流至于泰澤郭景純云¶
㶌沇聲相近即沇水也潛行地下至共山南復出于東¶
<pb:KR3k0055_WYG_043-14a>¶
丘今原城東北有東丘　春秋説題辭曰濟齊也齊度¶
也員也　風俗通曰濟出常山房子縣贊皇山廟在東¶
郡臨邑縣濟齊其度量也水經注曰余按二濟同名也所出¶
不同鄉源亦别斯乃應氏之非矣今濟水重源出溫城西北¶
平地水有二源東源出原城城東北昔晉文公伐原以¶
信而原降即此城也俗以濟水重源所發因復謂之濟¶
源城其水南逕其城東故縣之原鄉杜預曰沇水縣西¶
北有源城者是也南流與西源合而源出原城西東沇¶
<pb:KR3k0055_WYG_043-14b>¶
水注之　水西南東北流注于濟濟水又東逕原城南¶
東合北水亂流東南注分為二水一水東南流俗謂之¶
為衍水即沇水也衍沇聲相近傳呼失實也濟水又東¶
南逕郄城北而出于溫矣其一水枝津南流至于溴水¶
出源城西北原山勲掌谷俗謂之為白澗水南逕源城¶
西春秋㑹于溴梁謂是水之墳梁也　野紀云濟水伏¶
流暗經東阿縣今東阿井水煎之為膠名曰阿膠可以¶
已疾實濟水液也　夢溪筆談曰古説濟水伏流地中¶
<pb:KR3k0055_WYG_043-15a>¶
今歴下凢發地皆是流水世傳濟水經過其下東阿亦¶
濟水所經取井水煮膠謂之阿膠用攪濁水則清人服¶
之下膈踈痰止吐皆取濟水性趨下清而重故以治淤¶
濁及逆上之疾今醫方不載此意¶
　　濟二¶
増唐㑹要曰上至濮陽問許敬宗曰濟水與濟源斷絶¶
不相屬何故對曰禹貢導沇水東流為濟入于河自此¶
潛流地下過河而南浸出為滎澤又潛流至曹濮之間¶
<pb:KR3k0055_WYG_043-15b>¶
散出平地漸合而東流為汶水自南注之古者五行皆¶
有官守水官不失其職故辨其味與色潛流復出合而¶
更分皆能識之尚書所載與今同矣上曰濟水細微而¶
稱曰瀆何也對曰爾雅云瀆者獨也言不因餘水能獨¶
赴海故也且天有五星運而為四時地有五嶽流而為¶
四瀆人有五事用而為四支五陽數四隂數也陽曜隂¶
者晦昧故星辰潛伏而難見濟水潛流而數絶状雖細¶
微其實溥也上稱善　通典曰天寳六載濟瀆封為清¶
<pb:KR3k0055_WYG_043-16a>¶
泉公祝文云惟神泉源清潔浸彼遐逺播通四氣作紀¶
一方嚴冬肇節聿修典制　元和郡國志曰海畔有一¶
沙阜髙一丈周廻二里俗呼為鬬口淀是濟水入海之¶
處毎潮與濟水相觸故名今淀上有甘泉可食海潮雖¶
大淀終不沒百姓於其下煮鹽　唐李甘濟為瀆問曰¶
今盡濟水之力載數石之舟廣不能横深不能浮而曰¶
與河同靈等秩吾不知先王班祀之意也¶
　　濟三¶
<pb:KR3k0055_WYG_043-16b>¶
原導沇　濟河(並見/前)　重源　異岸(酈道元注水經曰/濟水重源  郭縁)¶
(生述征記曰河内溫縣亦有濟入于黄河謂濟/之源按二濟既南北異岸而相逺亦踰千里也)　吴溝¶
　齊阻(趙華吴越春秋曰吴王夫差興兵伐齊掘為深/溝通于商魯之間北屬之濟  戰國䇿曰張儀)¶
(説秦王曰齊據/河濟足以為阻)　鬬水　截流(上詳前水尚書孔安國/注曰濟  入河並流數)¶
(十里而截河又並/河數里溢為滎澤)　徳美　通和(劉向説苑曰四瀆江/河淮濟何以視諸侯)¶
(能蕩滌垢濁焉能通百川于海焉能蕩出雲雨焉為/徳甚美故視諸侯也  淮南子云淮濟水通和宜麥)¶
馮征　袁汎(馮衍明志賦曰流山岳而周覽徇碣石與/洞庭浮江河而入海泝淮濟而上征  袁)¶
(宏北征賦曰于是背梁山/截汶波汎清濟傍祝阿)　増㑹汶　軼滎(禹貢濟東/北㑹于汶)¶
<pb:KR3k0055_WYG_043-17a>¶
(河晉地道志曰濟自大伾入/  與河水鬬南軼為滎澤)　注索　逕敖(水經曰濟/水過滎陽)¶
(之東索水注之注京縣有大索小索即漢書京索/之間也  又曰東逕敖山之北注秦置敖倉之地)　過¶
榖　合芹(又曰北過榖城縣水/又曰東北合芹溝)　至沛　入淮(又曰東/南至沛)¶
(縣陵又曰東至下邳/睢  縣南入于淮)　色清　流伏(戰國䇿燕王曰吾/聞齊有清濟濁河)¶
(以為固注濟水色至/清  流伏詳前濟一)　帝誕　王封(東&KR0026;漢記曰光武/以建平元年生于)¶
(濟陽縣封竹書紀年曰漢景帝中/元六年  梁孝王子明為濟川王)　原齊度量　蕩垢¶
濁(詳/前)　溢滎澤　注渤海(詳/前)　増分南北　制隂陽(水/經)¶
(濟水分南濟北濟縣水經注/漢制郡縣有濟陽  濟隂縣)　湧若輪　伏則液(水經/注凡)¶
<pb:KR3k0055_WYG_043-17b>¶
(濟南泉源其湧若輪流東阿志東阿/井水作膠實濟水伏  經此作液也)　歴諸歴水　注¶
不注山(水經注濟水歴乎歴城凡歴下之水皆濟水所/歴  又曰華不注山下有華泉亦自濟水注焉)¶
　北出王屋　南達彭城(山海經曰王屋之山㶌水出/焉㶌沇也即濟之源也  水)¶
(經曰濟東南逕/彭城今徐州)　一宫光照　徧野嘉秀(水經注曰漢/光武生于濟)¶
(陽宫光明照室莖東觀漢記曰光武生于濟陽/縣嘉禾徧野一  九穗縣界大熟因名曰秀)　引瀆¶
柸流　及泉驂絓(水經注曰歴下泉源競發遂引瀆水/為流柸池州僚賔燕多萃其上  左)¶
(傳齊頃公與晉郤克戰于鞌齊師敗績逐之三周華不/注将及華泉驂絓于木而止注華泉華不注山下之泉)¶
(皆濟/流也)　風姓司祀　公號崇封(左傳宋子魚曰任宿須/句顓臾風姓也實司太)¶
<pb:KR3k0055_WYG_043-18a>¶
(皥與有濟之祀為通典唐天/寳六年濟瀆封  清泉公)¶
　　濟四¶
原鸜鵒不踰濟(周/禮)　有瀰(詩有瀰/濟盈)　沔彼(詩沔彼/流水)　清¶
濟　清源　増遇清(春秋隐公四年公及宋公遇于清/注濟北東阿有清亭是也因濟水)¶
(色清故/名清)　石門(春秋隐公五年齊鄭㑹于石門水經/注以石為門濟水之門也在臨邑縣)¶
原鄭車僨(左傳齊鄭㑹于石門/鄭伯之車僨于濟)　増濟隧(左傳㐮公十/一年諸侯伐)¶
(鄭西濟于濟隧注隧闕其地/也濟隧近濟水而闕地也)　㑹于魯濟(春秋㐮公十/八年晉侯沈)¶
(玉濟河㑹于魯濟尋/溴梁之盟同伐齊)　濟水祠(地理志曰臨邑/縣有濟水祠)　濟平¶
<pb:KR3k0055_WYG_043-18b>¶
亭(水經注王莽時/名亭在冤朐縣)　臨濟亭(水經注亭在平邱/縣即田儋死處)　曲濟¶
亭(水經注亦/在平邱)　黑白異流　清濁殊派(魏土地記曰盟/津河與清水合)¶
(亂流而東逕洛當城黑白異/流清濁殊派而東南流注也)　濁河終不汚清濟(杜/詩)¶
濟上沒蓬蒿(苦雨/同上)　河濟異宜(栁宗元上中書状河/濟異宜海岱殊服)¶
臨濟水(五代梁臣龎師古撒木為橋/夜以中軍先濟朱宣走中都)¶
　　濟五¶
原詩唐蕭楚材奉和展禮岱宗塗經濮濟詩曰拂漢星¶
旗轉分霄日羽明将追魯阜跡更勒岱宗銘林戈咽濟¶
<pb:KR3k0055_WYG_043-19a>¶
岸獸鼓震河庭葉箭凌寒矯烏弓望曉驚已降汾水作¶
仍深迎渭情　薛克搆奉和展禮岱宗塗經濮濟詩曰¶
龍圗冠胥陸鳯駕指云亭非煙汎濟浦緑字啓河汀畫¶
裳晨應月文㦸曙分星四田廵揖禮三驅道契經行欣¶
奉萬嵗竊忭偶千齡　増唐李頎與諸公逰濟瀆泛舟¶
詩曰濟水出王屋其源来不窮洑泉數眼沸平地清流¶
通皇帝崇祀典詔書視三公分官禱靈廟奠璧沈河宫¶
神應毎如答松篁氣蔥蘢蒼螭送飛雨赤鯉噴回風灑¶
<pb:KR3k0055_WYG_043-19b>¶
酒布瑶席吹簫下王童元&KR0115;掌隂事祝史告年豐百谷¶
趨潭底三光懸鏡中淺深露沙石藻蘋生虗空晚景臨¶
汎美亭臯輕靄紅晴山傍舟檝白鷺驚絲桐我本家潁¶
北出門見維嵩焉知嵩峯外又有天壇東左手正接䍦¶
浩歌眄青穹彝猶傲清吏偃仰狎漁翁對此川上閒非¶
君誰與同霜凝逺邨渚月净蒹葭叢兹境信難遇為歡¶
殊未終淹留恨言别煙嶼夕微蒙　明儲巏涉濟詩曰¶
河曲風無定船扉掩復開岸花衝絮落沙鴈掠波廻詩¶
<pb:KR3k0055_WYG_043-20a>¶
思逢春亂鄉心苦病催分流従此去欲渡且徘徊¶
原祭文後魏文帝祭濟文曰維太和十九年皇帝遣太¶
常寺守散騎常侍景昭告於濟瀆之靈乾光資曜坤載¶
播液惟瀆暢靈協輝隂辟庶象憑和升降芳瀝藴神包¶
化比土宣績溫方湧瑞沇源導濟引流通滄實侔四體¶
作潤岱宗含雲吐醴潤彼湛湛川風瀰瀰瞻洪律而懐¶
徳乗長波而欽智汎龍儀之郁穆璨玊軒而浮被沈璋¶
璧之明物兾牲潔以歸寄¶
<pb:KR3k0055_WYG_043-20b>¶
　　漢一¶
原山海經曰嶓冢之山漢水出焉東南流注于江　増¶
水經注及山海經注云漢水出隴坻道縣嶓冢山初名¶
漾水東流至武都沮縣始為漢水東南至葭萌與羌水¶
合至江夏安陸縣名沔水故有漢沔之名(即周昭王/溺于此處)又¶
東至竟陵合滄浪之水(即屈原遇/漁父處)又東過三澨水觸大¶
别山南而入江也禹貢所謂又東為滄浪之水過三澨¶
至于大别南入于江東滙澤為彭蠡東為北江入于海¶
<pb:KR3k0055_WYG_043-21a>¶
是也　原尚書禹貢曰嶓冢導漾東流為漢　毛詩曰¶
漢有逰女不可求思¶
　　漢二¶
原毛詩序曰漢廣徳廣所及也文王之化被乎南國美¶
化行于江漢之域　左氏傳曰屈完謂齊桓公曰楚國¶
方城以為城漢水以為池　増左傳曰吴師伐郢楚子¶
常濟漢而陣自小别至于大别　韓詩外傳曰鄭交甫¶
過漢臯遇二女妖服佩兩珠交甫與之言曰願請子之¶
<pb:KR3k0055_WYG_043-21b>¶
珮二女觧珮與交甫而懐之去十步探之則亡矣回顧¶
二女亦即亡矣　蜀志曰少府王謀等上言前襄陽男¶
子張嘉王休獻玉璽璽潛漢水于深淵暉景燭曜璽光¶
徹天　孫巖宋書曰漢中城固縣漢水岸際有異聲如¶
雷俄頃岸崩有銅鐘十二出自潛壤體制既精扣之清¶
響　水經注曰沔水東經萬山北山下有潭中有杜元¶
凱碑元凱好向後名作兩碑並述已功一碑立峴山一¶
碑沈此潭中曰千載之後何知不深谷為陵也　又曰¶
<pb:KR3k0055_WYG_043-22a>¶
漢東經西城縣胡城為鱣湍洪波漭盪漰浪雲頽古耆¶
舊言有鱣魚奮鬐望濤直上至此曝顋因以名焉　夢¶
溪筆談曰郢州漁人擲網于漢水至一潭底舉之覺重¶
得一石長尺餘圎直如斷椽細視之乃羣小蛤鱗次相¶
比綢繆鞏固以物試抉其一端得一書卷乃唐天寳年¶
所造金剛題識甚詳字法竒古其末云醫博士攝比陽¶
縣令朱均施不知何年墜水中首尾略無霑漬¶
　　漢三¶
<pb:KR3k0055_WYG_043-22b>¶
原南紀　東流(詩滔滔江漢南國之/紀  禹貢東流為漢)　増導漾　至沮¶
(水經注漢水初自漾水發源禹貢所謂導/漾也  又曰東流至武都沮水始為漢水)　合褒　通¶
沔(水經漢水又東合褒水水孔/安國曰漢水東流與沔  通)　㑹文　逕直(水従漢/水又左)¶
(會文水逕又曰漢/水又東  直水)　匯蠡　入江(尚書曰東匯澤為彭/蠡  又曰南入于江)¶
　敖頭　旬口(水經漢水又東歴敖頭/  又曰東出旬水口)　鯨灘　鼈池¶
(水經注曰漢水逕鼈池而/鯨灘其地在西城縣南)　㺅徑　狼潭(水經漢水東/過㺅徑灘因)¶
(山多㺅猿好乗危綴飲故名故又曰漢水東/有狼子潭以狼子𦵏父于此  潭被此名)　原鱣湍¶
　龍泉(上見前縣下水經注云漢水/經西城  南又東為龍泉)　含珠　隐玉(荆/州)¶
<pb:KR3k0055_WYG_043-23a>¶
(記云荆藴玉以潤其區漢含珠而清其域碧蜀/都賦流漢湯湯鱗介異族或藏蛟螭或隐  玉)　弄珠¶
　祝玉(張衡南都賦曰㳺女弄珠于漢臯/之曲  祝玉事詳後蔡昭侯濟漢)　配天漢¶
對月谷(蔡邕漢津賦云配命位乎天漢兮披厚土而載/形  水經注云漢水右對月谷口山有月坂有)¶
(月川于其中/黄壌沃衍)　黄金峭　白石灘(水經注云漢水經大/小黄金山南有黄金)¶
(峭城水經注云漢水東經魏興郡之錫縣/故  北為白石灘縣故春秋之錫穴地也)　増出鮒嵎¶
　發嶓冢(山海經曰漢出鮒嵎一作鮒魚即顓頊𦵏/處  禹貢嶓冢導漾東流為漢嶓冢山名)¶
原過三澨　近二别(上見前禹貢/下見前左傳)　増籧篨口　琵琶¶
界(水經漢水東合籧篨口分又曰東/逕琵琶界盖梁益二州  境于此)　接三湘　通九¶
<pb:KR3k0055_WYG_043-23b>¶
派(王維汎漢江詩楚塞/三湘接荆門九派通)　宜竹箭　歌滄浪(淮南子曰/漢水重安)¶
(而宜竹箭之水經注漢水中有滄浪洲庾仲/雍漢記謂  千齡洲非也故漁父有滄浪歌)　原涉漢¶
遇兕　入水截蛟(紀年云周昭王十六年伐楚涉漢遇/大兕  荆州記云沔水隈潭極深先)¶
(有蛟為害鄧遐為襄陽太守㧞劒入水蛟繞其足遐自/揮劒截蛟數段血流丹水勇冠當時于後遂無蛟害)¶
　蔡侯執玉　張公忘劒(左傳蔡昭侯為兩珮與兩裘/以如楚獻一珮一裘于昭王)¶
(子常欲之不與三年止之蔡侯歸及漢執玊而祝曰余/所濟漢而南者有若大川  水經注云㐮陽故城北枕)¶
(沔水昔張公遇/害忘劍于此)　七軍皆沒　六師盡䘮(魏志云曹仁/拜征南将軍)¶
(屯樊時闗羽攻樊漢水暴溢于禁等七軍皆沒于紀/年云周昭王十九年天大曀雉兎皆震䘮六師  漢)¶
<pb:KR3k0055_WYG_043-24a>¶
　　漢四¶
原朝宗(詳/江)　楚望(江漢沮漳/楚之望也)　漢廣(漢之廣矣/不可泳思)　沱潛¶
為漢(尚/書)　泉源為漾(書注泉源為漾/水流為漢水)　増天漢美名(水/經)¶
(注曰秦恵王始置漢中郡因漢水為郡也/項羽封沛公為漢王蕭何曰天漢美名也)　漢廟堆(水/經)¶
(漢水逕漢廟堆下注即漢女逰處有/䑓後人立廟于䑓上因為漢廟堆)　女郎廟(水經注/漢水南)¶
(有女郎山山下有女郎廟/及擣衣石傳是張魯女也)　上濤龍下(水經注云漢水/東歴上濤而逕)¶
(于龍/下)　天廻雲昏(蜀都賦曰流漢湯湯驚浪/雷奔望之天廻即之雲昏)　漢陽(郡/名)¶
(自隋/置)　漢口(漢水與溳水/合流入江處)　築隄(盧鈞會昌中漢水害/襄陽拜鈞山南東道)¶
<pb:KR3k0055_WYG_043-24b>¶
(節度使築隄六/十步以障漢)　漲齧城郭(張東之授襄州刺史㑹漢/水漲齧城郭東之因壘為)¶
(隄以遏/湍怒)　其隄莫量(唐文粹李善彝責漢水/辭漢之深矣其隄莫量)　遥㸔漢¶
水鴨頭緑(李白襄/陽歌)　徃復江漢津(杜甫/詩)　蕭索漢水清¶
(送樊侍/御同上)　漢水饒巨石(送李校/書同上)　漢水波浪逺(李白/詩)¶
眼前今古意江漢一歸舟(杜甫懐/㶚上逰)　漢水既殊流楚山¶
亦此分(李白/擬古)¶
　　漢五¶
原詩梁簡文帝翫漢水詩曰雜色崑崙水泓澄龍首渠¶
<pb:KR3k0055_WYG_043-25a>¶
豈若兹川麗清流疾且徐離離細磧淨靄靄𣗳隂疏石¶
衣隨溜卷水芝扶浪舒連翩寫去檝鏡澈倒遥&KR0469;聊持¶
㸃纓上於是察川魚　増唐孟浩然漢中漾舟詩曰漾¶
舟逗何處神女漢臯曲雪罷氷復開春潭千丈緑輕舟¶
恣徃来探翫無厭足波影摇妓釵沙光逐人目傾杯魚¶
鳥醉聫句鶯花續良㑹難再逢日入須秉燭　李白金¶
陵望漢江詩曰漢江廻萬里派作九龍盤横潰豁中國¶
崔嵬飛迅湍六帝淪亡後三吴不足觀我君混區宇垂¶
<pb:KR3k0055_WYG_043-25b>¶
拱衆流安今日任公子滄浪罷釣竿　李百藥王師渡¶
漢水經襄陽詩曰導漾疏源逺歸海㑹流長延波接荆¶
夢通望邇沮漳髙岸沈碑影曲溆麗珠光雲昏翠島沒¶
水廣素濤揚閱川已多嘆遐睇㡬増傷臨溪猶駐馬望¶
峴欲霑裳喬木下寒葉亭林落曉霜山公不可遇誰與¶
訪髙陽　又渡漢江詩曰東流既渳渳南紀信滔滔水¶
急沈碑岸波駭弄珠臯含星映淺石浮盖下奔濤溜闊¶
霞光近川長曉氣髙檣烏轉輕翼戲鳥落風毛客心既¶
<pb:KR3k0055_WYG_043-26a>¶
多緒長歌且代勞　宋之問渡漢江宴别詩曰漢廣不¶
分天舟移杳若仙秋虹暎晚日江鶴㺯晴煙積水浮冠¶
盖遥風逐管絃嬉逰不可極留恨此山川　岑參與鮮¶
于庶子泛漢江詩曰急管更須吹杯行莫遣遲酒光紅¶
琥珀江色碧琉璃日影浮歸櫂蘆花罥釣絲山公醉不¶
醉問取葛疆知　王維漢江臨汎詩曰楚塞三湘接荆¶
門九派通江流天地外山色有無中郡邑浮前浦波瀾¶
動逺空襄陽好風日留醉與山翁　儲光羲漢陽即事¶
<pb:KR3k0055_WYG_043-26b>¶
詩曰楚國千里逺孰知方寸違春逰歡有客夕寝賦無¶
衣江水帶氷緑桃花随雨飛九歌有深意捐珮乃言歸¶
　明陳束春日渡漢陽詩曰春風澹微雨了了見前川¶
背水千家閉連山百雉懸鶯啼江上𣗳人散渡頭烟此¶
日乗流者羇思殊未捐¶
原賦後漢蔡邕漢津賦曰夫何大川之浩浩披厚土以¶
載形納陽谷之所吐兼漢沔之殊名摠畎澮之羣液演¶
西土之隂精遇曼山以左廻逰襄陽而南縈於是逰目¶
<pb:KR3k0055_WYG_043-27a>¶
騁觀南援三州北集京都上控隴坻下接江湖導財運¶
貨懋&KR0118;有無既乃風猋蕭瑟勃焉並興陽侯沛以奔騖¶
洪濤涌以沸騰願乗流以上下窮滄浪乎三澨觀朝宗¶
之形兆㸔洞庭之交㑹¶
　　洛一¶
原春秋說題辭云洛之為言繹也言水繹繹光耀也¶
易曰河出圖洛出書聖人則之　増詩云瞻彼洛矣惟¶
水泱泱　原尚書曰導洛自熊耳東北㑹于澗瀍　周¶
<pb:KR3k0055_WYG_043-27b>¶
官豫州其川滎洛與伊瀍三水為三川　増春秋説題¶
辭曰河以通乾出天苞洛以流坤吐地符河龍圖發洛¶
龜書感王者沈禮焉　春秋援神契曰八方之廣周洛¶
為中謂之洛邑　原山海經曰洛水出洛西山東北注¶
河入成皐之西　淮南子曰雒水輕利宜禾　魚豢典¶
略云洛字或作雒初漢火行忌水故洛去水而加隹魏¶
為土行土水之母水得土而流土得水而柔故去隹加¶
水　水經云洛水出京兆上洛縣冢領山郡經上洛𢎞¶
<pb:KR3k0055_WYG_043-28a>¶
農河南縣盧氏蠡城陽市宜陽洛陽合伊瀍榖澗之水¶
至鞏縣而入河也尚書稱導洛自熊耳又東㑹于伊又¶
東北㑹于河是也　増宋書曰洛書者天符也王者徳¶
至淵泉則洛書出　原述征記云洛水底有礬石故上¶
無氷洛之神曰虙妃¶
　　洛二¶
増顧野王符瑞圖曰虞舜時黄龍從洛水出詣舜鱗甲¶
成字舜即位與三公臨觀黄龍五采負圖出舜前　宋¶
<pb:KR3k0055_WYG_043-28b>¶
書曰禹受舜禪洛出龜書六十五字是為洪範此謂洛¶
出書者也　竹書曰洛伯用與河馮夷鬬盖洛水之神¶
也　歸蔵昔者河伯筮與洛伯戰而枚占昆吾占云不¶
吉　原國語曰靈王二十二年穀洛水鬬将毁宫室王¶
欲壅之太子晉曰夫山土之聚也藪物之歸也川氣之¶
導也澤水之鍾也夫水聚于髙歸于下今吾執政無乃¶
實有所僻而禍夫二川之神王卒壅之王室大亂(賈逵/注曰)¶
(兩水㑹/似於鬬)　増竹書紀年曰晉定公二十年洛絶于周魏¶
<pb:KR3k0055_WYG_043-29a>¶
襄王九年洛入城周山水大出　古今樂録曰秦始皇¶
祀洛水有黒頭公從河中出呼始皇曰来受天之寳乃¶
與羣臣作歌云洛陽之水其色蒼蒼祠祭大澤倐忽南¶
臨洛濵醊禱色連三光　原漢官典職曰徳陽殿周逰¶
容萬人自偃師去宫四十五里激洛水於殿下　謝承¶
後漢書曰沛國陳宣建武十年雒水出造天津城門或¶
欲築塞之宣諫曰昔王尊正身金隄水退况聖人耶言¶
未絶而水去　増伽藍記曰神龜中洛水上作浮橋所¶
<pb:KR3k0055_WYG_043-29b>¶
謂永橋也常景為洛汭頌其辭曰浩浩大川泱泱清洛¶
導源熊耳控流巨壑納榖吐伊貫周淹亳近逹河宗逺¶
朝海若　隋唐嘉話曰髙宗承貞觀之後天下無事上¶
官侍郎儀獨持國政嘗凌晨入朝廵洛水隄步月徐轡¶
詠詩云脈脈廣川流驅馬歴長洲鵲飛山月曉蟬噪野¶
風秋音韻清亮羣公望之猶神仙焉　舊記志曰垂拱¶
五年四月魏王武承嗣偽造瑞石文曰聖母臨人永昌¶
帝業令雍州人唐國泰表稱獲之洛水則天大恱號其¶
<pb:KR3k0055_WYG_043-30a>¶
石為寳圖七月改寳圖曰天授聖圖洛水曰永昌封其¶
神為顯聖侯禁漁釣祭享齊于四瀆所出處號曰聖圖¶
泉於泉側置永昌縣十二月則天親拜洛水受天授聖¶
圖為壇于洛水之北中橋之左皇太子皆従内外文武¶
百寮蠻彝酋長各依方位而立珍禽竒獸並列于壇前¶
禮畢還宫父老勒碑于拜洛壇前號曰天授聖圖之表¶
開元五年左補闕盧履冰奏毁之　唐書曰李適之為¶
河南尹元宗患穀洛嵗暴耗徭力詔適之以禁錢作三¶
<pb:KR3k0055_WYG_043-30b>¶
大防曰上陽積翠月陂自是水不能患　聞見後録曰¶
洛陽叢春園有先春亭可望洛水蓋洛水自西奔激而¶
東天津橋者疊石為之直力滀其怒而納之於洪下洪¶
下皆大石底與水爭噴薄成霜雪聲聞數十里予嘗窮¶
冬月夜登是亭聽洛水聲乆之覺清冽侵人肌骨不可¶
留乃去¶
　　洛三¶
原會澗　按河(上詳前聖河圖曰洛水地理隂精之宫/帝王明  龜書出文天以與命地以授)¶
<pb:KR3k0055_WYG_043-31a>¶
(瑞按河合際居中䕶羣王道和洽吐圖佐/神逆名亂教摘亡弔存故聖人觀河洛也)　魚躍　鳯¶
翔(魚豢典略曰湯東觀洛沈璧黄魚雙躍出于壇和曹/植兩儀篇曰帝者化八極養萬物和隂陽隂陽  鳯)¶
(至河/洛翔)　鳯集　龍見(沈約宋書曰黄帝齋于中宫坐于/元扈洛水之上有鳯皇集不食生)¶
(蟲不履生草其䧺自歌其雌自舞者易乾鑿度曰帝王/始興将起河洛龍見皆察其首黒  人正白者地正赤)¶
(者天/正)　黑玉　丹書(帝王世紀曰湯時有神牽白狼銜/鉤入殷朝者乃東觀沈璧于洛獲)¶
(黄魚黑玉之瑞於是始受命稱王書淮南子曰/古者至徳之運珠玉潤澤洛出丹  河出録圗)　元龜¶
　青鯉(沈約宋書曰元龜洛書者天符也王者徳至川/泉則洛出龜書  河圖曰黄帝逰于洛見鯉魚)¶
(長三丈青身無/鱗赤文成字也)　龜疇　鳯柙(尚書曰天乃錫禹洪範/九疇彝倫攸叙孔安國)¶
<pb:KR3k0055_WYG_043-31b>¶
(注疇𩔖也天與禹洛出書神龜負文而出列于背有數/至于九禹遂因而第之以成九𩔖  黄録曰帝坐元扈)¶
(洛上與大司馬容光左右輔周昌等百二十/人臨觀鳯皇銜圗至帝前圗以黄玉為柙)　笙鳯¶
玉雞(劉向列仙傳曰王子晉好吹笙作鳯皇鳴于伊洛/之間有道士浮邱伯接以上嵩髙山  帝王世紀)¶
(曰昭靈后名含始逰于洛池有玉雞銜赤珠/刻曰玉英吞此者王含始吞之生漢祖劉季)　堯壇¶
周觀(尚書中候曰堯沈璧于洛元龜負圗出背甲赤文/成字止壇  帝王世紀曰武王伐紂營洛邑而定)¶
(鼎焉今洛陽西南洛水/之北有鼎中&KR0026;是也)　軒逰　周卜(帝王世紀曰黄/帝時天大霧三)¶
(日帝逰洛水之上見大魚殺五牲以醮之天乃甚雨七/日七夜魚流始得圗書今河圖視萌篇是也  尚書曰)¶
(召公既相宅周公徃營成周使来告卜/作洛誥曰我又卜瀍水東亦惟洛食)　夏竭　周鬬¶
<pb:KR3k0055_WYG_043-32a>¶
(史記曰周幽王二年西周三川皆震伯陽甫曰昔伊洛/竭而夏亡河竭而商亡今周徳若二代之季山崩川竭)¶
(亡之徵也/  下詳前)　張禊　潘居(張恊洛禊賦曰夫何三春之/令日喜天氣之絪縕和風穆)¶
(而布暢兮百卉燦而敷芬顧春服之既成兮将祓/除于水濵  潘岳閑居賦曰退而閑居于洛之涘)　明¶
珠　藻玉(上見曹植賦流山海經曰秦冐之山/洛水出焉東  注于河其中有藻玉)　沈璧¶
　墜鐘(上詳前黒玉注器孫巖宋書曰髙祖平/闗洛致鐘虡舊  南還一大鐘墜洛水)　三川¶
　四水(伊洛瀍瀍合/流伊洛  澗)　符命　圖書(東都賦曰河洛開/奥符命用出  圖)¶
(書之泉/文選)　汎舟　解禊(李膺字元禮與郭林宗汎舟洛/水人望之以為仙舟也  王濟)¶
(觧禊/於洛)　増出讙舉　至陽虚(山海經曰讙舉之山洛水/出焉  又曰陽虚之山臨)¶
<pb:KR3k0055_WYG_043-32b>¶
(于元扈之水/是為洛汭)　逕熊耳　繞鹿蹄(水經曰洛水東逕熊/耳山北  水經注曰)¶
(洛又與虢水合/繞鹿蹄之山)　過偃師　度緱氏(水經曰洛水又東/過偃師縣南  水)¶
(經注曰緱氏山名在偃師縣南洛/水于此潛度即王子晉控鶴䖏)　歴訾鞏　㑹瀍伊¶
(水經曰洛水又東歴訾城鞏縣注訾司馬彪/所謂訾聚也鞏周畿内鞏伯國  下見禹貢)　原青雲¶
浮　赤光起(尚書中候曰武王觀于河沈璧禮畢且退/至于日昧榮光並塞河沈璧青雲浮洛赤)¶
(龍臨壇銜元甲之圖吐之而去江淹詣建平王上書曰/今聖厯欽明天下樂業青雲浮洛榮光塞河  又曰堯)¶
(率羣臣東沈璧于洛退候至于下稷赤光起/元龜負書出赤文成字宋均注曰稷讀曰側)　九日溫¶
　七夜雨(易乾鑿度曰帝盛徳之應洛水先溫九日乃/寒五日變為五色元黄  下見前軒逰注)¶
<pb:KR3k0055_WYG_043-33a>¶
　増帝升九阿　貢計百國(穆天子傳天子西征濵洛/升于九阿注其地有阪九)¶
(曲洛水逕之盖在散闗南也計水經注曰洛水東/逕計素渚盖中朝時百國貢  所頓故渚以此名)　陳¶
兵紀勝　遣将窮源(漢書光武陳兵于洛水見劉盆子/等謂其丞相徐宣曰不悔乎宣曰)¶
(不悔上笑曰卿庸中皦皦鐵中錚錚也之晉書義熈中/劉公西入長安次于洛陽命參将戴延  等乗舟溯流)¶
(窮覧洛川欲盡知水軍可至/之處延之等竟不達其源也)　戴記八闗　陸疏四闕¶
(戴延之西征記謂洛摠八闗之水注函谷廣城伊闕大/谷轘轅旋門平津孟津也  陸機云洛有四闕伊闕其)¶
(一/也)　神假虙妃　僊真王子(漢書音義云虙妃虙羲氏/之女溺死洛水為神後曹)¶
(植求甄后不得假虙妃作洛神賦不水經注緱氏山近/洛水王子晉控鶴斯阜靈王望之  得近竟舉手謝去)¶
<pb:KR3k0055_WYG_043-33b>¶
(山有子/晉祠)　廵堤詠詩　成橋作頌(俱見前/洛二)　原鳯銜圖¶
以授軒　龜負書以俾姒(上詳鳯柙注/下詳龜疇注)　五子徯太康¶
於洛汭　三川感伯陽於西周¶
　　洛四¶
原豫州川(周禮豫州/其川洛)　熊耳源(詳/前)　眄彼(洛/水)　清洛¶
曲洛　洛水辨名(水經注周禮雍州其川洛汭此洛一/名漆沮出馮翊此闗輔之水又云洛)¶
(水出漳山東經洛縣及新都/與湔水合流此又在蜀土)　増歴代帝王崇禮(河圖/玉版)¶
(曰蒼頡南廵臨元扈洛汭之水有靈龜負書丹甲赤文/之授水經注云自蒼頡之後軒轅堯舜禹湯歴代修壇)¶
<pb:KR3k0055_WYG_043-34a>¶
(沈璧于洛至周武則/營洛邑而定鼎云)　禮秩隆於四瀆(按祀典洛不列/于四瀆然歴代)¶
(齋壇璧奠之禮洛/比四瀆更隆也)　天下之大湊(周書周公将致政乃/作大邑成周于中土)¶
(南繫于洛水北囙于郟/山以為天下之大湊)　古之周南今之洛陽(摯仲治/曰古之)¶
(周南今之洛陽漢髙祖始欲都之感婁敬之言而/止光武起南陽定居洛邑逮于魏晉咸兩宅焉)　洛¶
經九山(水經注曰自鹿蹄之山以至元/扈之山凡九山皆洛水所繞)　洛有二橋(李/昭)¶
(徳曰洛有二橋司農卿韋𢎞機徙其一直長夏門民利/之其一橋廢省巨萬計然洛水嵗深齧之繕者告勞昭)¶
(徳始累石代柱鋭其前厮殺/暴濤水不能怒自是無患也)　别袖拂洛水(韓愈送/侯参謀)¶
去来伊洛上(同上寄崔/二十六)　交洛赴洪河(杜甫三川/觀水詩)　嵩¶
<pb:KR3k0055_WYG_043-34b>¶
山東頭伊洛岸(韓愈/詩)　持竿洛水側(同/上)　清洛水光鋪¶
碧簟(劉禹/錫詩)¶
　　洛五¶
原詩宋顔延之北使至洛詩曰振楫發吴州秣馬陵楚¶
山途出梁宋郊道由周鄭間前登陽城路旦夕望三川¶
伊洛絶津濟䑓館無尺椽空階多巢穴城闕生雲煙¶
唐太宗臨洛水詩曰春蒐馳駿骨總轡俯長河霞處流¶
縈錦風前瀁卷羅水花翻照𣗳隄蘭倒插波豈必汾隂¶
<pb:KR3k0055_WYG_043-35a>¶
曲秋風發棹歌　蘓味道奉和受圖溫洛詩曰緑綺膺¶
河檢青壇俯洛濱天旋俄制蹕孝享屬嚴禋陟配光三¶
祖懐柔洎百神霧開中道日雪歛屬車塵預奉咸英奏¶
長歌億萬春　李嶠奉和拜洛詩曰七萃鑾輿動千年¶
瑞檢開文如龜負出圖似鳯銜来殷薦三神饗明祠萬¶
國陪周旗黄鳥集漢幄紫雲廻日暮鉤陳轉清歌上帝¶
䑓　牛鳯及奉和受圖溫洛詩曰八神扶玉輦六羽警¶
瑶溪戒道伊川北通旌澗水西銜圖開洛匱刻石與天¶
<pb:KR3k0055_WYG_043-35b>¶
齊瑞日波中上仙禽霧裏低微臣矯弱翮忭舞接鸞鷖¶
　薛眘惑進船于洛水詩曰禁園紆睿覽仙櫂叶時逰¶
洛北風花𣗳江南彩畫舟芳生蘭蕙草春入鳯皇樓興¶
盡離懐暮煙光起夕流　増唐李嶠詠洛詩曰九洛韶¶
光媚三川物候新花明丹鳯浦日映玉雞津元禮期仙¶
客陳王覩麗人神龜方錫瑞緑字佇来臻　武后大享¶
拜洛樂章詩曰神功不測兮運隂陽包藏萬宇兮孕八¶
荒天符既出兮帝業昌願臨明祀兮降禎祥　宋張耒¶
<pb:KR3k0055_WYG_043-36a>¶
渡洛憶淮上詩曰沄沄清洛轉山隈渺渺東流不復回¶
輕鳥意随青嶂去亂波争汎夕陽来偶驚舟楫鄉心起¶
乍脫塵埃病眼開疑是盱眙郭門外月明㠶席過清淮¶
原賦魏曹子建洛神賦曰余從京師言歸東藩北過伊¶
闕越轘轅經通谷凌景山容與乎楊林流盼乎洛川覩¶
一麗人於巖之畔乃援御者而告之曰彼何人斯若斯¶
之豔也御者對曰臣聞河洛之神名曰虙妃君王所見¶
無乃是乎余告曰其形也翩若驚鴻宛若㳺龍髣髴兮¶
<pb:KR3k0055_WYG_043-36b>¶
若輕雲之蔽月飄颻兮若流風之廻雪于是忽焉縦體¶
以㳺以嬉左倚采旄右䕃桂旗攘皓腕于神滸兮采湍¶
瀨之元芝收和顔而静志兮申禮防而自持爾乃衆靈¶
雜遝命儔嘯侣或戯清波或翔神渚或采明珠或拾翠¶
羽従南湘之二妃擕漢濵之游女體迅飛鳬飄忽若神¶
凌波微歩羅韤生塵于是屏翳収風川后静波馮夷鳴¶
鼔女媧清歌騰文魚以警乗鳴玉鑾以偕逝六龍儼其¶
齊首載雲車之容裔鯨鯢涌而夹轂水禽翔而為衛於¶
<pb:KR3k0055_WYG_043-37a>¶
　是越北沚過南岡動朱唇以徐言陳交接之大綱恨神¶
　人之道殊怨盛年之莫當撫微情以效愛獻江南之明¶
　璫雖潜處於太隂長寄心於君王¶
　原銘後漢李尤洛銘曰洛出熊耳東流㑹集夏禹導疏¶
　經於洛邑元龜赤字漢符是立帝都通路建國南鄉萬¶
　乗終濟造舟為梁三都五州貢篚萬方廣視逺聽審任¶
　賢良元首昭明庶𩔖是康¶
　¶
<pb:KR3k0055_WYG_043-37b>¶
　¶
　¶
　¶
　¶
　¶
　¶
　¶
御定淵鑑𩔖函卷三十八¶
