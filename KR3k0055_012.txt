# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.394109
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七
<pb:KR3k0055_WYG_012-1a>¶
　欽定四庫全書¶
御定淵鑑𩔖函卷七¶
　　天部七(雨/)¶
　　　雨一¶
　増釋名曰雨羽也如鳥羽動則散　原又曰雨水従雲¶
　下也雨輔也言輔時生飬也　増説文曰零餘雨也&KR0034;¶
　(音/斯)小雨財&KR0034;也&KR3568;(銀箴/切)霖雨也南陽名霖雨曰&KR3568;&KR0034;(音/酸)¶
　小雨也&KR0034;(子亷/反)微雨也&KR0034;(音/資)雨聲也溟小雨也澍時雨¶
<pb:KR3k0055_WYG_012-1b>¶
　也湒(姊入/反)雨下也　易曰雲行雨施品物流形　又曰¶
　匪寇婚媾徃遇雨則吉　又曰宻雲不雨自我西郊¶
　又曰雨以潤之　尚書曰納於大麓烈風雷雨弗迷¶
　又曰若嵗大旱用汝作霖雨　原又洪範曰休徵曰肅¶
　時雨若(注云休美也肅敬也若順/也君行敬則時雨従之)　増毛詩曰習習谷¶
　風以隂以雨　原又曰有渰萋萋興雨祁祁雨我公田¶
　遂及我私　又曰朝隮于西崇朝其雨　増又曰靈雨¶
　既零　又曰以祈甘雨以介我稷黍以榖我士女　禮¶
<pb:KR3k0055_WYG_012-2a>¶
記曰土潤溽暑大雨時行　又月令曰仲春之月始雨¶
水孟春行夏令則雨水不時行秋令則暴雨忽至行冬¶
令則水潦為敗季春行夏令則時雨不降行秋令則滛¶
雨早降　又曰時雨将降下水上騰　又曰立夏命有¶
司祀雨師　又曰孟夏行秋令則苦雨數来　又曰六¶
月中氣後五日大雨時行　又曰仲秋行春令則秋雨¶
不降　又曰仲冬行秋令則天時雨汁𤓰瓠不成　又¶
曰疾風迅雷甚雨則必變　原左傳曰如百榖仰膏雨¶
<pb:KR3k0055_WYG_012-2b>¶
焉　増公羊傳曰觸石而出膚寸而合不崇朝而遍雨¶
乎天下者唯太山爾　榖梁傳曰春正月不雨者勤雨¶
也夏四月不雨者閔雨也六月雨者喜雨也　爾雅曰¶
甘雨時降萬民以嘉謂之醴泉　原又曰小雨曰霡霂¶
雨三日已上曰霖久雨曰霪暴雨曰涷雨時雨曰澍雨¶
雨與雪雜下曰霰　増易稽覽圖曰降隂為雨降隂之¶
雨潤而不破塊　原京房易候曰太平之時十日一雨¶
凡嵗三十六雨此休徵時若之應　尚書大傳曰天久¶
<pb:KR3k0055_WYG_012-3a>¶
無烈風淫雨意中國有聖人乎(淫雨謂/之霖)　増禮統曰雨¶
者輔時生養均遍故謂之雨　大戴禮曰天地之氣和¶
即雨　禮斗威儀曰君乗金而王其政象平則喜雨時¶
至　原春秋説題辭曰一嵗三十六雨天地之氣宣十¶
日小雨應天文十五日大雨以斗運也　増又曰陽制¶
隂故水為雨　又曰隂陽之氣上薄為雨　春秋漢&KR0877;¶
孳曰穴藏先知雨隂曀未集魚已噞(音奄/魚口)喁(音容/衆口)　樂¶
動聲儀曰焦明(水/鳥)至為雨備　廣雅曰雨師謂之屏翳¶
<pb:KR3k0055_WYG_012-3b>¶
　埤雅曰鳩隂則屏逐其婦晴則呼之語曰天将雨鳩¶
逐婦　漢書曰秋雨連月渠竇生魚　晉書曰梁州十¶
旬雨魚麥為蛾飛　原廣成子謂黄帝曰雲不待族而¶
雨　老子曰驟雨不終日　荘子曰時雨降矣而猶浸¶
灌不亦勞乎　増又曰雨者為雲乎　文子曰若與俗¶
處猶之逃雨也無向而不濡　原管子曰春秋察五政¶
一曰論㓜孤赦有罪二曰賦爵列授禄位三曰修溝洫¶
復亡人四曰治封疆正阡陌五曰無殺麑䴠無絶華萼¶
<pb:KR3k0055_WYG_012-4a>¶
五政順時春雨乃来　増又曰冬作土功發地藏則夏¶
多暴雨秋霖不止　抱朴子曰軍始發大風甚雨起于¶
後大勝之徵也軍始出雨沾衣者是謂潤兵軍有功¶
淮南子曰失火遇雨禍中有福　又曰人莫鑑于流雨¶
而鑑于止水者以其静也　又曰朱鼈浮于波上必大¶
雨　晏子曰四海之雲凑千里之雨至　董子曰太平¶
之時雨不破塊浸莖潤葉而已　揚子法言曰震風凌¶
雨然後知夏屋之帡幪　范子計然曰風為天氣雨為¶
<pb:KR3k0055_WYG_012-4b>¶
地氣風順時而行雨應風而下命曰天氣下地氣上隂¶
陽交通萬物成矣　原論衡曰道至天者祥風起甘雨¶
降雨霽而隂曀者謂之甘雨　增又曰夫風氣雨露本¶
當和適儒者論太平瑞應言其風祥露甘風不鳴條雨¶
不破塊可也言其五日一風十日一雨褒之甚也風雨¶
雖適不能五日十日正如其數　原纂要曰疾雨曰驟¶
雨徐雨曰零雨久雨曰苦雨亦曰愁霖(晉潘尼宋伍緝/之並作苦雨賦)¶
(後漢應瑒魏文帝晉傅𤣥陸/雲胡濟袁豹並作愁霖賦)雨晴曰霽雨而晝晴曰晵¶
<pb:KR3k0055_WYG_012-5a>¶
雨水曰潦雨雲曰渰(渰音掩/雲隂貌)亦曰油雲(油然/作雲)梅熟而雨¶
曰梅雨(江東呼為/黄梅雨)　増師曠占曰候月知雨多少入月¶
一日二日三日月色赤黄者其月少雨月色青者其月¶
多雨常以五卯日候西北有雲如羣羊者即有雨至矣¶
冬戊巳春辰巳日雨蝗蟲食禾稼立春日雨傷五木立¶
秋日雨害五榖常以戊巳日日入時出時欲雨日上有¶
冠雲大者即雨小者少雨　原黄子發相雨書曰當戊¶
申日候日欲入時上有冠雲不問大小視四方黑者大¶
<pb:KR3k0055_WYG_012-5b>¶
雨青者小雨　増天文要集曰北斗之旁有氣徃徃而¶
黑状如禽獸大如皮席不出三日必雨　又曰河有雲¶
黑状似船若一疋布維河不出十日大雨　又曰辰口¶
守心有水灾一曰大雨不可當　又曰斗者不欲雲覆¶
之黒雲覆之大雨　相雨書曰四方斗中俱無雲惟河¶
有三雲相連如浴狶三日必雨　又曰以丙丁辰之日¶
四方無雲惟漢中有者六十日風雨和常以六甲之日¶
平旦清明東向望日始出時日上有雲大小貫日中青¶
<pb:KR3k0055_WYG_012-6a>¶
者以甲乙雨赤者丙丁雨白者庚辛雨黒者壬癸雨黄¶
者戊己日雨六甲日四方雲皆合者即雨以天方雨時¶
視雲有五色黑赤并見者即雹黄白雜者風多雨少青¶
黑雜者雨隨之必滂沛流潦　又曰四方有濯魚雲遊¶
疾者即日雨遊遲者雨少難至　原山海經曰為應龍¶
之状乃得大雨　又曰羽山其上多雨而符陽之山多¶
怪雨雲風之所出也　河圖帝通紀曰雨者天地之施¶
也　風俗通曰𤣥㝠雨師也　増朝野僉載曰夜半天¶
<pb:KR3k0055_WYG_012-6b>¶
漢中黒氣相逐俗謂黒猪渡河雨候也　荆楚嵗時記¶
曰湘東郡新平縣有龍穴天旱人共遏水漬此穴輒雨¶
　又曰春曰榆荚雨夏至前曰梅雨六月曰濯枝雨八¶
月曰豆花雨　三水小牘曰安定郡有峴陽峰峴上有¶
池若雨則雲起池中若張盖然故里諺曰峴山張盖雨¶
滂沱　羅浮山記曰山有龜淵淵有神龜人穢淵即澍¶
雨　武昌記曰城西有石鼓山上有三石鼓鼓鳴必雨¶
　又曰夷陵有隂陽石隂石常潤陽石常燥旱則鞭隂¶
<pb:KR3k0055_WYG_012-7a>¶
石必雨雨乆鞭陽石則止　又曰夏至有梅雨沾衣皆¶
黕　又曰六月有三時雨田家為甘澤　梁益記曰大¶
小漏天在雅州西北山谷高沈深晦多雨黎縣多風俗¶
謂黎風雅雨　華陽國志曰䍧牱郡上當天井故多雨¶
潦　遁甲開山圖曰鄭有不毛山上有無為之君分布¶
雲雨於九州之内　續博物志曰闗東西風則晴東風¶
則雨闗西西風則雨東風則晴　原楚辭曰雷填填兮¶
雨冥𠖇令飄風兮先驅使凍雨兮灑塵　又曰皇天滛¶
<pb:KR3k0055_WYG_012-7b>¶
溢而秋霖兮后土何時而得乾　增蔡邕霖賦曰瞻元¶
雲之晻晻懸長雨之森森　木元虚海賦曰崩雲屑雨¶
浤浤洞洞　左太冲蜀都賦曰潛龍蟠於沮澤應鳴鼓¶
而興雨　張士然曰春雨潤木自葉流根　張協曰雲¶
根臨八極雨足洗四溟　江淹曰愁霖貫秋序　陸衡¶
演連珠曰迅風陵雨不謬晨禽之察　王勃詩曰珠簾¶
暮捲西山雨　杜子美詩曰深夜沈沈動春酌燈前細¶
雨簷花落　劉威詩曰蓬莱一水通雲氣閶闔千門度¶
<pb:KR3k0055_WYG_012-8a>¶
雨聲　韓愈詩曰天街小雨潤如酥¶
　　雨二¶
原尸子曰神農氏治天下欲雨則雨五日為行雨旬謂¶
榖雨旬五日為時雨正四時之制萬物咸利故謂之神¶
　増淮南子曰神農之治天下甘雨時降五榖繁植¶
列子曰赤松子神農氏雨師也　帝王世紀曰黄帝遊¶
洛水上見大魚殺五牲醮天乃甚雨七日七夜魚流始¶
得圖書今河圖是也　原六韜曰武王伐殷将行之日¶
<pb:KR3k0055_WYG_012-8b>¶
雨輜重車至軫太公曰此洗濯甲兵也　増呂氏春秋¶
曰武王伐紂至鮪水使膠鬲候周師問武王曰西伯何¶
時至曰将以甲子日至膠鬲行矣大雨日夜不休武王¶
疾行不輟軍吏諌武王曰吾疾行以救膠鬲之死也¶
搜神記曰武王伐紂至河上雨甚疾雷晦暝揚波于河¶
衆甚懼武王曰余在天下誰敢干志者風波立霽　原¶
鹽鐵論曰周公太平之時風不鳴條雨不破塊旬而一¶
雨雨必以夜　左傳曰衛大旱卜有事於山川不吉甯¶
<pb:KR3k0055_WYG_012-9a>¶
荘子曰昔周飢尅殷而年豐今邢無道諸侯無伯天其¶
或者欲使衛討邢乎從之師興而雨　家語曰齊有一¶
足之鳥飛公朝下於殿前舒翅而跳齊侯遣使訪孔子¶
孔子曰此鳥名商羊昔兒童有屈一脚振迅兩臂而跳¶
且謡曰天将大雨商羊鼓舞今齊有之其應将至有水¶
為灾　増論衡曰孔子出使子路齎雨具有頃天果大¶
雨子路問其故孔子曰昨暮月離于畢後日月復離于¶
畢孔子出子路請齎雨具孔子不聼果無雨子路問其¶
<pb:KR3k0055_WYG_012-9b>¶
故孔子曰昔日月離其隂故雨昨暮月離其陽故不雨¶
　家語曰孔子将行雨而無盖門人曰商也有之孔子¶
曰商之為人也甚恡于財吾聞與人交推其長者違其¶
短者故能久也　原荘子曰宋景公時大旱三年卜之¶
以人祀乃雨公下堂頓首曰吾所以求雨者為人今殺¶
人不可将自當之言未卒天大雨方千里何徳于天而¶
恵于民也　増韓子曰荆人伐陳吴救之軍間三十里¶
雨十日夜左史倚相謂子期曰雨十日甲輯雨裂吴人¶
<pb:KR3k0055_WYG_012-10a>¶
必至宜備之乃為陣未成而吴人至見荆有戒而反¶
傅子曰昔者伯牙子遊于泰山之隂逢暴雨止于巖下¶
抱琴而鼓之為淋雨之音更造崩山之曲毎奏鍾期輒¶
窮其趣曰善哉子之聽也　原戰國策曰魏文侯與虞¶
人期獵是日飲酒樂天雨文侯曰雖樂豈可不一㑹期¶
哉乃徃(詳/獵)　増又曰齊韓魏共攻燕楚王使景陽将而¶
救之暮舍使左右司馬各營壁地已植表景陽怒曰女¶
所營者水至皆滅表焉可以舍乃令徙明日大雨山水¶
<pb:KR3k0055_WYG_012-10b>¶
大出所營者水皆滅表軍吏乃服　幽明録曰有客詣¶
董仲舒談論微奥仲舒疑之客又云天欲雨仲舒因戱¶
之曰巣居知風穴居知雨卿非狐狸即是老䑕客化為¶
老狸而去　原東觀漢記曰沛獻王輔善京氏易永平¶
五年少雨上御雲䑓自為卦以周易林卜之其繇曰蟻¶
封穴户大雨将至以問輔輔對曰蹇艮下坎上艮為山¶
坎為水山出雲為雨蟻穴居知雨将至故以蟻為興居¶
　増又曰王郎起光武自薊東南馳及至南宫遇大風¶
<pb:KR3k0055_WYG_012-11a>¶
雨而引車入道傍舎馮異抱薪鄧禹爇火光武對竈燎¶
衣　又曰順帝陽嘉元年立順烈皇后是時自冬至春¶
不雨尊后之日嘉澍沾渥　後漢書曰髙鳯好學不休¶
其家曝麥令鳳守鷄以竿授其手中鳯執竿讀書雨大¶
至不覺執竿如故其妻還見麥流甚以為怒鳯亦不愧¶
　又曰任文公為治中従事時大旱白刺史曰五月一¶
日當有大水其變已至不可防救宜令吏人豫為其備¶
刺史不聽文公獨儲大船百姓或聞頗有為防者到其¶
<pb:KR3k0055_WYG_012-11b>¶
日旱烈文公急命促載使白刺史刺史笑之日捋中天¶
北雲起須臾大雨至餔時湔水湧起十餘丈突壊廬舍¶
所害数千人　又曰百里嵩字景山為徐州刺史境邅¶
旱嵩出廵䖏甘雨輙澍東海祝其合鄉等三縣父老訴¶
曰人䓁是公百姓獨不邀降乃廻赴之雨隨車而下¶
又曰鄭宏為騶令勤行徳化魯國當春大旱五榖不豐¶
騶獨致雨偏熟遷淮隂太守消息徭賦政不煩苛行春¶
大旱隨車致雨　又曰茅容耕于野時與䓁軰避雨樹¶
<pb:KR3k0055_WYG_012-12a>¶
下衆皆夷踞相對容獨危坐逾恭郭林宗行見而竒之¶
　原管輅别傳曰輅過清河太守時天旱輅曰今夕當¶
雨樹中已有少女微風樹間又有隂鳥和鳴又少男風¶
起衆鳥亂翔其應至矣須臾風雲興元氣四合大雨注¶
傾　益都耆舊傳曰趙瑶為閬中令邅旱請雨於靈星¶
應時大雨　椘國先賢傳曰樊英隠於壺山嘗有暴風¶
従西南起英謂學者曰成都市火甚盛因含水西向𠻳¶
之乃令記其時日後有従蜀郡来者云是日大火有雲¶
<pb:KR3k0055_WYG_012-12b>¶
従東起須臾大雨火遂滅　增邵氏家傳曰邵信臣為¶
少府南陽邅火爇數萬人信臣時在丞相匡衡坐心動¶
含酒東向𠻳之邅火處見雲西北来𠖇晦大雨以滅火¶
雨酒香　魏志曰曺真伐蜀従子午道南入諸軍或従¶
斜谷道入㑹大霖雨四十餘日棧道斷絶詔真還　吴¶
志曰劉基字敬輿繇子也姿容美好孫權愛敬之權大¶
暑時嘗於船中宴飲於樓船上值雷雨權以盖自覆又¶
命覆基餘人不得也其見待如此　晉書云詔以王雅¶
<pb:KR3k0055_WYG_012-13a>¶
為太子太傅将拜遇雨請以繖入王珣不許因冐雨拜¶
　齊書曰茍金龍為梓潼太守帶闗城戍主梁人攻圍¶
會金龍病妻劉率勵扼戰百有餘日井在城外尋為賊¶
䧟城中絶水劉集衆告天俄而澍雨劉命出公私布絹¶
及至衣服懸之城中絞而取水所有雜器悉儲之於是¶
人心益固梁人退宣武嘉之官其子　陳書曰梁大同¶
中嘗驟雨殿前徃徃有雜色寳珠梁武帝觀之甚有喜¶
色虞寄因上瑞雨頌帝謂寄兄荔曰此頌典裁清㧞卿¶
<pb:KR3k0055_WYG_012-13b>¶
家之士龍也　南史曰王恵嘗臨曲水風雨暴至坐者¶
皆馳散恵徐起不異常日不以霑霈而改　魏書曰裴¶
粲曽詣清河王懌下車始進便屬暴雨粲容歩舒雅不¶
以沾濡改莭懌乃令人持盖覆之歎謂左右曰何代無¶
竒人　窮神秘苑曰元魏時盧汾嘗叩樹有一女子衣¶
青出引汾入見㕔堂題曰審雨堂乃古槐中蟻穴　金¶
陵志曰陳後主泛舟樂遊於河忽遇雨浮漚生宫人指¶
浮漚曰滿河珍珠因名其河為珍珠河　真誥曰張元¶
<pb:KR3k0055_WYG_012-14a>¶
賔得仙入華陽洞為理禁伯其職主水盖雨官也　元¶
怪録曰李靖微時嘗射獵靈山中㑹暮投宿一巨宅有¶
老婦延之中夜叩門甚急婦人曰此非人世乃龍宫也¶
今天符命行雨二子俱出欲奉煩頃刻何如遂命鞴青¶
驄取雨噐戒曰馬躍嘶鳴取水一滴滴馬騣上謹勿多¶
也既而見所憩邨連下二十滴既歸老婦泣曰此一滴¶
乃地上一尺雨也此邨夜半平地水深二丈豈復有人¶
妾已受譴矣　大唐新語曰貞觀末房𤣥齡避位居第¶
<pb:KR3k0055_WYG_012-14b>¶
時天旱太宗將幸芙蓉園以觀風俗𤣥齡聞之戒其子¶
曰鑾輿必當見幸亟使掃洒兼偹饌具有頃太宗果先¶
幸其第便載入宫其夕大雨咸以為優賢之應　舊唐¶
書㑹要曰谷那律嘗従太宗出獵途中遇雨上問油衣¶
若為不得漏那律曰能以瓦為之必不漏矣意欲太宗¶
不為畋獵太宗恱賜帛二百段　唐書曰裴行儉高宗¶
時為定襄道大總管討突厥大軍次單于北暮已立營¶
塹壕既周行儉更命徙營高岡吏白士安堵不可擾不¶
<pb:KR3k0055_WYG_012-15a>¶
聽促徙之比夜風雨暴至前占營所水深丈餘衆莫不¶
駭歎問何以知之行儉曰自今苐如我莭制毋問我所¶
以知也　舊五行志曰景龍中洛下霖雨百餘日宰相¶
不能調隂陽乃閉坊市北門卒無効霑溢益甚人歌云¶
禮賢不解開東閣爕理惟能閉北門時駕車者苦甚汚¶
街中言曰宰相不能調隂陽致兹恒雨令我汚行㑹中¶
書令楊再思過謂之曰於理則然亦卿牛劣耳　異聞¶
録曰儀鳯中劉毅於涇陽見婦人牧羊道畔怪而問之¶
<pb:KR3k0055_WYG_012-15b>¶
曰洞庭龍君小女也問牧羊何用曰非羊也雨工也雷¶
霆之類也毅後配此女開元中猶在　開元遺事曰蘇¶
頲有一錦紋花石鏤為筆架置於硯席間毎天欲雨即¶
津出如汗逡巡而雨頲以此為雨候　舊唐書曰顔真¶
卿開元中為監察御史使河隴時五原有寃獄久不决¶
真卿至立辨之天方旱獄决乃雨郡人呼為御史雨¶
唐年小録曰泗州門監王忠政云開成中死十二日復¶
活始見一人碧衣赤幘引臂登雲曰天召汝行雨𨽻於¶
<pb:KR3k0055_WYG_012-16a>¶
左落隊其左右落隊各有五方甲馬簇於雲頭俯向下¶
重樓深室囊櫃之内纎細悉見更異者見米粒長數尺¶
凡兩隊而一隊於小項瓶子貯人間水一隊所貯如馬¶
牙硝末謂之乾雨雨皆在前風車為殿　北夢𤨏言曰¶
孔極侍郎為補遺時嘗朝回值雨而無雨備乃於人家¶
簷廡下避之過食時雨益甚其家乃延入㕔事有一叟¶
出迎甚恭酒饌亦甚豐潔極為謝之且假雨具叟曰某¶
閑居不預人事寒暑風雨未嘗冐也置此欲安施乎令¶
<pb:KR3k0055_WYG_012-16b>¶
於他處假借以奉之極退而歎嗟若忘宦情語人曰斯¶
大隱者也　南唐書曰南唐時闗司歛率尤繁商人苦¶
之屬近甸亢旱一日宴於北苑烈祖謂侍臣曰畿甸雨¶
都城不雨何也得非獄市之間違天意歟申漸高乗談¶
諧進曰雨懼抽稅不敢入京烈祖大笑即下令除一切¶
額外税信宿之間膏澤告足　明興雜記曰洪武二十¶
五年下度僧令吴僧永隆請㷊身以救冐請者罪上勅¶
中書以武士衛其龕至雨花臺出龕望闕拜辭取香瓣¶
<pb:KR3k0055_WYG_012-17a>¶
書風調雨順四字語侍中曰煩語陛下以此香祈雨必¶
驗乃乗炬自㷊骸骨不倒異香逼人羣鶴舞於龕頂乃¶
宥三千人誅時大旱上命以所遺香至天禧寺禱雨夜¶
雨大降上嘉曰此真永隆雨也因御製落魄僧詩以美¶
之永隆乃蘇州尹山寺僧也　又曰明嘉靖壬戌三月¶
二十三日山東徳州地方雨魚三日時有詩云魚乃躍¶
于淵何如降自天¶
　　雨三¶
<pb:KR3k0055_WYG_012-17b>¶
原離畢　化坎(毛詩云月離於畢俾滂沱矣隂周易集/林雜占曰占天雨否外卦得  為雨得)¶
(陽不雨其爻發變得坎為雨得離不雨巽/化為坎先風後雨坎化為巽先雨後風)　鸛鳴　魚¶
噞(毛詩曰零雨其濛鸛鳴于垤鄭元注曰将隂則穴處/者先知之鸛好雨将雨長鳴而喜也  下詳雨一)¶
　土龍　石鷰(淮南子曰土龍致雨許慎注曰湯邅旱/作土龍以象雲従龍也  湘州記曰零)¶
(陵有石鷰遇雨/則飛止還為石)　濯枝　潤葉(俱詳/雨一)　荆臺　灌壇(宋/玉)¶
(高唐賦曰椘襄王與宋玉遊於雲夢之臺望高唐之觀/上獨有雲氣王問此何氣也玉對曰所謂朝雲也昔者)¶
(先王嘗遊於高唐願薦枕席王因幸之去辭曰妾在巫/山之陽高丘之岨朝為行雲暮為行雨朝朝暮暮陽臺)¶
(之下杜預注左傳曰荆亦椘也其博物志曰太公為灌/壇令文王夢見婦人哭當道問  故曰吾太山神女嫁)¶
<pb:KR3k0055_WYG_012-18a>¶
(為西海婦吾行必以暴雨灌壇令當吾道不敢以疾/風暴雨過也夢覺召太公語焉三日果疾風暴雨過)¶
含水　噀酒(上詳雨二為葛洪神仙傳曰欒巴者蜀郡/人也徴入  尚書正朝大㑹欒巴得酒不)¶
(飲面西南噀之有司奏巴大不敬詔問巴巴謝曰/臣夲縣都市失火臣故噀酒為雨滅火非敢不敬)　蟻¶
封　龍穴(上詳雨二/下詳雨一)　積薪　環艾(謝承後漢書曰戴/封字平仲遷西華)¶
(令其年大旱禱請不獲乃積薪坐其上以自㷊火起而/大雨逺邇歎服遷中山令  范曄後漢書曰諒輔仕郡)¶
(為五官掾請雨聚艾茅以自環搆/火将自㷊湏㬰大雨如澍詳祈雨)　伐紂　討邢(俱詳/雨一)¶
　禱林　暴野(淮南子曰湯時九年旱以禱於桑林而/四海之雲湊千里之雨至  晏子曰齊)¶
(景公時旱欲祀靈山晏子曰山固以石為身草木為髮/天苟不雨髪焦身熱久旱獨不欲雨乎君避殿暴露其)¶
<pb:KR3k0055_WYG_012-18b>¶
(當雨公出野暴/露天果大雨)　十夜　九旬(上詳雨二雨下/見傅元患  賦)　石牛¶
　桐魚(頋微廣州記曰欝林郡山東南有池池有石牛/嵗旱百姓殺牛祈雨以牛血和泥泥石牛背祀)¶
(畢天雨洪注洗牛背泥盡即晴魚淮/南子曰董仲舒請雨秋用桐木)　商羊舞　黒蜧¶
躍(上詳雨一居淮南子曰黑蜧神/蛇潜淵而  将雨則躍蜧音麗)　洗兵潤兵　流粟¶
流麥(洗兵詳雨二抱朴子曰出兵甚雨大勝之象軍行/雨沾衣是潤兵也其軍有喜  鄒子曰朱買臣孜)¶
(孜修學不覺雨之/流粟流麥詳雨二)　増藥水　醴泉(荆椘嵗時記云十/月天時和暖似春)¶
(故曰小春此月内一雨謂之液雨百蟲/飲此而藏蟄俗呼為藥水  下詳雨一)　三時　六月¶
(上詳雨一雨榖梁傳魯僖公/三年六月  雨云者喜雨也)　榆荚　豆花(俱詳/雨一)　散¶
<pb:KR3k0055_WYG_012-19a>¶
絲　垂布(古詩騰雲似洒煙宻雨如散絲錢昭度詩酒/樓人散雨千絲  僧可増驟雨詩云掣電引)¶
(狂雷晝天忽成暮萬里/㵼銀河四簷垂瀑布)　持盖　墊巾(上詳雨二林後/漢書云郭  宗)¶
(於陳梁間遇雨巾墊一角時/人乃效折角巾其見慕如此)　馳馬　牧羊(神異記云/西海上有)¶
(人乗白馬朱鬛白衣元冠従十二童子馳馬如飛/名曰河伯使者所至之國雨水滂沱  下詳雨二)　雨¶
珠　鳴鼓(上詳雨二/下詳雨一)　打葉　濯枝(詩話王禹錫賀知/縣春雨詩云打葉)¶
(雨拳隨手重吹凉風口/逐人来  下詳雨一)　生榖　仰膏(詩既沾既足生/我百榖  下詳)¶
(雨/一)　閉南門　禱西宫(史記云董仲舒為江都王相以/春秋灾異之變推隂陽所以錯)¶
(行故求雨閉諸陽縦諸隂其止雨反是按閉陽縦隂謂/如閉南門毋舉火開北門水洒人之𩔖也  宋仁宗慶)¶
<pb:KR3k0055_WYG_012-19b>¶
(厯間京師乆旱羣臣請帝親禱於郊帝曰太史言月二/日當雨今将以旦日出禱王素曰臣非太史然度是日)¶
(必不雨帝問其故素曰陛下知旦日雨而禱之不誠不/誠不可動天帝竦然詔明日特詣西太乙宫禱雨命素)¶
(扈従此日月甚熾埃氛翳空車/駕還未薄城天大雷電而雨)　玉女披衣　雷君出¶
装(王采安城記云萍郷西城津有玉女岡天當雨輙先/湧五色雲氣于石間俗謂之玉女披衣段成式詩不)¶
(願石郎戴笠難甘玉女披衣言雨多也為易林變/占云雷君出装隠隠西行霖雨不止流  江河)　峴¶
山張盖　紋石出津(上詳雨一/下詳雨二)　祠女郎魂　減大官¶
膳(昌黎詩乞雨女郎魂炰羞潔且繁廟開鼯䑕叫神降/越巫言旱氣期銷蕩隂官想駿奔行看五馬入蕭颯)¶
(已隨軒已東坡詩湯帝咨嗟徴六事漢庭灾異劾三公/聖朝罪  恩寛大時雨愆期旱蘊隆東海得無寃死婦)¶
<pb:KR3k0055_WYG_012-20a>¶
(南陽疑有卧雲龍傳聞已減/大官膳肉食諸公盍奏功)　器上龍状　潭中虎頭¶
(雜爼云唐開元中天旱明皇令僧一行祈雨一行言當/得一噐上有龍状方可致雨上令于内庫徧觀之皆言)¶
(不𩔖数日後指一古鏡鼻盤龍喜曰此有真龍矣乃持/入道塲一夕而雨  東坡集徐州城東有石潭與泗水)¶
(通天旱置虎頭于/潭中可致雲雨)¶
　　雨四¶
原制陽(春秋潜潭巴云陽/制於隂故水為雨)作解(易云雷/雨作解)　若濡(傳曰道/下遇雨)¶
(若/濡)如晦(風雨/如晦)　霑服(諸侯朝天子雨/霑服失容則止)沈竈(潘岳賦云臼/竈為之沈溺)¶
(器用為/之浮漂)　決溝(應璩詩云溝/瀆皆決溢)止巖(詳雨/一)　倒井(晉傅/元詩)潤¶
<pb:KR3k0055_WYG_012-20b>¶
礎(苦雨詩云水鸛巣/曽甍山雲潤柱礎)　社公(俗說社公不食舊水/故近社必有雨也)神女¶
(詳雨/二)　膏黍苖(芄芄黍苖/隂雨膏之)害粢盛(天作淫雨/害于粢盛)　益霡霂¶
(益之以霡霂既優既渥/既霑既足生我百榖)流縦横(曺植贈白馬王彪詩云/陳雨泥我塗流潦浩縦)¶
(横/)　用作霖(詳雨/一)走逃雨(文子曰若與俗處猶走/而逃雨無走不濡濕也)　近¶
壬子(管輅曰今夕當雨傳曰近壬子日/位滿星中已有水氣食頃至也)禁丙丁(俗説久/雨不晴)¶
(禁丙丁/乃得晴)　山川出雲(禮記云清明在躬氣志如神嗜慾/将至有開必先天降時雨山川出)¶
(雲/)石穴應雲(南徐州記云剡縣有石穴高丈餘容數人/天将雨雲輒羣行従南来映山山亦出雲)¶
(應之即/大雨)　聲如吹角(武昌記曰武昌有龍山如/欲隂雨其上有聲如吹角)氣如覆¶
<pb:KR3k0055_WYG_012-21a>¶
船(京房易飛候曰黒氣/如覆船於日下立雨)　龍蟠興雨(蜀都賦云潜龍蟠/於沮澤應鳴鼔而)¶
(興/雨)　丹山霧如烟(宜都記云郡西北有丹/山霧起如烟冄朝必雨)廬山氣如馬¶
(廬山記云天将/雨山氣如車馬)　昆陽禱石泉(荆山圖記云昆陽界有/栢枝山石泉名雨穴請)¶
(禱必/雨)臨賀祭石人(荆州記云臨賀界有卧石似人而/色青黄隠起此鄉若旱祭之即雨)¶
増崇朝(詩云崇/朝其雨)貫秋(古詩愁霖/貫秋序)　豐注(大雨/也)潢潦(雨水/流于)¶
(地/者)　修霤(高簷之/滴水也)豐澤(時雨也昊/天降豐澤)　甘霤(甘雨也凡水/下流曰霤)¶
隂祗(雲雨師也隂祗/濛霧于其裏)　隟漏(屋漏/水也)紛射(謂潦波湧/而横流也)　麗¶
雨(春時花/雨也)　麥雨(麥雨交新溜/以上俱六朝)　白雨(白雨映/寒山)　翻盆¶
<pb:KR3k0055_WYG_012-21b>¶
(雨勢/之暴)　伏雨(䦨珊之風沈伏之雨言其風/雨之不已也  以上俱唐詩)　元液(韻府/云雨)¶
(也至誠而/元液被)　迎龍(李約詩云桑條無葉土/生烟簫鼔迎龍水廟前)　燋卷(杜詩/皇天)¶
(降徳澤燋/卷有生意)　如膏(春雨/如膏)　添栁(韓詩雨多/添栁耳)　神漿(雨者/神漿)¶
(可/挹)　露滴(盧師道云其雨濛濛/似露委草則滴瀝)　月額(金樓子云旦日/雨為月額雨如)¶
(織垂/絲)　天漏(古詩地近漏/天終日雨)　喜雨亭(蘇東坡亭以/雨名志喜也)　粟¶
化為蠱(述異記云荆州/久雨粟化為蠱)麥化為蛾(述異記云晉永嘉中/梁州雨十旬麥化為)¶
(蛾/飛)　劉城奏鼓(述異記云廬山有康王谷北嶺有一城/號為劉城天毎欲雨輙聞有奏簫笳角)¶
(之聲邨人/以為候)棧道淋鈴(明皇雜録云上初入斜谷屬霖雨/彌旬於棧道中聞鈴聲與山相應)¶
<pb:KR3k0055_WYG_012-22a>¶
(上悼念貴妃因采其聲/為雨淋鈴曲以寄恨)¶
　　雨五¶
原詩魏曺植喜雨詩曰天覆何彌廣苞育此羣生棄之¶
必憔悴恵之則滋榮慶雲従北来欝述西南征時雨中¶
夜降長雷周我庭嘉種獲膏壌登秋必有成　魏阮瑀¶
苦雨詩曰苦雨滋𤣥冬引日彌且長丹墀自殲殪深樹¶
猶霑裳客行易感悴我心摧以傷登臺望江沔陽侯沛¶
洋洋　晉張載霖雨詩曰霖雨餘旬朔濛昧日夜墜何¶
<pb:KR3k0055_WYG_012-22b>¶
以解愁懐置酒招親𩔖悲歌結流風逸響迴秋氣　晉¶
張協苦雨詩曰黒蜧躍重淵商羊舞野庭飛亷映南箕¶
豐隆迎號屏雲根臨八極雨足洒四溟淋瀝過二旬散¶
漫亞九齡階下伏泉湧堂上水苔生尺燼重尋桂紅粒¶
貴瑶瓊　晉傅元詩曰徂暑未一旬重隂翳朝霞厥初¶
月離畢積日遂滂沱屯雲結不解長溜周四阿霖雨如¶
倒井黄潦起洪波湍深激牆隅門庭若決河炊㸑不復¶
舉竈中生蛙蝦　宋謝荘喜雨詩曰燕起知風舞礎潤¶
<pb:KR3k0055_WYG_012-23a>¶
識雲流冽泉承夜湛零雨望晨浮合穎行盛茂分穂方¶
盈疇　宋謝恵連喜雨詩曰朱明振炎氣溽暑散温飇¶
羨彼明月輝離畢經中宵思此西郊雲既雨盈崇朝上¶
天愍憔悴商羊自吟謡　宋鮑照喜雨詩曰營社達羣¶
隂屯宫掩積陽族雲飛泉室震風沈羽鄉升霧浹地維¶
傾潤㵼天潢彌木抽翠條炎卉耀朱芳闗市欣九賦京¶
廪開萬箱　齊謝朓觀雨詩曰朔風吹飛雨蕭條江上¶
来既洒百常觀復集九成臺空濛如薄霧散漫似輕埃¶
<pb:KR3k0055_WYG_012-23b>¶
　梁簡文帝賦得入階雨詩曰細雨階前入洒砌復沾¶
帷漬花枝覺重濕鳥翻還遲儻令斜日照併欲似遊絲¶
　梁孝元帝詠細雨詩曰風輕不動葉雨細未霑衣入¶
樓如霧上拂馬似塵飛　梁沈約見庭雨應詔詩曰出¶
空寕可圖入庭倍難賦非烟復非雲如絲復如霧霡霂¶
裁欲垂霏微不能注雖無千金質聊為一辰趣　梁劉¶
苞望夕雨詩曰崇朝遘行雨薄晚屯宻雲縁堦起素沬¶
竟水散圓文河栁低未舉山桃落已芬清樽久不薦淹¶
<pb:KR3k0055_WYG_012-24a>¶
留遂待君　梁虞騫擬雨詩曰清風送凉氣薄暮蕩炎¶
氛虹照漣漪水電出嵯峨雲落暉㪚長足細雨織斜文¶
　梁劉孝綽秋雨卧疾詩曰賈君徭役少潘生民務稀¶
及此同多暇高卧掩重闈寂寂榆桑晚滂沲曀不晞電¶
隙時光帳風簾乍扣扉　梁劉孝威和皇太子春林晚¶
雨詩曰雲樹交為宻雨日共成虹雷舒長男氣枝摇少¶
女風葉珠垂滴水檐繩下溜空蝶濡飛不颺花沾色更¶
紅明離信養徳能事畢春宫誰堪偶鳯吹唯有浮邱公¶
<pb:KR3k0055_WYG_012-24b>¶
　又望雨詩曰清隂蕩暄濁飛雨入堦廊瞻空亂無緒¶
望霤耿成行交枝含晚潤雜葉帶新光浮芥離還聚㳂¶
漚滅復張浴禽漂落毳亂荇散餘香寄言椘臺客雄風¶
詎獨凉　梁庾肩吾従駕喜雨詩曰東岳浮樽桂東皇¶
事浴蘭赦詔還京兆歸神出灌壇濕風含酒氣隂雲助¶
麥寒典農欣受職治粟喜當官復此隨車雨民知天可¶
安　梁朱超對雨詩曰當夏苦炎埃習静對花臺落照¶
依山盡浮凉帯雨来重雲吐飛電高棟響行雷洒樹輕¶
<pb:KR3k0055_WYG_012-25a>¶
花發滴沼細萍開泛沫縈堦草奔流起砌苔　北齊劉¶
逖對雨有懐詩曰重輪宵犯畢行雨旦浮空細落疑含¶
霧斜飛覺帯風濕槐仍足緑沾桃更上紅無由似元豹¶
縦意坐山中　周庾信和趙王喜雨詩曰元霓臨日谷¶
封蟻對雲臺投壺欲起電倚杖稍驚雷白沙如濕粉蓮¶
花𩔖洗杯驚鳥灑翼度濕鴈斷行来浮橋七星起高堰¶
六門開厥田終上上原野自莓莓　又喜雨詩曰離光¶
初繞電震氣始成雷雲逐魚鱗起渠隨龍骨開崩沙雜¶
<pb:KR3k0055_WYG_012-25b>¶
水去卧樹擁槎来嘉苗雙合穎熟稻冄含胎　又對雨¶
詩曰繁雲猶暗嶺積雨未開庭堦含侵角路鑊滿溜疏¶
萍濕楊生細椹爛草變初螢徒勞看封蟻無事祀靈星¶
　陳隂鏗閑居對雨詩曰四溟飛旦雨三徑絶来遊震¶
位雷聲發離宫電影浮山雲遥似帶林葉近成舟茅簷¶
下亂滴石竇引環流寄言一高士如何麥不收　又詩¶
曰蘋藻降靈祇聰明諒在斯觸石朝雲起従星夜月離¶
八川奔臣壑萬頃溢澄陂緑野含膏潤青山帯濯枝嘉¶
<pb:KR3k0055_WYG_012-26a>¶
禾方合穎秀麥已分岐寄語紛綸學持竿詎必知　陳¶
張正見賦新題梅林輕雨應教詩曰梅𣗳耿長虹芳林¶
散輕雨蜀郡隨仙去陽臺帶雲聚飄花更濯枝潤石還¶
侵柱詎得零陵燕隨風時共舞　唐太宗詠雨詩曰和¶
風吹綠野梅雨洒芳田新流添舊澗宿霧足朝煙鴈溼¶
行無次花沾色更鮮對此欣登嵗披襟弄五絃　增明¶
皇詠雨詩曰罩雲飄逺岫噴雨泛長河低飛昏嶺腹斜¶
足洒巗阿泫叢珠締葉起溜鏡圓波濛桞添絲密含吹¶
<pb:KR3k0055_WYG_012-26b>¶
織空羅　原諸葛頴賦得㣲雨東來應教詩曰㣲雨闇¶
東峰散漫洒長松澗滿新流濁山分積翠濃風起還吹¶
鷰雲來本送龍登年隨玉燭名山定可封　虞世南發¶
營逢雨應詔詩曰豫遊欣勝地皇澤乃先天油雲隂御¶
道膏雨潤公田隴麥霑逾翠山光溼更燃稼穡良所重¶
方復恱豐年　魏知古奉和春日途中喜雨詩曰皇遊¶
向洛城時雨應天行麗日登巗送隂雲出野迎濯枝林¶
杏發潤葉渚蒲生絲入綸言喜花依錦字明㣲臣忝東¶
<pb:KR3k0055_WYG_012-27a>¶
觀載筆佇西成　增楊師道中書寓直詠雨簡褚起居¶
上官學士詩曰雲暗蒼龍闕沈沈殊未開窗臨鳳凰沼¶
䬃䬃雨聲來電影入飛閣風威凌吹臺長簷響奔溜清¶
簟肅浮埃早荷葉稍沒新篁枝半摧兹晨悵多緒懷友¶
自難裁况復重城内日暮獨徘徊玉堦良史筆金馬掞¶
天才髙甍通散騎複道駕蓬萊思君贈桃李於此冀瓊¶
瑰　李嶠奉和春日遊苑喜雨應制詩曰仙蹕九重臺¶
香煙萬夀杯一旬初降雨二月早聞雷葉向朝隮密花¶
<pb:KR3k0055_WYG_012-27b>¶
含宿潤開幸承天澤豫無使日光催　李又春日遊苑¶
喜雨應制詩曰園樓春正歸入暮弄芳菲密雨迎仙步¶
低雲拂御衣危花沾易落度鳥溼難飛膏澤登千庾歡¶
情遍九圍　張說和聖製同劉晃喜雨詩曰青氣含春¶
雨知從岱嶽來行雲避師出洒雨待車廻厭浥塵清道¶
空濛柳映臺最宜三五夜晴月九重開　杜甫春夜喜¶
雨詩曰好雨知時節當春乃發生隨風潛入夜潤物細¶
無聲野徑雲俱黒江船火獨明曉㸔紅溼處花重錦官¶
<pb:KR3k0055_WYG_012-28a>¶
城　又喜雨詩曰南國旱無雨今朝江出雲入空纔漠¶
漠洒迥已紛紛巢燕髙飛盡林花潤色分晚來聲不絶¶
應得夜深聞　又過白水明府舅宅喜雨詩曰吾舅政¶
如此古人誰復過碧山晴又濕白水雨偏多精禱既不¶
昧歡娛將謂何湯年旱頗甚今日醉絃歌　張九齡和¶
崔尚書喜雨詩曰積陽雖有晦經月未為災上念天人¶
重先祈雲漢廻仁心及草木號令起風雷照爛隂霞上¶
交紛瑞雨來三辰被黍稷四達屏氛埃池溜因添滿林¶
<pb:KR3k0055_WYG_012-28b>¶
芳為洒開聽中聲滴瀝空處影徘徊惠澤成豐嵗昌言¶
發上才無論驗石鼔不是御雲臺直頌皇恩浹崇朝遍¶
九垓　孟浩然遇雨貽謝南池詩曰田家春事起丁壯¶
就東陂殷殷雷聲作森森雨足垂海虹晴始見河柳潤¶
初移予意在耕鑿因君問土宜　王維奉和聖製雨中¶
春望詩曰渭水自縈秦塞曲黄山舊繞漢宫斜鑾輿逈¶
出千門柳閣道廻㸔上苑花雲裏帝城雙鳳闕雨中春¶
樹萬人家為乗陽氣行時令不是宸遊玩物華　宋朱¶
<pb:KR3k0055_WYG_012-29a>¶
子冬雨不止詩曰悤悤時序改白日藏光輝重隂潤九¶
野小雨紛㣲㣲蒼山寒氣深髙林霜葉稀田家秋成意¶
落落乖所期曠望獨興懷戚戚愁寒饑事至當復遣且¶
掩荒園扉　孫覿詠雨詩曰山空發清響樓逈落餘飛¶
掩冉花頭重渾酣水面肥喧豗沉地鏡飄洒浮垣衣數¶
㸃蒼茫裏饑烏接翅歸　陸游晚雨詩曰蕭瑟渡横塘¶
霏㣲映繚牆壓低塵不動洒急土生香聲入楸梧碎清¶
分枕簟凉囘頭忽陳迹簷角挂斜陽　又乆雨詩曰梅¶
<pb:KR3k0055_WYG_012-29b>¶
天一日幾隂晴對酒無聊醉不成巧厯莫能知雨㸃孤¶
桐那解冩溪聲林深鳥雀來無數草茂鋤耰去即生明¶
日雲開天萬里御風吾欲過青城　元楊載春雨詩曰¶
濛濛春雨暗重城莽若山林雲氣生駕過東朝霑羽蓋¶
仗移前殿濕霓旌蒼松密掩巖頭鶴翠柳深藏谷口鶯¶
明日不愁花爛熳新晴陌上有人行　明韓邦靖秋雨¶
詩曰雨到深秋易作霖蕭蕭難㑹此時心滴堦響共蛩¶
鳴切入暮凉隨夜氣侵江濶雁聲來渺渺燈昏官漏聽¶
<pb:KR3k0055_WYG_012-30a>¶
沈沈蕭條最是荆州客獨倚髙樓一醉吟¶
原賦魏文帝愁霖賦曰脂余車而秣馬將言旋乎鄴都¶
元雲黯其四塞雨濛濛而襲子塗沮洳以沈滯潦淫衍¶
而横湍豈在余之憚勞哀行役之艱難仰皇天而太息¶
悲白日之不暘思若木以照路假龍燭之末光　魏曹¶
植愁霖賦曰迎朔風而爰邁兮雨㣲㣲而逮行悼朝陽¶
之隱曜兮怨北辰之潛精車結轍以盤桓兮馬躑躅以¶
悲鳴攀扶桑而仰觀兮假九日於天皇瞻沈雲之泱漭¶
<pb:KR3k0055_WYG_012-30b>¶
兮哀吾願之不將　又愁霖賦曰夫何季秋之淫雨兮¶
既彌日而成霖瞻𤣥雲之晻晻兮聽長霤之淋淋中宵¶
夜而歎息起飾帶而撫琴　魏應瑒愁霖賦曰聽屯雷¶
之恒音兮聞左右之歎聲情慘憒而含欷兮起披衣而¶
遊庭三辰幽而重關蒼曜隱而無形雲曖曖而周馳雨¶
濛濛而霧零排房帳而北入振蓋服之霑衣還空牀而¶
寢息夢白日之餘暉惕中寤而不效兮意悽悷而増悲¶
　晉潘尼苦雨賦曰氣觸石而結蒸兮雲膚合而仰浮¶
<pb:KR3k0055_WYG_012-31a>¶
雨紛射而下注兮潦波湧而横流豈信宿之云多乃踰¶
月而成霖瞻中塘之浩汗聽長霤之涔涔始濛瀎而徐¶
墜終滂沛而難禁悲列宿之匿景悼太陽之幽沈雲暫¶
披而驟合雨乍息而亟零旦漎漎以達暮夜淋淋以極¶
明黿鼉遊於門闥蛙蝦嬉乎中庭懼二源之并合畏黔¶
首之為魚處者含瘁於窮巷行者歎息於長衢　晉陸¶
雲愁霖賦曰在朱明之季月反極陽於重隂興介邱之¶
膚寸墜崩雲而洪沈谷風扇而悠逺苦雨播而成淫天¶
<pb:KR3k0055_WYG_012-31b>¶
泱漭以懷慘民嚬蹙而愁霖於是天地發揮隂陽交激¶
萬物混而同波元黄浩而無質雷慿虛以振庭電凌牖¶
而曜室霤鼎沸以駿奔潦風馳而競疾豈南山之暴隮¶
將溟海之暫溢毒甚雨之未晞悲夏日之方永瞻大辰¶
以穨息仰天衢而引領　晉傅咸患雨賦曰夫何逺寓¶
之多懷患淫雨之有經自流火以迄今歴九旬而無寧¶
庶太清之垂曜覩日月之光明雲乍披而旋合霤暫輟¶
而復零將收雷之要月棄嘉榖於已成前渇焉而不降¶
<pb:KR3k0055_WYG_012-32a>¶
後患之而弗晴惟二儀之神化奚水旱之有并湯亢陽¶
於七載兮堯洪汎乎九齡天道且猶若兹况人事之不¶
平　又喜雨賦曰伊我皇之仁德兮配燾育於二儀屢¶
刻躬而勤政兮廣請禱於靈祇孰謂天髙其聽不遼孰¶
謂神逺厥應孔昭潔齊孔䖍于兹三朝隂鬱怫而騰起¶
陽菴薆而自消飛亷扇谷風之翼翼靈嶽興慶雲之飄¶
颻遂乃重雲四㑹溟邈無垠方中降雨亘夜迄晨生我¶
百榖粒我蒸民　晉成公綏隂霖賦曰百川泛濫潢潦¶
<pb:KR3k0055_WYG_012-32b>¶
横流沈竈生鼃中庭運舟　又時雨賦曰兩儀恊合二¶
氣絪緼洪川起波名山興雲　宋𫝊亮喜雨賦曰惟二¶
儀之順動數有積而時偏墊襄陵於唐籍蹙雲漢於周¶
篇匪叔葉之或遘在盛王其固然伊元嘉之初載肇休¶
明於此年懿玉燭之方熙愠積陽之獨愆涸源泉於井¶
谷委嘉穎於中田嗟我皇之翼翼悵臨朝而輟娛踵冲¶
謙於禹湯協至誠於在余且東作之未晏庶雨露之夙¶
濡遵縣子之徙㕓尤魯侯之焚巫祗桑林之六禱修季¶
<pb:KR3k0055_WYG_012-33a>¶
宰之再雩誠在幽其必貫感何逺而不孚聆晨鸛於髙¶
垤候宵畢於天隅發曽雲于觸石晦重陽于八區春霆¶
殷以逺響興雨霈而載塗洒豐浸於中疇覃餘潤於嘉¶
蔬殷嗇人於菑畝衍將繁於中衢嗣良頌於多稔兆嘉¶
夢於維魚　梁張纘秋雨賦曰霡霂興乎爽節膚寸起¶
於層岑乃娛情而悅體猶冬陽與夏隂褰南帷以寓目¶
敞北户而披襟商律戒於兹辰凉雨感而已作甘泉集¶
而溟溟油雲興而漠漠温飇革於早暮炎凉改於今昨¶
<pb:KR3k0055_WYG_012-33b>¶
乍斜檐而上階或從風而洒幕周小庭而密下泫髙枝¶
而踈落淥池泛澹貟波儵爍低昂弱篠葳𬎼叢薄　增¶
唐明皇喜雨賦曰仰重華之齊政步文命之彞倫何天¶
道之云逺亦明徴之在人迄中夏而自春遘愆陽而為¶
亢雲重結而復解雨纔滴而還障山祠植珪而不答田¶
畯倚耒而惆悵京兆來奏音官撰曲將土龍而矯首請¶
神巫而頓足彼有慿而可舉子何抑而未許恐嵗凶之¶
及人寧天譴於我身乃潔齋壇墠五精是祠暴立炎赫¶
<pb:KR3k0055_WYG_012-34a>¶
三日為期上帝臨我衷誠不欺重泉蒸潤觸石吐滋平¶
雲黯而鋪幕密雨森其散絲無雷無電不震不眩匪疾¶
匪徐乍合乍踈泛草泊樹垂珠㸃露過闕入樓含煙雜¶
霧或噴薄而攢聚或淋漓而灌注亂積水之圓文拂微¶
風之斜度寰海浹而安樂畎畝欣而相顧　張說奉和¶
聖製喜雨賦曰愚臣啟先王之册府校絶瑞於祥經樂¶
雲雨之平施齊品物之流形帝王爭重而為寶麟鳳自¶
輕而讓靈况愆時之渴望歘意達而神聽是月也朱明¶
<pb:KR3k0055_WYG_012-34b>¶
漸半紫油未吐恐降災兮此下人罄䖍祈兮我仁主退¶
象龍之禮禱斥持鷺之貌舞屏翳慙其廢職祝融悔其¶
遷怒山泱漭而出雲天霶&KR0034;而下雨速一言而感應尅¶
三日而周溥氣滃靄以黭黮聲颯灑以蕭條漼如雲漢¶
之屑落散似珠泉之歕澆街㕓漫其潢潦臯壤萋其綠¶
苖舒四溟之清潤卷六合之喧囂咸澡骨於神液共歡¶
心於聖朝　韓休奉和聖製喜雨賦曰聖人調玉燭握¶
金鏡乗正陽而馭六氣之辨考中星而授四時之命所¶
<pb:KR3k0055_WYG_012-35a>¶
以平三階而齊七政惟十有六祀日躔于南紀火德方¶
盛炎曛自始主上問飛候之或失徴驕陽之所起未明¶
求衣當食昃晷恐六事之害政引萬方而罪已乃設槱¶
燎奠椒醑豈史巫之紛若惟誠德之是與稽圎穹以誓¶
期樂形影以増佇善言既發靈應無越天垂貫斗之雲¶
神召離星之月有渰淒淒南山朝隮林鳴隂鳥澗隱晴¶
霓九光之霞冠于雲日五色之氣映於巖谿始攢團而¶
未下終颯洒而俱齊合散縈直紛飛驟息肇自千畝周¶
<pb:KR3k0055_WYG_012-35b>¶
於八極及乎公田我私長我黍稷我箱既萬我庾惟億¶
人咸謂之神功爾孰知夫帝力　徐安貞奉和聖製喜¶
雨賦曰惟大君之執象襲先帝之重元體至精而御物¶
用明德而動天自乗春兮當暑洎三時而不雨何隂陽¶
而併隔瞻雲漢以延佇而雍州之積髙乃神明之舊府¶
君告有司無作淫祠圖應龍兮何召望愚婦兮何期禦¶
愆伏之六沴唯蕩蕩之上帝信天道之悠哉固人事之¶
所制爾其圜壇方墠環以禁林拂瑤席兮列神座藉白¶
<pb:KR3k0055_WYG_012-36a>¶
茅兮推聖心却華蓋而特立當赫曦之正臨幽應如響¶
明徴在今油然作雲鬱山川之氣淒兮為雨變天地之¶
隂乘空離合煙霏霧雜散影微微清神不稀無雷電之¶
相廹但蕭條而自飛廻颯灑於天聽襲清凉於御衣如¶
泰嶽之朝下似陽臺之暮歸林籞増飾城池共色八水¶
青田千門紫極洗原隰于龍鱗拂甍標于鳳翼伊萬物¶
之同潤况油油之黍稷匝寰海而為期指咸霖而一息¶
　賈登奉和聖製喜雨賦曰聖人在位體天法地示人¶
<pb:KR3k0055_WYG_012-36b>¶
以五行應天以五事修其貌也時雨若正其言也時暘¶
至彼氣象之或乖將反身而可致皇哉吾君元德敷聞¶
御極而三才交正乘時而四序平分十有六年以至今¶
載旬有一雨不愆乎晦所謂元化之功行於太平之代¶
粤在春餘而乘夏初或土官以位或火正其居土勝於¶
水午衝於子陽景且曜隂風莫起當天數之適然非嵗¶
行之常紀惟帝念兹聞諸有司或獻舞雩之請或陳齋¶
社之期省而不錄云奪農時王言既出聖心惟一天昭¶
<pb:KR3k0055_WYG_012-37a>¶
厥誠神降之吉霈然為雨不俟終日當是時也收其威¶
而雷不敢作隱其曜而電不能爍昭其令而風不憒憤¶
布其和而氣不交錯徒以𤣥黙為貞清明惟神簡服用¶
興德仁如此者上獨感其雲行下獨成其雨施六合雖¶
廣一朝畢被其始至也厯亂希微霧雜煙霏其少進也¶
湛覃凌厲泉飛飇逝驚碎滴於瑤池噴懸流於錦砌傳¶
聲竹樹之末濯色菱荷之際乘日用而此多仰年豐而¶
可計　李宙奉和聖製喜雨賦曰臣聞禮有旱暵之舞¶
<pb:KR3k0055_WYG_012-37b>¶
詩有昭囘之詠陛下退史巫之紛若追后土之䖍敬以¶
乾坤而合德何造化之不測當赫曦兮是時與霶𩃱兮¶
為期粤三日而將澍未崇朝而已布霏微露立之壇霡¶
霂風旋之步緬察獄以臨幸嘗禱林而戒懼曷若不言¶
而順於隂隲曰肅而變其陽數非破塊與鳴條惟滌塲¶
及灑路靈臺是升斯考休徴渾儀已緯更酌元亨爾乃¶
紫微凉夏彤庭景深初泛灎於太液復蕭條於上林傾¶
菡蓞而花舞散青蔥而葉吟宜刻漏於銀箭雜秋聲於¶
<pb:KR3k0055_WYG_012-38a>¶
玉琴龍虎飛騰兮多氣色鸛鶴鳴叫兮有清音况田畯¶
之至喜奉聖人以為心　又沈瑱賀雨賦曰臣聞堯以¶
欽明文思察洪水而其咨湯以布昭聖武綿鑠石而不¶
雨彼穹蒼之災沴啓睿君與聖主我明德之馨香終時¶
康而俗阜大唐以率俾蠻夏莫非王土主上以光宅君¶
臨粤若稽古其廣運也包二儀以覆載其亭育也想羣¶
生之父母聖謨洋洋嘉言孔彰惟精惟一無怠無荒百¶
姓有過引之歸己一物失所納之於隍夫人之所重者¶
<pb:KR3k0055_WYG_012-38b>¶
食也政之所先者農也近嵗以冬雪不盈春雲少澤綠¶
疇合瘁朱夏將革無西畢之霶𩃱有南威之赫奕思轉¶
災以為祥宜樹美而除譴移正寢撤豐膳釋幽寃索遺¶
彦達聰明目廣視聽於四方恤獄緩刑開網羅於三面¶
衮路清太階平君臣咸一邦家輯寧雲布族而靄䨴電¶
驚空而煌熒殷雷震而闐闐飛雨零而𠖇𠖇夫其森沈¶
散漫颯灑淩亂瀝液汪洋周流津漢濯上林之靃靡漲¶
昆明之瀾汗驟繁響於闕庭浮清風於樓觀元澤優而¶
<pb:KR3k0055_WYG_012-39a>¶
霽止晴光炳兮澄渙奔餘潦於廻塘掛晴虹於霄漢阡¶
陌條暢而増綺黍稷芬榮而若換野老熙熙農人相持¶
嘉廩儲之望嵗喜甘霈之流滋　原盧照鄰秋霖賦曰¶
覽萬物兮竊獨悲此秋霖風横天而瑟瑟雲覆海而沈¶
沈居人對之憂不解行客見之思已深若乃千井埋煙¶
百㕓&KR0636;潦青苔破壁綠萍生道借如尼父去魯圍陳畏¶
匡將饑不㸑欲濟無梁長櫛風而沐雨永栖栖以遑遑¶
及夫屈平既放登髙一望湛湛江水悠悠千里泣故國¶
<pb:KR3k0055_WYG_012-39b>¶
之長楸見元雲之四起嗟乎子卿北海伏波南川金河¶
别雁桐柱辭鳶眺窮隂兮斷地看積水兮連天别有東¶
國儒生西都才客屋滿鉛槧家虛儋石玉為粒兮桂為¶
薪堂有琴兮室無人抗髙情而出俗馳精義以入神論¶
有能鳴之雁書成已泣之麟覩皇天之淫溢孰能不隅¶
坐而含嚬若夫繡轂銀鞍金牀玉盤坐臥珠璧左右羅¶
紈流酒為海積肉為巒覩襄陵與昏墊曽不輟乎此歡¶
豈知夫堯禹之癯瘠而孔墨之艱難　增李鐸密雨如¶
<pb:KR3k0055_WYG_012-40a>¶
散絲賦曰原夫清畢啟隂夕陽向暮散輕霞以成綺矗¶
元雲而似布於是霡霂郊野霏微草樹蔽重霄之靄靄¶
猶委緒風映逺岫之濛濛乍迷縠霧髣髴將久輕盈匪¶
疎濛瀎浣紗之際浸淫濯錦之餘織婦停梭似曳乃輕¶
之緒舟人罷釣疑牽或躍之魚由是揚素彩降碧虛忘¶
機别天庭之睆彼拂鬢驚韶髮之皤如徒觀其散影有¶
經分行無匹始斜足以色麗俄交反而勢密輕沾素服¶
懐墨子之悲時遙隔布泉誤詩人之怨日皎皎容潔緜¶
<pb:KR3k0055_WYG_012-40b>¶
緜體微絶而復尋等蛛網而共挂垂之如墜連雪絮以¶
輕飛仰之盈目紛如可矚彼時澤之長懸若天經之恒¶
續　明田藝蘅雨賦曰陳王既去燭房即月殿命仲宣¶
揮素練載歌載觴樂而忘倦少焉玉兎漸沒赤烏將升¶
商羊鼓舞螻蟻封興白馬奉使黑蜧作朋塡塡雷奮祁¶
祁雲蒸大雨旋降海沸川騰廼罷鳴琴弛妙舞上客無¶
歸清談競吐臨髙臺而散心撫虛檻而披覩茫茫霧巒¶
沈沈煙樹屏翳奔馳𤣥冥震怒乍逐電而翻盆忽從風¶
<pb:KR3k0055_WYG_012-41a>¶
而飄縷遲囘凝睇目眩神怡詠如晦于鄭什誦滂沱于¶
周詩幸我大夫載紬妍辭王粲捧簡口占進之曰臣聞¶
天澤之名取輔之義習坎之象佐養之事本因意而成¶
文水下雲而製字沛隂陽之和溥乾坤之施九疇肅而¶
時來五政得而春至道合天而成甘治入神而咸利弗¶
迷表重華之精誠無淫識中國之聖瑞其稱名也雜其¶
寓意也深暴則為涷久則為霪零則徐墜驟則難禁小¶
曰霡霂晦曰霾霃一旬惟榖十日惟霖濯枝而暑却破¶
<pb:KR3k0055_WYG_012-41b>¶
塊而年祲辨色戊申之日多怪符陽之岑炎農效靈於¶
正制成湯兆異於祝林武伐商而兵洗衞討邢而師淋¶
虞期昭魏文之信人事感宋景之心若乃赤松翔少女¶
發石燕飛焦明歇朱鼈波浮三狶河沒無為之君布州¶
雷神之龍捕樾觸石出雲離畢應月綠苔潤滋黄原潦¶
浡玉溜蛇驚銀湍馬突舟運廣庭衣生魏闕淹泰嶽而¶
濳淵浮鄧林而濟筏于是居者悅行者憂幽人喜思婦¶
愁王孫未返浪子長遊逺空漠漠曠野悠悠重隂易夜¶
<pb:KR3k0055_WYG_012-42a>¶
涼思先秋寒聲伏枕㝠色登樓君淒淒而向楚妾黯黯¶
而居周騎泥濘而駕阻羽霑濡而信修離情難霽别淚¶
横流歎髙垤之鳴鸛盻晴檐之喚鳩亦有壯士遐征淋¶
漓絶域漢草正青胡沙猶黒竈溼産鼃營卑為蜮東山¶
之師未班蝸角之爭何息至如良苖就稿大旱雲霓饁¶
彼南畮春水一犂蛟得池中豹養山下密自西郊出溉¶
傅野未若祥飇拂慶澤濡三農足萬國娛開芳宴振俚¶
歈浪浪金石瑟瑟笙竽雅音㳎響逸韻同趨和花隕砌¶
<pb:KR3k0055_WYG_012-42b>¶
共葉辭株入竹注㦸洒荷跳珠淪波湧泡暈漪㸃矑映¶
朝霞之危岫渺暮靄之平蕪驂油壁於峻坂解錦障於¶
潢汙或如晉而將飲况望湯之來蘇君王聞之樂不可¶
告選姬姜薦&KR0812;醁簇璚筵獻佩玉上夀未修染翰相屬¶
庶卒通昔之歡乃歌聽澍之曲曲曰朝復暮兮陽臺望¶
美人兮不來厭厭飲兮燭滅懐抱冷兮誰開又歌暮霽¶
之曲曰塵心洗兮淒清醉耳寂兮無聲風為御兮雲為¶
軿美人來兮難為情歌既䦨坫已反庭燎煇油幕卷佳¶
<pb:KR3k0055_WYG_012-43a>¶
　期可還行樂何晚雪徒夸兮兎園月空夢兮桂苑領大¶
　王之雄風願有斐而不諼¶
　¶
　¶
　¶
　¶
　¶
　¶
<pb:KR3k0055_WYG_012-43b>¶
　¶
　¶
　¶
　¶
　¶
　¶
　¶
御定淵鑑𩔖函卷七¶
