# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.328470
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百十
<pb:KR3k0055_WYG_115-1a>¶
　欽定四庫全書¶
御定淵鑑𩔖函卷一百十¶
　　設官部五十(觀察使使提刑按察使鹽副使僉事附/  發運    轉運使    鐵使)¶
　　　(廵鹽御史附僚鹽運使行防禦使/節鎮方岳幕  總載    軍司馬)　(團練使/判官)¶
　　　(推官附機掌書記/  主管  宜文字)　(參謀公參議附備觀察支使/幹辦  事  準  差遣附)¶
　　　(從事附經歷/知事)¶
　　　觀察使一¶
　増文獻通考曰唐貞觀初遣大使十三人廵省天下諸¶
<pb:KR3k0055_WYG_115-1b>¶
　州水旱則遣使有廵察安撫之名神龍三年以五品以¶
　上二十人為十道廵察使察舉州縣再周而代景雲三¶
　年置十道按察使各道一人開元二年改曰十道按察¶
　採訪處置使二十年曰採訪處置使分十五道天寳末¶
　又兼黜陟使乾元元年改曰觀察處置使至道元年置¶
　觀察使掌察所部善惡舉大綱凡奏請皆屬於州嵗以¶
　八月考其治以豐稔為上考省刑為中考辦稅為下考¶
　宋沿唐制置諸州觀察使凡諸衞將軍及使遥領者其¶
<pb:KR3k0055_WYG_115-2a>¶
資品並止本官叙祥符中詔觀察使並帶刺史政和中¶
詔承宣觀察使仍不帶持節等　續文獻通考曰遼南¶
面觀察使司中京道(髙州利州/武安州)上京道(永州永昌/軍静州)東京¶
道(益州寜州歸州/寜江州混同軍)皆設觀察使司　金觀察使兼於節¶
度使　元以其事寄於宣撫而觀察使不設　明設按¶
察司即觀察之職¶
　　觀察使二¶
増㢘使　良帥(合璧事𩔖曰栁公綽為鄂岳觀察使至/安州刺史李聽以亷使禮事之  又除)¶
<pb:KR3k0055_WYG_115-2b>¶
(觀察使制曰/良帥澄清)　世官　符夢(天中記曰宣宗因讀元和/實録見故觀察使韋丹政)¶
(事卓異問宰臣孰為丹後宰臣周墀奏臣近任江西觀/察使見丹行事遺風餘愛至今在人其子宙見任河陽)¶
(觀察判官上曰速與好官持憲者聞之奏為侍御史久/之拜江西觀察使政簡易南方以為世官  又曰鄭處)¶
(誨族父朗為定州節度使處誨為工部侍即因早朝假/寐於待漏院忽夢己為浙東觀察使經過汴州而朗為)¶
(汴帥留連飲餞仰視屋棟飾以黄土賓從皆所識明年/朗果自定州鎮宣武辟韋重掌書記重將行處誨告以)¶
(所夢明年秋處誨授浙東觀察使行及潼關朗遣從事/迎勞仍致以書令先疏所夢比至汴宴於清暑亭賓佐)¶
(悉符夢中朗仰視屋棟曰此亦黄土也四/座感歎移時處誨繼為節度刻詩㕔中)　豪右笞背¶
　中人斂手(合璧事𩔖曰韓佽累遷桂管觀察使部二/十餘州自叅軍至縣令三百餘員下車一)¶
<pb:KR3k0055_WYG_115-3a>¶
(吏持籍闕員佽下敎曰須按籍取可任任之㑹春服使/至鄉有豪猾進賄使者求為縣令佽召鄉豪責以撓法)¶
(笞其背以令郡中由是豪右畏戢察山堂肆考曰唐宣/宗大中六年以髙少逸為陜虢觀  使有敕使過陜右)¶
(怒餅黑鞭驛使見血少逸以/聞上怒責之中人皆斂手)　每召幕府　請除刺史¶
(合璧事𩔖曰沈傳師為江西觀察使徙宣州傳師於吏/治明吏不敢罔謹重刑法每斷獄召幕府平處輕重盡)¶
(合乃決論察山堂肆考曰唐徳宗貞元四年以程懐直/為滄州觀  使懐直請分景城弓髙為景州并請除刺)¶
(史上喜曰三十年無此事矣以徐紳/為景州刺史景城弓髙皆漢縣名也)　賦物充牣　處¶
身勤儉(彚苑曰李徳裕為浙西觀察使初潤州承王國/清亂竇易直傾府庫賚軍貲用空殫而下益驕)¶
(徳裕自儉約以留州財贍軍雖儉而均故士無怨每期/賦物充牣  又曰敬晦歴浙西觀察使時南方連饉有)¶
<pb:KR3k0055_WYG_115-3b>¶
(詔弛𣙜酒茗官用告乏/晦處身勤儉貲力遂充)　不抑糓價　為緩租期(山堂/肆考)¶
(曰元和三年盧坦為宣歙觀察使坦到官值嵗饑糓價/日増或請抑之坦曰宣歙穀少仰食四方若賤價則商)¶
(船不來益困矣既而米斗二百商旅輻輳民頼以生之/又曰韋温為陜虢觀察使當輸租而麥未熟吏白督)¶
(温曰使民貨田中穂以供/賦可乎為緩期而租辦)　痛飲決事　夜中登城(又/曰)¶
(崔咸遷陜虢觀察使自旦至暮痛飲不醒簿領堆積至/夜分乃決事裁剖精明吏稱為神  又曰元和五年吕)¶
(元膺為鄂岳觀察使嘗欲夜登城門已鎻守者不為開/左右曰中丞也對曰夜中誰辨真偽雖中丞亦不可元)¶
(膺乃還明日/擢為重職)　丹扆六箴　蘭亭絶唱(天中記曰李徳/裕身居廉鎮傾)¶
(心王室遣使獻丹扆箴六首敬宗嘉納焉望又曰元稹/為浙東觀察使會稽山水竒秀稹鏡湖秦  之遊月三)¶
<pb:KR3k0055_WYG_115-4a>¶
(四焉副使竇鞏海内知名與/稹酬唱最多稱蘭亭絶唱)　削禁䘏鄰　捐費贍吏¶
(山堂肆考曰崔陵遷湖南觀察使舊法雖豐年貿易不/許出境陵至謂吏民曰閉糴以重困民豈人情乎因削)¶
(其禁助又曰崔郾出為虢州觀察使先是上供財乏奪/官俸  輸嵗率八十餘萬郾曰吏不能贍私安能䘏民)¶
(吾不能獨治安得徒自封/耶即捐府中常費代輸)　毀祠脩壁　搜物投江(天/中)¶
(記曰韓滉遷浙東西觀察使築石頭五城自京口抵玉/山又毁上元道佛祠脩為壁由是建業抵京峴樓雉相)¶
(望域又曰李勉除廣州刺史兼嶺南節度觀察使前後/西  舶泛海者嵗纔四五勉性㢘潔舶來都不檢閱故)¶
(末年至者四千餘在官累年器用無増飾及代歸至石/門停舟悉搜家人所貯南貨犀象諸物投之江中人吏)¶
(詣闕請立碑/代宗許之)　美譽四騰　惡俗大變(山堂肆考曰吳/湊為福建觀察)¶
<pb:KR3k0055_WYG_115-4b>¶
(使為政清勤美譽四騰與宰相竇參有憾參常短毁之/又言湊有風痺帝召還驗疾非是由是不直參  又曰)¶
(李徳裕為浙西觀察使南方信巫雖父母癘疫子棄之/不敢養徳裕擇長老諭以孝慈大倫數年惡俗大變)¶
　刺史戎服　觀察雁銜(天中記曰令狐峘授吉州刺/史齊映廉察江西行部過吉)¶
(州故事刺史始見觀察使皆戎服趨庭映雖嘗為宰相/然驟達後進峘自恃前輩不欲以戎服謁入告其妻韋)¶
(氏謂峘曰卿自視何如人白頭趨小生前卿如不以此/禮見映雖黜死我亦無恨峘即以客禮謁之映深以為)¶
(憾至州奏峘過失鞫之無状貶為衢州别駕以山堂肆/考曰貞元中賜觀察使新製時服上曰觀察  雁銜威)¶
(儀取其行列有序/冀牧人有威儀也)　設鄉校勸學　繕陴隍治兵(天中/記曰)¶
(常衮為福建觀察使始閩人未知學衮至為設鄉校使/作為文章親加講導由是風俗一變  山堂肆考曰張)¶
<pb:KR3k0055_WYG_115-5a>¶
(建封貞元四年為徐泗濠觀察使時四/方多故乃繕陴隍益治兵四鄙悦附)　原連帥　廉¶
察　求人瘼　分國憂　持節使　分郡節　觀風察¶
俗　振領提綱　澄清郡邑　鎮撫黎元　廉察諸侯¶
　糾繩列郡　明闡使威　勤宣王命　藩維重寄¶
江海要衝　宣埋輪之威　布露冕之政　當聖治之¶
朝　委廉察之寄(俱出/白帖)¶
　　觀察使三¶
増聲樂不聞(山堂肆考曰薛平寳鼎人易三鎮而/聲樂不聞於家憲宗時遷御史大夫)　烽¶
<pb:KR3k0055_WYG_115-5b>¶
燧不置(又曰王式為浙東觀察使賊裘甫作亂式擒送/京師斬之式置酒㑹諸將諸將請曰公之始至)¶
(軍食方急而遽㪚之何也式曰賊聚糓以誘饑人吾給/之食則彼不為盜矣不置烽燧何也式曰烽燧所以趣)¶
(救兵也今兵盡行無以繼之徒驚士/民使自潰亂耳皆拜曰非所及也)　嵗寒不移(又曰/張建)¶
(封為觀察使入覲徳宗禮遇加等還鎮賜詩又令中使/賫常所執鞭賜曰卿節義嵗寒不移故以賜卿表卿忠)¶
(節/也)　風節不立(又曰唐扶為福州觀察使風節不立及/卒奴婢爭財有司按其貲至十餘萬)¶
　為治有威恵(又曰僖宗時黄巢轉掠福建建州人陳/巖聚衆數千保鄉里觀察使鄭鎰表巖)¶
(以自代巖為治有/威恵閩人安之)　為官甚清忠(又曰王緯與李泌嘗/為江西觀察使路嗣)¶
(恭判官泌執奏緯與已有私恩徳宗許為泌報徳故進/緯給事中後浙西觀察使闕泌擬緯帝曰是朕為君報)¶
<pb:KR3k0055_WYG_115-6a>¶
(徳者乎黄門要地獨不留議事&KR0088;對曰浙西/賦入尤劇緯為官甚清忠故請遣之詔可)　蠲租錢¶
三百萬(又曰衞次公為陜虢觀察/使蠲横租錢嵗三百萬)　罷酤錢九十萬(又/曰)¶
(王仲舒為江西觀察使初江西𣙜酒禁民/私釀民甚苦之仲舒奏罷酤錢九十萬)¶
　　觀察使四¶
増詩唐白居易喜元稹除浙東觀察使詩曰稽山鏡水¶
歡遊地犀帶金章榮貴身官職比君雖校小封疆與我¶
且為鄰郡樓對翫千峰月江界平分兩岸春杭越風光¶
詩酒主相看更合是何人¶
<pb:KR3k0055_WYG_115-6b>¶
増制唐常衮授崔灌湖南觀察使制曰刺史按部外亷¶
數州道俗宣風所繋尤重今海内甫定方澄化源綱理¶
郡縣大明黜陟安人之寄厯𨕖惟難必二千石職連者¶
處之朗然明觀以訓天下具官崔灌明恕慈恵吏人之¶
師况本之以經術濟之以忠敬更於臺閣練達朝章而¶
識略沉達可以專方面之任自湘之東制以連率委之¶
監郡兼亦訓戎　又授李栖筠浙西觀察使制曰王制¶
千里之外設方伯𨕖諸侯賢者而命之俾其道俗宣風¶
<pb:KR3k0055_WYG_115-7a>¶
大明黜陟今以刺史條察列郡西漢成式厥惟舊哉具¶
官李栖筠資朴厚之性秉禮義之宗明以辦政居官可¶
紀秩更三署名重一時抗黄扉之論駁舉冬卿之典制¶
自守毘陵尤精藩職初剪横江之盜猶多撃柝之虞言¶
撫傷殘克施恵訓禮讓之風行於東國考其績用實最¶
方州震澤之北三吳之㑹有鹽井銅山有豪門大賈利¶
之所聚姦之所生資於大才濟我難理加以中憲雄兹¶
按部慎乃教令薄其征徭無倚法作威無割下附上勉¶
<pb:KR3k0055_WYG_115-7b>¶
副朝寄以綏一方　白居易授嚴謩桂管觀察使制曰¶
漢制部刺史掌奉詔條糺吏理蓋今觀察使職耳桂林¶
秦郡也東控海嶺右扼蠻荒自隋迄今不改戎府地逺¶
則權重俗殊則理難馴而化之非才不可具官嚴謩嘗¶
守商洛刺黔巫州部縣道謐然安理是能用寛猛相濟¶
之政撫彞夏雜居之人跡其往効式在南邦况爾操行¶
端和文學精茂賓寺書府善於其官勉副前言佇申後¶
命　又授丁公著可檢校左㪚騎常侍守越州刺史充¶
<pb:KR3k0055_WYG_115-8a>¶
浙東觀察使制曰古者通守之土刺史按部從宜務簡¶
今則合之故任日崇而𨕖日重非亷平簡直兼豈弟之¶
徳者曽不足中吾𨕖焉具官丁公著常以學行禮法誨¶
予一人報徳圖勞連加寵擢起曹書殿兼而委之二職¶
増脩三命益敬朕以淛河之左抵於海隅全越奥區延¶
袤千里宜得良帥俾之澄清往分吾憂無出爾右假左¶
貂而帖中憲操郡印而握兵符勉哉是行佇聞報政¶
又授裴堪江西觀察使制曰江西七郡列邑數十土沃¶
<pb:KR3k0055_WYG_115-8b>¶
人庶今之奥區財賦孔殷國用所繋兹為重寄宜付長¶
才具官裴堪素畜器幹久經任遇日者資其忠諒入為¶
諫議大夫藉其能良出為左馮翊曽未周嵗政立績成¶
區區一郡未盡其用鍾陵要鎮可以委之夫簡其條章¶
平其職役徇公率正以臨其人而人不安未之有也祗¶
服厥命往脩乃官仍兼中憲以示優寵¶
　　提刑按察使一(副使僉事以下附/)¶
増合璧事𩔖曰宋太宗淳化二年以司門員外即董循¶
<pb:KR3k0055_WYG_115-9a>¶
等一十一人分充諸路轉運司提㸃刑獄四年省景徳¶
四年真宗謂王旦曰朕慮四方刑獄官未盡得人一夫¶
受寃即召災沴今軍民事務雖有轉運使且地逺無由¶
知先帝常𨕖朝臣為諸路提㸃刑獄今可復置仍以使¶
臣副之於是置諸路提㸃刑獄公事以朝臣充始命屯¶
田李拱為之副以武臣閤門祇侯以上充天禧四年加¶
勸農使俄改提㸃刑獄勸農使又以武臣為副使天聖¶
六年悉罷明道二年復置嘉祐中有武臣提㸃河東刑¶
<pb:KR3k0055_WYG_115-9b>¶
獄竊用公庫銀噐及樂倡首飾議者謂武臣不可為監¶
司罷之治平元年罷提㸃刑獄而委轉運司熙寕二年¶
諸路提㸃刑獄復差文臣其武臣並罷人皆以為便十¶
年復置提㸃京畿刑獄掌察所部疑留獄訟勸課農桑¶
而按其官吏之不法别其亷吏以達於朝元豐因之總¶
郡國之庶獄劾其情實而覆以法督治奸盜申理寃濫¶
則𨽻提刑司嵗察所部亷能而保任之若疲軟或冒法¶
則隨職事劾奏宣和初詔江西廣東増置武臣提刑一¶
<pb:KR3k0055_WYG_115-10a>¶
員建炎元年以盜賊未衰諸路無武臣提刑處權添差¶
一次專管捉殺四年罷之孝宗乾道六年詔諸路分置¶
武臣一員又乞依故事加同字不從於是武憲横於四¶
方淳熙末上知其不便遂不復除止除朝臣一員　續¶
文獻通考曰遼南面有按察諸道刑獄使有分決諸道¶
刑獄使官不常設有詔則𨕖才望官充之　金按察使¶
本提刑司大定二十九年章宗命提刑司除後於便殿¶
聽㫖每十日使副内一人入見議事如止一員則令判¶
<pb:KR3k0055_WYG_115-10b>¶
官入見八月定提刑司三十三條明昌二年勅提刑司¶
五日一朝三年宰臣請罷提刑司不聽復定提刑司條¶
制承安三年以上京東京等提刑司并為一提刑使兼¶
宣撫使勸農採訪事為官稱副使判官以兼宣撫副使¶
判官為名復改宣撫為安撫各設安撫判官一員提刑¶
一員通判四員安撫使掌鎮撫人民稽察邊防軍旅審¶
録重刑事安撫判官則衘内不帶勸農採訪事令專管¶
千户謀克安撫使副内差一員於咸平一員於上京分¶
<pb:KR3k0055_WYG_115-11a>¶
司四年罷咸平分司使上京副在東京各設僉事一員¶
四月改提刑司為按察司貞祐三年罷止委監察採訪¶
使一員正三品掌審察刑獄等事副使正四品僉按察¶
使事正五品四年又設判官二員明昌元年以陜西地¶
闊添一員知事三年改提刑司令史為書史上京者兼¶
經厯安撫司使泰和八年詔中都都轉運依舊專管錢¶
糧事自餘諸路按察使並兼轉運使副使兼同知僉按¶
察並兼轉運副添按察判官一員中都西京路按察司¶
<pb:KR3k0055_WYG_115-11b>¶
官止兼西京路轉運司事遼東路惟上京按察安撫使¶
及僉事依舊署本司事遼東轉運使兼按察副使同知¶
轉運使兼僉按察司事轉運副使兼按察判官添知事¶
一員知法二員右中都西京並依此置陜西上京兩路¶
設僉按察司事二員上京僉安撫司事上京東京等路¶
按察司并安撫司使正三品副使二員正四品僉安撫¶
司事正五品僉按察司事正五品知事兼安撫司事正¶
八品知法四員從八品右按察使於上京副使於東京¶
<pb:KR3k0055_WYG_115-12a>¶
各路設僉事一員分司勾當　元初立提刑按察司四¶
道曰山東山西道曰山北東西道曰河東陜西道曰河¶
北河南道至元六年以提刑按察司兼勸農事十三年¶
以省併衙門罷按察司十四年復置増立八道曰河北¶
淮東道曰淮西江北道曰山南江北道曰浙東海右道¶
曰江南浙西道曰江東建康道曰江西湖廣道曰嶺北¶
湖南道十五年復増三道曰江南湖北道曰嶺南廣西¶
道曰福建廣東道十九年増西蜀四川道二十年増海¶
<pb:KR3k0055_WYG_115-12b>¶
北廣東道改福建廣東道曰福建閩海道以雲南七路¶
置雲南道又置海西遼東道二十三年以淮東淮西山¶
南三道𨽻内臺二十四年増河西隴右道罷雲南道二¶
十八年改按察司曰肅政亷訪司每道設八員除二使¶
留司以總制一道餘六人分臨所部如民事錢糧官吏¶
一切奸弊悉委之嵗終省臺遣官考其功效大徳元年¶
徙雲南行臺於陜西復立雲南道其後遂定為二十二¶
道每道亷訪使副使各二員僉事四員兩廣海南止二¶
<pb:KR3k0055_WYG_115-13a>¶
員經厯知事照磨兼管勾當各一員内八道𨽻御史臺¶
江南十道𨽻江南行臺陜西四道𨽻陜西行臺　明設¶
按察司即觀察之職國初團練諸務專設按察司分廵¶
兵備道以統之洪武二十年改按察分司為四十一道¶
本司按察使一人(正三/品)副使二人(正四/品)因事添設無定¶
員僉事(正五/品)亦如之按察使掌一省刑名按劾之事糾¶
察官邪擒治貪酷禁詰強暴平讞刑獄雪理寃枉以振¶
揚風紀副使僉事為之貳副使僉事分廵提學兵備撫¶
<pb:KR3k0055_WYG_115-13b>¶
民廵海清軍屯田水利治河驛傳各專事焉官不備則¶
兼領之嘉靖十二年張孚敬攝都察院申明御史糾劾¶
諸司其御史不法亦聽按察司糾彈臺諫不得挾私報¶
復上曰此祖制也令通諭行之　吾學編曰提刑按察¶
司甲辰年十一月初置於湖廣道正三品設提刑按察¶
司僉提刑按察司事丙午令僉事周湞等定議按察事¶
宜條具憲綱洪武元年浙江江西湖廣三提刑按察使¶
李祥潘黼滕毅充議律官上大明令十年改正四品十¶
<pb:KR3k0055_WYG_115-14a>¶
三年罷各道按察司明年復遂定各道按察分司以儒¶
士王存忠五百三十一人為試僉事人按二縣諭之曰¶
治吏之弊莫甚於貪墨而庸鄙者次之今天下府州縣¶
官於斯二者往往有之是以弊政日滋民受其害故命¶
爾等按治其地凡官吏賢否軍民利病皆得亷問糾舉¶
二十年改按察分司為四十一道二十二年復正三品¶
三十年始置雲南按察司建文中改按察司為十三道¶
肅政按察司靖難後復故永樂五年置交趾按察司後¶
<pb:KR3k0055_WYG_115-14b>¶
罷¶
　　提刑按察使二¶
増合璧事𩔖曰吕夷簡提㸃兩浙刑獄疏請緩建宫觀¶
程役方冬水涸民苦輓運宜須河通以卒送之真宗以¶
有憂國之心可其奏除侍御史知雜　山堂肆考曰慶¶
厯中詔自今提㸃刑獄以朝臣充代還功功過三等以¶
聞　又曰吕居簡蒙正子也提㸃京東刑獄徐州人有¶
　孔直温等挾妖法誘軍士為變居簡即令廵尉捕其¶
<pb:KR3k0055_WYG_115-15a>¶
黨誅之詔遷一官已而濮州復有叛者居簡馳往得其¶
首惡誅之因大閱兵享士奸不得發又遷一官　彚苑¶
曰神宗用丁執禮為河北西路提刑官諭曰朕惟河朔¶
地重謹𨕖監司故以御史為之　山堂肆考曰元祐中¶
蔡挺提㸃江西刑獄時盜賊為江西福建八州之患挺¶
告諭所部有私蔵器甲者許其首納原其罪由是所得¶
兵械萬計盜賊從此衰息　又曰淳熙中潘徳鄜提㸃¶
湖南刑獄武岡縣一嵗收罪人三十六死者二十八皆¶
<pb:KR3k0055_WYG_115-15b>¶
平反之具奏其事上以其究心獄事進秩一等　明獻¶
徵録曰周廷用為江西按察使凡以書問至者令二吏¶
於㕔事公拆之請囑皆廢　又曰石渠為山東按察使¶
審核重囚日有平反察舉貪亷令行禁止　又曰陶垕¶
仲為福建按察使時福建多滯獄吏夤縁為奸垕仲治¶
&KR0141;吏數十人盡革其宿弊俸禄雖厚然自奉儉薄有餘¶
悉以施貧者　又曰劉釬為雲南按察使雲南外與哀¶
牢交趾接釬因俗為治寛其禁令蠻僰畏而懐之　又¶
<pb:KR3k0055_WYG_115-16a>¶
曰葛廷章為江西按察司副使分道南昌簿牒填委廷¶
章剖決精詳奸欺内息請謁外屏以故疑讞競白平反¶
無寃　又曰卜大同為福建廵海副使時有倭亂大同¶
簡卒伍謹烽堠控險要大治樓船積糗糧以待賊又輯¶
備倭圖記授吏士言悉而當　又曰祝詠為四川按察¶
副使備兵松潘是時西南夷騷動詠徧厯林峒撫視籌¶
畫松潘得以無事　又曰汪應軫為江西僉事執法甚¶
嚴不為貴勢撓乃存心平恕遇重囚惻怛哀矜多所平¶
<pb:KR3k0055_WYG_115-16b>¶
反　又曰李夢陽為江西副使提學勅許舉聞重事夢¶
陽於振學涖士外大有更白　又曰辛訪為浙江按察¶
司僉事抵任錢塘仁和二縣循故事具供帳悉却之或¶
以故事為言公曰辭受惟其當而已何必拘故事也¶
又曰崔碧為山東按察僉事分廵部屬剔濯奸垢振挈¶
紀綱事以無墜　又曰劉時斆為山東按察僉事分按¶
東兖兖訟牘積數百事逮數千人時斆裁決浹月而盡¶
訟為之衰　又曰陳敬為雲南僉事滿考將之京土酋¶
<pb:KR3k0055_WYG_115-17a>¶
知其行李蕭索循故習贐以兼金異貨或勸之受敬大¶
怒叱之曰我司風紀二十年享有常禄猶懼弗稱况敢¶
暗昩改節以欺天乎　又曰王金為浙江按察使僉事¶
分廵温處二府時鎮守太監劉景依勢誅求㑹送災眚¶
文&KR0634;索餽千金否即釁生温守營餽物以俟金怒曰今¶
日之事以為民也奈何先割民媚一宦豎邪竟不餽劉¶
劉亦不能有加於是名震兩浙　又曰蔣信為四川僉¶
事管提學道杜請託崇實行人莫敢干以私開講於太¶
<pb:KR3k0055_WYG_115-17b>¶
益書院名流一時翕然興起　又曰金賁亨為提學在¶
江右優𨕖志行之士聚之白鹿書院中親與講論聖賢¶
為學次第明濓溪過化之由鵝湖同異之㫖士人多所¶
嚮風¶
　　提刑按察使三¶
増祥刑　司政(除田待問制命爾督視祥/刑  書曰四方司政典獄)　臬事　外¶
臺(書曰汝陳時臬事/下出除鸞良夫制)　作詩諭民　用計擒賊(山堂肆/考曰何)¶
(耕除潼川提刑作諭民詩四十二篇郡邑家有其書或/有犯法者父兄必誚讓之曰汝不誦何公詩乎由是往)¶
<pb:KR3k0055_WYG_115-18a>¶
(往知悔衆又曰辛簡公次膺除湖南提刑先是賊龍淵/李朝擁  數萬據衡之茶陵秦樞匿不以奏公至單馬)¶
(趨茶陵用計擒賊驍將戮之齎榜招/安奏升茶陵為軍至今無為盜者)　督捕盜賊　平¶
反獄訟(又曰熙寧中丁執禮為河北西路提刑使上諭/之曰卿職在刑獄盜賊最急宜用心督捕  又)¶
(曰宋髙賦言國家置提刑司蓋欲平反獄訟使民不寃/自罷武臣以來止除朝臣一員兼河渠盜賊而州書繁)¶
(多省閱不給請逐路置/檢法官以專平讞疏駁)　立榜申寃　帥師平賊(又曰/向子)¶
(忞先提㸃湖南刑獄衡人思之繪公像建祠於城東青/草寺再使湖北按部所至立大榜於前云久負抑屈州)¶
(縣不理者立其下於是積年無告之寃咸得申雪討又/曰揚萬里遷廣東提刑賊沈師犯南粤萬里帥師  平)¶
(之孝宗大喜詔曰仁者有勇又/曰書生知兵遂有大用之意)　洗寃澤民　訊獄活¶
<pb:KR3k0055_WYG_115-18b>¶
囚(又曰淵源録周濓溪提㸃廣東刑獄凡荒崖絶島人/跡所不至處亦必緩視徐按以洗寃澤民為己任)¶
(馬亮徙福建提刑至部覆/訊寃獄全活者數千人)　立祠行教　訪士禮廬(明/獻)¶
(徵録曰沈霽為貴州兵備副使整飭兵憲動法聖賢建/孔子廟朱子祠行白鹿之教夷民由是信服  又曰周)¶
(賢宣為海道副使是時兵革倥傯賢宣方率/諸士講道芝山書院訪脩潔之士躬禮其廬)　漸復屯¶
政　痛繩軍衛(又曰潘珏為福建僉憲督理屯田考簿/書革奸弊豪猾侵尅之徒悉寘於法屯)¶
(政漸復犯又曰陳祚僉福建按察司事閩人相/戒不敢  法諸軍衞厲民者痛繩之民益安焉)　武備¶
一新　邊儲寖給(又曰吳道寧為山西按察司副使整/飭雁門等兵備創築寧武新城設沿)¶
(邊堡塞俱募軍充實武備一新繼又曰張敏為貴州按/察司副使時苖賊煽變饋餉莫  敏設䇿通道大軍始)¶
<pb:KR3k0055_WYG_115-19a>¶
(得進邊儲寖給/諸賊解圍去)　元惡授首　渠魁悉殄(又曰郭東山/為四川副使)¶
(撫治東達適僰夷普法煽亂㑹兵討之躬冒瘴癘直抵/葛魁諸寨元惡授首其烏蒙部諸寨亦隨宜撫輯之)¶
(又曰暢華為山西按察司僉事值岢嵐寇發官/莫能制華往征不旬日渠魁悉殄脅從盡釋)　勸督¶
交至　號令一新(又曰蕭顯為福建按察司僉事領屯/田事勸督交至民相率輸納嵗無留)¶
(逋等又曰周廷徵為九江兵備副使㑹流賊劉/六  欲浮江窺南京廷徵晝夜籌畫號令一新)　軍伍¶
再清　戎務咸理(又曰朱瑄為山西僉事屬吏有不法/者聞風而去尤累平反寃獄再清軍)¶
(伍明恕不苛無隠沒誣枉之弊務又曰王汝舟為/山東按察司僉事兵備武定戎  咸理巨冦以平)　多¶
所建明　無少回屈(又曰龔鐩為四川按察使所至以/亷潔自将盡心所事多所建明)¶
<pb:KR3k0055_WYG_115-19b>¶
(又曰劉俊為河南按察司僉事遷副使所決獄多人/所避難弗任者俊蹇蹇自負聞事生風無少囬屈)¶
撫夷勦冦　簡帥練士(又曰賀元忠僉事雲南按察司/撫夷勦冦茂著勲績  又曰羅)¶
(欽徳為浙江按察司副使奉璽書廵海鎮廵官移檄敦/促乃復往至則簡帥練士飭弛剔弊俱有法凛凛弗可)¶
(犯/)　民夷敬愛　上下恱服(又曰胡器為貴州按察使/治尚寛簡若法不可原者)¶
(亦不貸民夷咸敬愛之平又曰徐觀為雲南按察司僉/事辨寃獄别亷貪一以  恕施之上下恱服稱有古憲)¶
(臣/風)　振肅紀綱　脩舉憲度(又曰周津為雲南按察使/辯釋寃獄旌别屬吏振肅)¶
(紀綱良又曰陳政為雲南按察司副使繩武弁之/尤無  者數人脩舉憲度張弛有度民夷安之)　禁¶
絶賄賂　力拒權豪(又曰張翥為雲南按察使雲南諸/夷爭襲賄賂公行翥一切禁絶)¶
<pb:KR3k0055_WYG_115-20a>¶
(又曰羅安為江西按察使舉刺必協六條宿弊為/之一洗所決疑獄無慮百數權豪請囑力拒弗從)　查¶
革冒名　告誡弗率(又曰邵蕃為陕西督學副使表正/化導查革冒名援例諸生他邑食)¶
(餼皆不避權貴為之衣又曰趙淵為僉事督貴州學察/士之貧且賢者從而  食之其惰弗率者薄罰而告誡)¶
(之/)　敦重行檢　一本躬行(又曰胡憲為廣西按察司/僉事專督學政動以身教)¶
(崇雅黜浮敦重行檢召諸生講書史温言諭之使人人/各厭其意而去  又曰汪應軫為僉事視學江西條教)¶
(一本躬行諸/士皆信向之)　先以行義　親自督課(又曰顧夢圭為/山東按察司副)¶
(使改提學河南訓士先以行義汴人稱之書又曰吕髙/為山東提學副使士有卓異者拔入湖南  院親自督)¶
(課講明正學/務得真才)　發豪傑入衞　諭武勇立功(山堂肆考/曰徳祐中)¶
<pb:KR3k0055_WYG_115-20b>¶
(元兵入勤王詔至贑江西提刑文天祥捧詔涕泣發郡/中豪傑及溪洞山蠻有衆萬人以入衛  又曰鄭丙為)¶
(廣西提㸃刑獄有沙世堅素武勇坐&KR0141;決配靜江時/有劇賊未獲公乃諭世堅立功贖罪遂馘渠魁以獻)¶
相與尸祝之　至有繪像者(明獻徵録曰歐陽瑜為廣/西僉事清積牘捕真盜釋)¶
(寃獄所至相與尸祝之懐又曰諸偁為貴州按察/副使持法懸平吏民畏  至有繪像祀於家者)¶
　　提刑按察使四¶
増百姓安堵(明獻徵録曰吳嘉聰為山東按察司副使/兵備除揚嚴殘酷之禁訟減盜息百姓安)¶
(堵/)　人頼安堵(又曰孫璽為山西僉事廵/大同盡心撫馭人頼安堵)　邊庭晏然¶
(又曰錢泮為副使持節分陜益脩兵防飭亭/障謹烽燧訓農講武令嚴政肅邊庭晏然)　邊威赫¶
<pb:KR3k0055_WYG_115-21a>¶
然(又曰唐希介為陕西按察司副使榆林兵備仍兼/督餉愛養士卒約束禆校戎乘肅睦邊威赫然)¶
獄無寃滯(又曰童寅為江西按察使亷介能勤/雖病必出視事存心寛恕獄無寃滯)　庭無¶
留案(又曰馮本清為福建按察司僉事分廵漳泉諸府/兼理海道庭無留案建寧大水溺者爭附槎木蔽)¶
(川而下本清聫百艘為浮/梁截流救之活數千百人)　大行威恵(又曰范輅為饒/州兵備副使築)¶
(湖堤以壮學宫増漏澤以掩枮骨/威恵大行盜戢民安一方屹然)　大示威信(又曰何/自學為)¶
(廣西按察司僉事其地溪洞猺獞不時竊發自學/於所分廵地必大示威信由是猺獞咸知畏服)　一¶
新以法(又曰張昺為四川按察司僉事查理鹽法蜀中/鹽利最饒先是理鹽者率以賄敗公搜剔弊蠧)¶
(一新/以法)　悉繩以法(又曰黄朏晉閩臬憲僉督屯田沿海/屯多湮於豪朏悉繩以法屯課日増)¶
<pb:KR3k0055_WYG_115-21b>¶
(福興漳泉有警多/方防禦屢挫賊&KR0289;)　築堤沛徐(又曰何鰲為淮徐兵備/副使定驛傳約法嵗省)¶
(數萬築堤自沛至徐/延亘百里河不為害)　築堤河南(又曰章時鸞為河南/按察副使督築黄河)¶
(南隄往來相/視不避風雨)　風化一新(又曰陳璲為廣西按察僉事/提督學政纔五閱月嶺南數)¶
(千里風化一新後改江西江西士/𩔖素景其風爭自磨濯以求甄録)　身教大行(又曰沈/鐘為山)¶
(西僉事湖廣山東副使提學三/省身敎大行故一時多實材)　士習丕變(又曰陸釴/為山東按)¶
(察副使職専學校嚴正文體其雕蟲靡麗/者黜抑之所至敦尚孝弟士習為之丕變)　士習大變¶
(又曰何景明為副使督敎關中士亦以經術世務/如其所自志關中士習文藝蓋自是一大變云)　不¶
&KR0442;董讓(又曰蘓葵為江西僉事提督學政公明士子服/焉鎮守太監董讓作威葵守正不能詭&KR0442;讓誣)¶
<pb:KR3k0055_WYG_115-22a>¶
(奏葵遣法司盛洪等臨治洪欲刑葵諸/生數百排闥入擁葵而去事竟得白)　不接汪直(又/曰)¶
(婁謙御史督南畿學政以躬行實踐為敎時中官汪直/勢炙手可熱謙絶不與接直甚銜之使羅校文致其短)¶
(竟莫/能得)　未嘗色倦(又曰卲玉為雲南提學僉事凡所/按試冒險阻窮嵗月未嘗色倦)¶
為損月俸(又曰宗臣為福建按察副使督學校進退諸/生無不人人厭服其貧者調學田租贍之不)¶
(給則為損月俸減/供具繼之以為常)¶
　　提刑按察使五¶
増詩宋何夢桂和張按察秋山詩曰錢塘日夜水東流¶
回首孤山緑尚稠千載老仙隨鶴去百年此地少人遊¶
<pb:KR3k0055_WYG_115-22b>¶
相逢栁色還青眼說著梅花總白頭身後閑名推不去¶
當年誤識薛杭州　元納延賦鸚鵡送偰世南亷使之¶
海南詩曰朱崖擅珍鳥鸚鵡獨專名滿庭榕葉春晝晴¶
飛來却向花間鳴三月蠻江春水緑日斜還傍江頭浴¶
弱羽翻風濕翠流爪痕蹴浪珊瑚束間關更作斷腸聲¶
水流花落難為情烏臺使君午夢醒隔簾細雨春㝠㝠¶
　虞集送魯子翬亷使之漢中詩曰封上頌臺禮輕車¶
入漢中節毛吹渭雨木葉動秦風把酒臺基古馳書嵗¶
<pb:KR3k0055_WYG_115-23a>¶
事豐朝回倚西閣日日數歸鴻　趙孟頫送陳都事雲¶
南銓𨕖兼簡李亷訪詩曰送君銓𨕖使滇池部落諸&KR0421;¶
自品題明月夢回䕫子北長風吹度夜即西山連塞雨¶
驊驑滑花落蠻雲杜宇嗁為問霜臺李學士白頭官滿¶
尚覊棲　台哈布哈送趙伯常淮西副憲詩曰東華晨霧¶
正霏霏使者分符向合淝封事尚留青𤨏闥蒙恩近出¶
紫宸闈江涵曉日明樓艓風引春雲上繡衣珍重故人¶
千里别緑尊須盡莫相違　虞集送韓伯髙僉憲淛西¶
<pb:KR3k0055_WYG_115-23b>¶
詩曰正月樓舩過大江海風吹雨灑船窗雲消虹霓横¶
山閣潮落黿鼉避石矼闕下諫書誰第一濟南名士舊¶
無雙湖隂暑退多魚鳥應勝愁吟對怒瀧　范梈寄福¶
建㢘訪使君詩曰臬府羣公表言官百世工君王資稷¶
卨臺閣起黄龔吳越聫閩服蠻夷偃漢風九州諸道右¶
一柱衆流中虎豹精神肅豺狼道路通青㝠行勁銳白¶
日貫精忠斧繡揚秋隼泉阿達夜蛩壺冰元自潔瘴雨¶
不勞空　明何景明送杭憲副兵備天津詩曰天津橋¶
<pb:KR3k0055_WYG_115-24a>¶
北望京樓金鼓東行節使舟日月晝懸滄海𣗳龍蛇春¶
壓九河流百年貢篚通南極萬里旌旄屬上游莫笑談¶
兵樽俎上書生元不為封侯　又送馬公順視學湖南¶
詩曰洞庭雲夢眼中寛襄國荆門掌上看三楚樓䑓皆¶
壯麗萬年江漢自波瀾烟花白日空愁暮鴻雁青春尚¶
避寒莫道秦川歸未得人間今日路行難　李攀龍送¶
惲員外按察郢中詩曰醉擁驪駒不可留送君花發鳳¶
凰樓青春開府西陵色到日登䑓北雁愁寒雨逺分荆¶
<pb:KR3k0055_WYG_115-24b>¶
楚望白雲無盡漢江流共知人世悲難合倘得隋珠莫¶
暗投　又送魏按察之潞詩曰壺關上黨切雲霄憲府¶
中天挿漢標山勢西臨三晉險地形東控兩河遥名從¶
出守髙郎署䇿本和戎寵聖朝盡道疆塲懸節鉞尤能¶
書札滿漁樵　又送杜青州按察楚中詩曰東方千騎¶
古諸侯憲府初開大𣗳秋北海清風猶滿座武昌明月¶
更登樓五雲過郢朝佳氣三峽吞江擁上游此地功名¶
誰得似君家元凱自荆州　又送馮汝言學憲之浙江¶
<pb:KR3k0055_WYG_115-25a>¶
詩曰儒臣奉詔外䑓居况復揚波海晏如門下美材收¶
竹箭卧中髙士羨桐廬山川半入吳都賦風俗兼傳越¶
絶書始信工文官自達主恩垂老不曽疎　王世貞送¶
史僉事兵備邠涇詩曰汝過崆峒劔色開輕裘千騎擁¶
登䑓旄頭夜向黄河出汗血秋從西極來置陣自傳司¶
馬法折衝真有卧龍才只今燕代論攻守沙海風生畫¶
角哀　又立春前一日過尹汝漁副使飲詩曰東走齊¶
河冰雪開鬱葱佳氣近樓䑓相逢臘向尊前盡敢道春¶
<pb:KR3k0055_WYG_115-25b>¶
從使者来落日千門飛雁去黄雲一騎按鵰迴知君且¶
住袁絲里陸博酣歌未易才　謝榛初春酬龔憲副性¶
之見寄詩曰昨報襄陽使者過歸鴻雪後度關河遥知¶
游宦驚時序不惜緘書到薜蘿日出漢江春氣逺雲連¶
楚𣗳曉隂多峴山誰與同臨眺羊祜碑前一浩歌¶
　　發運使一¶
増翰苑新書曰宋太平興國二年置江淮水陸發運於¶
京師端拱元年罷以其事分𨽻排岸司至道元年始命¶
<pb:KR3k0055_WYG_115-26a>¶
洛苑副使楊允恭西京作坊使副李延遂及太子中允¶
王子輿為江淮南兩浙發運使兼知制茶鹽事咸平二¶
年子輿復為制置淮南茶鹽是年令兼制置礬稅仍領¶
荆湖路三年以子輿充淮南轉運使四年又加都大發¶
運使景徳二年復置一人後亦有二人副使以諸州副¶
使充景徳二年制都監天禧二年官崇者&KR0137;為副使秩¶
輕者為都監副使都監不常備景祐元年罷寳元元年¶
復慶歴七年上命發運副使更不置正使置司真州嵗¶
<pb:KR3k0055_WYG_115-26b>¶
漕江湖粟六百萬斛以贍中都渡江後江湖寇盜多發¶
運司第職糴買而已紹興二年罷以其錢帛赴行在八¶
年起居舍人勾龍如淵言户部非生財之道請置諸路¶
水陸度支轉運等使置司蘓杭戸部侍郎李彌遜請復¶
置發運使别給糴本錢數百萬緡廣行儲積徽猷閣待¶
制程邁為江淮荆浙閩廣經制發運使專掌糴事九年¶
廢發運司乾道六年復以戸部侍郎史正志為江浙荆¶
湖淮廣福建等路都大發運使朝論不以為宜汪聖錫¶
<pb:KR3k0055_WYG_115-27a>¶
黄通老二尚書言之尤力執政不聼其年正志以奏課¶
誕謾遂廢司焉後復置以平江府守臣専領兼糴運之¶
事以餉淮軍¶
　　發運使二¶
増備賑糴　疏漕河(翰苑新書曰宋大中祥符三年江/淮發運使季甫言今春運米六百)¶
(七十萬石諸路各留三年以備賑糴楫又曰魯宗道遷/江淮發運使疏真揚漕河廢三堰舟  便之嵗以八百)¶
(萬食/京師)　疏支家河　鑿泗州渠(又曰紹聖初吳處厚知/蘇州居數月為江淮荆)¶
(浙等路發運使疏支家河通漕楚海嵗漕六百二十萬/石至亰師又脩復泰州捍海堰復逋户三千六百民為)¶
<pb:KR3k0055_WYG_115-27b>¶
(立生祠始又曰蔣之竒擢江淮荆浙等路發運副使元/豐六年  建鑿泗州股渠以避長淮之險自是無覆溺)¶
(者哲宗朝再/為發運使)　張綸疏五渠　王鼎發八難(又曰天禧/中張綸為)¶
(江淮發運副使居二嵗増米八十萬疏五渠導太湖入/於海復租米六十萬開長蘆西河以避覆舟之患仁宗)¶
(謂執政曰發運使總六路之廣宜得其人而久任之擢/天章閣待制在職十三年  又曰慶歴中王鼎為淮南)¶
(江浙荆湖制置發運副使内侍楊永徳奏請沿汴置舖/挽漕舟嵗可省費六萬鼎議以為不可三司判官蔣永)¶
(徳就鼎議發八難永徳不復争鼎因疏言陛下幸用臣/不可過聼小人有所變更以誤國計於是永徳言始不)¶
(用後遂/為使)　耀卿立中制　薛向革舊弊(又曰仁宗時都/官貟外郎吳耀)¶
(卿言景徳中江淮漕米嵗不過四百五十萬石其後益/至六百萬石故江淮之間穀價常貴而民貧請約咸平)¶
<pb:KR3k0055_WYG_115-28a>¶
(景徳歳漕之數立為中制上以為然乃詔發運司歳減/漕米五十萬石  又曰薛向為江浙等路發運使領均)¶
(輸之職運舟兵士交相侵盜貿易甚則託風水沉舟以/滅迹向始募客舟以官舟運費募寡而物良舊弊悉去)¶
　考故事明信令　董媮懈檢欺隐(又曰許元擢江淮/荆浙制置發運使)¶
(元曰以六路七十二州之粟不䏻足亰師吾不信也至/則治千艘浮江而上不數月亰師足食乃考故事明信)¶
(令不擾不勞而用以足路又曰權邦彦為淮浙荆湖等/路制置發運使轉輸六  董媮懈檢欺隐覈逋亡責稽)¶
(滯水程陸轍財用/凑足有詔嘉歎)　九重申命　千里運糧　一札疏¶
榮　千艘督運　置司亰輔　運餉淮濆　興國三年¶
始置司於亰邑　紹興八載復命使於蘇杭　汎吳江¶
<pb:KR3k0055_WYG_115-28b>¶
之秋斂舴艋千艘　資淮浦之晨炊&KR0411;貅萬竈　銜尾¶
舳艫千里命泛舟之役　歡聲士卒一陶均鼓腹之恩¶
　羽檄交馳當預講赤囊之䇿　糗粻宿峙方有資紅¶
腐之儲　廟堂有兵甲之問饋餉宜先　江淮為兵賦¶
之淵轉輸有賴(俱出翰/苑新書)¶
　　轉運使一¶
増事文𩔖聚曰唐先天元年李傑始為水陸發運使運¶
使之名起於此開元二十一年裴耀卿以侍中充江南¶
<pb:KR3k0055_WYG_115-29a>¶
淮南轉運使而崔希逸蕭旻為副副使始此天寳以韋¶
堅充勾當轉運使第五琦充諸色轉運使劉晏充諸道¶
轉運使其後韓滉杜琮杜譲能崔昭緯皆以宰相充使¶
而諸道分置廵院皆統於此五代罷廵院始置轉運使¶
宋藝祖開基懲五季之亂藩臣擅有財賦不歸王府自¶
乾徳以後僭偽略平始置諸道轉運使以總利權開寳¶
六年廣南平除徐澤為判官蓋轉運判官始此其轉運¶
使之名國初但曰勾當某路水陸計度轉運事官髙者¶
<pb:KR3k0055_WYG_115-29b>¶
則曰某路計度轉運使太平興國初皆曰使兩省以上¶
則為都轉運使又置副使與諸路判官又置同勾當轉¶
運使俄罷諸路副使真宗毎用兵或令都部署兼轉運¶
使王師征討則有隨軍轉運使事畢即停至道中詔曰¶
天下物宜民間利病惟轉運使得以周知令更互赴闕¶
庭見詢問焉慶歴中復置熙寜二年詔轉運使用本資¶
序人即充資序下一等為權二等為權發遣中興以來¶
逐路都轉運使除授不常唯使副判官常置舊制轉運¶
<pb:KR3k0055_WYG_115-30a>¶
使除授皆命詞給誥渡江以後例給勅命後稍復舊轉¶
運使副命詞運判則否六年諸路運判亦命詞給誥光¶
宗紹熙以來使副運判不雙除　續文獻通考曰遼南¶
面有山西路都轉運使司有奉聖州蔚州應州朔州保¶
州西山各處轉運使司官有轉運使轉運副使同知轉¶
運使等員　金初設轉運司後詔中外惟都轉運依舊¶
專管錢榖自餘諸路轉運皆兼於按察其都轉運司有¶
正使副使等員　事文𩔖聚曰元置諸轉運使從三品¶
<pb:KR3k0055_WYG_115-30b>¶
有同知副使又置漕運使從六品有副使知事等員¶
　　轉運使二¶
原驢輦　木牛(白帖云永平中治石臼河從都慮至羊/腸倉欲令通漕吏民苦役死者無數使)¶
(鄧訓平叔徃監之訓知難成奏罷之用驢輦歳運億萬/全活徒數千人  又曰諸葛亮作木牛流馬運糧特行)¶
(數十里羣/行二十里)　漕轉山東　充羨天府(史記云漢時漕轉/山東粟以給中都)¶
(官歳不過十萬石天白帖/云漕引土貢充羨  府)　増置倉省運　濬渠通漕¶
(事文類聚曰裴耀卿同門下平章事充轉運使於是置/河隂集津三門倉引天下租由盟津泝河而西三年積)¶
(七百萬石省運費三十萬緡左又曰唐𤣥宗擢韋堅為/陜郡太守水陸運使滻水之  有望春樓堅於下濬為)¶
<pb:KR3k0055_WYG_115-31a>¶
(渠以通漕帝為升樓詔羣臣臨觀曰關輔之間尤資殷/贍比来轉運未免艱辛故置此渠以通漕運萬代之利)¶
(一朝/而成)　負米先趨　置吏督察(又曰劉晏與元載書曰/見一水不通思荷鍤而)¶
(先徃見一粒不運願負米而先趨焦心苦形期報明主/晏以轉運為任如是  又曰韋堅轉運江淮租賦所在)¶
(置吏督察以/禆國之倉廪)　飛芻挽粟　生財飬民(漢書曰秦欲攻/匈奴使天下飛)¶
(芻挽粟起於黄陲琅邪至負海之郡轉輸河北率三十/鍾而致一石  翰苑新書曰吕大忠除河北路轉運判)¶
(官大忠言古之理財視天下猶一家朝廷者家也外計/者兄弟之家居雖異而財無不同未有餘資而不與者)¶
(也乃上生/財飬民事)　奸吏悚服　重辟平反(山堂肆考曰趙抃/為梓州路轉運使)¶
(窮城小邑無所不至父老喜慰奸吏悚服平又曰胡則/為廣西轉運使按宜州重辟凡十九人為  反者九人)¶
<pb:KR3k0055_WYG_115-31b>¶
許其心計　勿入秋毫(事文𩔖聚曰宋范旻為淮南/使太祖遣曰卿貧凡所須並)¶
(借用官錢悉以便宜從事每歳運米百餘萬石以給京/師時論許其有心計  又曰楊萬里漕運江東凡行部)¶
(常禮一切不納至於折俎交饋秋毫勿/以自入悉歸之官為錢一千六百萬)　機事上聞¶
羨餘無進(山堂肆考曰太宗時魏廷式累官益州轉運/使入奏帝謂曰百事具白中書對曰臣三千)¶
(里外乗驛而来以機事上聞願㫁自宸𠂻非為宰相而/来也即不時召對  合璧事𩔖曰皇祐五年詔轉運之)¶
(職本以澄清官吏豈特事誅求以剥下有能盡/歳入以致増盈者留為本路移用無得進羨餘)　一路¶
悚息　八州知勸(山堂肆考曰楊察為江東轉運使部/頗易其年少及發奸摘伏一路悚息)¶
(召為右正言之又曰彭思永為荆湖北轉運使/至部奏黜令  殘懦者各一人而八州知勸)義倫¶
<pb:KR3k0055_WYG_115-32a>¶
却寳　子美獻珠(又曰沈義倫為隨軍轉運使入成都/偽蜀有以珍寳為獻皆郤之東歸篋)¶
(中所有惟圖書數卷上聞其清擢樞宻副使錢又曰梁/子美為河北轉運使傾漕計以奉上至捐緡  三百萬)¶
(市北珠/以進)　賦斂寛平　糧儲粗備(事文𩔖聚曰王質遷/荆湖北路轉運使當)¶
(用兵西方急於財賦之時獨不進羨餘賦斂寛平他路/不勝其弊而荆湖之人自若  又曰范純仁自陜西轉)¶
(運副使召還神宗問曰卿在陜西久主漕輓必精意邊/事城郭甲兵糧儲如何對曰城郭粗完甲兵粗脩糧儲)¶
(粗/備)　有事言來　從奏旌賞(翰苑新書曰歐陽脩為河/北都轉運使陛辭上面諭)¶
(曰無久居計有事言來見山堂肆考曰紹興中福建漕/使王時升到官纔一考  上供庫錢三十萬緡欲代納)¶
(本路拖欠鹽錢上從/宰執奏因旌賞之)　供調百萬億　減冶數十萬(事/文)¶
<pb:KR3k0055_WYG_115-32b>¶
(𩔖聚曰李士衡為河北漕真宗幸澶州東封西祀供調/百萬億士衡有力焉  又曰陳堯佐為河東轉運使河)¶
(東地寒而民貧奏除石灰稅減官冶鐵課嵗數十萬以/便民曰轉運征利之官也利有本末下有餘則上足吾)¶
(豈為俗/吏哉)　置都簿便民　輸芻粟實邊(又曰李燾副運/江西置一路財)¶
(賦都簿未幾召還乞令本路毋廢此書上曰卿不為髙/論務在便民甚善  山堂肆考曰范祥為陕西轉運使)¶
(制置解鹽事以鹽募商旅輸芻粟於陕/以實邊盡弛兵民輦運之役公私便之)　最為識大體¶
　可為諸路法(事文𩔖聚曰張士遜為江西轉運使辭/王文正公於政事堂公從容曰朝廷𣙜)¶
(利至矣士遜起謝迭更是職思公之言未嘗求錐刀之/利識者曰此運使識大體  又曰鮮于侁范景仁舉除)¶
(利漕兼提舉常平上曰鮮于侁定利路/役法可為諸路法後移京都轉運使)　致堯劾魏庠¶
<pb:KR3k0055_WYG_115-33a>¶
　富弼薦王紘(又曰曽致堯為兩浙轉運使諫議大夫/魏庠知蘇州介舊恩以進致堯劾其罪)¶
(太宗曰是敢治魏庠可畏也貪又曰富弼薦王紘為江/東轉運紘常言不法之人肆  於一郡一邑害良民千)¶
(萬家不若去之/不利止一家)　程異通盈虛　王播析案牘(又曰王/播字明)¶
(&KR0993;充諸道轉運使程異為副異尤通萬貨盈虛吏又曰/王播充諸道轉運使雖案牘鞅掌剖析如流&KR0219;  詆欺)¶
(無不/彰敗)　小冊記兵糧　在部蠲冗賦(又曰李廸真宗問/陜西兵數對曰臣)¶
(為轉運使時以小册記兵及糧以備調發今猶置背囊/中上令擇取之因給紙令上數以進曰不意頗牧在我)¶
(禁中矣賦翰苑新書曰吕公弼為河北轉運使在部四/年蠲冗  及民負債不能償者數百萬而官用自饒)¶
　經度一路財賦　亷訪三等官吏(又曰神宗職官志/經度一路之財賦)¶
<pb:KR3k0055_WYG_115-33b>¶
(通財移用以充外計檢察儲積稽考帳籍則𨽻轉運使/  又曰開寳九年詔諸道知州通判及臨事務官吏宜)¶
(令諸路轉運司亷訪其能/否第為三等嵗終以聞)　馳原隰訪疾苦　入溪洞¶
諭禍福(山堂肆考曰趙汝愚將漕江西每輕車擕主案/吏二候兵一馳原隰訪民疾苦自帥閫而下悉)¶
(嚴憚之洞又曰丁謂為䕫州轉運使時溪洞蠻作亂謂/自入溪  諭以禍福蠻酋感泣刻石境上還所掠萬餘)¶
(人/)　原國用　軍儲　轉輸正稅　漕運貢賦　節省¶
勤王　力宣贍國　府無虛月　國有餘資(俱出/白帖)　増¶
陞華奎閣　持節冰臺　妙柬儒英　榮司計節　光¶
奉制函　榮持漕節(俱出翰/苑新書)　原徵爾貢於任土　興¶
<pb:KR3k0055_WYG_115-34a>¶
我役於泛舟　况當庶富之朝　宜從漕運之任　漢¶
通糧道委於丞相　晉開轉運任在尚書　審逺近之¶
計人不告勞　課遲速之程事無諐素　當豐穰之時¶
所宜蓄積　領漕輓之務必在公勤(俱出/白帖)　増承天子¶
詔蹔辭覆錦之班　駕使者車來董飛芻之計　占星¶
出綍爭來竹馬之迎　諏日登車有頼木牛之助　千¶
艘銜尾民力已疲允資心計　萬竈連營軍須倚辦共¶
幹利源　皮之不存毛安附在仁人必體於負芻　源¶
<pb:KR3k0055_WYG_115-34b>¶
之深者流必長繄今日豈容於竭澤(俱出翰/苑新書)¶
　　轉運使三¶
原蕭何之功(漢書髙祖曰鎮國家不/絶糧道吾不如蕭何)　杜預之計(白帖/云杜)¶
(預字元凱為度支/尚書奏轉運之計)　増奏減丁稅(事文𩔖聚曰蔡襄為/福建路轉運使復古)¶
(塘以溉民田又奏乞減閩/人五代時丁口稅之半)　代輸郡稅(又曰程大昌徙/江西路運副大)¶
(昌曰可以興利除害行吾志矣嵗歉出/錢十餘萬緡代輸四郡五等夏稅折帛)　可為模範(山/堂)¶
(肆考曰鮮于侁字子駿為京東轉運使比行司馬光曰/福星往矣安得如侁百輩布列天下乎又語人曰今復)¶
(以子駿為轉運使誠恐非宜然欲救東土之敝非子/駿不可此一路福星也可以為諸路轉運使模範矣)¶
<pb:KR3k0055_WYG_115-35a>¶
未可輕改(又曰至道元年荆湖轉運使何士宗上言執/政大臣出領外郡申轉運司公事只宜書通)¶
(判以下姓名上曰運司所部要繋州/府不繋品位朝廷憲典未可輕改也)　不納毁譽(翰苑/新書)¶
(曰孫甫為轉運使所至州縣視其職掌脩廢察其民/樂否以此陞黜官吏而不納毁譽馭下雖嚴而不害)¶
不尚苛察(山堂肆考曰王素為淮南都轉運使兼按察/使時初置按察皆以苛察相尚公獨不苛然)¶
(貪吏有自投/劾而去者)　舉賢為務(又曰宋楊察為江東轉運使/專以舉賢為急務人或譏之)¶
(察曰此按察職也茍掇/拾羨餘則俗吏能之矣)　讀碑廢務(翰苑新書曰孫何/為荆浙轉運使頗)¶
(苛察吏患之乃求古碑字磨滅者揭之舘中何至則讀/其碑辨識文字以爪搔髮往往至暮不復省録文案)¶
　粟行三百里(管子任法篇曰粟行三百里則國無一/年之積粟行四百里無三年之積行五)¶
<pb:KR3k0055_WYG_115-35b>¶
(百里則衆/有憂色)　嵗至四十萬(山堂肆考曰劉晏領東都河/南江淮轉運常平使晏移書)¶
(元載以為漕之利與害各有四載以漕事委晏故得盡/其才嵗輸始至代宗馳使勞曰卿即朕之鄼侯也凡嵗)¶
(致四十/萬斛)　賜緋衣袋帶(事文𩔖聚曰侯陟除淮/南轉運使賜緋衣袋帶)　賜詩¶
及羊酒(又曰王隨直史舘出為京西轉運使時隨父母/在洛中京西乃其所部也真宗賜詩寵其行復)¶
(以羊酒賜使過/家時人榮之)　原自江淮至渭洛(書經東自江/淮西至渭洛)　率¶
一鍾致一釡(漢書蓋言運糧費一鍾/之用致一石之至也)　増即有澄清之¶
志(山堂肆考曰李絢除京西轉運使時吕文靖執政謂/曰朝廷之制未嘗有釋褐再任為轉運使者以學士)¶
(才氣髙爽故有此授宜副朝廷任/使之意絢到任即有澄清之志)　必須平允之吏(翰/苑)¶
<pb:KR3k0055_WYG_115-36a>¶
(新書曰咸平元年上謂輔臣曰諸路轉運使按察官/吏使權甚重必須平允之吏寛猛適中卿等其慎擇)¶
　　轉運使四¶
増詩宋蘓子瞻謝鮮于君詩曰我懐元祐初珪璋滿清¶
班維時南&KR0173;老奉使獨未還迂叟向我言青齊嵗方艱¶
斯人乃福星遣出虛危間　王介甫送王瞻叔利路運¶
判詩曰王孫舊讀五車書手把山陽太守符未駕朱轓¶
辭輦轂却分金節佐均輸人才自古常難得時論如君¶
豈久孤去去便看歸奏計莫嗟行路有﨑嶇　周必大¶
<pb:KR3k0055_WYG_115-36b>¶
送韓希道移漕江東詩曰饋餉隨蕭不作難秦淮今視¶
漢秦關天開虎踞龍蟠處地近鷄翹豹尾間洗印先經¶
三峽寺觀風徧踏九華山盡收竒秀歸詩稿却趂賡歌¶
供奉班　楊廷秀送周元吉顯謨將漕湖北詩曰君詩¶
日日話歸休忽解西風一葉舟黄鶴樓前作重九水晶¶
宫裏過中秋職親六閣仍金馬喜入千屯看木牛繡斧¶
光華誰不羨一賢去國欠人留　劉克荘送陳魯叟使¶
君赴廣西漕詩曰闔郡留無計怱怱奪父師使君三月¶
<pb:KR3k0055_WYG_115-37a>¶
政遺老百年思逺宦生華髮輕装載舊碑海山應有恨¶
未得謝公詩¶
増表宋蘓頌淮南轉運使謝上表曰竊以州郡備官所¶
以分釐於民務朝廷遣使將以布宣乎主恩付一道之¶
事權用六條而舉察賦輿出入俾以均輸吏治否&KR0391;責¶
之薦黜自匪綿更於事任詎能振肅於治綱若臣者始¶
自書坊出分使竹俄從寰服入佐計籌粗收嵗月之勞¶
蔑著分毫之效豈謂伏遇皇帝陛下察庶工之任使矜¶
<pb:KR3k0055_WYG_115-37b>¶
人職之良勤拔於省僚授以利柄矧惟淮海之郡實搤¶
東南之衝昔號奥區今逢樂嵗五稼盈疇而遂茂四人¶
勤力以厚生料乎漕運之程無煩趣辦之急若乃事體¶
貎以為風采盡銖兩以斂民財顧在懦愚誠多闕略重¶
念上慈天覆聖治日新官無内外之儲事息憂勤之繋¶
昨臣受任之始獲面於清光陛下臨遣之言曲加於勉¶
諭自省最為疎逺何圖亦記淵衷豈非以委任之優故¶
特示拊循之厚雖乾坤厚施非報謝之可言而犬馬微¶
<pb:KR3k0055_WYG_115-38a>¶
生第勤勞而思舊倘馳驅之有用期終始以勿渝　真¶
徳秀江東漕謝到任表曰兩螭夾侍久㸃近班四牡載¶
馳叨分劇部假中祕&KR0173;儒之寵為外臺將指之光望過¶
所期感深以惕伏念某材非適用幸有逢辰屬漢廷更¶
化之初首唐室登瀛之𨕖金鑾夜直承密命者六期玉¶
陛晨趨對清光於再稔凡吮墨濡毫之任皆振纓峩弁¶
其間吏責既稀所願優游於邇列主恩未報寧忘眷戀¶
於本朝其如親闈喜懼之年當謹人子凊温之職輒援¶
<pb:KR3k0055_WYG_115-38b>¶
公輔辭翰林之請庶幾潘岳奉版輿之懽分太守之符¶
日須成命出少府之節遽沐殊恩懐章而過里門閱宿¶
而臨封部敬卜中和之節重宣寛大之書軺傳初馳旄¶
倪爭覩謂朝廷所以輟柱下之史蓋聖主所以安江左¶
之民因博採於風謡頗究知其疾苦以垂罄之家而困¶
追呼之日以屢豐之嵗而多流徙之人官無足證之簿¶
書里有難平之徭役文移星火不勝胥吏之誅求牒訴¶
丘山半為賦租之煩重興言及此勿救可乎輒殫朝夕¶
<pb:KR3k0055_WYG_115-39a>¶
之咨諏兼體公私之緩急賦難遽省盍漸損賦外之征¶
民未易蘓當先去民間之蠧竊自量其綿薄恐終負於¶
𨕖掄敢不以阜俗為阜財之方以恱民為恱親之本灌¶
輸所仰媿初無鞭算之能樽節是先唯敬佩玉音之訓¶
　　鹽鐵使一(廵鹽御史附/)¶
原𢎞羊計　孔僅領(白帖云昭帝詔賢良文學對䇿願/罷鹽鐵酒𣙜均輸官桑𢎞羊云制)¶
(四夷安邊足用之本徃返相詰因集之為鹽鐵論之又/曰漢武時冶鑄煑鹽財或累至萬金而不佐公家  急)¶
(乃以東郭咸陽孔僅為大司/農丞領鹽鐵事咸陽人名)　増給軍饟　出重臣(明/袁)¶
<pb:KR3k0055_WYG_115-39b>¶
(黄羣書備考曰唐劉晏為鹽鐵使凡宮闈服御軍鑲百/官禄俸皆仰給焉  明朱健治平𩔖纂曰明制兩浙淮)¶
(河兩嵗遣御史廵行提督之又往往/出風憲重臣奉詔行天下鹽以為常)　盛貢獻　變鹽¶
法(又曰唐鹽鐵使李錡盛貢獻以希固寵大臣皆厚賂/是以利積私室而國用耗絀  又曰乾元初鹽鐵使)¶
(第五錡初變鹽法就山海/井竈近利之地置鹽院)　練綱賜宴　涂禎空手(明/獻)¶
(徵録曰練綱字從道拜浙江道監察御史景泰中廵視/兩淮鹽課權貴為之斂手還朝賜宴光禄以示優異)¶
(又曰涂禎為廵鹽御史時劉瑾亂政以鹽貨源也因遂/厚望於視鹺者禎廵鹽還以空手見瑾瑾怒下禎獄杖)¶
(三十戍/肅州衛)　為國持法　有功賜金(又曰御史雷應龍嘉/靖中督兩淮鹽課為)¶
(人忠懇為國持法其議掣鹽必求官商兩利不輕差官/縱掣以開弊門  又曰曽翀為御史出綜鹺政有功賜)¶
<pb:KR3k0055_WYG_115-40a>¶
(金/帛)　補鑄祭器　周視鹺池(又曰御史金堂繼雷應龍/視兩淮鹽課先是應龍禁)¶
(滛祠撤五司徒廟銅像應龍歿像復設至是金堂復碎/五銅像補鑄文廟祭器  又曰姚三讓為御史出按三)¶
(河鹺周視鹺池髙下不令/亢乾潦淖鹺乃大有秋)　豪強斂跡　炎瘴無避(明/雷)¶
(禮列卿紀曰左鈺直𨽻阜城人成化中拜監察御史督/理兩淮鹽法豪強斂跡而鹽有餘課  又曰張憲江西)¶
(徳興人𢎞治中以工部右侍即兼右僉都御史整理閩/浙鹽法親歴諸塲炎瘴無所避尋加右都御史仍督其)¶
(事/)¶
　　鹽鐵使二¶
原牢盆之價(白帖曰孔僅咸陽上言願募民自給費因/官器作鬻鹽鐵官與牢盆注取其牢盆之)¶
<pb:KR3k0055_WYG_115-40b>¶
(價直不得/私鑄鹽器)　煮海之利　法始於漢　取在於夷(又曰/張嶷)¶
(為越嶲太守定笮臺登平卑水三縣舊出鹽鐵/去郡三百餘里夷之邊徼自固張嶷盡取得用)　矯制¶
令鑄(又曰博士徐偃行風俗矯制使/膠東魯國鼔鑄張湯知劾之)　置使監賣(又曰/魏衞)¶
(覬與荀彧書曰鹽鐵國之/大寳宜依舊置使者監賣)　罷鹽鐵而復置(又曰武帝/至平帝不)¶
(變鹽鐵之法武帝嘗罷/鹽鐵官三年而復置之)　斡鹽鐵而𣙜酤(出漢/書)　佐賦¶
　濟時　牢籠地財　侵削人利　政先圖大　事貴¶
舉中　雖仁無禁利(左傳公/無禁利)　而道有從權　用之不¶
窮實惟贍國　取之以道豈曰奪人　當軍戎之時宜¶
<pb:KR3k0055_WYG_115-41a>¶
充國用　委𣙜筦之務必仗時賢　執漢法而行務雖¶
茍得　奪齊民之利敝將若何¶
　　鹽運使一¶
増續文獻通考曰元初置兩淮都轉運鹽使司秩正三¶
品兩淮内附以提舉瑪勒范章專掌鹽課之事至元十¶
四年始置司於揚州使二員同知副使各一員運判二¶
員經厯知事照磨各一員三十年悉罷所轄鹽司以其¶
屬置塲官大徳四年復置批騐所於真州采石等處鹽¶
<pb:KR3k0055_WYG_115-41b>¶
塲二十九所每塲司倉司丞管勾各一員辦鹽各有差¶
　兩浙都轉運鹽使司秩正三品使及同知運判各二¶
員至元十四年置司杭州大徳三年定其産鹽之地立¶
場有差仍於杭州嘉興紹興温台等處設檢校四所鹽¶
場三十四所每所司令司丞管勾各一員　福建等處¶
都轉運鹽使司秩正三品使及同知運判各二員經歴¶
知事照磨各一員至元十四年始置市舶司領煎鹽徵¶
課之事二十四年改立鹽運司二十九年罷立提舉司¶
<pb:KR3k0055_WYG_115-42a>¶
大徳四年復為運司徑𨽻行省凡置鹽場七所每所司¶
令司丞管勾各一員　四川茶鹽轉運司成都鹽井九¶
十五處散在諸郡山中至元二年置興化四川轉運司¶
專掌煎熬辦課之事八年罷之十六年復立轉運司通¶
轄諸課程事二十二年置四川茶鹽運司秩從三品使¶
同知副使運判各一員經歴知事照磨各一員置鹽場¶
一十二所每所司令司丞管勾各一員　大都河間等¶
路山東東路都轉運鹽使司設官與兩淮等處同大都¶
<pb:KR3k0055_WYG_115-42b>¶
常以户部尚書充使山東以中書左右部兼使俱頒分¶
符印廵行郡邑以防私鹽之弊大都河間等路鹽場二¶
十二所設官與前同　河東陜西等處鹽司所屬解鹽¶
場管勾同管勾各一員河東等處解鹽提領所正提領¶
副提領各一員安邑等處解鹽管民提領所設官同前¶
檢校批驗所至正二年中書省奏凖於杭州嘉興紹興¶
台温四處各置檢校批驗所官一人相副官一人　𣙜¶
茶都轉運使司元統二年於湖廣江西置司　明太祖¶
<pb:KR3k0055_WYG_115-43a>¶
初置都轉運鹽使司於兩淮吳元年置於兩浙洪武二¶
年置於河東陜西河間長蘆福建五年置四川納谿白¶
渡二鹽司及四川茶鹽都轉運司又明年革茶鹽都轉¶
運司十三年定都轉運司正四品後改從三品鹽課提¶
舉司國初已漸増設建文中改廣東鹽課司為都轉運¶
鹽使司又有煎鹽提舉司制如府　都轉鹽運使司都¶
轉運使同知副使各一人判官無定員其屬經歴知事¶
庫大使副使各一人所屬衙門鹽課司批驗所鹽倉各¶
<pb:KR3k0055_WYG_115-43b>¶
大使副使各一人　鹽課提舉司提舉同提舉各一人¶
副提舉無定員其屬吏目庫大使副使各一人所屬衙¶
門鹽課司批驗所鹽倉各大使副使各一人¶
　　鹽運使二¶
増詩明李攀龍送張轉運之南康詩曰此去專城又楚¶
都遥臨五嶺壓三吳坐來齋閣江聲合忽傍襜帷嶽色¶
孤白晝落星寒劒氣清秋石鏡滿冰壺美人欲報瓊瑶¶
賦彭蠡春深雁有無　又送都轉運劉使君還萬安詩¶
<pb:KR3k0055_WYG_115-44a>¶
曰十年西省結交歡别後雲霄尺素難郡接荆衡分岳¶
牧場開海岱領鹽官五溪誤見明珠拾千里誰將老驥¶
看莫道賜環非近事新懸白日照長安¶
　　防禦使一¶
増合璧事𩔖曰唐武后聖歷元年以夏州鎮領防禦使¶
防禦使之名始此開元二年薛訥為隴右防禦使天寳¶
中安禄山犯順大郡要地當賊衝者置防禦守捉使至¶
徳後置節度使大郡要害之地置防禦使以治軍事刺¶
<pb:KR3k0055_WYG_115-44b>¶
史兼之不賜節代宗即位諸州防禦使並停明年授田¶
承嗣魏博等州都防禦使俄遷節度使蓋防禦使之名¶
不廢也大率防禦𨽻所治州嵗以八月考其治否宋沿¶
唐制置諸州防禦使唐防禦使在團練使之下宋陞之¶
於上官制舊典防禦團練刺史均謂之正任外官初除¶
管軍使帶正任刺史或隨其人見帶遥郡就除之其横¶
行諸司使帶遥郡防禦使者年勞至深邊功優異即落¶
遥郡為正任官其團練使刺史則無去遥郡以上應管¶
<pb:KR3k0055_WYG_115-45a>¶
軍臣僚因乞改軍職遂以本官出守或領副總管方有¶
帶正任者其宗室國戚除再遷便領正任乃國朝舊制¶
　續文獻通考曰遼神冊中置東平郡防禦使後増設¶
於東京道廣州鎮海府冀州衍州安廣軍各設防禦使¶
司有防禦使防禦副使　金天會中沿邊州置防禦司¶
防禦使一員同知通判等各一員　元至正中每州添¶
設州判一員每縣添設主簿一員俱兼防禦使事　明¶
不設¶
<pb:KR3k0055_WYG_115-45b>¶
　　防禦使二¶
増干城(毛詩曰赳赳武/夫公侯干城)　禦侮(又曰予曰/有禦侮)　朕之腹心¶
(唐代宗永泰二年制曰諸道節/度觀察都防禦使朕之腹心)　升之軍禦(除李希及/制曰升軍)¶
(禦之任増/使節之華)　扞防之秩(龍溪制曰爰/昇扞防之秩)　閑禦之任(除曹/評制)¶
(曰正名閑/禦之任)　徳政詔撰(合璧事𩔖曰李漢超為齊州防/禦使郡人求為立徳政碑太祖)¶
(詔徐鉉撰/文賜之)　邊功無敵(又曰真宗時楊畋為防禦使屢/有邊功天下稱為楊無敵邊人)¶
(皆畫其/像事之)　州民立碑(事文𩔖聚曰五代世宗時李玉為/安州防禦使治郡寛簡民皆便之)¶
(吏民數百人詣監軍馮守規請立碑/頌徳詔中書舎人富儀譔文賜之)　州人立碑(又曰/郭玉)¶
<pb:KR3k0055_WYG_115-46a>¶
(為齊州防禦使嵗不登以俸分施饑民/人懐其恵相率詣闕頌其徳政立碑)¶
　　防禦使三¶
増制唐賈至授元載豫章防禦使制曰荆湖之交撫之¶
以連率貢賦所入董之以使臣非通才多所曷稱斯任¶
具官元載識度明允幹能貞固懐龍泉之利器抱鴻羽¶
之榮姿彌綸典章能練南宫故事精詳政理嘗聞五府¶
辟交豫章雄鎮襟帶江湖干戈始寧安人是切俾爾藩¶
守緝熙厥政　常衮授杜濟東川防禦使制曰左綿之¶
<pb:KR3k0055_WYG_115-46b>¶
東地方千里有被山帶江之險藉安人禦侮之能具官¶
杜濟明敏通識達於政理本以忠信飾之文學利器能¶
斷長才多可累佐戎幕勤宣武經於蜀之疆積有邊効¶
九伐之謀必勝三軍之士多師𨕖在人望委兹藩守用¶
能訓其師旅惠此閭閻俾㕘中憲之任兼懋臨戎之績¶
　錢珝授李繼文隴州防禦使制曰具官李繼文久從¶
戎旅深達機謀忠信交修徳刑並務御衆而推勞必報¶
徇公而約法甚明元帥上聞朝章可舉兼進祝鳩之命¶
<pb:KR3k0055_WYG_115-47a>¶
更揚建隼之威夫牧伯之居憂寄實重使功名之充位¶
在富貴而可圖已列諸侯勉為政事¶
　　團練使一¶
増合璧事𩔖曰唐肅宗乾元初置團練使守捉使大領¶
十州小者三五州代宗時元載當國命刺史悉帶團練¶
使大歷八年晉州男子郇謨欲以三十字上獻多譏切¶
元載其言團者願罷諸州團練使大率團練皆𨽻所治¶
州嵗以八月考其治否宋沿唐制置諸州團練使　續¶
<pb:KR3k0055_WYG_115-47b>¶
文獻通考曰遼南面有漢軍都團練使司官曰漢軍都¶
團練使　金不置　元至正中置奉元延安等處團練¶
安撫勸農使司於耀州鞏昌等處團練安撫勸農使司¶
於邠州每道置使二人同知副使各二人　明團練諸¶
務專設按察司分廵兵備道以統之¶
　　團練使二¶
増刺舉　訓練(攝刺史制曰仍假符於刺舉練/除皇叔祖克依制曰團結訓)　無檢¶
操　持軍簿(合璧事類曰工部侍即錢昱為鄂州團練/使昱淑子也歴三州無善政至是郊祀進)¶
<pb:KR3k0055_WYG_115-48a>¶
(秩上謂宰相曰昱貴家子無檢操不宜任丞/郎故有是命  又曰肅綰戎團分持軍簿)　訓練為¶
事　中權參御(又曰兵團之制以訓練為事之除王/道制曰分總戎團蓋參中權  御)¶
戎團之列　判官可罷(除曲珍制曰戎團之列有合璧/事類曰楊綰奏刺史自  持節)¶
(諸軍事以掌軍旅司馬古司武所以輔軍即今副使司/兵參軍今團練判官官號重複可罷天下團練守捉使)¶
(詔/可)¶
　　團練使三¶
増制唐常衮授辛徳謙丹延團練使制曰具官辛徳謙¶
山西出將代有勲業長才偉略主之以忠峻節明斷服¶
<pb:KR3k0055_WYG_115-48b>¶
之以禮頃者職貳留府朔垂分鎮横絶大漠堅守孤城¶
能詳武經載討軍實推以恩信著其威懐士卒知方羌¶
夷服化休有茂績著於北邊用觀勞臣俾膺重任委以¶
蕃事捍兹戎疆列在儲寀之右參於憲臺之長中外兼¶
榮服我嘉命¶
　　節鎮方岳幕僚總載一¶
原杜氏通典曰節度使有副使一人行軍司馬一人(申/習)¶
(法令自漢魏至隋總伐出征則刺史都督將軍等/官置長史司馬諸曹參軍為之僚佐按官置司)判官¶
<pb:KR3k0055_WYG_115-49a>¶
二人(分判倉兵騎胄四曹事/副使及行軍司馬通署)掌書記一人(掌表奏書記/齊書曰宋江)¶
(夏王義恭取丘/巨源為掌書記)參謀無員(或二人或一/人㕘議謀畫)隨軍四人(分使/出入)¶
　又曰採訪使有判官二人(分判尚書六行/事及州縣簿書)支使二人¶
(分使出入職如/節度使之隨軍)推官一人(推鞫/獄訟)皆使自辟召然後上聞¶
其未奉報者稱攝(其節度防禦等使僚/佐辟奏之例亦如之)　増宋史志曰¶
宋有節度使觀察使防禦團練宣撫安撫制置轉運提¶
刑常平諸使總計其僚屬有參謀官參議官掌書記司¶
馬支使推官判官主管機冝文字幹辦公事凖備差遣¶
<pb:KR3k0055_WYG_115-49b>¶
及從事等員(按宋諸使有常置亦有不常置/者僚屬隨時𨕖授辟召無定員)　續文獻¶
通考曰遼南面節度使設官甚衆大略採用唐制其屬¶
有行軍司馬軍事判官掌書記及觀察防禦判官等員¶
　金節度使其屬有節度判官觀察判官防禦使亦有¶
防禦判官　元都總管其屬有經歴知事照磨兼管勾¶
等員　元招討司經歷一員　明承宣布政使司其屬¶
有經歴都事照磨檢校理問庫大使等員各省提刑按¶
察使司其屬有經歴知事照磨檢校司獄等員¶
<pb:KR3k0055_WYG_115-50a>¶
　　節鎮方岳幕僚總載二¶
増晉書曰陶侃鎮武昌殷浩庾翼等皆為佐吏時武昌¶
號為多士　唐書曰權徳輿字載之未冠以文章稱諸¶
儒間韓洄李兼杜佑裴胄交辟之　又曰劉悟節制鄭¶
滑奏賈直言置幕中悟纖微乖失直言必盡禮箴規以¶
是美譽日聞　又曰李石字中玊初辟李聽幕府從歴¶
四鎮有才略為吏精明　又曰周墀節度鄭滑表韋澳¶
署幕府㑹墀入相私謂曰何以教吾澳曰願公無權墀¶
<pb:KR3k0055_WYG_115-50b>¶
愕眙澳曰爵賞刑罰人主之柄公無以喜怒行之天下¶
治矣烏乎權墀嘆曰吾先居此得無愧乎　又曰孔戡¶
佐昭義李長榮節度府長榮死盧從史自别將代之得¶
志益驕戡遂以病歸洛陽李吉甫表置幕府從史曰是¶
欲舎我而從人耶即誣以事自貞元後帥鎮劾奏僚佐¶
不驗輒斥至是給事中呂元膺執不可憲宗遣使諭曰¶
朕非不知戡行用之矣　聞見録曰謝希深歐陽永叔¶
官洛陽同游嵩山歸暮抵龍門雪作留守錢文僖遣吏¶
<pb:KR3k0055_WYG_115-51a>¶
以㕑傳㪚伎至且勞之曰山行良苦當少留龍門賞雪¶
府事簡無遽歸也　遼史曰張儉調雲州幕官故事車¶
駕經行長史當有所獻聖宗獵雲中節度使進曰臣境¶
無他産惟幕僚張儉一代之寳願以為獻先是上夢四¶
人侍側賜食人二口至聞儉名始悟召見訪及世務奏¶
三十餘事由此顧遇特異　元史曰賈曽𨕖燕南山東¶
道奉使宣撫幕官考績居最遷中書省檢校官¶
　　節鎮方岳幕僚總載三¶
<pb:KR3k0055_WYG_115-51b>¶
原戲談　入幕(晉書曰陶侃為督諸參佐戲談廢事侃/責之曰君子當攝其威儀何有亂頭養)¶
(望自謂宏達耶見通鑑曰郗超在桓温帷中/卧謝安在外望  曰郗生可謂入幕之賔也)　増辟許¶
韓　羅温石(翰苑新書曰張建封性樂士賢不肖游其/門者其禮必均許孟容韓愈皆置幕府)¶
(韓愈集送温處士序節度使烏公鎮河陽之三月以石/生為才以禮為羅羅而致之幕下未數月也以温生為)¶
(才於是以石生為媒以禮/為羅又羅而致之幕下)　皆為顯人　後多顯達(翰/苑)¶
(新書曰韋抗所表劉昇卿王倕王燾為僚屬後皆為顯/人  又曰崔衍為宣歙池觀察使所擇從事多得名流)¶
(幕中之士/後多顯達)　以良士而贊賢侯　重弓旌以光樽俎(白/居)¶
(易行盧商制曰以良士而贊賢侯宜乎多成功而鮮敗/事矣  五代會要漢乾祐勅云翹車著詠戔帛垂文式)¶
<pb:KR3k0055_WYG_115-52a>¶
(重弓旌以光樽俎允奉幕/中之畫以稱席上之珍)　原賔榮　主禮　賔佐¶
賔僚　交辟　茍進　青油幕　蓮花幕　掌軍謀¶
膺使檄　載筆旌旄　運籌帷幄　受命辟書　祗事¶
戎府　任在軍要　權制兵機　任為從事　禮以上¶
賔　㕘謀幕府　制勝樽俎　盛府求賢　戎書辟士¶
　從軍則望重仲宣(王粲/也)　佐幕則才髙阮瑀(字元/瑜)¶
魯連飛書燕將得而自殺　陳琳草檄魏祖讀以愈風¶
　　行軍司馬¶
<pb:KR3k0055_WYG_115-52b>¶
増善文辭(唐書曰李逢吉罷相領山南東道節度使表/張又新為行軍司馬又新善文辭後以謟附)¶
(敗/)　憶獻而擢(又曰嚴綬副劉贊為宣歙團練使贊卒/綬總留事悉庫物以獻始河東節度使)¶
(李說病軍司馬鄭儋總其政說卒代為節度時徳宗務/姑息方鎮若帥死不他命即用軍司馬代之以和厭衆)¶
(情至是帝頗憶綬所/獻故擢為河東司馬)　奏辟幕府(又曰裴度以宰相節/度彰義軍宣慰淮西)¶
(表馬總為宣慰副使韓愈行軍司馬/李正封馮宿李宗閔備兩使幕府)　多所違異(五代/史曰)¶
(郭崇韜領成徳軍節度使改任圜行軍司馬圜與崇韜/素相善又為其司馬崇韜因以鎮州事託之而圜多所)¶
(違/異)¶
　　判官(推官附/)¶
<pb:KR3k0055_WYG_115-53a>¶
増宣饒分置(唐書曰李芃為長安尉李勉觀察江西表/署判官永泰初宣饒劇賊絶江刼商旅為)¶
(亂支黨盤結芃請以宣之秋/浦青陽饒之至徳置池州)　驗治左道(又曰髙適鎮/劒南表班宏)¶
(為觀察判官青城人以左道謀作亂事覺誣引/屯將規緩死衆洶懼宏驗治即殺之人心大安)　自往¶
就辟(又曰僖宗時王徽為右拾遺徐商罷政事守江陵/心欲表徽在幕府恐其不樂外忍不言徽自往曰)¶
(公知徽安得不從商大/喜表署節度府判官)　監軍嚴憚(又曰鄭滑節度使/盧羣辟孔戣為判)¶
(官羣卒攝總留務監軍楊志謙雅自肆衆皆恐戣邀/志謙至府與對榻卧起示不疑志謙嚴憚不敢動)¶
自誣活人(五代史曰髙防字脩已晉時張從恩移澶州/防禦使表為判官有親校段洪進盜官木造)¶
(器市取其直從恩怒將殺之洪進思緩其罪紿曰判官/使為之從恩召防詰之防即引伏洪進得免從恩乃遣)¶
<pb:KR3k0055_WYG_115-53b>¶
(防終不自明既而悔之命騎追及防不得已而還賔/主如初後稍稍有言防自誣以活人從恩益加敬禮)¶
勸之歸朝(又曰趙贊為河中節度使懼漢疑已潛遣親/吏奉表歸蜀判官李恕勸贊歸朝必保富貴)¶
(請先入朝為申理贊即遣恕詣闕漢祖問贊何以附蜀/恕曰贊家在幽冀受北朝命自懐憂恐為陛下終不能)¶
(容臣意國家務安臣民所以介臣求覲/漢祖許之贊即入朝後歸宋為賢帥)　累雪寃枉(宋/史)¶
(曰辛仲甫周廣順中郭崇掌親軍領武定節制署仲甫/掌書記顯徳初出鎮澶淵仍署舊職崇所親吏為廂虞)¶
(候部民有被刼殺者訴隂識賊魁即捕盜吏也官不敢/詰仲甫曰民被寇害而使自誣服蠧政甚矣焉用僚佐)¶
(為請易吏以雪民寃憤崇悟移鞫之乃得實状/崇移鎮仲甫隨之凡三為節度判官累雪寃枉)　忠於¶
所舉(又曰劉昌言字禹謨少篤學文詞靡麗得第為保/信武信二鎮判官宰相趙普鎮南陽重昌言有吏)¶
<pb:KR3k0055_WYG_115-54a>¶
(幹錢俶帥鄧表泰寧軍莭度判官淳化初趙普留守西/京表為通判委以府政普卒昌言感普知已經理其家)¶
(事太宗以為忠於所舉/連對三日非次登擢)　練習西事(又曰趙元昊反大/將葛懐敏辟尹洙)¶
(為經畧判官洙雖由懐敏辟尤為韓琦所深知頃之劉/平石元孫戰敗朝廷以夏竦為經畧安撫使范仲淹韓)¶
(琦副之復以洙為判官洙上疏論兵請便殿召對/自元昊不庭洙未嘗不在兵間故於西事尤練習)　經¶
畫攻守(又曰田况字元均夏竦經畧陜西辟為判官時/竦與韓琦尹洙等畫上攻守二䇿朝廷將用攻)¶
(䇿范仲淹議未可出師况上疏言出師有七不可以臣/所見夏竦韓琦尹洙等同獻此䇿今若奏中罷則是自)¶
(相違異欲果決進討則又仲淹執議不同乞召兩府大/臣定議但令嚴設邊備不必先用輕舉則全威制勝有)¶
(功而無患也於/是罷出師議)　禁絶淫祠(又曰曹穎叔進士及第歷/威勝軍判官韓琦文彦博)¶
<pb:KR3k0055_WYG_115-54b>¶
(薦其才徙䕫州路轉運判官䕫峽尚淫祠人有疾/不事醫而專事神穎叔悉禁絶之乃敎以醫藥)　糧¶
芻立具(又曰建炎時王次翁除轉運判官劇盜馬友孔/彦舟等據長沙帥檄漕司預鳩糧芻三十萬以)¶
(備發次翁即以具報吏愕眙次翁曰兵未必發先擾民/可乎吾以一路常平上供計之不啻三十萬已而賊不)¶
(犯/境)　冷巖十俊(金史曰孟奎大定間進士時平章政事/完顔守貞禮接士大夫在其門者號冷)¶
(巖十俊奎其一也改都轉運司/度支判官上京等路提刑判官)　行賔主禮(又曰胡礪/舉進士為)¶
(河北西路轉運都勾判官行臺平章政事髙禎之汴道/真定燕於漕司礪欲就坐禎責之礪曰公在政府則禮)¶
(絶百僚今日之會自有賔主禮禎曰汝他日為省吏當/何如礪曰當官而行亦何所避禎壮其言改容謝之)¶
　面授朝官(宋史曰太宗時簡州軍事推官王澣引對/上嘉其雋爽面授朝官翼日執政宋琪奏)¶
<pb:KR3k0055_WYG_115-55a>¶
(澣經學出身一任幕職例除七寺丞上曰吾已許之矣/可與東宫官琪執不從擬大理丞告牒進入上批曰可)¶
(右贊善大夫/琪勉從命)　推原赦令(又曰趙抃為武安軍節度推/官人有赦前偽造印更赦而)¶
(用者法吏當以死抃曰赦前不/用赦後不造不當死讞而生之)　盧億諫延廣(五代史/曰晉天)¶
(福中景延廣留守西洛表盧億為判官時國用窘乏取/民財助軍河南府計出三十萬緡延廣欲並縁以圖羨)¶
(利増為三十七萬緡億諫曰公位兼將相既富且貴今/國帑空竭不得已而取貲於民公何忍利之乎延廣慚)¶
(而/止)　元衡重栁裴(唐書曰武元衡節度劒南栁公/綽與裴度俱為判官尤相引重)　不¶
與吹笛者右職(又曰李復為鄭滑節度使表盧坦為判/官監軍薛盈珍數干政坦每據理拒之)¶
(有善笛者大將等恱之詣復請為重職坦笑曰大將久/在軍積勞亟遷乃及右職奈何自薄欲與吹笛少年同)¶
<pb:KR3k0055_WYG_115-55b>¶
(列&KR0088;諸將/慚遽出)¶
　　掌書記¶
増小朝廷(唐書曰僖宗時河東多亂帝欲大臣臨制乃/拜鄭從讜檢校司徒以宰相秩復為河東節)¶
(度使詔自擇參佐從讜即表長安令王調自副兵部員/外即劉崇龜司勲員外即趙崇為節度觀察府判官前)¶
(進士劉崇魯推官左拾遺李渥掌書記長安尉崔澤支/使皆一時𨕖京師士人比太原為小朝廷言得才多也)¶
　真書記(五代史曰李珽唐末舉進士荆南成汭辟掌/書記梁太祖遣汭與馬殷等救杜洪汭以大)¶
(舟載兵數萬珽諫曰一舟容甲士千人糗糧倍之急不/可動不若以勁兵屯巴陵不與戰吳兵糧盡則圍解矣)¶
(汭不聽果敗趙匡凝又辟掌書記太/祖破匡凝得珽喜曰此真書記也)　辨楚所為(唐書/曰令)¶
<pb:KR3k0055_WYG_115-56a>¶
(狐楚既及第桂管觀察使王洪愛其才將辟楚懼不至/乃先奏而後聘後李說嚴綬鄭儋繼領太原引之幕府)¶
(由掌書記至判官徳宗喜文每省/太原奏必能辨楚所為數稱之)　髙郢之忠(又曰髙/郢李懐)¶
(光引佐邠寧府懐光將還河中郢勸不如西迎乘輿懐/光反方銳不聽既又欲悉兵鼓而西時渾瑊提孤軍抗)¶
(賊羣將未集郢恐為懐光所乘與李&KR0352;固止之郢因與/其將吕鳴岳張延英謀間道歸國事泄懐光先斬二將)¶
(然後引郢詰誚郢抗詞無所愧隠觀者為泣下懐/光慚赦之及懐光誅李晟表其忠馬燧奏掌書記)　不¶
作疏草(又曰李紳字公垂為人短小精悍於詩最有名/時號短李金陵李錡愛其才辟掌書記錡寖不)¶
(法賔客莫敢言㑹使者召錡稱病留後王澹為具行錡/怒隂教士臠食之即脅使者為衆奏天子幸得留錡召)¶
(紳作疏紳陽怖栗至不能為字下筆輒塗去盡數紙錡/怒罵曰何敢爾不憚死耶即注以刃令易紙復然乃囚)¶
<pb:KR3k0055_WYG_115-56b>¶
(紳獄中錡/誅乃免)　辭甚辨麗(五代史曰李襲吉乾符中舉進/士為河中節度使李都𣙜鹽判)¶
(官後去之晉晉王以為掌書記襲吉博學多知唐故事/晉王欲與梁通和使襲吉為書諭梁辭甚辨麗梁太祖)¶
(使人讀之至於毒手尊拳交相於暮夜金戈鐵馬蹂踐/於明時歎曰李公僻處一隅有士如此使我得之傅虎)¶
(以翼也顧其從事敬翔曰善為我答之及/翔所答書辭不工而襲吉之書多𫝊於世)　辭理明白¶
(又曰周顯徳二年宰相李榖征淮南李昉為記室世宗/覽軍中章奏愛其辭理明白已知為昉所作及見相國)¶
(寺文英院集乃昉與扈䝉崔頌劉衮竇儀趙逢及昉/弟載所題益善昉詩稱贊之曰吾久知有此人矣)¶
藩鎮元僚(宋史曰吕餘慶仕漢歴周遷濮州録事㕘軍/太祖領同州節制聞餘慶有才奏為從事世)¶
(宗曰得非常為濮州糾曹者乎即以為定國軍掌書記/太祖歷滑許宋三鎮餘慶並為賔佐及即位自宋亳觀)¶
<pb:KR3k0055_WYG_115-57a>¶
(察判官召拜端明殿學士自太祖領藩鎮餘慶為元僚/及受禪趙普李處耘皆先進用餘慶恬不為意及處耘)¶
(與普忤旨餘慶獨為/辨明時稱其長者)　真人輔弼(又曰太宗以殿前都/虞候領泰寧軍節制)¶
(辟石熙載為掌書記及尹京邑表為開封府推官以讒/出為忠武崇義二軍掌書記太宗即位乃召入熙載微)¶
(時嘗行嵩陽道中遇一叟熟視之曰真人將興子當/居輔弼之位言訖不見及居太宗幕下頗盡臣節)¶
義兼師友(又曰尹洙字師魯舉進士改山南東道掌書/記遷太子中允㑹范仲淹貶勅牓朝堂戒百)¶
(官為朋黨洙上奏仲淹忠亮有素臣與義兼師友則是/仲淹之黨也臣不可茍免宰相怒落其官復為掌書記)¶
(監唐州/酒稅)　說令狐納節(唐書曰齊映補河南府參軍事/滑亳節度使令狐彰署掌書記)¶
(彰疾甚引託後事因說彰納節歸/諸子京師彰從之即以女妻映)　巵酒辟書記(五代/史曰)¶
<pb:KR3k0055_WYG_115-57b>¶
(後唐荘宗戰胡桞掌書記王誠歿於陣還軍太原置酒/謂監軍張承業曰吾以巵酒辟一書記於座因舉巵屬)¶
(廵官/馮道)　勸晉祖毋反(又曰趙瑩為人純厚美風儀晉髙/祖為保義節度使以瑩掌書記自)¶
(是徙鎮常以瑩從髙祖將起兵太原以問諸將吏將吏/或贊成之瑩獨勸髙祖毋反髙祖雖不用其言心甚愛)¶
(之/)¶
　　㕘謀(㕘議附/)¶
増王戎諭降(唐書曰裴度節度太原署王戎為㕘謀時/王承宗以鎮叛度令戎往諭承宗至泣下)¶
(乃聽/命)　不愧大父(宋史曰建炎時梁汝嘉制置浙東表/朱倬攝㕘謀有羣寇就擒屬倬鞫問)¶
(獨竄二人餘釋不問曰吾大父尉崇安日獲冦二百坐/死者七十餘人大父謂此饑民剽食爾烏可盡繩以法)¶
<pb:KR3k0055_WYG_115-58a>¶
(悉除其罪不以徼賞/吾其可愧大父乎)　乞置軍正(又曰李彌大權紹興/府試户部尚書吕頥)¶
(浩視師以彌大為㕘謀官彌大奏王導謝安為都督未/嘗離朝廷今邊圉幸無他頥浩不冝輕動又言己為天)¶
(子從官非宰相可辟乞於諸軍悉置軍正如漢朝故事/以察官即官為之中丞沈與求劾彌大謀間君臣妄自)¶
(尊大奪/職歸)　子羽有備(又曰張浚宣撫川陜辟劉子羽㕘/議軍事金人窺江淮急子羽命吳)¶
(玠栅和尚原守大散關分兵悉/守諸險塞金人知有備引去)　以文字交(又曰范成/大帥蜀以)¶
(陸㳺為㕘議官以/文字交不拘禮法)　請慎名器(金史曰金仝周名暉字/子陽䇿論進士興定間)¶
(為徐州行樞宻院參議官上言惟名與器不可假人今/之金銀牌即古符節也其上有太祖御畫得佩者甚難)¶
(兵興以來授予頗濫市井道路/黄白相望非所以示信於下也)　大功出一儒生(宋史/曰孝)¶
<pb:KR3k0055_WYG_115-58b>¶
(宗時金主亮南伐上親征樞臣葉義問督江淮軍虞允/文㕘謀軍事權知建康府禦之乃有采石之捷時劉錡)¶
(在鎮江允文自采石來督舟師過鎮江謁錡問疾錡執/允文手曰疾何必問朝廷養兵三十年一技不施而大)¶
(功乃出一儒生/我輩愧死矣)¶
　　觀察支使¶
増一時髙𨕖(唐書曰李栖筠觀察浙西判官許鳴謙名/知人見崔造及裴胄器之白栖筠取胄為)¶
(支使幕府皆/一時髙𨕖)　互相引辟(又曰僖宗時髙駢領鹽鐵辟/鎮海軍節度使周寳子佶為)¶
(支使寳亦辟駢/從子在幕府)　輿母東歸(五代史曰張䇿字少逸少/聰悟好學黄巢亂居田里)¶
(十餘年邠州王行瑜辟觀察支使晉王李克用攻/行瑜䇿與婢肩輿其母東歸行積雪中行者憐之)　勸¶
<pb:KR3k0055_WYG_115-59a>¶
無反漢(又曰王祐字景叔晉天福中鄴帥杜重威辟為/觀察支使漢初重威移鎮睢陽反側不自安祐)¶
(常勸之使無反漢不聽祐坐是貶沁州司户㕘/軍因作書貽鄉人以見志辭氣俊邁人多稱之)　知禄¶
山必反(唐書曰穆寧初攝東光令過平原見顔真卿嘗/謂賊必反及是聞真卿拒禄山即遺真卿書曰)¶
(夫子為衛君乎真卿喜署寧河北採訪支使既而賊攻/平原寧勸固守真卿不從夜亡過河見肅宗行在帝問)¶
(状真卿對不用穆寧言故/至此帝異之馳驛召寧)¶
　　主管機宜文字¶
増游晏殊門(宋史曰張洞字仲通晏殊知永興軍奏管/勾機宜文字殊儒臣喜客游其門者皆名)¶
(士尤深/敬洞)　出世忠子(又曰韓彦直世忠子也秦檜素銜/世忠不附和議出彦直為浙東安)¶
<pb:KR3k0055_WYG_115-59b>¶
(撫司主管/機宜文字)　南軒助父(又曰張栻丞相浚子也以廕補/官辟宣撫司都督府書冩機冝)¶
(文字時孝宗新即位浚起謫籍開府治戎參佐皆極一/時之𨕖栻以少年内贊宻謀外參庻務其所綜畫幕府)¶
(諸人皆自/以為不及)　汝愚辟子(又曰趙汝愚帥蜀辟子/崇憲書冩機冝文字)　勤王¶
忠義集(又曰胡閎休字良㢸知兵從辛道宗勤王南渡/以忠義進兩官湖湘賊起以岳飛為招討使飛)¶
(辟閎休為主管機冝文字後飛死閎休發憤/杜門佯疾十年卒有勤王忠義集藏於家)　𨕖集各¶
國字(金史曰冨珠哩阿嘍罕八嵗時𨕖集各國字布薩/忠義討烏琿辟置幕府掌邊關文字甚見信任烏)¶
(琿既平復從忠義伐宋屢入奏事論列可否上謂宰/相曰阿嘍罕所言可行者即行之除順天軍節度使)¶
　　幹辦公事(凖備差遣附/)¶
<pb:KR3k0055_WYG_115-60a>¶
増給㪚軍儲(宋史曰畢仲游為轉運司幹辦公事從髙/遵裕西征運期迫遽陜西八十縣輓餽之)¶
(夫三十萬一旦悉集轉運使范純粹李察度受其賦而/給之食必曠日乃可會僚屬議皆不知所為以委仲游)¶
(仲游集諸縣吏令先効金帛緡錢之最戒勿啟鐍共簿/其名數以為質預飭具斛量數千洞撤倉庾牆壁使贏)¶
(糧者至其所人自&KR0445;槩輸其半而以半自給不終朝霍/然而散翊日大軍遂行純粹察歎且謝曰非君幾敗吾)¶
(事/)　判官改辟(又曰陸游通判䕫州王炎/宣撫川陜辟為幹辦公事)　所助為多¶
(又曰李椿歷官寧國軍節度推官吏才精強張浚辟為/制司凖備差遣常以自隨椿奔走淮甸綏流民布屯戍)¶
(察廬夀軍情相視山水砦/險要周宻精審所助為多)　勸之決去(又曰張浚復除/右相李椿知事)¶
(不可為勸之去明年春浚出視師椿曰小人之黨已勝/公無故去朝廷蹤跡必危浚心是之而自以宗臣任天)¶
<pb:KR3k0055_WYG_115-60b>¶
(下之重不忍決/去未幾果罷)¶
　　從事¶
増城華州(五代史曰王易簡字國寳僖宗幸蜀長安兵/亂隠華山華帥李保衡辟從事踰年尹皓代)¶
(保衡易簡仍在幕府㑹唐荘宗攻華州甚急城中危懼/易簡固請築城版築始畢外城果壊荘宗不能攻而去)¶
　請焚書(又曰王溥漢乾祐中進士也時李守貞據河/中趙思綰反京兆王景崇反鳯翔周祖將兵)¶
(討之辟溥為從事河中平得賊中文書多朝貴及藩鎮/相交結語周祖籍其名將按之溥諫曰魑魅之形伺夜)¶
(而出日月既照氛沴自消願/一切焚之以安反側從之)　諫奉佛(又曰王仁鎬拜/安國軍節度崇)¶
(信釋氏每晨誦佛經或日旰方出視事劉謙責仁鎬曰/君貴為藩侯不能勤恤百姓孜孜事佛何也仁鎬斂容)¶
<pb:KR3k0055_WYG_115-61a>¶
(遜謝無/愠色)　掌財貨(宋史曰沈倫字順儀周顯徳初太祖/領同州節度昝居潤與倫厚善薦於)¶
(太祖留幕府繼領滑許宋三鎮/皆署從事掌留後財貨以亷聞)　出人之見(唐書曰路/嗣恭為嶺)¶
(南節度入覲曰臣從/事栁渾有出人之見)　下筆不休(又曰李商隠博學强/記能為古文從事令)¶
(狐楚幕下筆/不能自休)¶
　　經歷(知事附/)¶
増學宏以肆(元史曰冨珠哩翀字子翬從蕭克𢎞及京/兆蕭&KR0445;游其學宏以肆翰林學士姚燧薦)¶
(之擢河東道/亷訪司經厯)　論性與儒(又曰張徳輝少力學數舉於/鄉史天澤辟為經厯世祖在)¶
(潛邸召見問曰孔子没已久今其性安在對曰聖人與/天地終始無往不在殿下能行聖人之道性即在是矣)¶
<pb:KR3k0055_WYG_115-61b>¶
(又問或云遼以釋廢金以儒亡有諸對曰遼事臣未周/知金季乃所親覩宰執中雖用一二儒臣餘皆武弁世)¶
(爵及論軍國大事又不使預聞大抵以儒進/者三十之一國之存亡儒何咎焉世祖然之)　平亭疑¶
獄(明獻徵録曰雲南按察司經歴劉逺先莅政明決上/官才之事多倚成所平亭疑獄甚多強執不受請託)¶
(蠻酋武官放恣淫虐者不/畏大官府獨難劉經歷)　罷遣繡工(元史曰范梈為/福建海北道知)¶
(事閩俗素汙文繡局取良家子為繡工無别尤甚梈為/歌詩述其弊亷訪使取以上聞皆罷遣之其弊遂革)¶
　召授學士(又曰至元間張伯淳舉進士遷浙東道按/察司知事又擢福建亷訪司知事嵗餘有)¶
(薦之者召入見帝問冗官風憲鹽筴楮幣/皆當時大議所對稱㫖授翰林直學士)　監司折節¶
(明獻徵録曰張之象博綜羣籍屢試不第為浙江按察/司知事諸監司大吏重其文學折節相下不欲煩以簿)¶
<pb:KR3k0055_WYG_115-62a>¶
　(書/)　擢第仍除本司(元史曰許有壬辟山北亷訪司書/吏擢進士第除山北亷訪司經厯)¶
　　經厯授試御史(弇山堂别集曰明正統四年按察司/經厯計珩授試御史蓋明初資格猶)¶
　(寛以後始/専論進士)¶
　¶
　¶
　¶
　¶
　¶
<pb:KR3k0055_WYG_115-62b>¶
　¶
　¶
　¶
　¶
　¶
　¶
　¶
御定淵鑑𩔖函卷一百十¶
