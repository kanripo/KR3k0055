# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.314274
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四
<pb:KR3k0055_WYG_009-1a>¶
　欽定四庫全書¶
御定淵鑑類函卷四¶
　　天部四¶
　　　星一(災異附/)¶
　原釋名曰星者散也言列位布散也　増又曰宿宿也¶
　星各止宿其所也　易曰日中見斗幽不明也　又曰¶
　在天成象　書曰堯命羲和欽若昊天厯象日月星辰¶
　敬授人時　又曰日中星鳥以殷仲春日永星火以正¶
<pb:KR3k0055_WYG_009-1b>¶
　仲夏宵中星虚以殷仲秋日短星昴以正仲冬　又曰¶
　庶民惟星星有好風星有好雨月之從星則以風雨¶
　詩曰睆彼牽牛不以服箱　又曰維南有箕不可以簸¶
　揚維北有斗不可以挹酒漿　又曰東有啓明西有長¶
　庚　又曰嘒彼小星三五在東　又曰子興視夜明星¶
　有爛　又曰三星在户　又曰維南有箕載翕其舌惟¶
　北有斗西柄之揭　又曰昏以為期明星煌煌　原周¶
　禮曰保章氏掌天星以志日月星辰之變動以觀天下¶
<pb:KR3k0055_WYG_009-2a>¶
之遷辨其吉凶以星土辨九州之地所封之域皆有分¶
星以觀妖祥　增禮曰八月中氣是月也命有司享壽¶
星於南郊　又曰十二月是月也日窮于次月窮于紀¶
星回于天　又曰幽宗祭星也　又曰天秉陽垂日星¶
　又曰宿離不忒無失經紀(注云二十八宿/為經七曜為紀)　左傳曰¶
火中寒暑乃退　原穀梁傳曰列星曰恒星亦曰經星¶
(皆常/也)　爾雅曰祭星曰布(布散食/于四方)　又曰奔星曰彴約¶
　又曰壽星角亢也　説文曰萬物之精上為列星¶
<pb:KR3k0055_WYG_009-2b>¶
春秋説題辭曰星之為言精也陽之榮也陽精為日日¶
分為星故其字日生為星　春秋運斗樞曰北斗七星¶
第一天樞第二璇第三機第四權第五衡第六開陽第¶
七瑶光第一至第四為魁第五至第七為標標合為斗¶
居隂布陽故稱北　增又曰狼北有大星曰南極老人¶
　原春秋元命苞曰嘉置弧北指一大星為老人星治¶
平則見見則王壽常以秋分候之南郊　增又曰玉衡¶
北星為玉繩　又曰心三星五度有天子明堂布政之¶
<pb:KR3k0055_WYG_009-3a>¶
官　又曰天有攝提人有兩眉為人表候陽立于二故¶
眉長二寸　又曰尾九星箕四星為後宫之場列為南¶
宫其庭太微　又曰蟾蜍隂精流生織女立地候　又¶
曰三台星色齊五臣和　春秋合成圗曰天文地理各¶
有所主北斗有七星天子有七政也　又曰天理在斗¶
中司三公也如人喉在咽以理舌語(宋均注曰斗為天/之舌口主出政敎)¶
(主導宣君命喻于人則宜如人喉/在咽以理舌口使言有條理也)　又曰東井出水衡¶
　原尚書考靈曜曰五星若編珠璇璣中星星調則風¶
<pb:KR3k0055_WYG_009-3b>¶
雨時　増又曰歳星木精熒惑火精鎮星土精太白金¶
精辰星水精也　又曰歳星得度五穀孳熒惑順行甘¶
雨時鎮星得度地無災太白出入當五穀熟人民昌¶
又曰心星天王也其前星太子後星庶子也　又曰流¶
星色青赤名地雁其所墜處兵起青赤又曰天雁軍甲¶
之精華也　易是類謀曰斗機絶綱玉衡撥攝提亡五¶
星合狼弧張晝視無日光虹霓煌煌太山失金雞西岳¶
亡玉羊　又曰太山失金雞者箕星亡也箕者風也風¶
<pb:KR3k0055_WYG_009-4a>¶
動雞鳴今箕候亡故雞亦亡也西岳亡玉羊者狼星在¶
未未為羊　翼禮稽命徵曰作樂制禮得天心則景星¶
見　禮斗威儀曰鎮星黄時則祥風至　又曰君乗土¶
其政平則鎮星黄而多暉　孝經内事曰王者逺嫌别¶
微殊貴賤抑驕臣息亂子則屏星為之明以潤帝座章¶
而光(宋均注曰屏星/五帝座章大也)　又曰昆弟有親親之恩則鈎鈐¶
不離房(宋均注曰鈎鈐逺房則疎闊今/昆弟相親故天相近明其及也)　白虎通曰景¶
星者大星也月或不見景星常見可以夜作益于民人¶
<pb:KR3k0055_WYG_009-4b>¶
也　史記曰天精而景星見景星徳星也其狀無常常¶
出有道之國　又曰南極老人見則天下安　又曰魁¶
下三星兩兩相比者名曰三能(音台又/曰天柱)　又曰五星者¶
天之五佐為經緯見伏有時所過嬴縮有度　漢書曰¶
五星不失行則年穀豐昌　又曰五星同色天下偃兵¶
百姓安寧歌舞以行不見災疾五穀蕃昌　又曰北斗¶
七星所謂璇璣玉衡以齊七政杓攜龍角衡殷南斗魁¶
枕參首　又曰營室為清廟又曰離宫　又曰太微十¶
<pb:KR3k0055_WYG_009-5a>¶
二星西將東相　又曰危東六星兩兩相比曰司空¶
又曰天下太平五星循度　又曰五星早出為贏贏為¶
客晚出為縮縮為主人　又曰胃主倉廪南斗主爵祿¶
七星主衣裳牽牛主關梁北斗天之喉舌斟酌元氣運¶
平四時　原又曰天星皆有州國分野角亢氐兖州房¶
心豫州尾箕幽州斗江湖牽牛婺女揚州虚危青州營¶
室東壁幷州奎婁徐州昴畢冀州觜&KR1010;參益州東井輿¶
鬼雍州柳七星張三河翼軫荆州元枵齊之分星紀吳¶
<pb:KR3k0055_WYG_009-5b>¶
越之分析木之津燕之分大火宋之分壽星鄭之分鶉¶
尾楚之分鶉火周之分鶉首秦之分實沈魏之分大梁¶
趙之分降婁魯之分娵訾衞之分太史掌之以觀妖祥¶
　又曰瑞星曰景星曰徳星　増漢書曰秦地於天官¶
東井輿鬼之分野周地柳七星張之分野韓地角亢氐¶
之分野趙地昴畢之分野燕地箕之分野齊地虚危之¶
分野魯地奎之分野宋地房心之分野衞地營室東壁¶
之分野楚地翼軫之分野吳地斗牛之分野　後漢書¶
<pb:KR3k0055_WYG_009-6a>¶
曰魚星主理隂陽事知雲雨之期占曰魚星明大河海¶
水皆出　晉書曰文耀麗乎天其動者有七日者陽精¶
之宗月者隂精之宗五星五行之精　又曰在野象物¶
在朝象官在人象神　又曰斗為天車取運動之義¶
又曰杓南三星及魁第一星西三星皆曰三公主宣徳¶
化調七政和隂陽之官也　又曰太微東藩四星一曰¶
上相二曰次相三曰次將四曰上將所謂四輔也西藩¶
四星一曰上將二曰次將三曰次相四曰上相亦曰四¶
<pb:KR3k0055_WYG_009-6b>¶
輔也　又曰農丈人一星在南斗南主農政之官也明¶
則豐稔暗則荒歉　宋厯志曰夫隂陽二氣陶育羣品¶
精象所寄是為日月羣生之性章為五才五才之靈五¶
星是也　隋天文志曰天有五帝五星為之使　宋景¶
祐御製序曰天極之星明者太乙也其佐乃有五帝其¶
神實首九宫　列子曰星積氣之中有光耀者　抱朴¶
子曰辰星水精生𤣥武歳星木精生蒼龍　又曰人初¶
受氣皆應列宿之精值聖宿則聖值賢宿則賢也　原¶
<pb:KR3k0055_WYG_009-7a>¶
尸子曰自井中視星所見不過數星自邱上以望則見¶
始廣也非明益也勢使然也私心井中也公心邱上也¶
　増淮南子曰太微者太一庭也紫宫者太乙之居也¶
軒轅者帝妃之舍也咸池者水魚之囿也天河者羣神¶
之關也天河星名也關猶門也　又曰鯨魚死而彗星¶
出　又曰四守出賞罰(四守謂紫宫軒/轅咸池天河也)　又曰令雨師¶
灑道風伯掃塵髙誘注云雨師畢星也風伯箕星也¶
又曰歳星之所居五穀蕃昌　揚子曰在徳不在星徳¶
<pb:KR3k0055_WYG_009-7b>¶
隆則晷星星隆則晷徳　又曰王者心有所惟意有所¶
想雖未形顔色而五星以之推移隂陽為之變度　金¶
樓子曰星如玉李月如金波霧生猶縠河垂似帶　原¶
孫氏瑞應圗曰景星者大星也狀如半月生於晦朔助¶
月為明王者不私人則見　増張衡靈憲曰蒼龍連蜷¶
于左白虎猛據于右朱雀奮翼于前靈龜圈&KR0387;于後軒¶
轅一星與蒼龍白虎朱雀𤣥武四獸為五　黄石公隂¶
謀秘訣法曰熒惑者火之精御史之象主禁令刑罰¶
<pb:KR3k0055_WYG_009-8a>¶
鄭元註曰日月遺其珠嚢珠謂五星也遺其嚢者盈縮¶
失度也　蔡邕月令章句曰天官五獸之于五事也左¶
有蒼龍大辰之貌右有白虎大梁之文前有朱雀鶉火¶
之體後有𤣥武龜蛇之質中有大角軒轅麒麟之信¶
徐整長厯云大星經百里中星五十里小星三十里北¶
斗七星星間相去九千里皆在日月下其二隂星不見¶
者相去八千里　關令内傳曰北斗一星面百星相去¶
九千里置二十四氣四宿行四時五方立五星主五岳¶
<pb:KR3k0055_WYG_009-8b>¶
也　王子年拾遺記云禹鑄九鼎擇雌金為隂鼎雄金¶
為陽鼎太白星見九日不没　劉向說苑曰懸象著明¶
莫大乎日月察變之動莫著于五星　國精符曰地為¶
山川山川之精上為星各應其州城分野為國作精神¶
符騐也　廣雅云熒惑謂之罰星　杜牧孫子注云歳¶
為善星不福無道火為罰星不罰有徳　玉海曰中宫¶
天極星其一明者太乙常居三公侍傍藩臣環翌璇璣¶
玉衡髙揭衡峙文昌泰階森布暉映其垣為紫微其象¶
<pb:KR3k0055_WYG_009-9a>¶
為樞紐其人則廣朝路寢造命出政之廷萬方之所南¶
面而觀仰也蒼龍主東赤烏司南於菟神龜儼列西北¶
其舍二十有八其度三百六十有五在人則九畿五服¶
庶邦庶尹之位上之所賴以幹方而作屛也昊穹無言¶
示人以象在上欲其宅心正義秉綱執要以為四方之¶
極在下欲其協恭和衷并志壹慮以同尊乎五位之極¶
端其在我即所以對乎在天也　災異増劉向洪範傳¶
曰彗星者去穢布新者也此天所以去無道而建有徳¶
<pb:KR3k0055_WYG_009-9b>¶
也　漢書曰枉矢所觸天下之所伐射　又音義曰妖¶
星曰孛星偏指曰彗光芒四出曰孛長星亦曰欃槍絶¶
跡而去曰飛星光跡相連曰流星亦曰奔星星光曰芒¶
　原晉書曰流星如盂流星天使也　文子曰政失于¶
春歳星盈縮政失于夏熒惑逆行政失于秋太白出入¶
無常政失于冬辰星不效其鄉　増鄭𤣥曰彗星主掃¶
除¶
　　星二¶
<pb:KR3k0055_WYG_009-10a>¶
増宋宣帝王世紀曰神農氏之末有熊氏妃附寶見大¶
電光繞北斗樞星照郊感附寶孕二十月生黄帝于壽¶
丘　河圗云星大如虹下流華渚女節意感而生少皥¶
　左傳曰髙辛氏二子長閼伯季實沉不相能也日尋¶
干戈以相征討后帝不臧遷閼伯於商邱主辰商人是¶
因故辰為商星遷實沉於大夏主參唐人是因故參為¶
唐星　史記曰黄帝時景星見形如半月可以夜作¶
原論語䜟仲尼曰吾聞堯率舜等遊首山觀河渚有五¶
<pb:KR3k0055_WYG_009-10b>¶
老飛為流星上入昴　増尚書中候曰帝堯即政景星¶
出翼　春秋佐助期曰舜之時景星出房　拾遺記曰¶
虞舜在位五老遊于國都五星之精也　感精符曰堯¶
翼之星精在南方色赤舜斗之星精在中央色黄禹參¶
之星精在西方色白湯虚之星精在北方色黑文王房¶
之星精在東方色青　桯史曰昔湯之元祀歳星順行¶
與日合於房心房心宋亳分也　原莊子曰傅說得之¶
以相武丁奄有天下乗東維騎箕尾而比于列星　増¶
<pb:KR3k0055_WYG_009-11a>¶
魏志蘇林傳曰周文王受命歲星在鶉火武王伐紂十¶
三年歲星在鶉火　尸子曰武王伐紂魚辛諌曰歲在¶
北方不利征武王不從　國語曰伶州鳩對周景王曰¶
武王放殷歳在鶉火星在天黿我姬氏出自天黿天黿¶
即元枵齊之分野也王季之母太姜齊女也故言出自¶
天黿　春秋元命苞曰商紂之時五星聚於房房者蒼¶
神之精周據而興　周書曰王曰余不知九星之光周¶
公旦曰九星星辰日月四時歳是謂九星九星九光也¶
<pb:KR3k0055_WYG_009-11b>¶
　原左傳曰魯莊公七年夏四月辛卯夜恒星不見夜¶
明也夜中星隕如雨與雨偕也　増又曰襄公二十八¶
年春無冰梓愼曰今兹宋鄭其饑乎歳在星紀而淫于¶
元枵蛇乗龍龍宋鄭之星也宋鄭必饑元枵虚中也枵¶
耗名也土虚而民耗不饑何為　又曰昭公三十二年¶
吳伐越史墨曰不及四十年越其有吳乎越得歳而吳¶
伐之必受其凶　原吕氏春秋曰宋景公時熒惑在心¶
公召子韋問焉子韋曰禍當君雖然可移于宰相公曰¶
<pb:KR3k0055_WYG_009-12a>¶
宰相所以治國家也曰可移于民公曰民死寡人將誰¶
為君曰可移于歲公曰歲饑民餓必死為人后而殺其¶
民誰以我為君子韋曰君有至徳之言三天必三賞君¶
熒惑必徙三舍行七星星當一年君延年二十一矣熒¶
惑果徙三舍　増論衡曰齊景公問太卜曰子何能曰¶
能動地公以告晏子晏子出見太卜曰昔吾見鈎星在¶
房心之分地其動乎太卜曰然晏子退太卜走見公曰¶
臣非能動地地固將自動　晏子春秋曰晏子見常伯¶
<pb:KR3k0055_WYG_009-12b>¶
騫問曰昔吾見維星絶樞星散地其動乎　抱朴子曰¶
仲尼春秋成紫微降光　南越志曰秦二世時五星會¶
于南斗南海尉任囂曰秦方長亂此南越偏霸之象也¶
遂有志焉病且死召眞定人趙佗行南海尉事漢髙遣¶
陸賈立為南越王　春秋佐助期曰漢相蕭何長七尺¶
八寸昴星精生耳三漏月角大形　鉤命決曰蕭何為¶
昴精項羽陳勝胡亥為三滑　洞冥記曰武帝嘗見彗¶
星東方朔折指星之木以授帝持以指彗彗遂没星出¶
<pb:KR3k0055_WYG_009-13a>¶
之夜野獸皆鳴或說為獸鳴星　原列仙傳曰東方朔¶
楚人也後賣藥五湖知其為歲星焉　増漢武内傳曰¶
王母遣使至東方朔死上疑問使者對曰朔是木帝精¶
為歳星下遊人間以觀天下非陛下臣也　漢武故事¶
曰帝祀甘泉至渭橋有女子浴于渭乳長七尺上怪而¶
問之女曰帝後第七車侍中知我所來時張寛在第七¶
車對曰此星主祭祀者齋戒不嚴則女人星見　𤣥門¶
寶海經曰北斗九星七見二隱其第八第九是帝皇太¶
<pb:KR3k0055_WYG_009-13b>¶
尊精神也漢相國霍光家有典衣奴子名還車忽見二¶
星在斗中光明非常乃拜而還遂得増年六百　東觀¶
漢記曰光武破聖公與伯叔書曰交鋒之日神星晝見¶
太白清明　後漢書曰王莽時宼賊羣發郅惲仰觀元¶
象歎謂友人曰今鎭歳熒惑並在漢分翼軫之域去而¶
復來漢必受命福歸有徳如有順天發䇿者必成大功¶
　原會稽典錄曰嚴遵字子陵與世祖俱受業長安建¶
武五年下詔徵遵設樂陽明殿命宴會暮留宿遵以足¶
<pb:KR3k0055_WYG_009-14a>¶
荷上其夜客星犯天子宿明旦太史以聞上曰此無異¶
也昨夜與嚴子陵共卧耳　漢書曰李郃好天文之術¶
和帝時分遣使者二人各至州郡觀採風謡有二使向¶
益州夏月郃露坐問二人曰君發京師寧知二使何時¶
發二人驚問曰何以知之公指星曰有二使星來向益¶
部　異苑曰陳仲弓從諸子姪造荀季和父子徳星聚¶
太史奏五百里内有賢人聚　増搜神記曰管輅至平¶
原見趙顔貌主夭亡顔父乃求輅延命輅曰子歸覓清¶
<pb:KR3k0055_WYG_009-14b>¶
酒鹿脯一斤卯日刈麥地南大桑樹下有二人圍碁汝¶
但酌酒置脯飲盡更斟以盡為度若問汝但拜之勿言¶
必合有人救汝顔依言而往果見二人圍碁顔置脯斟¶
酒於前其人貪戲但飲酒食脯不顧飲數巡北邊坐者¶
忽見顔在叱曰何故在此顔惟拜之南面坐者語曰適¶
來飲他酒脯寧無情乎北坐者曰文書已定南坐者曰¶
借文書看之見趙子壽可十九歳乃取筆挑上語顔曰¶
救子至九十年活顔拜而回管語顔曰大助子喜且得¶
<pb:KR3k0055_WYG_009-15a>¶
増壽北邊坐人是北斗南邊坐人是南斗南斗注生北¶
斗注死凡人受胎皆從南斗過至北斗所有祈求皆向¶
北斗也　原續晉陽秋曰桓𤣥庶母馬氏本袁真之妓¶
也與同列薛氏郭氏夏夜同出月下有銅甕水在其側¶
見一流星墮甕中驚喜共視星如三寸火珠於水底冏¶
然明淨乃相謂曰此吉祥也當誰應之於是薛郭更以¶
瓢杓接取並不得馬最後取星正入瓢中便飲之旣而¶
若有感焉俄而懷𤣥𤣥雖簒位不終而數年之間榮貴¶
<pb:KR3k0055_WYG_009-15b>¶
極矣　増晉中興書曰元帝渡江歳鎮辰太白四星聚¶
于牛女間　通鑑曰苻堅攻燕燕人大震封孚問申𦙍¶
曰事將何如𦙍歎曰鄴必亡矣然越得歳而吳伐之卒¶
受其禍今福徳在燕秦雖得志而燕之復建不過一紀¶
耳及慕容暐降燕故太史黄泓歎曰燕必中興其在吳¶
王乎恨吾老不及見耳汲郡趙秋曰天道在燕不及十¶
五年秦必復為燕有矣　載記曰苻堅以弟融為冀州¶
牧融將發堅祖于灞東堅母茍氏以融少子甚愛之比¶
<pb:KR3k0055_WYG_009-16a>¶
發三至灞上其夕又竊如融所内外莫知是夜堅寢于¶
前殿太史令魏延上言天市南門屏内后妃星失明左¶
右閽寺不見后妃移動之象堅推問知之驚曰天道與¶
人何其不逺遂重星官　又曰沮渠蒙遜聞劉裕滅姚¶
泓顧謂左右曰古之行師不犯歳鎮所在姚氏舜後軒¶
轅之苗裔也今鎮星在軒轅而裕滅之亦不能久守關¶
中後裕子義真果敗于赫連勃勃焉　魏書曰宋武北¶
伐四星聚奎及西伐秦四星聚井四星聚參而渤海始¶
<pb:KR3k0055_WYG_009-16b>¶
伯四星聚危而文宣受終　又曰晉太元二十一年有¶
大黄星出於昴畢之分五十餘日慕容氏太史王先曰¶
當有眞人起于燕代之間大兵鏘鏘其鋒不可當冬十¶
一月黄星又見天下莫敵魏太祖皇始元年也　傅奕¶
隋開皇中以儀曹事漢王諒及諒舉兵謂奕曰今兹熒¶
惑入井是何祥也奕曰天上東井黄道經其中正是熒¶
惑行路所涉不為怪異若熒惑入地上井是為災也諒¶
不恱及諒敗由是免誅　龍城錄云吳嶠霅溪人煬帝¶
<pb:KR3k0055_WYG_009-17a>¶
元年過鄴中告其令曰中星不守太微主君有嫌而旺¶
氣流萃于秦地子知之乎令不之信至神堯即位方知¶
不誣嶠精明天文即袁天綱之師也　唐書曰薛頤武¶
徳初進直秦王府宻語曰徳星守秦分王當有天下王¶
表為太史丞　舊唐書曰傅奕武徳九年五月宻奏太¶
白見秦分秦王當有天下髙祖以狀授太宗及太宗嗣¶
位召奕賜之食謂曰汝前所奏㡬累于我然今後但須¶
盡言無以前事為慮也　又曰長安四年熒惑入月鎭¶
<pb:KR3k0055_WYG_009-17b>¶
星犯天關嚴善思奏曰法有亂臣伏罪臣下謀上之象¶
歳餘張柬之敬暉等起兵誅張易之昌宗立中宗　新¶
唐書曰韋見素見肅宗于順化郡是歲十月丙申有星¶
犯昴見素言于帝曰祿山將死矣帝曰日月可知乎見¶
素曰福應在徳禍應在刑昴金忌火行當火位昴之昏¶
中乃其時也旣死其月亦死其日明年正月甲寅祿山¶
其殪乎帝曰賊何等死答曰五行之説子者視妻所生¶
昴犯以丙申金木之妃也木火之母也丙火為金子申¶
<pb:KR3k0055_WYG_009-18a>¶
亦金也二金本同末異還以相尅賊殆為子與首亂者¶
更相屠戮乎及祿山死日月皆驗　舊唐書曰朱泚盜¶
據京城李晟屯渭橋時熒惑守歲久之方退賔介或勸¶
曰今熒惑已退皇家之利也可速用兵晟曰天子外次¶
人臣但當死節垂象𤣥逺吾安知天道耶至收復謂叅¶
佐曰前者士大夫勸晟出兵非敢拒也但軍可用之不¶
可使知之嘗聞五緯盈縮無准晟懼復來守歲則我軍¶
不戰而自潰矣叅佐歎服皆曰非所及也　五代史曰¶
<pb:KR3k0055_WYG_009-18b>¶
四星聚張而周太祖代漢　宋史曰宋祖啓國五星聚¶
奎　災異原左傳曰昭公五年有星孛于大辰西及漢¶
申須曰彗所以除舊布新也　又曰齊有彗星公欲禳¶
之晏子曰彗所以除穢也君無穢徳又何禳焉若徳之¶
穢禳之何益　増史記曰齊景公三十二年彗出公坐¶
柏寢歎曰堂乎堂乎誰有此乎羣臣皆泣晏子笑公怒¶
晏子曰臣笑羣臣䛕甚景公曰彗星出東北當齊分野寡¶
人以憂晏子曰君髙臺深池賦斂如弗得刑罰恐弗勝¶
<pb:KR3k0055_WYG_009-19a>¶
茀星將出彗星何懼乎公曰可禳乎晏子曰使神可祝¶
而來亦可禳而去也百姓若怨以萬數而君令一人禳¶
之安能勝衆口乎　晏子春秋曰景公時熒惑守虚朞¶
年去晏子曰虚齊之分野當強為善公乃去寃聚之獄¶
振孤敬老行之三日而熒惑遷　尉繚子曰昔楚將軍¶
子正與齊戰未合初夜彗星出柄在齊所在勝不可擊¶
子正曰彗何知明與齊戰大破之　漢武内傳曰元光¶
中天星盡摇占曰星摇者民勞也後伐四逺百姓勞于¶
<pb:KR3k0055_WYG_009-19b>¶
兵革　漢書曰獻帝初平四年有流星八九丈西北行¶
有聲如雷望如火照地是曰天狗　又曰哀帝建平二¶
年彗出牽牛日月五星所從起厯數之元三正之始彗¶
而出之改更之象也其後王莽簒國　後漢書曰安帝¶
永初二年正月太白晝見占云為強臣是時鄧氏方盛¶
此其應也　續漢書曰靈帝光和中彗星見東南如炬¶
十餘日其後黄巾張角起董卓亂　吳志曰孫權時有¶
長星從東南出羣星從之　又曰司馬懿圍公孫淵有¶
<pb:KR3k0055_WYG_009-20a>¶
大流星長數十丈墜襄平東及淵走當流星處斬之¶
晉陽秋曰有星赤而芒角自東北往西南没於諸葛亮¶
營俄而亮卒　載記曰苻堅末年妖星見於東井尹緯¶
知堅將滅乃與尹詳龎演推姚萇為盟主　梁武帝本¶
紀曰大通六年先是熒惑入南斗上因諺曰熒惑入南¶
斗天子下殿走乃跣足下殿以禳之及聞魏主西奔乃¶
慚曰彼亦應天象耶　唐書曰有星孛于虚危歴于氐¶
百餘日乃滅太宗謂羣臣曰天見彗星是何妖也虞世¶
<pb:KR3k0055_WYG_009-20b>¶
南曰臣聞之天時不如地利地利不如人和若徳義不¶
修雖獲麟鳯終是無補但政事無闕雖有災何損于時¶
惟願陛下勿以功髙古人而自矜伐勿以太平漸久而¶
自怠慎終如始彗星雖見未足為憂　舊唐書曰貞元¶
十一年司天頻奏熒惑太白犯太微上將間一月而馬¶
燧薨　唐書曰元和八年太白犯上相厯執法占者言¶
今三相皆不利始輕末重月餘李絳以足疾免十月李¶
吉甫以暴疾卒九年六月武元衡為盜所害　夷堅志¶
<pb:KR3k0055_WYG_009-21a>¶
曰宣和中有蜀人王俊明在京師謂人曰汴都王氣盡¶
矣吾夜以盆水置氐房下望之無一星照汴分野者更¶
於宣平門外宻掘土二尺嗅之枯燥索莫非復生氣天¶
星不照地脉又絶此非萬乗所都遂上書乞移都洛陽¶
　鐵圍山叢談曰宣和中熒惑入天江謝中美謂給事¶
中許翰曰後三年都邑必大水至己亥夏大水莫知所¶
由來幸新隄築成僅免水患¶
　　星三¶
<pb:KR3k0055_WYG_009-21b>¶
原紫極　文昌(荆州星占曰北辰一名天關一名北/極北極者紫宫天座也  下詳星一)¶
天街　帝座(上詳星二諸史記中端門門左右掖門/門内六星  侯也其内五星五帝座)¶
編珠　連貝(尚書中候天地開闢甲子冬至日月若懸/璧五星若編珠  尚書考靈曜日月五星)¶
(冬至起牽牛日月若懸璧仰觀/天形如車蓋衆星纍纍如連貝)　貫珠　隕石(易坤靈/圗曰至)¶
(徳之朝五星若貫珠宋左傳曰僖/公十六年春隕石于  五隕星也)　食昴　襲月(漢書/鄒陽)¶
(上書曰衞先生為秦畫長平事太白食昴昭王疑之熒/劉向説苑曰秦胡亥立日月薄食山林淪亡枉矢光)¶
(惑襲/月)　金精　石質(天官星占曰太白者金之精白帝/之子大將之象也  黄石公記云)¶
(黄石鎮星之精也黄者/鎮星色也石者星質也)　五色　重曜(禮斗威儀曰審/候五色宋均注)¶
<pb:KR3k0055_WYG_009-22a>¶
(曰北斗七星有五色宫商角徵羽各應其星以崔豹古/今注曰漢明帝為太子樂人作歌曰星重曜  太子比)¶
(徳故云/重也)　虹流　電繞(俱詳/星二)　天孫　婺女(漢書曰河/鼔大星上)¶
(將其北織女織女天女孫也沈廣/雅云須之婺女婺女謂之實)　散錦　曳練(庾闡/詩曰)¶
(元景如映璧繁星如散錦異沈約宋書曰孫休永安二/年將守質子羣聚嬉戲有  小兒忽來曰我非人熒惑)¶
(星也言訖飛上升仰而觀/之若曵一匹練有頃而沒)　五佐　二使(史記云水火/金木土此五)¶
(星者天之佐為經緯見/伏有時  下詳星二)　歳精　昴宿(俱詳/星二)　處士憂¶
　賢人聚(續晉陽秋曰㑹稽謝敷字慶緒隱若耶山忽/月犯少微星少微一名處士星時戴逵名著)¶
(於敷時人憂之俄而敷死故㑹稽人士嘲/吳人曰吳中髙士求死不得  下詳星二)　麒麟生¶
<pb:KR3k0055_WYG_009-22b>¶
鯨魚死(春秋運斗樞曰天樞得則景星見衡星得則麒/麟生萬人壽  淮南子曰鯨魚死而彗星出許)¶
(慎注曰彗除/舊布新也)　三舍　四守(上詳星一罰淮南子四守/者所司賞  許慎注曰四)¶
(守紫宫軒轅/咸池天河也)　遵七紀　行四時(春秋運斗樞曰五帝/所同道異位皆循斗)¶
(樞機衡之分遵七政之紀/九星之法  下詳星一)　金氣　水精(漢書天文志/云星者金之)¶
(散氣其本曰人星衆則吉少則凶孟康注云星石也金/石相生人與星相應也三五厯云星者元氣之英水之)¶
(精/也)　成天　入月(張衡靈憲星者體生於地精成於天/列居錯峙各有逌屬在野象物在朝)¶
(象官在人象事注春秋考異郵下/有謀則星入月  曰地候星也)　司夜　主時(尸子/使星)¶
(司夜月司時猶使雞司晨也明爾雅大火謂之/大辰注曰大火心也在中最  故時候主焉)　主災¶
<pb:KR3k0055_WYG_009-23a>¶
　司賞(春秋運斗樞地動則見于天象四/角主災月蝕則見  下詳星二)　曜魄　旄¶
頭(尚書大傳曰北辰謂之曜魄街荆州星占云/昴畢之間五星所遊一名天  一名旄頭)　龍角¶
　鶉首(春秋運斗樞房為龍角月蝕則見于大/辰  博雅東井謂之鶉首張謂之鶉尾)　鴈行¶
　鼎峙(成公綏星賦元龜匿首于女虚朱鳥奮翼于井/鬼桓屏連珠三台鴈行  又曰軒轅華布而曲)¶
(分攝提鼎/峙而直掃)　如水　似筆(釋名流星轉行如流水鋭又/曰筆星星氣有一枝末  似)¶
(筆/)　牽牛　筴馬(爾雅河鼔謂之牽/牛  下詳星四)　金雞　朱鳥(上/詳)¶
(星一主淮南子/太微  朱鳥)　黄龍　白虎(石氏星書云中宫黄帝/其精黄龍為軒轅  史)¶
(記西方七星/白虎宿也)　九斿　三武(史記天官書句曲九星三/處羅一曰天旗二曰天苑)¶
<pb:KR3k0055_WYG_009-23b>¶
(三曰九斿三荆州星占云/河鼔一名  武一名天鼔)　老人　織女(史記狼北地/有大星曰南)¶
(極老人見則治安不見兵起/  荆州星占織女一名天女)　徑百里　正四時(徐整/長厯)¶
(大星徑百里中星五十里小星三十里北斗/七星相去九千里皆在日月下  下詳星一)　天子座¶
　太乙階(荆州星占云鈎鈐二星一名箕一名天駟天/子之座也  又云三台者諸侯也名曰天柱)¶
(三公之位太/乙之階也)　觀文　成象(易觀乎天文以察時/變  又曰在天成象)　日¶
照　月離(星無光日照之有光離春秋緯月離于/箕風必揚沙詩曰月  于畢俾滂沱矣)　為¶
紀　有捄(歴候不忒無失經紀七曜為經二十八/宿為紀  詩有捄天畢注畢所以掩兔)　垂¶
象　成文(易天垂象見吉凶龍成公綏星賦分宿有/章懸象成文或青  垂尾或白虎踞參)¶
<pb:KR3k0055_WYG_009-24a>¶
南箕　北斗(並詳/星一)　聚東井　拱北辰(漢王入關五星/聚東井此髙祖)¶
(受命之符其論語為政以徳譬/如北辰居  所而衆星拱之)　増三台　四輔(漢天/文志)¶
(魁下六星兩兩而比者曰三台在人為三公晉天文志/三台六星西近文昌二星曰上台為司命次二星曰中)¶
(台為司中東二星曰下台為司/祿史記台作能  下詳星一)　五老　三公(上詳星/二  下)¶
(詳星/一)　帝車　郎位(天象列星圗北斗七星在太微之/北是為帝車運乎中央臨制四方)¶
(大史記天官書南宫後聚一十五星蔚然曰郎位傍一/  星將位也正義曰郎位五星在太微中帝座東北周)¶
(之元士漢之光祿中散諫議此三署郎中即今之尚書/郎也郎將一星在郎位東北即今之左右中郎將也)¶
　東壁　西藩(晉天文志東壁二星主文籍天下圗書/之府也明則圗書集道術行小人退君)¶
<pb:KR3k0055_WYG_009-24b>¶
(子入藩晉天文志紫宫十五星/其西  七東藩八在北斗之北)　經天　助月(南史義/熙元年)¶
(太白畫見經天凡七乃人更主異姓當興之象時晉授/禪於宋太白晚見者其常也與日抗則為晝見過已當)¶
(丙位則為經天其變也晦孫柔之瑞應圖云景星者天/之精也狀如半月生於  朔助月為明王者不私人以)¶
(官使賢者在位則見又天文志辰星/居於卯地或辰星勾月主年豐國泰)　徙舍　出房(上/詳)¶
(星二時宋符瑞志/帝舜  景星出房)　聚奎　淫枵(宋竇儀善推步周顯/徳中與盧多遜楊徽)¶
(之同在諌垣謂二公曰丁卯歳五星當聚於奎奎主文/明又在魯分自此天下始太平公必見之老夫不與也)¶
(至宋乾徳四年三月五星如連珠在/降婁之次果驗其言  下詳星二)　臨國　墜營(瑞/應)¶
(圗王者承天則老人星/臨其國  下詳星二)　流渚　照郊(俱詳/星二)　龍體¶
<pb:KR3k0055_WYG_009-25a>¶
鳥注(天官書軒轅黄龍體注云軒轅十七星在七星北/黄龍之體主雷雨之神後宫之象也  天官書柳)¶
(為鳥注主草木漢天文志注作喙爾雅咮謂之柳孫炎/曰喙朱鳥之口柳其星聚也以注為柳星故主草木)¶
　七主　九屬(馬融注尚書北斗七星各有所主第一/星曰主日法天第二星曰主月法地第)¶
(三星曰命火謂熒惑也第四曰煞土謂鎮星也第五曰/伐水謂辰星也第六曰危木謂歳星也第七曰罰金謂)¶
(太白也星賈公彦曰雍州屬魁星冀州屬樞星兗州青/州屬璣  徐揚二州屬權星荆州屬衡星梁州屬開陽)¶
(豫州屬瑶光北斗有七星州有九但/兖青徐揚併屬二州故七星主九州)　天狼　地鴈(天/官)¶
(書天狼星名主侵掠故楚辭曰/舉長矢兮射天狼  下詳星一)　五佐　七公(天官書/水火金)¶
(木土此五星者天之/佐  七公星主理獄)　員官　婺女(天官書七星頸為/員官主急事員官)¶
<pb:KR3k0055_WYG_009-25b>¶
(嚨喉也物在嚨喉終不久留故主急事製爾雅須女謂/之婺女注云須女賤妾之稱主布帛裁  嫁娶若水守)¶
(之萬物不成火守之布帛貴人多/死土守之有女卒金守之有兵起)　青林　白榆(文選/獵青)¶
(林之芒角青林天苑星也白古樂府天/上何所有歴歴種白榆按  榆星也)　聚東井　守¶
南斗(漢髙祖元年冬十月五星聚東井注云東井秦之/分野五星所在當有聖人以義取天下  晉史熒)¶
(惑守南斗經旬王導語陶回曰南斗揚州分野而熒惑/守之吾當遜位以厭其讁回答曰公以明徳作相輔弼)¶
(明主當親忠貞逺邪佞而與桓景/造膝熒惑何由退舍導深愧之)　聚觜參　聚牛女¶
(北史元魏普泰元年十月歳星熒惑鎮星太白聚於觜/參太史占曰當有王者興後髙歡興齊  晉永熹中歳)¶
(星鎮星熒惑太白聚於牛女識/者以為興王是歳元帝即位)　犯少微　夢長庚(上/詳)¶
<pb:KR3k0055_WYG_009-26a>¶
(星三長唐李白母夢長庚星而生白故名白字太白天/官書  庚如一匹布著天韓詩太白晨出東方曰啓明)¶
(昏見西方曰長庚朱氏曰啓明長庚皆金星也以其先/日而出故謂之啓明後日而入故謂之長庚蓋金水二)¶
(星常附日行而或先或後但金/大水小故獨以金星言之也)　遊人間　居帝右(上/詳)¶
(星二陳宋藝祖居濳日與趙普遊長安入酒舍普偶坐/席左  希夷怒曰紫微垣一小星耳乃輙據上次可乎)¶
(斥使居/帝右)　歳居心　尾伏辰(唐權徳輿歳星居心頌序/春三月司天氏奏歳星居)¶
(心宿五度其色黄明潤大光澤積五十餘日詔下有司/頒示中外按心星大火心星也詩七月流火即此  左)¶
(僖五年晉侯伐虢圍上陽問於卜偃曰吾其濟乎對曰/克之童謡云丙之晨龍尾伏辰均服振振取虢之旂鶉)¶
(之賁賁天策焞焞火中成軍虢公其奔其九月十月之/交乎注云龍尾尾星也日月之㑹曰辰日在尾故尾星)¶
<pb:KR3k0055_WYG_009-26b>¶
(伏而/不見)　三辰綱紀　七政樞機(前漢天文志北斗天之/三辰綱紀星也  前漢)¶
(律厯志北斗七星輔一星在太微之/北乃七政之樞機隂陽之元本也)　郎官上應　浮¶
屠仰視(漢館陶公主為子求郎明帝不許而賜錢千萬/謂羣臣曰郎官上應列宿出宰百里苟非其人)¶
(民受其殃是以難之山南唐書伍喬廬江人性嗜學渡/江入廬山詩調清苦  中浮屠夜夢仰視一大星旁有)¶
(人指之曰此/伍喬星也)　眞人無敵　大將宜當(漢桓帝時有黄/星見楚宋之分)¶
(殷馗言後五十年當有真人起梁沛間其鋒不可當後/至五十年曹操破袁紹天下無敵  晉書曰初有妖星)¶
(見於豫州之分歴陽陳訓曰今年/西北大將當死祖逖果卒於雍邱)　東指西指　出地¶
入地(彗星出東則西指出西則東指此其常也東西徧/指其變也  北斗七星出地三十六度故見南斗)¶
<pb:KR3k0055_WYG_009-27a>¶
(六星入地三十/六度故不見)　墮懷　墜水(蜀孟㫤母李氏本長公/主媵也嘗夢大星自天)¶
(墮落其懐以告公主公主曰此婢有福相當生貴子乃/令知祥幸之遂生㫤  湯悅貴池人幼穎悟嘗見飛星)¶
(墜水盤中掬吞之自是文/思日竒仕南唐為宰相)　五星連珠　七人及第(晉/開)¶
(運二年契丹主北歸脅陶穀令從行穀頗工厯數謂同/輩曰西南五星連珠漢地當有王者出矣  外史檮杌)¶
(云袁郭初應舉夢立北/斗下果第七人及第)　北斗化人　太白飲酒(國史/纂異)¶
(曰太宗時李淳風奏北斗七星當化為人明日至西市/飲酒使人候之有僧七人共飲酒二石太宗遣人召之)¶
(笑曰此必李淳風小兒言我也忽不見鬻唐逸史曰章/仇兼瓊領西川嘗令搜訪道術士有一  酒者不急于)¶
(利每有紗㡌藜杖四人來飲酒至數斗積至十餘石即/併還之其言愛説孫思邈或報章仇一日又來章仇遂)¶
<pb:KR3k0055_WYG_009-27b>¶
(濳往至前躍出再拜自稱姓名相顧徐起惟柴燼四枚/在座前不復見矣時明皇好道奏其事詔召孫問之曰)¶
(此太白酒星仙格極髙每遊人/間飲酒處處皆至尤樂蜀中)神武履星　管仲識霸¶
(五代新説齊神武少時夢履星辰而行仲觀象賦云欽/管仲之察微見虚危而知命注曰昔管  與鮑叔牙商)¶
(賈于南陽見三星聚虚危之分知/齊將有霸主遂共戮力來投齊地)五老　三娘(上詳星/二  王)¶
(筌傳路遇一婦人乳長逾臍曰吾蕭三娘也按西京雜/記婦人乳長三尺者北斗中第七星惟東方朔知之)¶
　　星四¶
原蒼龍(詳星/一)天馬(史記天駟旁一星曰王良亦曰天馬/其星動為䇿馬占曰王良䇿馬車騎)¶
(滿/野)　長垣(天官星占紫微者太帝之座也/一名天營一名長垣一名旗星)大陵(又云大/陵一名)¶
<pb:KR3k0055_WYG_009-28a>¶
(積尸一名卷舌明有大喪按月令仲夏行秋令則草/木零落人傷于疫注云大陵之氣為害也大陵星名)¶
玉衡(春秋元命苞玉衡/北兩星為玉繩)金庭(荆州星占招摇者/常陽一名金庭)　太微¶
(張衡靈憲太微/為五帝之庭)少微(詳星/三)　三能(詳星/一)五車(荆州星占/五車一名)¶
(倉庫凡十四星五車内有/三柱三星不見兵盡起)　闕兵(又云攝提者一名環/樞一名闕兵按石氏)¶
(星經曰闕兵星在/南河主天子門闕)矛盾(天官星占招摇者/長陽也一名矛盾)　天闕(又云/太微)¶
(者天闕也南端門間十星分為左右/掖太微之宫天子之庭五帝之座也)天門(春秋佐助期/云角為天門)¶
(左角神名其名芳/右角神名其光率)　天府(荆州星占箕宿四星一名/天府一名天女一名臨宫)天¶
井(又云東井三星一/名東陵一名天井)　天根(爾雅天根氐也注云角亢/下繫於氐若木之有根)¶
<pb:KR3k0055_WYG_009-28b>¶
天鉞(荆州星占天/槍一名天鉞)　天雞(又云瓠瓜一名天雞/瓠瓜明則歳大熟)天狗(春/秋)¶
(元命苞天/狗主守財)　成寒暑(楊泉物理論就渾天之説則日出/入不定矣斗極所以激之成寒暑)¶
(也/)察奸謀(荆州星占五星天府/一名天法主察奸謀)　神星晝見(光武事/詳星二)天¶
市大明(荆州星占天市天子/旗幟也大明則糴賤)　攝提東向(又云攝提東/向天下無事)¶
　招摇光澤(又云招摇者常陽也/光澤則天下安寧)　在霤(三星/在霤)　衝斗¶
(寃氣衝斗識寳劒埋于/豐城張華雷煥識之)　犯斗(詳天/漢)　有嘒(有嘒/其星)　歸¶
邪(如星非星如雲非雲名/曰歸邪見必有歸國者)　格擇(如炎光之狀見則不/種而穫不有土功必)¶
(有大/害)　歴歴(古詩歴歴/種白榆)　焞焞(天䇿焞焞/無光貌)　晳晳(詩明/星晳)¶
<pb:KR3k0055_WYG_009-29a>¶
(晳/)　大火中(大火中寒暑/退火心星也)　歳在星紀(詳星/二)　元徳動¶
天　客星入天市(謝承後漢書吳郡周敞師事京房為/石顯所&KR0626;繫獄謂敞曰吾死後四十)¶
(日客星必入天市即吾無辜/之驗也房死後果如其言)流星投蜀營(詳星/三)　角亢¶
列宿之長(爾雅壽星角亢也注曰數起/角亢列宿之長故曰夀星)　軒轅雷雨之¶
神(楊泉物理論云就春秋合/誠之圗軒轅主雷雨之神)　尾箕後宫之長(春秋佐/助期尾)¶
(箕為後/宫之長)　天河羣神之𨵗(淮南子天河羣神之𨵗注/曰天河星名𨵗猶門也)¶
咸池水衡之囿(又云咸池水衡之/囿注曰咸池星名)　房為四表(春秋佐/助期亢)¶
(為朝廷房為四表布三/公道故昴畢為天街)心為明堂(又云心為明/堂天王位也)　觜觿¶
<pb:KR3k0055_WYG_009-29b>¶
天廟(樂叶/圗)文昌天府(荆州星占文昌/者天府離宫也)　軫為天車(荆州/星占)¶
畢為天階(見/上)　翼為天倡(春秋合/誠圗)柳為天廚(荆州/星占)　胃¶
主倉廪(又云胃主倉廪/牽牛主關梁)婁主苑牧(春秋佐助期婁主苑/牧奎主武庫虚主禮)¶
(堂鬼主視明昴主獄事栁主敎/令天女主布帛營室主軍糧)　南斗主爵祿(荆州星/占南斗)¶
(主爵祿太/宰之位也)　北斗為帝車(天官星占北斗為帝車/運于中央臨制四方)　七¶
星主衣裳(荆州星占七星主衣/裳文繡一名天廚)　東井主水衡(春秋合/誠圗)¶
　少微黄賢士舉(天官星占云少微一名處士/星明大而黄澤即賢士舉用)箕后動¶
大風生(荆州星占箕后一/星動則大風生)　攝提失方(孟陬/無紀)攝提直方¶
<pb:KR3k0055_WYG_009-30a>¶
(星名隨/斗杓指)　明不慆之道(天道不慆/慆疑也)垂有爛之文(明星/有爛)¶
上天設象　下土具瞻　道雖𤣥逺　象則昭明　徳¶
動天道　瑞見星文　徳動天文　祥開星紀　五緯¶
流行經八方而天文著　七紀迭見正四時而歳功成¶
　増大水(左傳衞顓頊之墟是/為帝丘其星為大水)　杠轂(北/極)　大辰(房心/尾也)¶
(龍星明者以為/時候故曰大辰)　北陸(虚星/之名)　鶉火(柳星火/屬南方)　嫁女(星/日)¶
(并出/而名)　九魁(北斗/九星)　寒門(楚詞北/極之門)　明堂(心為/明堂)　徳星¶
(即填星一曰歳星所/在有福故曰徳星)　壽昌(老人星常以秋分之日見/于丙春分之夕没于丁見)¶
<pb:KR3k0055_WYG_009-30b>¶
(則治平/主壽昌)　鈎陳(衞紫微宫今離/宫别衞取象焉)　台室(三公位也齊/色則君臣和)¶
軒宫(星宫即軒轅/宫帝妃之舍)　青林(天苑/星也)　法星(熒惑也乃/執法之星)　奔¶
精(流星也奔/精夜照)　酒旗(酒星/似旗)　前星(心之大星天皇/也前星太子也)後星¶
(天皇/庶子)　天矢(瑞星也天矢/黄而國吉祥)天節(主奉使小而/明即使忠)　二咸(二/咸)¶
(防/奢)七公(七公/理獄)　金精(大台星大/將之象也)　台斗(尚書/星也)　天杠(北/極)¶
　黄姑(牽牛/星)　魁杓(斗一至四為魁/五至七為杓)　徳精(徳精降祉/謂賢人之)¶
(星聚/也)　大角(謂之/棟星)　輿鬼(謂之天廟異已上/皆諸星之  名)　芒寒色¶
正(栁文文章昭回之光粲然如/繁星之麗天而芒寒色正)　衡正階平(揚雄賦玉/衡正而太)¶
<pb:KR3k0055_WYG_009-31a>¶
(階平注云太階三/階也玉衡斗星也)　井中視星(尸子詳/星一)　當夜觀星(劉/向)¶
(晝誦書傳/夜觀星宿)　精降為人(晉天文志凡五星贏縮失位其/精降于地為人歳星降為貴臣)¶
(熒惑降為童兒歌謡嬉戲鎮星降為老人婦女太白降/為壯夫處于林麓辰星降為婦人吉凶之應隨其象)¶
罰見于星(漢天文志仁虧貌失逆春令傷木氣罰見歳/星禮虧視失逆夏令傷火氣罰見熒惑義虧)¶
(言失逆秋令傷金氣罰見太白智虧聽失逆冬/令傷水氣罰見辰星四者皆失鎮星乃為之動)　主營¶
仗(鈎陳/星也)為喉舌(詳星/一)晨見南方(國語農祥晨正注云農/祥房星也晨正謂立春)¶
(之日房星晨見于/南方為農事之候)昏見東方(詩唐風綢繆束薪三星在/天注云三星心也在天昏)¶
(始見于東方/建辰之月也)　太乙之座(隋天文志云北極/大星太乙之座也)王者之居¶
<pb:KR3k0055_WYG_009-31b>¶
(後漢郎顗傳北/辰王者之居也)　好顔色(女星傍一小星名始影婦女/於夏至夜候而祭之得好顔)¶
(色/)好智慧(始影南並肩一星名琯朗男子于冬至/夜候而祭之得好智慧俱濳確類書)驛馬¶
星流(後魏書曰容城令徐路善占候世宗時坐事繫冀/州獄别駕崔隆宗就禁慰問路曰昨夜驛馬星流)¶
(計赦即時應至隆宗遂遣/人出城候焉俄而赦至)壽星圗見(嘉祐八年冬十一/月京師有道人遊)¶
(卜于市貌體古怪飲酒無算都人士異之好事者濳圗/其狀後近侍達帝引見賜酒一石飲及七斗次日司天)¶
(臺奏壽星臨帝座忽失道/人所在仁宗嘉歎久之)　仰見造父(造父五星在傳/舍河中造父周)¶
(穆王御死而/精上為星)爰及王良(王良五星在奎北王良者晉大/夫善御九方歅之子為趙簡子)¶
(御死而托精于星/為天帝之御官)　周將伐殷五星聚房　齊桓將霸¶
<pb:KR3k0055_WYG_009-32a>¶
五星聚箕　漢髙入秦五星聚東井　四星聚柳張而¶
光武復興于洛(宋/書)　五星聚于冀方而魏有天下(魚豢/典畧)¶
四星聚箕尾而曹公迎帝都許(驗異/錄)四星聚張周祖代¶
漢(五代/史云)　宋祖啓國五星聚奎(宋史/云)　災異原如月¶
如瓜(元帝/時)　飛星如缶(元帝/時)流星如盂(晉書曰流/星天使也)　増¶
金玉牀摇(隋煬帝幸江都盜賊日滋夏侯端頗知元象/善相人説髙祖曰金玉牀摇此帝座不安參)¶
(墟得歳必有真人起於實沉之次/天下方亂安之者其在明公乎)　北斗化豕(酉陽雜/俎曰王)¶
(姥兒殺人繫獄姥求救于一行一行乃徙大瓮于渾天/寺置七豕于中元宗急召一行問曰太史奏昨夜北斗)¶
<pb:KR3k0055_WYG_009-32b>¶
(不見是何祥也師有以禳之乎答曰後魏時失熒惑至/今帝車不見天將大警於陛下也莫若大赦帝從之一)¶
(行歸放豕出太史奏北/斗一星見凡七日而復)　太白數晝見(貞觀初太白數/晝見占曰女主)¶
(昌/)　星變求去位(鄭畋再遷門下侍郎/以星變求去位不許)　文星暗(東觀/奏記)¶
(曰大中九年日官李景亮奏文星暗科塲當有事沈詢/為禮部侍郎聞而憂焉至是三科盡覆試宏詞趙矩等)¶
(皆落吏部侍郎裴諗左授國子祭酒趙矩丞相令狐綯/故人子也同列將以諗賦題不宻事嫁患於綯綯遂盡)¶
(令覆/出)　大星霣(六帖云令狐楚卒是夕有/大星霣寢上其光燭庭)¶
　　星五¶
原詩晉傅𤣥衆星詩曰朗月並衆星日出擅其明冬寒¶
<pb:KR3k0055_WYG_009-33a>¶
地維裂春和草木榮陽徳雖普濟非隂亦不成　又詩¶
曰東方大明星光景照千里少年捨家遊思心晝夜起¶
　北齊邢子才賀老人星詩曰瑞動星光照化穆月輪¶
重庶徵符祉籙將以贊時雍　隋煬帝月夜觀星詩曰¶
團團素月凈翛翛夕景清谷泉驚暗石松風動夜聲披¶
衣出荆户躡履歩山楹欣覩明堂亮喜見泰階平觜參¶
猶可識牛女尚分明更移斗柄轉夜久天河横徘徊不¶
能寐參差㡬種情　諸葛穎奉和月夜觀星詩曰䆗窱¶
<pb:KR3k0055_WYG_009-33b>¶
神居逺蕭條更漏深薄煙淨遙色髙樹肅清隂星月滿¶
兹夜粲爛還相臨連珠欲東上團扇漸西沉澄水含斜¶
漢修樹隱横參時聞送籌柝屢見繞枝禽聖情記餘事¶
振玉復鳴金　袁慶隆奉和月夜觀星詩曰六龍初匿¶
景顧兔始馳光戒井傳宵漏山庭引夕凉宸居多勝託¶
閒歩出琳堂爛爛星芒動耿耿清河長青道移天駟北¶
極轉文昌喬枝猶隱畢絶嶺半侵張仰觀留玉裕睿作¶
動金相無庸徒抱寂何以繼連章　蕭琮奉和月夜觀¶
<pb:KR3k0055_WYG_009-34a>¶
星詩曰陽精去南陸火曜始西流夕風凄謝暑夜氣應¶
新秋重門月已映嚴城漏漸脩臨風出累榭度月蔽層¶
樓靈河隔神女僊轡動星牛玉衡指棟落瑶光對幌留¶
徒知仰閶闔乗槎未有由　虞世南奉和月夜觀星應¶
令詩曰早秋炎景暮初弦月彩新清風滌暑氣文露淨¶
囂塵蕩霧銷輕縠鮮雲卷夕鱗休光灼前曜瑞彩接重¶
輪緣情摛聖藻並作命徐陳小草誠渝濫吹嘘偶縉紳¶
天文豈易述徒知仰北辰　唐董思恭詠星詩曰歴歴¶
<pb:KR3k0055_WYG_009-34b>¶
東井舍昭昭右掖垣雲際龍文出池中鳥色翻流暉下¶
月露墜影入河源方知潁川集别有太邱門　増李嶠¶
詠星詩曰蜀郡靈槎轉豐城寶劒新將軍臨北塞天子¶
入西秦未作三台輔寧為五老臣今宵潁川曲誰識聚¶
賢人　杜甫江邊星月詩曰驟雨清秋夜金波耿玉繩¶
天河元自白江浦向來澄映物連珠斷緣空一鏡昇餘¶
光隱更漏况乃露華凝　又詩曰江月辭風檻江星别¶
霧船雞鳴還曙色鷺浴自清川歴歴竟誰種悠悠何處¶
<pb:KR3k0055_WYG_009-35a>¶
圎客愁殊未己他夕始相鮮　盧渥賦得壽星見詩曰¶
𤣥象今何應時和政亦平祥為一人壽色映九霄明皎¶
潔垂銀漢光芒近斗城含規同月滿表瑞得天清甘露¶
盈條降非煙向日生無如此嘉祉率土荷秋成　趙蕃¶
賦觀老人星詩曰太史占南極秋分見壽星増輝延寶¶
厯發曜起祥經灼爍依狼地昭彰近帝庭髙懸方杳杳¶
孤白乍熒熒應見光親吐休徵徳自形旣能符聖祚從¶
此表遐齡　李頻觀老人星詩曰良宵出户庭極目向¶
<pb:KR3k0055_WYG_009-35b>¶
青冥海内逢康日天邊見壽星臨空遥的的竟曉獨熒¶
熒春後先依丙秋來忽近丁垂休歸有道作瑞掩前經¶
豈比周王夢徒言得九齡　公乗億賦得郎官上應列¶
宿詩曰北極佇文昌南宫曉拜郎紫泥乗帝澤銀印佩¶
天光緯結三台側鈎連四輔傍佐商依傅説仕漢笑馮¶
唐委佩摇秋色峩冠帶晚霜自然符列象千古耀巖廊¶
　元吳萊觀孫太古周天二十八宿星君像圗詩曰大¶
圜杳無極鼇柱屹不傾日月光最耀衆星莽縱横周天¶
<pb:KR3k0055_WYG_009-36a>¶
二十八錯粲各有名荒哉審厥象晃朗奪目睛東垣青¶
龍崛西圉白虎獰翾飛鳥隼狀偃伏龜蛇精紫宫自然¶
拱銀漢無復聲五行所經緯甘石知性情上界足官府¶
神人居穆清韡華逞幻怪顤顟振鏗轟跳踉鬼脚捷&KR0008;¶
&KR0008;獸面頳裳衣㸦躶襲角鬛紛披鬡豈其太白變嬉戲¶
類孲孾或者熒惑動威怒流欃槍照臨多芒角𨇠次在¶
縮贏揣摩過人料綵繪匪世程伊誰駕一氣得以導九¶
坑想像凌倒景觀遊俯層城虚空何宫宇蒼莽孰節旌¶
<pb:KR3k0055_WYG_009-36b>¶
母寧秉筆際溘此埃風征凡夫本狹見四顧惟寰瀛夜¶
叉冰澨呀羅刹炎徼瞠鮫女買綃出狗夫銜筯爭祇疑¶
列宿質却混殊方氓山神對我博刻石華山陘海神靳¶
我畫浪卷滄海鯨天神詎可識萬古欺聾肓星占世有¶
職畫史吾奚評　明胡翰南箕長好風詩曰南箕長好¶
風東畢復好雨隂魄生自西終夕成乖阻悠悠望彼蒼¶
脉脉不得語起坐酌酒漿北斗在庭户¶
原賦宋張鏡觀象賦曰陟秀峰以遐眺望靈象於九霄¶
<pb:KR3k0055_WYG_009-37a>¶
覩紫宫之環周嘉帝座之獨標瞻華蓋之隂藹何虚中¶
之迢迢爾乃縱目逺覽傍極四維北監辰極南覩太微¶
左則天紀槍棓攝提大角二咸防奢七公理獄右則少¶
微軒轅尊卑有秩御宫典衣女史秉筆内率執禮以伺¶
邪天牢禁愆而察失逺尋終古悠然獨詠美景星之繼¶
晝大唐堯之徳盛嘉黄星之靡&KR0289;明虞舜之不競歎熒¶
惑之舍心髙宋景之守正　梁陸雲公星賦曰漢武帝¶
夜遊昆明之池顧謂司馬遷相如曰星之明麗矣考之¶
<pb:KR3k0055_WYG_009-37b>¶
於歌頌求之於經史龍尾著於虢童天漢表於周士旣¶
妖謡之體陋嗟怨刺之蚩鄙每鬱悒而未攄思命篇於¶
二子於是司馬遷對曰臣代典天官緒由南正檢之圗¶
籍傳之視聽臣聞連珠合璧曜靈之所起也春鳥秋虚¶
厯數之所紀也應黄鍾而正位建玉衡以辨方五緯麗¶
而周道四野分而畫疆至於下方爽徳上𤣥告變或守¶
位而易所或凌光而掩炫故夫應若轉環信如合契俾¶
明鏡與元龜宜勅身而炯戒長卿操牋染翰思溢情煩¶
<pb:KR3k0055_WYG_009-38a>¶
遷延奉筆繼響而言曰日隱於西月生於東重輪晻而¶
時缺上枝棲而未融豈若帝車之獨運隨圎蓋而不窮¶
帝乃歌曰白日沒兮明月移繁星曙兮情未疲　増郗¶
昂老人星賦曰𤣥武宵中偵西陸以凝質白藏氣杪直¶
南郊以散精夫有開必先無福不應若政事中律則嘉¶
祥叶證五緯分影而交朗九月騰華而吐孕此乃王澤¶
𢎞天瑞作恒星轉耀而同煥布景摇輝以相薄初昇穹¶
昊月午而孤燭猶燃末映疎林夜久而圎珠未落景貺¶
<pb:KR3k0055_WYG_009-38b>¶
繁集靈機衆夥臣望氣以敷奏君向陽而拱坐雖戩穀¶
而自天實休徵之在我騂芒下射滅草莽之飛螢紫焰¶
傍融掩榆關之流火　楊炯老人星賦曰南極之庭老¶
人之星煜煜爚爚煌煌熒熒秋分之旦見乎丙春分之¶
夕入乎丁配神山之呼萬歳符水徳之兆千齡晃如金¶
粟粲若銀燭比秋草之一螢狀荆山之片玉渾渾熊熊¶
懸紫貝於河宫華華暐暐耀明珠於漢水其光也如丹¶
其大也如李稽元命之攸述按星經之所紀見則化平¶
<pb:KR3k0055_WYG_009-39a>¶
主昌明則天下多士貞明也者日月同光貞觀也者天¶
地為常有混成之獨立運元氣之茫茫若夫大虹流渚¶
金天當宁大電繞樞軒轅受圖殷馗則黄星見楚雷煥¶
則紫氣臨吳青方半月東井連珠辰極之齊七政泰階¶
之平六符雖前皇之盛徳又何以加於此乎　張叔良¶
五星同色賦曰二儀覆載七曜廻旋運行有凖次舍有¶
𨇠或以璧合或以珠連更水火之啓閉遰金木而推遷¶
且鎮也者配萬象以時應周四序以功全徳位居中渾¶
<pb:KR3k0055_WYG_009-39b>¶
儀之人事著矣色黄主土國家之王氣在焉故歳以春¶
而布令辰以冬而候宣熒惑奉炎於夏日太白御煞於¶
秋天皆青白各爾赤黑自然忽與土而同色瑞我皇之¶
應乾且夫據大號寶鴻名旣資乎日角亦禀乎星精然¶
後臻符瑞叶休徵天雖髙兮取則不逺象旣設兮其應¶
甚明觀五曜之同質審四序之有成則知聖能法天天¶
能瑞聖君臣合作逺近相慶徳邁乎古今道洽乎歌詠¶
信五星之一色乃昊天之眷命　崔淙五星同色賦曰¶
<pb:KR3k0055_WYG_009-40a>¶
從横天宇經紀星𨇠光芒井口煜燿斗邊乍聚乍散或¶
離或連分道則熒熒冰散周流乃㸃㸃珠圎其動也直¶
其静也專道濁則失位時清則色妍遂使金也水也不¶
能知白而守黑木也火也不能全曜而自貞乃並用而¶
丕變與黄中而同明東為四方之首胡不與歲而同色¶
水為五行之長胡不助神以同榮繄土也是我皇之休¶
運乃昊天而有成且玉燭常明霜天若鏡鄰月魄而璀¶
璨落天津而隱映朝臨日道助我后夙興之勤思暮入¶
<pb:KR3k0055_WYG_009-40b>¶
天樞表聖皇夜寐之勤政有以見日月之貞觀有以見¶
天地之寶命暫逢急景之時更作重暉之詠　李程衆¶
星拱北辰賦曰為章于天惟彼辰極環衆星於庶位標¶
帝座於有北故昭回之設象俾聖哲而取則鈎陳就列¶
等營衛於宸宫閶闔旁連類藩屏於王國當其天宇廓¶
清元緯交映若萬物之調玉燭猶聖人之握金鏡守寶¶
位而厚羣生在璇璣而齊七政麗天之象拱北辰以是¶
依率土之俗亦向化而無違契一人之有慶同萬姓以¶
<pb:KR3k0055_WYG_009-41a>¶
知歸是以纚連清漢㸃綴蒼旻流彩未停蜀郡猶占二¶
使圎光旣聚潁川應㑹賢人則知居之者安輔之者衆¶
輻共轂不足以喻其周環斗在天孰可以齊其比諷亦¶
猶元聖立極羣后來庭登三傑而漢道斯盛致多士而¶
文王以寧倘匡聖之有日願在位於恒星　趙蕃衆星¶
環北極賦曰惟極天之樞惟星日之餘日散精而外布¶
天樞要以髙居的然守中昭上𤣥之道著爛兮繁㑹助¶
下濟以光舒况乎有條不紊旣明且疎雖貫珠而奚擬¶
<pb:KR3k0055_WYG_009-41b>¶
縱編貝而豈如周流無窮隨五緯之軌道運行有度參¶
兩曜之居諸疑徐而速若動而息不騫不崩匪差匪忒¶
俱逓遷而序别各有位而分職瞻言粲粲何三五之在¶
東嘒彼纍纍亦四七之朝北是知統太一而為衆處天¶
心而稱極故能總懸象之綱作垂光之則　錢起泰階¶
六符賦曰考星象之𨇠次探瑞氣之奥源得泰階於前¶
史總六符以為言旣出沒以候君徳又熒煌以麗乾元¶
𤣥徳升聞慶一人而祥發白雲夜卷映九霄而色繁爾¶
<pb:KR3k0055_WYG_009-42a>¶
其臨大國懸太清徳之所感符乃無情旣依髙以託質¶
亦以數而為名與物無競避太陽之光色相時而作表¶
明王之利貞火映𤣥天似燭龍之銜吐珠沉漢水無巨¶
蚌之虧盈豈光輝之足異亦感應之可驚忝觀光於上¶
國仰霄漢以屏營　婁元穎泰階六符賦曰倬彼垂象¶
悠哉混元列泰階而有曜應𢎞化而無言歴歴映天連¶
光於維斗昭昭初月接影於軒轅總而言之三台之號¶
攸著詳而察也六符之驗斯存聖人有以仰觀於變其¶
<pb:KR3k0055_WYG_009-42b>¶
敎彌敦今上握符正位出震居尊宫壼肅穆巖廊政分¶
行其三無欽崇乎道徳致其五至光被乎乾坤此上台¶
所以曜而不昏也若乃山川降精卜夢斯并野無遺彦¶
朝滿羣英稷契夔龍詢謨乎三署龔黄卓魯鎮撫於百¶
城上下以之和睦品物以之咸亨此中台所以炯然而¶
明矣夫其羣甿是賴一藝必精農無事而狎野仕有祿¶
而代耕康衢之童久閒於歌詠擊壤之老無謝於生成¶
此下台所以皎爾而晶矣故能通燭寰瀛交㤗天地信¶
<pb:KR3k0055_WYG_009-43a>¶
景鑠兮物有序降休徵兮靈必至曷比夫兩曜合璧作¶
祥瑞之一端五星連珠為太平之一致况其照耀熠熠¶
其精純粹分輝旣象於六爻比影復侔於三事盛其徳¶
而髙其色通乎微而洞其秘大易所謂自天祐之吉無¶
不利者也乃作歌曰君臣穆兮純化清玉衡正兮㤗階¶
平嘉厯數兮無極配乾坤兮永貞　崔損北斗賦曰倬¶
垂象以昭回惟帝居之曰斗壯魁台以立極建衡杓而¶
為首齊七政而均序五行臨四海而横制九有所以附¶
<pb:KR3k0055_WYG_009-43b>¶
乾樞壓坤紐攜龍枕參左槍右棓總列宿而環衛中宫¶
體羣臣而輔弼元后範圍六合紀綱四維其道不昧其¶
照無私若乃銅渾作式未央取則其變可考其動可測¶
履端於始當獻歳以指南舉正於中在隂方而主北觀¶
夫崢嶸纚聨若綴若懸冰散珠圎乍似拔長劒而倚天¶
揭西柄以戒滿拱北辰以處偏乗三台而斡運齊七曜¶
而廻旋配天地之心豈酒漿之可挹分寒暑之氣較鈞¶
石而罔愆　裴度二氣合景星賦曰星麗天中君居人¶
<pb:KR3k0055_WYG_009-44a>¶
上觀星文之髙朗見君徳之和暢矧乎景以為君氣之¶
可望徒亘其二方之色靡知其千變之狀故隱不可思¶
見無與期必濳拱而𤣥感乃粲然而著之諒精誠之盡¶
達若影響而相追且夫浩浩隂騭昭昭元吉匪乗運而¶
生將候時而出方今統三才而不爽叶一徳而無失所¶
以列其數而惟三等其色而如一旣參差而比相亦錯¶
落而為質非煙非霧相羃歴以氤氳散彩耀芒逺精明¶
而成實懿其燭彼天衢同日月之列於三無瑞我元首¶
<pb:KR3k0055_WYG_009-44b>¶
旌號令之敷於九有不然何以渾青赤之悠揚掩斗牛¶
之熒煌或助月於晦朔或偶聖而昭彰昔在周公之攝¶
贊幼主周武之肆伐大商皆立功而本政亦效祉而垂¶
光未若明庭而治國無事而降康斯時也豈虚其應斯¶
瑞也則惟其常是以瑩霏微之中形璀璨之色仰佳氣¶
之來輝煥喻他方之歸道徳陋虞舜之近加於房小唐¶
堯之纔出於翼瞻之踴躍如北面之事一人照之清明¶
若南向之觀萬國豈同乎嘒彼𨇠次行諸歳時昏在昴¶
<pb:KR3k0055_WYG_009-45a>¶
中示春物之將蠢爾申為斗建兆秋風之欲淒其雖窮¶
運數於晷刻未甄邦國之清夷窅綿邈兮元造在休徵¶
兮載考何熠煜於重霄信恢𢎞於治道手拤目駭兮載¶
賡歌於大寶　夏方慶天晴景星見賦曰煥彼景星麗¶
於蒼昊其隱也隂魄晦而氛霧作其見也夜景明而欃¶
槍掃敷大信以何言抑殊祥而是考祥所以叶天經符¶
帝道旣表應而無欺亦照臨而不私祚聖而徳斯至矣¶
懸象而人皆仰之向晦且殊於中見在天寧比乎明夷¶
<pb:KR3k0055_WYG_009-45b>¶
垂至精而契至理𢎞蕩蕩而播巍巍不然出房孰稱乎¶
舜徳居翼何貴乎堯時雲斂遥素天澄逺青纎塵不起¶
微露斯零掩映孤月乗陵衆星回燭北辰似將朝乎帝¶
座傍窺南極疑欲近乎天庭激髙風以熠熠耿斜漢之¶
熒熒青赤以辨其方合散以通其變連二氣而初吐混¶
三光而乍見否泰之運式孚天地之心可見　陶拱天¶
晴景星見賦曰𤣥穹正清白日初匿爛景星之効質絢¶
佳氣以競色起青方者縈瑞彩以蔥瓏發赤位者統祥¶
<pb:KR3k0055_WYG_009-46a>¶
光而翕赩比懐珠而其狀匪異等抱珥而其儀不忒懿¶
吐黄而爭光矧聚三而表徳莫不熒煌於碧漢焜燿於¶
青霄照下土而乍朗掩繁星而自昭或半虧其形𩔖蟾¶
魄而當晦朔或中虚其狀疑金環之在泬寥　李子蘭¶
天晴景星見賦曰君徳惟馨天文效靈於是廓氛霧掃¶
青冥發彼嘉氣浮兹景星南有光而霧赤東有色而煙¶
青合彼氣之郁郁渾此色之冥冥昭然在天明乎有徳¶
仰其狀而可嘉究其靈而莫測君有至道不間元以韜¶
<pb:KR3k0055_WYG_009-46b>¶
光時無纎埃必在天而發色或出或處念兹在兹占莫¶
知其常度出必應乎盛時所以當今夕而彰矣向青霄¶
而仰之乗乎方色遵彼天逵泰階正其位五星守其維¶
然後見兹星之昭燭經彼天以逶迤晴空寥寥列星炫¶
炫紛乎二氣始若煙而非煙炯彼羣星初乍隱而乍見¶
並我質之惟黄總彼氣而成絢霏微𩔖干吕之雲輝赫¶
如繞樞之電星氣合㑹光華動摇二氣之色交至三星¶
之狀孔昭曭朗惟明疑沐其雲露光芒振曜若擊夫天¶
<pb:KR3k0055_WYG_009-47a>¶
飈明麗太極遐映青昊呈貺遥對乎三台効祥何慙於¶
五老克表王徳信由元造在翼常瑞於堯年居房永叶¶
乎舜道　又景星見賦曰瑞本斯表祥光是含五緯知¶
讓七紀懷慙與時俱明兮皇化齊美將聖共出兮元徳¶
相參豈同夫入蜀而使臣應其二在户而詩人詠其三¶
徒觀其象髙而逺質明而微如曙燈之欲滅若秋螢之¶
不飛夜則出焉麗乾元以發彩晝而隱也讓太陽而藏¶
輝至若雲開天碧昭然可覿炳如金粟燦若銀礫煌煌¶
<pb:KR3k0055_WYG_009-47b>¶
其明爛爛其色九霄靜而載揚光芒千里望而不違咫¶
尺客有觀天文察時變惟景星之所在信有道而則見¶
美盛徳之形容懷斯文而願薦　馮宿星回于天賦曰¶
天有運乎歳聿云莫彼星回而斗建實惟新而去故攝¶
提克正無聞黍累之差懸象著明不忒隂陽之數仰觀¶
蒼蒼悠久且長一十二分終而復始二十八宿廵而有¶
常各安其位各正其方每披雲而見質恒耿漢而流光¶
凌霜晳晳燭夜煌煌瞻彼星之回復知改歳之方將豈¶
<pb:KR3k0055_WYG_009-48a>¶
不以式遵晷度無失綱紀縱横其狀逐青陽而左旋璀¶
璨其容候招摇而東指匝四氣而為度臨萬户而可視¶
　何類瑜徳星聚賦曰惟徳星兮聚於中天伊賢人兮¶
集於潁川人以文而㑹也星不言而信焉彼星惟徳彼¶
人惟賢不然安得萃於中夜格於上𤣥猗歟陳氏徳必¶
有鄰展矣乾象應亦如神繄伊人之所感諒皇天之無¶
親蓋以彰矣星辰旌乎逸人人也惟何賢之衆也星也¶
惟何靈之大者人之所感故昭昭而應上星之不諂亦¶
<pb:KR3k0055_WYG_009-48b>¶
煌煌而臨下於是太史旣奏潁川斯㑹賢之生兮五百¶
年中賢之聚兮五百里内星見而燦燦爛爛人集而無¶
小無大至若雲開天碧迥然可覿接青漢之皎皎含白¶
榆之歴歴參差其貌炳煥其色九霄列而再揚光芒萬¶
里視而不違咫尺旣含曜而應物亦昭賢而表徳觀夫¶
天經嘒彼徳星禀陽髙逺垂象青冥五緯不能亂其色¶
七紀不能雜其形明麗乎天則髙而可仰光燦於夜亦¶
爛而有靈且其賢者人之所重星者人之所仰伊賢之¶
<pb:KR3k0055_WYG_009-49a>¶
契星猶影之與響者也　白行簡斗為帝車賦曰惟斗¶
之列在天之中象其車之為用明乎運而不窮爛然有¶
光隨月建而不忒循環靡定轉天道而濳通爾其自彼¶
元功彰乎眞宰輻輳而衆星有次環回而周天可待將¶
臨無極同樂御之在君隨轉無窮異月輪之生海故得¶
四時式序九有皆臨順乎軌而克隂陽之分比於轂而¶
正天地之心宛轉濳移循環微至周行不失於紀綱順¶
動罔差於𨇠次何有象而著天何無跡而行地是使星¶
<pb:KR3k0055_WYG_009-49b>¶
辰日月之度光不失三春夏秋冬之期時不愆四懿夫¶
拱極昭彰垂精耀芒將侔功於引重在載徳以知方莫¶
測車行式瞻其上象遥觀帝座宛在彼中央是動不過¶
位止無其常作解疑夫檻檻有耀想乎煌煌然則七星¶
所臨下土之分度數必循於厚載經行用昭其廣運是¶
以義將徳舉動與化俱廣覆之恩旣博致逺之道斯殊¶
輪不摧兮碾雲峰而罔懼駕非馬也歴天險而無虞所¶
以取轅轂喻璿樞見維北之運矣豈指南而已乎猶一¶
<pb:KR3k0055_WYG_009-50a>¶
人之在上而萬國之是制規圎而輪轉罔差鱗次而運¶
行無替遵不已之道豈念窮途駕自然之車寧愁輿曵¶
是則天衢可陟雲路有勢幸見殊於輪扁之徒不可使¶
其功而効藝¶
原表晉傅𤣥賀老人星表曰老人星見暉景光明聖主¶
壽延享祚元吉自天之祐莫不抃舞　又賀老人星表¶
曰老人星見體色光明嘉占元吉𢎞無量之祐隆克昌¶
之祚普天同慶率土㑹歡　晉卞壼賀老人星表曰陛¶
<pb:KR3k0055_WYG_009-50b>¶
下聖徳應乾嘉瑞屢臻𤣥象垂耀老人啓徵萬壽無疆¶
　晉王述慶老人星表曰老人星見光色明朗𤣥象暉¶
煥表爾休祥率土民庶慶賴罔極　北齊邢子才賀老¶
人星表曰冥貺未己靈應猶臻以某夜老人星見達旦¶
揚光經旬未滅雖三星共色五老同遊擬之於此故無¶
與匹自非𤣥風感極聖敬廻天何能使休徵秘祉相尋¶
而至故以朝夕相趨史無停筆　増唐李商隱為滎陽¶
公賀老人星見表曰臣某言臣得本道進奏院狀報司¶
<pb:KR3k0055_WYG_009-51a>¶
　天監李景亮奏八月六日寅時老人星見於南極其色¶
　黄明潤大者聖惟合徳神實効祥必垂有爛之文以表¶
　無疆之祚臣聞懸象示人昊穹凝命曜為星而宿為紀¶
　則曰常名斗挹酒而牛服箱或標虚號未若候時而出¶
　有道則彰居五福之先在三辰之列伏惟皇帝陛下昭¶
　明老契游泳莊環式是中秋呈兹上瑞况見於午位又¶
　屬寅時仰考𤣥符乃有深意自南耀彩將𢎞解愠之風¶
　近曉流光欲助無私之日皇心載裕靈鑒孔昭凡居率¶
<pb:KR3k0055_WYG_009-51b>¶
　土之濵皆慶后天之壽臣誤蒙重寄實逺清光送𤣥燕¶
　於梁間傷時自切數白榆於天上厥路無由¶
　原贊晉郭璞星圗贊曰茫茫地理粲爛天文四靈表象¶
　萬類羣分¶
　¶
　¶
　¶
御定淵鑑類函卷四¶
