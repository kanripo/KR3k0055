# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.105297
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十五
<pb:KR3k0055_WYG_040-1a>¶
　欽定四庫全書¶
御定淵鑑𩔖函卷三十五¶
　　地部十三(津洫渡附埭渠/溝    堰)　(隄附/)¶
　　　津一(渡附/)¶
　原説文曰津水渡也濮小津也　增爾雅曰析木謂之¶
　津杜預曰箕斗之間有天漢故曰津¶
　　　津二(渡附/)¶
　增吕氏春秋曰禹東至摶木之地日出九津靑𦍑之野¶
<pb:KR3k0055_WYG_040-1b>¶
　鳥谷靑丘之鄉南至沸水漂漂九陽之山西至飲露吸¶
　氣之民積金之山北至夏海之窮衡山之上積水積石¶
　之山不有懈墮　水經注曰吕望老而無遇行年五十¶
　賣食棘津七十則屠牛朝歌九十身為帝師　原續漢¶
　志曰河東大陽縣有茅津北屈縣有採桑津按茅津秦¶
　穆公伐晉常渡此　論語曰長沮桀溺耦而耕孔子過¶
　之使子路問津焉長沮曰夫執輿者為誰子路曰孔丘¶
　曰是知津矣　增孔子家語曰楚昭王渡江有物来觸¶
<pb:KR3k0055_WYG_040-2a>¶
王舟舟人取之以獻於王羣臣莫有識者王使聘魯問¶
孔子曰萍實也剖而食之可以霸昭王復令使者問何¶
以知之孔子曰丘昔之鄭過陳聞童謠云楚王渡江得¶
萍實大如斗赤如日剖而食之甜如蜜是以知之今名¶
香水渡在袁州府萍鄉縣　吳越春秋曰子胥至昭闗¶
闗吏欲執之子胥詐曰上所以索我者美珠也今珠已¶
亡矣将往取之闗吏不敢執追者在後幾及至江岸得¶
漁父乘舟渡之乃免　水經注曰曹州離狐縣有延津¶
<pb:KR3k0055_WYG_040-2b>¶
澹臺子羽投璧斷蛟處　原列女傳曰趙簡子南擊楚¶
津吏醉卧不能渡簡子召欲殺之津吏女子持檝而前¶
曰妾父聞君東渡不測之水恐風波之𧺫故禱九江三¶
淮之神不勝巫祝杯酌餘瀝醉至於此妾願以鄙軀易¶
父之死簡子将渡少一人乃備員持檝遂與渡中流發¶
河激之歌簡子悦以為夫人　增吳越春秋曰勾踐入¶
吳吳王赦之歸國范蠡執御至三津之上仰天長嘆淚¶
下沾襟曰嗟乎孤之屯厄誰念復生渡此津也　濳確¶
<pb:KR3k0055_WYG_040-3a>¶
𩔖書曰罌浮渡在邵陽黄河之側昔韓信設疑兵於此¶
誑魏王豹以木罌渡者　水經注曰漢武微行柏谷遇¶
辱竇門又感其妻深識之饋既返玉階厚賞賚焉賜以¶
河津令其鬻渡今竇津者是也　又曰雲中定襄之間¶
有津曰君子津漢桓帝十三年西幸榆中東行代地洛¶
陽大賈齎金貨隨帝後行夜迷失道往投津長賈人死¶
津長埋之其子尋求父䘮發塜舉尸資費一無所損其¶
子悉以金與之津長不受事聞於帝曰君子也即名其¶
<pb:KR3k0055_WYG_040-3b>¶
津為君子津　又曰白馬縣有白馬津因山上常有白¶
馬羣行悲鳴則河决馳走則山崩　濳確類書曰危渡¶
在眞定府深州漢光武南奔至滹沱冰合軍渡未畢冰¶
忽解因名　郡國志曰陕州平陸縣小平津張讓刼獻¶
帝處　晉書曰雷煥卒子華為州從事持劍行經延平¶
津忽於腰間躍出墮水使人沒水取之不見劍但見兩¶
龍各長數丈蟠縈有文章沒者懼而返　潜確𩔖書曰¶
五馬渡在江寜縣幕府山前晉元帝與諸王渡江處童¶
<pb:KR3k0055_WYG_040-4a>¶
謡云五馬浮渡江一馬化為龍　又曰麾扇渡在江南¶
江寜府治南一名毛公渡晉陳敏據建業軍臨大航岸¶
顧榮以白羽扇麾之其軍遂潰因名今為瓦屑壩　又¶
云桃葉渡在上元縣秦淮河口王獻之愛妾名桃葉嘗¶
渡此獻之作歌送之曰桃葉復桃葉渡江不用楫但渡¶
無所苦我自迎接汝　酉陽雜爼曰晉太始中劉伯玉¶
妻段氏性妬忌伯玉嘗誦洛神賦語其妻曰娶婦得如¶
此吾無憾焉妻曰君何與水神善而欲輕我吾死何愁¶
<pb:KR3k0055_WYG_040-4b>¶
不為水神其夜乃自沈而死死後七日託夢語伯玉曰¶
吾今得為神也伯玉遂終身不復渡水有婦人渡此津¶
者皆壞衣枉妆然後敢濟不爾風波暴發醜婦雖妆飾¶
而渡其神亦不妬也故齊人語曰欲求好婦立在津口¶
婦立水傍好醜自彰　十六國春秋曰慕容徳自鄴率¶
衆南徙滑䑓既無舟楫而流澌冰合于夜中濟訖旦而¶
冰泮燕民神之因謂是處為天橋津　揮麈後錄曰建¶
炎初六飛南渡百僚竄身揚子江津舟人乘時射利是¶
<pb:KR3k0055_WYG_040-5a>¶
時葉宗諤逃難至江滸實不攜一錢忽覩婦人羙而艷¶
語葉云妾有金釵二隻可付以濟公幸負我以趨葉從¶
之甫扣船舷失手婦人墜水而沒葉獨得逃生悵然葉¶
後以直龍圗閣帥建康其家影堂中設位云揚子江頭¶
婦人豈鬼神託此以全其命乎¶
　　津三(渡附/)¶
原因河　渉川(因河為津川/易利渉大)亂流　畫水(崔豹古今注/津吏霍里)¶
(子髙見白首征夫被髪提壺亂流而渡其妻止之不及/遂溺而死妻乃援箜篌作公無渡河之曲歌終亦投河)¶
<pb:KR3k0055_WYG_040-5b>¶
(而死水吳猛羽/扇畫  而渡)　木罌　羽扇(韓信撃魏陳船欲渡臨/晉而伏兵從夏陽以木)¶
(罌渡軍虜魏王潰晋顧榮以白羽/扇麾陳敏軍自  因名白羽渡)　必笑　善㳺(傳曰/溺人)¶
(必笑者文子曰/善㳺  必溺)　負石　試船(韓詩曰申屠狄非其世/負石投河而沈死  魏)¶
(杜敬伯為僕射受詔作御樓船/於陶河試船遇漂沒帝為流涕)　川㳺　水禁(周禮禁/川㳺者)¶
(備沈溺也又禮記曰舟而不/㳺水中害人之境則禁之)　嫂溺　女投(孟子曰嫂/溺援之以)¶
(手者權也嫂溺不援是豺狼也不㑹稽録曰曹娥父投/江其屍不獲乃沿江號哭七日  絶聲乃自投江三日)¶
(抱父屍俱出皆死家人収𦵏之/為立孝女碑即黄絹之碑也)　雷煥佩劍　陳平刺¶
船(雷煥事見前脱陳平渡河舟人/疑有金玉乃  衣與刺船自免)　溺海銜石　沈湘¶
<pb:KR3k0055_WYG_040-6a>¶
懷沙(山海經精衛本赤帝之女㳺於東海溺而不返化/為寃禽詳海  屈原既放臨淵有懐沙之志遂投)¶
(湘江汨/羅而死)　問諸水濵　𦵏於魚腹(齊桓責楚曰昭王南/征而不復寡人是問)¶
(屈完曰昭王不復君其問諸水濵中/楚辭屈原曰寜赴湘流𦵏於魚腹)　忘子産之誡既¶
聞狎而玩之　棄仲尼之言果見蹈而死者(子産曰水/懦弱人狎)¶
(而玩之者孔子曰水火吾見/蹈而死  未見蹈仁而死也)¶
　　津四(渡附/)　(溺附/)¶
原飛(吳主曰北来諸/軍乃飛渡也)　鬻(操舟鬻渡利/供百口列子)　褰裳渉溱¶
脱輓濟洧(子/產)　漸裳濡軌　深厲淺掲　楊栁津　白¶
<pb:KR3k0055_WYG_040-6b>¶
馬津　孟津(書惟十有三年/戊午師渡孟津)　不弔(禮死而不弔者三/畏壓溺溺憑河也)¶
　無悔(暴虎馮河/死而無悔)　僨車(左傳鄭伯之車僨於濟/遇大風飄之入濟也)　覆¶
舟(水所以載舟/亦所以覆舟)　浮屍　沈骸(辨命論曰伍貟浮屍於/江流三閭沈骸於湘渚)¶
　延夀惡夢(王延夀文考曾有惡夢惡之乃/作敘夢賦以自勵後溺水而死)　士龍顧¶
影(陸士龍嘗著縗絰上船於水中/顧其影因大笑落水人救免溺)　増競渡(杜亞拜淮/南節度使)¶
(方春南民為競渡戲亞欲輕駛乃髹/船底使篙人衣油綵衣沒水不濡)　夜濟合流(王沛/兼御)¶
(史中丞李光顔討吳元濟奇沛風槩署行營兵馬使時/詔書趣戰諸将觀望沛引兵五千夜濟合流扼賊衝)¶
　蒲津(李固言領河中節度使蒲津嵗河水壊梁/吏撤笮用舟邀丐行人固言至悉除之)　津¶
<pb:KR3k0055_WYG_040-7a>¶
筏(開張箧中寳自可/得津筏韓愈詩)　通津(浮㳺靡定處偶/往即通津同上)　瀲緑古¶
津逺(杜牧/詩)　舟航所聚(崔融税闗市䟽天下諸津舟航/所聚旁通巴漢前指閩越七澤)¶
(十藪三江五湖控引河洛兼包淮海𢎞/舸巨艦千舳萬艘交貿往還憧憧永日)　大津無梁皆¶
給船人(量其大小難易以定/其差唐六典水部)　渡水並須近江白丁便¶
水者充(分為五畨别一/替唐六典同上)¶
　　津五(渡附/)¶
原詩魏文帝在孟津詩曰良辰啓初節髙會搆歡娛清¶
歌發妙曲樂正奏笙竽曜靈忽西邁炎燭繼望舒翼日¶
<pb:KR3k0055_WYG_040-7b>¶
浮黄河長驅旋鄴都　增唐盧照隣九龍津集詩曰落¶
落樹陰紫澄澄水華碧復有翻飛禽徘徊疑曵舄　杜¶
審言春日江津逰望詩曰旅客摇邊思春江弄晚晴煙¶
銷垂栁弱霧捲落花輕飛棹乘空下囘流向日平鳥啼¶
移幾處蝶舞亂相迎忽歎人皆濁隄防水至清谷王常¶
不讓深可戒中盈　駱賔王晚泊蒲𩔖津詩曰二庭歸¶
望斷萬里客心愁山路猶南屬河源自北流晚風連朔¶
氣新月照邊秋竈火通軍壁烽煙上戍樓龍庭但苦戰¶
<pb:KR3k0055_WYG_040-8a>¶
燕頷㑹封侯莫作蘭山下空令漢國羞　孟浩然與黄¶
侍御泛北津詩曰津無蛟龍患日夕常安流本欲避驄¶
馬何知同鷁舟豈依今日幸會是昔年逰莫奏琴中鶴¶
且隨波上鷗隄縁九里郭山面百城樓自顧躬耕者才¶
非管樂儔聞君薦草澤從此泛滄洲　杜甫過津口詩¶
曰南嶽自兹近湘流東逝深和風引桂楫春日漲雲岑¶
回道過津口而多楓樹林白魚困密網黄鳥喧嘉音物¶
微限通塞惻隠仁者心甕餘不盡酒膝有無絃琴聖賢¶
<pb:KR3k0055_WYG_040-8b>¶
兩寂寞𦕈𦕈獨開襟　宋之問入崖口五渡寄李適徐¶
彦伯詩曰抱琴登絶壑伐木泝清川路極意謂盡勢廻¶
趣轉綿人逺草木秀山深雲影鮮余負海嶠情自昔㣲¶
尚然彌曠十餘載今来宛仍前未窺仙源極獨進野人¶
船時攀乳竇憩屢薄天窓眠夜絃響松月朝楫弄苔泉¶
因㝠象外理永謝區中緣碧潭可遺老丹砂堪學仙莫¶
使馳光暮空令歸鶴憐　李白早過漆林渡寄萬巨詩¶
曰西經大藍山南来漆林渡水色倒空青林煙横積素¶
<pb:KR3k0055_WYG_040-9a>¶
漏流昔吞翕沓浪競奔注潭落天上星龍開水中霧嶢¶
巖汪公柵突兀陳焦墓嶺峭紛上千川眀屢廻顧因思¶
萬夫子解渇同瓊樹何日覩清光相歡詠佳句　杜甫¶
白沙渡詩曰畏途隨長江渡口下絶岸差池上舟楫窈¶
窕入雲漢天寒荒野外日暮中流半我馬向北嘶山猨¶
飲相喚水清石礧礧沙白灘漫漫逈然洗愁辛多病一¶
踈散髙壁抵嶔崟洪濤越凌亂臨風獨囘首攬轡復三¶
歎　又水㑹渡詩曰山行有常程中夜尚未安微月没¶
<pb:KR3k0055_WYG_040-9b>¶
已久崖傾路何難大江動我前洶若溟渤寛篙師暗理¶
楫歌笑輕波瀾霜濃木石滑風急手足寒入舟已千憂¶
陟巘仍萬盤廻眺積水外始知衆星乾逺逰令人痩衰¶
疾慚加飡　王昌齡沙苑南渡頭詩曰秋霧連雲白歸¶
心浦漵懸津人空守纜邨館復臨川蓬隔蒼茫雨波通¶
演漾田孤舟未得濟入夢在何年　宋楊萬里楊家渡¶
詩曰春跡無㾗可得尋不将詩眼看春心鶯邊楊栁溪¶
邊草一日青来一日深　眞山民泊白沙渡詩曰日暮¶
<pb:KR3k0055_WYG_040-10a>¶
片帆落渡頭生暝煙與鷗分渚泊邀月共船眠燈影漁¶
舟外湍聲客枕邊離懐正無奈况復聽啼䳌　眀吳浩¶
泊𤓰洲渡詩曰淮煙漠漠夕陽收楚𣗳昏昏翳客舟風¶
度鐘聲来北固帆将燈影過揚州雲消碧海天無際波¶
撼金山地欲浮獨恨壮逰非昔日滿江風露夜如秋¶
周翼中秋泛舟鵞津詩曰八月十五夜何其鵞湖漾舟¶
人未歸水生金浪兼天湧雲渡靑𠖇傍月飛鴻雁沙寒¶
微有影芰荷秋冷不成衣故人一去渺何許黄鶴舊磯¶
<pb:KR3k0055_WYG_040-10b>¶
今是非　王恭舟次鐔津詩曰木落川氣凉鴻飛水容¶
夕微燈射逺沙夜榜隣幽石月色棲處寒霜花坐来白¶
遥見九華峰蒼蒼但蘿薜　史謹桃葉渡詩曰重經古¶
渡立斜曛愁見桃花兩岸春欲向東風唱桃葉江邊怕¶
有别離人　沈貞桃花渡詩曰渡頭渾似曲江濵誰種¶
桃花隔世塵紅雨綠波三月暮暖風黄鳥數聲春舟横¶
落日非無主樹隔層霞不見人幾欲前源訪仙跡迷茫¶
何䖏問通津　程敏政古箭渡詩曰古箭渡頭春水急¶
<pb:KR3k0055_WYG_040-11a>¶
古箭舗下春泥溼風吹一道雨微収黒壓四山雲未入¶
郵亭飰罷聞竹雞肩輿扶過蒼崖西行人道側亂相指¶
雨陣復来雲脚齊　李言恭曉渡詩曰煙𣗳曉棲鴉長¶
汀帶白沙中流聊撃節新水快浮槎雲與人争渡春随¶
客到家遥知飛綵日開滿石城花　釋梵琦西津詩曰¶
月滿潮来盛天空野望低𣗳侵吳甸北帆入楚江西俊¶
鶻秋方下慈烏曉更啼即看霜露及風景色凄凄¶
原銘後漢李尤孟津銘曰洋洋河水赴宗於海經自中¶
<pb:KR3k0055_WYG_040-11b>¶
州龍圗所在黄函白神赤符以信昔有周武集㑹孟津¶
魚入王舟乃往克殷¶
　　渠一(隄附/)¶
增說文曰渠水所居也一曰渠勤也又深廣貌¶
　　渠二(隄附/)¶
增西征記曰洛陽城外四面有陽渠水周公所制也¶
原史記曰韓聞秦之好興事欲罷(音/疲)之無令東伐乃使¶
水工鄭國間説秦令鑿涇水自中山西抵瓠口為渠並¶
<pb:KR3k0055_WYG_040-12a>¶
北山東注渭三百里欲以溉田中作而覺欲殺鄭國鄭¶
國曰始臣為間然渠成亦秦之利也卒使就渠渠就而¶
用注四萬餘頃收皆畝一鍾於是闗中為沃野秦以富¶
强因名曰鄭國渠　漢書曰張掖郡有千金渠　地理¶
書曰滎陽有浪蕩渠　增輿地廣記曰秦時李冰作石¶
犀五以厭水精穿石犀渠於南江命曰犀牛里(唐置犀/浦縣屬)¶
(益州取/此為名)　水經注曰漢中安陽縣水北有七女池池東¶
有眀月池状如偃月皆相通注謂之張良渠葢良所開¶
<pb:KR3k0055_WYG_040-12b>¶
也　溝洫志曰宣帝地節中光祿大夫郭昌使行河北¶
曲三所水流之勢皆邪直貝丘縣恐水盛隄防不能禁¶
廼各更穿渠直東經東郡界中不令北曲渠通利百姓¶
安之成帝初淸河都尉馮逡言地節時郭昌穿直渠後¶
三嵗河水更從故第二曲間可六里復南合今其水勢¶
復邪直貝丘宜復穿渠東行　又曰待詔賈讓言若多¶
穿漕渠於冀州地使民得以溉田分殺水怒恐議者疑¶
河大川難禁制滎陽漕渠足以下之其水門但用木與¶
<pb:KR3k0055_WYG_040-13a>¶
土耳　王嘉傳曰哀帝為董賢治大第開門鄉北闕引¶
王渠灌園池注蘇林曰王渠官渠也猶今御溝　溝洫¶
志曰自鄭國渠𧺫(始皇元/年乙夘)至元鼎六年(庚/午)百三十六嵗¶
而兒寛為左内史奏請穿鑿六輔渠以益溉鄭國傍髙¶
卭之田　漢書曰召信臣遷南陽太守好為民興利躬¶
勸耕農出入阡陌令視郡中水泉開通溝瀆起水門提¶
閼凡數十䖏以廣漑灌嵗嵗增加多至三萬頃為民作¶
均水約束刻石立於田畔以防分争　後漢書曰樊重¶
<pb:KR3k0055_WYG_040-13b>¶
所起廬舎皆有深堂髙閣陂渠灌注又池魚牧畜有求¶
必給　又曰漢司空王梁之為河南也将引榖水以漑¶
京都渠成而水不流坐免後張純堰洛通漕洛中公私¶
懷贍是渠今引榖水蓋純之創也亦謂之九曲瀆　何¶
敞傳曰和帝時為汝南太守修鮦陽舊渠百姓頼其利¶
墾田增三萬餘頃吏人共刻石頌敞功徳　安帝紀曰¶
元初三年修理太原舊溝渠灌漑官私田注酈元水經¶
注曰昔智伯遏晉水以灌晉陽後人踵其遺跡蓄以為¶
<pb:KR3k0055_WYG_040-14a>¶
沼分為二派北瀆即智氏故渠也其瀆乘髙東北注入¶
晉陽城以灌漑東南出城注於汾水今所修溝渠即謂¶
此　洛陽記曰千金堨舊堰榖水魏時更脩此堰積石¶
為堨而開溝渠五所謂之五龍渠　晉紀曰魏眀帝靑¶
龍元年司馬懿穿成國渠築臨晉陂漑田數千頃國以¶
充實焉　鄧艾傳曰時欲廣田蓄榖使艾行陳穎以東¶
至夀春艾為田良水少不足以盡地利宜開河渠可以¶
大積軍糧又通軍運之道乃著濟河論以喻其指　水¶
<pb:KR3k0055_WYG_040-14b>¶
經注曰劉靖碑云劉靖登梁山以觀源流相&KR0008;以度形¶
勢嘉武安之通渠羡秦氏之殷富乃使帳下督丁鴻軍¶
士千人以嘉平二年立堨於水道髙梁河造戾陵堨開¶
車箱渠　劉雲傳曰隋宇文愷於河陰鞏洛梁公堰厮¶
河為通濟渠　裴延儁傳曰儁遷幽州刺史范陽郡有¶
舊督亢渠徑五十里漁陽燕郡有故戾陵諸堨廣袤三¶
十里表求修復營造溉田百萬餘畝為利十倍百姓頼¶
之　盧賁傳曰賁為懷州刺史開皇中决沁水東注名¶
<pb:KR3k0055_WYG_040-15a>¶
曰利人渠又派入温縣名曰温潤渠以漑舄鹵　㑹要¶
曰開元九年李元紘擢京兆少尹詔令疏决三輔渠時¶
王公權要之家治渠立磑以治水田元紘一切隳之百¶
姓大獲其利　薛大鼎傳曰髙宗時為滄州刺史無棣¶
渠久廞塞大鼎浚治屬之海商賈流行里民歌曰新溝¶
道舟檝利屬滄海魚鹽至昔徒行今騁駟美哉薛公徳¶
滂被又疏長蘆漳衡三渠泄汙潦水不為害　温造傳¶
以𧺫居舎人出為朗州刺史開後鄉渠百里漑田二千¶
<pb:KR3k0055_WYG_040-15b>¶
頃民獲其利號曰右史渠　玉海曰至道元年上問侍¶
臣汴水疏鑿之由張洎講求其事奏曰惠民金水五丈¶
汴水等四渠派引脉分會於天邑舳艫相接贍足京師¶
以無匱乏惟汴水横亘中國首承大河漕引江湖利盡¶
南海半天下之賦由此而進大禹疏鑿煬帝䦕甽終為¶
國家用豈天意乎　又曰至和二年襄州宜城令孫永¶
治長渠熈寜六年守臣曾鞏著令上司農為記曰秦白¶
𧺫攻楚去&KR0739;百里立堨壅水為渠以灌&KR0739;今長渠是也¶
<pb:KR3k0055_WYG_040-16a>¶
酈道元謂漑田三千餘頃蓋水出西山諸谷者其源廣¶
而流於東南者其勢下也　夢溪筆談曰蘇州至崑山¶
縣凡六十里皆淺水無陸途民頗病渉久欲作長堤但¶
無䖏求土嘉祐中人有獻計就水中以蘧蒢芻藁為牆¶
栽兩行相去三尺去牆六丈又為一牆亦如此漉水中¶
淤泥實蘧蒢中候乾則以水車畎去兩牆之間舊水牆¶
間六丈皆土留其半以為隄脚掘其半為渠取土以為¶
隄每三四里則為一橋以通南北之水不日隄成至今¶
<pb:KR3k0055_WYG_040-16b>¶
為利　又曰熙寜中濉陽界中發汴堤淤田汴水暴至¶
堤防頗壞䧟将毁人力不可制都水丞侯叔獻時蒞其¶
役相視其上數十里有一古城急發汴堤注水入古城¶
中下流遂涸急使人治隄䧟次日古城中水盈汴流復¶
行而隄䧟已完矣徐塞古城所决内外之水平而不流¶
瞬息可塞衆皆伏其機敏　聞見前錄曰元豐七年洛¶
中大雨伊洛漲壞天津橋波浪與上陽宮齊伊洛南北¶
合而為一深丈餘第宅廬舎皆壊唯伊水東渠有積薪¶
<pb:KR3k0055_WYG_040-17a>¶
塞水口故水不入府第韓康公乃築水南新城新堤眀¶
年夏洛水復漲至新城堤下不能入洛人徳之　夢溪¶
筆談曰錢塘江錢氏時為石堤堤外又植大木十餘行¶
謂之滉柱寳元康定間人有獻議取滉柱可得良材數¶
十萬既而舊木出水皆朽敗不可用而滉柱一空石堤¶
為洪濤所激嵗嵗摧决　又曰杜偉長為轉運使人有¶
獻說自浙江稅塲以東移退數里為月堤以避怒水衆¶
水工皆以為便獨一老水工以為不然密諭其黨曰移¶
<pb:KR3k0055_WYG_040-17b>¶
堤則嵗無水患若曹何所衣食衆人乃從而和之偉長¶
不悟費以鉅萬然猶不若滉柱之利也¶
　　渠三(隄附/)¶
原大防　小决(大為之防如子産曰防/人猶川不  小决使導)　引河　通運¶
(史記西門豹為鄴令鑿十二渠引河水灌田當時人苦/役豹曰百嵗後父老子孫思我至今得水利民富足漢)¶
(長吏以十二渠橋絶馳道相近欲合二渠為一橋父老/不肯曰賢君之法式不可改也  魏賈逵字梁道為豫)¶
(州通運渠二百/里所謂賈侯渠)　為井　廣田(嚴熊言臨晉民願穿洛/以溉重泉以東萬餘頃)¶
(故惡地於是穿渠洛水至商顔下岸善崩往往為井井/渠之生自此始穿渠得龍首骨故名龍首渠  倪寛奏)¶
<pb:KR3k0055_WYG_040-18a>¶
(開六輔之渠水/以廣溉灌田也)　股引　派連(股支别/引水也)　夏禹濬　馬¶
援穿(禹曰予修濬畎澮距川濬深也距至也深之以通/至於川也  漢馬援所過郡縣為穿渠灌漑以利)¶
(民/)　㵼鞏川　引涇水(後漢王梁字君嚴為河南尹穿/伊榖水注洛陽城下東㵼鞏川)¶
(及渠成開決而水不流有司劾之詳漢/書趙中大夫白公引涇水為渠    涇)　非竊壤可堙¶
　豈積灰能止　漲桃花之水　決瓠子之河(三月桃/花水至)¶
(将漢武決瓠子河發卒數萬塞之自臨河令/  軍以下皆負薪上悼功不成作瓠子歌)　茍月令¶
不行闕脩利之備　則時雨将降致昏墊之憂¶
　　渠四(隄附/)¶
<pb:KR3k0055_WYG_040-18b>¶
原止水(禮曰夫禮之禁亂猶防之止水所自来也故以/舊防為無用而壞之者必有水敗以舊禮為無)¶
(所用而去之/者必有亂患)　防水(善防水者使水淫之注滛讀為廞/謂水淤泥土留著助為之厚也)¶
　置使(晉書都水使者漢之水衡之/職東都省都水置河隄使者)　障澤(臺駘宣汾/洮障大澤)¶
　羡溢(漢書河決平原将塞之議者曰水勢各異不博/議利害若隄不及冬成春來桃花水盛必羡溢)¶
(有填淤反/壤之害也)　脩利(季春天子命有司曰/時雨将降修利隄防)　成(河隄使者/王延世以)¶
(竹落長四丈九尺圍盛以小石兩/船夹載下之三十六日河堤成也)　壞(漢書河決酸/棗壞金隄)¶
增卑培薄(溝洫志曰繕完/故堤增卑培薄)　大防外殺(謂下厚/上薄也)　增鑿¶
渠決河(隋煬帝恃四海之富鑿渠決河自伊洛屬之揚/州疲生人之力洩天地之藏中國之難𧺫故宗)¶
<pb:KR3k0055_WYG_040-19a>¶
(廟為墟逆元氣之/理也陳子昂上言)　西苑龍鱗(隋煬帝築西苑其内為/海十里海北有龍鱗渠)¶
　執畚無忤(張志和縣令使浚/渠執畚無忤色)　捍錢塘江(六帖白居/易遷為杭)¶
(州刺史始築堤捍錢塘/江鍾洩其水溉田千頃)　私錢募治(五代史安彦威徙/鎭歸徳是時河決)¶
(&KR0632;州命彦威塞之彦/威出私錢募民治堤)　百種香色(金鑾密記翰林有龍/口渠通内苑大雨之)¶
(後必飄諸花蘂徑由渠而出有/百種香色名不可盡春月尤妙)　宰相沙堤(唐制宰相/禮絶班行)¶
(拜相日府縣載沙填路自私第/至子城東街名曰沙堤雜記)　徹壅通堙(杜亞拜淮/南節度使)¶
(至則治漕渠引湖陂築防庸入之渠中以通大舟夹/隄髙卬田因得漑灌疏起道衢徹壅通堙人皆恱頼)¶
廣漑道(髙士亷進益州長史秦時李氷導汶江水灌田/瀕水者頃千金民相侵冐士亷附故渠厮引旁)¶
<pb:KR3k0055_WYG_040-19b>¶
(出以廣溉道/人以富饒)　興成(李石奏咸陽令韓遼治興成當咸/陽右十八里左直永豐倉秦漢故)¶
(漕渠城𧺫咸陽抵潼闗三百里無車/輓勞則轅下牛盡可耕永利秦中矣)　鑿贛石梗嶮以¶
通舟道(路應為䖍州刺史鑿/贛石梗嶮以通舟道)　時其鍾洩(髙瑀領忠武/節度使州北)¶
(水旱無年瑀相地宜築堤庸百/八十里時其鍾洩民頼不飢)　倡優水戲(黎幹遷京/兆尹京師)¶
(苦樵薪乏幹度開漕渠興南山谷口尾入于苑以便運/載帝為御安福門觀之幹密具&KR1299;船作倡優水戲冀以)¶
(媚帝久之/渠不就)　巨渠決太古衆水為長蛇(杜甫柴/門詩)　增石¶
為防(栁宗元興州江運記/增石為防膏我稻粱)　清渠一邑傳(杜甫/秦州)　十石¶
壚渠(唐地理志河中府龍門東南二十三里有十石壚/渠二十三年縣令長孫恕鑿溉田良沃畝収十石)¶
<pb:KR3k0055_WYG_040-20a>¶
　　渠五(隄附/)¶
増詩宋梅堯臣汴渠詩曰我實山野人不識經濟宜聞¶
歌汴渠勞謾綴汴渠詩汴水源本清隨分黄河枝濁流¶
方已盛淸派不可推天王居大梁龍舉雲必隨設無通¶
舟航百貨當陸馳人肩牛騾驢定應無完皮茍欲東南¶
蘇要省聚斂為兵衛詎能削乃須雄京師今來雖太平¶
盡罷未是時願循祖宗䂓勿益羣息之譬竭兩川賦豈¶
由此水施縱有三峽下率皆麄冗資慎莫尤汴渠非渠¶
<pb:KR3k0055_WYG_040-20b>¶
取膏脂　石介汴渠詩曰隋帝荒宴逰厚地刳為溝萬¶
舸東南行四海困横流義旗舉晉陽錦帆入揚州揚州¶
竟不返京邑為墟丘吁哉汴渠水至今病不瘳　孔武¶
仲堤下詩曰堤下人家喧笑語髙掲靑帘椎瓦鼓黄流¶
滚滚經簷甍一任征夫作船苦綠榆覆水平如杯前灣¶
旋放水頭來深如怒虎著船底玉石磊砢相喧豗黄河¶
雖斷隋渠急舟楫舒遲行旋澀獨上平堤望逺天衣裘¶
已畏西風入　孔平仲汴堤行詩曰長堤杳杳如絲直¶
<pb:KR3k0055_WYG_040-21a>¶
隱以金椎密無迹當年何人種綠榆千里分陰送行客¶
波間交語船上下馬頭一别人南北日輪西入鳥不飛¶
從古舟車無斷時　晁補之五丈渠詩曰五丈渠河水¶
齧堤三里餘懸流下噴水渤潏訛言相驚有怪物濼東¶
漁子浮兩舠清晨徑流䨇鬛摇驚人跳𧺫横觸島大鱘¶
十尺長夭矯殺之信宿不敢言並邨稍稍聞者喧伐鱗¶
刲肉擔揭去兩日一邨猫犬飫夜来水泛州西原青青¶
百頃白波翻里巫推變咎漁子豫且賊神實為此此邦¶
<pb:KR3k0055_WYG_040-21b>¶
一年不榖食賣魚取錢當常職聞道相家口津人無敢¶
慿大魚死小魚靈¶
原頌後漢蔡邕京兆樊惠渠頌曰洪範八政一曰食周¶
禮十職一曰農生民之本於是乎出豐植財用於是乎¶
在陽陵縣東厥地汙泥嘉榖不殖光和五年京兆尹樊¶
君勤恤民隱乃命立新渠曩之毒田化為甘壤相與謳¶
談斐然成章謂之樊惠渠其歌曰我有長流莫或閼之¶
我有溝澮莫有達之田疇斥鹵莫修莫治饑饉困瘁莫¶
<pb:KR3k0055_WYG_040-22a>¶
恤莫思¶
增銘李翺江州南湖堤銘長慶二年十二月江州刺史¶
李君濬之截南陂築堤三千五百尺以通四隣之路畜¶
水為湖人得其贏李翺銘以紀之辭曰天地作物功或¶
不周賢人相之智與神侔漭漭南陂冬乾夏滮九江暴¶
漲潮潜逆流東南百民城市所繇水積既深大波其彪¶
亦有舟航覆溺之憂擔壅疉路車軔其輈童嬰涕墮老¶
婦號愁厯古迨兹孰為甿籌濬之之來養民如身乃築¶
<pb:KR3k0055_WYG_040-22b>¶
長堤拒江之瀕厚其錢傭以飽飢人南北東西百里鬭¶
臻莫不用力金槌響振虓讙相厲不督而勤堤既成止¶
岡聯突𧺫堅若石城障為瀦水蒲莞菱芡鴻鶬鱣鯉唯¶
其所取或食或祀長堤坦坦植之楊槐架豁飛圯以便¶
去來除險作利非賢不能歌示江人式恱汝懐¶
增判唐南華修河隄不溉田判曰長河千里聖主一清¶
漢帝宣防猶負薪於瓠子王尊東郡尚堅立以安人所¶
以河公不仁時聞泛濫主司有事每見隄防蓋却略於¶
<pb:KR3k0055_WYG_040-23a>¶
石門亦摧殺其水怒傅以客土将全其邑居聚之淇竹¶
實拯以昏墊常流不弛於正道泗野寜浮於齧桑諒廵¶
植之為功奚褰帷而始詰必人同鄭白食我京師或且¶
溉而有餘何屯膏而不作均夫鄴令招不智於漳河異¶
彼武安頓遺利於鄃邑良能沃野義在隨時請據河渠¶
之書無違溝洫之志¶
增記唐栁宗元石渠記曰自渇西南行不能百歩得石¶
渠民橋其上有泉幽幽然其鳴乍大乍細渠之廣或咫¶
<pb:KR3k0055_WYG_040-23b>¶
尺或倍尺其長可十許歩其流抵大石伏出其下踰石¶
而往有石泓昌蒲被之靑鮮環周又折西行旁䧟巖石¶
下北墮小潭潭幅員減百尺清深多鯈魚又北曲行紆¶
餘睨若無窮然卒入於渇其側皆詭石怪木奇卉美箭¶
可列坐而庥焉風摇其顚韻動崖谷視之既静其聴始¶
逺予從州牧得之攬去翳朽決䟽土石既崇而焚既釃¶
而盈惜其未始有傳焉者故累記其所屬遺之其人書¶
之其陽俾後好事者求之得以易元和七年正月八日¶
<pb:KR3k0055_WYG_040-24a>¶
蠲渠至大石十月十九日踰石得石泓小潭渠之美於¶
是始窮也¶
　　溝洫一¶
增釋名曰田間之水曰溝溝者構也從横相交構也¶
爾雅曰谿注谷曰溝　周禮曰匠人為溝洫九夫為井¶
井間廣四尺深四尺謂之溝方十里為成成間廣八尺深八尺¶
謂之洫　爾雅曰溝注澮曰瀆　益稷謨曰決九川距¶
四海濬畎澮距川注九州名川通之至海正義以小注¶
<pb:KR3k0055_WYG_040-24b>¶
大故從畎遂溝洫乃以入澮澮入於川川入於海是畎¶
内之水亦入海也　周禮曰地官遂人掌邦之野(野謂/甸稍)¶
(縣/都)凡治野夫間有遂遂上有徑十夫有溝溝上有畛百夫¶
一酇之田千夫二鄙之田萬夫四縣之田遂溝洫澮二¶
尋深二仞徑畛涂道路皆所以通車徒於國都也萬夫¶
者方三十三里少半里九而方一同以南畮圗之則遂¶
從溝横洫從澮横九澮而川周其外焉　又曰稻人掌¶
稼下地(以水澤之/地種榖)以瀦蓄水以防止水以溝蕩水以遂¶
<pb:KR3k0055_WYG_040-25a>¶
均水以列舎水(非一道以/去水也)以澮冩水以渉揚其芟作田¶
注偃豬者蓄流水之陂也防豬旁隄也遂田首受水小¶
溝也列田之畦㽟也澮田尾去水大溝　又曰冬官匠¶
人為澮洫(主通利田/間之水道)耜廣五寸二耜為耦一耦之伐廣¶
尺深尺謂之甽田首倍之廣二尺深二尺謂之遂(夫間/小溝)¶
九夫為井井間廣四尺深四尺謂之溝方十里為成成¶
間廣八尺深八尺謂之洫方百里為同同間廣二尋深¶
二仞謂之澮(此畿内采地之/制采地制井田)専達於川各載其名(識水/所從)¶
<pb:KR3k0055_WYG_040-25b>¶
(出/)凡天下之地埶兩山之間必有川焉大川之上必有¶
涂焉凡溝必因水埶防必因地埶善溝者水潄之善防¶
者水滛之凡溝防必一日先深之以為式(程人/功也)里為式¶
然後可以傅衆力疏六鄉六遂與公邑皆為溝洫法三¶
等采地乃為井田按遂人則百里之内八十一澮此井¶
田則一同惟一澮彼遂在夫間故以南畝遂則縱矣此¶
井田云田首倍之為遂以南畝圖之遂即横也(遂人溝/澮之制)¶
(與匠人異於遂人言五溝之制而始於遂匠人言五溝/之制而始  甽地形有逆順水埶有遲速故遂人之溝)¶
<pb:KR3k0055_WYG_040-26a>¶
(澮䟽匠人之溝澮密至于下地又有稻人/之法遂人成周之制匠人兼異代之制)　又曰夏官¶
司險設國之五溝注遂溝洫澮川也　又曰掌固脩溝¶
池渠之固　晏子曰尋常之溝洫巨魚無所還其體而¶
鯢鰌為之制　孟子曰思天下之民匹夫匹婦有不被¶
堯舜之澤若已推而内之溝中　水經注曰酒泉延夀¶
縣南有山石水出䖏莒地為溝　又曰髙唐縣有甘棗¶
溝水側多棗故俗取名溝焉　崔豹古今注曰羊溝者¶
言羊喜抵觸垣牆故為溝以隔之　一曰植髙楊於其¶
<pb:KR3k0055_WYG_040-26b>¶
上故謂之楊溝¶
　　溝洫二¶
增濳確𩔖書曰狼乳溝在陜西西安府邠州即后稷棄¶
而狼乳處　博物志曰徐偃王治其國仁義著聞欲周¶
行上國乃通溝陳蔡之間得朱弓朱矢　傳曰鄭子駟¶
為田洫正封疆而侵四族田子産作封洫　傳曰梁伯¶
好土功乃溝公宫　又曰魯将與齊戰師不踰溝樊遲¶
曰請三刻而踰之衆從之　又哀元年吳城䢴溝通江¶
<pb:KR3k0055_WYG_040-27a>¶
淮杜預曰於䢴江築城穿溝東北通射陽湖西北至渦¶
口入淮通糧道也今廣陵䢴江是　國語曰吳王夫差¶
旣殺申胥不稔於嵗乃起師北征開為深溝通於商魯¶
之間北屬之沂西屬之濟以㑹晉定公於黄池　潛確¶
𩔖書曰斬虵溝在江南徐州豐縣即漢髙帝斬白虵䖏¶
　又曰楚迷溝在滁州全椒縣西羽戰北迷路田父紿¶
之曰左左乃大澤即此溝距隂陵五里　史記曰漢王¶
四年項羽與漢王約中分天下割鴻溝而西者為漢鴻¶
<pb:KR3k0055_WYG_040-27b>¶
溝而東者為楚項羽歸漢王父母妻子軍皆呼萬嵗¶
漢舊儀曰祭四溝用牲　阮勝之記曰吳王濞開茱茰¶
溝通運至海陵倉北有茱茰邨以邨立名　揚子圗經¶
曰六合縣東三十里從岱石湖入四里至溝中心與陵¶
分界案後漢書張綱為廣陵太守濟惠於百姓勤課農¶
桑於東陵邨東開北溝引湖水灌田以此號為張綱溝¶
　殷氏世傳曰殷衮為滎陽令先多淫雨百姓飢饉君¶
乃穿渠入河四十餘里䟽𨗳原隰用致豐年民頼其利¶
<pb:KR3k0055_WYG_040-28a>¶
號曰殷溝而頌之　伏滔北征記曰姑熟西北有甘寜¶
墓孫皓時占者云墓有王氣皓鑿其後十許里曰直瀆¶
　　溝洫三¶
增禹盡　樊踰(論語禹盡力乎溝洫踰左傳魯與/齊戰樊遲請三刻而  溝詳見前)　蕩¶
水　達川(周禮以溝蕩水載又曰遂溝洫/澮專達於川各  其名詳見前)　修利　開¶
通(月令季春之月命司空曰時雨将降下水上騰循行/國邑周視原野修利隄防道達溝瀆開通道路毋有)¶
(障/塞)　甘棗　髙楊(髙唐縣有甘棗溝俱楊溝/植髙楊於上也詳  見前)　茱茰¶
琵琶(茱茰溝在揚州府江都縣東北東過茱茰埭入海/陵縣  琵琶溝在河南䦕封府城南隋煬帝欲幸)¶
<pb:KR3k0055_WYG_040-28b>¶
(江都始鑿此溝即莨蕩渠也/舊圗經云形似琵琶故名)　洗馬　顯鐘(洗馬溝在/北直順天)¶
(府西南相傳光武北廵洗馬於此流顯鐘溝在興安州/紫陽縣昔溝中流水湧出二鐘一  入均州一流入興)¶
(安州今天聖/寺鐘是也)　鴻溝　滌渠(戰國策蘇秦説魏襄王曰/大王之地南有鴻溝今在)¶
(祥符縣即楚漢分界䖏東翟溝一名滌渠在封丘縣/南西接黄河支流引瀆  入環帶縈紆澄澈如鑒)¶
堯開　周賜(堯溝在兖州府曹州昔帝堯所開溝也無/左傳周武王賜太公履北至無埭今有)¶
(埭溝在山東濟南府海豐/縣西北溝東與鬲津河合)　酈亭　杜家(潜確𩔖書云/酈亭溝在保)¶
(定府清苑縣即拒馬水也即杜家溝在四川成都府資/縣池水一泓清泠澄澈下  龍泉祠天将雨則雲生竅)¶
(穴霧瀰/空谷)　斗酒别　一葉題(古詩曰今日斗酒别眀日/溝水頭蹀躞御溝上溝水)¶
<pb:KR3k0055_WYG_040-29a>¶
(東西流絶唐詩紀事顧况逰御溝上拾一葉有題詩因/亦題一  置上流眀日再逰又拾一葉有詩曰一葉題)¶
(詩出禁城誰人唱和獨含情自嗟/不及波中葉蕩漾乘春取次行)¶
　　溝洫四¶
原盡力(禹盡力乎溝洫/注溝洫亦渠也)　掌禁(雍氏掌溝瀆澮池之禁/几害於國稼者春令為)¶
(阱擭溝瀆之利於民者秋令塞阱杜/擭注害於國稼者謂水澇禽獸也)地阞(考工記曰凡/溝洫逆地阞)¶
(謂之不行注阞猶脉/理也不行謂決溢也)　湍齧(稍溝三十里而廣倍注謂/不墾地之溝也鄭司農云)¶
(稍讀為桑螵蛸之蛸謂水湍齧/溝也故三十里而廣倍稍音消)　水庸(禮曰祭防以水/庸事也注云水)¶
(庸溝/也)　大封(周禮大封之禮令衆也/注謂正封疆溝塗也)　𨗳達(月令三月/中氣後五)¶
<pb:KR3k0055_WYG_040-29b>¶
(日天子命有/司𨗳逹溝洫)　增勿與戰(武經深溝髙/壘勿與為戰)　錢埒金溝(王/武)¶
(子買地作埒編錢/布地當時號金溝)　愚溝(栁文合流屈/曲而為愚溝)　一心穿地(舊/唐)¶
(書姜師度有巧思頗知溝洫之利所在必發衆穿鑿雖/時有不利而成功亦多先是太史令傅孝忠善占星緯)¶
(時人語曰傅孝忠兩眼/看天姜師度一心穿地)　紅葉題詩(于祐得紅葉題/詩之句于御溝)¶
通舟楫(薛大鼎民歌曰/新溝通舟楫利)　月眀溝水曉(韓愈/詩)　溝濁萍¶
靑靑(題張十八居詩君居/泥溝上溝濁萍靑靑)　木刀溝(唐地理志定州新/樂縣有木刀溝有)¶
(民木刀居溝/旁因名之)¶
　　溝洫五¶
<pb:KR3k0055_WYG_040-30a>¶
增詩宋晁補之魚溝懐家詩曰生涯身事任東西藥笥¶
書囊偶自賫柳嫩桑柔鴉欲乳雪消冰動麥初齊沙頭¶
晚日檣竿直淮上春風鴈鶩低歸去未應芳物老桃花¶
如錦遍松溪　劉克荘豫章溝詩曰溝水泠泠草樹香¶
獨穿支徑入垂楊薺花滿地無人見唯有山蜂度短牆¶
　又詩曰野店蕭蕭掩竹門岸沙猶記履綦㾗東風枉¶
是催花急綠盡平蕪却斷魂　眀張羽䢴溝詩曰衰楊¶
夾髙防北風暮颼飀道逢長老問答言是䢴溝相傳開¶
<pb:KR3k0055_WYG_040-30b>¶
鑿初民勞天為愁至今濁河底時見白髑髏陸通梁宋¶
郊水漕荆吳舟渠成萬世利慮始難為謀至今南北交¶
此土為名州飛閣跨通波張幄如雲浮憶昨少年日寳¶
馬珊瑚鈎經過劇辛軰結託金張儔醉月瓊花觀徴歌¶
眀月樓羅綺朝還暮笙竽春復秋繁華逐逝水一往不¶
可留向來歌舞地茫然狐兎丘家老無兒孫杖箠驅羊¶
牛少小心尚爾不知今白頭欲從亂離訴恐予増離憂¶
長揖分袂去零淚如絲流　程敏政夾溝道中詩曰獵¶
<pb:KR3k0055_WYG_040-31a>¶
獵風帆水滿塘眀眀春岸栁成行連邨犬不驚薪女傍¶
渚鷗全識櫂郎官牐聚舟多漕運野田空屋半逃亡推¶
篷不見靑山色始覺風光是異鄉　韓上桂御溝水詩¶
曰溝道波浮映逺楊繁絲亂絮結中腸瀠洄不比東歸¶
水哽咽難沾五夜觴觴中酒滿淚亦滿枝上絲颺情復¶
颺薜蘿紫結徒懸月菡蓞朱華祗怯霜沈思此事憐孤¶
寝溝水溝聲常入枕黄姑幾度惜填河織女七襄害成¶
錦波去波回亦有時千金賦盡無還期但看古來溝水¶
<pb:KR3k0055_WYG_040-31b>¶
地誰不吞聲恨落絲¶
增判唐鄭昭稍溝判曰先王之制廬井有伍爰自澮畎¶
達以溝洫拯下人之墊溺變彼汾之沮洳故河渠式脩¶
煥馬遷之典衡漳既𨗳美夏禹之績今甲之所施用酌¶
前訓不資穿鑿坐看通引顧源流之所觸望平疇之有¶
藝况承兹水潄㒺殫衆庸同史起之利人𩔖王尊之濟¶
物遂使苞蕭發詠無浸彼之虞汾澮興言多流惡之美¶
既稱裨益聞此損費自可旌其殊効勸彼異能豈宜按¶
<pb:KR3k0055_WYG_040-32a>¶
以不申加之底戾但刑期不僣令著眀文役且不滿千¶
夫法難從於五罪既不合上請即宜原宥　又湯履冰¶
判曰甲義恤菑畬志殷溝洫懼襄陵之荐及稍孽攸通¶
稽濬川之前聞源流遂逺當以崇朝其雨髙岸為谷無¶
勞役之事濟稼穡之艱里則斯遥功則其倍涇泥是沃¶
俄分數斗之謡韓工已成良開萬代之利嵗自便稔邦¶
由是臧異東西之見分寜嗟别思殊劉項之有割是恱¶
昌期潄而不淫足以嘉尚決而非役奚用申為粉署将¶
<pb:KR3k0055_WYG_040-32b>¶
繩恐渉察泉之義白圭思復宜從因水之詞¶
　　堰埭一¶
增韻曰壅水曰堰¶
　　堰埭二¶
增理道要訣曰秦以李冰為蜀郡太守造百丈堰灌田¶
數千頃蜀以富饒　魏國圗經曰惬山古堰也今謂之¶
惬山即漢成帝時河決金堤蓋於此運土以塞河頗惬¶
當時人心故謂之為惬山今在魏西縣　晉後略曰張¶
<pb:KR3k0055_WYG_040-33a>¶
方圍京邑決千金堰水溝渠枯涸井多無泉　吳錄曰¶
句容縣大皇時使陳勲鑿開水道立十二埭以通吳會¶
諸郡　水經注曰沙水東南流注於潁謂之交口水次¶
有大堰即古百尺堰也魏書司馬宣王討王凌大軍至¶
百尺堨今俗呼為山陽堰非也蓋新水首受潁於百尺¶
溝　陸抗傳曰初江陵平衍道路通利抗敇江陵督張¶
咸作大堰遏水漸積平中以絶冦叛羊祜欲因所遏水¶
爲船運糧揚聲将破堰以通歩軍抗聞使咸亟破之祜¶
<pb:KR3k0055_WYG_040-33b>¶
至當陽聞堰敗乃改船以車運大費損功力　孔愉傳¶
為㑹稽内史句章縣有漢時舊陂毁廢數百年愉自循¶
行脩復故堰溉田二百餘頃皆成良業　宋書曰劉秀¶
之為襄陽令襄陽有六門堰良田數千頃堰久決壞世¶
祖遣秀之脩復雍部大豐　通鑑曰齊建元二年魏劉¶
昶冦夀陽豫州刺史垣崇祖欲治外城堰淝水以自固¶
皆曰自有淝水未嘗堰也恐勞而無益崇祖曰守郭築¶
堰是吾不戰之策也乃於城西北堰淝水堰北築小城¶
<pb:KR3k0055_WYG_040-34a>¶
周為深塹使數千人守之魏人蟻附攻小城崇祖決堰¶
下水魏攻城之衆漂墜塹中魏師退走　唐書曰張守¶
珪爲都督𤓰州地多沙磧不宜稼穡每年少雨以冰雪¶
漑田至是渠堰盡為賊所毁既地少林木難為脩葺守¶
珪設祭祈禱經宿而山水暴至大漂林木塞澗而流直¶
至城下守珪使取充堰於是水道復舊　食貨志曰太¶
和初嵗旱河涸掊沙而進米多耗秦漢時故漕興成堰¶
東達永豐倉咸陽縣令韓遼請疏之自咸陽抵潼闗三¶
<pb:KR3k0055_WYG_040-34b>¶
百里可以罷車輓之勞宰相李固言以為非時文宗曰¶
茍利於人隂陽拘忌非所顧也議遂決堰成罷輓車之¶
牛以供農耕闗中頼其利　㑹要曰開元二年河南尹¶
李傑奏汴州東有梁公堰年久堰破江淮漕梗傑奏發¶
汴鄭丁夫濬之省功速就公私利之刻石水濵紀其績¶
　地理志曰海陵郡有古堰亘百有五十里久廢不治¶
秋濤冐民田監西溪鹽稅范仲淹言於發運副使張綸¶
請脩復之議者謂将有蓄潦之憂綸曰濤之患嵗十而¶
<pb:KR3k0055_WYG_040-35a>¶
九潦之灾嵗十而一護九而亡一不亦可乎天聖四年¶
詔脩捍海堰起於天聖三載之秋成於六載之春復逋¶
户二千六百民為綸立祠仲淹作頌　齊東野語曰王¶
邨苪祭酒初任仁和尉長河堰有龍王廟每祭則有小¶
虵出往來者謹事之堰嵗數壞人以為龍所為苪疲於¶
脩築一日焚香設奠虵果出爐上苪端笏數之曰有功¶
於民者乃得祀龍廟食於此而嵗數壞堰勞民之力爲¶
罪多矣法當殺即舉笏擊之應手碎是夕宿於近地疾¶
<pb:KR3k0055_WYG_040-35b>¶
風甚雨大木盡拔土人大恐而苪處之自若後卒為名¶
臣　茅亭客話曰開寳五年成都大雨岷江暴漲永康¶
軍大堰将壞水入府江但見驚波怒濤聲如雷吼髙十¶
丈已來中流有一巨材隨駭浪而下近而觀之乃一大¶
虵耳舉頭横身截於堰上至其夜聞堰上呼噪之聲列¶
炬縱横雖大風暴雨火影不滅平旦廣濟王李公祠内¶
旗幟皆濡濕堰上唯見一面沙堤堰水入新津江口時¶
嘉眉州漂溺至甚而府江不溢¶
<pb:KR3k0055_WYG_040-36a>¶
　　堰埭三¶
增三救　五門(述征記召伯埭到三救埭十五里堤百/官志興武五門六門龍首涇堰滋  凡)¶
(六堰皆有丞貞/觀六年皆廢)　五節　萬金(地理志隴州汧源有五/節堰引隴州水通漕)¶
(又曰趙州柏鄉西有萬金堰開/元中令王佐所築以䟽積潦)　髙梁　邸閣(地理志/晋州臨)¶
(汾東北十里有髙梁堰武徳中引髙梁水漑田八百溉/又曰湖州安吉有邸閣池北有石鼔堰引天目山水)¶
(田百/頃)　富平　逺濟(後周書曰涇州刺史賀蘭祥脩富/平堰開渠引水東注於洛人獲其)¶
(利分地理志蜀州新津西南二里有逺濟/堰  四筒穿渠溉眉州通義彭山之田)　雲門　石¶
鼓(地理志貞觀元年開龍安東南二十三里有/雲門堰決茶山水溉田石鼔堰見前邸閣注)　昇源¶
<pb:KR3k0055_WYG_040-36b>¶
　成國(唐會要貞元十六年以納給使徐班/兼白渠漕渠及昇源成國等渠堰使)　常豐¶
長樂(李承傳承為淮南西道黜陟使奏置常豐堰於楚/州以禦海潮溉屯田瘠鹵收常十倍他嵗  地理)¶
(志鄂州永興北有/長樂堰貞元中築)　劉公　邵伯(地理志寳厯元年令/劉仁師更古白渠水)¶
(道成名曰劉公渠堰曰/彭城  邵伯堰在揚州)　惬山運土　禦潮屯田(惬山/古堰)¶
(也漢時運土塞河詳見前常李承/築堰禦海潮溉屯田詳見  豐注)　苪華擊龍　韓確¶
夢膾(上詳見前求酉陽雜爼顧頭堰在山隂縣有盧冉/嗜膾憑利  魚其表兄韓確同居方寝夢身為魚)¶
(就膾楚痛不可忍覺述所夢/呼吏訪市魚處與夢不殊)¶
　　堰埭四¶
<pb:KR3k0055_WYG_040-37a>¶
原税錢(晉孔嚴彭祖領尚書時王奕求東海鹽錢塘/以水牛牽埭税取錢直帝從之嚴諫乃止)¶
利漕(晉中興書曰兖州既平謝𤣥患水道險澀/運糧艱難壅呂梁水立七堰以利運漕)　千金¶
堰(晉李矩與汝南太守袁孚率/衆修洛陽千金堰以利運漕)　九龍堰(語林曰陳協/數日輙進阮)¶
(歩兵酒一壺後晉文王脩九龍堰阮薦協文/王用之掘地得古承水銅龍六枚堰遂成也)　召伯埭¶
(謝安至新城築埭後/人思之名曰召伯埭)　流菜堰(晉傅祗為滎陽守造流/菜堰至今兖豫無水患)¶
　增壅渭為堰(韋安為水陸運使漢有運渠起闕門西/抵長安引山東租賦訖隋常治之安為)¶
(使乃占咸陽壅渭為堰絶㶚滻/而東注永豐倉下復與渭合)　築堤閼以防不足洩¶
有餘(李吉甫為淮南節度使奏漕渠庳下不能居/水乃築堤閼以防不足洩有餘名曰平津堰)　脩¶
<pb:KR3k0055_WYG_040-37b>¶
復(王起為山南東道節度使濵漢塘堰聮屬吏弗/完治起至部先脩復與民約為水令遂無凶年)　魯¶
陽五堰(楊行密孫儒圍行密宣州凡五月不觧臺濛/作魯陽五堰拕輕舸饋糧故行密兵不团)¶
立堰庸水不能暴(賈敦頤徙瀛州刺史州瀕滹沱&KR0740;二/水嵗湓溢壞室廬寖洳數百里敦頤)¶
(為立堰庸水不/能暴百姓利之)　强弩射濤頭(吳越偹史吳越王築捍/海堰江濤夜衝擊沙岸)¶
(板築不能就因命强弩數百以射濤頭又親祝胥山祠/仍為詩一章亟淪置海門既而濤頭遂趨西陵乃運巨)¶
(石盛以竹籠植巨材捍之城基始定其/重濠纍塹通衢廣陌亦由是而成焉)　都水使者(唐/六)¶
(典凡京畿之内渠堰陂池之壞/没則下之於所由而後脩之)¶
　　堰埭五¶
<pb:KR3k0055_WYG_040-38a>¶
增詩宋王安石復至曹娥堰寄剡縣丁元珍詩曰溪水¶
渾渾來自北千山抱水淸相射山深水急無艇子欲從¶
故人安可得故人昔日此水上樽酒扁舟慰行役津亭¶
把手坐一笑我喜滿懷君動色論新講舊惜未足落日¶
低佪已催客離心自醉不復飲秋果寒花空滿席今年¶
却坐相逢處怊悵難求别時迹可憐溪水自南流安得¶
溪船問消息　楊萬里小泊梅堰登眀孝寺詩曰泊船¶
梅堰日㣲昇一逕深深喚我登隨分垂楊兼老檜備員¶
<pb:KR3k0055_WYG_040-38b>¶
野寺更殘僧　又圩丁詞十解詩曰圩田元是一平湖¶
憑仗兒郎築作圩萬雉長城倩誰守兩隄楊栁當防夫¶
　何代何人作此圩石頑土膩鐵難如年年二月桃花¶
水如律流歸石臼湖　上通建徳下當塗千里江湖繚¶
一圩本是陽侯水精國天公敕賜上農夫　南望䨇峰¶
抹綠眀一峰𧺫立一峰横不知圩裏田多少直到峰根¶
不見塍　兩岸沿堤有水門萬波隨吐復隨吞君看紅¶
蓼花邉脚補去脩来無水㾗　年年圩長集圩丁不要¶
<pb:KR3k0055_WYG_040-39a>¶
招呼自要行萬杵一鳴千畚土大呼髙唱總齊聲　兒¶
郎辛苦莫呼天一嵗脩圩一嵗眠六七月頭無滴雨試¶
登髙處望圩田　岸頭石板紫縱横不是修圩是築城¶
傳語赫連莫蒸土霸圗未必賽春耕　河水還髙港水¶
低千支萬派曲穿畦斗門一閉君休笑要看水從人指¶
揮　圩上人牽水上航從頭㸃檢萬農桑即非使者秋¶
行部乃是圩翁曉按荘　范成大長安閘詩曰斗門貯¶
淨練懸板淙驚雷黄沙古岸轉白屋飛簷開是間袤丈¶
<pb:KR3k0055_WYG_040-39b>¶
許舳艫蔽川來千車擁孤隧萬馬盤一坏篙尾亂若雨¶
檣竿束如堆摧摧勢排軋洶洶聲喧豗偪仄復偪仄誰¶
肯少徘徊傳呼津吏至弊葢凌髙埃囁嚅議譏征叫怒¶
不可裁吾觀舟中子一一皆可哀大為聲利驅小者饑¶
寒催古今共來往所得随飛灰我乃畸旅人胡為乎來¶
哉　樓鑰它山堰詩曰它山堰頭足奇觀百方雷雷聲¶
不斷誰把并州快剪刀平剪波瀾成兩段四眀山深水¶
源逺衆壑㑹谿長汗漫滔天狂潦不少留㵼入長江勢¶
<pb:KR3k0055_WYG_040-40a>¶
奔竄賢哉唐家王長官欲圗永利輸長算想得惨澹經¶
營時下上山川應飽看西偏千嶺相屬聨惟有兹山擁¶
東岸遂於此地築横埭截取衆流心自斷斟酌利害不¶
全取髙下參差僅强半水大十分七入江徐挹三分供¶
溉灌支流瀰瀰穿郡城脉絡貫通平且緩旱時反此水¶
亦足坐使千年忘旱暵無窮廟祀報元功像設森嚴人¶
敢玩梅梁夭矯有𠖇助大患於今尚能捍前軰所作多¶
神靈日月眞成赤心貫後人小智或更易費盡工夫随¶
<pb:KR3k0055_WYG_040-40b>¶
破散河堙葢因謀不集堤斷河傾流甚悍富民束手人¶
受殃仰望古人重興嘆老木號風波湛碧畫屏俯仰丹¶
書煥更須積雨看驚湍濡足褰裳何足憚去家不逺時¶
一逰短艇垂綸流可亂八月倘有仙槎來更欲乘之泝¶
天漢¶
増判元承先無夫脩堤堰判曰備豫不虞古来善策随¶
事興理今亦宜然於廓長河邈界中國来萬里之外歴¶
數州之間榮光載浮竹箭長下千里作曲呈瑞馬以出¶
<pb:KR3k0055_WYG_040-41a>¶
圗三日成霖或迷牛而為害永言諸郡夹河之壖堯水¶
屢逢媧灰未正俾太守沈馬空竭精誠将軍負薪猶勞¶
太息則必土功展事金堤爰起匪用齊人之力孰免為¶
魚之歎恭聞漢事以蠲六月之徭大哉聖朝實平百姓¶
之價公家之事知無不為茍利於人胡為不可省司所¶
見未窒盈庭之辭州訴宜從可塞如川之口　又郭尚¶
温判曰使人以時不奪農務前王令典歴代通規頃屬¶
月離畢宿天作霖雨緣河諸郡水害方殷王尊之祭徒¶
<pb:KR3k0055_WYG_040-41b>¶
誠陽侯之怒無息是隳堤堰乃請脩營動衆興功雖不¶
違於九月免徭酬直或大擾於百姓握蘭則兩停俱廢¶
恐未得於隨時剖竹則二事兼全亦頗同於太過况頻¶
遭墊溺人實阻饑若不冬成必貽春慮理須折衷事遣¶
合宜則丞相無壞陂之尤将軍免負薪之苦　又劉閏¶
判曰邦寜本固書稱經理之方慮始樂成易著變通之¶
義且河分南北境控靑徐壤雜下田土為上賦荐逢堯¶
水乍闕殷儲感發於中思索其極順時令庀工徒版築¶
<pb:KR3k0055_WYG_040-42a>¶
爰興隄防互設崛然特起同斷岸之孤標的爾殊形状¶
屯田之錯峙期於永逸汔用有成望免外徭式酬平價¶
州将當撫循之寄顧瞻黔黎省司應出納之權愛存府¶
庫俱為奉國咸是循公探源若混其淄澠究理頗别於¶
涇渭何則雖言營造本資其井田徒謂繕脩未起於桑¶
梓力常有限徭或可蠲役靡踰時價無宜給是則上省¶
勞費人防阻饑無闕於農不愆於素縱使堤疎瓠子不¶
復興歌浪起桃花誰能為害　又孟楚瓊判曰五材並¶
<pb:KR3k0055_WYG_040-42b>¶
用水徳靈長八卦裁成坎宮流潤銀河有飄查之浪金¶
堤苦懸米之憂漢書以溝洫興謡史記乃河渠發詠疏¶
𨗳得理編甿以寜眷彼諸州是稱脩葺堤堰縱横瓠子¶
須切黎人阻饑匏𤓰莫食逺由蘭署庶救梅林何髙見¶
之不同而平價之無給夫則非人莫可人則非食㒺存¶
數日暫勞猶宜不許累旬重役焉可闕如官供尚且云¶
無私備奚能取濟况國家無事王是唐堯河内有倉吏¶
非汲黯但使準格興役何必申省拘文公課自有常程¶
<pb:KR3k0055_WYG_040-43a>¶
　令式寜無舊例免徭請價義竊惑焉¶
　¶
　¶
　¶
　¶
　¶
　¶
　¶
<pb:KR3k0055_WYG_040-43b>¶
　¶
　¶
　¶
　¶
　¶
　¶
　¶
御定淵鑑𩔖函卷三十五¶
