# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.370274
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百十一
<pb:KR3k0055_WYG_116-1a>¶
　欽定四庫全書¶
御定淵鑑𩔖函卷一百十一¶
　　設官部五十一(刺史/主簿)　(州佐總載附别駕事治中/功曹書佐    從)¶
　　　(典郡書佐/中正)　(祭酒從事附/)¶
　　　刺史一¶
　原杜氏通典曰黄帝立四監以治萬國唐有九州舜置¶
　十二州有牧夏為九州牧殷周八命曰牧秦置監察御¶
　史漢興省之至惠帝三年又遣御史監三輔郡察詞訟¶
<pb:KR3k0055_WYG_116-1b>¶
　所察之事凡九條監者二嵗更之常以十月奏事十二¶
　月還監其後諸州復置監察御史文帝十三年以御史¶
　不奉法下失其職乃遣丞相史出刺并督監察御史武¶
　帝元封元年御史止不復監至五年乃置部刺史掌奉詔¶
　六條察州凡十二州焉居部九歳舉為守相成帝綏和¶
　元年以為刺史位下大夫而臨二千石輕重不相準乃¶
　更為州牧秩真二千石位次九卿九卿缺以髙第補哀¶
　帝建平二年復為刺史元夀二年復為牧　後漢光武¶
<pb:KR3k0055_WYG_116-2a>¶
建武十八年復為刺史外十二州各一人其一州屬司¶
隸校尉漢刺史乗傳周行郡國無適所治中興所治有¶
定處舊常以八月廵行所部(常以秋分行部郡國/各遣一使迎之界上)録囚¶
徒考殿最(不稱職者為殿/其有能者為最)初嵗盡詣京都奏事中興但¶
因計吏不復自詣京師皆有從事史假佐(建武十一年/初斷州牧自)¶
(還奏/事)雖父母之喪不得去職(元嘉元年初聽刺史二千/石行三年服延熹二年復)¶
(斷/之)或謂州府為外臺(謝夷吾為荆州刺史第五倫薦之/曰尋功簡能為外臺之表聽察聲)¶
(實為九/伯之冠)靈帝中平五年改刺史惟置牧是時天下方亂¶
<pb:KR3k0055_WYG_116-2b>¶
豪傑各欲據有州郡而劉焉劉虞並自九卿出領州牧¶
州牧之任自此重矣舊制州牧奏二千石長吏不任位¶
者事皆先下三公三公遣掾史按驗然後黜退光武即¶
位用法明察不復委三府故權歸舉刺之吏(李膺為青/州刺史守)¶
(令畏威明/聞風棄官)　魏晉為刺史任重者為使持節都督輕者¶
為持節皆銅印墨綬進賢兩梁冠絳朝服領兵者武冠¶
而晉罷司隸校尉置司州江左則揚州刺史自魏以來¶
庶姓為州而無將軍者謂之單車刺史(庶姓謂/非帝族)凡單車¶
<pb:KR3k0055_WYG_116-3a>¶
刺史加督進一品都督進二品不論持節假節晉制刺¶
史三年一入奏(甲午詔書曰刺史銜命國之外臺/其非所部而在境者刺史并糾之)宋與¶
魏同梁刺史受之明日辭宮廟而行皆持節　後魏天¶
錫二年又制諸州置三刺史皇室一人異姓二人比古¶
之上中下三士也郡置三太守縣置三令長孝文太和¶
中次職令(上黨王天穆世襲并州刺史樓又李崇為并/州州舊多刧盗崇乃村置一  樓懸一鼔盗)¶
(發則撃之俄頃之間聲布百里/遂多擒獲諸州置樓自崇始)自後魏北齊則司州曰¶
牧而北齊制州為上中下三等毎等又有上中下之差¶
<pb:KR3k0055_WYG_116-3b>¶
自上上州至下下州凡九等　後周則雍州曰牧而制¶
刺史初除奉辭之日備列鹵簿凡總管刺史則加使持¶
節諸軍事以此為常及蘇綽為六條之制初文帝秉魏¶
政令百官講習其牧守令長非通六條及計帳者不得¶
居官(六條之例其畧曰其一先治心心不清淨則思慮/妄生見理不明是以治民之要在於清心而已其)¶
(二敦教化其三盡地利其四擢/賢良其五䘏獄訟其六均賦役)静帝大象元年詔總管¶
刺史及行兵者加持節餘悉罷之　隋雍州置牧餘州¶
並置刺史亦同北齊九等之制總管刺史加使持節至¶
<pb:KR3k0055_WYG_116-4a>¶
開皇三年罷郡以州統縣自是刺史之名存而職廢(後/雖)¶
(有刺史皆太守之互名理一郡而已非舊刺史之職按/魏置使持節寵奉使官之任隋氏廢郡而以刺史牧人)¶
(既非使官則合罷持節之稱其時制置不以名實相副/為意仍舊存之後改為太守亦復不省所以使持節之)¶
(名及於邉逺小郡/乃不徵典故之失)刺史縣令三年一遷諸有兵處則刺¶
史帶軍事以統之(煬帝乃别置都尉/領兵兵不屬郡)十四年改九等州¶
縣為上中下三等煬帝大業初復罷州置郡為司隸臺¶
大夫一人廵察畿内(又有司隸刺史/房彦謙嘗為之)其刺史十四人廵¶
察畿外諸郡亦有六條之置(與漢六/條不同)從事四十人副刺¶
<pb:KR3k0055_WYG_116-4b>¶
史廵察毎年二月乗軺廵郡縣十月入奏　唐武徳元¶
年罷郡置州改太守為刺史而雍州置牧至神龍二年¶
二月分天下為十道置廵察二十人(一道/二人)以左右臺及¶
内外官五品以下堅明清勁者為之兼按郡縣再朞而¶
代至景雲二年改置按察使道各一人開元十年省十¶
七年復置二十二年改置採訪處置使(其有戍旅之地/即置節度使仍)¶
(各置印天寳九年三月勅本置採訪使令舉大綱若大/小必由是一人兼理數郡自今以後採訪使但訪察善)¶
(惡舉其大綱自餘郡務所有/奏請並委之郡守不湏干及)治於所部之大郡(至徳之/後改採)¶
<pb:KR3k0055_WYG_116-5a>¶
(訪使為觀察觀察皆并領都團練使其僚屬随事増置/分天下為四十餘道大者十餘州小者二三州各因其)¶
(山川區域為制諸道増減不恒使名沿/革不一舉其職例則皆古之刺史云)　増文獻通考¶
曰宋制諸州刺史無定員無職任特以為武臣遷轉之¶
次序　續文獻通考曰遼南面諸州各有州刺史與古¶
之州牧刺史大小頗異　金州名不同設防禦者謂之¶
防禦州設刺史者謂之刺史州　元以州次於郡刺史¶
不設　明不設州刺史而州次於府各置官屬¶
　　刺史二¶
<pb:KR3k0055_WYG_116-5b>¶
原黄恭交州記曰秦兼天下改牧為郡監察郡縣糾遏¶
非常　漢書百官公卿表注曰刺史班宣周行郡國省¶
察治狀黜陟能否斷治寃獄以六條問事非條所問即¶
不省一條强宗豪右田宅踰制以强凌弱以衆暴寡二¶
條二千石不奉詔書遵承典制背公行私旁詔牟利侵¶
漁百姓聚斂為奸三條二千石不䘏疑獄風厲殺人怒¶
則任刑喜則淫賞煩擾刻暴剥截黎元為百姓所疾山¶
崩石裂妖祥訛言四條二千石選署不平茍阿所愛蔽¶
<pb:KR3k0055_WYG_116-6a>¶
賢寵頑五條二千石子弟恃怙榮寵請託所監六條二¶
千石違公下比阿附豪强通行貨賂割損政令　漢書¶
曰武帝時田叔少子仁以壯勇為衛將軍舍人數從擊¶
匈奴衛將軍進言仁為郎中至二千石丞相長史失官¶
後使舉刺三河奏事稱意　又云王尊益州刺史先是¶
琅邪王陽為益州刺史行部至九折坂歎曰奉先人遺¶
體奈何數乗此險後以病去及尊為刺史至其坂問吏¶
曰此王陽所畏道邪吏對曰是尊叱其馭曰驅之王陽¶
<pb:KR3k0055_WYG_116-6b>¶
為孝子王尊為忠臣　又曰朱博遷冀州刺史博本武¶
吏不更文法及為刺史行部吏民數百人遮道自言博¶
駐車決遣五六百人皆罷去如神吏驚不意博臨事乃¶
至於此　又曰何武為揚州刺史行部必先即學宮見¶
諸生試其誦論得失然後入傳舍問墾田頃畝五榖美¶
惡　司馬彪續漢書曰郭伋字細侯拜并州刺史行部¶
至西河美稷百小兒各騎竹馬迎伋拜伋問曰兒何自¶
逺來對曰聞使君到喜故来迎伋曰苦諸兒復送到郭¶
<pb:KR3k0055_WYG_116-7a>¶
外問使君何日當還伋謂從事計日告之行部還入美¶
稷先期一日伋念負諸兒即止野須期乃徃　又曰周¶
舉字貞先為并州刺史太原舊俗以介子推焚骸有龍¶
忌之禁輒一月寒食莫敢煙㸑老小不堪嵗嵗多死者¶
舉既到州乃作弔書以置子推之廟言盛冬去火殘損¶
人命非賢者之意以宣示愚民使還温食　又曰皇甫¶
嵩領冀州牧奏請一年租賑饑民民歌之曰天下亂兮¶
市為墟母不保子兮妻失夫賴得皇甫兮復安居　又¶
<pb:KR3k0055_WYG_116-7b>¶
曰种暠為益州刺史在職三年宣恩逺彞開曉殊俗岷¶
山雜落皆懐服漢徳其白狼槃木諸國並貢前刺史卒¶
後遂絶暠至乃復向化永昌太守鑄黄金為文蛇以獻¶
梁冀暠糾發追捕馳傳上言冀由是銜怒　東觀漢記¶
曰李珣為兖州刺史所種小麥胡蒜悉付從事無所留¶
清約率下席羊皮服布被　又曰叚熲起於徒中為并¶
州刺史有功徵還京師熲乗輕車介士鼓吹曲盖朱旂¶
騎馬殷天蔽日連騎相繼數十里　謝承後漢書曰王¶
<pb:KR3k0055_WYG_116-8a>¶
閎遷冀州刺史閎性刻不發私書不交豪族賓客號曰¶
王獨坐　又曰李燾為青州刺史發璽書於本縣傳舍¶
乗法駕騑驂朱軒就路奏免四郡相百城怖懼悉豫棄¶
官　又曰賈琮字孟堅為交趾刺史時州人屯兵反即¶
移書告示使其安資業百姓歌之曰賈父來晚使我先¶
反今見清平吏不敢飯乃以琮為冀州刺史舊典傳車¶
驂駕垂赤帷裳迎於州界及琮之部升車言曰刺史當¶
逺視廣聽糾察美惡何有反垂帷裳以自掩塞乎乃命¶
<pb:KR3k0055_WYG_116-8b>¶
御者褰之百城聞風自然悚震　又曰百里嵩為徐州¶
刺史州境遭旱嵩行部𫝊車所經甘雨輒注東海金鄉¶
祝其兩縣僻在山間嵩𫝊駟不徃二縣獨不雨老父干¶
請嵩曲路到二縣入界即雨　又曰巴祗字敬祖為揚¶
州刺史幘毁壊不復改易以水滲曝用之處暝暗之中¶
不燃官燭　又曰周乗為交趾刺史舉奏二郡穢濁太¶
守屬縣解印綬棄官者四十餘城　魏志曰劉馥為揚¶
州刺史馥既受命單馬造合肥空城建立州治貢獻相¶
<pb:KR3k0055_WYG_116-9a>¶
繼數年恩化大行　又曰徐邈為凉州刺史立明訓禁¶
厚葬斷淫祠進善黜惡風化大行百姓歸心焉西域流¶
通荒戎入貢皆邈勲也　又曰田豫䕶匈奴中郎將領¶
并州刺史匈奴聞其威名相率來獻州界寧肅百姓懐¶
之　又曰陳泰字伯元為并州刺史懐柔民彞甚有威¶
恵京邑貴人多寄寳貨因泰市奴婢泰皆掛之於壁不¶
發其封及徵為尚書悉付還之　又曰張既為雍州刺¶
史太祖謂既曰還君本州可謂衣繡晝行矣　又曰賈¶
<pb:KR3k0055_WYG_116-9b>¶
逵字梁道為豫州刺史逵曰州本監郡謂察二千石以¶
下其狀皆言嚴能鷹揚有督察之才不言安靜寛仁有¶
愷悌之徳也於是阿縱不如法者皆奏免之帝曰逵真¶
刺史矣布告天下當以豫州為法　魏略曰裴潛為兖¶
州時常作一胡床及去留以掛壁　王隠晉書曰山濤¶
轉為冀州刺史自濤居州甄㧞隠屈捜求賢才旌命所¶
加三十餘人皆顯名當世冀州之士於是為盛　又曰¶
庾氷為中書監揚州刺史乃心夙夜情存治道賓禮朝¶
<pb:KR3k0055_WYG_116-10a>¶
賢升擢後進由是朝野注心咸曰賢相　又曰庾翼都¶
督江荆益三州刺史制度規模毎出於人數年之中軍¶
國充實人情翕然稱其才明由是自河以南皆懐歸附¶
　又曰吳隠之為廣州刺史州界有水名貪泉父老云¶
飲此者皆使亷士變貪隠之始踐境先到水所酌而飲¶
因賦詩曰古人云此水一歃懷千金若使夷齊飲終當¶
不易心　又曰山濤為冀州刺史裴君秀與濤書曰處¶
方伯之任殊亦為髙但論道之士不宜處外耳　晉陽¶
<pb:KR3k0055_WYG_116-10b>¶
秋曰胡質為荆州刺史子威自洛陽至荆州定省家貧¶
自驅驢單行見父停十餘日臨歸質賜絹一疋為道糧¶
威跪曰大人清髙不審安得此質曰吾俸祿之餘故以¶
為卿糧爾晉武帝問威曰卿孰與卿父清威曰臣不如¶
也帝曰何以為不如威曰臣父清畏人知之臣清畏人¶
不知　曹嘉之晉紀曰羊暨為青州刺史暨牛産犢及¶
遷以官舍所生遺之而去　梁書曰蔡道恭字懐儉出¶
為使持節右軍將軍司州刺史後魏圍司州㑹道恭病¶
<pb:KR3k0055_WYG_116-11a>¶
篤呼其兄弟及諸將曰以死固節毋令吾沒有遺恨令¶
取所持節曰禀命出疆憑此而已既不還朝欲與同誓¶
可與棺柩相随也　又曰安成康王秀都督雍梁南北¶
秦四州諸軍事雍州刺史有疾百姓商賈咸為請命既¶
薨四州人裂裳為白帽哀哭送迎　隋書曰劉仁恩為¶
亳州刺史治績號天下第一擢刑部尚書　㑹稽先賢¶
𫝊曰綦母俊為交州刺史詔賜髙山冠絳三匹擁節臨¶
難授命立功討賊以報上心　三輔決録曰蘇章為冀¶
<pb:KR3k0055_WYG_116-11b>¶
州刺史行部有故人為清河太守案得其好貨乃設酒¶
接以温顔太守喜曰人各有一天我獨有二天章曰今¶
日蘇孺文與故人歡飲私恩也明日冀州刺史白奏事¶
公法也遂舉正其罪州界肅清　又曰韋康代父為凉¶
(一作/荆)州刺史父出止𫝊舍康入官時人榮之　華陽國¶
志曰趙琰為青州刺史有貴要囑託琰於㕔事前置大¶
器水發書投置水中無有所報　又曰郭賀字喬卿為¶
荆州刺史有殊政百姓歌之曰厥徳神明郭喬卿志正¶
<pb:KR3k0055_WYG_116-12a>¶
朝廷上下平明帝到南陽廵狩賜三公服勅行部去襜¶
露冕使百姓見之以彰有徳　増唐書曰姜謩拜秦州¶
刺史髙祖謂曰衣錦還鄉古人所尚今以本州相授用¶
答元功凉州之路近為荒梗宜𢎞方略有以静之謩至¶
州撫以恩信州人相謂曰吾輩復見太平官府矣盗賊¶
悉來歸首士庶安之　又曰顔遊秦遷亷州刺史撫䘏¶
境内敬讓大行邑里歌之曰亷州顔有道性行同莊老¶
愛人如赤子不殺非時草髙祖璽書慰勉之　又曰太¶
<pb:KR3k0055_WYG_116-12b>¶
宗詔朝集使刺史以上升殿親問之曰卿等在州何以¶
撫敎定州刺史薛獻對曰老者國家所養臣每存䘏之¶
少者國家所使臣毎勸誡之田疇荒廢漸加墾闢禮義¶
既行産業咸振此皆禀之聖化非臣之力太宗曰如公¶
之奏足稱循良清浄為政朕所望於公等也　又曰賈¶
敦頥曹州寃句人也貞觀中歴遷滄州刺史在職清潔¶
毎入朝盡室而行惟敝車羸馬覊勒有闕以繩為之見¶
者不知其為刺史也後轉瀛州刺史州界滹沲河及滱¶
<pb:KR3k0055_WYG_116-13a>¶
水毎嵗泛溢漂流民人敦頥奏立堤堰自是無復水患¶
　又曰田仁㑹永徽初累遷郢州刺史以善政聞時屬¶
亢旱仁㑹自暴祈禱竟獲甘澤其嵗大熟百姓歌之曰¶
父母育我田使君精誠為人上天聞旱田致雨山出雲¶
倉廩既實禮義申但願常在不患貧　又曰開元十三¶
年元宗令宰臣擇刺史之任必在得人許景先首中其¶
選自吏部侍郎出為虢州刺史後轉岐州　又曰薛大¶
鼎為滄州刺史州界有無棣河隋末填廢大鼎奏開之¶
<pb:KR3k0055_WYG_116-13b>¶
引魚鹽於海百姓歌之曰新河得通舟楫利直達滄海¶
魚鹽至昔日徒行今騁駟美哉薛公徳滂被大鼎又以¶
州界卑下遂決長蘆及漳衡等三河分洩夏潦境内無¶
復水災時與瀛州刺史賈敦頥冀州刺史鄭徳本俱有¶
美政河北號鐺脚刺史　又曰敬暉除衛州刺史時河¶
北新有突厥之冦方秋而脩城不輟暉下車謂曰金湯¶
非粟不守豈有棄收穫而繕城郭哉悉令罷散由是人¶
吏咸歌詠之　又曰蕭定大厯中有司條天下牧守課¶
<pb:KR3k0055_WYG_116-14a>¶
績惟定與常州刺史蕭復濠州刺史張鎰為理行第一¶
其勸農桑均賦税逋亡復歸户口増加定又冠焉　又¶
曰叚秀實為涇州刺史兼御史大夫四鎮北庭行軍涇¶
原鄭穎節度使三四年間吐蕃不敢犯塞清約率易逺¶
近稱之非公㑹不聽樂飲酒私室無妓媵無贏財退公¶
後端居靜慮而已　又曰劉贊為歙州刺史以勤幹聞¶
有老婦捃拾於叢林之間猛獸將噬幼女呼號搏而救¶
之母子俱免本道觀察使韓滉奏為異跡加金紫之服¶
<pb:KR3k0055_WYG_116-14b>¶
累嵗遷常州刺史　又曰李惠登授隋州刺史州遭李¶
忠臣希烈殱殘後野曠無人恵登朴質不知學居官無¶
枝葉率心為政皆與理順利人者因行之病人者因去¶
之二十年間田疇闢户口加諸州奏吏入其境無不歌¶
謡其能　又曰韓愈為潮州刺史既視事詢吏民疾苦¶
皆曰郡湫水有鱷魚卵而化其長數丈食民畜産將盡¶
以是民貧居數日愈徃視之令判官秦濟炮一豚一羊¶
投之湫水呪之是夕有暴風雷起於湫中數日湫水盡¶
<pb:KR3k0055_WYG_116-15a>¶
涸徙於舊湫西六十里自是潮無鱷患　又曰朱敬則¶
為御史冉祖雍所誣貶授廬州刺史經數月代到還鄉¶
里無淮南一物惟有所乗馬一匹諸子姪徒歩而歸¶
又曰許圉師轉相州刺史嘗有官吏犯賍事露圉師不¶
令推究但賜清白詩以激之犯者愧懼遂改為亷士其¶
寛如此　又曰齊瀚定州義豐人為汴州刺史河南為¶
雄郡自江淮達於河濟舟車輻輳人庶浩繁前後牧守¶
多不稱職惟倪若水與瀚皆以清嚴為治吏民歌之¶
<pb:KR3k0055_WYG_116-15b>¶
又曰陽城為道州刺史在州以家人法待吏人宜罸者¶
罰之宜賞者賞之一不以簿書介意道州土地産民多¶
矮毎年常配鄉户貢其男號為矮奴城憫其編氓嵗有¶
離異之苦乃抗疏論而免之自是乃停其貢民皆賴之¶
無不感泣　又曰尹思貞為青州刺史境内有蠶一年¶
四熟者黜陟使衛州司馬路敬潛八月至州見繭歎曰¶
非善政孰能至於此乎乃表薦之　又曰馬燧改懐州¶
刺史乗兵亂之後其夏大旱人吏失耕稼燧乃務脩教¶
<pb:KR3k0055_WYG_116-16a>¶
化將吏有父母者燧輒造之施敬收瘞暴骨去其煩苛¶
至秋界中生穭榖人頗賴之　又曰皇甫無逸為同州¶
刺史閉門自守不通賔客左右不得出門凡所貨易皆¶
徃他州毎按部樵採不犯於人嘗夜宿人家遇燈炷盡¶
人徃將續之無逸遽抽佩刀斷衣帶以為其炷其亷介¶
如此　又曰呂元膺為蘄州刺史頗著恩信常嵗終閲¶
郡獄囚囚有自告者曰某有父母在明日元正不得相¶
見因泣下元膺憫焉盡脱其械縦之以為期吏曰賊不¶
<pb:KR3k0055_WYG_116-16b>¶
可縱元膺曰吾以忠信待之及期無後到者由是羣盗¶
感義相引而去　又曰栁宗元為栁州刺史土俗以男¶
女質錢過期則沒入宗元革其鄉法其已沒者仍出私¶
錢贖之歸其父母　又曰天授二年正月天后内出繡¶
袍賜新除都督刺史其袍皆刺繡作山形繞山勒廻文¶
銘曰徳政惟明職令思平清信忠勤勞進躬親自此毎¶
除都督刺史必以袍賜之　又曰袁光庭者河西戍將¶
天寳末為伊州刺史祿山之亂西北邉戍兵入赴難關¶
<pb:KR3k0055_WYG_116-17a>¶
隴郡邑皆吐蕃所㧞惟光庭守伊州累年外救不至賊¶
百端説誘終不屈部下如一及矢石既盡糧儲並竭城¶
將䧟沒光庭手殺其妻子自焚而死朝廷聞之贈工部¶
尚書　又曰貞元初徳宗以奉先縣令鄭珣瑜為徐州¶
刺史昭應縣令韋武為遂州刺史華原縣令崔琮為汝¶
州刺史藍田縣令韋貞伯為舒州刺史盩厔令李㑹為¶
郢州刺史録善政也各賜馬一匹并彩物衣服以遣之¶
　又曰劉禹錫授播州刺史御史中丞裴度奏禹錫母¶
<pb:KR3k0055_WYG_116-17b>¶
年八十今播州乃猿狖所居人跡罕至禹錫誠合得罪¶
然其老母必至不得行則須與子為死别傷陛下孝理¶
之風伏請屈法稍移近處使得終養上曰夫為人子毎¶
事尤湏脩謹常恐貽親之憂今禹錫所坐更合重於他¶
人豈可以此論度不能對上曰我所言是責人子之事¶
然終不忍傷其所親之心明日改授禹錫為連州刺史¶
　又曰崔珙太和七年正月拜廣州刺史兼嶺南節度¶
使入謝帝問以撫理南海之宜珙奏對明辯帝深嘉之¶
<pb:KR3k0055_WYG_116-18a>¶
時髙瑀鎮徐州承智興之後軍驕難制軍士數犯法上¶
欲擇威望之帥以臨之乆難其才㑹珙言事慷慨謂宰¶
臣曰崔珙言事神氣精爽此可以臨徐人即以王茂先¶
代珙鎮廣南授珙檢校工部尚書徐州刺史　又曰孔¶
若思為衡州刺史先是諸州别駕皆以宗室為之刺史¶
致敬由是多行不法若思至州舉奏别駕李欽罪犯請¶
加鞫訊乃詔别駕於刺史致禮自若思始也　又曰蕭¶
復累遷同州刺史時州人阻饑有京畿觀察使儲廩在¶
<pb:KR3k0055_WYG_116-18b>¶
境内復輒以賙貧人為有司所劾詔不削階受代親友¶
唁之復怡然曰茍利於人敢憚薄責　五代史梁書曰¶
開平四年九月詔曰魏博營内刺史比来州務並委督¶
郵遂使曹官擅其威福州牧同於閑冗俾循通制宜塞¶
異端並河南州諸例刺史得以専達時議者曰唐憲宗¶
朝烏重𦙍為滄州節度使嘗稱河朔六十年能抗朝命¶
者以奪刺史權與縣令職而自作威福耳若二千石各¶
得其柄又有鎮兵雖安史挟奸豈能據一墉而叛哉遂¶
<pb:KR3k0055_WYG_116-19a>¶
奏以所管徳棣景三州各還刺史職分州兵並𨽻收管¶
自後雖幽鎮魏三道以河北舊風自相傳襲惟滄州一¶
道獨禀命受代自重𦙍制置使然也則梁氏之更張正¶
合其事矣　又曰安元信歴數任皆名郡也親戚謂曰¶
公身俸二千石鬢有白髮家無肥美田園何以為子孫¶
計元信曰吾本無文經武略遭遇先帝風雲之㑹繼提¶
郡印位在親臣平生之望過矣每以衣食豐足為愧安¶
有積貨治産欲為豚犬後圗不亦愚乎聞者美之¶
<pb:KR3k0055_WYG_116-19b>¶
　　刺史三¶
原布政　露章(梁書曰夏侯亶字世龍為豫州刺史弟/夔字季龍亦為是州並有恩恵百姓歌)¶
(之曰我之有州任仍夏侯前兄後弟布政優優吏白帖/曰何武字君公為揚州刺史所舉奏二千石長  必先)¶
(露章服罪為虧除免之而已不服極法九江太守戴聖/治行多不法前刺史以為大儒多優容之武使從事亷)¶
(得其罪聖懼自免後毁於/朝武聞之終不揚其惡)　立祠　罷市(又曰晉祖逖/為豫州刺史)¶
(行恩徳及卒人為立祠山又曰羊祜卒人出為巷/哭罷市四時置祭於峴  之陽改户曹為辭曹)　増¶
執蛟　放魚(山堂肆考曰隋嘉州刺史趙昱時有老蛟/為害昱自持刀入水有項江水盡赤昱執)¶
(蛟奮波而起遊又曰唐孟簡工於書為常州/刺史與盧仝  北湖盡買漁人所獲魚放之)　運甓¶
<pb:KR3k0055_WYG_116-20a>¶
投環(又曰晉陶侃拜廣州刺史在州無事朝暮運百甓/人問其故答曰吾方致力中原過優逸恐不堪事)¶
(國又曰晉周訪為荆州刺史或説王敦曰荆州用武之/  公宜自領乃改訪梁州訪大怒敦手書譬釋因遺以)¶
(玉環玉椀訪投諸地曰/吾豈賈豎可以寳悦乎)　種松　植蘭(又曰唐袁仁敬/為杭州刺史植)¶
(松以達靈隠寺凡九里號九里松公又曰宋羅畸為滁/州刺史或曰滁州貧僻對曰此歐  之醉鄉也有庶子)¶
(紫薇香泉萬斛以為供給有琅邪幽谷白雲千頃以為/職田何謂貧僻耶治廨宇於堂前植蘭數十本且為之)¶
(記/)　原長一州　阜兆民(周禮曰太宰職云一曰牧以/地得民鄭注云牧州長也九)¶
(州各有封域以居民也案賈公彦疏曰一曰牧以地得/民者謂畿外八州之中州别立一州牧使侯伯有功徳)¶
(者為之使統領二百一十國以有一州土地集安萬民/故云牧以地得民也  尚書周官曰以倡九牧阜成兆)¶
<pb:KR3k0055_WYG_116-20b>¶
(民/)　増古方伯　漢舊官(合璧事𩔖漢何武曰刺史古/之方伯上所委任一州表率)¶
(也牧東觀漢記曰/州  刺史漠舊官)　陽名子　薛字孫(山堂肆考曰陽/城為道州刺史)¶
(州人感其徳以陽名子以又曰唐薛逢為巴州刺史/人歌之曰有孩有童願  名垂何以字之薛孫薛兒)¶
原訓導諸侯　督察郡國(國語曰周宣王欲得國子之/能訓導諸侯者按註賈侍中)¶
(云國子諸侯之嗣子欲使訓導諸侯子也奏漢書曰朱/博秦漢家之置郡縣部刺史奉使典州督察郡國吏民)¶
(安寧其有異材功著者輒登擢秩卑加賞咸勸功樂進/今増秩為牧以髙第補九卿其中材則茍自守而已恐)¶
(功効凌夷奸宄不禁臣/請罷置刺史如故奏可)　施教九郡　宣風萬里(王隠/晉書)¶
(曰王沈字處道為豫州刺史乃下教曰若能舉遺逸黜/奸邪陳長吏可否皆給榖五百斛别駕主簿奉行九郡)¶
<pb:KR3k0055_WYG_116-21a>¶
(施行之晉起居注詔曰太尉將軍衛瓘忠允清識/文武  才宜令宣風萬里為青州刺史以統戎政)　聘¶
求耆徳　旌顯異行(續漢書曰郭伋拜并州刺史前在/并州素結恩徳及後入界所到縣)¶
(邑老少相㩦邀迎道路所過問民疾苦聘求州中耆徳/雄俊設几杖之禮朝夕與參政事分禄以養之  陶氏)¶
(家傳曰陶清為荆州刺史旌顯/所知三十餘人皆當世異行)　石崇積財　王戎治¶
宅(晉書曰石崇穎悟有才氣而任俠無行檢在荆州刧/逺使商客積財不貲  又曰王戎為荆州刺史有司)¶
(奏戎遣吏脩園宅免官/詔以贖論遷豫州刺史)　勿令領兵　不宜去武(魏志/曰杜)¶
(恕字務伯云刺史勿令領兵以事乆専上疏曰今牧守/棄治民之術脩將帥之事云云  白帖曰晉自平吴後)¶
(罷軍役山濤以為不宜去州郡/武備後冦賊起以無備遂大亂)　千騎長人　三虎随¶
<pb:KR3k0055_WYG_116-21b>¶
喪(白帖曰東方千騎長人謂諸侯也頭又曰王業/拜荆州遷司隸道卒有三白虎低  随䘮而去)　増¶
經學政事　撫字催科(山堂肆考曰漢蕭育為冀州刺/史以經學與士民講誦以政事)¶
(為吏民悦服不又曰唐陽城左遷道州刺史治民如治/家州之賦税  以時登觀察使數加詰讓城自署其考)¶
(曰撫字心勞/催科政拙)　草木知名　耆老歌徳(又曰唐張萬福/徳宗時為濠州)¶
(刺史上謂曰先帝改爾名正者所以裦也朕謂江淮草/木亦知爾威名若從所改恐賊不曉是卿也復賜舊名)¶
(隴又曰狄仁傑為寧州刺史御史郭翰廵/  右入寕州境耆老歌刺史徳美者盈路)　議選朝臣¶
　詔舉良才(天中記曰開元十一年山東旱朝議選朝/臣為刺史以撫貧民  太平御覽曰侯景)¶
(平元帝遍問朝宰曰今天下始定亟須良才請卿各舉/所知羣臣未有對者帝曰吾已得一人矣王褒曰未審)¶
<pb:KR3k0055_WYG_116-22a>¶
(為誰帝曰歐陽頠/乃授武州刺史)　無留無滯　亦易亦難(山堂肆考/曰始興王)¶
(澹為荆州刺史曹無留事獄無滯囚及還朝人歌之亦/又曰王雍為相州刺史魏主戒之曰作牧之道亦易)¶
(難其身正不令而行故易/其身不正雖令不從故難)　截鐙遮圍　辭絹乞留(天/中)¶
(記曰澤州奏前刺史史延韜離州為軍民遮圍不放出/城兼截下馬鐙延韜夜開城門赴闗  太平御覽曰韓)¶
(軏遷秦州刺史神武欲軏還仍賜州人户絹布兩匹州/人田昭等七千户皆辭不受惟乞留軏神武嘉歎乃留)¶
(焉/)　治尚簡易　政號亷平(山堂肆考曰唐獨孤及為/常州刺史治尚簡易人皆)¶
(愛戴餘糧棲畝甘露降庭百又曰唐劉徳/威為綿州刺史政號亷平  姓立石頌徳)　廣設耳目¶
　宜用心腹(又曰陽逸為光州刺史為政愛人廣設耳/目時人謂有千里眼  又曰李延賞為青)¶
<pb:KR3k0055_WYG_116-22b>¶
(州刺史帝謂曰懐塼之俗/世號難治宜用好心腹)　面察能否　妙選賢良(又/曰)¶
(唐宣宗詔刺史毋得外徙必令至亰師面察能否然後/除之  又曰唐則天與宰相議及刺史縣令李嶠䓁奏)¶
(言朝廷物議莫不重内官輕外職除授牧伯望於臺閣/寺監妙選賢良分典大州太后命書名探之得鳳閣侍)¶
(御韋嗣立御史大夫楊再思等/二十人各以本官檢校刺史)　鑄鐵灌賊　哭金感¶
酋(又曰魏楊津除定州刺史時賊殘掠州境津置爐鑄/鐵持以灌賊賊相謂曰不畏利槊堅城唯畏楊公鐡)¶
(星相又曰梁毗為西寧州刺史酋長皆以金多者為號/逓  攻奪毗患之後諸酋以金遺毗毗對金慟哭謂之)¶
(曰汝等以此相滅今將此來欲殺我/耶一無所納諸酋感悟遂不相攻擊)　有君子心　得¶
方伯體(又曰隋楊逹為鄯鄭趙三州刺史文帝差品天/下牧宰達為第一楊素每曰有君子貌兼君子)¶
<pb:KR3k0055_WYG_116-23a>¶
(心者惟楊達耳美又曰吉翰為益/州刺史在任著  績甚得方伯體)　均賦他郡　還儲¶
本州(又曰唐韓休為虢州刺史虢於東西京為近州乗/輿所至常税廄芻休請均賦他郡中書令張説曰)¶
(免虢而與他郡此守臣私恵耳休曰刺史知民之弊而/不救豈為政哉訖如休請  又曰唐李素直徙蒲州刺)¶
(史將行還所餘儲并釋/器於本州齎圗書就道)　畫像自戒　哦詩自娱(又曰/後周)¶
(申徽為襄州刺史畫楊震像於寢室以自戒以又曰唐/韋應物為蘇州刺史在郡暇日惟焚香哦詩  自娱)¶
　父子風教　兄弟聲譽(又曰魏鄭述祖繼其父道昭/為兖州刺史有人入市盗布)¶
(其父執以歸首述祖原之自是無盜百姓歌曰大鄭公/小鄭公相去十五載風教猶相同  又曰唐岑羲陕州)¶
(總管甚有政績弟仲翔為陜州/刺史兄弟相踵為守並馳聲譽)　風觀月樓　三梁十¶
<pb:KR3k0055_WYG_116-23b>¶
驛(又曰魏邢邵為西兖州刺史有善政在邵起清風觀/明月樓  又曰唐裴耀卿為濟州刺史天子東廵耀)¶
(卿置三梁十驛科/斂均省上甚嘉之)　言笑不茍　亷能可述(又曰唐韋/安石拜徳)¶
(鄭二州刺史性方重不茍言笑政尚清亷吏民尊畏為/又曰唐塗曉以中散大夫為江州刺史亷能可述號)¶
(金聲/玉色)　下車驗獄　單騎造營(又曰隋辛公義遷并州/刺史下車先至獄中露)¶
(坐驗問十餘日斷决咸盡方還㕔受新訟有須禁者即/宿㕔事終不還閣  又曰隋仁夀中山獠作亂資州刺)¶
(史衛文昇初到官單騎造其營/説以利害渠帥感悦解兵而去)　鞭人持稲　與軍采¶
葛(又曰晉陶侃為荆州刺史嘗出遊見人持一把未熟/稲侃問用此何為人云行道所見聊取之耳侃大怒)¶
(曰汝既不田而戲賊人稲執而鞭之士又曰魏李遷哲/為信州刺史州先無儲蓄遷哲與軍  共采葛根為糧)¶
<pb:KR3k0055_WYG_116-24a>¶
(有異味輒分嘗/之軍士感悦)　阡陌聚觀　風俗頓革(又曰唐李邕/為滑州刺史)¶
(上計京邑早有盛名人傳其眉目怪異至阡陌聚觀後/生望風門巷填溢  又曰魏寇雋為梁州刺史州人俗)¶
(荒曠多為盗賊雋為立庠序/勸農桑數年之間風俗頓革)　楊津下教　何妥勒箴¶
(又曰魏楊津為岐州刺史有武功人齎絹為賊所刧津/下教云有人著某色衣乗某色馬者在城東被殺若有)¶
(家人可速收視有一老母云是己子津於是遣騎追收/並絹俱獲  又曰隋何妥為龍州刺史有負笈游學者)¶
(妥皆為講説教授之又/作刺史箴勒於州門)　飛鳥食蝗　大駮食獸(又曰/蕭循)¶
(為梁秦二州刺史時蝗害禾循自咎責忽有飛鳥千羣/下食蝗殆盡  又曰兖州有甑山後魏時數有猛獸為)¶
(暴張華原為兖州刺史忽有/大駮食獸咸以為化感所致)　郡神相迎　伯元來謝¶
<pb:KR3k0055_WYG_116-24b>¶
(又曰唐張開為荆州刺史至郡界忽見衣紫披甲胄者/數十人自雲中而下開問其故對曰某荆州内外所主)¶
(之神仰使君令名故来相迎耳棺又曰晉殷仲堪為荆/州刺史先是仲堪收葬江邉流  其門前溝忽起為岸)¶
(夜夢有人自稱徐伯元來謝且曰水中有/岸其名曰洲君將為州也至是果臨荆州)　教授生徒¶
　摘發貪暴(又曰唐張鎰為濠州刺史延經術士教授/生徒北去州境内明經者至四十人  又)¶
(曰唐姚璹遷益州刺史初蜀/吏貪暴璹摘發之無所容貸)　力拒暴軍　禮接儒士¶
(又曰唐張光輔討越王軍士恃功多暴狄仁傑時為豫/州刺史力拒之光輔怒曰州將輕元帥耶仁傑曰亂河)¶
(南者一越王公董士以平賊縦暴横是一越王死百越/王生也如得上方劍加君項雖死不恨光輔還奏仁傑)¶
(不遜改授復州士又曰周荆罕儒為泰/州刺史禮接儒  世宗以為團練使)　脩邵公廟¶
<pb:KR3k0055_WYG_116-25a>¶
毁鼻亭祠(又曰髙允為懐州刺史見邵公廟廢毁不立/乃曰邵公之徳闕而不禮為善者何望乃表)¶
(聞脩葺之人又曰鼻亭祠在永州府道州城北舊傳象/封於此後  祠之唐刺史薛伯髙毁其祠栁宗元作毀)¶
(鼻亭神/祠記)　作均水法　還移税錢(事文𩔖聚曰戴叔倫/守撫州刺史嵗争灌)¶
(溉為作均水法俗便利之百又曰李渤為虔州/刺史奏還信州移税錢二  萬賦米二萬石)　錄名¶
屏風　賜膳洛濱(山堂肆考唐太宗嘗曰治人之本莫/重於刺史故朕嘗録姓名於屏興卧)¶
(對之得才否狀輒疏於下方擬廢置卿又曰唐元宗自/選諸司長官有聲望者為刺史大理  源光裕等十一)¶
(人皆在選中命宰相諸王以下餞於/洛濱賜以御膳上自書十韻詩賜之)　祝神虎斃　禱¶
井泉湧(天中記曰謝傑為髙州刺史境多虎夜入郭中/為暴傑謁城隍廟舉洒祝神曰願虎只食刺史)¶
<pb:KR3k0055_WYG_116-25b>¶
(無傷愚民因獨宿殿庭中是夜忽有物咆哮其聲如雷/遲明視之數虎悉斃  太平御覽曰趙郡王叡除北朔)¶
(州刺史内防外禦備有條法有無水之處/禱而掘井泉源湧出至今號曰趙郡王泉)　陸馥十善¶
　蕭恪四客(又曰陸馥為相州刺史為政清平州中有/徳宿老名望素重者以友禮待之詢以政)¶
(事如此者十人號曰十善卿又曰梁蕭恪為雍州刺史/賔客有江仲舉蔡逺王臺  庾仲容四人俱被接遇並)¶
(有蓄積故樊鄧歌之云江千萬蔡五百王/新車庾大宅及恪還梁武問之恪甚慙恧)　食三斗蒜¶
　夢三口刀(又曰楊徳幹歴澤齊汴相四州刺史治有/威名郡人為之語曰寕食三斗蒜不逢楊)¶
(徳幹得天中記曰王濬常夢得三口刀人以禾益之手/持不  以問郡丞等莫能知劉毅對曰三刀者州字而)¶
(益之禾持不得禾傍失者秩字明府秩當/至益州濬笑曰如卿言當相以為秀才)　曲宴賦詩¶
<pb:KR3k0055_WYG_116-26a>¶
　登樓談詠(太平御覽曰南安王禎出為相州刺史髙/祖餞之於林都亭詔曰今日之集雖曰分)¶
(岐實為曲宴並可賦詩申意射者可以觀徳不能賦者/可聽射也當使武士彎弓文士下筆  合璧事𩔖曰晉)¶
(庾亮鎮武昌諸佐史殷浩等乗月登南/樓俄而亮至便據胡床與浩等談詠)　封金送上¶
運米自給(太平御覽曰王思政遷荆州刺史州城多壊/政命藺小歡督工治之掘得黄金三十斤夜)¶
(中密送之思政召佐吏以金示之曰人臣不宜有私悉/封金送上太祖嘉之賜錢二十萬  又曰泉企為東雍)¶
(州刺史纎毫不擾於民在州/五年每於鄉里運米以自給)　今還公笏　不付卿節¶
(又曰張威以罪免後從上祠泰山至洛陽上謂威曰自/倚公以重鎮何乃惟利是視孤負朕心因問威曰公所)¶
(執笏今安在威曰謹藏於家上曰可持來威奉笏以見/上曰雖違法度功利實多朕不忘之今還公笏於是復)¶
<pb:KR3k0055_WYG_116-26b>¶
(拜洛州刺史帝又曰石苞為徐州刺史東闗之敗苞/獨全軍而退  指所持節謂苞曰恨不以此付卿)¶
甘露降庭　嘉禾出境(又曰隋令狐熙拜滄州刺史在/職數年風教大洽上幸洛陽熙)¶
(來朝吏民恐其遷易悲泣於道及熙復還百姓出境迎/謁歡呼盈路在州獲白烏白麞嘉禾甘露降於庭前栁)¶
(樹州又曰隋梁光彦為岐州刺史甚有恵政嘉禾連出/於  境上悦其能賜粟五百斛帛三百叚御繖一枚)¶
　給居義舍　募墾公田(山堂肆考曰唐袁滋為華州/刺史政清簡流民至者給地)¶
(居之名曰義舍墾又曰唐徐申遷韶州刺史按公田/之廢者募人耕  以所收之半畀之嵗入凡三萬斛)¶
呼戴㡌餳　謂随使户(天中記曰梁光彦初為岐州刺/史甚有恵政轉相州鄴都人多)¶
(變詐稱其不能理政坐免復拜趙州刺史光彦言於上/曰臣前待罪相州百姓呼為戴㡌餳請復為相州改弦)¶
<pb:KR3k0055_WYG_116-27a>¶
(易調庶有以變其風俗上從之復為相州刺史光彦下/車發摘奸隠有若神明狡猾莫不潛竄於是合境大駭)¶
(蘇又曰吳越儇鎮永嘉百姓悦慕及移姑/  温人有攜家屬以從者謂之随使户)　原賈充假¶
羽葆　杜預給追鋒(晉起居注曰賈充為使持節都督/秦凉二州諸軍事侍中車騎將軍)¶
(如故假羽葆鼓吹給苐一駙馬一匹追鋒車一乗卧乗/車一乗  王隠晉書曰杜預為鎮南大將軍都督荆州)¶
(諸軍事給追鋒車第二駙/馬御府人馬錢三十萬)　増奪腴田給貧單　延文¶
學設餅果(合璧事𩔖曰長孫順徳為澤州刺史素侈放/至是折節為政以嚴明稱先是守長多通饋)¶
(餉順徳䋲摘無所容遂為良吏前刺史占部口腴田十/頃奪以給貧單  太平御覽曰蔡王智積為同州刺史)¶
(在州未嘗嬉戲端然讀書門無私謁有公孫尚儀楊君/英蕭徳言並有文學時延於座所設惟餅果酒纔三酌)¶
<pb:KR3k0055_WYG_116-27b>¶
(其簡静/如此)¶
　　刺史四¶
原岳牧(書曰唐虞稽古建官惟百内有百/揆四岳外有州牧侯伯庻政惟和)　諸侯(白帖/曰刺)¶
(史古諸/侯也)　列岳　刺郡　隼旟　熊軾　彤襜(俱出/白帖)¶
朱轓(漢書曰二千/石車朱兩轓)　千里　百城(俱出/白帖)　樂職(白帖曰/王裦為)¶
(益州刺史作中/和樂職之詩)　置兵(又曰魏司馬朗請州郡宜/置兵外備四彞内威不軌)　髙¶
車盖(又曰黄覇為揚州刺史三嵗治有績宣/帝下詔賜車盖特髙一尺以彰有徳)　霽威嚴¶
(又曰魏相為揚州案法郡國守相多貶黜邴吉與書曰/朝廷知弱翁公行方直願少藏器於身相善其言為霽)¶
<pb:KR3k0055_WYG_116-28a>¶
(威/嚴)　九州之長(曲禮曰九州之長入天子之國曰牧鄭/註云每一州之中天子選侯之賢者為)¶
(之/牧)　十有三牧(漢官解詁曰京畿十/有三牧分土食焉)　銅印墨綬(詳通/典)¶
　銀印青綬(漢書百官公卿表曰綏和元/年改刺史為牧銀印青綬)　位居牧伯¶
(又曰今刺史居牧伯/之位秉一州之統)　位下大夫(漢書朱博傳曰哀帝/初何武為大司空與)¶
(丞相翟方進共奏言古選諸侯賢者以為州伯今部刺/史選第大吏所薦位髙至九卿所惡立退任重職大春)¶
(秋之義用貴治賤不以卑臨尊刺史位下大夫/而臨二千石臣請罷刺史更制州牧以應古制)　分刺¶
諸州(後漢書百官志曰秦有監察御史監諸郡/漢興省之但遣丞相史分刺諸州無常官)　分部¶
督察(漢官解詁曰京畿十有三牧分部馳/行郡國督察在位録囚徒考功實)　刺舉州事¶
<pb:KR3k0055_WYG_116-28b>¶
(應劭漢官儀曰監司三代曰伯/漢興海内未定令刺史舉州事)　盡部州境(山謙之丹/陽記曰漢)¶
(承秦罷侯置守至武帝元封/五年始置刺史盡部州境)　天子所使(黄泰交州記/曰刺者言其)¶
(刺舉不法史者使也/言為天子之所使也)　奉詔條察(漢書百官公卿表曰/武帝元封五年初置)¶
(部刺史掌/奉詔條察)　乗驛奏事(應劭漢官儀曰漢武元封四年/始遣部刺史十三人乗驛奏事)¶
　三年奏事(王隠晉書曰太康三年罷刺史將/軍官刺史依漢制三年一入奏事)　懐以¶
道徳(又曰阮贍遷平南將軍/江州刺史懐撫以道徳)　示以恩信(晉書曰唐彬/持節監幽州)¶
(諸軍事領䕶烏丸校尉右將軍彬既至鎮訓卒/利兵廣農重稼震威耀武宣諭國命示以恩信)　奬勵¶
風俗(晉中興書太原温録云温嶠字太真代應詹為江/州刺史持節都督平南將軍鎮武昌達於治道軍)¶
<pb:KR3k0055_WYG_116-29a>¶
(人稱頌奬/勵風俗)　清淨化人(魏書曰劉震為兖州刺/史清淨儉約以禮化人)　將士¶
咸服(魏志曰田豫領并州刺史清約儉/素所賜皆散之將士人咸服之)　盗賊自止(漢/書)¶
(曰張敞為冀州刺史/居部嵗餘盗賊自止)　計日受俸(謝承後漢書曰楊秉/為豫荆徐兖四州刺)¶
(史遷任城相自為刺史二千石計日受/俸餘禄不入私門家至貧窶并日而食)　十日一炊(又/曰)¶
(左雄為冀州刺史不舉煙/火長食乾飯十日一炊)　不畏彊禦(又曰陳朔遷揚/州刺史貶黜姦)¶
(慝不畏/彊禦)　不事上司(魏志曰崔林為幽州刺史在/官不事上司左遷河間刺史)　王¶
遜後濁(晉中興書曰王遜為廣州刺史民人謁者多/使作金刺通名妻詰之曰何先清而後濁也)¶
車永貪濁(又曰車永為廣州/刺史居官貪濁)　神馬白烏(白帖曰王阜/為幽州刺史)¶
<pb:KR3k0055_WYG_116-29b>¶
(有神馬/白烏見)　察過詔條(又曰丞相司直郭欽奏豫州鮑宣/煩苛代二千石置吏察過詔條註)¶
(云所察出/六條之外)　行去法駕(又曰郭欽又奏鮑宣行去法/駕駕三馬宿鄉亭為衆所非)¶
見碑堕淚(又曰羊祜字叔子為荆州刺史常登峴山及/薨立碑峴山百姓見其碑莫不悲感號為堕)¶
(淚/碑)　詣闕乞留(又曰种暠字景伯為梁州被徵吏民詣/闕乞留一年遷漢陽守彞翟男女送到)¶
(漢陽界暠與相辭/十里不得乗車)　増為朕卧治(事文𩔖聚曰王及善/擢魏州刺史武后勞)¶
(曰公雖病可與妻子行/日三十里為朕卧治)　屈公卧治(太平御覽曰楊常/希有足疾上謂之)¶
(曰蒲州出美酒足堪養病屈/公卧治之於是拜蒲州刺史)　推心委公(又曰史寕為/凉州刺史遣)¶
(使請事太祖即以所服冠履衣被及弓箭䒭賜寕謂其/使人曰為我謝凉州孤解衣以衣公推心以委公公其)¶
<pb:KR3k0055_WYG_116-30a>¶
(善始全終無/損功名也)　推誠御下(又曰劉𢎞為荆州刺史推誠/御下勵以公義毎有徴發手)¶
(書郡國叮嚀欵宻莫不感悦曰/得公一紙書賢於十部從事)　不畏豪强(山堂肆考/曰東漢青)¶
(州刺史王龔不畏豪强按劾貪猾二/千石十餘人郡邑守令聞風震慄)　不受請託(又曰/東漢)¶
(左雄為冀州刺史性清嚴不受人/請託奏按二千石貪猾無所回忌)　立碑市旁(又曰唐/賈敦頥)¶
(遷洛州刺史豪右多占田敦頥舉没官者/以賦貧民百姓為立碑大市旁稱頌美政)　立碑流所¶
(又曰唐狄仁傑為寧州刺史郡人立碑頌徳遷豫州刺/史時越王兵敗支黨餘三千人皆論死仁傑宻疏請宥)¶
(詔免死戍邉道出寧州父老問曰狄使君/活汝耶因相與泣碑下至流所亦為立碑)　呼為慈父¶
(又曰唐李桐客貞觀初為通州/刺史治尚清平民呼為慈父)　呼為慈母(又曰隋辛/公義為岷)¶
<pb:KR3k0055_WYG_116-30b>¶
(州刺史土俗一人有病合門避之公義輿有病者置己/㕔事迎醫療之諸病家子孫皆慙謝合境之内呼為慈)¶
(母/)　為國竭命(又曰宗慤為豫州刺史吴喜為典籖毎/多違執慤大怒曰慤年將六十為國竭)¶
(命正得一州如斗大不能復/與典籖共臨之喜稽顙乃止)　事國竭誠(又曰源賀為/冀州刺史人)¶
(告賀謀反魏主曰賀竭誠事國朕/為卿等保之訊驗果誣乃誅告者)　不取羡銀(又曰唐/王疑為)¶
(商州刺史州有治賦/羡銀疑一無所取)　不受美玉(又曰魏崔挺為光州/刺史有掖縣老人自)¶
(言嘗使林邑得美玉藏之海島垂/六十年今逢明政願奉之挺不受)　芝生州署(事文𩔖/聚曰韓)¶
(思復遷滁州刺史有黄芝五/生州署民為刻石頌其祥)　秬生州境(又曰馬燧徙/懐州時大旱)¶
(田茀不及耕有秬生/於境内人賴以濟)　蝗不至境(又曰王方翼遷肅州/刺史州無隍塹冦易)¶
<pb:KR3k0055_WYG_116-31a>¶
(以攻乃發卒建樓堞烽火精明/儀鳳間河西蝗獨不至方翼境)　虎不為暴(又曰李紳/遷滁夀二)¶
(州刺史霍山多虎採茶者病之治機/穽不能止紳至盡去之虎不為暴)　科定其資(又曰/張九)¶
(齡言古者刺史為三公郎官出宰百里今宜科定其/資凡不歴郡督刺史雖有善政不得任臺郎給舍)¶
事澄其源(又曰陸象先徙蒲州刺史嘗曰天下本無事/庸人擾之為煩耳第澄其源何憂不簡所至)¶
(吏民皆/懐之)　號薛公渠(太平御覽曰薛胄為兖州刺史城/東有沂泗二水合而南流胄積石)¶
(堰之陂澤盡為良田百姓/賴之號為薛公豐兖渠)　名崔公橋(又曰崔亮為雍/州刺史城北渭)¶
(水淺不通船行人艱阻髙欲造浮梁而慮長柱不可得/㑹天大雨山水暴至浮出長木數百根藉此為用橋遂)¶
(成立至今猶/名崔公橋)　髙肇清能(合璧事𩔖曰髙肇所莅五州/皆以清能著稱當時號良刺)¶
<pb:KR3k0055_WYG_116-31b>¶
(史/)　徐邈清白(又曰徐邈為凉州/刺史皎然清白)　得江表心(太平御/覽曰晉)¶
(華軼為江州刺史得江表之歡心流亡之士赴之/如歸時天下多事軼毎遣貢獻入洛不失臣節)　得¶
西州心(合璧事𩔖曰郭孝恪拜安西都䕶西州刺史其/地髙昌舊都流徙罪人與鎮兵雜限以沙磧隔)¶
(絶中國孝恪推誠/撫御盡得其歡心)　照天蠟燭(天中記曰田元均治成/都人有訴訟其懦不能)¶
(伸者必委曲問之蜀/人謂之照天蠟燭)　皮裏陽秋(太平御覽曰褚裒字/季野弱冠桓彞見而)¶
(目之曰褚季野有皮裏陽秋後除江/州刺史莅政貞素常使私僮樵採)　中興第一(又曰/晉桓)¶
(伊有武幹又善音律為/中興第一遷江州刺史)　方伯最少(又曰荀羡為徐州/刺史時年二十中)¶
(興方伯未有/如羡少者)　並賜竹屏(又曰賀祥為荆州刺史祥有/恵政梁岳陽王詧贈以竹屛)¶
<pb:KR3k0055_WYG_116-32a>¶
(風祥取付所司太/祖聞之命以賜祥)　咸慕側㡌(又曰獨孤信為秦州刺/史常因獵日暮馳入城)¶
(其㡌㣲側詰旦而更人有/戴㡌者咸慕信而側帽焉)　原為十三州最(謝承後漢/書曰賈琮)¶
(為交趾刺史在仕/三年為十三州最)　治為天下最(魏志曰梁習字子虞/為并州刺史政治常)¶
(為天下最太和三年徴拜大司農習在州二十餘/年而居處貧窮無方面珍物明帝異之禮賜甚厚)　増¶
賜錢米絹布(太平御覽曰呂岱為交州刺史歴年不餉/家妻子飢乏孫權聞之歎息以讓羣臣曰)¶
(呂岱出身萬里為國勤事家内困而孤不早知股/肱耳目其責安在於是加賜錢米絹布嵗有常限)　賜¶
驊騮帛榖(又曰韋珍遷郢州刺史在州有聲績朝廷嘉/之遷龍驤将軍賜驊騮二匹帛五十匹榖三)¶
(百斛珍乃召集州内孤貧者謂曰天子以我能綏撫/卿等故賜以榖帛吾何敢獨當遂以所賜悉分與之)¶
<pb:KR3k0055_WYG_116-32b>¶
在此州飲水(又曰竇熾為原州刺史甚有政績州城北/有泉水常與僚吏宴於泉側因酌水飲曰)¶
(吾在此州惟/當飲水而已)　勅相州習法(又曰令狐熙為汴州刺史/令行禁止稱為良牧上謂)¶
(侍臣曰鄴都天下難理處也勅相州刺史豆盧通令習/熙之法其年來朝考績為天下最賜帛三百匹頒告天)¶
(下/)　當以卿應之(又曰韓麒麟除齊州刺史寡於刑罰/從事劉普慶説曰明公仗節方夏而)¶
(無所斬戮何以示威麒麟曰刑罸所以止惡盖不得已/而用之今民不犯法何所戮乎若必須斬戮以立威名)¶
(當以卿應之普/慶慚懼而去)　當以汝為始(事文𩔖聚曰陸象先累/徙蒲州刺史兼河東察)¶
(訪使小吏有罪誡遣之大吏白爭以為可杖象先曰人/情大抵不相逺謂彼不曉吾之言耶必欲責者當以汝)¶
(為始大吏/慚而退)　原李燾朝廷聞之(謝承後漢書曰李燾為/青州刺史奉法督案朝)¶
<pb:KR3k0055_WYG_116-33a>¶
(廷聞之以/能治劇)　王基南方稱之(魏志曰王基為荆州刺史/明制度整軍農兼脩學校)¶
(南方/稱之)　劉馥可任江南(又劉馥傳云太祖方有袁紹之/難謂馥可任以東南之事遂表)¶
(為揚州/刺史)　賈充綏靖西夏(晉起居注曰太始七年詔賈/充碩量可使持節都督秦凉)¶
(諸軍事綏/靖西夏)　巴秪不迎妻子(謝承後漢書曰巴秪為揚/州刺史在任不迎妻子俸)¶
(禄不/餘)　呂岱不餉妻子(吴志曰呂岱字定公為交州刺/史歴年不餉家妻子飢乏孫權)¶
(聞之歎息/徴為尚書)　脩鹽池家家豐足(晉中興書曰溉田官徐/邈為凉州刺史使持節)¶
(領䕶𦍑校尉河右少雨常苦之榖邈脩武威酒泉鹽/池廣開水田募貧民佃之家家豐足通供中國之費)¶
治芍陂官民有畜(魏志曰劉馥為揚州刺史流民越江/山而歸者以萬數於是聚諸生立學)¶
<pb:KR3k0055_WYG_116-33b>¶
(校廣屯田興治芍陂及茹陂七門/吴塘諸堨以溉稲田官民有畜)　州界寧肅百姓稱¶
之(魏書曰司馬朗字伯達遷兖州刺史州界寕肅/百姓稱之雖在軍旅常惡衣惡食以儉率下)　恩¶
化大行百姓樂政(謝承後漢書曰謝夷吾字尭卿遷荆/州刺史行部始到南陽縣遇孝章皇)¶
(帝廵狩駕幸魯陽有詔勅荆州刺史入傳録見囚徒朕/將覽焉上臨西廂南面夷吾處東廂分帷隔中央  吾)¶
(所決正一縣三百餘事悉與上合上歎息曰諸州刺史/盡如此者朕不憂天下常以勵羣臣是時恩化大行百)¶
(姓樂/政)　得人民心復留一年(續漢書曰种暠為梁州刺/史甚得百姓歡心被徴當)¶
(遷吏人詣闕上書請留之太后歎曰未/聞刺史得人民心乃許之暠復留一年)　恵愛在人留¶
十八年(華陽國志曰嚴遵為益州刺史有恵爱每當/遷官吏人塞路攀轅詔遂留之居官十八年)¶
<pb:KR3k0055_WYG_116-34a>¶
益州險逺以親鎮之(晉起居注曰太始元年詔曰益州/險逺王教難洽宜以重將親鎮撫)¶
(之以中郎將下/邳王晃為之)　湘州險固以叔父居之(晉中興書曰/譙閔王承字)¶
(士敬為湘州刺史中宗謂承曰湘州南椘險固在上/流之要控三州之㑹是用武之國也今以叔父居之)¶
當共理之朝　任分憂之寄　建唐虞之官宜崇九牧¶
　播龔黄之政必務六條¶
　　刺史五¶
原詩梁元帝後臨荆州詩曰擁旄去京縣褰帷辭未央¶
弱冠從王役從容遊豈張不學胡威絹寕掛裴潛床所¶
<pb:KR3k0055_WYG_116-34b>¶
冀方留犢行當息飲羊戲蝶時飄粉風花乍落香髙欄¶
來蕙氣疎簾度晚光綺錢臨仄宇阿閣繞長廊　又示¶
民吏詩曰闕里尚撝謙瀨(一作/厲)鄉裁知足咨余再分陜¶
少思宜寡欲霞出浦流紅苔生岸泉緑方令江漢士變¶
為鄒魯俗　又别荆州吏民詩曰玉節居分陜金貂總¶
上流麾軍時舉扇作賦且登樓年光徧原隰春色滿汀¶
洲日華三翼舸風轉七星斿向解青絲纜將移丹桂舟¶
　劉孝綽和湘東王理訟詩曰馮翊亂京兆廣漢欲兼¶
<pb:KR3k0055_WYG_116-35a>¶
治豈若兼邦牧朱輪褰素帷淮海封畿地雜俗良在兹¶
禁姦摘銖兩馭黠震豺狸　増唐王維送梓州李使君¶
詩曰萬壑樹參天千山響杜鵑山中一夜雨樹杪百重¶
泉漢女輸橦布巴人訟芋田文翁翻教授不敢倚先賢¶
　韓翃送郢州郎使君詩曰千人挿羽迎知是范宣城¶
暮雪楚山冷春江漢水清紅鮮供客飯翠竹引舟行一¶
别何時見相思芳草生　劉長卿餘干夜宴奉餞前蘇¶
州韋使君詩曰復拜東陽郡遥馳北闕心行春五馬急¶
<pb:KR3k0055_WYG_116-35b>¶
向夜一猿深山過康郎近星㸔婺女臨幸容棲托分猶¶
戀舊棠隂　又送栁使君赴袁州詩曰宜陽出守新恩¶
至京口因家始願違五栁閉門髙士去三苖按節逺人¶
歸月明江路聞猿斷花暗山城見吏稀惟有郡齋窗裏¶
岫朝朝空對謝元暉　韓翃寄徐州鄭使君詩曰江城¶
五馬楚雲邉不羡雍容畫省年才子舊稱何水部使君¶
還繼謝臨川射堂草遍收殘雨官路人稀對夕天雖卧¶
郡齋千里隔與君同見月初圎　張籍送汀州元使君¶
<pb:KR3k0055_WYG_116-36a>¶
詩曰曽成趙北歸朝計因拜王門最好官為郡暫辭雙¶
鳳闕全家逺過九龍灘山鄉祗有輸蕉户水鎮應多養¶
鴨欄地僻尋常来客少刺桐花發共誰看　又寄蘇州¶
白二十三使君詩曰三朝出入紫㣲臣頭白金章未去¶
身登第早年同座主題詩今日異州人閶門栁色煙中¶
逺茂苑鶯聲雨後新此處吟詩向山寺知君忘却曲江¶
春　宋林逋淮甸城居寄任刺史詩曰擾擾非我事深¶
居斷俗情石莎無雨痩秋竹共蟬清劒在慵閑拂詩難¶
<pb:KR3k0055_WYG_116-36b>¶
憶細評寥然獨榰枕淮月上山城¶
増制唐元稹授韓察等明通沔三州刺史制曰朕子育¶
兆人凛乎懼一物之不至將我徳澤流布於逺邇者其¶
惟良二千石乎具官韓察等久於吏職皆著能名或常¶
奉詔條風聲尚在或歴居郊甸恵養有方命汝臨人勿¶
違其俗夫明近於海懦則姦生通邇於巴急則吏擾沔¶
當津㑹滯則人怨推是三者引而伸之然後可以分吾¶
憂矣爾其勉之　白居易除郎官分牧諸州制曰漢宣¶
<pb:KR3k0055_WYG_116-37a>¶
帝曰與我共理者其惟良二千石乎誠哉是言也朕每¶
三復安得循理副吾此心今之臺郎一時妙選嘗經任¶
歴率有才用雖典曹庀事其務非輕而䘏隠分憂所寄¶
尤重是用竝命分牧吾人歳時之間期於報政朕髙懸¶
爵賞佇期酬効咨爾夙夜其念之哉無俾龔黄専美前¶
代　杜牧授竇宏餘加官依前台州刺史蘇莊除鄧州¶
刺史等制曰具官竇宏餘蘇莊等南郡盗作而蕭育拜¶
河南政美而冦恂留為人擇官因撫重之考於兩漢行¶
<pb:KR3k0055_WYG_116-37b>¶
古道也宏餘亷使上言父老有請其為政也長育多方¶
恵訓不倦凡設教令皆有科㫖莊任南康悉心為理謹¶
身律下節用愛人南陽古都近者小擾臨海越俗尤惜¶
良吏就加起拜各叶所宜仕至二千石可庇人矣無異¶
文律不自貴重副疲羸之望者湏念終始坐狂愚之罪¶
者勿論深汚各膺寵禄無忝分寄¶
原碑後漢蔡邕荆州刺史庾侯碑曰君資天地之正氣¶
含太極之純精明潔鮮於白珪貞操厲乎寒松視鑒出¶
<pb:KR3k0055_WYG_116-38a>¶
於自然英風發乎天骨事親以孝則行侔於曽閔結交¶
以信則契明於黄石温温然𢎞裕虚引落落然髙風起¶
世信荆山之良寳靈川之明珠也爰在弱冠英風固以¶
揚於四海矣拜為荆州刺史仗冲靜以臨民施仁義以¶
接物恩恵著於萬里誠信暢於殊俗由是撫亂以治綏¶
擾以静帝嘉其功錫以車服方將掃除冦逆清一宇宙¶
廓天歩之艱難寧陵夷之屯否　晉潘岳荆州刺史東¶
武戴侯楊使君碑曰君誕保靈和繼期載徳宣哲清朗¶
<pb:KR3k0055_WYG_116-38b>¶
直道髙尚若乃嘉號推賢博愛濟衆鄉黨服其義而縉¶
紳慕其風於時文后厯數在躬相國幕府實允華夏九¶
德咸事俊乂在官成君名器納字參軍宏略被於南國¶
美化行乎江漢西陵之役懸軍深入親薄冦壘躬行天¶
誅既而救兵不進糧盡道窮因乃憮然廻慮殿其衆而¶
返雖為法受黜勲庸未崇而天下伏其勇世主思其忠¶
　潘尼益州刺史揚恭侯碑曰君毓乾靈之醇徳挺一¶
世之殊量禀天然不渝之操體蘭石芳堅之質夫其器¶
<pb:KR3k0055_WYG_116-39a>¶
膺𢎞濟智能周達窮不怨否顯不矜泰履行則為模楷¶
吐言則成隠括徳實充於内而光華發乎外也君發迹¶
州國委質明主自景皇帝攝政文皇帝繼業值天下多¶
虞疆埸未靜以君先帝所拔懐寶後時而深達遠識有¶
經國之量故為腹心謀臣而監度政事焉君出則簡練¶
熊羆職司是圖入則從容諷議盡規帷幄其所以進可¶
替否决疑定策者皆言效於既徃而事簡於帝心君再¶
臨司官三撫名郡方將宣文徳以来逺建武功於所牧¶
<pb:KR3k0055_WYG_116-39b>¶
銘曰天生蒸民有𩔖有則誕育恭表應期秀特文兼六¶
行武備七徳忠肅𢎞毅柔嘉温克機事無瑕臨疑不惑¶
我謀既精我化既清澤流河朔勲著王庭西南未夷侯¶
其是寕上天不恵早世潛靈　北齊邢子才冀州刺史¶
封隆之碑曰公世載儒雅之風家𫝊鐘鼎之業出三代¶
而克阜歴兩都而轉盛五世祖游游子孚恥斯鳥獸狹¶
此丘壑濡足焚首念在一匡委質中山並充衮闕故已¶
援墜拯溺大庇生民祖定功業建斾懐藩揚旌冀部耳¶
<pb:KR3k0055_WYG_116-40a>¶
目相接歌詠獨存父司空孝宣公稟潤玉府承華桂簿¶
望振鷺而齊舉軼歸鴻而並運以兹一徳光事三主七¶
登九伯之重再處八元之任必有餘慶事屬才子莫之¶
與京理歸世祿非因原隰之氣詎待河嶽之靈發純粹¶
而成址禀中和而樹質神體秀異志識閒爽幼體成人¶
弱不好弄同鳳凰之五色非豫章之七年太昌初平洛¶
除侍中驃騎大將軍宻勿樞功逶迤衮職貂蟬承弁華¶
藻披衣鳴雙璜於峻陛驅六轡於廣路升華輦以弼一¶
<pb:KR3k0055_WYG_116-40b>¶
人踐泰階而平天下　周王襃故陜州刺史馮章碑曰¶
其先陶唐氏之苖裔堯少子生而手有馮字因以為氏¶
俾侯於魯義等房心之地余與之廣事符河汾之邑使¶
君禀靈河嶽比徳璁珩閨門和美譽聖開宗握文命氏¶
濁水北流秦闗東徙巖險襟帶山河枕倚陸離組甲從¶
容青紫　庾信少保幽州刺史豆盧府君碑曰本姓慕¶
容燕文明帝皝之後也其先保姓受氏初存栁城之功開¶
國承家始靜遼陽之亂尚書府君改姓豆盧筮仕於魏¶
<pb:KR3k0055_WYG_116-41a>¶
公資忠履孝藴義懐仁直幹百尋澄波千頃留心職任¶
愛翫圗籍官曹案牘未嘗煩擁戎馬交馳不妨餘裕兄¶
弟公侯國朝親戚宜春有湯沐之盛濯龍無流水之譏¶
渭南千畝之竹尚懼盈滿池陽三頃之田常思止足銘¶
曰朝鮮稱國孤竹為君地稱髙栁山名宻雲遼陽趙裂¶
武遂秦分寳珪世胄雕戈舊勲名稱實賔言謂身文朝¶
傾地鎮夜落台星石壇承祀豐碑頌靈渭城髙柏昌陵¶
下亭須知地市為讀山銘¶
<pb:KR3k0055_WYG_116-41b>¶
原墓誌梁王僧孺豫州墓誌曰自姬發系因魏𫝊緒留¶
路在趙名賢世襲相秦將漢英雄係踵忘寵辱無愠喜¶
靡矜夸慎嗜欲其行軍用武勲合竒正乃治邉御衆威¶
裕兼行常凛凛然以中原為己任或欲十萬而横行乍¶
思五千而深入尅反舊京飲馬函渭然後髙卧閒帷晤¶
言空谷思魯連之辭賞慕田疇之髙蹈而火傳川逝長¶
塗已廹雖景鐘良史有功必書刻板鏤石宜兼不朽銘¶
曰髙勲藹藹長旌髙斾入作爪牙出司襟帶民謡不息¶
<pb:KR3k0055_WYG_116-42a>¶
王言有㑹功為上等政稱九最日隆寵秩方登逺大羲¶
轡難留濛水易收祕丘元户杳杳悠悠　陳徐陵裴使¶
君墓誌銘曰君五音之候兼其方牧八陣之圖窮其巧¶
變用能戰必勝攻必取督稱無難兵號解煩朝飛火箭¶
夜聳雲梯燧象從奔聨狼已合於是嚴顔不橈極咍諸¶
戎龎徳髙聲肆言羣逆胡彞總至猶持子路之纓鋒刃¶
相交終荷温生之節每以財輕篻籜義重嵩衡割宅字¶
貧友之孤開門延故人之殯篤好朋遊居常滿席每至¶
<pb:KR3k0055_WYG_116-42b>¶
鮮雲藹藹披王安之衣明月團團似班姬之扇日帶花¶
以如笑風鳴條而若歌傍列絲桐對揚文酒一石之後¶
逾能斷獄五斗之量猶未解酲嗟乎潘岳之詩致哀周¶
宻莊公之誄用愍相遺　江總廣州刺史歐陽頠墓誌¶
曰公家習尚書少府儒髙於漢冊世居渤海太守文重¶
乎晉原中原䘮亂避地南徙公孝敬純深友悌敦睦家¶
積遺財並譲諸季兼賙同壤公含章内暎逺識沈通窒¶
嗜欲謹言行資貞幹事亷隅梁室不造凶羯憑陵公被¶
<pb:KR3k0055_WYG_116-43a>¶
鋭執兇有志匡復梁孝元帝授散騎常侍東衡州刺史¶
始興縣侯而犬戎弑逆宗社播遷陳纂揖讓攸歸髙祖¶
恩加惟舊横使持節都督南衡二十二州諸軍事廣州¶
刺史進為開府儀同三司山陽郡公進號征南將軍加¶
鼓吹一部巫山逺曲喧騎吹於日南芳樹清音肅軍容¶
於海截追贈車騎將軍司空公渉獵六經優游百氏寛¶
徭省賦化百越之歸心撫寒投膠感三軍之死力在室¶
如賓寧慚屋漏不貪為寳毎畏人知殺青無兼兩之疑¶
<pb:KR3k0055_WYG_116-43b>¶
薏苡豈懐珠之謗如羊如粟不改夷齊之心遺慶流風¶
方留豹産之徳¶
原表魏武帝領兖州牧表曰入司兵校出總符任臣以¶
累葉受恩膺荷洪施不敢顧命是以将戈帥甲順天行¶
誅雖戮彞覆亡不暇臣愧以興隆之秩功無所執以偽¶
假實條不勝華竊感譏誚益以維谷　梁簡文帝為武¶
陵王讓揚州表曰臣延首青㝠傾心紫府言非東里誠¶
譬北辰而滔㴞雲漢不被霈然之澤欝鬱仙居方隔下¶
<pb:KR3k0055_WYG_116-44a>¶
臣之奏周任量力固請所陳明主理奪伏冀照許臣聞¶
繫風捕影渉求之路靡階玉馬金舟過逺之資無託¶
南康王㑹理讓湘州表曰絲言自天而忽委玉刻披雲¶
而下墜浮舟千仞呂梁之惕已深總轡萬尋懸車之懼¶
非淺　劉孝儀為安成王讓江州表曰臣聞失晨之雞¶
雖不忘於改旦敗駕之馬終取忸於銜鑣臣昔牧淮岱¶
皇風咫尺一變至道易以為政而亂政莫理美錦徒傷¶
豈可復宣六條闡化千里　又曰臣聞六轡沃若不策¶
<pb:KR3k0055_WYG_116-44b>¶
元黄之馬九成輪奐無求擁腫之材何則跳跼之路已¶
窮梁棟之用斯闕　南平王讓徐州表曰竊以淮岱務¶
殷事乖坐嘯枌榆望重非可卧治臣緜頓枕席動移旬¶
晦恒恐尺波易流寸隂難保寧可復冐此寵膺兹恩榮¶
　臨川王解揚州表曰臣自馳傳斗牛作牧淮海政刑¶
兩空璿璣六運既昧弛張之要猶慚大小之獄故以結¶
泳濡翼取愧能官每一進思無忘退食誠復恩私可憑¶
而彞倫難紊敢恃慈𢎞冒披心款乞解州任少弭素餐¶
<pb:KR3k0055_WYG_116-45a>¶
　又為鄱陽嗣王初讓雍州表曰臣大邦維屏既慚宗¶
子之詩思樂泮宮有缺僖公之頌特以周開元伯錫壤¶
參墟漢啟三陲分珪舊楚身私家慶總集㣲躬擁部襟¶
帶跨制數州西距嶢闗南踰鄧塞雖復呼韓来朝藁街¶
納質二鹵尋戈四郊無警猶如王戎雅識羊祜尚義臣¶
求諸已無或宴安進思盡忠幾乎私竭　李揚州舅讓¶
表曰人心彼此盡為敵國金柝夜警和門晝閉加以淮¶
水淼漫危同三版懐山之勢已成為魚之期可見若使¶
<pb:KR3k0055_WYG_116-45b>¶
身死可以益國城沒足用報恩雖𦵏魚鼈其甘如薺政¶
以朽耄無庸必負恩寄恥辱之甚非止老臣¶
原啟梁陸倕謝勅使行江州事啟曰封畛遐曠㕓井奥¶
實陸海神臯偏屬兹境兼以茂親明徳維翰作鎮宣述¶
條教光贊聖猷自非問望兼𢎞寧可擢膺嘉舉¶
原教齊謝脁為録公拜揚州恩教曰昔召南分陜流甘¶
棠之徳平陽好道深獄市之寄吾忝屬負荷任總侯伯¶
受餞元戎作牧中甸此地五都雜㑹四方是則而向隅¶
<pb:KR3k0055_WYG_116-46a>¶
之矜斯積納隍之歎猶繁興念下車無忘待旦有齊禮¶
導徳致之仁夀𢎞漏網之寛申在宥之澤　梁簡文帝¶
罷雍州恩教曰折以片言事闗徃聖寄之勿擾𫝊彼昔¶
賢故刻木不對畫獄無入吾自之雍矜懐圄犴幸得天¶
無虐旱地歇怪蟲令軸車行塗舟艎且戒植栁官渡尚¶
或依然寄飯曹僖猶思恩宥况義化君民節離寒暑憫¶
兹岐路宜留恵澤　臨雍州原減民間資教曰誠欲投¶
軀決堤曝身求雨九伐方𢎞三驅未息役㸑之憂兵家¶
<pb:KR3k0055_WYG_116-46b>¶
斯急師興之費日用彌廣今春流既長艫舳爭前轉漕¶
相追饋糧不闕義存矜急無俟多費　臨雍州革貪惰¶
教曰壯夫疲於擐甲匹婦勞於轉輸藜藿難充轉死溝¶
壑春蠶不暖寒肌冬收不周夏飽胡寧斯忍復加裒削¶
傷盗抵罪遂為十一之資金作贖刑翻成潤屋之産¶
増記唐元結道州刺史㕔壁記曰天下太平方千里之¶
内生植齒𩔖刺史能存亾休戚之天下兵興方千里之¶
内能保黎庶能攘患難在刺史耳凡刺史若無文武才¶
<pb:KR3k0055_WYG_116-47a>¶
略若不清亷肅下若不明恵公直則一州生𩔖皆受其¶
害於戲自至此州見井邑丘墟生人幾盡試問其故不¶
覺涕下前輩刺史或有貪猥昏弱不分是非但以衣服¶
飲食為事數年之間蒼生蒙以私欲侵奪兼之公家驅¶
迫非奸惡强富殆無存者問之耆老前後刺史能䘏養¶
貧弱専守法令有徐公履道李公廙而已故為此記與¶
刺史作戒自置州以來諸公改授遷黜年月則舊記存¶
焉　李華杭州刺史㕔壁記曰天寳中朝廷以尚書郎¶
<pb:KR3k0055_WYG_116-47b>¶
人物之髙𨕖二千石元元之性命始以省郎臨大部若¶
密邇京師或控壓衝㑹萬商所聚百貨所殖将擇長吏¶
重難之杭州東南名郡咽喉吳越勢雄江海監莅者多¶
當時名公宋丞相劉僕射崔尚書訏謨大政其間劉尚¶
書裴給事之盛徳逺業左丞蘇吏部之公望遺愛在人¶
韋太原崔河南劉右丞侯中丞節制方隅有事已來承¶
制權假則相國元公旬朔之間生人受賜由是望甲餘¶
州名士良將逓臨此部况郊海門地浙江三山動摇於¶
<pb:KR3k0055_WYG_116-48a>¶
掌端靈濤歕激於城下水牽卉服陸抗山彞駢檣二十¶
里開肆三萬室近歳炎沴繁興冦盜連起百戰之後城¶
池獨存乳哺疲人分命賢哲詔以兵部郎中范陽盧公¶
㓜平為之公體仁而清直方簡亮文以輔徳武以靜人¶
澄曠有清江之姿峞峩有秋山之狀麾幢戾止未逾三¶
月降者陳忠義歸者喜生育旌次讓利轅門無聲人咸¶
曰休哉以卿佐之才導王澤敷徳政吾見其為公為侯¶
福履宜之未見其極也¶
<pb:KR3k0055_WYG_116-48b>¶
増序唐韓愈贈崔復州序曰有地數百里趍走之吏自¶
長史司馬已下數十人其禄足以仁其三族及其朋友¶
故舊樂乎心則一境之人喜不樂乎心則一境之人懼¶
丈夫官至刺史亦榮矣雖然幽逺之小民其足跡未嘗¶
至城邑茍有不得其所能自直於鄉里之吏者鮮矣况¶
能自辨於縣吏乎能自辨於縣吏者鮮矣况能自辨於¶
刺史之庭乎由是刺史有所不聞小民有所不宣賦有¶
恒而民産無恒水旱癘疫之不期民之豐約懸於州縣¶
<pb:KR3k0055_WYG_116-49a>¶
令不以言連帥不以信民愈窮而斂愈急吾見刺史之¶
難為也崔君為復州其連帥則于公崔君之仁足以蘇¶
復人于公之賢足以庸崔君有刺史之榮而無其難為¶
者將在於此乎愈嘗辱于公之知而舊游於崔君慶復¶
人之將蒙其休澤也於是乎書¶
　　州佐總載¶
原杜氏通典曰州之佐吏漢有别駕治中主簿功曹書¶
佐簿曹(簿曹從事史/主錢榖簿書)兵曹(兵曹從事史有軍事/則置之以主兵馬)部郡國¶
<pb:KR3k0055_WYG_116-49b>¶
從事史典郡書佐等官(又有孝經師主監試經月令師/主時節祠祀律令師主平法律)¶
皆州自辟除為百石(又後漢書或/云秩六百石)職與司𨽻官屬同惟¶
無都官從事漢魏之制復増祭酒文學從事員晉又有¶
武猛從事員(其州邉逺有山險冦賊/者置弓馬從事五十人)歴代職員互相因¶
襲雖小有更易而大抵不異自魏晉以後刺史多帶將¶
軍開府則州與府各置僚屬州官理民(别駕治中/以下是)府官¶
理戎(長史司馬/等官是)　後魏舊以州牧親人班九條之制使¶
前牧選吏以待後人獻文帝革制刺史守宰到官之日¶
<pb:KR3k0055_WYG_116-50a>¶
仰自舉擇以為選官若簡任失所以罔上論自孝明孝¶
昌以後四方多難刺史太守皆為當部都督雖無兵事¶
皆立僚佐頗為煩擾髙隆之乃表請自非邉要見有兵¶
馬者悉皆斷之　北齊上上州刺史屬官佐吏合三百¶
九十三人以下州逓減十人其州郡佐吏皆州府辟除¶
及後主失政賜諸佞幸賣官分州郡下逮鄉官多降中¶
㫖故有勅用州主簿郡功曹者　後周刺史府官則命¶
於天朝州吏并牧守自置至隋以州為郡無復軍府則¶
<pb:KR3k0055_WYG_116-50b>¶
州府之吏變為郡官矣¶
　　别駕一¶
原杜氏通典曰别駕從事史一人從刺史行部别乗傳¶
車故謂之别駕漢制也歴代皆有(梁時别駕官品揚州/視黄門郎南徐州視)¶
(散騎/常侍)隋及唐並為郡官(説在郡/佐後)¶
　　别駕二¶
原持版　贈刀(白帖刺史六條曰州别駕治中部見刺/史持版拜刺史答拜  又曰呂䖍為刺)¶
(史有佩刀相者以為三公服䖍乃贈别駕王祥曰/茍非其人刀或有害以卿有公輔之量故相與之)　同¶
<pb:KR3k0055_WYG_116-51a>¶
從事秩　居刺史半(應劭漢官儀曰别駕秩百石同諸/郡從事  庾亮集答郭豫書曰别)¶
(駕舊與刺史别乗同流宣王化於萬里/者其任居刺史之半安可任非其人)　周景題輿¶
鄧盛馳傳(謝承後漢書曰周景為豫州刺史辟陳蕃為/别駕不就景題别駕輿曰陳仲舉座也不復)¶
(更辟蕃惶懼起視職太北堂書鈔王允别傳云本郡民/有路仁者少無名行  守王殊召補吏允犯顔直諫殊)¶
(怒收允欲殺之刺史鄧盛/聞而馳傳補為别駕從事)　當展驥足　顯化鷹揚(蜀/志)¶
(曰龎統字士元魯肅遺先主書曰龎士元非百里才也/使處治中别駕之任始當展其驥足耳  北堂書鈔管)¶
(寧讓别駕表云州民管寕誕燕雀之賤棲朝桐之華夫/别駕者明使君之羽翼顯化之鷹揚宜授英儒非誕闇)¶
(昧所得/私者)　腹心之任　股肱之忠(先賢行狀曰袁紹領/冀州牧以審配為别)¶
<pb:KR3k0055_WYG_116-51b>¶
(駕委以腹心之任并總幕府别王隠晉書曰王祥字休/徴琅邪人也本州呂䖍檄為  駕以股肱之忠糾合義)¶
(衆州境獲寕時人歌之曰海沂之/康實賴王祥邦國不空别駕之功)　唐彬正色　長文¶
佯狂(孫盛晉陽秋曰王沈檄唐彬為治中别駕忠肅公/亮匡救違關盡規誨以納善不顯諫以自彰當朝)¶
(正色焉拜王隠晉書曰王長文廣漢郪人也益州五辟/公府再  皆不就又送别駕傳辟之長文佯狂不詣州)¶
(縣改服/逃亡)　齎傳假董正　卑辭請鄧粲(廣州先賢傳云/董正字伯和南)¶
(海人也時州治蒼梧郡張使君舉正三辟不就後更辟/書正難重違州意從詣州使君聞已在途命書佐齎别)¶
(駕從事假正正慚俯就復上傳送本郡尚晉書曰鄧粲/少以髙潔著名與南陽劉驎之南郡劉  公同志友善)¶
(並不應州郡辟命荆州刺史桓冲卑辭厚/禮請粲為别駕粲嘉其好賢乃起應召)　貳職四岳¶
<pb:KR3k0055_WYG_116-52a>¶
　佐理六條　佐股肱之郡　屈公輔之才　當共理¶
之才　居半刺之任　貳龔黄之政　播海沂之謡¶
縣屈良才時善龎統　邦稱孔亮人詠王祥¶
　　别駕三¶
原緹油屏泥(漢書循吏傳曰黄覇為揚州刺史三嵗宣/帝賜車蓋特髙一尺别駕主簿車緹油屏)¶
(泥於軾前/以章有徳)　屏星曲翳(豫章列士傳曰孔恂字巨卿為/别駕從事車前後舊有屏星如)¶
(刺史車曲翳儀式刺史因怒欲去别駕車屏星恂曰使/君毁國舊制别駕可去屏星不可省乃投傳去刺史追)¶
(謝之/乃止)　以儉厲俗(謝承後漢書巴祇傳云祇為别駕體/素清白以儉厲俗在官不迎妻子俸)¶
<pb:KR3k0055_WYG_116-52b>¶
(禄不/餘)　以疾辭官(魏志曰兖州刺史令狐愚/辟單固為别駕以疾辭官)　思得袁¶
琇(北堂書鈔應亨與州將書云誨命欲求别/駕思得一人陳國袁琇以其才經治亂也)　勸迎天¶
子(又曰袁紹領冀州以田豐為别駕豐勸/迎天子紹不納及敗曰吾慚田别駕)　太祖改容¶
(魏志曰魏太祖破袁氏冀州辟崔琰為别駕從事謂琰/曰昨案户籍可得二十萬衆故為大州也琰對曰今天)¶
(下分崩九州幅裂二袁兄弟親尋干戈冀方蒸庶暴骨/原野未聞王師仁聲先路存問風俗救其塗炭而校計)¶
(甲兵惟此為先斯豈鄙州士女所望於明/公哉太祖改容謝之於時賓客皆伏失色)　温恢無憂¶
(又曰温恢為揚州刺史蔣濟為别駕令曰/季子為臣吴宜有君今君還州吾無憂矣)　善於將命¶
(臧榮緒晉書何攀傳云玉濬為益州辟攀為别駕濬謀/伐吴遣攀奉表詣臺口陳事機詔再引見乃令張華與)¶
<pb:KR3k0055_WYG_116-53a>¶
(攀籌畫進討之宜濬兼遣攀過羊祜面陳伐/吴之策攀善於將命帝嘉之詔攀參濬軍事)　宜得其¶
才(北堂書鈔曰王丞相集有教曰䕶軍長史顧和理識/清敏劭令端右宜得其才以為别駕案和總角便有)¶
(清操族叔榮雅重之曰此吾家麒麟興吾宗者必此子/也時宗人球亦有令聞為州别駕榮謂之曰卿速歩君)¶
(孝超卿矣周顗遇之和方擇蝨夷然不動顗入謂導/曰卿州吏中有一令僕才王導為揚州請為别駕)¶
江統舉賢(江氏家傳曰江統字應元太𫝊束海王越為/兖州牧請君為别駕與君書曰昔王子師作)¶
(豫州未下車辟荀慈明又辟孔文舉貴州人士有堪此/者否君舉髙平郗道徴為賢良陳留阮宣子為直言濟)¶
(北程宏叔為方正/皆於時選為允)　易雄解位(晉中興書曰易雄字與/長舉孝亷為州主簿遷)¶
(别駕自以寒門不宜乆處/其位解位後為舂陵令)　在府稱職(又曰丹陽陶録/云洄字恭潤大)¶
<pb:KR3k0055_WYG_116-53b>¶
(将軍王敦命為參軍/轉州别駕在府稱職)　所在任職(又曰習鑿齒字彦威/荆州刺史桓温辟齒)¶
(為别駕温出征伐齒或從或守所在任職毎處機/要莅事有績善尺牘論議温甚器遇之在職十年)　在¶
朝誠亮(北堂書鈔王丞相教云治中/張遜在朝誠亮可補别駕)　協和輔相(魏志/王基)¶
(傳云刺史王陵特表請/基為别駕協和輔相)　先主辟龎統(蜀志龎統傳云/諸葛亮言統於)¶
(先主先主見與言譚大/器之辟為别駕從事)　呂範辟陸遜(吴書曰孫權嘉/陸遜功徳欲殊)¶
(顯之雖為上将軍列侯猶欲令歴本州/舉命乃使揚州牧呂範就辟别駕從事)　陳茂諫周敞¶
不宜履險(謝承後漢書曰陳茂有異術交趾刺史吳郡/周敞辟為别駕従事敞欲到米崖儋耳茂諫)¶
(曰不宜履險敞不聽渉海遇風船/欲顛覆茂仗劒呵罵水神方得濟)　郭舒諫王澄不可¶
<pb:KR3k0055_WYG_116-54a>¶
輕佻(晉陽秋郭舒為荆州别駕諫刺史王澄宜/撫養文武簡練士卒以備不虞不宜輕佻)¶
　　治中一¶
原杜氏通典曰治中從事史一人居中治事主衆曹文¶
書用漢制也歴代皆有(蜀龎統以從事守耒陽令不治/免官魯肅曰使處治中别駕之)¶
(任始當展其驥足乃以為治中温晉郗鑒為治中樂又/車武子為桓温治中有㑹不同  輒云無車公不)¶
(梁睦襄字師卿為揚州治中襄父終此官/乃固辭武帝許聽與府司馬換廨居之)隋為郡官唐¶
改為司馬(説在郡/佐後)¶
　　治中二¶
<pb:KR3k0055_WYG_116-54b>¶
原大水及期(益部耆舊傳云任文公為治中時旱白/刺史云五月一日大水至及期果然)¶
單席於地(又云張彦字伯春為治中刺/史毎坐髙床治中單席於地)　職在刺割(王/充)¶
(論衡自紀篇云王充以元和三年徙家辟詣揚州部丹/陽九江廬江後入為治中材小任大職在刺割筆札之)¶
(思歴年/寢廢)　恐非常選(晉書庾冰表云州/任實重恐非常選)　凌虚歸家(鄧/徳)¶
(明南康紀曰盧耽任州為治中有神術能飛毎夕輒凌/虚歸家曉則還州曽元㑹曉不及朝則化為白鵠至閣)¶
(前廻翔欲下威儀以/箒擲之得履一隻)　奉使稱意(蜀志曰先主數令彭/羕宣傳軍事指授諸)¶
(將奉使稱意識遇日加成都既定先主領益州牧拔羕/為治中從事羕起徒歩一朝䖏州人之上形色囂然自)¶
(矜得遇/滋甚)　三轉至治中(檀道鸞晉記曰習鑿齒字彦威/才情秀逸桓温竒之自州從事)¶
<pb:KR3k0055_WYG_116-55a>¶
(嵗中三轉/至治中)　三十為治中(世説曰習鑿齒吏才不常桓/宣武器之未三十用為荆州)¶
(治中謝牋曰不遇明/公荆州老從事耳)　陳禪五毒畢加(謝承後漢書曰/陳禪為州治中)¶
(從事時刺史為人苛刻受納贓賄禪當傅拷乃至/笞掠無算五毒畢加神意自若辭對無變事遂釋)　隂¶
澹割耳訴枉(王隠晉書曰隂澹時弱冠才行忠/烈州請為治中從事割耳訴枉)　所㧞¶
皆為牧守(益部耆舊傳栁琮字伯騫為治中與人交結/乆而益親其所拔進皆世所稱致位牧守鄉)¶
(里為之語曰得黄金一/笥不如栁伯騫所識)　諸事一以諮之(江表傳曰孫/權克荆州將)¶
(吏悉歸附而潘濬獨稱疾權遣人以床就家舉致之濬/涕泗交横權親以手巾拭其面即以為治中諸事一以)¶
(諮/之)¶
<pb:KR3k0055_WYG_116-55b>¶
　　主簿一(功曹書佐附/)¶
原杜氏通典曰主簿一人録門下衆事省署文書漢制¶
也歴代至隋皆有　功曹書佐一人主選用漢制也其¶
司𨽻功曹從事史兼録衆事(應劭漢百官表曰司𨽻功/曹從事即州治中從事也)¶
晉以來改功曹為西曹書佐宋有别駕西曹主吏及選¶
舉即漢之功曹書佐也¶
　　主簿二¶
原畢雲自劾(三輔決錄云卑雲為主簿剛直樂善/火燒楊園詔推之雲自考劾遂死)　郭¶
<pb:KR3k0055_WYG_116-56a>¶
舒自繫(晉書曰郭舒始為領軍校尉坐擅放司馬彪繫/廷尉世多義之刺史夏侯含辟為西曹轉主簿)¶
(含坐事舒自繫理含事得/釋刺史宗岱即命為治中)　詣習主簿(晉陽秋曰習鑿/齒為桓温主簿)¶
(令於蜀致星人既夜問國家祚運脩短答云世祚方永/温不悦明晚送絹一匹錢五千文以與之星人乃馳詣)¶
(鑿齒曰家在益州今受旨自裁無由致其骸骨縁君仁/厚乞為標碣棺木耳鑿齒問其故星人曰賜絹一匹令)¶
(僕自裁恵錢五千以買棺耳鑿齒曰君㡬誤死君嘗聞/乎知星宿有不覆之義乎此以絹戲君以錢供道中資)¶
(是聽君去耳星人大喜明便詣温别温問去意以鑿齒/言答温笑曰鑿齒憂君誤死君定是誤活徒三十年看)¶
(儒書不如一/詣習主簿)　鑿齒親遇隆宻(又曰習鑿齒為桓温/荆州主簿親遇隆宻)¶
景仁撫筝而歌(北堂書鈔曰謝景仁為豫州主簿在桓/靈寳門下靈寳聞其善彈筝以筝令其)¶
<pb:KR3k0055_WYG_116-56b>¶
(彈之因歌秋風意氣/殊逺靈寳甚重之)　主諸簿書普闗諸事(又曰韋昭/辨釋名云)¶
(主簿者主諸簿書簿普也普闗諸事/也簿書必有掌者録事總領之耳)　毁服為豎親執¶
勞辱(臧榮緒晉書曰譙王承為湘令易雄為主簿/佐史逃散雄毁服為僮豎從之親執勞辱)¶
　　從事一(典郡書佐/)　(祭酒従事附/)¶
原杜氏通典曰部郡國從事史毎郡國各一人漢制也¶
主督促文書舉非法(朱震字伯厚為州從事奏濟隂太/守單匡贓罪三府諺曰車如雞棲)¶
(馬如狗疾惡/如風朱伯厚)　典郡書佐毎郡國各一人漢制也各主¶
一郡文書以郡吏補嵗滿一更　祭酒從事史漢魏以¶
<pb:KR3k0055_WYG_116-57a>¶
来置宋世分掌諸曹兵賊倉户水鎧之事自江左揚州¶
無祭酒而以主簿治事¶
　　從事二¶
原徳行堂堂　辨論洶洶(益部耆舊傳曰邢顯為州從/事人稱之曰徳行堂堂邢子)¶
(昂顯字子昂為魏志曰嚴包字文通才學最/髙應州辟衆  之語曰辨論洶洶嚴文通)　舉姦摘¶
伏　依法執案(益部耆舊傳曰賀太和州辟為從事舉/姦摘伏部人無怨  長沙耆舊傳曰虞)¶
(芝為南陽郡從事太守芮氏親/連王室自恃豪援芝依法執案)　百僚敬服　萬里肅¶
清(謝承後漢書曰胡騰為荆州從事萬事既辦一州肅/然百僚敬服其能  長沙耆舊傳曰虞芝為郡從事)¶
<pb:KR3k0055_WYG_116-57b>¶
(萬里/肅清)　就車赴職　投𫝊去官(謝承後漢書曰朱震為/郡従事曰震宿有負薪)¶
(之憂力疾就車職重人輕必不堪久南王隠晉書曰劉/毅州辟為都官従事京邑肅然彈河  尹事司𨽻徐不)¶
(過曰躩虎之犬鼷䑕蹈其背毅曰既能/躩虎又能殺䑕何損於犬投傳而去)¶
　　從事三¶
原文學從事(管輅别傳云冀州刺史裴徽檄召輅為文/學從事一相見清論終日不覺罷倦天時)¶
(大熱移床在庭前樹下乃至雞向晨然後出再相/見便為鉅鹿從事三見轉治中四見轉為别駕)　武¶
猛從事(典畧云張楊靈帝時/為并州武猛從事)　材力過人(蜀志曰馬謖/字幼常以荆)¶
(州從事隨先主入蜀/材力過人好論軍事)　武力過人(張遼傳云張遼少為/郡吏漢末并州刺史)¶
<pb:KR3k0055_WYG_116-58a>¶
(丁原以遼武力/過人召為從事)　三府側席(北堂書鈔鍾離意别傳云/揚州刺史夏君三辟意署)¶
(九江郡從事/三府側席)　八辟從事(謝承後漢書曰周樹達於法/善能解煩釋疑八辟從事)¶
　陳事序要(又曰周樹辟為從事刺史孟觀有/罪俾樹作章陳事序要得無罪也)　不累¶
其身(益部耆舊傳云李宏字仲元為州從事揚雄稱/之曰不屈其志不累其身不夷不恵可否之間)¶
不畏彊禦(華嶠後漢書曰衛羽為州從事時常侍單超/兄子匡為濟隂太守負其勢大為貪放刺史)¶
(第五種欲收之聞羽素抗厲乃召羽謂曰聞公不畏彊/禦今欲相委以重事若何對曰願庻幾於一割羽出遂)¶
(馳至定陶閉城門收匡賔客親吏四十餘人七/日中起發其贓五六十萬種即舉奏一州震慓)　號曰¶
卧虎(陳留耆舊傳云髙慎字孝甫敦質少華口不能劇/譚嘿好沉深之謀為州從事號曰卧虎故人謂之)¶
<pb:KR3k0055_WYG_116-58b>¶
(嶷然不語/髙孝甫)　當為鷹犬(謝承後漢書曰朱震為部從事/時濟隂太守單匡在官放恣辟)¶
(震請見曰/當為鷹犬)　師友之道(東觀漢記曰班彪避地河西大/将軍竇融以為從事深相敬愛)¶
(接以師/友之道)　尚徳之舉(孟嘉傳曰庾亮拔孟嘉為勸學/従事髙選儒官嘉值尚徳之舉)¶
亷潔通敏(漢書曰趙廣漢為州従事/以亷潔通敏下士為名)　威厲冰霜(長沙/書舊)¶
(傳曰虞芝轉部從事太守芮氏/不遵法度芝乃諷諫威厲氷霜)　世稱氷清(東觀漢記/曰樊準字)¶
(幼陵為别駕従事監職公/正不發私書世稱氷清)　號白馬從事(廬江七賢傳/曰陳衆辟州)¶
(從事有劇賊淳于臨等數千人攻縣光武遣司空李通/帥師撃之州牧惶怖恐獲罪衆於是自請以恩信曉諭)¶
(降之乗單車駕白馬徃到賊所以義告諭臨/素服名徳即降服民立生祠曰白馬従事)　比都官¶
<pb:KR3k0055_WYG_116-59a>¶
從事(見司𨽻校尉/篇通典註中)　喬公得姦贓(後漢書曰喬公祖為/梁縣功曹荆河州刺)¶
(史周景行部到梁國公祖謁景因伏地言陳相羊昌罪/惡乞為部郡從事窮理其罪景壮公祖意即署遣之到)¶
(具考得姦贓梁冀馳檄救之景承旨召公祖還檄/至不發案之益急昌坐檻車徴公祖由是知名)　文¶
公有道術(益部耆舊傳曰任文公有道術為州從事越/雋欲反遣案虚實止𫝊舍有風發文公起曰)¶
(當有逆變因率駕去未/能發者為郡兵所殺)　子顔竒士可與計事(東觀漢/記曰吳)¶
(漢字子顔更始立使使者韓鴻徇河北或謂鴻/曰吳子顔竒士也可與計事鴻召見漢甚悦之)　令思¶
才器以為賓友(晉中興書曰華譚字令思幼而好學弱/冠知名揚州刺史周浚禮辟署従事愛)¶
(其才器以/為賔友)¶
<pb:KR3k0055_WYG_116-59b>¶
　　中正一¶
原杜氏通典曰按陳勝為楚王以朱房為中正而不言¶
職事兩漢無聞魏司空陳羣以天臺選用不盡人才擇¶
州之才優有昭鑒者除為中正自拔人才銓定九品州¶
郡皆置吳有大公平亦其任也(吳習温為荆州大公平/大公平即州都也後潘)¶
(祕為尚書僕射代温為/公平甚得州里之稱)晉宣帝加置大中正故有大小¶
中正其用人甚重(晉劉毅字仲雄年七十已告老後舉/為青州大中正尚書以毅懸車致仕)¶
(不宜勞以碎務孫尹表曰司徒魏舒司𨽻嚴詢與毅年/齒相近管四十萬戸州兼董司百寮總攝機要舒所統)¶
<pb:KR3k0055_WYG_116-60a>¶
(殷廣兼執九品銓十六州議者不以為劇昔衛武公年/過八十入為司徒毅志氣聰明一州品第不足勞其思)¶
(慮毅遂為州都銓正人流清濁區别其所彈貶自親貴/始  又干寳稱晉宣帝除九品置大中正晉令曰大小)¶
(中正為内官者聽月三會議上東門外設幔陳席兼又/劉毅上表刺史初臨州大中正選州里才業髙者  主)¶
(簿従事迎刺史若吏部選用猶下中正問人事所在父/祖位狀  又晉起居注曰僕射諸葛恢啟稱州都大中)¶
(正為吏部尚書侍郎司徒左長史掾屬皆為中正臣今/領吏部請解大中正以為都中正職局司理不宜兼也)¶
齊梁亦重焉(梁沈約遷侍中光禄大夫領太子/詹事揚州大中正開尚書八條事)後魏有¶
之(孝文云中正之任必湏得才業兼/資者太武帝時崔浩為冀州中正)北齊郡縣皆有其¶
本州中正以京官為之(乾明中邢邵為中書監同郡許/惇與邵競本州中正遂憑附宋)¶
<pb:KR3k0055_WYG_116-60b>¶
(欽道出邵/為刺史)隋有州都其任亦重(晉王廣為雍州牧司空/楊雄太僕髙熲並為州)¶
(都/)唐無¶
　　中正二¶
原定九品(晉書曰劉毅論九品云臣聞官材三難治亂/之所由人物難知一也愛憎難防二也情偽)¶
(難明三也今立中正定九品職名中正實為姦/府事名九品而有八損宜罷中正除九品也)　有八¶
損(詳/上)　不能寛大(魏畧云時苖字徳冑鉅鹿人也為大/官令領其郡中正定九品至於叙人)¶
(才不能寛大然紀人之/短雖在久遠銜之不置)　平次人才(北堂書鈔傅子云/魏司空陳羣主九)¶
(品之制置郡中正/平次人才之髙下)　觀過黨里(又應璩新詩云十室/稱忠信觀過必黨里)¶
<pb:KR3k0055_WYG_116-61a>¶
　自品編户(又孫楚集奏曰九品漢氏本無班固著漢書/序徃代賢智以為九條此盖記鬼録次第耳)¶
　(而陳羣依之以品生人又魏武㧞竒決於胸臆収才不/問階次豈賴九品而得人今可令長守為小中正各自)¶
　(品其編/户也)　銓評之職(干寳晉記云傅咸在位多/執正為豫州中正云云)　清定¶
　之選(北堂書鈔湛方生讓中正/牋云清定之選實須其人)　總十六州(王隠晉書/云魏舒兼)¶
　(緫十六/州中正)　操人主之威(北堂書鈔云劉毅論晉置九品/之令為中正乃操人主之威)¶
　　掌州鄉之論(又傅暢自序云時請定九品以余為/中正余以祖考歴代掌州鄉之論)¶
　¶
　¶
<pb:KR3k0055_WYG_116-61b>¶
　¶
　¶
　¶
　¶
　¶
　¶
　¶
御定淵鑑𩔖函卷一百十一¶
