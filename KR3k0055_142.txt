# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.156926
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR3k0055_WYG_142-1a>¶
　欽定四庫全書¶
御定淵鑑𩔖函卷一百三十七¶
　　政術部十六(選舉/)¶
　　　選舉一¶
　增玉海曰王者各有所貴堯舜貴道德夏貴功商貴老¶
　周貴同姓秦貴法吏西漢貴才謀東漢貴經術魏貴文¶
　章晉貴名理周隋貴氏族觀其所貴知治體之優劣然¶
　最無謂者其氏族乎　文獻通考曰古之用人德行為¶
<pb:KR3k0055_WYG_142-1b>¶
　首才能次之虞朝載采亦有九德周室賓興考其德行¶
　於才不屑屑也兩漢以來刺史守相得以專辟召之權¶
　魏晉而後九品中正得以司人物之柄皆考之以里閈¶
　之毁譽而試之以曹掾之職業然後俾之入備王官以¶
　階清顯蓋其為法雖有愧於古人德行之舉而猶可以¶
　得才能之士也至於隋而州郡僚屬皆命於銓曹搢紳¶
　發軔悉由於科目自以銓曹署官而所按者資格而已¶
　於是勘籍小吏得以司升沈之權自以科目取士而所¶
<pb:KR3k0055_WYG_142-2a>¶
試者詞章而已于是操觚末技得以階榮進之路選賢¶
與能之意無復存矣然此二法者歴數百年而不可以¶
復更　孔帖曰裴子野曰周禮始於學校論之州里告¶
之六事而後貢於王庭其在漢家州郡積有功能然後¶
為五府所辟五府舉其掾屬而升於朝三公參其得失¶
尚書奏之天子一人之身所閱者衆一賢之進其課也¶
詳故官得其才魏晉易是所失𢎞多萬品千羣俄折於¶
一面庶僚百位專斷於有司　宋書曰周漢之道以智¶
<pb:KR3k0055_WYG_142-2b>¶
役愚魏晉以來以貴役賤　文獻通考曰按西都舉人¶
之法以孝廉及賢良方正有未仕而舉者有既仕而舉¶
者蓋未仕者以此開選舉之門而既仕者以此定考課¶
之法也又按西漢舉賢良文學則令其對策而孝廉則¶
無對策之事蓋所謂賢良文學者取其忠言嘉謨足以¶
佐國崇論𢎞議足以康時若孝廉則取其履行而非資¶
其議論也¶
　　選舉二¶
<pb:KR3k0055_WYG_142-3a>¶
原周官大司徒職以鄉三物敎萬民而賓興之(一曰六/德二曰)¶
(六行三/曰六藝)詩書禮樂謂之四術四術既修九年大成凡士¶
之有善鄉先論士之秀者升諸司徒曰選士司徒論選¶
士之秀者而升諸學曰俊士既升而不征者曰造士大¶
樂正論造士之秀者升諸司馬曰進士司馬論進士之¶
賢者及鄉老羣吏獻賢能之書於王王再拜受之登於¶
天府藏於祖廟内史書其貳而行焉(書其貳謂/寫其副本)周之選¶
舉鄉大夫鄉老舉賢能而賓其禮司徒敎三物而興諸¶
<pb:KR3k0055_WYG_142-3b>¶
學司馬辨官材以定其論太宰詔廢置而持其柄内史¶
賛與奪而貳於中司士掌其版而知其數論定然後官¶
之任官然後爵之位定然後祿之擇材取士如此之詳¶
也　秦自孝公納商鞅策富國強兵為務仕進之途唯¶
闢田與勝敵而已　漢髙祖初未遑立制至十一年乃¶
下詔曰賢士大夫旣與我定有天下而不與我共安利¶
之可乎有肯從我遊者吾能尊顯之以布告天下其有¶
稱明德者郡守必身勸勉遣詣丞相府署其行義及年¶
<pb:KR3k0055_WYG_142-4a>¶
有其人而不言者免官又制諸侯王得自除内史以下¶
漢獨為置丞相也惠帝四年詔舉人孝悌力田者復其¶
身髙后元年初置孝悌官二千石者一人　文帝因&KR0303;¶
錯言務農貴粟詔許人納粟得拜爵及贖罪　景帝後¶
元二年詔曰其惟廉士寡欲易足今貲算十以上乃得¶
官廉士算不必衆有市籍不得官無訾又不得官朕甚¶
憐之訾算四得官亡令廉士久失職(有市籍謂賈人有/財不得為吏貲萬)¶
(錢算百二十也算十萬時疾吏之貪以為衣食足知榮/辱故限貲十萬乃得為吏廉士無貲減至四算乃得官)¶
<pb:KR3k0055_WYG_142-4b>¶
(也/)　武帝建元初始詔天下舉賢良方正直言極諫之¶
士其理申商韓非蘇秦張儀之言亂國政皆罷之元光¶
元年舉賢良董仲舒對曰夫長吏多出於郎中中郎吏¶
二千石子弟選郎吏又以富貲未必賢也且古所謂功¶
者以任官稱職為差非謂積日累久也故小材雖累日¶
不離於小官賢材雖未久不害為輔佐是以有司竭力¶
盡智務治其業而以赴功今則不然累日以取貴積久¶
以致官是以廉恥貿亂賢不肖混殽也請令諸列侯郡¶
<pb:KR3k0055_WYG_142-5a>¶
守二千石各擇其吏民之賢者歳貢各二人以給宿衞¶
且以觀大臣之能所貢賢者有賞不肖者有罰夫如是¶
諸侯吏二千石皆盡心於求賢天下之士可得而官使¶
也帝於是令郡國舉孝廉各一人(孝謂善事父母/廉謂清潔廉隅)又制¶
郡國口二十萬以上歳察一人四十萬以上二人六十¶
萬三人八十萬四人百萬五人百二十萬六人不滿二¶
十萬二歳一人不滿十萬三歳一人限以四科一曰德¶
行髙潔志節清白二曰學通行修經中博士三曰明習¶
<pb:KR3k0055_WYG_142-5b>¶
法令足以決疑能按章覆問文中御史四曰剛毅多略¶
遭事不惑明足決斷材任三輔縣令至五年又詔徴吏¶
人令與計偕(計者上計簿使也郡國每歳遣詣京師上/之偕者俱也令所徴之人與計者俱來)¶
元朔元年又詔曰興廉舉孝庶幾成風夫十室之邑必¶
有忠信三人同行厥有我師今或至闔郡而不薦一人¶
是化不下䆒而積行之君子壅於上聞也且進賢受上¶
賞蔽賢蒙顯戮古之道也其與中二千石禮官博士議¶
不舉者罪是時天下慎法莫敢謬舉而貢士蓋鮮故有¶
<pb:KR3k0055_WYG_142-6a>¶
斯詔有司議曰古者諸侯不貢士一則黜爵再則削地¶
三則黜爵削地畢矣夫附下罔上者死附上罔下者刑¶
與聞國政而無益於人者斥在上位而不能進賢者退¶
其不舉孝不奉詔當以不敬論(為其不求/士報國也)不察廉為不¶
勝任也當免奏可凡郡國之官非傅相其他既自署置¶
又調屬僚及部人之賢者舉為秀才廉吏而貢於王庭¶
多拜為郎居三署無常貟或至千人屬光祿勲故卿校¶
牧守居閒待詔或郡國貢送公車徴起悉在焉光祿勲¶
<pb:KR3k0055_WYG_142-6b>¶
復於三署中銓第郎吏歳舉秀才廉吏出為他官以補¶
缺貟(後漢/制同)元封五年又詔曰蓋有非常之功必待非常¶
之人故馬或奔踶而致千里(踶蹋也奔走也奔踶者乘/之即奔立則蹋人踶徒計)¶
(反/)士或有負俗之累而立功名夫泛駕之馬(泛覆也音/方勇反覆)¶
(駕者言馬有逸氣/而不循&KR0100;轍也)跅弛之士(跅者跅落無檢局也弛者/放廢不遵禮度也跅音吐)¶
(各/反)亦在御之而已其令州郡察吏人有茂材異等者初¶
公孫𢎞以儒術為丞相天下之學靡然嚮風時外事四¶
夷内闕用度仍募人入羊穀奴婢得授官增秩復役除¶
<pb:KR3k0055_WYG_142-7a>¶
罪大至封侯卿大夫小者郎吏繇是吏道雜而多端官¶
職耗廢矣　孝昭始元初遣故廷尉王平等五人(前為/此官)¶
(今不居官/皆謂之故)持節行郡國舉賢良　孝宣帝時諫議大夫¶
王吉上言曰今使吏得任子弟(子弟以父兄/任為郎也)率多驕驁¶
(驁與/傲同)不通古今至于積功理人無益於人此伐檀所為¶
作也(伐檀詩篇名/刺不用賢也)宜明選求賢除任子弟之令黄龍初¶
制凡官秩六百石者不得舉為廉吏　元帝永光元年¶
二月詔丞相御史舉質樸敦厚遜讓有行者光祿歲以¶
<pb:KR3k0055_WYG_142-7b>¶
此科第郎從官(始令丞相御史舉此四科人以擢用之/而見在郎及從官又令光祿每歳依此)¶
(科考校定其第高/下知其人賢否也)又詔列侯舉茂材諫議大夫張勃舉¶
大官獻丞陳湯(獻丞主/貢獻物)湯有罪勃坐削户二百㑹薨故¶
賜諡曰繆侯(以其所舉不得人故/加惡諡繆者妄也)其為勸勵也如是故¶
官得其材位必久安為吏者長子孫居官者以為姓號¶
三代以降斯之為盛(詳考/績)　成帝建始四年初置常侍¶
曹尚書一人主公卿又有二千石曹尚書一人掌郡國¶
二千石蓋選曹之所起也漢諸帝凡日蝕地震山崩川¶
<pb:KR3k0055_WYG_142-8a>¶
竭天地大變皆詔天下郡國舉賢良方正極言直諫之¶
士率以為常又其有要任使皆標其目而令舉之　後¶
漢光武十二年詔三公舉茂材各一人廉吏各一人左¶
右將軍歳察廉吏各二人光祿歳舉郎茂材四行各一¶
人察廉吏三人中二千石歳察廉吏各一人廷尉大司¶
農二人將兵將軍歳察廉吏各二人監御史司隸州牧¶
歳舉茂材各一人改前漢常侍曹尚書為吏部尚書其¶
時選舉於郡國屬功曹於公府屬東西曹於天臺屬吏¶
<pb:KR3k0055_WYG_142-8b>¶
曹尚書亦曰選部而尚書令總之其所進用加以歳月¶
先後之次凡郡國守相視事未滿歳不得察舉孝廉吏¶
以其未久不周知也所徴舉率皆特拜不復簡試士或¶
矯飾謗議漸生章帝建初元年詔曰夫鄉舉里選必累¶
功勞今刺史守相不明真偽茂材孝廉歳以百數(漢曰/秀才)¶
(後漢避光武諱故/曰茂材魏曰秀才)既非能顯而當授之政事甚無謂也¶
每尋前世舉人貢士或起畎畞不繫閥閱敷奏以言則¶
文章可採明試以功則政有異迹文質彬彬朕甚嘉之¶
<pb:KR3k0055_WYG_142-9a>¶
始復用前漢丞相故事以四科辟士(武帝因董仲舒之/言立制故事在丞)¶
(相府今復用之第一科補西曹南閣祭酒二/科補議曹三科補四辟入奏四科補則決)凡所舉士¶
先試之以職乃得充選其德行尤異不宜試職者疏於¶
他狀舉非人兼不舉者罪　安帝永初二年詔王官屬¶
黒綬下至郎謁者經任博士居鄉里有廉清孝順之稱¶
才任理人者國相歳移名與計偕上尚書公府通調令¶
得外補順帝又增甲乙科貟十人除郡國耆儒皆補郎¶
舍人陽嘉元年尚書令左雄改察舉之制限年四十以¶
<pb:KR3k0055_WYG_142-9b>¶
上儒者試經學文吏試章奏如有顔囘子竒之𩔖不拘¶
年齒尚書僕射胡廣尚書郭虔等駁之曰選舉因才無¶
拘定制六奇之策不出經學鄭阿之政非必奏章甘奇¶
顯用年乖強仕終賈揚聲亦在弱冠漢承周秦兼鑒殷¶
夏祖德師經參雜霸軌聖主賢臣代以致理貢舉之制¶
莫或&KR0158;革今以一臣之言不可剗戾舊章竟從雄議於¶
是雄上言郡國孝廉古之貢士出則宰人宣協風敎若¶
其面牆則無所施用孔子曰四十而不惑禮稱強仕請¶
<pb:KR3k0055_WYG_142-10a>¶
自今孝廉年不滿四十不得察舉皆請先詣公府諸生¶
試家法(儒有一家之/學故曰家法)文吏課牋奏覆之端門練其虚實¶
以觀異能以美風俗有不承科令者正其罪法若有茂¶
才異行自可不拘年齒帝從之明年有廣陵孝廉徐淑¶
年未及舉疑而詰之對曰詔書有如顔囘子奇不拘年¶
齒雄詰之昔顔囘聞一知十孝廉聞一知幾淑無以對¶
乃遣還郡於是濟陰太守胡廣等十餘人皆坐謬舉免¶
黜唯汝南陳蕃潁川李膺下邳陳球等三十餘人得拜¶
<pb:KR3k0055_WYG_142-10b>¶
郎中自是牧守畏慄莫敢輕舉雄在尚書迄於永嘉十¶
餘年間察選清平多得其人雄又奏徴海内名儒為博¶
士使公卿子弟為諸生有志操者加其俸祿及汝南謝¶
廉河南趙建年始十二各能通經雄並奏拜童子郎自¶
是負書來學雲集京師後黄瓊為尚書令以雄前所上¶
孝廉之選專用儒學文吏乃奏增孝弟及能從政者立¶
為四科　桓帝建和初詔諸學生年十六以上比郡國¶
明經試次第上名髙第十五人上第十六人為郎中中¶
<pb:KR3k0055_WYG_142-11a>¶
第十七人為太子舍人下第十七人為王家郎永壽二¶
年甲午詔復課試諸生補郎舍人其後復置學生滿二¶
嵗試通二經者補文學掌故其不通二經者須後試復¶
隨軰試通二經者亦得為文學掌故其已為文學掌故¶
者滿二歳能通三經者擢其髙第為太子舍人其不得¶
第者後試復隨軰試第復髙者亦得為太子舍人已為¶
太子舍人滿二歳試能通四經者推其髙第為郎中其¶
不得第者後試復隨軰試第復髙者亦得為郎中已為¶
<pb:KR3k0055_WYG_142-11b>¶
郎中滿二歳試能通五經者推其髙第補吏隨才而用¶
其不得第者後試復隨軰試第復髙亦得補吏其後綱¶
紀隳紊凡所選用莫非情故時議以州郡相阿人情比¶
周乃制㛰姻之家及兩州之人不得相臨遂復有三互¶
法(三互謂㛰姻之家及兩州不得交互為官是時史弼/遷山陽太守其妻鉅野薛氏女以三互自上轉拜平)¶
(原相/是也)禁網益密選用彌艱幽兾二州久闕而公府限以¶
三互經時不補議郎蔡邕上言曰伏見幽冀舊壤鎧馬¶
所出比年兵饑漸至空耗闕職經時吏人延屬而三府¶
<pb:KR3k0055_WYG_142-12a>¶
選舉逾月不定以避三互十二州有禁當取二州之士¶
又二州之士或復限以歳月狐疑淹遲以失事㑹愚以¶
為三互之禁禁之薄者但申以威靈明其憲令在任之¶
人豈不戒懼而坐設三互自生留閡邪昔韓安國起自¶
徒中買臣出於幽賤並以才宜還守夲邦豈復顧循三¶
互繼以末制者乎臣願蠲除近禁其諸州刺史器用可¶
授者無拘日月三互以差厥中靈帝不省是時諸博士¶
試甲乙科爭第髙下更相告訟頗行賄賂改蘭臺漆書¶
<pb:KR3k0055_WYG_142-12b>¶
之經以合其私文者帝乃詔諸儒讐定五經而鐫石以¶
刋其文使蔡邕等書為古文篆𨽻三體立于太學門謂¶
之石經自是爭者乃息凡學士不得有金痍痼疾督書¶
其版舉主保之(其督郵版状曰生事愛敬䘮没如禮易/尚書孝經論語兼綜載籍窮微闡奥師)¶
(事某官見授門徒五十人以上隱居樂道不求聞達身/無金痍痼疾三十六屬不與妖惡交通王侯賞賜行應)¶
(四科經任博士下/者某官某甲保舉)　魏文帝為魏王時三方鼎立士流¶
播遷四人錯雜詳覈無所延康元年吏部尚書陳羣以¶
天朝選用不盡人材乃立九品官人之法州郡皆置中¶
<pb:KR3k0055_WYG_142-13a>¶
正以定其選擇州郡之賢有識鑒者為之區别人物第¶
其髙下又制郡口十萬以上歳察一人其有秀異不拘¶
户口其武官之選俾䕶軍主之黄初三年始除舊漢限¶
年之制令郡國貢舉勿拘老幼儒通經術吏達文法則¶
皆試用自明帝太和之後俗有浮靡遞相標目而夏侯¶
諸葛何鄧之儔有四聰八達之稱或禁錮廢黜以懲之¶
吏部尚書盧毓奏曰古者敷奏以言明試以功今考績¶
之法久廢而毁稱相進退故真偽混雜也帝遂詔散騎¶
<pb:KR3k0055_WYG_142-13b>¶
常侍劉邵作都官考課之法以考覈百官(具考/績篇)　晉依¶
魏氏九品之制内官吏部尚書司徒左長史外官州有¶
大中正郡國有小中正皆掌選舉若吏部選用必下中¶
正徴其人居及父祖官名武帝泰始初又議考課(詳考/績)¶
散騎常侍傅𤣥皇甫陶以為政敎頽弊風俗不淳上疏¶
帝乃使𤣥草詔進之武帝甚善而終不能用于時雖風¶
敎頽失而無典制然時有清議尚能勸俗陳壽居䘮使¶
女奴丸藥積年沈廢郤詵篤孝以假𦵏違常降品一等¶
<pb:KR3k0055_WYG_142-14a>¶
其為懲勸也如是其後中正任久愛憎由己而九品之¶
法漸弊遂計官資以定品格天下惟以居位者為貴尚¶
書僕射劉毅以九品者始因魏初䘮亂是軍中權時之¶
制非經久之典也因用土斷復古鄉舉里選之法上疏¶
曰夫九品有八損而官才有三難(云云/)職名中正實為¶
奸府事名九品而有八損臣以為宜罷中正除九品棄¶
魏氏之弊法立一代之美制司空衛瓘又表請除九品¶
復古鄉議里選及劉頌為吏部尚書復建九班之制令¶
<pb:KR3k0055_WYG_142-14b>¶
百官在職少遷時賈郭專朝仕者務速進故皆不行(孫/氏)¶
(有江東選曹尚書主選舉吳郡曁艶性峭刻好清議為/尚書以郎署混淆多非其人艶欲激濁揚清别其善否)¶
(乃覈選三署皆貶髙就下降損數等其居位貪婪志節/卑汚者皆以為軍校置之營府于是怨聲囂然競言豔)¶
(用私情/坐自殺)　東晉元帝制揚州歳貢二人諸州各一人時¶
以天下䘮亂務存慰勉逺方孝秀不復策試到即除署¶
旣經略初定乃詔試經有才不中舉者免其太守其後¶
孝秀莫敢應命有送至京師皆以疾辭太興三年尚書¶
孔坦議請普延五歳許其講習乃詔孝廉申至七年而¶
<pb:KR3k0055_WYG_142-15a>¶
秀才如故　宋制丹陽吳㑹㑹稽吳興四郡歳舉二人¶
餘郡各一人凡州秀才郡孝亷至皆策試天子或親臨¶
之及公卿所舉皆屬於吏部銓用凡舉得失各有賞罰¶
失者其人加禁錮年月多少隨部議制文帝元嘉中限¶
年三十而仕郡縣以六周而代刺史或十餘年及孝武¶
即位仕者不復拘老幼守宰以三周為滿帝不欲重權¶
在下乃令吏部置兩尚書以散其權　齊尚書都令史¶
駱宰議策秀才格五問並得為上四三為中二為下一¶
<pb:KR3k0055_WYG_142-15b>¶
不合與第謝超宗議以為片辭折獄寸言挫衆魯史褒¶
貶孔論興言皆無俟繁而後秉裁夫表事之深析理之¶
㑹豈必委牘方切理道非患對不盡問患以常文弗奇¶
必使一通峻正寧劣五通而常與其俱奇一亦宜採詔¶
從宰議因習宋代限年之制然而鄉舉里選不覈才德¶
其所進取以官㛰胄籍為先遂令甲族以二十登仕後¶
門以三十試吏故有增年矯貌以圖進者其時士人皆¶
厚結姻援奔馳造請浸以成俗　梁初無中正制年二¶
<pb:KR3k0055_WYG_142-16a>¶
十有五方得入仕天監中又制凡九流常選年未三十¶
不通一經者不得為官若有才同甘顔勿限年次至七¶
年州置州重郡置郡崇鄉置鄉豪各一人專典搜薦無¶
復膏粱寒素之隔普通七年詔凡州歳舉二人大郡一¶
人敬帝太平二年復令諸州各置中正仍舊訪選舉皆¶
須中正押上然後量授不然則否　陳依梁制凡年未¶
三十不得入仕惟經學生策士得第諸州迎主簿西曹¶
左奏及嘗為挽郎得未壯而仕諸郡唯正王為丹陽尹¶
<pb:KR3k0055_WYG_142-16b>¶
經迎得出身者亦然庶姓尹則否有髙才異行殊勲别¶
降恩㫖敘用不在常例凡選無定時隨缺則補官有清¶
濁以為升降從濁得清則勝於選若有遷授吏部先為¶
白牒列數十人名尚書與參掌者共署奏敇或可或否¶
其可者則下於選曹量貴賤别内外隨才補用以黄紙¶
錄名八座通署奏可乃出以付於典名典名書其名帖¶
鶴頭版修容整儀送所授之家其别發詔除者即宣付¶
詔局詔局草奏聞敇可黄紙寫出門下門下荅詔請付¶
<pb:KR3k0055_WYG_142-17a>¶
外施行又書可付選司行名得官者不必皆行名到但¶
聞詔出明日即入謝後詣尚書上省拜受凡拜官皆在¶
午後初武帝承侯景䘮亂之後綱維頽壊制度未立而¶
百官無復考校殿最之法但更年互遷驟班進秩法無¶
可稱者後徐陵孔奐繼為吏部尚書差有其序　後魏¶
州郡皆有中正掌選舉每以季月與吏部銓擇可否其¶
秀才對策第居中上表敘之文成帝和平三年詔今選¶
舉之官多不以次令班白處後晩進居先豈所謂彞倫¶
<pb:KR3k0055_WYG_142-17b>¶
攸敘也諸曹選補宜各書勞舊才能(初崔浩為冀州大/中正薦冀定相幽)¶
(并五州士數十人各起家為郡守景穆帝謂浩曰先召/之人亦州郡選也在職已久勤勞未荅令先補前召外)¶
(任州郡以新召者代為郎吏又守宰人宜使更事者浩/固爭而遣之髙允聞之謂東宫博士管恬曰崔公其亦)¶
(不免乎茍逞其非而校勝於上何以能濟功又季孝伯/趙郡人名曾治鄭氏禮左氏春秋郡三辟  曹不就門)¶
(人勸之曾曰功曹之職雖曰鄉選髙第猶是郡吏耳北/面事人亦何容易任郡主簿到官月餘曾乃歎曰梁叔)¶
(敬有云州郡之職徒勞人耳道之不行身之憂也遂還/家  又郭祚為吏部尚書時潔清重惜官位至於銓授)¶
(假令得人必徘徊久之然後下筆即云此人便已貴矣/由是事頗為稽遲當時每招怨讟然所㧞用者量材稱)¶
(職時又以/此歸之)其後中正所銓但在門第吏部彞倫仍多不¶
<pb:KR3k0055_WYG_142-18a>¶
才孝文帝勵精求治内官通班以上皆自考覈以為黜¶
陟(具考/績篇)宣武帝詔庶族子弟年十五不聽入仕(任城王/澄從幸)¶
(鄴宫除吏部尚書及幸代車駕自北巡留澄銓簡舊臣/初魏自公侯以下迄于選臣動有萬數冗散無事澄品)¶
(為三等量其優劣盡其能否之用咸無怨者有又韋/伯昕兄子場為吏部郎性貪婪鬻賣吏官皆  定價)太¶
和以前精選中正德髙鄉國者充其邊州小郡人物單¶
鮮者則併附他州其在選陋者則闕而不置當時稱為¶
簡當頗為得人及宣武孝明之時州無大小必置中正¶
旣不可悉得其人故或有蕃落庸鄙操銓覈之權而選¶
<pb:KR3k0055_WYG_142-18b>¶
敘頽紊至正始元年冬乃罷諸郡中正時有以雜𩔖冒¶
登清流遂令在位者皆五人相保無人保任者奪官還¶
役初孝明嗣位幼沖靈太后臨朝征西將軍冀州大中¶
正張彞之子仲瑀上封事請銓别選格排抑武夫不使¶
在清品於是武夫怨怒聲喧道路乃懸牓於衢㑹期屠¶
害彞父子不以為懐神龜二年羽林虎賁相率千餘人¶
至尚書省詬詈求彞長子尚書郎始均不獲以瓦礫投¶
擊臺閣聲如雷霆京師懾震莫敢討遏遂聚火就焚其¶
<pb:KR3k0055_WYG_142-19a>¶
第拽彞於庭捶辱恣心而呼聲動京邑其子叩頭流血¶
為父請命羽林乃執始均生投火中灼為煨燼仲瑀被¶
創以竄免彝一宿而死既而詔斬其尤兇者八人餘大¶
赦以安之天下寃痛聞者驚駭靈太后乃命武官得依¶
資入選旣而官員少而應調者多選曹無以處之及崔¶
亮為吏部尚書乃奏為格制官不問愚賢以停解日月¶
為斷雖復官須此人停日後者終不得取庸才下品年¶
月久者則先擢用時沈滯者皆稱其能後甄琛元修義¶
<pb:KR3k0055_WYG_142-19b>¶
城陽王徽相繼為吏部尚書利其使已踵而行之自是¶
賢愚同貫涇渭無别魏之失才從亮始也孝荘帝詔求¶
德行文藝政事強直者縣令郡守刺史皆敘其志業具¶
以表聞三人以上縣令太守刺史賞一階舉非其人者¶
黜一階凡官郡守縣令六年爲滿滿後六年乃敘任¶
北齊選舉多沿後魏之制凡州縣皆置中正其課試之¶
法中書策秀才集書策貢士考功郎中策廉良天子常¶
服乗輿出坐於朝堂中楹秀孝各以班草對字有脫誤¶
<pb:KR3k0055_WYG_142-20a>¶
者呼起立席後書有濫劣者飲墨水一升文理孟浪者¶
奪席脫容刀初東魏元象中文襄王髙澄秉政攝吏部¶
尚書乃革後魏崔亮年勞之制務求才實自遷鄴以後¶
掌大𨕖知名者不過數四文襄年少髙朗其弊也疎袁¶
聿修沈密謹厚所傷者細楊遵彦風流辯給所取失於¶
浮華唯辛術才明簡實新舊參舉管庫必擢門閥不遺¶
衡鑑之美一人而已孝昭帝皇建二年詔内外執事官¶
從五品以上三府主簿錄事參軍諸王文學侍御史廷¶
<pb:KR3k0055_WYG_142-20b>¶
尉三官尚書郎中中書舍人每在三年之内各舉一人¶
或夙在朝倫沈屈未用或先官後進今見停散或白屋¶
之人巾褐未釋其髙才良器允文允武理識深長幹具¶
通濟操履凝峻學業宏贍諸如此軰隨取一長無待兼¶
資方充舉限未薦之文指論事實隨能量用必陳所堪¶
不得髙談謬加褒飾所舉之人止在一職三載之内有¶
犯死罪以下刑罪以上舉主准舉人之犯各罰其金自¶
鞭以下舉主勿論若未經三載而更餘轉通計後官日¶
<pb:KR3k0055_WYG_142-21a>¶
月合滿三周凡所舉人必主事立功禆益時政不限年¶
之逺近舉主之賞亦當非次被舉之人别當擢授其違¶
限不舉依式罰金又擁旄作鎮任總百城分符共理職¶
司千里凡其部統理宜委悉刺史於所管之内下郡太¶
守縣令丞尉府佐錄事參軍以降州官州官都主簿以¶
下但沾在吏職及前為官并白人等並聽表薦太守則¶
曹掾以下及管内之人亦聽表舉其大州中州下州畿¶
内上郡中郡並三年之内各舉一人其不入品州并自¶
<pb:KR3k0055_WYG_142-21b>¶
餘郡守不在舉限　後周以吏部中大夫一人掌選舉¶
小吏部下大夫一人以貳之初霸府時蘇綽為六條詔¶
書其四曰擢賢良綽深思夲始懲魏齊之失罷門資之¶
制其所察舉頗加精慎及武帝平齊廣收遺逸乃詔山¶
東諸州舉明經幹理者上縣六人中縣五人下縣四人¶
至宣帝大成元年詔州舉髙才博學者為秀才郡舉經¶
明行修者為孝亷上州上郡歳一人其刺史僚佐州吏¶
則自署府官則命於朝廷　隋文帝開皇七年制諸州¶
<pb:KR3k0055_WYG_142-22a>¶
歳貢三人工商不得入仕開皇十八年又詔京官五品¶
以上及總管刺史並以志行修謹清平幹濟二科舉人¶
牛𢎞為吏部尚書髙構為侍郎選舉先德行次文才最¶
為稱職當時之制尚書舉其大者侍郎銓其小者則六¶
品以下官吏咸吏部所掌自是海内一命以上之官州¶
郡無復辟署矣自後周以降選無清濁及盧愷攝吏部¶
尚書與侍郎薛道衡陸彦師等甄别物𩔖頗為清簡而¶
譖訴紛紜愷及道衡皆除名煬帝始建進士科又制百¶
<pb:KR3k0055_WYG_142-22b>¶
官不得計考增級其功德行能有昭然者乃擢之大業¶
三年始置吏部侍郎一人分掌尚書職事時武夫參選¶
多授文職大業八年詔曰頃自班朝治人乃由勲敘拔¶
之行陣起自勇夫蠧政害人實由於此自今以後諸授¶
勲官者並不得授文官之職事　唐貢士之法多循隋¶
制其常貢之科有秀才有明經有進士有明法有書有¶
算自京師郡縣皆有學焉每歳仲冬郡縣館監課試其¶
成者長吏㑹屬僚設賓主陳俎豆備管絃既餞而與計¶
<pb:KR3k0055_WYG_142-23a>¶
偕其不在館學而舉者謂之鄉貢舊令諸郡雖一二三¶
人之限而實無常數到尚書省始由户部集閱而關於¶
考功課試可者為第(武德舊制以考功郎中監試貢舉/貞觀以後則考功貟外郎專掌之)¶
初秀才科等最髙試方略策五條有上上上中上下中¶
上凡四等貞觀中有舉而不第者坐其州長由是廢絶¶
自是士族所趣嚮唯明經進士二科而已其初止試策¶
貞觀八年詔加進士試讀經史一部至調露二年考功¶
貟外郎劉思立始奏二科並加帖經其後又加老子孝¶
<pb:KR3k0055_WYG_142-23b>¶
經使兼通之永隆二年詔明經帖十得六進士試文兩¶
篇職文律者然後試策武后載初元年二月策問貢人¶
於洛城殿數日方了殿前試人自此始長壽三年制始¶
令舉人獻歳元㑹列於方物前以備充庭(因左拾遺劉/承慶上疏奏)¶
(四方珍貢列為庭實而舉人/不厠甚非尊賢之意上從之)長壽二年太后自製臣軌¶
兩篇令貢舉習業停老子長安二年敎人習武藝其後¶
每歳如明經進士之法行鄉飲酒禮送於兵部(開元十/九年詔)¶
(武舉人與明經進/士同行鄉飲酒禮)其課試之制畫帛為五規置之於垜¶
<pb:KR3k0055_WYG_142-24a>¶
去之百有五步(内規廣六尺橛廣六尺餘四規每規内/兩邊各廣三尺縣髙以三十尺為限)¶
列坐引射名曰長垜(弓用一石力/箭重六錢)又穿土為埒其長與¶
垜均綴皮為兩鹿歴置其上馳馬射之名曰馬射(鹿子/長五)¶
(寸髙三寸弓用/七斗以上力)又斷木為人戴方版於頂上凡四隅人¶
互列埒上馳馬入埒運槍左右觸必版落而人不踣名¶
曰馬槍(槍長一文八尺徑一寸五分重/八觔其木人上版方二寸五分)皆以儇好不失¶
者為上兼有步射穿札翹關負重身材言語之選通得¶
五上者為第其餘復有平射之科不拘色役髙第者授¶
<pb:KR3k0055_WYG_142-24b>¶
以官其次以𩔖升又制為土木馬於里閭間敎人習騎¶
(天寶六年正月制文武之道既唯並用宗敬之儀不可/獨闕其鄉貢武舉人上省先令謁太公廟每拜大将及)¶
(行師尅捷/亦宜告廟)神龍二年二月制貢舉人停臣軌依舊習老¶
子開元八年七月國子司業李元璀上言三禮三傳及¶
毛詩尚書周易等並聖賢微㫖生人敎業必事資經逺¶
則斯道不墜今明經所習務在出身咸以禮記文少人¶
皆競讀周禮經邦之軌則儀禮莊敬之楷模公羊榖梁¶
歴代崇習今兩監及州縣以獨學無友四經殆絶事資¶
<pb:KR3k0055_WYG_142-25a>¶
訓誘不可因循其學生請停各量配作業并貢人參試¶
之日習周禮儀禮公羊穀梁並請帖十通五許其入第¶
以此開勸即望四海均習九經該備從之二十一年明¶
皇新注老子成詔天下每歲貢士減尚書論語策而加¶
老子焉二十四年制移貢舉於禮部以侍郎掌之(因考/功貟)¶
(外郎李昂詆訶進士李權文章大為權所陵/詬朝議以郎官地輕故移於禮部遂為永制)二十五年¶
二月制明經每經帖十取通五以上免舊試一帖仍按¶
問大義十條取六以上免試經策十條令答時務策三¶
<pb:KR3k0055_WYG_142-25b>¶
道取粗有文理者與及第其進士停小經准明經帖大¶
經十帖取通四以上然後准例試雜文及策考通與及¶
第其明經中有明五經以上試無不通者進士中兼有¶
精通一史能試策十條得六以上者奏聽進止其應試¶
進士等唱第訖其所試雜文及策送中書門下詳覆(禮/部)¶
(侍郎姚/奕奏)明皇方𢎞道化至二十九年始於京師置崇元¶
館諸州置道學生徒有差(京都各百人諸州無常貟習/老莊文列謂之四子蔭第與)¶
(國子/監同)謂之道舉舉送課試與明經同凡舉司課試之法¶
<pb:KR3k0055_WYG_142-26a>¶
帖經者以所習經掩其兩端中間開惟一行裁紙為帖¶
凡帖三字隨時增損可否不一或得四或得五得六者¶
為通(後舉人積多故其法益難務欲落之至有帖孤章/絶句疑似參互者以惑之甚者或上抵其注下餘)¶
(一二字使尋之難知謂之例㧞既甚難矣而舉人則有/驅懸孤絶索幽隱為詩賦而誦習之不過十數篇則難)¶
(者悉詳矣其於平文/大義或多牆面焉)天寶元年明經停老子加習爾雅¶
十一載禮部侍郎楊俊始開為三行(不得帖斷絶/疑似之言也)明經¶
所試一大經及孝經論語爾雅帖各有差帖旣通而口¶
問之一經問十義得六者為通問通而復試策凡三條¶
<pb:KR3k0055_WYG_142-26b>¶
三試皆通者為第進士所試一大經及爾雅(舊制帖一/小經并注)¶
(開元二十五年改帖大/經其爾雅亦并帖注)帖旣通而後試文試賦各一篇¶
文通而後試策凡五條三試皆通者為第(經䇿全通為/甲第通四以)¶
(上為乙第通三帖以下及策全通而帖經文不/通四或帖經通四以上而策不通四皆為不第)明法試¶
律令各十帖試策共十條(律七條/令三條)全通為甲通八以上¶
為乙自七以下為不第書者試說文字林凡十帖(說文/六帖)¶
(字林/四帖)口試無常限皆通者為第算者試九章海島孫子¶
五曹張丘建夏侯陽周髀五經綴術緝古帖各有差(九/章)¶
<pb:KR3k0055_WYG_142-27a>¶
(三帖五經等七部各一/帖綴術六帖緝古四帖)兼試問大義皆通者為第凡衆¶
科有能兼學則加超奨不在常限按令文科第秀才與¶
明經同為四等進士與明法同為二等然秀才之科久¶
廢而明經唯有甲乙丙丁四科進士有甲乙二科自武¶
德以來明經唯有丁第進士唯乙科而已開元以後四¶
海晏清士無賢不肖恥不以文章達其應詔而舉者多¶
則二千人少猶不減千人所收百纔有一寶應二年六¶
月禮部侍郎楊綰奏諸州每歳貢人依鄉舉里選察秀¶
<pb:KR3k0055_WYG_142-27b>¶
才孝亷敇㫖州縣每歳察孝亷取在鄉閭有孝弟亷恥¶
之行薦焉委有司以禮待之試其所通之學五經之内¶
精通一經兼能對策達於理體者並量行業授官其明¶
經進士道舉並停旋復故貞元二年六月敕自今以後¶
其諸色舉選人中有能習開元禮者舉一人同一經例¶
選人不限選數許集問大義一百條試策三道全通者¶
超資與官義通七十條策通兩道以上者不在放限其¶
有散試官能通者亦依正貟例處分五年五月敕自今¶
<pb:KR3k0055_WYG_142-28a>¶
以後諸色人中有習三禮者前資及出身人依科目選¶
例吏部考試白身依貢舉例禮部考試每經問大義三¶
十條試策三道所試大義仍委主司於朝官學官中揀¶
擇精通經術三五人聞奏主司與同試問義策全通為¶
上等特加超奨大義每經通二十五條以上策通兩道¶
以上為次第依資與官如先是貟外試官者聽依正貟¶
例其諸學生願習三禮及開元禮者並聽仍永為常式¶
九年五月敕其習開元禮人問大義一百條試策三道¶
<pb:KR3k0055_WYG_142-28b>¶
全通者為上等大義通八十條以上策兩道以上為次¶
第餘一切並准三禮例處分仍永為常式其選授之法¶
亦同循前代凡諸王及職事正三品以上若文武散官¶
二品以上及都督都䕶上州刺史之在京師者冊授(諸/王)¶
(及職事二品以上若文武散官一/品並臨軒冊授冊用竹簡書用漆)五品以上皆制授六¶
品以下守五品以上及視五品以上皆敕授凡制敕授¶
及冊拜皆宰相進擬自六品以下㫖授其視品及流外¶
官皆判補之凡㫖授官悉由於尚書文官屬吏部武官¶
<pb:KR3k0055_WYG_142-29a>¶
屬兵部謂之銓選凡選始於孟冬終於季春其擇人有¶
四事一曰身(取其體/貌豐偉)二曰言(取其言/詞辯正)三曰書(取其楷/法遒美)四¶
曰判(取其文/理優長)四事皆可取則先德行德均以才才均以¶
勞其六品以降計資量勞而擬其官五品以上不試列¶
名上中書門下聽制敕處分凡選始集而試觀其書判¶
已試而銓察其身言已銓而注詢其便利而擬其官已¶
注而唱示之不厭者得反通其辭他日更其官而告之¶
如初又不厭者亦如之三唱而不厭聽冬集厭者以𩔖¶
<pb:KR3k0055_WYG_142-29b>¶
相從攅之為甲先簡僕射乃上門下省給事中讀之黄¶
門侍郎省之侍中審之不審者皆得駁下既審然後上¶
聞主者受㫖而奉行焉各給以符而印其上謂之告身¶
其文曰尚書吏部告身之印自出身之人至於公卿皆¶
給之武官則受於兵部兵部武選亦然課試之法如舉¶
人之制取其軀幹雄偉應對詳明有驍勇才藝及可為¶
統帥者若文吏求為武選取身長六尺以上籍年四十¶
以下強勇可以統人者武夫求為文選取書判精工有¶
<pb:KR3k0055_WYG_142-30a>¶
理人之才而無殿犯者凡官已受成皆殿庭謝恩其黔¶
中嶺南閩中郡縣之官不由吏部以京官五品以上一¶
人充使就補御史一人監之四歳一徃謂之南選凡居¶
官以年為考六品以下四考為滿自髙宗麟德以後承¶
平既久人康俗阜求進者衆選人漸多總章二年裴行¶
儉為司列少常伯始設長名姓歴牓引銓注之法又定¶
州縣官資髙下升降以為故事其後莫能革焉至明皇¶
開元中行儉子光庭為侍中以選人旣無常限或有出¶
<pb:KR3k0055_WYG_142-30b>¶
身二十餘年而不獲祿者復作循資格定為限域凡官¶
罷滿以若干選而集各有差等卑官多選髙官少選賢¶
愚一貫必合乎格者乃得銓授自下升上限年躡級不¶
得踰越久淹不收者皆荷之謂之聖書雖小有常規而¶
掄才之方失矣(此起於後魏崔/亮停年之制也)其有異才髙行聽擢不¶
次然有其制而無其事有司但守文奉式循資例而已¶
初吏部選才將親其人覆其吏事始取州縣案牘疑義¶
試其斷割而觀其能否此所以為判也(按顯慶初黄門/侍郎劉祥道上)¶
<pb:KR3k0055_WYG_142-31a>¶
(疏曰今行署等勞滿唯曹司試判不簡/善惡雷同注官此則試判之所起也)後日月浸久選¶
人猥多案牘淺近不足為難乃採經籍古義假設甲乙¶
令其判斷旣而來者益衆而通經正籍又不足以為問¶
乃徴僻書曲學隱伏之義問之惟懼人之能知也佳者¶
登於科第謂之入等其甚拙者謂之藍縷各有升降選¶
人有格限未至而能試文三篇謂之宏詞試判三條謂¶
之拔萃亦曰超絶詞義者得不拘限而授職初州縣混¶
同無等級之差凡所拜授或自大而遷小或始近而後¶
<pb:KR3k0055_WYG_142-31b>¶
逺無有定制其後選人旣多敘用不給遂累增郡縣等¶
級之差(郡自輔至下凡八等/縣自赤至下凡八等)武德中天下兵革方息萬¶
姓安業士不求祿官不充貟吏曹乃移牒州府課人應¶
集至則授官無所退遣四五年間求者漸多方稍有沙¶
汰貞觀中京師穀貴始分人於洛州選集參選者七千¶
人而得官者六千人時太宗謂吏部尚書杜如晦曰今¶
吏部取人獨舉其言辭刀筆而不詳才行或授職數年¶
然後罪彰雖刑戮繼及而人已弊矣如之何對曰昔兩¶
<pb:KR3k0055_WYG_142-32a>¶
漢取人必夲於鄉閭選之然後入官是以稱漢為多士¶
今每歳選集動踰數千人厚貌飾辭何可知也選曹但¶
校其階品而已若掄才辨行未見其術上由是將依漢¶
法令夲州辟召㑹功臣議行封建事乃寢他日上又曰¶
夫古今致理在於得賢今公不能知朕不徧識日月其¶
逝而人逺矣吾將使人自舉如之何魏徴曰知人則智¶
自知則明知人誠難矣而自知豈易乎且自媒自衒士¶
女之醜行是長澆競也不可復寢　增天寶九載敕吏¶
<pb:KR3k0055_WYG_142-32b>¶
部取人必限書判古來良宰豈必文人自今後但才堪¶
政理方圎取人不得限以書判(冊府/元龜)十三載御勤政樓¶
試四科舉人其詞藻宏麗問策外更試詩賦各一道制¶
舉試詩賦自此始(文獻/通考)敕嶺南五府管内白身有詞藻¶
可稱者每至選補時任令應諸色鄉貢舉仍委去使准¶
予考試有堪及第者具狀聞奏代宗寶應三年罷貢孝¶
悌力田及童子科永泰元年詔不許百姓任夲貫州縣¶
官及夲貫鄰縣官京兆河南府不在此限德宗建中元¶
<pb:KR3k0055_WYG_142-33a>¶
年制常參官授訖三日内於四方館上表讓一人自代¶
其外官委長吏附送其表付中書門下每官闕以舉多¶
者授之(冊府/元龜)貞元八年始令吏部每年集選人舊事吏¶
部每年集人其後遂三年一置選人猥至真偽紛雜選¶
士一蹉跌或至十年不得官而官之闕者或累歳無人¶
陸贄時為相令吏部分内外官貟為三分計闕集人以¶
為常其弊十去七八天下稱之(韓愈順/宗實錄)十八年敕考試¶
所收明經不得過一百人進士不得過二十人如無其¶
<pb:KR3k0055_WYG_142-33b>¶
人不必要滿此數憲宗元和時明經停口義試墨義十¶
條其常坐法及為州縣小吏雖藝文可采勿舉又諫議¶
大夫殷侑言比來史學多廢至有身處班列而朝廷舊¶
章莫能知者於是立史科三傳科(文獻/通考)穆宗長慶元年¶
有日試百篇二人文宗太和元年有日試百篇童子又¶
有日試萬言者(唐登/科記)七年中書門下奏今後請京兆河¶
南尹及天下刺史各於常選人中擇堪為縣令司錄錄¶
事參軍人聞薦觀察使申送吏部至選集日不要就選¶
<pb:KR3k0055_WYG_142-34a>¶
塲更試書判吏部尚書侍郎引詣銓曹試時務狀一道¶
訪以理民之術其理識優長者便以大縣注擬(文獻/通考)天¶
復元年令中書門下選擇新及第進士有久在名塲年¶
齒已髙者不拘常例各授一官禮部奏揀到新及第進¶
士陳光問年六十九曹松年五十四王希禹年七十三¶
劉象年七十柯崇年六十四鄭希顔年五十九時謂此¶
舉為五老牓天祐元年敕應天下州府令錄並委吏部¶
三銓注擬中書並不除授(文獻/通考)　宋制國初制舉有賢¶
<pb:KR3k0055_WYG_142-34b>¶
良方正能直言極諫經學優深可為師法詳閑吏理達¶
於敎化凡三科太祖建隆四年詔自前藩鎮多奏初官¶
人為掌書記頗越資序自今歴兩任有文學者方得奏¶
舉(文獻/通考)太宗太平興國元年先是選人試判三道考為¶
三等二道全通一道稍次為上一道全通二道稍次為¶
中三道全次為下判上者加一階判中依資判下降一¶
資至是詔增為四等以三道全次者為中下以三道全¶
不通者為下殿一選八年詔自今應臨軒所選官吏並¶
<pb:KR3k0055_WYG_142-35a>¶
送中書門下考其履歴審取進止又試進士始分三甲¶
第一甲並知縣雍熙二年令考官親戚别試是年親試¶
舉人初唱名賜第淳化三年蘇易簡知舉殿試始令糊¶
名真宗咸平元年詔禮部放牓得髙麗賓供一人又詔¶
吏部銓凡注諸縣令佐勿得全用流外四年詔省臺諸¶
司四品以上於内外京朝幕府州縣官草澤中各舉賢¶
良方正一人(文獻/通考)仁宗天聖間從夏竦之奏增重制科¶
之目於是自賢良方正以下其科為六自書判拔萃以¶
<pb:KR3k0055_WYG_142-35b>¶
下其科為四驗之以進策十卷先之以過閣六論薦之¶
以侍從糾之以臺諫(錦繡萬/花谷)天聖七年詔復制科大中¶
祥符元年曾罷此科於是增其名曰賢良方正能直言¶
極諫博通墳典明於敎化才識兼茂明於體用詳明吏¶
理可使從政識洞韜略運籌帷幄軍謀宏逺材任邊寄¶
凡六以待京朝官之被舉者又置書判拔萃以待選人¶
之應書者又髙蹈丘園沈淪草澤茂才異等以待布衣¶
之被舉及應書者又武舉以待勇略之士仁宗即位以¶
<pb:KR3k0055_WYG_142-36a>¶
童子賜出身者凡十人寶元元年以為無補而罷之慶¶
歴四年參知政事范仲淹等請復古興學校取士本行¶
實乃詔州縣立學本道使者選屬部為敎授不足則取¶
於鄉里之有道業者士須在學三百日乃聽預秋賦舊¶
嘗充賦者百日而止初保寧軍推官胡瑗敎授湖州諸¶
生信愛如其子弟至是下湖州取其法著為學令六年¶
策武舉馮維師奏以策為去留弓馬為髙下嘉祐二年¶
親試舉人凡進士與殿試者始免黜落(文獻/通考)三年詔禮¶
<pb:KR3k0055_WYG_142-36b>¶
部三歳一貢舉(文獻/通考)二年王安石請興建學校以復古¶
乃罷明經及諸科進士罷詩賦各占治詩書易周禮禮¶
記一經兼以論語孟子每試四塲初大經次兼經大義¶
凡十道次論一首次策三道禮部試即增二道試義者¶
須有文采乃為中格不但如明經墨義粗解章句而已¶
(按此為今/制義之始)又陳升之拜相循例為侯叔獻程顥皆與堂¶
除又陞一任帝曰薦士不考才實以輔臣故例得進秩¶
此何為也於是罷兩府初入舉官之制五年詔堂選堂¶
<pb:KR3k0055_WYG_142-37a>¶
占悉罷又詔宗室非袒免親許應舉補官七年吕惠卿¶
以為制科止於記誦非義理之學乃詔罷之八年頒王¶
安石詩書周禮義於學宫謂之三經新義哲宗元祐時¶
詔大臣奏舉館職並如制召試除授其朝廷特除不用¶
此令元年復制科二年更科塲法進士分四塲第一塲¶
試本經義二道語孟義各一道第二塲賦及律詩各一¶
首第三塲論一道四塲子史時務策三道紹聖元年又¶
詔進士罷詩賦專習經義又罷制科置宏詞科四年改¶
<pb:KR3k0055_WYG_142-37b>¶
為詞學兼茂科(改宏詞/之名)八年嘉王楷考在第一不欲令¶
魁多士升次名王昴為首政和六年吏部取在選應入¶
者隨其資序自上而下不以願否徑自差注遂有貫户¶
福建而強注四川者上知其逺難赴特許改注(文獻/通考)髙¶
宗一朝童子求試者三十有六人唯朱虎臣能排陣射¶
生及誦七書故補承信郎召見又賜金帶以寵異之建¶
炎元年追復祖宗故事於科舉外有文武傑特者試而¶
官之建炎二年吕頤浩言近世堂除多侵部注士人失¶
<pb:KR3k0055_WYG_142-38a>¶
職宜倣祖宗故事外自監司郡守内自察官省郎已上¶
武臣自準備將領正副將已上並歸部注從之二十二¶
年議者以進士登科門䕃子弟纔沾一命不復參部多¶
干堂除習紊銓法詔禁之紹興元年下詔復賢良方正¶
直言極諫科(文獻/通考)三年兼吏部尚書常益言乾德詔曰¶
自今常調集選人吏部南曹取歴任中多課績而無闕¶
失其人才可擢者其名送中書引驗加奨是尚或任人¶
不專任法也其後官制釐改典選不得以意從事振拔¶
<pb:KR3k0055_WYG_142-38b>¶
幽滯無復聞焉望稽用乾德詔書凡常調中材行可取¶
者許長貳具名以聞(玉/海)二十九年四川𩔖省試始降敕¶
差官孝宗垂意武舉科以授官與文士不𩔖詔自今倣¶
進士甲科恩例隆興元年詔選人歴十二考已上無贓¶
私罪與減舉主一貟乾道元年詔舉賢良方正先是學¶
士汪應辰以睂州布衣李垕應詔上覽其文稱奨㑹有¶
沮之者不果試是歳宰相虞允文為上言之始依元祐¶
獨試故事十一月上親策於集英殿有司考入第四等¶
<pb:KR3k0055_WYG_142-39a>¶
賜制科出身授節度推官其策依正奏名第一甲例謄¶
寫進御及德壽宫二年令科舉前一歲量留司户簿尉¶
職官敎官以待黄甲進士七年虞允文請辛巳以來歸¶
正人依倣祖宗陜西河北赴南省試别立號取人從之¶
光宗初議者云省試春令尚淺天寒晷短遇風雪則硯¶
氷筆凍請展至二月朔而殿試則於四月初從之寧宗¶
慶元中制初改官人必作令謂之須入今除殿試上三¶
名南省元外並令作邑(文獻/通考)嘉定八年詔大郡歳舉亷¶
<pb:KR3k0055_WYG_142-39b>¶
吏二人小郡一人十年詔由武舉進者復應文舉理宗¶
寶慶元年詔舉賢良之士四年詔令内而侍從臺諫兩¶
省卿監郎官外而監司帥守舉文武之臣曉暢兵機練¶
習邊事才略卓然可用者各二人度宗咸淳二年太傅¶
陳壽孫乞太學增試𢎞詞科五年詔吏以亷稱今寂無¶
聞其令侍從卿監郎官各舉所知(續文獻/通考)　金天㑹八¶
年太宗以東平童子劉天驥七歳能誦詩書易禮春秋¶
左氏傳及論語孟子命敎養之熙宗即位之二年詔闢¶
<pb:KR3k0055_WYG_142-40a>¶
貢舉(金/史)世宗大定二年詔隨朝六品外路五品以上官¶
各舉亷能官一貟(續文獻/通考)九年選女直學生異等者百¶
人薦於京師廪給之命温特赫廸木丹敎以古書作詩策¶
後復試得圖克坦鎰以下三十餘人(金/史)十一年制凡廉能¶
官四品以下委官覆實同則升擢三品以上以聞朕自¶
處之(續文獻/通考)章宗明昌元年創制舉有賢良方正能直¶
言極諫博學宏材達於從政等科益都府申童子劉佳¶
兒年十一歳能詩賦誦大小六經乞依宋童子李淑賜¶
<pb:KR3k0055_WYG_142-40b>¶
出身上召至内殿試鳳凰來儀賦魚在藻詩上嘉之賜¶
本科出身令肄業太學(金/史)九月以廉能擢北海縣令張¶
翔等十八人(續文獻/通考)金取士之科試詞賦經義策論中¶
選者謂之進士律科經義中選者曰舉人凡詞賦進士¶
試賦詩策論各一道經義進士試所治一經義論策各¶
一道　元世祖十五年命行中書省吏廉能者舉以聞¶
十八年詔求山林隱逸之士十九年中丞崔彧言選用¶
臺察若由中書必有偏狥合從本臺官選擇因敇御史¶
<pb:KR3k0055_WYG_142-41a>¶
臺得選御史(續文獻/通考)二十八年詔路府州縣除達嚕噶¶
齊外長官並宜選用漢人素有聲望及勲臣故家并儒¶
吏出身資品相應者佐貳官遴選色目漢人參用(元/史)成¶
宗大德三年立選官之法從七品以下屬吏部正七品¶
以上屬中書三品以上非有司所予奪由中書取進止¶
七年議文翰師儒難同常調翰林院宜選通經史能文¶
詞者國子學宜選年髙德劭能文辭者須求資格相應¶
之人不得預保八年詔父子兄弟有才者並居風憲九¶
<pb:KR3k0055_WYG_142-41b>¶
年詔孝子順孫堪從政者量才任之仁宗皇慶元年中¶
書省言今春以内降㫖除官千餘人其中欺偽豈能悉¶
知壊亂選法莫此為甚帝曰凡内降㫖一切勿行(續文/獻通)¶
(考/)二年詔曰三代以來取士各有科目要其本末舉人¶
宜以德行為首試藝則以經術為先詞章次之其以皇¶
慶三年八月天下郡縣興其賢者能者充賦有司次年¶
二月㑹試京師中選者朕将親策焉科塲每三歳一開¶
舉人從本貫官司於諸色户内推舉考試程式蒙古色¶
<pb:KR3k0055_WYG_142-42a>¶
目人第一塲經問五條大學論語孟子中庸内設問用¶
朱氏集註第二塲策一道以時務出題漢人南人第一¶
塲明經經疑二問大學論語孟子中庸内出題並用朱¶
氏集註復以己意結之經義一道各治一經詩以朱氏¶
為主尚書以蔡氏為主周易以程朱氏爲主三經兼用¶
古註疏春秋用三傳及胡氏傳禮記用古註疏不拘格¶
律第二塲古賦詔誥章表内科一道古賦詔誥用古體¶
章表四六參用古體第三塲策一道經史時務内出題¶
<pb:KR3k0055_WYG_142-42b>¶
鄉試八月二十日二十三日二十六日㑹試二月初一¶
日試第一塲初三日第二塲初五日第三塲御試三月¶
初七日(元/史)是年丞相特們徳爾平章李孟等奏下第舉¶
人七十以上與從七品流官六十以上與敎授延祐元¶
年敕各省平章訪求遺逸茍得其人先以名聞而後致¶
之泰定帝泰定四年敕國子監歳貢生貟業成者六人¶
文宗至順三年監察御史陳思謙言古者刺史入為三¶
公郎官出宰百里蓋使外職識朝廷治體内官知民間¶
<pb:KR3k0055_WYG_142-43a>¶
利病今後歴縣尹有能聲善政者授郎官御史歴郡守¶
有奇才異績者任憲使尚書上命中書議行之順帝至¶
元元年巴延請内外官悉循資銓注毋得保舉澀滯選¶
法從之又詔罷科舉六年復科舉請州府隸省部者儒¶
學敎授選本管儒户子弟入學讀書習業遇按察司本¶
路總管府歲貢之時於學生内選禮義修明文學優贍¶
者解貢(此歳貢之始/續文獻通考)　明太祖洪武三年詔開科舉使¶
中外文臣皆由科舉而進京師及各行省鄉試八月初¶
<pb:KR3k0055_WYG_142-43b>¶
九日初塲後三日試第二塲又三日試第三塲初塲經¶
義二道四書義一道第二塲論一道第三塲策一道中¶
式者復以騎射書算律五事試之又詔凡鄉試中者行¶
省咨中書省判送禮部㑹試額取舉人百名四年詔各¶
行省連試三年庶官足任使自後三年一舉六年詔天¶
下鄉貢舉人罷㑹試開文華堂於禁中選舉人年少質¶
美者肄業其中又罷科舉專用辟薦其目有明經行修¶
懷才抱德賢良方正人材孝廉等十五年復開科十六¶
<pb:KR3k0055_WYG_142-44a>¶
年奏准天下府州縣學歲貢生貟各一人俱限正月至¶
京從翰林院試經義四書義各一道判語一條中式者¶
發國子監不中者罰充吏十七年頒行科舉成式三年¶
大比子午卯酉年鄉試辰戌丑未年㑹試第一塲試四¶
書義三道經義四道未能者許各減一道第二塲試論¶
一道判語五條詔誥表内科一道第三塲試經史時務¶
策五道未能者許減二道考試官皆訪明經公正之士¶
於儒官儒士内選用官出幣帛先期敦䀻主文考試二¶
<pb:KR3k0055_WYG_142-44b>¶
貟同考試官四貟成祖永樂三年命學士解縉等選新¶
進士才識英敏者俾就文淵閣進學於是縉等選修撰¶
曾棨編修周述周孟簡庶吉士楊相凡二十八人命司¶
禮監給紙筆墨光祿給朝暮膳禮部月給膏燭工部擇¶
附近第宅居之上或時至館中程試課業或召至便殿¶
問以經史人莫不歆其榮七年令下第舉人再試送國¶
子監進學仁宗洪熙元年上諭禮部曰科舉須南北兼¶
收南人雖善文詞而北人厚重累科所選北人僅得什¶
<pb:KR3k0055_WYG_142-45a>¶
一非公天下之道自今科塲取士南取六分北取四分¶
又詔民間有行己廉正才堪撫字者許見任官舉薦宣¶
宗宣德二年令貴州就試雲南七年詔有文學才行出¶
衆之士令所在有司保舉赴京選用英宗正統二年令¶
開科不拘額數十四年詔各處舉到儒士照永樂年間¶
例送翰林院嚴加考試景泰四年奏准㑹試考官翰林¶
春坊專其事英宗天順二年令兩京天文生陰陽生及¶
官生子弟許就在京鄉試五年令天下生貟年四十以¶
<pb:KR3k0055_WYG_142-45b>¶
上者考選送國子監肄業憲宗成化六年令監臨等官¶
不許侵奪考官職掌七年中書舍人吕㦂乞就順天府¶
鄉試從之又奏准有司官貟薦舉仍令吏部先察舉主¶
孝宗𢎞治四年令各處提學官将敎官考定等第以備¶
科舉䀻取十四年南國子祭酒章懋疏奏資格所拘美¶
才多滯乞于常貟外令提學憲臣于人才素多處行選¶
貢之法不分廪膳增廣生貟通行精選充貢武宗正德¶
十四年兵部題武舉鄉試初塲試馬上箭二塲試步下¶
<pb:KR3k0055_WYG_142-46a>¶
箭三塲試策一道兩京兵部官出題在外巡按御史出¶
題從之世宗嘉靖元年命文舉鄉試之年巡按御史於¶
十月考試武舉兩京武學於兵部月考優等選取俱送¶
兵部㑹試於次年四月開科初九日初塲較騎射十二¶
日二塲較步射十五日三塲試策二道論一道六年張¶
璁上言近來各省鄉試權歸簾外多通關節宜用京官¶
臨時㸃差往典試事從之十四年巡按王吉奏貴州諸¶
生附雲南道里艱阻請就本省開科從之¶
<pb:KR3k0055_WYG_142-46b>¶
　　選舉三¶
原觀國　語郊(易觀國之光利用賔于王以禮記凡語/於郊者必取賢斂才焉或  德進或以)¶
(事舉或/以言揚)　開律　獻書(衞臻典選舉蔣濟與書曰漢以/亡虜為将周拔漁父為太師何)¶
(必守文荅曰古人遺智惠而任度量須考績而加黜陟/今予開拔竒之律使天下馳騁也  周禮詳第二條)¶
　畫餅　給食(魏盧毓為吏部尚書諸葛誕鄧颺馳名/譽有四聰八達之稱帝疾之時舉中書)¶
(侍郎詔曰莫須有名以名如畫地作餅言不可啖也給/武帝詔吏人必有明當世之務習先儒之術者縣次)¶
(食令與計偕/注偕計吏也)　鴻漸　鹿鳴(于陸于磐漸進之義人選/舉令諸貢人上州三  中)¶
(州二人下州一人必有才堪者不限其人數其/申送之日行鄉飲酒禮牲用少牢歌鹿鳴之詩)　烝我¶
<pb:KR3k0055_WYG_142-47a>¶
髦士　縻爾好爵(烝進也與易我有/好爵吾  爾縻之)　輙啟數人　先¶
治百姓(山濤為僕射典選吏部並得其才再居十餘年/一官缺輙啟數人甄拔人物各為題目時稱曰)¶
(山公啟事也選王戎字濬沖領吏部始/為甲午制凡  舉先治百姓然後授用)　内惡未發¶
州叛何妨(平帝詔諸有贓及内惡未發而薦舉者勿案/驗也  孔坦字君平帝手敕問曰吳興徐馥)¶
(為賊殺郡將今應舉孝廉可否坦曰/罪不相及徐馥為逆何妨一郡之賢)　仲舒發策　晁¶
錯充賦(武帝隆儒術及仲舒對策明孔氏抑百家興立/學校州郡舉孝廉茂才皆仲舒發之  晁錯策)¶
(曰乃以臣/錯充賦)　誠欲得真　以防請託(宣帝詔舉亷吏誠/欲得真也吏六百)¶
(石位左右有罪自今以來毋得注云不復舉為廉吏也/  漢何武問文吏於儒者問儒者於文吏以相參驗除)¶
<pb:KR3k0055_WYG_142-47b>¶
(吏先為科條/以防請託)　以貌以言宣父尚言有失　則惠則哲¶
帝堯亦曰其難　增擘名　接脚(文獻通考曰貞元四/年吏部奏艱難以來)¶
(年月積久兩都士𩔖散在逺方三庫敕甲又經失墜因/此人多罔冒吏或詐欺分見官者謂之擘名承已死者)¶
(謂之接脚乞委觀察/使諸州府縣攅勘)　簡良俊　舉才行(玉海曰樊儵/永平元年上)¶
(言郡國舉孝廉率取年少能報恩耆宿大賢多見廢棄/宜敕郡國簡用良俊顯宗從之  後漢書黄琬傳稍遷)¶
(五官中郎將時陳蕃為光祿勲數與議事舊制光祿舉/三署郎以髙功久次才德尤異者為茂材四行時權富)¶
(多得舉而貧約者見遺京師謡曰欲得不能光祿茂材/于是琬蕃同心顯用志士劉醇朱山殷參等並以才行)¶
(蒙/舉)　精篆籀　通性理(續文獻通考元成宗大德五年/大都提舉學校所舉張秦山精)¶
<pb:KR3k0055_WYG_142-48a>¶
(篆籀江又英宗至治元年福州/路連  縣舉陳天麟能通性理)　前裴馬　後盧李(㑹/要)¶
(曰唐典選有聲者前有裴馬謂/行儉載後有盧李謂從愿朝隱)　顔竣嗔　謝莊笑(文/獻)¶
(通考曰顔竣為吏部尚書奏無不可後謝莊代竣意多/不行竣容貌嚴毅莊風姿甚美人言顔竣嗔而予人官)¶
(謝莊笑而/不予人官)　造姓歴　爲手籍(文獻通考曰李敬元為/少常伯委事於貟外郎)¶
(張仁褘仁褘又造姓歴改状樣銓歴等程式而銓綜之/法密  玉海曰王徽為尚書時銓選失序吏肆為姦徽)¶
(為手籍以檢/實遂無奸滯)　奬茂秀　收寒素(孔帖曰王丘遷吏部/侍郎典選號平允其)¶
(奬用皆一時茂秀擬又曰李固為吏部侍/郎既領遷案籍自  先收寒素柅吏姦)　無所狥¶
倚為利(孔帖曰柳仲郢知吏部銓李德裕頗抑進士科/仲郢無所狥  又曰楊虞卿善諧麗權倖倚為)¶
<pb:KR3k0055_WYG_142-48b>¶
(姦利歳畢選者皆走門下升沈在牙頰間當時有蘇景/□張元夫而虞卿兄弟汝士漢公為人所犇故語曰欲)¶
(趨舉塲問蘇張蘇/張猶可三楊殺我)　止糟糠　後椽杙(孔帖曰魏元忠/上疏曰國之用)¶
(人如人用財貧者止糟糠富者餘粱肉故當衰弊之乏/則磨策朽鈍以取之太平多士則遴揀髦俊而使之今)¶
(選者猥多宜以簡練為急之又曰劉迺方調因進書曰/干霄蔽日巨樹也求尺寸  材必後於椽杙龍吟虎嘯)¶
(希聲也尚頰舌之感必下于蛙黽豈不悲乎執事誠能/先政事次文學退觀其治家進察其臨節則龎鴻深沈)¶
(之士亦可窺/其門闗矣)　價逸蕭張　才膺管樂(冊府元龜曰顯/慶元年詔宜令)¶
(河南河北江淮以南州縣或緯俗之英聲馳管樂或濟/時之器價逸蕭張德宰帝師材堪棟輔者必當任之不)¶
(次大又曰中宗神龍二年有才膺管樂科/張  求及第才髙位下科馮萬石及第)　長才廣度¶
<pb:KR3k0055_WYG_142-49a>¶
　抱器懐能(冊府元龜曰證聖元年長才廣度沈迹下/僚科張河及第  又曰景龍三年抱器懐)¶
(能科侯/銘及第)　藏名負俗　樂道安貧(冊府元龜曰睿宗景/雲二年藏名負俗科)¶
(李俊文及第貧又曰代宗大歴/二年樂道安  科楊膺及第)　好學異能　博聞強¶
記(冊府元龜曰貞觀十七年詔令州縣舉孝廉茂才好/學異能卓犖之士  又曰髙宗乾符二年令天下諸)¶
(州舉鴻儒碩學/博聞強記之士)　隱居求志　躬畊研經(續文獻通考/真德秀奏舉)¶
(遺逸趙蕃畧曰文林郎監潭州南嶽廟趙蕃蚤歳得官/臨事有立年踰四十即上詞請隱居求志垂三十載矣)¶
(不求聞達正應詔㫖敢以名聞壯又曰衛涇奏舉布衣/胡大壮畧曰衡山縣布衣胡大  故諡文定安國之孫)¶
(也研䆒經術博通墳典其持論以明義利為本其立己/以尚誠實為要隱居衡嶽躬畊自給邦人尊之曰西園)¶
<pb:KR3k0055_WYG_142-49b>¶
(先生望聖慈/量才褒錄)　不切事宜　未曾經歴(冊府元龜曰開/元六年詔曰比)¶
(來選人試判舉人對策剖析案牘敷陳奏議多不切事/宜廣張華飾自今已後不得更然  又曰九年敕如聞)¶
(朝官子弟未曾經歴即坐要司恣行決罰妄作姦非刑/憲不可偏矜父兄莫能訓導茍䧟於法良軫於懐宜令)¶
(本司按實驗察有此色并少/年未諳時事可移與閑慢官)　每年赴集　四時聽選¶
(冊府元龜曰開元二十一年詔曰頃者有司限數拘守/循資凡人三十始可出身四十乃得從事若如所制之)¶
(文六十不離一尉由是取人豈為明恕自後選人每年/總令赴集仍以三月三十日為限其中有才優業異操)¶
(行可明者一委吏部臨時擢用貴於取實何限常科滯/孔帖曰劉林甫建官四時聽選隨到輙擬於是官無)¶
(人/)　下意聽納　隨才銓錄(孔帖曰韋見素遷吏部侍/郎官有丐求輙下意聽納)¶
<pb:KR3k0055_WYG_142-50a>¶
(人多德之貟又曰劉林甫歴吏部侍郎吏/部調至萬  林甫隨材銓錄咸以為宜)　最殿皆明¶
　褒黜必當(孔帖曰劉晏知吏部三銓事最殿分明下/皆慴伏  又曰崔郾遷吏部貟外郎擬吏)¶
(親挾格褒黜必/當寒逺無留才)　留銓二千　除吏八百(玉海曰景雲/元年宋璟為)¶
(吏部尚書李乂盧從愿為侍郎皆不畏強禦請謁路絶/集者萬餘人留者三銓不過二千人服其公  事文𩔖)¶
(聚曰常衮當國凡奏請一杜絶之無所甄别賢愚同滯/及崔祐甫則薦舉惟其人未踰年除吏幾八百貟莫不)¶
(諧/允)　封德彝推薦未嘗　李吉甫選用略盡(冊府元龜/曰貞觀元)¶
(年帝謂尚書右僕射封德彞曰比來令卿舉賢才未嘗/有所推薦天下事重宜分朕憂對曰臣愚豈敢不盡心)¶
(但今所見實無奇才異行帝曰前代明王使人如器不/借才於異代皆取士於當時何代無賢才但患遺之不)¶
<pb:KR3k0055_WYG_142-50b>¶
(知耳士又曰李吉甫自翰林拜相將出之夕感恩出涕/謂學  裴垍曰吉甫流落逺地十餘年方歸後進彦士)¶
(罕接識者請垍疏其名得三十餘人數月/之内選用略盡當時翕然有得人之稱)　披華發輝¶
　舒翹揚英(玉/海)　漢置五曹　魏隆八凱(江總/表)　薪有¶
芃棫　河無伐檀　麟題信厚之族章敘于内　鷺羽¶
羣飛之賢夷儀于外(玉/海)¶
　　選舉四¶
增興賢(周禮使民興賢出使長/之使民興能入使治之)　舉能(尚書舉能其官/惟爾之能稱匪)¶
(其人唯/爾不任)　原署行　議年(髙帝詔云云年/幾也行狀也)　增詔補博¶
<pb:KR3k0055_WYG_142-51a>¶
士弟子(文獻通考云元朔五年制詔補博士弟子郡國/縣道邑有好文學敬長上肅政敎順鄉里出入)¶
(不悖所聞者令與計偕/詣太常得受業如弟子)　博士選三科(漢書云成帝時/博士選三科髙)¶
(為尚書次為刺史其不通/政事以久次補諸侯太傅)　雜舉充博士位(又云陽朔/二年詔儒)¶
(林之官宜皆明於古今温故知新通達國體丞相/御史其與中二千石二千石雜舉可充博士位者)　舉¶
可親民者(文獻通考云哀帝建平元年詔大司馬列侯/中二千石州牧守相舉孝弟淳厚能直言通)¶
(政事延於側陋可/親民者各一人)　一封軺傳(又云孝平元始五年召/天下通知逸經古記天)¶
(文歴筭鍾律小學史篇方術本草及以五經敎/授者在所為駕一封軺傳遣詣京師至者數千)　視事¶
未滿歳不得察舉孝廉(又云東漢之制郡國守相視事/未滿歳不得察舉孝廉以其未)¶
<pb:KR3k0055_WYG_142-51b>¶
(久不周/知也)　補令長丞尉(又云元初六年詔光祿勲與中/郎將選孝廉郎寛博有謀清白)¶
(行髙者五十人/補令長丞尉)　奏增孝弟從政(又云順帝漢安元年/尚書令黄瓊以前左)¶
(雄所上孝廉之選專用儒學文吏於取士之義猶/有所遺乃奏增孝弟及能從政者為四科帝從之)　奏¶
童子郎(又云後漢左雄奏召名儒為博士汝南謝廉河/南趙建章年十二各能通經雄並奏為童子郎)¶
(漢法孝廉試經者拜為郎/年幼才俊者拜為童子郎)　舉敦樸(後漢書云馬融舉/敦樸對策於北宫)¶
(端/門)　依科罷者為太子舍人(又云初平四年試儒生四/十餘人上第賜位下第者)¶
(罷之詔曰今耆儒年踰六十去離本土結髮入學/白首空歸朕甚愍之其依科罷者聽為太子舍人)　原¶
莫不廉節(魏太祖為丞相司空毛玠為東曹掾與崔琰/並典選舉所用皆清心之士雖于時有盛名)¶
<pb:KR3k0055_WYG_142-52a>¶
(而行不由本者終莫能進務以儉率人由是天下莫不/以廉節自勵雖貴寵之家車服不敢過度和洽言於公)¶
(曰儉素過中自以處身則可今朝廷之議吏有著新衣/乗好車者不謂之廉潔至令士大夫故汚其衣藏其輿)¶
(服朝府大吏或自挈壺飱以入/官寺凡詭激之行則容偽矣)　增舉賢良篤行(文獻/通考)¶
(云魏明帝青龍元年詔六卿/舉賢良篤行之士各一人)　六條舉淹滯(晉書云魏/元熙三年)¶
(令諸郡中正以六條舉淹滯一曰忠恪匪躬二曰孝敬/盡禮三曰友于兄弟四曰潔身勞謙五曰信義可復六)¶
(曰學以/為己)　執九品銓十六州(玉海云孫尹表曰司徒魏/舒兼執九品銓十六州不)¶
(以為/劇)　原不抑寒素(王藴為吏部郎不抑寒素每一官/缺求者十軰無所是非連狀白之)¶
(某人有地某人有才各隨/其方不得者不怨之也)　增官人之難(文獻通考云/裴子野曰官)¶
<pb:KR3k0055_WYG_142-52b>¶
(人之難尚矣居家視其孝友鄉黨察其誠信出入觀其/志意憂難取其智謀煩之以事以求其理臨之以利以)¶
(察其/廉)　南院選式(玉海云長安志故事歳揭版南院為/選式選者自通一辭不如式輙不得)¶
(調有十年/不官者)　月露風雲(資治通鑑云侍御史李諤以選/才失中上書曰自魏之三祖更)¶
(尚文詞江左齊梁其弊彌盛貴賤賢愚唯務吟詠競一/韻之竒爭一字之巧連篇累牘不出月露之形積案盈)¶
(箱唯是風雲之狀代俗以此相髙朝廷據兹擢士於是/閭里童昬貴遊總角未窺六甲先製五言捐本逐末澆)¶
(漓愈/扇)　不能答皇王政術(文獻通考云貞觀十八年引/汴鄜諸州所舉孝廉賜坐御)¶
(前問以皇王政術及皇太子問以曾參說孝經並/不能答太宗曰海内賢哲将無其人耶朕甚憂之)　上¶
州二人下州一人(冊府元龜曰髙宗即位詔其有經明/行修談講精熟具此師嚴才堪敎胄)¶
<pb:KR3k0055_WYG_142-53a>¶
(者忠節髙妙適用清通博聞強記終堪卿輔者遊情文/藻下筆成章援心處事端平可紀者疾惡揚善依忠履)¶
(義執持典憲終始不移者京師長官/及上州各舉二人中下州各舉一人)　兼試經史(冊府/元龜)¶
(云總章二年敕諸色考滿入流/人並兼試一經史然後授官)　識文律者然後試策¶
(又云永隆二年詔曰學者立身之本文者經國之資豈/可假以虚名必須徴其實效聞明經射策不讀正經抄)¶
(撮義條纔有數卷進士不尋史傳唯誦舊策共相模擬/本無實才考試之日曾不簡練試官又加顔面或容假)¶
(手更相囑請莫憚糾繩興廉舉孝因此失人簡賢任能/無方可致自今已後考功試人明經試帖取十帖得六)¶
(以上者進士試雜文兩首識文律者然後並令試/策其明法并書算貢舉人亦量准此例即為常式)　舉¶
刺史縣令(冊府元龜云景龍三年令内外/五品以上舉堪任刺史縣令者)　舉將軍都¶
<pb:KR3k0055_WYG_142-53b>¶
督刺史(又云睿宗太極元年命文武官五品以上/各舉才堪将軍及邊州都督刺史一人)　歴¶
州縣擬臺省(文獻通考云明皇即位勵精為/治制凡官不歴州縣不擬臺省)　鏡妍媸¶
衡輕重(唐書云魏知古先天二年冬令往東都知吏部/尚書事上深以為稱職手制曰卿以宰臣往知)¶
(大選遂能端本革弊忘私狥公正色而行措心不撓鏡/已澈則妍媸必鑒衡已舉則輕重罔違朕逺聞之益用)¶
(嘉/歎)　吏部兵部一時精選(玉海云張九齡用嚴挺之知/吏部選陸景融知兵部選皆)¶
(為一時/精選)　武選亦治(又云姚元之為兵部尚書陸象/先盧懐慎為侍郎武選亦治)¶
免任散官(冊府元龜云開元十六年國子監祭酒楊瑒/奏今之明經習左氏者十無一二恐左氏之)¶
(學廢又周禮儀禮公羊榖梁亦請量加優奨遂下制/明經習左氏及通周禮等四經者出身免任散官)¶
<pb:KR3k0055_WYG_142-54a>¶
李林甫賀野無留才(孔帖云李林甫時帝詔天下士有/一藝者得詣闕就選林甫恐士對)¶
(策斥己即建言士皆草茅未知禁忌徒以狂言亂聖聽/請悉委尚書省長官覆試無一中程者林甫因賀上野)¶
(無留/才)　不以親故自嫌(文獻通考云肅宗即位于靈武/以崔渙同中書門下平章事時)¶
(京師未復舉選不至詔渙為江淮選補使收采/遺逸不以親故自嫌常曰抑才虞謗吾不忍為)　一牓¶
盡除京官通判(聞見錄云太祖幸西都張齊賢獻十策/帝歸謂太宗曰吾幸西都為汝得一賢)¶
(宰相太宗即位齊賢方赴廷試帝欲其居上第/有司置於丙科帝不恱敇一牓盡除京官通判)　貢八¶
行(玉海云大觀元年詔士孝悌睦婣任恤忠/和八行貢入太學大司成考驗取㫖釋褐)　選法如¶
權衡(山堂肆考云宋王質字子野判吏部銓選號為稱/職而選法未嘗更易人或問之曰選法備具如權)¶
<pb:KR3k0055_WYG_142-54b>¶
(衡在執者不欺其/輕重耳何必屢更)　吏不得逞(言行錄云蘇頌判吏部/尚書前後掌天官四選)¶
(凡五年每選人改官關陞其磨勘吏洗垢求瑕故為稽/滯公謂吏曰某官緣某事當㑹某處仍引用合用條例)¶
(及具委無漏落狀同/上自是吏不得逞)　始於皇統(又云金武舉始於皇/統時其制則詳於泰)¶
(和式有上/中下三等)　奏孝行(又云章宗明昌三年有司奏寧海/州文登縣王震孝行以常業進士)¶
(并試其文特賜/同進士出身)　四書大義(元史云泰定四年福州舉/葉留畊問以四書大義對)¶
(曰無過事父母能竭/其力事君能致其身)　試大書(續文獻通考曰李東陽/長沙人五歳以奇童舉)¶
(明景帝召試大書屬對/喜甚詔入京府學肄業)　薦舉才行(續文獻通考云景/泰三年詔各處見)¶
(任官貟果有才行政事優長拘於資格屈在下僚者並/聽在内四品以上在外巡撫巡按方面正官薦舉赴京)¶
<pb:KR3k0055_WYG_142-55a>¶
(所舉人後犯贓/罪連坐舉主)¶
　　選舉五¶
增詩唐馬異送皇甫湜赴舉曰馬蹄聲得得去入天子¶
國借問去是誰秀才皇甫湜含吐一腹文八音兼五色¶
主文有崔李郁郁為朝德青銅鏡必明朱絲繩必直稱¶
意太平年念子長相憶　宋王元之聖上親試貢士歌¶
曰天王出震寰宇清奎星燦燦昭文明詔令郡國貢多¶
士大張一網羅羣英聖情孜孜終不倦日斜猶御金鑾¶
<pb:KR3k0055_WYG_142-55b>¶
殿宫柳低垂三月煙爐香飛入千人硯麻衣皎皎光如¶
雪一一重瞳親鑒别孤寒得路荷君恩聚首皆言盡臣¶
節¶
增書元陳祐三本書曰今之議者互有異同或以選舉¶
為盡美而賤科第或以科第為至公而輕選舉皆非古¶
今之通論也夫二帝三王以下隋唐以上數千百年之¶
間明君睿主所得社稷之臣王霸之輔蓋亦多矣或起¶
之於耕耘或求之於版築或獵之於屠釣或遇之獻言¶
<pb:KR3k0055_WYG_142-56a>¶
而入侍或由薦進而登朝至於賢良方正直言孝廉貢¶
舉之著遭際萬殊不可勝紀豈一出於科第乎自隋唐¶
以降迄於宋金數百年間名臣偉器例皆以科第進豈¶
皆一出於選舉乎及乎遇合於君聚精㑹神於朝廷之¶
上皆能尊主庇民論道佐時寧復有彼優此少之間哉¶
夫士之處世亦猶魚之處水今魴之在河鯉之在洛其¶
取之之術固有筌罾罟釣之不同期於得魴鯉則一也¶
增疏陸贄疏曰理道之急在於得人而知人之難聖哲¶
<pb:KR3k0055_WYG_142-56b>¶
所病聽其言則未保其行求其行則或遺其才校勞考¶
則巧偽繁興而端方之人罕進狥聲華則趨競彌長而¶
沈退之士莫勝自非素與交親備詳本末探其志行閱¶
其器能然後守道藏用者可得而知沽名飾貌者不容¶
其偽是以前代有鄉里舉選之法長吏辟舉之制所以¶
明歴試廣旁求證行能息馳騖也昔周以伯冏為太僕¶
命之曰慎簡乃僚罔以巧言令色便僻側媚其惟吉士¶
是則古之王朝命其大官而大官得自柬僚屬之明驗¶
<pb:KR3k0055_WYG_142-57a>¶
　也臣待罪宰相即以上陳求賢審官粗立綱制凡是百¶
　司之長兼副貳等官及兩省供奉之職并因察舉勞效¶
　須加奬任者並宰臣敘擬以聞其餘臺省屬僚請委長¶
　官選擇指陳才實以状上聞一經薦揚終身保任各於¶
　除書之内具舉授之由得賢則進考增秩失實則奪俸¶
　贖金亟副則褒升亟失則黜免非止搜揚下位亦可閱¶
　試大官前志所謂達則觀其所舉即此義也¶
　¶
<pb:KR3k0055_WYG_142-57b>¶
　¶
　¶
　¶
　¶
　¶
　¶
　¶
御定淵鑑𩔖函卷一百三十七¶
