# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.260124
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百八十九
<pb:KR3k0055_WYG_294-1a>¶
　欽定四庫全書¶
御定淵鑑𩔖函卷二百八十九¶
　　人部四十八(隱逸/)¶
　　　隱逸一¶
　増易曰龍徳而隱者也　又曰隱而未見行而未成是¶
　以君子弗用也　原又曰天地閉賢人隱　増又曰履¶
　道坦坦幽人貞吉　又曰君子以獨立不懼遯世无悶¶
　　又曰肥遯无不利　詩曰考槃在澗碩人之寛獨寐¶
<pb:KR3k0055_WYG_294-1b>¶
　寤言永矢弗諼　原又曰衡門之下可以棲遲泌之洋¶
　洋可以樂飢　増書曰君子在野　禮曰君子隱而顯¶
　　原又曰儒有上不臣天子下不事諸侯　増漢東方¶
　朔傳曰世之處士魁然無徒廓然獨居　三國志管寧¶
　傳曰龍鳯隱耀應徳而臻明哲濳遯俟時而動　晉謝¶
　安傳曰恬居塵外髙謝人寰嘯詠山林遊泛江海當此¶
　之時蕭然有凌霞之舉　宋纎傳曰名可聞而身不可¶
　見德可仰而形不可覩　晉書曰君子之行殊塗顯晦¶
<pb:KR3k0055_WYG_294-2a>¶
之謂也出則允釐世政以道濟時處則振拔囂埃以卑¶
自牧　南史孔淳之傳曰潛游者不識其水巢栖者不¶
辨其林飛沈所至何問其主　北史曰古之所謂隠逸¶
者蓋以恬淡為心不皦不昧安時處順與物無私者也¶
　唐王績傳曰鳯不憎山棲龍不羞泥蟠君子不茍潔¶
以罹患不避穢而養精　元史隠逸傳曰古之君子負¶
經世之術度時不可為故髙蹈以全其志　老子曰道¶
隠無名　原莊子曰古之所謂隠士者非伏其身而不¶
<pb:KR3k0055_WYG_294-2b>¶
見也非閉其言而不出也非藏其知而不發也時命大¶
謬也　又曰刻意尚行離世異俗此山谷之士避世之¶
人也就藪澤處閒曠釣魚閒處無為而已矣此江海避¶
世之人閒暇者之所好也　増荀子曰隱於窮簷陋屋¶
三公不能與之爭名　黄石子曰君子潛居抱道以待¶
其時　楊子曰聖言聖行不逢其時聖人隠也賢言賢¶
行不逢其時賢者隠也談言談行不逢其時談者隠也¶
　抱朴子曰棄赫奕之朝華避僨車之險路吟嘯蒼崖¶
<pb:KR3k0055_WYG_294-3a>¶
之間而萬物化為埃氛怡顔豊柯之下而朱户變為繩¶
樞握耒甫田而麾節忽若執鞭啜菽潄泉而太牢同乎¶
藜蓼泰爾有餘歡於無為之場忻然齊貴賤於不爭之¶
地含醇守樸無欲無憂全真嘘氣居平味淡恢恢蕩蕩¶
與渾成等其自然　漢黄憲外史曰士不遇于時而佯¶
狂以自樂則蔬食飲水甘於八珍敝裘蔴屨逸於五乗¶
何則義與不義也易曰舍車而徒信乎徒不為恥矣¶
晉稽康飬生論曰清虚静泰少私寡欲知名位之傷徳¶
<pb:KR3k0055_WYG_294-3b>¶
故忽而不營　唐陳子昂曰放身霄嶺宴景雲林卑俗¶
不可得而問時士不可得而見髙眠終古一笑昔人¶
又曰芝桂為伍麋鹿同曹軒裳鐘鼎如夢中也　韓愈¶
曰惟恐入山之不深入林之不密其影響昧昧惟恐聞¶
於人也　皮日休曰倨見青山傲視白雲得喪不可摇¶
其心榮辱不可動其志桎梏冠冕泥滓祿位　又鹿門¶
隱書曰古之隱也志在其中今之隱也爵在其中　又¶
曰鵷鸞不常見君子慕焉鸎鳩常見小人哺焉噫君子¶
<pb:KR3k0055_WYG_294-4a>¶
之出處亦猶夫鵷鸞而已矣　明方孝孺曰有得乎道¶
者内不汨於利欲外不嬰於世故則隨所處而足隨所¶
至而安隨所寓而樂卉衣蔬食處乎林泉而忻然若都¶
卿相之位¶
　　隱逸二¶
原莊子曰黄帝將見大隗於具茨之山方明為御昌㝢¶
參乗塗遇牧馬童子黄帝曰異哉請問為天下小童曰¶
予少遊六合之内適有瞀病有長者教予乗日之車遊¶
<pb:KR3k0055_WYG_294-4b>¶
于襄城之野今病少損將復遊六合之外為天下者予¶
奚事焉夫為天下亦奚異牧馬哉去其害馬而已黄帝¶
再拜稱天師而退　魏隷髙士傳曰善卷者舜以天下¶
讓之卷曰予立宇宙之中冬衣皮毛夏衣絺葛日出而¶
作日入而息逍遥天地之間何以天下為哉遂入深山¶
莫知其所終　又曰石户之農不知何許人與舜為友¶
舜以天下讓之石户夫負妻戴攜子以入海終身不返¶
　又曰伯成子髙者唐虞之時為諸侯至禹去而耕禹¶
<pb:KR3k0055_WYG_294-5a>¶
徃趨而問之子髙曰昔堯治天下至公無私不賞而民¶
勸不罰而民畏今子賞而不勸罰而不威徳自此衰刑¶
自此作夫子盍行乎無落吾事俋俋乎耕而不顧　増¶
晉皇甫謐髙士傳曰許由字武仲隱於沛澤之中堯讓¶
天下於許由曰日月出矣而皭火不息其於光也不亦¶
難乎時雨降矣而猶浸灌其於澤也不亦勞乎夫子立¶
而天下治而我猶尸之吾自視缺然請致天下許由曰¶
子治天下天下既已治矣而我猶代子吾將為名乎名¶
<pb:KR3k0055_WYG_294-5b>¶
者實之賔也吾將為賔乎鷦鷯巢於深林不過一枝偃¶
䑕飲河不過滿腹歸休乎君予無所用天下為於是遁¶
耕於中岳潁水之陽箕山之下堯又召為九州長由不¶
欲聞之洗耳於潁水濵其友巢父牽犢欲飲之見由洗¶
耳問之告以故巢父曰子若處高岸深谷人道不通誰¶
能見子子故浮游欲聞求其名譽汚吾犢口牽犢上流¶
飲之　原魏𨽻髙士傳曰壤父者堯時人年八十餘而¶
擊壤於道中觀者曰大哉帝之徳也壤父曰吾日出而¶
<pb:KR3k0055_WYG_294-6a>¶
作日入而息鑿井而飲耕田而食帝何徳於我哉　増¶
史記老子傳曰老子修道徳其學以自隠無名為務居¶
周久之見周之衰乃遂去至闗闗令尹喜曰子將隠矣¶
強為我著書於是老子乃著書上下篇言道徳之意五¶
千餘言而去莫知其所終　左傳晉侯賞從亡者介之¶
推不言祿祿亦弗及其母曰亦使知之若何對曰言身¶
之文也身將隱焉用文之是求顯也其母曰能如是乎¶
與汝偕隱遂隱而死　荆楚歳時紀按東方朔𤨏語曰¶
<pb:KR3k0055_WYG_294-6b>¶
晉文公時介子推逃祿自隠抱樹而死公撫木哀歎遂¶
以其木為履曰抱香履每懷從亡之功輒俯視其履曰¶
足下足下之稱亦自此始也　韓詩外傳曰楚莊王使¶
使齎金百斤聘北郭先生先生曰臣有箕帚之婦願入¶
計之謂婦曰楚欲以我為相今日相即結駟列騎食方¶
丈於前如何婦曰夫子以織屨為食食粥毚履無怵惕¶
之憂者何哉與物無治也今如結駟列騎所安不過容¶
膝食方丈于前所甘不過一肉以容膝之安一肉之味¶
<pb:KR3k0055_WYG_294-7a>¶
而殉楚國之憂其可乎於是遂不應聘與婦去之　嵇¶
康髙士傳曰顔闔者魯人也魯君聞其賢以幣聘焉闔¶
方布衣自飲牛使者問曰此顔闔家耶曰然使者致幣¶
闔曰恐聽誤而遺使者羞使者反復求之闔乃鑿坯而¶
遁　皇甫謐髙士傳曰老萊子者楚人也逃世耕于蒙¶
山之陽莞葭為牆蓬蒿為室枝木為牀蓍艾為席飲水¶
食菽懇山播種人或言於楚王王於是駕至萊子之門¶
萊子方織畚王曰守國之政孤願煩先生老萊子曰諾¶
<pb:KR3k0055_WYG_294-7b>¶
王去其妻樵還曰子許之乎老萊曰然妻曰妾聞之可¶
食以酒肉者可隨而鞭捶可擬以官祿者可隨而鈇鉞¶
投其畚而去老萊子亦隨其妻至于江南而止曰鳥獸¶
之毛可績而衣其遺粒足食也仲尼嘗聞其論而蹙然¶
改容焉　又曰榮啓期鹿裘帶索鼓琴而歌孔子遊於¶
泰山見而問之曰先生何樂也對曰吾樂甚多天生萬¶
物惟人為貴吾得為人矣是一樂也男女之别男尊女¶
卑故以男為貴吾既得為男矣是二樂也人生有不見¶
<pb:KR3k0055_WYG_294-8a>¶
日月不免襁褓者吾既已行年九十矣是三樂也貧者¶
士之常死者民之終居常以待終何不樂也　又曰楚¶
王聞陸通賢遣使者持金百鎰車馬二駟往聘通曰王¶
請先生治江南通笑而不應使者去妻從市來曰先生¶
少而為義豈老違之哉門外車跡何深也妾聞義士非¶
禮不動妾事先生躬耕以自食親織以為衣食飽衣煖¶
其樂自足矣不如去之於是夫負釡甑妻戴絍器變名¶
易姓遊諸名山　又曰曽參字子輿魯哀公賢之致邑¶
<pb:KR3k0055_WYG_294-8b>¶
焉參辭不受曰吾聞受人者常畏人與人者常驕人縱¶
君不我驕我豈無畏乎終不受　嵇康髙士傳曰亥唐¶
者晉人也髙恪寡素晉國憚之公與亥唐坐有間唐出¶
叔向入平公伸一足曰吾向時與亥子坐腓痛足痺不¶
敢伸叔向勃然作色不悅公曰子欲貴乎吾爵子子欲¶
富乎吾祿子夫亥先生乃無欲也吾非正坐無以養之¶
子何不悅乎　皇甫謐髙士傳曰列禦寇者鄭人也隱¶
居不仕鄭穆公時子陽為相專任刑法列禦寇乃絶跡¶
<pb:KR3k0055_WYG_294-9a>¶
窮巷面有飢色或告子陽曰列禦寇蓋有道之士也居¶
君之國而窮君無乃為不好士乎子陽聞而悟使官載¶
粟數十乗而與之禦寇出見使者再拜而辭之入見其¶
妻妻望之而拊心曰妾聞為有道之妻子皆得佚樂今¶
有飢色君過而遺先生食先生不受豈非命也哉禦寇¶
笑曰君非自知我也以人之言而遺我粟至其罪我也¶
且又以人之言此吾所以不受也居一年鄭人殺子陽¶
其黨皆死禦寇獨全　原魏𨽻髙士傳曰段干木遊西¶
<pb:KR3k0055_WYG_294-9b>¶
河守道不仕魏文侯就造其門干木踰垣而避之文侯¶
以客禮待之出過其廬則式其僕問之文侯曰段干不¶
移勢利隱處窮卷聲馳千里敢勿式乎　又曰莊周為¶
蒙縣漆園吏楚威王使大夫以百金聘之周方釣于濮¶
水之上持竿不顧曰楚有神龜死三千歳矣巾笥而藏¶
之於廟堂之上此龜寧無為留骨而貴乎寧生曵尾塗¶
中乎大夫曰寧生而掉尾塗中耳莊子曰往矣吾方掉¶
尾於塗中後齊宣王又以千金之幣迎周為相周曰子¶
<pb:KR3k0055_WYG_294-10a>¶
不見郊祭之犧牛乎衣以文繡食以芻菽及其牽入太¶
廟欲為孤豚其可得乎遂終身不仕　袁淑眞隱傳曰¶
鬼谷先生隱居韜智居鬼谷山因以為稱蘇秦張儀師¶
之遂立功名先生遺書責之曰若二君豈不見河邊之¶
樹乎僕御折其枝波浪盪其根上無徑寸之隂身被數¶
千之痕此木豈與天地有仇怨哉所居然也子不見嵩¶
岱之松柏華霍之檀桐乎上枝干於青雲下根通於三¶
泉千秋萬歲不受斧斤之患此木豈與天地有骨肉哉¶
<pb:KR3k0055_WYG_294-10b>¶
蓋所居然也　又曰鶡冠子隱居幽山衣被屢空以鶡¶
為冠莫測其名因服成號著書言道家馮諼常師事之¶
後顯於趙鶡冠子懼其薦已也乃與諼絶　魏隷髙士¶
傳曰閭丘先生時齊宣王獵于社山社山父老十三人¶
相與勞王王賜父老不稅先生獨不謝曰願得壽得富¶
得貴夫選良吏平法度則臣得壽矣賑之以時則臣得¶
富矣令少敬長則臣得貴矣　増漢書曰漢興有園公¶
綺里季夏黄公冉里先生此四人者當秦之世避而入¶
<pb:KR3k0055_WYG_294-11a>¶
商洛深山以待天下之定也髙祖聞而召之不至　皇¶
甫謐髙士傳曰東郭先生者與其友梁石君俱修道隱¶
居不仕曹參為齊相范陽人蒯通為參客入見參曰婦¶
人有夫死三日嫁者有幽居守寡不出門者足下即欲¶
求婦何取曰取不嫁者通曰然則求臣亦猶是也彼東¶
郭先生梁石君齊之賢士也今隱未嘗卑節下意以求¶
仕願足下禮之參致禮聘二人終亦不仕　原魏隷髙¶
士傳曰田生莞牀茅屋不肯仕宦惠帝親自往不出屋¶
<pb:KR3k0055_WYG_294-11b>¶
　増嵇康髙士傳曰司馬季主者楚人也卜於長安漢¶
文帝時宋忠賈誼為大中大夫誼曰吾聞聖人不居朝¶
廷必在巫醫試觀卜肆中見季主閒坐弟子侍而論隂¶
陽之紀二人曰觀先生之狀聽先生之辭世未嘗見也¶
尊官高位賢者所處今何業之卑何行之汙季主笑曰¶
觀大夫𩔖有道術何言之陋夫相引以勢相導以利所¶
謂賢者乃可羞耳夫内無飢寒之累外無劫奪之憂處¶
上而有敬居下而無害君子之道也卜之為業所謂上¶
<pb:KR3k0055_WYG_294-12a>¶
徳也鳯凰不與燕雀為羣公等喁喁何知長者二人忽¶
忽不覺自失　皇甫謐髙士傳曰成公者自隱名嘗誦¶
經不交世利時人號曰成公成帝時出遊問之成公不¶
屈節上曰朕能富貴人能殺人子何逆朕哉成公曰陛¶
下能貴人臣能不受陛下之官陛下能富人臣能不受¶
陛下之祿陛下能殺人臣能不犯陛下之法上不能折¶
　漢書曰龔勝死有老父來弔哭甚哀既而曰嗟虖薫¶
以香自燒膏以明自銷龔生竟夭天年非吾徒也遂趨¶
<pb:KR3k0055_WYG_294-12b>¶
而出莫知其誰　又曰谷口有鄭子眞蜀有嚴君平皆¶
脩身自保非其服弗服非其食弗食成帝時元舅大將¶
軍王鳯以禮聘子眞子眞遂不屈而終君平卜筮于成¶
都市以為卜筮者賤業而可以惠衆人裁日閲數人得¶
百錢足自養則閉肆下簾而授老子　後漢書周黨傳¶
曰王莽竊位黨託疾杜門自後賊暴縱横殘滅郡縣唯¶
至廣武過城不入建武中徴為議郎以病去職遂將妻¶
子居黽池復被徴不得已乃著短布單衣穀皮綃頭待¶
<pb:KR3k0055_WYG_294-13a>¶
見尚書及光武引見黨伏而不謁自陳願守所志帝乃¶
許焉　王霸傳曰霸少有清節及王莽篡位棄冠帶絶¶
交宦建武中徴到尚書拜稱名不稱臣有司問其故霸¶
曰天子有所不臣諸侯有所不友以疾歸隱居守志茅¶
屋蓬户連徴不至　謝承後漢書曰龍邱萇吴郡人隱¶
居太山以耕稼為業公車不應徴更始時任延年十九¶
為郡東部尉折節下士鍾離意為主簿自請萇為門下¶
祭酒敎曰龍邱先生清過夷齊志慕原憲都尉灑掃其¶
<pb:KR3k0055_WYG_294-13b>¶
門猶懼辱之何召之有　後漢書嚴光傳曰光武備安¶
車元纁遣使聘之三反而後至車駕即日幸其館光卧¶
不起帝即其卧所撫光腹曰咄咄子陵不可相助為理¶
耶光又眠不應良久乃張目熟視曰昔唐堯著徳巢父¶
洗耳士固有志何至相廹乎帝曰子陵我竟不能下女¶
耶於是升輿歎息而去復引光入論道舊故相對累日¶
帝從容問光曰朕何如昔時對曰陛下差増於往因共¶
偃卧光以足加帝腹上明日太史奏客星犯御座甚急¶
<pb:KR3k0055_WYG_294-14a>¶
帝笑曰朕故人嚴子陵共卧耳除為諫議大夫不屈乃¶
耕於富春山後人名其釣處為嚴陵灘焉　原魏隷髙¶
士傳曰班嗣世在京師家有賜書内足於財父黨揚子¶
雲以下莫不造門桓君山從借莊子嗣報曰今吾子貫¶
仁義之羈絆繫聲名之韁鏁伏孔氏之軌躅馳顔閔之¶
極摯何用大道為自眩曜昔有學歩邯鄲者匍匐而歸¶
耳其行已持論如此遂終於家　又曰鄭仲虞不仕漢¶
章帝自往終不肯起曰陛下何惜不為上世君令臣得¶
<pb:KR3k0055_WYG_294-14b>¶
為偃息之民天子以尚書祿終其身世號白衣尚書¶
増後漢書梁鴻傳曰鴻入霸陵山中以耕織為業詠詩¶
書彈琴以自娯仰慕前世髙士而為四皓以來二十四¶
人作頌　皇甫謐髙士傳曰丘訢字季春扶風人也少¶
有大材傲世不能與俗人為羣郡召始見曰明府欲臣¶
訢耶友訢耶師訢耶明府所以尊寵人者極于功曹所¶
以榮祿人者已于孝廉皆訢所不用也府君異之遂不¶
敢屈　又曰任棠字季卿以春秋敎授隱身不仕龎參¶
<pb:KR3k0055_WYG_294-15a>¶
為漢陽太守就家候之棠以薤一本水一盂置户屏前¶
自抱孫兒伏户下參因曰棠是欲諭太守也水欲太守¶
清也拔一本薤欲太守擊強宗也抱孫兒當户者欲太¶
守開門恤孤也終參去不言詔徴不至及卒鄉人圗畫¶
其形至今稱任徴君也　後漢周勰傳曰時梁冀貴盛¶
被其徴命者莫敢不應唯勰前後三辟竟不能屈隱處¶
竄身慕老聃清淨杜絶人事巷生荆棘十有餘歳至延¶
熹二年乃開門延賔游談宴樂及秋而梁冀誅年終而¶
<pb:KR3k0055_WYG_294-15b>¶
勰卒時年五十蔡邕以為知命　徐穉傳曰穉常為太¶
尉黄瓊所辟不就及瓊卒歸葬穉乃負糧徒歩到江夏¶
赴之設雞酒薄祭哭畢而去不告姓名時㑹者四方名¶
士郭林宗等數十人聞之疑其穉也乃選能言語生茅¶
容輕騎追之及於塗容為設飯共言稼穡之事臨訣去¶
謂容曰為我謝郭林宗大樹將顚非一繩所維何為栖¶
栖不遑寧處及林宗有母憂穉往弔之置生芻一束於¶
廬前而去林宗曰此必南州髙士徐孺子也詩不云乎¶
<pb:KR3k0055_WYG_294-16a>¶
生芻一束其人如玉吾無徳以堪之　王符傳曰符字¶
節信少好學有志操隱居著書度遼將軍皇甫規解官¶
歸安定鄉人有以貨得鴈門太守者還家謁規規卧不¶
迎既入而問卿在郡食鴈羙乎有頃又白王符在門規¶
素聞符名乃驚遽而起衣不及帶屣履出迎援符手而¶
還與同坐極歡時人為之語曰徒見二千石不如一縫¶
掖　法眞傳曰順帝西巡田羽薦眞帝虛心欲致前後¶
四徴君曰吾既不能遯形逺世豈飲洗耳之水哉遂深¶
<pb:KR3k0055_WYG_294-16b>¶
自隱絶終不降屈友人郭正稱之曰法眞名可得聞身¶
難得而見逃名而名我隨避名而名我追可謂百世之¶
師者矣　姜肱傳曰肱字伯淮中常侍曹節白徴肱為¶
太守肱得詔乃私告其友曰吾以虛獲實遂藉聲價明¶
明在上猶當固其本志况今政在閹豎夫何為哉乃隠¶
身遯命逺浮海濵再以元纁聘不就　申屠蟠傳曰太¶
尉黄瓊辟蟠不就及瓊卒歸葬江夏四方名豪㑹帳下¶
者六七千人互相談論莫有及蟠者唯南郡一生與相¶
<pb:KR3k0055_WYG_294-17a>¶
酬對既别執蟠手曰君非聘則徴如是相見於上京矣¶
蟠勃然作色曰始吾以子為可與言也何意乃相拘敎¶
樂貴之徒耶因振手而去不復與言再舉有道不就先¶
是京師游士汝南范滂等非訐朝政自公卿以下皆折¶
節下之太學生爭慕其風以為文學將興處士復用蟠¶
獨歎曰昔戰國之世處士横議列國之王至為擁篲先¶
驅卒有阬儒焚書之禍今之謂矣乃絶迹於梁碭之間¶
因樹為屋自同傭人　龎公傳曰龎公居峴山之南未¶
<pb:KR3k0055_WYG_294-17b>¶
嘗入城府荆州刺史劉表數延請不能屈乃就候之曰¶
夫保全一身孰若保全天下乎龎公笑曰鴻鵠巢於髙¶
林之上暮而得所棲黿鼉穴於深淵之下夕而得所宿¶
夫趨舍行止亦人之巢穴也且各得其棲宿而已天下¶
非所保也因釋耕於壟上而妻子耘於前表指而問曰¶
先生苦居畎畝而不肯官祿後世何以遺子孫乎龎公¶
曰世人皆遺之以危今獨遺之以安雖所遺不同未為¶
無所遺也表歎息而去後遂携其妻子登鹿門山因采¶
<pb:KR3k0055_WYG_294-18a>¶
藥不返　皇甫謐髙士傳曰任安少好學隱居不營名¶
利時人號曰任孔子連辟不就建安中讀魯連傳歎曰¶
性以潔白為治情以得志為樂性治情得體道而不憂¶
彼棄我取與時無爭遂終身不仕　又曰韓順字子良¶
天水成紀人也以經行清白辟州宰不就王莽末隱於¶
南山順同縣隗囂等起兵自稱上將軍西州大震唯順¶
脩道山居執操不回囂使人齎璧帛卑辭厚禮聘順欲¶
以為師順謝使曰禮有來學義無往敎即欲相師但入¶
<pb:KR3k0055_WYG_294-18b>¶
深山囂聞矍然不敢强屈　北海耆舊傳曰公沙孚字¶
允慈與荀爽共約出不得事貴勢而爽當董卓時脫巾¶
未百日位至司空後相見以爽違約割席而坐　三國¶
志諸葛亮傳曰亮躬耕隴畝好為梁父吟每自比於管¶
仲樂毅先主屯新野徐庶見謂先主曰諸葛孔明者卧¶
龍也　皇甫謐髙士傳曰管寧字幼安靈帝末以中國¶
方亂乃與其友邴原渉海依遼東太守公孫度度虛館¶
禮之其後中國少安人多南歸唯寧不還黄初中寧逆¶
<pb:KR3k0055_WYG_294-19a>¶
知公孫淵必亂乃因徴辭還以為大中大夫固辭不受¶
寧凡徴命十至輿服四賜嘗坐一木榻上積五十年未¶
嘗箕股其榻上當膝處皆穿　三國志管寧傳曰時鉅¶
鹿張臶潁川胡昭亦養志不仕臶少游太學後歸鄉里¶
袁紹前後辟命不應移居上黨并州牧高幹表除樂平¶
令不就徙遁常山門徒且數百人遷居任縣太祖為丞¶
相辟不詣太和中詔求隱學之士能消灾復異者郡累¶
上臶發遣老病不行廣平太守盧毓到官三日綱紀白¶
<pb:KR3k0055_WYG_294-19b>¶
承前致版謁臶毓敎曰張先生所謂上不事天子下不¶
友諸侯者也豈此版謁所可光餙哉但遣主簿奉書致¶
羊酒之禮卒時年一百五歳胡昭始避地冀州亦辭袁¶
紹之命遁還鄉里太祖為司空丞相頻加禮辟昭往應¶
命既至自陳一介野生無軍國之用歸誠求去太祖曰¶
人各有志出處異趣勉卒雅尚義不相屈昭乃轉居陸¶
渾山中躬耕樂道以經籍自娯閭里敬而愛之　晉書¶
孫登傳曰登字公和隱居百泉山文帝使阮籍往觀既¶
<pb:KR3k0055_WYG_294-20a>¶
見與語不應嵇康從之游三年問其所圖終不答康每¶
歎息將别謂曰先生竟無言乎登乃曰子識火乎火生¶
而有光而不用其光果在於用光人生而有才而不用¶
其才果在於用才故用光在乎得薪所以保其耀用才¶
在乎識眞所以全其年今子才多識寡難乎免於今之¶
世矣　范喬傳曰喬字伯孫元康中詔求廉讓沖退履¶
道寒素者不計資以參選敘尚書郎王琨乃薦喬曰喬¶
稟徳眞粹立操髙潔儒學精深含章内奥安貧樂道棲¶
<pb:KR3k0055_WYG_294-20b>¶
志窮巷簞瓢詠業長而彌堅誠當今之寒素著厲俗之¶
清彦時張華領司徒天下所舉凡十七人於喬特發優¶
論　劉伶傳曰伶放情肆志常以細宇宙齊萬物為心¶
澹黙少言不妄交遊與阮籍嵇康相遇欣然神解攜手¶
入林初不以家産有無介意常乗鹿車攜一壺酒使人¶
荷鍤而隨之謂曰死便埋我其遺形骸如此　董景道¶
傳曰永平中景道知天下將亂隱於商洛山衣木葉食¶
樹果彈琴歌嘯以自娯毒蟲猛獸皆繞其旁　皇甫謐¶
<pb:KR3k0055_WYG_294-21a>¶
傳曰謐沉静寡欲有高尚之志以著述為務自號元晏¶
先生或勸謐脩名廣交謐以為非聖人孰能兼存出處¶
居田里之中亦可以樂堯舜之道何必崇接世利事官¶
鞅掌然後為名乎　孟陋傳曰陋字少孤少而貞立清¶
操絶倫布衣蔬食以文籍自娯口不及世事未曽交遊¶
時或弋釣孤興獨歸雖家人亦不知其所之也簡文帝¶
輔政命為參軍稱疾不起桓溫躬往造焉或謂溫曰孟¶
陋髙行學為儒宗宜引在府以和鼎味溫歎曰㑹稽王¶
<pb:KR3k0055_WYG_294-21b>¶
尚不能屈非敢擬議也陋聞之曰桓公正當以我不往¶
故耳億兆之人無官者十居其九豈皆髙士哉我疾病¶
不堪恭相王之命非敢為髙也由是名稱益重　譙秀¶
傳曰秀少而静獸不交於世知天下將亂預絶人事雖¶
内外宗親不與相見郡察孝廉州舉秀才皆不就及李¶
雄據蜀略有巴西雄叔父驤驤子壽皆慕秀名具束帛¶
安車徴之皆不應常冠皮弁敝衣躬耕山藪龔壯常歎¶
服焉　郭翻傳曰翻字長翔武昌人也家於臨川不交¶
<pb:KR3k0055_WYG_294-22a>¶
世事惟以漁釣射獵為娱咸康末乗小船暫歸武昌省¶
墳墓安西將軍庾翼以帝舅之重躬往造翻欲強起之¶
翻曰人性各有所短焉可強逼翼又以其船小狹欲引¶
就大船翻曰使君不以鄙賤而辱臨之此固野人之舟¶
也翼俯屈入其船中終日而去　劉驎之傳曰驎之好¶
游山澤志存遯逸車騎將軍桓冲聞其名請為長史驎¶
之固辭不受冲嘗到其家驎之於樹條桑使者致命驎¶
之曰使君既枉駕光臨宜先詣家君冲聞大愧於是乃¶
<pb:KR3k0055_WYG_294-22b>¶
造其父父命驎之然後方還拂短褐與冲言話父使驎¶
之於内自持濁酒蔬菜供賔冲敕人代驎之斟酌父辭¶
曰若使從者非野人之意也冲慨然至昏乃退　楊軻¶
傳曰軻少好易長而不娶學業精微養徒數百常食麤¶
飲水衣褐縕袍人不堪其憂而軻悠然自得疎賔異客¶
音旨未曽交也雖受業門徒非入室弟子莫得親言欲¶
所論授須旁無雜人授入室弟子令逓相宣授劉曜僭¶
號徴拜太常軻固辭不起曜亦敬而不逼遂隱於隴山¶
<pb:KR3k0055_WYG_294-23a>¶
　公孫永傳曰永隱於平郭南山不娶妻妾非身所墾¶
植則不衣食之吟詠巖間欣然自得年踰九十操尚不¶
虧與公孫鳯俱被慕容暐徴至鄴及見暐不拜王公以¶
下造之皆不與言雖經隆冬盛暑端然自若　張忠傳¶
曰苻堅遣使徴忠及見堅謂之曰先生考槃山林研精¶
道素獨善之姜有餘兼濟之功未也故逺屈先生將任¶
齊尚父忠曰昔因䘮亂避地泰山與鳥獸為侶以全朝¶
夕之命屬堯舜之世思一奉聖顔年衰志謝不堪展効¶
<pb:KR3k0055_WYG_294-23b>¶
尚父之况非敢竊擬乞還餘齒歸死岱宗堅乃以安車¶
送之　祈嘉傳曰嘉少清貧好學年二十餘夜忽牕中¶
有聲呼曰祈孔賔祈孔賔隱去來隱去來修飾人世甚¶
苦不可諧所得未錙銖所喪如山崖旦而逃去西至敦¶
煌依學官誦書貧無衣食為書生都養以自給遂博通¶
經傳精究大義　瞿硎先生傳曰先生太和末常居宣¶
城郡界文脊山中山有瞿硎因以為名焉大司馬桓溫¶
嘗往造之既至見先生被鹿裘坐於石室神無忤色溫¶
<pb:KR3k0055_WYG_294-24a>¶
及僚佐數十人皆莫測之　謝敷傳曰敷性澄靖寡欲¶
入太平山十餘年鎭軍郄愔召為主簿臺徴博士皆不¶
就初月犯少微少微一名處士星占者以隱士當之譙¶
國戴逵有美才人或憂之俄而敷死故㑹稽人士以嘲¶
呉人云呉中髙士求死不得　世說曰戴安道既厲操¶
東山而其兄欲建式遏之功謝太傅曰卿兄弟志業何¶
其太殊戴曰下官不堪其憂家弟不改其樂(續晉陽秋/曰逵兄逯)¶
(以武勇顯有/功封廣陵侯)　又曰張廌隱居頤志家有苦竹數十頃¶
<pb:KR3k0055_WYG_294-24b>¶
張於竹中為屋常居其中王古軍聞而造之張逃避竹¶
中不與相見　原又曰郄超每聞欲髙尚隱退者輙為¶
辦百萬資并為造立居宇在剡為戴公起宅甚精戴始¶
往居與所親書曰近在剡如入官舍又為傅約亦辦百¶
萬傅隱事差互故不果　増晉書鄧粲傳曰粲少以髙¶
潔著名與南陽劉驎之南郡劉尚公同志友善並不應¶
州郡辟命荆州刺史桓冲卑辭厚禮請粲為别駕粲嘉¶
其好賢乃起應召驎之尚公謂之曰卿道廣學深衆所¶
<pb:KR3k0055_WYG_294-25a>¶
推懷忽然改節誠失所望粲笑答曰足下可謂有志於¶
隱而未知隱夫隱之為道朝亦可隱市亦可隱隱初在¶
我不在於物尚公等無以難之　陶淡傳曰淡終日端¶
拱曽不營問頗好讀易善卜筮於長沙臨湘山中結廬¶
居之養一白鹿以自偶親故有候之者輙移渡澗水莫¶
得近之　王隱晉書曰王長字文徳少以才學知名放¶
蕩不羈州郡辟為别駕乃微服竊出舉州莫知所之後¶
於成都市中蹲踞而坐齧胡餅食之刺史知其不出乃¶
<pb:KR3k0055_WYG_294-25b>¶
禮遣之於是閉門自守不交人事　晉書陶潛傳曰潛¶
少懷高尚博學善屬文穎脫不羈任眞自得嘗著五柳¶
先生傳以自况曰先生不知何許人不詳姓氏宅邊有¶
五柳樹因以為號焉閒静少言不慕榮利好讀書不求¶
甚解每有㑹意欣然忘食性嗜酒而家貧不能恒得親¶
舊知其如此或置酒招之造飲必盡期在必醉既醉而¶
退曽不吝情環堵蕭然不蔽風日裋褐穿結簞瓢屢空¶
晏如也常著文章自娯頗示已志忘懷得失以此自終¶
<pb:KR3k0055_WYG_294-26a>¶
其自序如此　桓𤣥傳曰𤣥以歴代咸有肥遯之士而¶
已世獨無乃徴皇甫謐六世孫希之為著作并給其資¶
用皆令讓而不受號曰髙士時人名為充隱　南史宋¶
戴顒傳曰顒父逵兄勃並隱遯有髙名顒以父不仕復¶
脩其業父善琴書顒與勃並受琴於父中書令王綏常¶
攜客造之勃等方進豆粥綏曰聞卿善琴試欲一聽不¶
答綏恨而去桐廬縣多名山兄弟游之因留居止勃卒¶
顒出居呉下呉下人士共為築室聚石引水植林開澗¶
<pb:KR3k0055_WYG_294-26b>¶
少時繁宻有若自然三呉將守及郡内衣冠要其同游¶
野澤堪行便去不為矯介衆以此多之　宋書宗炳傳¶
曰炳好山水愛逺遊西渉荆巫南登衡岳因而結宇衡¶
山欲懷尚平之志有疾還江陵歎曰老疾俱至名山恐¶
難遍覩唯當澄懷觀道卧以遊之凡所遊履皆圖之於¶
室謂人曰撫琴動操欲令衆山皆響　周續之傳曰江¶
州刺史劉柳薦之髙祖曰竊見處士鴈門周續之清眞¶
貞素思學鉤深弱冠獨往心無近事性之所遣榮華與¶
<pb:KR3k0055_WYG_294-27a>¶
飢寒俱落情之所慕巖澤與琴書共逺　王宏之傳曰¶
元嘉四年徴宏之為通直散騎常侍不就從兄敬宏嘗¶
解貂裘與之即著以采藥性好釣上虞江有一處名三¶
石頭宏之嘗垂綸於此經過者不識之或問漁師得魚¶
賣否宏之曰亦自不得得亦不賣日夕載魚入上虞郭¶
經親故門各以一兩頭置門内而去　南史孔淳之傳¶
曰淳之性好山水每有所遊必窮幽峻或旬日忘歸嘗¶
遊山遇沙門釋法崇因留共止遂停三載及還乃不告¶
<pb:KR3k0055_WYG_294-27b>¶
以姓　劉凝之傳曰凝之攜妻子泛江河隱居衡山之¶
陽登髙嶺絶人跡為小屋居之采藥服食妻子皆從其¶
志　宗彧之傳曰元嘉初大使陸子眞觀采風俗三詣¶
彧之每辭疾不見告人曰我布衣草萊之人少長壟畝¶
何枉軒冕之客子眞還表薦之徴員外散騎侍郎又不¶
就　雷次宗傳曰元嘉十五年徴次宗至京師開館於¶
雞籠山聚徒敎授諸生百餘人除給事中不就久之還¶
廬山公卿以下並設祖道後又徴詣京邑為築室於鍾¶
<pb:KR3k0055_WYG_294-28a>¶
山西巖下謂之招隱館　朱百年傳曰百年少有髙情¶
親亡服闋攜妻孔氏入㑹稽南山以伐樵採箬為業以¶
樵箬置道頭輙為行人所取明旦亦復如此人稍怪之¶
積久方知是朱隱士所賣湏者隨其所堪多少留錢取¶
樵箬而去　關康之傳曰特進顔延之等當時名士十¶
許人入山候之見其散髮被黃布帊席松葉枕一白石¶
而卧了不相盻延之等咨嗟而退不敢干也　漁父傳¶
曰太康孫緬為潯陽太守落日逍遥渚際見一輕舟凌¶
<pb:KR3k0055_WYG_294-28b>¶
波隱顯有漁父焉神韻瀟灑垂綸長嘯緬甚異之乃問¶
有魚賣乎漁父笑而答曰其釣非釣寧賣魚耶&KR0225;怪焉¶
遂搴裳渉水謂曰竊觀先生有道者也終朝鼓枻良亦¶
勞止吾聞黄金白璧重利也駟馬髙蓋榮勢也今方王¶
道文明守在海外隱鱗之士靡然向風子何晦用其若¶
是也漁父曰僕山海狂人不逹世務乃歌曰竹竿籊籊¶
河水浟浟相忘為樂貪餌吞鈎非夷非惠聊以忘憂於¶
是悠然鼓枻而去　南齊書褚伯玉傳曰伯玉在山三¶
<pb:KR3k0055_WYG_294-29a>¶
十餘年隔絶人物王僧逹為呉郡苦禮致之伯玉不得¶
已停郡信宿裁交數言而退寧朔將軍丘珍孫與僧達¶
書曰褚先生滅景雲棲抗髙木食有年載矣夫却粒之¶
士餐霞之人乃可暫致不宜久羈僧達答曰古之逸民¶
或留慮兒女或使華隂成市而此子索然唯朋松石介¶
於孤峰絶嶺者積數十載近故要其來此冀慰日夜比¶
談討芝桂借訪荔蘿若已窺煙液臨滄洲矣太祖即位¶
手詔呉㑹二郡以禮迎遣又辭疾上不欲違其志勅於¶
<pb:KR3k0055_WYG_294-29b>¶
剡白石山立太平館居之　南史明僧紹傳曰僧紹聞¶
沙門釋僧逺夙徳往候定林寺髙帝欲出寺見之僧逺¶
問僧紹曰天子若來居士若為相對僧紹曰山藪之人¶
正當鑿坏以遁若辭不獲命便當依戴公故事既而遁¶
還攝山建棲霞寺而居之髙帝甚以為恨昔戴顒髙卧¶
牖下以山人之服加其身僧紹故云　庾易傳曰易性¶
恬静不交外物臨川王映表薦之餉麥百斛易謂使人¶
曰民樵採麋鹿之伍終嵗鮮毛之衣馳騁日月之車得¶
<pb:KR3k0055_WYG_294-30a>¶
保自耕之祿於大王之恩亦已深矣辭不受安西長史¶
袁承欽其風贈以鹿角書格蚌盤蚌硯白象牙筆并贈¶
詩曰白日清明青雲遼亮昔聞巢許今覩臺尚易以連¶
理几竹翹書格報之　南齊書宗測傳曰測往廬山止¶
祖炳舊宅魚復侯子響為江州厚遣贈遺測曰少有狂¶
疾尋山採藥逺來至此量腹而進松术度形而衣薜蘿¶
淡然已足豈容當此横施子響命駕造之測避不見後¶
子響不告而來奄至所住測不得已巾褐對之卒不交¶
<pb:KR3k0055_WYG_294-30b>¶
言　南史沈麟士傳曰麟士織簾誦書口手不息鄉里¶
號為織簾先生隱居餘干呉差山講經敎授從學者數¶
十百人各營屋宇依止其側時為之語曰呉差山中有¶
賢士開門敎授居成市張永為呉興請麟士入郡麟士¶
聞郡後堂有好山水即戴安道遊呉興因古墓為山地¶
也欲一觀之乃往停數月永欲請為功曹麟士曰明府¶
徳履冲素留心山谷是以被褐負杖忘其疲病必欲飾¶
混沌以蛾眉冠越客以文冕走雖不敏請附髙節有蹈¶
<pb:KR3k0055_WYG_294-31a>¶
東海死耳不忍受此黥劓永乃止　南齊書徐伯珍傳¶
曰宅南九里有髙山班固謂之九巖山後漢龍邱萇隱¶
處也山多龍鬚檉柏望之五采世呼為婦人巖伯珍移¶
居之門前生梓樹一年便合抱館東石壁夜忽有赤光¶
洞照俄爾而滅白雀一雙栖其户牖論者以為隱徳之¶
感焉　南史何㸃傳曰豫章王嶷命駕造㸃㸃從後門¶
遁去司徒竟陵王子良聞之曰豫章王尚望塵不及吾¶
當望岫息心後㸃在法輪寺子良就見之㸃角巾登席¶
<pb:KR3k0055_WYG_294-31b>¶
子良欣悅無已遺㸃嵇叔夜酒杯徐景山酒鎗梁帝與¶
㸃有舊及踐阼手詔論舊賜以鹿皮巾等并召之㸃以¶
巾褐引入華林園帝贈詩酒恩禮如舊仍下詔徴為侍¶
中捋帝&KR0161;曰乃欲臣老子辭病不起　何允傳曰梁武¶
帝踐阼詔為特進光祿大夫遣領軍司馬王杲之以手¶
勅諭意允謂杲之曰吾年已五十七月食四斗米不盡¶
何容復有宦情杲之不能答允反謂曰卿何不遣傳詔¶
還朝拜表留與我同遊耶杲之愕然曰古今不聞此例¶
<pb:KR3k0055_WYG_294-32a>¶
允曰檀弓兩卷皆言物始何必有例　梁書阮孝緒傳¶
曰天監十二年孝緒與呉郡范元琰俱徴並不到陳郡¶
袁峻謂之曰往者天地閉賢人隱今世路已清而子猶¶
遁可乎答曰昔周徳雖興夷齊不厭薇蕨漢道方盛黄¶
綺無悶山林為仁由己何關人世况僕非往賢之𩔖&KR0088;¶
　南史劉訏傳曰陳留阮孝緒博學隱居不交當世恒¶
居一鹿牀環植竹木寢處其中時人造之未嘗見也訏¶
一造孝緒即神交焉訏族兄歊又履髙操三人日夕招¶
<pb:KR3k0055_WYG_294-32b>¶
攜故都下謂之三隱　陶宏景傳曰梁武帝手勅招之¶
錫以鹿皮巾後屢加禮聘並不出唯畫作兩牛一牛散¶
放水草之間一牛著金籠頭有人執繩以杖驅之武帝¶
笑曰此人無所不作欲效曳尾之龜豈有可致之理國¶
家每有吉凶征討大事無不前以諮詢月中常有數信¶
時人謂為山中宰相　北史李景儒傳曰景儒字昭徽¶
志好隱逸慕葛洪之為人尋師訪道不逺千里遇髙尚¶
則傾盖如舊見庸識雖王公蔑如　張文詡𫝊曰文詡¶
<pb:KR3k0055_WYG_294-33a>¶
灌園為業州縣以其貧素將加賑恤輙辭不受嘗閒居¶
無事從容歎曰老冉冉而將至恐修名之不立以如意¶
擊几自樂時人方之閔子騫原憲焉　新唐書王績傳¶
曰績有田十五六頃在河渚間有奴婢數人種黍春秋¶
釀酒養鳬鴈蒔藥草自供以周易老莊置牀頭他書罕¶
讀也游北山東臯著書自號東臯子乗牛經酒肆留或¶
數日刺史崔喜悅之請相見答曰奈何坐召嚴君平&KR0088;¶
卒不詣杜之松故人也為刺史請績講禮答曰吾不能¶
<pb:KR3k0055_WYG_294-33b>¶
揖讓邦君門談糟粕棄醇醪也　朱桃椎傳曰桃椎淡¶
泊絶俗被裘曳索人莫能測其為長史竇軌見之遺以¶
衣服鹿幘麂鞾逼署卿正委之地不肯服　田游巖傳¶
曰游巖入箕山居許由祠旁自號由東鄰頻召不出髙¶
宗幸嵩山親至其門游巖野服出拜帝曰朕得君何異¶
漢獲四皓乎帝營奉天宮游巖舊宅直宮左詔不聽毁¶
天子自書榜其門曰隱士田游巖宅　武攸緒傳曰攸¶
緒盤桓龍門少室間冬蔽茅椒夏居石室所賜金銀鐺¶
<pb:KR3k0055_WYG_294-34a>¶
鬲野服王公所遺鹿裘素障櫻杯塵皆流積不御也市¶
田潁陽使家奴雜作自混於民晩年肌肉銷眚瞳有紫¶
光晝能見星　李白傳曰白自知不為親近所容益自¶
驁放不自修與賀知章李適之汝陽王璡崔宗之蘇晉¶
張旭焦遂為飲中八仙懇求還山帝賜金放還白浮游¶
四方常乗月與崔宗之自采石至金陵著宮錦袍坐舟¶
中旁若無人　溫造傳曰造嗜書少所降屈不喜為吏¶
隱王屋山人號其居曰處士墅慨然有髙世志　石洪¶
<pb:KR3k0055_WYG_294-34b>¶
傳曰洪𨼆居不出公卿數薦皆不答烏重允鎮河陽求¶
賢者以自重或薦洪重允曰彼無求於人其肯為我來¶
耶　秦系傳曰系越州㑹稽人天寶末避亂剡溪徴辟¶
不就客泉州南安有九日山大松百餘章俗傳東晉時¶
所植系結廬其上穴石為研注老子彌年不出　宋史¶
陳摶傳曰唐長興中舉進士不第遂不求祿仕以山水¶
為樂自言常遇孫君仿麞皮處士二人者髙尚之士也¶
語摶曰武當山九室巖可以隱居摶往棲焉歴二十餘¶
<pb:KR3k0055_WYG_294-35a>¶
年移居華山雲臺觀又止少華石室每寢處多百餘日¶
不起太平興國中來朝太宗待之甚厚九年復來朝上¶
益加禮重謂宰相宋琪等曰摶獨善其身不干勢利所¶
謂方外之士也賜號希夷先生　种放傳曰放隱終南¶
豹林谷之東明峰結草為廬僅庇風雨得辟穀術別為¶
堂於峰頂盡日望雲危坐每山水暴漲道路阻隔糧糗¶
乏絶止食芋栗多為歌詩自稱退士嘗作傳以述其志¶
咸平六年十月遣使就山撫問圖其林泉居處以獻¶
<pb:KR3k0055_WYG_294-35b>¶
魏野傳曰野不求聞達居州之東郊手植竹樹清泉環¶
繞旁對雲山景趣幽絶鑿土袤丈曰樂天洞前為草堂¶
彈琴其中好事者多載酒肴從之遊嘯詠終日野不喜¶
巾幘無貴賤皆紗帽白衣以見　林逋傳曰逋字君復¶
少孤力學不為章句性恬淡好古弗趨榮利家貧衣食¶
不足晏如也初放遊江淮間久之歸杭州結廬西湖之¶
孤山二十年足不及城市眞宗聞其名賜粟帛詔長吏¶
歲時勞問臨終有茂陵他日求遺稾猶喜曽無封禪書¶
<pb:KR3k0055_WYG_294-36a>¶
之句仁宗賜諡和靖先生賻粟帛　山堂肆考曰郭延¶
卿隱居水南時年八十餘矣一日西京留守錢文僖公¶
率僚屬訪之去延卿居一里外即屏騎從徒歩至門延¶
卿道服坐談遂進陶尊果䔩對花小飲文僖愛其野逸¶
為引滿不辭既而吏報申牌府史牙兵列庭中延卿徐¶
曰公等何官而從吏之多也幕下尹洙指而告曰留守¶
錢相公也延卿笑曰不圖相公肯顧野人更舉觴相向¶
文僖欣然進數杯日入而去　蘇軾方山子傳曰方山¶
<pb:KR3k0055_WYG_294-36b>¶
子遁光黄間棄車馬毁冠服徒歩往來山中人莫識也¶
見其所著帽方屋而髙曰此豈古方山冠之遺像乎因¶
謂之方山子余謫居於黄適見焉曰嗚呼此吾故人陳¶
季常也何為而在此方山子亦矍然問余所以至此者¶
余告之故俯而不答仰而笑呼余宿其家環堵蕭然而¶
妻子奴婢皆有自得之意余聳然異之　宋史徐中行¶
傳曰中行晚年敎授其友羅適以遺逸薦郡守季諤又¶
以八行薦時章蔡竊國柄竄逐善𩔖且盡中行每一聞¶
<pb:KR3k0055_WYG_294-37a>¶
命輙淚下一日去之黄巖㑹親友盡毁其所為文幅巾¶
藜杖往來委羽山中客有詰以避舉要名者中行曰人¶
而無行與禽獸等使吾得以八行應科目則彼之不被¶
舉者非人𩔖與吾正欲避此名非要名也　譙定傳曰¶
定愛青城大面之勝棲遯其中蜀人指其地曰譙巖敬¶
定而不敢名稱之曰譙夫子有繪像祀之者久而不衰¶
　杜生傳曰杜生者潁昌人不知其名縣人呼為杜五¶
郎不出門者三十年黎陽尉孫軫往訪之且問其故笑¶
<pb:KR3k0055_WYG_294-37b>¶
曰以告者過也指門外一桑曰憶十五年前亦嘗納凉¶
其下何謂不出但無用於時無求於人耳　順昌山人¶
傳曰靖康末有避亂於順昌山中者深入得茅舍主人¶
風裁甚整即之語士君子也怪而問曰諸君何事挈妻¶
孥至是&KR0088;因語之故主人嗟惻久之曰我父為仁宗朝¶
人也自嘉祐末卜居於此因不復出以我所聞但知有¶
熈寧紀年亦不知於今幾何年矣　蘇雲卿傳曰雲卿¶
少與張浚為布衣交浚為相馳書函金幣屬豫章帥及¶
<pb:KR3k0055_WYG_294-38a>¶
漕曰余鄉人蘇雲卿遁跡湖海近聞灌園東湖其髙風¶
偉節非折簡能屈必親造其廬為我致之比帥漕密訪¶
物色有灌園蘇翁者乃屏騎從更服入其圃翁運鋤不¶
顧進而揖之翁曰二客何從來耶延入室土銼竹几地¶
無纎塵案上有西漢書一冊二客恍若自失黙計此為¶
蘇雲卿矣既而汲泉煮茗意稍欵浹遂扣其鄉里起而¶
言曰張公令某等致公共濟大業因出書函金幣寘几¶
上雲卿勿顧詰朝二客遣使迎伺排闥入則書幣不啓¶
<pb:KR3k0055_WYG_294-38b>¶
家具如故而翁已遁矣　金史趙質傳曰質隱居燕城¶
南敎授為業明昌間章宗遊春水過焉聞絃誦聲幸其¶
齋舍見壁間所題詩諷詠久之賞其志趣不凡召至行¶
殿命之官固辭曰臣僻性野逸志在長林豐草金鑣玉¶
絡非所願也况聖明在上可不容巢由為外臣乎　辛¶
愿傳曰愿雅負髙氣不能從俗俯仰有詩云黄綺暫來¶
為漢友巢由終不是唐臣眞處士語也　元史特穆爾¶
逹實傳曰初巴延議罷科舉特穆爾逹實時在參議府¶
<pb:KR3k0055_WYG_294-39a>¶
訖不署奏牘及入中書乃議復行之徴用處士待以不¶
次之擢或疑為太優特穆爾達實曰隱士無求於朝廷¶
朝廷有求於隱士區區名爵奚足惜哉識者誦之　竇¶
黙傳曰黙隱於大名與姚樞許衡朝暮講習至忘寢食¶
繼還肥鄉以經術敎授世祖在濳邸遣詔之黙變名姓¶
以自晦　杜本傳曰本隱武夷山中右丞相脫脫以隱¶
士薦詔遣使賜以金織文幣上尊酒召為翰林待制奉¶
議大夫兼國史院編修官使者致君相意趣之行至杭¶
<pb:KR3k0055_WYG_294-39b>¶
州稱疾固辭而致書於丞相曰以萬事合為一理以萬¶
民合為一心以千載合為一日以四海合為一家則可¶
言制禮作樂而躋五帝三王之盛矣遂不行　明宋濂¶
竹溪逸民傳曰竹溪逸民戴青霞冠披白鹿裘不復與¶
塵事接所居近大溪多修竹當明月髙照水光瀲灔逸¶
民輙腰短簫乗小舫蕩漾明月中簫聲宛轉若龍鳴簫¶
已逸民扣舷歌曰吹玉簫兮弄明月明月照兮頭成雪¶
頭成雪兮將奈何白鷗起兮衝素波見之者歎曰是誠¶
<pb:KR3k0055_WYG_294-40a>¶
世外人也　劉基傳略曰基以誠意伯歸隱山中惟飲¶
酒弈碁口不言功守令求見皆不得令微服為野人求¶
基基方濯足令固從之因引入茅舍炊黍飯令令告曰¶
某青田知縣也基驚起稱民因别去其後終不得見¶
劉基獨冷先生傳曰客有遺棄世事不求利逹者結屋¶
於巾山之下居焉樹以柔木有泉一泓躋髙岡而景焉¶
坐於桐梓之隂歌曰衆皆諠我獨静衆皆熱我獨冷朝¶
作暮息兮我日獨永牧人聆之歸而語其老其老曰隱¶
<pb:KR3k0055_WYG_294-40b>¶
者哉明日欵其廬問其姓名曰忘之久矣因目其居曰¶
獨冷謂其人曰獨冷先生　楊維禎小傳曰維禎避地¶
富春山張士誠累招之不往又忤達識丞相自蘇徙松¶
築元圃蓬壺於松江之上海薦紳大夫與東南才俊之¶
士造門納屨殆無虛日酒酣以往筆墨横飛鉛粉狼籍¶
或帶華陽巾披鶴氅坐船屋上吹鐵笛作梅花弄或呼¶
侍兒歌白雪之辭自倚鳯琶和之賔客皆蹁蹮起舞以¶
為神仙中人也　又顧徳輝字仲瑛别名阿瑛淮張據¶
<pb:KR3k0055_WYG_294-41a>¶
呉避隱嘉興之合溪母喪歸綽溪張氏再辟之斷髮廬¶
墓誦大乗經以報母自稱金粟道人　又王蒙字叔明¶
畫山水師巨然得外氏法然不求妍於時為文章不循¶
矩度頃刻數千言可就隱於黄鶴山自號黄鶴山樵¶
又袁凱字景文華亭人自號海叟歸田後每背帶方巾¶
倒騎烏犍往來峰泖間好事者圖以入畫賦白燕詩最¶
工人呼為袁白燕　又韓弈字公望絶意仕進與王賔¶
友善偕隱於醫建文初姚善守呉造請之公望不踰中¶
<pb:KR3k0055_WYG_294-41b>¶
門於布簾内答云不在一日伺賔在掩入其室公望走¶
楞伽山善隨至則泛小舟入太湖善太息曰韓先生所¶
謂名可得聞身不可得而見也姚廣孝序其詩曰公望¶
雖居市㕓如處巖壑國初呉中髙士以賔與公望為稱¶
首　又沈周字啓南長洲人景泰間郡守以賢良應詔¶
筮之得遯之九五乃決意隱遯耕讀於相城里所居曰¶
有竹莊修閒居奉母之樂先生風神散朗骨格清古碧¶
眼飄&KR0161;儼如神仙有水竹亭館之勝圖書彞鼎充牣錯¶
<pb:KR3k0055_WYG_294-42a>¶
列户屨塡咽賔客牆進撫玩品題笑談移日興至對客¶
揮灑煙雲盈紙畫成自題其上頃刻數百言風流文翰¶
照映一時百年來東南之盛蓋莫過之者　又曰孫一¶
元字太初不知何許人人問其邑里曰我秦人也甞棲¶
太白之巓故稱太白山人或曰安化王之親支有托而¶
逃也風儀秀朗蹤跡竒譎元巾白袷以鐵笛鶴瓢自隨¶
善飲酒好談論所至傾動其士大夫嘗西入華南入衡¶
又東登岱又南入呉㑹遂棲遲不去費宏罷相訪之南¶
<pb:KR3k0055_WYG_294-42b>¶
屏山寺中值其晝寢就卧内與語送之及門了不酬謝¶
費出語人曰吾一生未嘗見此人也¶
　　隱逸三¶
原採薇　賣藥(史記伯夷叔齊義不食周粟隱于首陽/山採薇而食之  後漢書韓康傳康嘗)¶
(採藥名山賣于長安市口不二價三十餘年時有女子/從康買藥康守價不移女子怒曰公是韓伯休耶乃不)¶
(二價乎康歎曰我本欲避名今小女子/皆知有我何用藥為乃遁入灞陵山中)　露寢　窟居¶
(皇甫謐髙士傳焦先字孝然常結草為廬于河之湄獨/止其中後野人火燒其廬先因露寝遭冬雪大至先袒)¶
(臥不移人以為死就視如故後百餘嵗卒窟晉書孫登/傳登字公和汲郡共人也于郡北山為土  居之夏則)¶
<pb:KR3k0055_WYG_294-43a>¶
(編草為裳冬則被髪自覆好讀/易撫七絃琴見者皆親樂之)　牆東　竈北(後漢書/逢萌傳)¶
(王君公儈牛自隱時人為之語曰避世牆東王君公如/又向栩傳栩好被髮著絳綃頭常于竈北坐板床上)¶
(是積久板乃有膝踝足指/之處不好語言而喜長嘯)　蔣徑　蘇門(嵇康髙士傳/&KR0253;詡字元卿)¶
(王莽為宰衡詡稱病歸杜陵荆棘塞門舍中三徑終身/不出時人諺曰楚國二龔不如杜陵&KR0253;翁謝靈運詩惟)¶
(開&KR0253;生徑姓魏氏春秋阮籍少時嘗遊蘇門山山有隱/者莫知其  有竹實數斛臼杵而已籍從之與談太古)¶
(無為之道五帝三王之義不聽乃對之長嘯蘇門/生逌爾而笑籍既降蘇門生亦嘯若鸞鳯之音焉)　鼓¶
刀　抱甕(魏公子列傳侯生謂公子曰臣所過屠者朱/亥此子賢者世莫能知故隱屠間耳又曰公)¶
(子請朱亥朱亥笑曰臣乃市井鼓刀屠者為嵇康髙士/傳漢隂丈人者楚人也子貢適楚見丈人  圃入井抱)¶
<pb:KR3k0055_WYG_294-43b>¶
(甕而灌用力甚多子貢曰有機于此後重前輕曰桔橰/用力寡而見功多丈人作色曰聞之吾師有機事者必)¶
(有機心機心存于胷則純/白不備子貢愕然慚不對)　外臣　増逋客(南史明僧/紹傳帝謂)¶
(僧紹弟慶符曰卿兄髙尚其事亦尭之外臣朕夢想幽/人固已勤矣所謂徑路絶風雲通仍賜竹根如意筍籜)¶
(冠隱者以為榮焉為山堂肆考逋客避世之士也北山/移文請迴俗士駕  君謝逋客又隠者曽為朝廷禮聘)¶
(而不起者謂之/徴君一曰聘君)　原蝸廬呻吟　増蟻陂漁釣(魏略焦/先自作)¶
(一𤓰牛廬淨掃其中營木為牀布草蓐其上至天寒時/搆火以自炙呻吟獨語裴松之云𤓰當作蝸蝸牛螺蟲)¶
(之有角者也先作圜舍形如蝸斗蔽故謂之𤓰牛廬自/山堂肆考東漢鄭敬字次都隱居蟻陂之陽以漁釣)¶
(適/)　原呉市門卒　増伊川田父(後漢書梅福傳元始/中王莽專政福一朝)¶
<pb:KR3k0055_WYG_294-44a>¶
(棄妻子去九江至今傳以為仙後有人見福于㑹稽者/變名姓為吴市門卒云  山堂肆考唐郄純與元載不)¶
(合退歸東洛/號伊川田父)　結廬北渚　灌園東湖(唐書王績𫝊仲/長子光隱者也)¶
(無妻子結廬北渚凡三十年非其力不食績愛/其眞徙與相近  宋史蘇雲卿傳詳上隱逸二)　時稱¶
二逸　世目三髙(遼史耶律固納傳固納與烏里特部人/蕭斡友善斡謂固納曰仕不能致主)¶
(澤民成大功烈何屑屑為吾與若居林下以枕簟自隨/觴詠自樂雖不官無歉焉固納然之時稱二逸  五代)¶
(史鄭遨傳遨與道士李道殷羅隱之友善世目以為三/髙士遨種田隱之賣藥以自給道殷有釣魚術釣而不)¶
(餌又能化石為金遨嘗騐其信然而不之求也唐明宗/時以左拾遺晉髙祖時以諫議大夫召之皆不起賜號)¶
(為逍遥/先生)　柴車草屩　髽髻布袍(南史何㸃傳㸃父素/有風疾無故殺㸃母)¶
<pb:KR3k0055_WYG_294-44b>¶
(坐法死㸃年十一幾至滅性及長感家禍絶婚宦雖不/入城府然好狎人物遨遊人間不簮不帶以人地自髙)¶
(無所與屈或乘柴車躡草屩恣心所適致醉而歸故世/論以㸃為孝隱士弟允為小隱士  明黄姬水貧士傳)¶
(王賔士仲光志不願仕永樂中自壞其面終身獨居無/妻子髽髻布袍游行市中家貧無業賣藥以資所至羣)¶
(兒隨焉郡守姚善徃謁衡門賔據坐受拜以道誨之若/師弟子姚少師廣孝貴歸來訪弗肯見方盥掩面而走)¶
　坐帳無鶴　米桶有人(庾信小園賦坐帳無鶴支牀/有龜一寸二寸之魚三竿兩)¶
(竿之竹名為野人之家是謂愚公之谷種輟耕録呂□/之常逃名耕漁自給一日詣富家易穀  值大雪立門)¶
(下聞閣中分韻作雪詩一人得滕字苦吟勿就先生不/覺失笑衆詰之乃曰我意舉滕王蛺蝶事耳衆歎服問)¶
(其姓氏不答皆訝曰嘗聞呂處士名先生豈其人耶曰/我農家安知呂處士刺船而去遣人尾其後識之雪晴)¶
<pb:KR3k0055_WYG_294-45a>¶
(徃訪焉惟草屋一間家徒壁立忽未桶中有人乃先生/妻也試問徽之先生何在答曰在溪上捕魚至彼果見)¶
(之告以候謝之意隔溪謂曰諸公先至舍下我得魚當/换酒飲諸公也少頃攜魚酒至盡歡而散翼旦躡其縱)¶
(則先生/已遷矣)　追逐雲月　左右琴書(元史金履祥傳德祐/初以廸功郎史館編)¶
(校起之辭勿就宋将改物所在盜起履祥居金華山中/兵燹稍息則上下巖谷追逐雲月寄情嘯咏視世故淡)¶
(如也玩北史隱逸傳序/曰狎  魚鳥左右琴書)　披裘釣澤　杖䇿入山(後漢/嚴光)¶
(傳光少有髙名與光武同遊學及光武即位乃變名姓/隱身不見帝思其賢乃令以物色訪之後齊國上言有)¶
(一男子披羊裘釣澤中帝疑其光乃備安車元纁遣使/聘之  隋書徐則傳則精于議論聲擅都邑則歎曰名)¶
(者實之賔吾其為賔乎遂懷/棲隱之操杖䇿入縉雲山)　洗耳拭目　裂冕掛冠¶
<pb:KR3k0055_WYG_294-45b>¶
(髙士傳巢父尭時隱人年老以樹為巢而寢其上故人/號為巢父堯之讓許由也由以告巢父巢父曰汝何不)¶
(隱汝形藏汝光若非吾友也乃擊其膺而下之由悵然/不自得乃過清冷之水洗其耳拭其目曰嚮聞貪言負)¶
(吾友遂去終身不相見鑿唐駱賔王疇昔篇掛冠裂冕/已辭榮南畝東臯事耕  賔階客院常疎散蓬徑柴扉)¶
(終寂寞自有林泉堪隱/棲何必山中事邱壑)　茂松清泉　丹崖青壁(新唐/書潘)¶
(師正傳師正居逍遥谷髙宗幸東都召見問所須對曰/茂松清泉臣所須也既不乏矣帝尊異之  晉書宋纎)¶
(傳酒泉太守馬岌具威儀鳴鐃鼔造焉纎髙樓重閣距/而不見岌歎曰名可聞而身不可見德可仰而形不可)¶
(覩吾今而後知先生人中之龍也銘詩于石壁曰丹崖/百丈青壁萬尋竒木蓊鬱蔚若鄧林其人如玉維國之)¶
(琛室邇人遐/實勞我心)　五粒松脂　兩部鼓吹(五代史鄭遨傳/遨見天下已亂)¶
<pb:KR3k0055_WYG_294-46a>¶
(有拂衣逺去之意聞華山有五粒松脂淪入地千嵗化/為藥能去三尸因徙居華陰欲求之  南史孔珪傳珪)¶
(不樂世務居宅盛營山水&KR1088;几獨酌傍無&KR0462;事門庭之/内草萊不剪中有蛙鳴或問之曰欲為陳蕃乎珪笑答)¶
(曰我以此當兩部/鼔吹何必效蕃)　雲溪醉侯　烟波釣叟(宋史种放/傳放性嗜)¶
(酒嘗種秫自釀每曰空山清寂聊以飬和因號雲溪醉/侯  唐書張志和傳志和以親既喪不復仕居江湖自)¶
(稱烟波釣叟陸羽嘗問孰為徃來者對曰太虛為室/明月為燭與四海諸公共處未嘗少别也何有徃來)¶
輕世肆志　抱道懷眞(史記魯仲連傳田單言魯仲連/欲爵之魯連逃隱于海上曰吾)¶
(與富貴而詘于人寧貧賤而輕世肆志焉翳三國志/魏明帝詔青州刺史曰管寧抱道懷真潛  海隅)¶
隱形天外　獨行野中(三國志吾粲傳粲&KR0118;會稽太守/召處士謝譚為功曹譚以疾不)¶
<pb:KR3k0055_WYG_294-46b>¶
(詣粲教曰夫應龍以屈伸為神鳯凰以嘉鳴為貴何必/隱形于天外潛鱗于重淵者哉  唐書陸羽傳羽隱苕)¶
(溪自稱桑苧翁闔門著書或獨行野中誦詩擊木/徘徊不得意或慟哭而歸故時人謂今接輿也)　麻¶
衣草屨　蓬户簞瓢(宋史南安翁傳漳州陳元中客居/南海日嘗赴省試過南安㑹日暮)¶
(投宿野人家茅茨數椽竹樹密茂可愛主翁雖麻衣草/屨而舉止談對宛若士人几案間有文籍散亂視之皆)¶
(經子也陳叩之曰翁訓子讀書乎曰種園為生耳亦入/城市乎曰十五年不出矣  三國志秦宓傳宓答王商)¶
(書曰僕得曝背乎隴畝之中誦顔氏之簞瓢詠原憲之/蓬户時翺翔于林澤與沮溺之等儔聽元猿之悲吟察)¶
(鶴鳴于九臯安身/為樂無憂為福)　結屋城南　築室市隱(姓譜明施/德華性樸)¶
(素能詩洪武中有司以明經累薦不就結屋數楹于郡/城南自號城南小隱  明劉基市隱齋記賈君性之居)¶
<pb:KR3k0055_WYG_294-47a>¶
(越之蕭山築室一臣在闤闠中集古今圖書以為燕遊/接賔客之所不髙其垣而不覿車馬之塵不深其宮而)¶
(不聞閭閻之聲以其徑路宛轉户庭清謐而不/與鄙俗者接也王君子充過而命之曰市隱)　號賜¶
冲退　名錫中庸(宋史張詧傳嘉祐中賜號冲退處士/王素時為州因更其所居之鄉曰處)¶
(士里曰通儒坊曰冲退傳元史張特立傳特立歸田里/世祖在潛邸受王印首  旨諭特立曰前監察御史張)¶
(特立飬素邱園易代如一今年幾七十研究聖/經宜錫嘉名以光潛德可特賜號曰中庸先生)　山潛¶
水杳　鶴唳雞鳴(宋史蘇雲卿傳張浚曰雲卿風節髙/于傅霖予期與之共濟當今山潛水)¶
(杳邈不可尋捫孟浩然宿天台桐柏觀詩緬尋滄洲趣/近愛赤城好  蘿亦踐苔輟棹恣探討息陰憩桐柏采)¶
(采弄芝草鶴唳清露垂鷄鳴信/潮早願言解纓紱從此無煩惱)　負琴攜壺　種花釀¶
<pb:KR3k0055_WYG_294-47b>¶
酒(宋史种放傳放幅巾裋褐負琴攜壺泝長溪坐磐石/採山藥以助飲徃徃終日  又吴瑛傳瑛歸蘄有田)¶
(僅足自給臨溪築室種花釀酒家事一付子弟賔客至/必飲飲必醉或困臥花間客去亦不問有臧否人物者)¶
(不酬一語但促奴益行酒/莫不愛其樂易而敬其髙)　游龍隱鳯　化蝶翔鯤(宋/謝)¶
(靈運逸民賦其見也則如游龍其潛也則如隱鳯斯陳/江總莊周頌玉潔䝉縣蘭薫漆園丹青可乆雅道  存)¶
(夢中化蝶水外翔鯤出俗靈府師心妙門/垂竿自若重聘忘言悠哉天地共此籠樊)　緝葉自蔽¶
　鑿穴為居(唐書朱桃椎傳桃椎結廬山中夏則臝冬/緝木皮葉自蔽贈遺無所受嘗織十芒屩)¶
(置道上見者曰居士屩也為鬻米茗易之置其處輙取/去終不與人接  後漢書臺佟傳佟隱于武安山鑿穴)¶
(為居采/藥自給)　竹溪六逸　呉江三髙(新唐書李白傳白與/孔巢父韓準裴政張)¶
<pb:KR3k0055_WYG_294-48a>¶
(叔明陶沔居徂徠山日沈飲號竹溪六逸/  小學紺珠吴江三髙范蠡張翰陸龜䝉)　騎牛帶瓢¶
　席松枕石(唐書史德義者居虎邱山騎牛帶瓢出入/㕓野髙祖聞其名召至洛陽俄稱疾歸)¶
(南史闗康之傳康之/字伯愉詳隱逸二)　松牕蓬戸　蔬圃蘭堂(姓譜宋/胡嶧姿)¶
(禀純慤恬于榮利與方惟深林虙為忘年交所居松牎/蓬户人目為隱君子歩趨言動皆有尺度  陸雲逸民)¶
(賦曽丘翳薈穹谷重深叢木振潁葛藟垂隂潛魚泳沚/嚶鳥來吟仍蔬圃于芝薄即蘭堂于芳林靡飛□以赴)¶
(節揮天籟/以興音)　常蓄兩鶴　時乘一騾(史緯林逋傳逋結/廬西湖之孤山二)¶
(十年足不及城市嘗蓄兩鶴縱之則飛入雲霄盤旋乆/之乃下逋時時泛小艇游西湖諸寺惟留一童子應門)¶
(客至童子延客縱鶴良乆逋棹而歸蓋常以鶴飛為客/至之騐云  魏書眭夸傳夸少與崔浩為莫逆交浩居)¶
<pb:KR3k0055_WYG_294-48b>¶
(司徒奏徴夸為其即中辭疾不赴州郡逼遣不得已入/京師與浩相見延留數日浩遂投詔書于夸懷夸曰桃)¶
(簡卿已為司徒何足以此勞國士也桃簡浩小名也浩/慮夸即還時乗一騾更無兼騎浩乃以夸騾内之廐中)¶
(冀相維縶夸遂託鄉人輸/租者謬為御車乃得出闗)　驅豕不顧　祝雞有名(冊/府)¶
(元龜孫期習京氏易古文尚書牧豕于大澤中以養親/郡舉方正遣吏齎羊酒請期期驅豕入草不顧司徒黄)¶
(琬特辟不行終于家獲獨異志尸鄉有祝雞翁善養/雞皆有名販賣雞卵  億萬一旦逃入山不知所之)¶
乘虛入冥　挫廉逃名(後漢書矯慎傳慎字仲彦少學/黄老隱遯山谷汝南吴蒼遺書)¶
(曰仲彦足下勤處隱約雖乗雲行泥棲宿不同每有西/風何嘗不歎蓋聞黄老之言乗虛入冥藏身逺遯亦有)¶
(理國養人施於為政二世説&KR0253;元卿舍中三徑/惟羊仲求仲從之遊  仲皆挫亷逃名之士)　潁陽¶
<pb:KR3k0055_WYG_294-49a>¶
洗耳　箕山扇風(後漢書逸民傳古者隱逸其風尚矣/潁陽洗耳恥聞禪讓孤竹長饑羞食)¶
(周粟風隋書隱逸傳洪崖兆其始箕山/扇其  七人作乎周年四皓光乎漢日)　藏名台岳¶
結架巖林(隋書徐則傳晉王鎮揚州知其名手書召之/曰先生恱性冲元怡神虛白餐松餌术棲息)¶
(煙霞望赤城而待風雲遊玉堂而駕龍鳯雖復藏名台/岳猶且騰實江淮籍甚嘉猷有勞寤寐  魏書馮亮傳)¶
(亮既雅愛山水又兼巧思/結架巖林甚得棲遊之適)　蓬蒿滿宅　竹樹繞居(世/説)¶
(張仲蔚隱居平陵&KR0363;蒿滿宅唯開一行徑三輔決録曰/仲蔚少與同郡魏景卿隱身不仕所居&KR0363;蒿没人  梁)¶
(書阮孝緒傳孝緒居室唯有一鹿牀竹樹環遶天監初/御史中丞任昉尋其兄履之欲造而不敢望而歎曰其)¶
(室雖邇其人甚逺為/名流所欽尚如此)　奕拈一子　樓築三層(世説蘇/養直隱)¶
<pb:KR3k0055_WYG_294-49b>¶
(京口紹興間與徐師川同召飬直不起師川造朝便道/過養直留飲甚歡二公平日對奕徐髙于蘇是日養直)¶
(拈愧子笑視師川曰今日還須讓老夫下此一著師川/有  色  梁書陶宏景傳永元初更築三層樓宏景處)¶
(其上弟子居其中賔客至其下與物遂絶唯一/家僮得侍于旁特愛松風每聞其響欣然為樂)　卜築¶
東澗　敎授南山(梁書劉訏傳訏善元言尤精釋典曽/與族兄劉歊聽講于鍾山諸寺因共)¶
(卜築宋熙寺東澗有終焉之志不後漢書馬融傳京/兆摯恂以儒術敎授隱于南山  應徴聘名重闗西)¶
門栽五柳　庭蒔七松(南史陶潛傳潛少有髙趣宅邊/有五栁樹故嘗著五栁先生傳)¶
(多山堂肆考唐鄭薫字子溥再知禮部舉引寒俊士𩔖/  之後告老號所居為隱巖蒔七松于庭自號七松居)¶
(士/)　春韭秋菘　天梳日帽(梁吴均齊春秋周顒隱居/鍾山衛将軍王儉謂顒曰)¶
<pb:KR3k0055_WYG_294-50a>¶
(卿山中何所食顒曰赤米白鹽綠葵紫蓼文惠太子問/顒菜食何味最勝顒曰春初早韭秋末晚菘  稗史唐)¶
(隱君子田游巖一日冬晴就湯泉沐髪風于朝暉之下/適所親者至曰髙年豈不自愛而草草若是耶游嵓歎)¶
(而答曰天梳日/帽他復何需)　氣髙瓊岳　志凌青雲(梁簡文何先/生志氣髙瓊)¶
(岳心虛谷神括羽儒囿舟輿席珍既游慧水兼引法輪/  後漢書逸民傳若伊人者志凌青雲之上身晦泥汙)¶
(之下心名且猶不/顯况怨累之為哉)　蘆花織被　松子為餐(元史蘓爾約/蘓哈雅傳)¶
(蘓爾約蘓哈雅還江南賣藥于錢塘詭姓名易服色人無/有識之者偶過梁山濼見漁父織蘆花為被欲易之以)¶
(紬漁父疑其為人陽曰君欲吾被當更賦詩遂援筆立/成竟持被去人間喧傳蘆花被詩其依隱玩世多𩔖此)¶
(光元帝與劉智藏書韓梅兩福求羊二仲鄭林騰/  于馮翊周黨傳芳于太原松子為餐蒲根是服)　豹¶
<pb:KR3k0055_WYG_294-50b>¶
席椶屩　茶竈筆牀(唐書張志和傳志和始名龜齡兄/鶴齡恐其遁世不還為築室越州)¶
(東郭茨以生草椽棟不施斤斧豹席椶屩每垂釣不設/餌志不在魚也  又陸龜䝉傳龜䝉不喜與流俗交雖)¶
(造門不肯見不乗馬升舟設&KR0363;席齎束書茶竈筆牀鈞/具徃來時謂江湖散人或號天隨子甫里先生自比涪)¶
(翁漁父江上丈人/後以髙士召不至)　依巖結宇　即林成樓(魏書鄭修/少隱于岐)¶
(南几谷中依巖結宇獨處淡然屏跡人事不交世俗耕/食水飲皮冠草服雅好經史專意元門前後州将每徴)¶
(不至雲慎蒙山棲志何允以㑹稽山多靈異徃遊焉居/若耶  門寺後遷秦望山山有飛泉乃起學舍即林成)¶
(樓因巖為堵别為小閣室寢處/其中躬自啟閉僮僕無得至者)　給河東酒　賜曲江¶
魚(北史周韋夐志尚&KR0642;簡淡于榮利前後十見徴辟皆/不應命明帝勅有司日給河東酒一升號之曰逍遥)¶
<pb:KR3k0055_WYG_294-51a>¶
(公枯姓譜翁洮字子平退居不仕僖宗遣使徴之不起/作  木詩以答詔僖宗復遣使以曲江魚賜之宋理宗)¶
(追諡為/善慶公)　俱遊五嶽　何假百城(後漢書向長傳長字/子平潛隱於家讀易)¶
(至損益卦喟然歎曰吾已知冨不如貧貴不如賤但未/知死何如生耳建武中男女娶嫁既畢勅斷家事不相)¶
(闗當如我死也於是遂肆志與同好北海禽慶俱遊五/嶽名山竟不知所終  魏書逸士傳李謐每曰丈夫擁)¶
(書萬卷何假南面百城/遂絶跡下帷杜門却埽)　漱石枕流　栖丘飲谷(世説/孫楚)¶
(年少時欲隱語王濟當枕石漱流誤曰漱石枕流王曰/流可枕石可漱乎孫曰所以枕流欲洗其耳所以漱石)¶
(欲礪其齒曰南史宗少文傳武帝辟少文為主簿不起/問其故答  栖丘飲谷三十餘年武帝善其對而止)¶
　琴書與友　聖賢為師(晉書戴逵傳謝元慮逵逺遁/不反乃上疏曰伏見譙國戴)¶
<pb:KR3k0055_WYG_294-51b>¶
(逵希心俗表不嬰世務棲遲衡門與琴書為友雖䇿命/屢加幽操不回超然絶跡自求其志  宋史蔡元定傳)¶
(子沉字仲黙年僅三十屏去舉子業一以聖賢為/師隱居九峰當世名卿物色将薦用之沉不屑就)　欣¶
玩水石　眷戀松筠(南齊書明僧紹傅僧紹弟慶符為/青州僧紹乏糧食隨慶符之鬱洲)¶
(住弇榆山栖雲精舍欣玩水石竟不一入州松又宗測/傳測答豫章王曰性同鱗羽愛止山壑眷戀  筠輕迷)¶
(人路縱宕岩流有若狂者忽不知老至而/今𩯭已白豈容課虛責有限魚慕鳥哉)　居士耐辱¶
　園丁最閒(唐書司空圖傳圖居中條山王官谷遂隱/不出名亭曰休休作文以見志曰休羙也)¶
(既休而羙具故量才一宜休揣分二宜休耄而瞶三宜/休又少也惰長也率老也迂三者非濟時用則又宜休)¶
(自目為耐辱居士亂明席帽山人王逄小傳至正中臺/臣薦之稱疾辭避  于淞之青龍江復徙上海之烏涇)¶
<pb:KR3k0055_WYG_294-52a>¶
(築草堂以自居/自號最閒園丁)　山南山北　囷閉囷開(後漢書法真/傳真性恬静)¶
(寡欲不交人間事太守請見之真乃幅巾詣謁太守欲/以功曹相屈真曰以明府見待有禮故敢自同賔末若)¶
(欲吏之真将在南山之南北山之北矣衡晉書劉驎之/傳驎之好遊山澤志在遯逸嘗採藥至  山深入忘反)¶
(見有一澗水水南有二石囷一囷閉一囷開水深廣不/得過欲還失道遇伐弓人問徑僅得還家或説囷中皆)¶
(仙靈方藥諸雜物驎之欲/更尋索終不復知處也)　泉石膏肓　花木僚友(唐/書)¶
(田游巖傳髙宗幸嵩山親至其門游巖野服出拜帝令/左右扶止謂曰先生比佳否答曰臣所謂泉石膏肓烟)¶
(霞痼疾者詩山堂肆考宋方孚若有隱操新居成劉/后村賀以  曰按行花木皆僚友主掌湖山即事權)¶
韜面被中　棲心天外(後漢書姜肱傳肱與徐穉俱徴/不至桓帝乃下彭城使畫工圖)¶
<pb:KR3k0055_WYG_294-52b>¶
(其形状肱臥于幽暗以被韜面言感眩疾不欲出風工/竟不得見之  晉書索襲傳襲不應州郡之命敦煌太)¶
(守隂澹竒而造焉經日忘返澹嘗曰先生宅不彌畝而/志忽九州形居塵俗而棲心天外雖黔婁之髙逺莊生)¶
(之不顧蔑/以過也)　荷擔入蜀　乘船歸呉(晉書董飬傳永嘉/中洛城東北歩廣)¶
(里中地䧟有二鵝出焉其蒼者飛去白者不能飛飬顧/謂謝鯤阮孚曰易稱知幾其神乎君等可深藏矣乃與)¶
(妻荷擔入蜀莫知所終肯南史何求傳宋除求永嘉太/守求時寄住南澗寺不  詣臺乞于野外拜受見許一)¶
(夜忽乘一小船逃/歸吴隱武邱山)　巾褐山水　枕帶林泉(宋史代淵/傳淵晚年)¶
(日菜食巾褐山水間自號虛一子長吏嵗時致問澹然/與對略不及私  北史韋夐傳周文帝聞夐養髙不仕)¶
(虚心敬悦遣使辟之備加禮命雖情諭甚至而竟不能/屈彌以重之亦弗之奪也所居之宅枕帶林泉夐對玩)¶
<pb:KR3k0055_WYG_294-53a>¶
(琴書蕭/然自逸)　一舉八薦　五辟三徴(晉書范喬傳喬凡一/舉孝亷八薦公府一)¶
(無所就不虞般佑髙士傳劉兆字延世公府五辟/三徴皆  就安貧慕道潛事述作數十年不出門)　鏟¶
跡民伍　擊壤聖朝(山堂肆考唐孔巢父少力學永王/璘稱兵江淮辟巢父為幕府不應)¶
(鏟跡民伍騎宋書王宏之傳王敬宏為吏部尚書奏曰/前員外散  常侍瑯琊王宏之恬漠邱園放心居逸前)¶
(衛将軍參軍武昌郭希林素履純潔嗣徽前武/並擊壌聖朝未蒙表飾宜加旌聘賁于邱園)　馳山¶
獵草　釣月耕雲(南史翟法賜傳法賜違避徴聘遁跡/幽深尋陽太守鄧文子表曰奉詔書)¶
(徴郡民新除著作佐即南陽翟法賜補員外散騎侍即/法賜隱跡廬山于今四世棲身幽岩人罕見者如當逼)¶
(以王憲束以嚴科馳山獵草以期禽獲慮致顛殞有傷/盛化乃止  山堂肆考宋管師復龍泉人與弟師常俱)¶
<pb:KR3k0055_WYG_294-53b>¶
(有盛名從胡瑗遊師復自號臥雲先生仁宗召至問曰/卿所得何如對曰滿塢白雲耕不盡一潭明月釣無痕)¶
(臣所得也竟/不受爵命)　淮陽一老　東甌二徐(天中記漢應曜/隱于淮陽山中)¶
(與四皓俱徵曜獨不至時人謂之曰南山四皓不如淮/陽一老  宋史徐中行子庭筠郷人宗敬之以其父子)¶
(俱隱遯稱之曰二徐先生淳熙間常平使者朱熹行/部拜墓下題詩有道學傳千古東甌説二徐之句)¶
買石載鶴　伐薪汲泉(宋史張愈傳愈六召不應喜弈/棋樂山水遇有興雖數千里輒)¶
(盡室徃遂浮湘沅觀浙江升羅浮入九疑買石載鶴以/歸杜門著書  山堂肆考邢和璞曽居終南山好道者)¶
(多卜築依之崔曙年少亦/隨焉伐薪汲泉都是名士)　猿啼庭下　鶴呌籠中(天/寳)¶
(遺事商山隱士髙太素所居曰清心亭每一時至則有/猿啼于庭下謂之報時猿  尚書故實顧况志尚踈逸)¶
<pb:KR3k0055_WYG_294-54a>¶
(有時宰招致之况以詩答之曰四海如今已太平相/公何事唤狂生此身還是籠中鶴東望滄溟呌數聲)¶
顧禄位如錙銖　視軒冕若糞土(宋史宇文之邵傳之/邵字公南司馬光曰)¶
(吾聞志不行顧禄位如錙銖道不同視冨貴如土芥今/於公南見之矣  史緯宋松江漁翁傳翁曰養志者忘)¶
(形養形者忘利致道者忘心心/形俱忘其視軒冕如糞土耳)　玉巖居士裔自陽城¶
　太白山人學宗老氏(宋史陽孝本傳孝本學博行髙/隱于城西通天岩蘇頌蒲宗孟)¶
(皆以山林特起薦之蘇軾自海外歸過而愛焉號之曰/玉巖居士嘗直造其室知其不娶戲以為元德秀之流)¶
(孝本自言為陽城之裔故軾詩有曰衆謂元德秀自稱/陽道州嘉之也  姓譜明孫一元眉宇炯炯魁岸獨立)¶
(嘗讀老氏書至專氣致柔之語委心其學辭/家入太白山守中致虚因以太白山人自號)　棲環堵¶
<pb:KR3k0055_WYG_294-54b>¶
之室苔草沒堦　隨把柳之隂蒹葭為席(世說江湛舉/王景元為吏)¶
(部即王與湛書曰君平有言生我名者殺我身天爵猶/滅名安用吏部即哉因與湛告絶足不踰域十餘年棲)¶
(遲環堵之室苔草沒堦娱晉周斐汝南先賢傳鄭敬居/于蟻陂之陽以漁釣自  彈琴詠詩常兀坐于陂側以)¶
(蒹葭為席常/隨杞桞之陰)　嶺上雲多不礙仙家之日　屋頭山滿¶
還通道者之溪(唐李義山詩壺中别有仙家日嶺上猶/多隱者雲  錦繡萬花谷遂珪詩曰種)¶
(竹五七箇結茅三兩間稍通溪上路不礙屋頭山黄/葉水去住白雲風徃還生涯只此是道者少機闗)¶
躡綺皓之遐蹤棲遲巖竇　甘山林之杳靄徙倚衡門¶
(宋史种放傳上遣内侍任文慶齎詔諭之曰卿棲身巖/竇屏跡囂塵躡綺皓之遐蹤有曽顔之至行特舉賁園)¶
<pb:KR3k0055_WYG_294-55a>¶
(之典果無前習之心榮黄姬水貧士傳婁壽字元考南/陽隆人也好學不厭  沮溺之耦耕甘山林之杳靄遲)¶
(&KR0642;衡門樂以忘憂郡/縣禮請終不回顧)　郭文舉之居山獸不入屋　顧¶
景怡之出戸鳥亦依人(晉書郭文傳文字文舉洛陽陷/乃歩擔入吴興餘杭大辟山中)¶
(窮谷無人之地倚木于樹苫覆其上而居焉亦無壁障/時猛獸為暴入屋害人而文獨宿十餘年卒無患害)¶
(世説顧長孺有隱操與顧景怡俱不就徴景怡晩/節服食不與人通每旦出户山鳥集其掌取食)　喚¶
鐵髙休豈有驚猿怨鶴　買山支遁自難拉許排巢(王/氏)¶
(彚苑隱士髙休居太白山上有白雲亭客至則擊片鐵/其聲清逺山中鳥獸聞之羣集亭下以為翫號為唤鐵)¶
(孔稚圭北山移文曰蕙帳空兮夜鶴怨山人去兮曉猿/驚  世説支道林因人就深公買印山深公曰未聞巢)¶
<pb:KR3k0055_WYG_294-55b>¶
(由買山而隱北山移文/曰將欲排巢父拉許由)¶
　　隱逸四¶
原湛冥(前漢書王吉列傳序蜀嚴湛冥不作茍見不治/茍得久幽而不改其操雖隨和何以加諸注孟)¶
(康曰蜀郡嚴君平湛深元/黙無欲也師古曰湛讀沈)　増種𤓰(史記蕭相國世家/召平者故秦東陵)¶
(侯秦破為布衣貧種𤓰于長安/城東𤓰美故世俗謂之東陵𤓰)　鶴企(晉書郭瑀傳張/天錫遣使者孟)¶
(公明持節以蒲輪元纁備禮徵之遺瑀書曰先生潛光/九臯懷眞獨逺心與至德冥符志與四時消息豈知蒼)¶
(生倒懸四海待拯者乎故遣使者虚左授綏鶴企先生/乃眷下國公明至山瑀指翔鴻以示之曰此鳥安可籠)¶
(哉遂深/逃絶跡)　隱侯(盧元明緱山記漢王元弈者隱於緱山/景帝每徵不屈遂就山而封侯因以為)¶
<pb:KR3k0055_WYG_294-56a>¶
(名宋亮緱山詩/王弈拜隱侯)　瓶隱(山堂肆考申屠有厓放曠雲泉/常攜一瓶一日躍身入瓶中時)¶
(號瓶/隱)　鶴頭書(誠齋雜記鶴頭書古/人用之以招隱士)　蜘蛛隱(金樓子/楚國龔)¶
(舍隨楚王朝未央宮見赤蜘蛛大如粟四面羅網有蟲/觸之不得出而死乃歎曰仕宦者人之羅網豈可久淹)¶
(嵗月耶即挂冠而/去人謂蜘蛛隱)　奪牛翁(後漢書韓康傳康遯入霸/陵山中桓帝備元纁之禮)¶
(以安車聘之使者奉詔造康康不得已乃許諾辭安車/自乗柴車冒晨先使者發至亭亭長以韓徴君當過發)¶
(人牛修道橋及見康柴車幅巾以為田叟也使奪其/牛康即釋駕與之有頃使者至奪牛翁乃徴君也)¶
原土室四周(後漢書袁閎傳延熹末黨事将作閎遂散/髮絶世欲投迹深林以母老不宜逺遁乃)¶
(築土室四周于庭不為/户自牗納飲食而已)　増三葉肥遯(王僧䖍吴地志/戴勃字長雲譙)¶
<pb:KR3k0055_WYG_294-56b>¶
(國銍人父散騎常侍逵字安道弟子常侍國子/祭酒顒並髙蹈俗外三葉肥遁為海内所稱)　就山¶
存問(宋史种放傳祥符三年正月復召赴闕表乞賜告/手詔優答之作歌賜之乃齎衣服器幣令京兆府)¶
(每季遣幕職/就山存問)　南山三友(宋史髙懌傳懌聞种放隱終/南山乃築室豹林谷從放受)¶
(業放竒之不敢處以弟子行與同時張蕘許勃號南/山三友會詔舉沉淪草澤冦準聞其名薦之辭不起)¶
山人索價(韓愈與盧仝詩少室山人索價/髙兩以諫官徵不起指李渤也)　五斗先生¶
(唐書隱逸傳王績著醉鄉記以次劉伶酒德頌其飲至/五斗不亂人有以酒邀者無貴賤輒徃著五斗先生傳)¶
　尋陽三隱(宋書周續之傳續之閒居讀老易入廬山/事沙門釋慧逺時彭城劉遺民遯跡廬山)¶
(陶淵明亦不應徴/命謂之尋陽三隱)　一瓢掛樹(錦繡萬花谷許由居箕/山惟有一瓢酌水掛于)¶
<pb:KR3k0055_WYG_294-57a>¶
(樹枝風吹瓢鳴/以為煩擲去之)　逸情雲上(後漢逸民傳贊江海冥滅/山林長徃逺性風疎逸情)¶
(雲上道就虛/全事違塵徃)　柴門灌園(晉書汜騰傳騰去官還家柴/門灌園琴書自適張軌徴之)¶
(為府司馬騰曰門一/杜其可開乎固辭)　妻梅子鶴(山堂肆考宋林逋結/廬杭州西湖之孤山)¶
(儒學提舉余謙既葺處士之墓復植梅數百本于山搆/梅亭其下郡人陳子安以為處士無家妻梅子鶴不可)¶
(偏舉乃持一鶴放之/孤山構鶴亭以配之)　棄鱗養角(南齊書髙逸傳贊含/貞抱樸履道敦學惟)¶
(兹潛隱棄/鱗飬角)　大山小山(南史何允傳初允二兄求㸃並/栖遯求先卒至是允又隱世號)¶
(㸃為大山允為小山亦曰東山兄弟/發跡雖異克終皆隱世謂何氏三髙)　白衣尚書(梁書/何允)¶
(傳髙祖勅給允白衣尚書祿允固辭/又勅山陰庫錢月給五萬允又不受)　林下神仙(天中/記張)¶
<pb:KR3k0055_WYG_294-57b>¶
(令問本唐興人隱居不仕與杜光庭詩曰試問朝中為/宰相何如林下作神仙一壺美酒一爐藥飽聽松風白)¶
(晝/眠)　池魚呼名(山堂肆考盧渡世隱居廬陵所居前有/池飬魚以名呼之次第來取食食已即)¶
(去/)　何減驃騎(世説何驃騎弟以髙情避世而驃騎勸/之令仕答曰予第五之名何必減驃騎)¶
(中興書曰何充字幼道/驃騎將軍充第五弟也)　煉食雲母(列仙傳方回堯時/隱人也堯聘之煉)¶
(食雲母隱于五柞山至夏啓末為人/所劫閉之室中從求道羽化而去)　虎渡龍洲(山堂/肆考)¶
(宋張景荆州府公安人仁宗召問曰卿在江陵地有何/景對曰兩岸綠楊遮虎渡一灣芳草䕶龍洲曰所食何)¶
(物曰新粟米炊雲子/飯嫩冬𤓰煮鼈裙羮)　六逍遥館(清異錄開元時髙太/素隱商山起六逍遥)¶
(館晴夏晩雲中秋午月冬日方出春雪/未融暑簟清風夜階急雨各製一銘)　止稱前進士¶
<pb:KR3k0055_WYG_294-58a>¶
　(五代史梁震唐末登第開平間歸蜀過江陵/髙季昌愛其才識留之震終身止稱前進士)¶
　¶
　¶
　¶
　¶
　¶
　¶
　¶
<pb:KR3k0055_WYG_294-58b>¶
　¶
　¶
　¶
　¶
　¶
　¶
　¶
御定淵鑑𩔖函卷二百八十九¶
