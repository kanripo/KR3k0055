# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.133340
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十九
<pb:KR3k0055_WYG_264-1a>¶
　欽定四庫全書¶
御定淵鑑𩔖函卷二百五十九¶
　　人部十八(頭/耳)　(面聞目/聼  附)　(視附/口)¶
　　　頭一¶
　原說文曰首頭也　釋名曰頭獨也體髙而獨也首始¶
　也　黄帝素問曰頭者精眀之主也　易說卦曰乾為¶
　首　毛詩曰螓首蛾睂　禮斗威儀曰君乘火而王其¶
　民銳頭君乘水而王其民大頭　春秋元命苞曰頭者¶
<pb:KR3k0055_WYG_264-1b>¶
　神所居上圓象天¶
　　　頭二¶
　原帝系譜曰神農牛首結繩而治伏羲人頭蛇身　晏¶
　子曰湯長頭而髯𩯭　增韓詩外傳曰禽息秦大夫薦¶
　百里奚不見納繆公出當車以頭擊闑腦裂精出曰臣¶
　生無補於國不如死也繆公感悟而用百里奚　原史¶
　記曰藺相如為趙使秦持璧却立倚柱謂秦王曰大王¶
　必欲急臣臣頭今與璧俱碎於柱矣(詳合/璧)　增又曰湏¶
<pb:KR3k0055_WYG_264-2a>¶
賈使秦見范睢睢數之曰為我告魏王急持魏齊頭來¶
不者我屠大梁賈歸告齊亡匿趙平原君所卒自剄趙¶
王取頭與秦　原嚴尤三將敘曰趙孝成王曰誰能當¶
武安君平原君曰澠池之會臣察武安君小頭而銳瞳¶
子黒白分眀視瞻不轉小頭而銳敢斷行也黒白分眀¶
見事眀也視瞻不轉執志强也可與持久難與爭鋒亷¶
頗足以當之　漢書曰陳遵長八尺餘長頭大鼻容貎¶
甚偉　增又曰項籍顧見漢騎司馬吕馬童曰若非吾¶
<pb:KR3k0055_WYG_264-2b>¶
故人乎馬童面之指王翳曰此項王也羽曰吾聞漢購¶
我頭千金邑萬户吾為公徳乃自剄王翳取其頭　又¶
曰髙祖招田横横至尸鄉廐謂從者曰陛下欲一見我¶
面耳今斬吾頭馳三十里形猶未敗遂自剄令客奉其¶
頭詣髙祖　史記曰欒布為梁大夫使于齊未還漢誅¶
彭越梟頭雒陽下詔曰有敢收視者捕之布從齊還奏¶
事彭越頭下　錄異傳曰漢武帝時蒼梧賈雍為豫章¶
太守有神術出界討賊為賊所殺失頭雍上馬還營營¶
<pb:KR3k0055_WYG_264-3a>¶
中咸走來視雍雍胸中語曰戰不利為賊所傷諸君視¶
有頭為佳無頭佳吏泣曰有頭佳雍曰不然無頭亦佳¶
言畢遂死　原東觀漢記曰岑彭與吳漢圍隗囂於西¶
城敕書曰西城若下便將兵南擊蜀人苦不知足既平¶
隴重望蜀毎一發兵頭髪為白　李邰别傳曰邰耳有¶
竒表腦枕有鼎形　增事文𩔖聚曰管寧避難遼東還¶
汎海遭風船垂傾沒寧思度曰吾嘗一朝科頭三晨晏¶
起今天怒猥集過恐在此　原魏志曰辰韓國兒生以¶
<pb:KR3k0055_WYG_264-3b>¶
石押其頭欲其扁今辰韓人皆扁頭　又曰袁紹辟牽¶
招為督軍從事紹卒事袁尚後遼東送尚首懸馬市牽¶
招覩之悲感設祭頭下太祖義之　增魏略曰龎意手¶
斬一級不知是郭援戰罷之後衆人皆言援死而不得¶
其首援鍾氏之甥意後於鞬中出一頭鍾繇見之而哭¶
意謝繇繇曰援雖我甥乃國賊也卿何謝焉　蜀志曰¶
秦宓使吳吳主問宓天有頭乎曰有詩云乃眷西顧以¶
此推之頭在西方　又曰巴郡嚴顔率衆守城及城䧟¶
<pb:KR3k0055_WYG_264-4a>¶
張飛命左右牽去斫頭顔曰斫頭便斫頭何必怒耶飛¶
壯而釋之　益部耆舊傳曰段翳字元章善天文風角¶
有一諸生來學積年諸生略究要術辭歸鄉里翳為作¶
一脂筒中盛簡書曰有變乃發視之生至葭萌與吏爭¶
津撾吏從人頭破開簡得書言到葭萌與吏鬬破頭者¶
以此脂裹之生喟然而歎乃還卒業　神仙傳曰曹公¶
捕左慈數日得之便斷頭以白曹公公大喜曰果慈頭¶
定視是一束茅耳　長沙耆舊傳曰劉夀少時遇相師¶
<pb:KR3k0055_WYG_264-4b>¶
曰君腦有玉枕必至公也後至太尉　原捜神記曰南¶
方有落頭民吳時將軍朱桓一婢每夜卧後頭輒飛去¶
或從狗竇或從天窗中出一耳為翼將曉復還數數如¶
此傍人怪之夜照視惟有身無頭其體㣲冷乃蒙之以¶
被至曉頭還礙被不得安再三墮地而其體氣急疾若¶
將死者乃去被頭復起附得安復暝如常人　增世說¶
曰諸葛道明初過江左名亞王庾之下先為臨沂令丞¶
相謂曰明公當為黑頭公　晉書曰𥞇康謂趙至曰君¶
<pb:KR3k0055_WYG_264-5a>¶
頭小而銳有白起風童子白黑分明　晉中興書曰庾¶
亮與蘇峻戰於建陽門王師敗績亮於陣攜其弟懌條¶
翼南奔温嶠顯宗幸嶠第亮泥首謝罪　原洞林曰郭¶
璞為左尉周都卜云君且墮馬傷頭尉後乘馬黄昏行¶
坂下犢車觸石馬驚頭打石破流血殆死　增語林曰¶
魏郡太守陳異常詣郡民尹方方櫛頭以水洗盤抱小¶
兒出更無餘言異曰櫛頭者欲吾治民如理髪洗盤者¶
欲使我清如水抱小兒者欲使我愛民如赤子也　原¶
<pb:KR3k0055_WYG_264-5b>¶
秦記曰苻堅祖洪見堅狀貎欲令頭堅腹軟字之曰堅¶
頭　增崔鴻前秦錄曰東海王苻雄字元才洪之季子¶
以功拜龍驤將軍征伐皆有殊績雄醜形貎頭大足小¶
軍中稱之為大頭龍驤¶
　　頭三¶
增神居　精主(元命苞頭者神所居上圓象天氣之府/也嵗必十二故人頭長一尺二寸  下)¶
(見頭/一)　竒表　髙臺(上詳頭一腸黄庭經/頭為髙臺  為廣野)　玉枕　泥¶
丸(上詳頭一腦黄庭内經一面之/神宗泥丸  神精根字泥丸)　投棘　觸屏(左傳/豎牛)¶
<pb:KR3k0055_WYG_264-6a>¶
(奔齊孟仲之子殺諸塞闗之外投其首於寧風之棘上/  漢書御史大夫陳萬年子咸亢直有異才萬年嘗召)¶
(咸於牀下教戒之咸睡頭觸屏風萬年怒咸叩首/謝曰具曉所言大要教咸謟也萬年因不復言)　懸¶
梁　在樹(又曰孫敬字文寳好學晨夕不休疲倦欲寢/以繩繫頭懸梁後為當世大儒  晉甘卓還)¶
(襄陽意氣騷擾舉動失常自照鏡不見/其頭視庭樹而頭在樹上心甚惡之)　沈首　焦頭¶
(晏子春秋景公田於梧邱夜睡夢見五丈夫徙倚稱無/罪公問晏子曰昔先君靈公出畋見有五丈夫來驚獸)¶
(悉斷其首而沈之命曰丈夫邱命人掘之五頭具在公/令厚𦵏之  漢書人為徐福上書曰曲突徙薪無恩澤)¶
(焦頭爛額/為上客)　杼首　縮頭(長首也夀貎豐人杼首巷無/杼首言人多弱陋  世說祖)¶
(廣仕至䕶軍長史廣行常縮頭詣桓南郡始下/車桓曰天甚晴明祖參軍如從屋漏中來者)　五柱¶
<pb:KR3k0055_WYG_264-6b>¶
　三台(隋紀髙祖生馮翊波若寺皇妣抱帝忽見頭上/角出遍身鱗起大駭墜帝於地帝為人龍顔額)¶
(上有五柱入頂目光外射有文/在手曰玉洞神經頭為三台君)　鑊煑　函盛(吳越春/秋眉間)¶
(尺逃楚入山道逢一客問曰子眉間尺乎吾為子報仇/湏子之頭并子之劒尺乃與頭客與王王大賞之即與)¶
(鑊煑其頭七日夜不爛王親臨之客於後以劒斬王頭/入鑊中二頭相齧客恐尺不勝自以劒擬其頭入鑊中)¶
(三頭相咬七日後一時俱爛不可識别乃分其湯肉而/𦵏之名三王塚  燕丹子荆軻謂樊於期曰今得將軍)¶
(之首與燕地圗秦王必喜而見軻軻左手把其袖右手/揕其胷則將軍之積忿除矣於期扼腕執刀曰是日夜)¶
(所欲而今聞命於是自刎頭墜背後/兩目不瞑以函盛於期首與軻入秦)¶
　　頭四¶
<pb:KR3k0055_WYG_264-7a>¶
增白頭(家語白頭如/新傾葢如故)　九首(楚辭一夫九首/㧞木九千些)　三首(山/經)¶
(三首國其為/人一身三首)　飲器(國策趙襄子最怨智伯漆其頭以/為飲器又漢書匈奴䧏者言匈奴)¶
(破月支王以/其頭為飲器)　易冠(吕覽今有人於此斷頭以易冠殺/身以易衣世必惑也何也冠所以)¶
(飾頭衣所以飾身今殺所飾而要所以飾則不/知所以為矣世之趨利似此亦不知所為也)　崑崙¶
(黄庭内景經太一流珠/安崑崙注頭為崑崙)　抑首(文𨕖侍坐殿/上背伏抑首)　長頭(後/漢)¶
(書賈逵常在太學不通人間事身長八尺/二寸諸儒為之語曰問事不休賈長頭)　尸頭蠻(瀛/涯)¶
(勝覽占城國有尸頭蠻本人家婦女但眼無瞳人為異/夜寢則頭飛去食人家小兒糞被妖風侵腹必死頭飛)¶
(回合其/體如舊)　照鏡不見(王隐晉書蒼梧太守吳臣據郡邑/不恭王命孫權遣歩騭為交州喻)¶
<pb:KR3k0055_WYG_264-7b>¶
(臣臣照鏡不見其/頭騭因入斬之)　夢生角(蜀志魏延夢頭上生角以/問占夢趙直直告人曰角)¶
(之為字刀下用也頭上用刀其凶甚矣延/後果誅楊儀踏延頭曰庸能復作惡否)　黑頭公(世/說)¶
(王珣與謝𤣥俱被辟桓/温曰王&KR0122;當作黒頭公)　范長頭(南史范岫長七尺八/寸姿容竒偉范雲謂)¶
(人曰諸君進止威儀當問范/長頭以岫多識前代舊事也)　筆公(魏書古弼為尚書/令世祖常名之曰)¶
(筆頭時人因/呼曰筆公)　下馬沃盥(花敬定平冦單騎鏖戰已喪/其元猶騎馬荷戈至鎮下馬)¶
(沃盥適浣女云無頭何以盥為遂僵仆名杜/甫歌成都猛將有花卿學語小兒知姓)¶
　　頭五¶
原文晉張敏頭責子羽文曰太原温長仁頴川荀景伯¶
<pb:KR3k0055_WYG_264-8a>¶
范陽張茂先上郡劉文生南陽鄒潤甫河南鄭冽余友¶
有秦生者雖有姊夫之尊少而狎之同時昵好張荀之¶
徒繼踵登朝而此賢身處陋巷屢沽而無善賈為之慨¶
然又怪諸賢身已既在位曾無伐木嚶鳴之聲又違王¶
貢彈冠之義故因秦生容貎之盛為頭責之文以戲之¶
并嘲六子責子羽曰吾託為子頭萬有餘日矣大塊稟¶
我以精造我以形我為子蒔髪膚置鼻耳安鬚睂插牙¶
齒眸子摛光雙顴隆起毎至出入人間遨遊市里行者¶
<pb:KR3k0055_WYG_264-8b>¶
辟易坐者竦跽如此者故我形之足偉也子冠冕弗戴¶
金銀弗佩㫖味弗嘗食粟茹菜子遇我如讐我視子如¶
仇居嘗不樂兩者俱憂何其鄙哉子欲為仁賢耶當如¶
臯陶后稷巫咸伊陟保乂王家永見封殖子欲為名髙¶
耶則當如許由子臧卞隨務光洗耳逃禄千載流芳子¶
欲為遊說耶則當如陳軫蒯通陸生鄧公轉禍為福含¶
辭從容子欲為恬淡耶則當如老聃之守一莊周之自¶
逸廓然離俗志凌雲日子欲為隐遯耶則當如榮期之¶
<pb:KR3k0055_WYG_264-9a>¶
帶索漁父之瀺灂栖遲神丘垂餌巨壑今子上不希道¶
徳中不效儒墨塊然窮賤守此愚惑察子之情觀子之¶
志退不能為處士進無望乎三事而徒玩日勞形習為¶
常人之所喜對曰吾以大幸為子所寄今子欲使吾為¶
忠耶則當如子胥屈平欲使吾為信耶則當殺身而成¶
名欲使吾為介節耶赴水火以全貞此四者人之所忌¶
故吾不敢造意頭曰吾欲告爾以養性誨爾以優游而¶
與蟣虱同性不聼我謀悲哉俱御人體而獨為子頭且¶
<pb:KR3k0055_WYG_264-9b>¶
擬人其倫諭子儕偶子曾不如太原温顒潁川荀禹范¶
陽張華上郡劉許南陽鄒湛河南鄭詡此數子或蹇吃¶
無宫商或尫陋希言語或淹伊多恣態或驒騱少智諝¶
或口如含膠飴或頭如巾韲杵而猶以文采可觀意思¶
詳序攀龍附鳯並登天府豈若夫子徒令脣口腐爛手¶
足霑濡哉居有事之世而恥為權謀譬猶鑿地抱甕難¶
以求富嗟乎子羽何異牢檻之熊深穽之虎石間餓蟹¶
竈中之䑕事力雖多而見功甚少宜其踡跼翦蹙至老¶
<pb:KR3k0055_WYG_264-10a>¶
無所希也¶
　　面一¶
增說文曰面顔前也顔眉目之間也□面不正也頢短¶
面也頷面黄□也□痩淺面也赧面赤也　易曰君子¶
豹變小人革面　禮記曰女子出門必擁蔽其面　又¶
曰夫為人子者出必告反必面　黄庭經曰面為靈宅¶
一名尺宅以睂目口鼻之所居故為宅　蔡邕女戒曰¶
夫心猶面首也一旦不脩飾則塵垢&KR0126;之人心不思善¶
<pb:KR3k0055_WYG_264-10b>¶
則邪惡入之人盛飾其面而莫脩其心惑矣　論衡曰¶
小人恥其面不如子都君子恥其行不如堯舜　傅子¶
曰相者三亭九候定於一尺之面¶
　　面二¶
增河圗曰蒼帝方面赤帝圓面白帝廣面黑帝深面¶
尸子曰子貢問孔子曰古者黄帝四面信乎孔子曰黄¶
帝合已者四人使治四方大有成功此之謂四面也¶
又曰禹長頸烏喙面貎亦惡天下從賢之者學也　子¶
<pb:KR3k0055_WYG_264-11a>¶
産始知然明問為政焉子産喜以語子太叔且曰他日¶
吾見蔑之面而已今吾見其心矣　春秋後語曰秦急¶
攻趙趙求救於齊齊王曰必以長安君為質兵乃出太¶
后不肯大臣强諫謂左右曰敢復言長安君為質者老¶
婦必唾其面　燕丹子曰田光云&KR0060;觀太子客無可用¶
者夏扶且血勇之人怒而面赤宋意脉勇之人怒而面¶
青武陽骨勇之人怒而面白光所知神勇之人怒而色¶
不變　史記曰孟戲中衍烏身人面趙之先也　漢書¶
<pb:KR3k0055_WYG_264-11b>¶
曰李夫人病篤武帝自臨候之夫人遂轉面向壁欷歔¶
而不復言　又曰孔休守新都相謁見莽莽縁恩意進¶
其玉具寳劒欲以為好休不肯受莽因曰誠見君面有¶
瘢美玉可以滅瘢故獻其玉□耳(□音衞/劒鼻也)　又曰張禹¶
為兒喜觀於卜相者卜者竒其面貎謂禹父曰是兒多¶
知可令學經　魏略曰徐庶好任俠擊劒中平末嘗為¶
人報讐白堊突面被髪而走　蜀志曰張裕曉相術每¶
舉鏡照面自知死刑未嘗不撲之于地　又曰劉琰妻¶
<pb:KR3k0055_WYG_264-12a>¶
胡入賀太后留胡經月乃出胡有美色琰疑其與後主¶
有私呼卒撾胡至于以履搏面而後棄遣胡告具言琰¶
坐下獄有司議曰卒非撾妻之人面非受杖之地竟棄¶
市　譙周法訓曰有人使妻為母作粥妻不肯乃以刀¶
劈傷妻面此可為孝乎　會稽後賢記曰謝仙女者謝¶
承孫吳歸命侯采仙女充後宫仙女乃炙面服醇醯以¶
取黄痩竟得免　世說曰康僧淵目深而鼻髙王丞相¶
每調之僧淵曰鼻者面之山目者面之淵山不髙則不¶
<pb:KR3k0055_WYG_264-12b>¶
靈淵不深則不清　王隐晉書曰趙命字長舒善於清¶
談有國士之風其面有疵㸃諸事不決皆言當問疵面¶
也　語林曰王武子與武帝圍碁孫皓在旁王曰孫歸¶
命何以好剥人面皮皓曰見無禮於其君者則剥其面¶
皮乃舉碁局武子伸脚在局下　晉中興書曰劉牢之¶
面紫赤色𩯭目驚人而沈毅多計　郭子曰琅邪諸葛¶
忘名面病䑕瘻劉真長見歎曰䑕乃復窟穴人面乎¶
異苑曰陳郡謝石字石奴少患面創諸治莫愈乃自幽¶
<pb:KR3k0055_WYG_264-13a>¶
逺止於岩下中宵有物來䑛其創隨䑛隨除既不見形¶
意為是龍而䑛處悉白故世呼為謝白面　宋書曰沈¶
慶之謂帝曰耕當問奴織當問婢今論征伐而問白面¶
書生事何由濟　又曰明帝大會新亭接勞諸軍主官¶
賭摴蒱李安人五擲皆盧帝大驚目安人曰卿面方如¶
田封侯狀也　又曰劉瑀為右衞將軍因求益州甚不¶
得意至江陵與顔竣書曰朱循之三世叛兵一日居荆¶
州青油幕下作謝宣明面見向　齊書曰東昏即位多¶
<pb:KR3k0055_WYG_264-13b>¶
行殺戮沈昭略與沈文季徐孝嗣同召入省例賜藥酒¶
昭略罵孝嗣曰廢昏立明古今令典宰相無才致有今¶
日即擲甌投孝嗣面曰使作破面鬼　唐書曰賈餗會¶
曲江故事尹自門歩入揖御史餗騎而入御史楊儉蘇¶
特固爭餗曰黄面兒敢爾　胡訥見聞録曰江南李氏¶
凡人欲見先畫象觀其妍醜廖克順面青江南謂之廖¶
黯子由是惡之不得入見　涑水記聞曰王旦與錢若¶
水同直史館有僧善相謂若水曰王舍人他日位極人¶
<pb:KR3k0055_WYG_264-14a>¶
臣若水曰王舍人面偏喉骨髙如何其貴也僧曰作相¶
之後面偏自正喉骨髙者主自奉養薄耳　長編曰御¶
史趙抃彈劾不避權幸號鐵面御史　東軒筆錄曰吕¶
惠卿語王荆公曰公面有䵟用芫荽洗之當去公曰面¶
黑耳非䵟也吕曰芫荽亦能去黑公笑曰天生黑於余¶
芫荽其如予何　元史列傳曰張桓字彦威汝寧盜起¶
賊久知桓名襲獲之擁至渠魁前桓直趨據榻坐其徒¶
捽桓起跪桓仰天大呼詈叱彌厲且屢唾賊面賊猶不¶
<pb:KR3k0055_WYG_264-14b>¶
忍殺謂桓曰汝但一揖亦恕汝死桓瞋目曰吾恨不能¶
手斬逆首肯聼汝誘脅而折腰哉遂刺之¶
　　面三¶
原傅粉　凝脂(語林云何晏美姿容帝疑其傅粉賜湯/餅令食之汗出流面拭之轉白  又云)¶
(王右軍見杜宏治而歎曰面如/凝脂目如㸃漆此神仙中人也)　增大宅　神庭(七發/太子)¶
(陽氣見於眉宇之間浸滛而上㡬滿大宅注大宅面也/  真誥九華真妃云面者神之庭心悲則面憔妾有童)¶
(面之/經)　有光　能寒(莊子孔子謂盗跖曰將軍身長八/尺二寸面目有光  素問人面獨)¶
(能寒何也曰頭者諸陽脉之會也諸隂脉皆至/頸項不還上獨諸陽一脉上頭故面能寒耳)　希見¶
<pb:KR3k0055_WYG_264-15a>¶
　不洗(漢書朱博為人不好酒色游宴自㣲賤至富貴/食不重味夜寢早起妻希見其面  絶交書性)¶
(復踈嬾筋駑肉緩頭面常一月十/五日不洗不大悶癢不能沐也)　如虎　似驢(唐書/袁天)¶
(罡與韋挺游謂挺面如虎當以武處官挺善隐/太子薦為左衞率  吳志諸葛瑾面長似驢)　原夫¶
差巾覆而死　子西袂掩而終(吳越春秋曰吳王夫差/死羞見子胥以巾覆面)¶
(今人謂之面衣也子左傳楚白公勝作/亂子西慙見葉公  髙以袂掩面而終)¶
　　面四¶
原不學牆面(周官曰不學牆/面蒞事惟煩)　心如面(左傳子産曰人/心不同如其面)¶
(焉/)　增如生(又曰晉先軫免胄入狄師/死焉狄人歸其元面如生)　得艾(又曰日/日以㡬)¶
<pb:KR3k0055_WYG_264-15b>¶
(若見君面/是得艾也)　原長三尺(荀子非相篇曰衞靈公有臣公/孫吕身長十尺面長三尺廣三)¶
(寸鼻目耳具/而名動天下)　不心而面(揚子朋而不心面朋/也友而不心面友也)　莫見¶
面(彚苑董仲舒下帷講/誦時人莫或見其面)　增創頰(漢書朱博為左馮翊/長陵大姓尚方禁少)¶
(時曾盜人妻見斫創著其頰府功曹受賂白除禁調守/尉博聞知以他事召見視其面果有瘢博辟左右問禁)¶
(是何等創也禁自知情得乃叩頭服博/笑曰大丈夫固時有是因親以為耳目)　剺面(東觀漢/記耿秉)¶
(為征西將軍鎮撫單于以下及/薨南單于舉國發哀剺面流血)　原半面(謝承漢書應/奉嘗詣袁賀)¶
(賀出門閉門造車匠開扇出半面窺/奉後數十年路遇匠奉識而呼之)　增面汗有無(世/說)¶
(鍾會鍾毓少有令譽魏文帝見毓有面汗曰卿面何以/汗對曰戰戰惶惶汗出如漿復問會何以不汗對曰戰)¶
<pb:KR3k0055_WYG_264-16a>¶
(戰慄慄汗/不敢出)　厚顔(語林賈充問孫皓曰何以好剥/人面皮皓曰憎其顔之厚也)　樏¶
擲面(王衍嘗因宴集為族人所怒舉樏擲其面衍初無/言引王導共載而去然心不能平在車中覽鏡自)¶
(照謂導曰爾看吾目/光乃在牛背上矣)　七星面(後魏書桓温姿貎/甚偉面有七星)　黑¶
面阿秀(南史劉瑀族叔秀之為丹陽瑀與親故書曰吾/家黒面阿秀遂居劉安衆處朝廷不為多士)¶
　黑面僕射(後漢書廣陵侯衍弟欽/色黒人號為黒面僕射)　如刻畫(北史崔/悛字長)¶
(孺狀貎偉麗善於容止李渾將聘梁名輩畢萃於時酒/正歡悛後到一坐無復談話鄭伯猷歎曰身長八尺面)¶
(如刻畫謦欬為洪鐘響胷中/著千卷書使人那得不畏服)　馬面(北史斛律光字明/月馬面彪身神爽)¶
(雄/傑)　面澤赤(本傳袁天罡見馬周/曰君面澤赤夀不長)　唾面(𩔖雋婁師徳/弟守代州辭)¶
<pb:KR3k0055_WYG_264-16b>¶
(之官教之耐事弟曰人有唾面潔之而/已師徳曰反益人之怒當使其自乾)　面似髙麗(唐/書)¶
(張易之兄司禮少卿同休請公卿宴其寺戲楊再/思曰公面似髙麗再思欣然為髙麗舞滿座鄙笑)　面¶
黑子(𩔖雋柏良器父友王奐曰面黒/子似顔平原殆能立功乃薦之)　一尺面(彚苑桑/維翰身)¶
(短面長常臨鏡自竒曰人/七尺之身不如一尺之面)　障面(編年帝下詔暴李訓/等罪李孝本猶金帶)¶
(以帽障/面奔鄭)　鐵面(小傳明孫承宗鐵面劒眉髯&KR0161;/㦸張聲如鼓鐘望而知為偉人)¶
　　目一¶
原易說卦曰離為目　毛詩曰美目盼兮　釋名曰目¶
黙也黙而内識也眼限也瞳子限限而出也　老子曰¶
<pb:KR3k0055_WYG_264-17a>¶
五色令人目盲　孫卿子曰厭目而視者視一為兩也¶
　韓非子曰目見百歩之外而不能見其眥　慎子曰¶
離朱之明察毫末於百歩之外下水尺不能見淺深非¶
目不明其勢難睹也　尸子曰使目在足下則不足以¶
視兩也　增范子曰掩目别黑白雖一時中猶不知天¶
道也　淮南子曰夫目察秋毫之末而耳不聞雷霆之¶
音耳調玉石之聲而目不見泰山之髙何則小有所志¶
而大有所忘　鶡冠子曰兩葉蔽目不見泰山¶
<pb:KR3k0055_WYG_264-17b>¶
　　目二¶
原孝經援神契曰伏羲大目　春秋演孔圗曰蒼頡四¶
目是謂並明又舜重瞳子是謂重明　孫卿子曰堯舜¶
三眸子　瀨鄉記曰老子大目　孔叢子曰夫子適周¶
見萇宏言終退萇宏語劉文公曰吾觀仲尼有聖人之¶
表其狀河目而隆顙是黄帝之形貎也　山海經曰一¶
臂國為人一目中其面而居　左傳曰宋華父督見孔¶
父之妻目逆而送之　又城者謳華元曰睅其目皤其¶
<pb:KR3k0055_WYG_264-18a>¶
腹　增又曰子玉使鬬勃請戰曰請與君之士戲君憑¶
軾而觀之得臣與寓目焉　又曰潞子嬰兒之夫人晉¶
景公之娣也酆舒為政而殺之又傷潞子之目　又曰¶
宋公子地有白馬四公嬖向魋欲之公取而朱其尾鬛¶
以與之地怒使其徒奪之魋懼將走公閉門而泣之目¶
盡腫　又曰公侵齊門於揚州顔息射人中睂退曰我¶
無勇吾以志其目也　原莊子曰温伯雪子適齊舍於¶
魯仲尼見之而不言子路問焉仲尼曰若夫人者目擊¶
<pb:KR3k0055_WYG_264-18b>¶
而道存矣　又曰孔子見老聃而語仁義老聃曰夫播¶
糠瞇目則天地四方易位矣夫仁義飜然乃憒吾心亂¶
莫大焉　韓子曰田駟欺鄒君鄒君將殺之田駟恐告¶
惠子惠子見鄒君曰有人見君則䀹其一目奚如君曰¶
我必殺之惠子曰瞽䀹兩目君奚不殺駟東欺齊侯南¶
欺荆王駟之欺人瞽也君奚怨乃弗殺　增蔣子語曰¶
兩目不相為視昔吳有二人共評王者一人曰好一人¶
曰醜久之不決二人各曰爾可求入吳王目中則好醜¶
<pb:KR3k0055_WYG_264-19a>¶
分矣王有定形二人察之有得失非茍相反眼睛異耳¶
　吕氏春秋曰孟賁過於河先其伍船人怒撮其頭中¶
河孟賁瞋目視船人髪植目裂&KR0161;指舟人盡惕駭播入¶
於河使船人知孟賁不敢直視渉無先者又辱之乎此¶
不知故也　原史記曰吳王賜子胥屬鏤之劒以死子¶
胥仰天歎曰抉吾眼著吳東門上以觀越寇之入滅吳¶
也乃自剄　增又曰大梁人尉繚曰秦王為人蜂準長¶
目　又曰項王大呼馳下漢軍皆披靡時赤泉侯為騎¶
<pb:KR3k0055_WYG_264-19b>¶
將追項王項王瞋目而叱之人馬俱驚辟易數里　漢¶
楚春秋曰上過陳留酈生求見使者入通上方洗足問¶
何如人也狀𩔖大儒上曰吾方以天下為事未暇見大¶
儒也使者出酈生瞋目案劒曰入言髙陽酒徒非儒者¶
　原漢書曰東方朔上書曰臣朔目若懸珠　東觀漢¶
記曰馬援眉目如畫　鄭康成别傳曰康成秀眉明目¶
　增𩔖雋曰魏丁儀曹公欲以女妻之五官將曰儀目¶
不便恐愛女不恱後儀到與儀議論曰丁&KR0122;好士也即¶
<pb:KR3k0055_WYG_264-20a>¶
使兩目盲當與女何況但眇　原竹林七賢論曰王戎¶
眸子洞徹視日而眼明不虧　增世說曰顧長康云其¶
哭桓宣武眼如懸河決溜　談藪曰後魏昭成帝常擊¶
賊流矢中目賊破執射者至左右欲剥割之帝曰彼各¶
為其主何罪釋之　蕭子顯齊書曰禇淵有器度不妄¶
舉動輕薄子頗以名節譏之以淵眼多白睛謂之白虹¶
貫日也　三國典略曰齊韓鳯穆提婆髙阿那肱共處¶
衡軸號曰三貴瞋目張拳有噉人勢　彚苑曰李密方¶
<pb:KR3k0055_WYG_264-20b>¶
瞳子黒白明徹煬帝見之謂宇文述曰左仗下黒色小¶
兒為誰曰蒲山公李寛子密帝曰此兒顧盼不常無入¶
衞　列仙傳曰偓佺魏仙人採藥好食松實而目更方¶
　又曰赤斧戎人也為碧雞祠主簿餌丹身及瞳子皆¶
赤　神仙傳曰渉正巴東人入吳常閉目弟子隨之數¶
十年莫有見開目者有一弟子固請之正為開目音如¶
霹靂光如電照弟子頓伏良久乃起　朱子語録曰宋¶
李沆寓京師一日忽一轎至乃一葢頭婦人不見其面¶
<pb:KR3k0055_WYG_264-21a>¶
儀度甚美入沆房久之然後出衆訝問之沆曰亦是云¶
某前程事何足深信詰之乃曰君曾見其面乎一面都¶
是目殊可異也　元史列傳曰莽吉蘇㓜有竒質年十¶
五盡通本國書太祖聞之召至闕下一見大恱曰此兒¶
目中有火他日可大用　又曰劉哈喇巴圖爾世祖以¶
近臣言召見謂其目有火光留侍左右　又曰吕思誠¶
母馮氏夢一丈夫烏巾白襴衫紅鞓束帶趨而揖曰我¶
文昌星也及寤思誠生目有神光見者異之　又曰陳¶
<pb:KR3k0055_WYG_264-21b>¶
祖仁一目眇貎寢身短瘠而語音清亮議論偉然　又¶
曰劉通母卜氏目失明通誓斷酒肉禱之三十年不懈¶
卜氏年八十五忽復明　明詩小傳曰徐禎卿神清體¶
弱雙瞳燭人㓜精文藝不由教廸著交誡感暮賦　又¶
曰謝榛眇一目喜通輕俠已而折節讀書刻意為歌詩¶
遂有聞於時　又曰唐汝詢五嵗而瞽父兄抱膝上授¶
以三百篇及唐詩無不成誦旁通經史能為諸體詩箋¶
注唐詩援据該博亦近代一異人也¶
<pb:KR3k0055_WYG_264-22a>¶
　　目三¶
原四明　十視(舜明四目而天下治/  大學曰十目所視)　眇視　偏盲(易/眇)¶
(能視見杜欽字子夏目偏盲以/才能  稱京師謂之為盲子夏)　㸃漆　懸珠(語林杜/宏治目)¶
(如㸃漆二/下見目)　增增波　騰光(楚辭娭光眇視目増波些/  又蛾眉曼睩目騰光些)¶
　眥裂　眼方(史記漢王詣鴻門謝項羽項羽欲殺漢/王樊噲帶劒擁盾入軍門披帷西向立)¶
(瞋目視羽髪上指目眥盡裂有仙書眼方/者夀千嵗陶宏景晩年一目  時而方)　生蛆　刮¶
膜(東觀漢記曰杜根諌和熹鄧后以安帝宜親政事太/后大怒囊盛撲殺之根詐死三日目中生蛆  天中)¶
(記魏武帝病眼令/華陀以金篦刮目)　閃閃　睕睕(世說裴令公有儁容/姿一旦有疾至困惠)¶
<pb:KR3k0055_WYG_264-22b>¶
(帝使王夷甫往看出語人曰雙眸閃閃若巖下電精神/挺動體中故小惡  載記石季龍時太子詹事孫珍問)¶
(侍中崔約曰吾患目疾何方療之約素狎珍戲之曰溺/中則愈珍曰目何可溺約曰卿目睕睕正耐溺中珍恨)¶
(之以白石宣宣於諸子中最胡/狀目深聞之大怒誅約父子)　刺血　去障(崔鴻十/六國春)¶
(秋苻生驍果粗暴嗜酒無賴祖洪甚惡之生無一目年/七嵗洪戲之問侍者曰吾聞瞎兒一淚信乎侍者曰然)¶
(生怒引佩刀自刺出血曰此亦一淚也洪大驚嵗談苑/錢鏐年老一目失明醫曰可無療此當延五七  夀若)¶
(決膜去内障眼即復舊但慮損福鏐曰吾得不為/一目鬼于地下足矣醫為治之復故未㡬鏐卒)　大¶
眼　方瞳(北史王肅弟秉之初歸國謂楊大眼曰在南/聞君之名以為眼如車輪及見乃不異於人)¶
(大眼曰旗鼔相望瞋眸奮發足使君目不/能視何必大如車輪  劉根目瞳子方)　眇目　寸¶
<pb:KR3k0055_WYG_264-23a>¶
眸(本傳劉諒好學有文才為湘東王所善王嘗游江濵/歎秋望之美諒對曰今日可謂帝子䧏於北渚王有)¶
(目疾以為刺已應曰卿言目眇眇以愁予/耶從此嫌之  文選八極可圍於寸眸)　一目　四¶
睇(侯景傳王偉為侯景謀主其文檄并偉所製景敗見/禽上五百字詩於元帝帝愛其才將舍之朝士多忌)¶
(乃請視偉所作檄文云項羽重瞳尚有烏江之敗湘東/一目寧為赤縣之歸帝大怒殺之  文選四睇亂層岑)¶
　魚眼　䑕目(韻對元帝母阮修容曾失一珠元帝時/幼&KR0060;吞之謂是左右所盜乃炙魚眼以)¶
(厭之信宿之間珠遂便出尋一目致眇葢魚之報也卿/唐書初苗晉卿數薦元載於李揆揆輕載地寒謂晉)¶
(曰龍章鳯姿士不見用獐頭/䑕目子乃求官耶載聞銜之)　青睛　碧目(南史徐陵/目有青睛)¶
(時人以為聰慧之相也文小傳明傅汝舟號丁戊山人/方顙碧目小指有四印  年十四誦黄帝姚姒之書)¶
<pb:KR3k0055_WYG_264-23b>¶
　爛爛　奕奕(王戎詳前時北齊琅邪王儼武成帝第/三子後主  儼惡和士開穆提婆奢恣)¶
(二人相謂曰琅邪王眼光/奕奕數歩射人由是忌之)　身鏡　眼泉(真誥眼者身/之鏡視多則)¶
(鏡昏妾自有磨鏡之石眼三/水小牘鮑容詩謂淚曰  泉)　眼昏　目留(韓文目視/昏花尋常)¶
(便不分人顔色髙漢雋/吕公因目固留  祖)　眼笑　目禁(六朝紗輕眼笑/來  𩔖雋闗播)¶
(與盧杞論事帝前播意不可/避坐欲有所言杞目禁輒止)　側目　横波(文𨕖新舊/側目  又)¶
(淚滿横波目又/慢睇出横波)　見星　觸柱(上詳目有紫光注附𩔖/雋朱延夀田頵之  朱)¶
(全忠二人謀叛楊行密行/密憂甚紿目病行觸柱)　鴟目　鷹視(史王莽虎吻/鴟目  五代)¶
(史秦王從榮/輕雋而鷹視)　耳視　目聼(列子有亢倉子者得老聃/之道能以耳視而目聼魯)¶
<pb:KR3k0055_WYG_264-24a>¶
(侯問之亢倉子曰傳者之妄也我能/視聼不用耳目不能易耳目之用)　眼語　目成(𩔖/雋)¶
(昭宗東遷韓建從至洛昭宗舉酒屬太祖與建曰遷都/之後國歩小康社稷安危係卿兩人次何皇后舉觴建)¶
(躡太祖足乃陽醉去建出謂太祖曰天子與宫人眼語/而幕下有兵仗聲恐公不免也太祖以故尤徳之  楚)¶
(辭滿堂兮美人/忽與予兮目成)　木睛　肉眼(吳越備史曰周寳唐立/武選以髙上擊毬較其)¶
(能否至有置鐵鉤于毬上伏以相擊寳嘗與此選為鐵/鉤所摘一目睛失寳取睛吞之復擊毬獲頭籌遂授涇)¶
(原敕賜木睛以代之一日晨起潄木睛墜水棄之侍姬/&KR0060;笑寳怒曰瞎漢何足笑遂殺之注木睛莫知何木置)¶
(目中無所碍視之如真睛肉又曰唐安禄山反執哥舒/翰問曰汝素輕我翰曰臣  眼不識聖人禄山遂以翰)¶
(為司/空)　刮目　換眼(三國志魯肅過吕蒙言議拊背曰/今者學識英略非復吳下阿䝉䝉)¶
<pb:KR3k0055_WYG_264-24b>¶
(曰士别三日當刮目相待大兄何見事之晩二陶穀夢/人以二丸藥換雙眼後相者曰貴人骨氣奈  隻鬼眼)¶
(以此不/至大位)　原左邱喪　張湛嘲(司馬遷與任安書曰左/邱喪明厥有國語  晉)¶
(范甯患目疾就中書侍郎張湛求方湛嘲之曰古方宋/陽里子受東門伯伯受左邱明邱明傳杜子夏一減思)¶
(慮二專/内視)　秦使動　秦民側(左傳曰㬰駢曰秦使者目/動而言肆懼我也必敗之)¶
(民又秦/  側目)　見秋毫　中流矢(離婁百歩之外見秋毫之/末  魏夏侯惇為流矢中)¶
(傷左目與夏侯淵俱為/將軍中號惇為盲夏侯)　如石稜　若巖電(世說曰眼/如紫石稜)¶
(之又曰裴楷謂王戎/  睛爛爛若巖下電)　貿貿然　倀倀乎(禮記曰有餓/者貿貿然來)¶
(貿貿目不明貌無仲尼燕居曰治國而/無禮譬猶瞽之  相與倀倀乎其何之)　增多白睛¶
<pb:KR3k0055_WYG_264-25a>¶
如秋水(五代史漢髙祖目多白睛秋鄴侯家傳賀/知章見李泌曰稚子目如  水必拜卿相)　分¶
黑白　隔褷䙰(𩔖雋崔光逺瞳子黒白分明䙰/韓文元花著兩眼視物隔褷)　原矐¶
而擊筑　瞋以視虎(刺客傳曰秦王召髙漸離乃矐其/目使擊筑  朱亥瞋目視虎虎不)¶
(敢/動)　哭子而喪　誅述而明(禮記曰子夏喪其子而喪/明曾子弔之曰吾聞朋友)¶
(喪明則哭之曽子哭子夏亦哭曰天乎予之無罪也曽/子怒曰商汝何無罪也喪爾親使人未有聞焉喪爾子)¶
(喪爾明爾何無罪與子夏投其杖而拜之曰吾過矣吾/過矣  任永馮信並好學公孫述徵不就皆託青盲及)¶
(述誅而/目明)　必作必趨　曰階曰席(論語曰子見瞽者雖/少必作過之必趨)¶
(又曰師冕見及階子曰階也及席子曰/席也皆坐子告之曰某在斯某在斯)　蠭目豺聲¶
<pb:KR3k0055_WYG_264-25b>¶
深目猳喙(左傳曰楚公子商臣忍人也/蠭目而豺聲  又曰豎牛)　增道眇輒泣¶
　視日不眩(南史列傳宋袁粲初忤於孝武其母候乘/輿出負磚叩頭流血磚碎傷目自此後粲)¶
(與人語有誤道眇目者輒涕泣彌日手隋書劉炫字光/伯眸子精明視日不眩左手畫方右  畫圓口誦目數)¶
(耳聼五事同/舉無所遺失)　鷹瞬鴞視　龍瞳鳯頸(文選鷹瞬鴞視/言勇壯之士如)¶
(鷹鴞之目以視人也頸/史唐武后相龍瞳鳯)　原視作哲　思明(洪範曰視/曰明明作)¶
(哲九論語曰君子/有  思視思明)　蔽旒　上祫(漢書曰冕而前旒所/以蔽明  下詳後)¶
　視日　闚天(禮視日之早暮又王戎視日/不眩  漢書曰以管闚天)　無回¶
不兩(入户奉扃視瞻無回而荀子/勸學篇曰目不兩視  明)　專專　眈眈(楚辭/專專)¶
<pb:KR3k0055_WYG_264-26a>¶
(之目成眈易/曰虎視  眈)　增眄速　視逺(髙澄賈子儒相之曰人/有七尺之軀不如一尺)¶
(之面一尺之面不如一寸之眼大將軍臉薄眄速非帝/王之相也果如其言  隋書劉焯字士元犀額龜背望)¶
(髙視逺與劉炫結盟為友/以儒學知名世稱二劉)　游目　㣲睇(楚辭曰忽反/顧以游目)¶
(六朝㣲睇/託含辭)　清矑　英眄(漢雋玉女無所眺其清矑兮/  韻府雄視也翰林秉筆回)¶
(英眄又俯/仰流英眄)　圜視　並觀(漢書曰天下圜視而起/驚愕也  公聼並觀)　盱¶
衡　睥睨(魏都賦曰乃盱衡而誥兩史記武/安侯曰魏其灌夫睥睨  宫間)　交睫¶
流盼(史記袁盎曰太后病三年陛下/不交睫  文選流盼乎洛川)　横流　髙眄(文/選)¶
(目流睇而横流/又髙眄藐四海)　環視　藐眄(𩔖雋羅宏信趙文㺹死/衆執願主吾軍者宏信)¶
<pb:KR3k0055_WYG_264-26b>¶
(輒曰神命我矣衆環視以為宜/遂立之  文選藐眄回顧之貎)　極覽　低視(文選極/盡也)¶
(劉總郡國㺯兵低/目相視可謂危矣)　原望而畏　傾則姦(論語曰君子/正其衣冠尊)¶
(其瞻視儼然人望而畏之姦禮記曰凡視上于/面則傲下於帶則憂傾則  謂視旁不正也)　為君¶
目　向長視(左傳杜蕢謂嬖叔曰爾為君目將司明也/  禮記曰從長者上邱陵則必向長者所)¶
(視/)　察淵魚　觀天象　三年視蝨　百歩觀毫　視¶
之明也鑒於賢不在見於蚊睫　視之逺也觀於徳不¶
在睹於秋毫¶
　　目四¶
<pb:KR3k0055_WYG_264-27a>¶
增重瞳(史記曰舜目葢重瞳子項羽亦重瞳子梁/書沈約左目重瞳子腰有紫痣聰明過人)　銀¶
海(道經眼/為銀海)　目如明星(論語隐義衞蒯瞶亂子路興師/往有狐黯者當師曰子欲入耶)¶
(曰然黯從城上係麻繩釣子路半城投之傷其左股不/死黯開城欲殺之子路目如明星之光耀黯不能前曰)¶
(畏子之目願覆之子路/以衣袂覆目黯遂殺之)　目極(楚辭目/極千里)　愁予(楚辭帝/子降兮)¶
(北渚目眇/眇兮愁予)　不瞬(列子引錐至/睫其目不瞬)　目送(晉𥞇康目/送飛鴻)　屬¶
目(文選注/目也)　目指氣使(漢雋家富勢/足目指氣使)　絶目(文選絶目/盡平原)¶
　睇眄生光(文選謂生/光彩也)　千里眼(魏書楊逸為南秦州/刺史廣設耳目善惡)¶
(畢聞其兵出使下邑皆自持糧人或為設食者雖在/閽室終不敢進咸言楊使君有千里眼那可欺之)¶
<pb:KR3k0055_WYG_264-27b>¶
青眼(阮籍能為青白眼禮俗士輒以白眼待/之𥞇喜來弔籍見以白眼喜不懌而退)　屍瞳明¶
亮(異苑潯陽周虓字孟威晉寜康中鎮巴西為苻堅所/獲守節不屈而卒斂已經旬堅怒猶未歇剖棺臨視)¶
(虓屍歘廻眸𩯭皆張裂瞳精明亮/廻眄矚堅堅覩而喜乃厚加贈賻)　白虹貫日(南史禇/彦回美)¶
(姿貎善容止時以方何平叔袁粲曰禇公/眼睛白多所謂白虹貫日亡宋者此人也)　黒色養目¶
(倦游雜錄凡視五色皆損目惟黒色無損李氏/有江南日中書皆用皂羅糊屏風所以養目也)　目恚¶
而送(李林甫詔書出裴耀卿張九齡以左右丞相罷/林甫嘻笑曰尚左右丞相耶目恚而送乃止)¶
目光如火(樂史序郭子儀身長七尺二寸初在行伍李/白客并州於哥舒翰座上見之曰此壯士目)¶
(光如火照人不/十年當擁節旄)　獨盲于目(韓愈代張籍與李中丞書/當今盲于心者皆是若籍)¶
<pb:KR3k0055_WYG_264-28a>¶
(自謂獨盲于目耳其/心則能别是非也)　目有紫光(酉陽武攸緒晩年肌/肉殆盡目有紫光晝)¶
(見星月又能/辨數里外語)　深目而髯(六帖趙來章求父喪卜人秦/誗曰宜遇西深目而髯者乃)¶
(得其/實也)　白眼相公(又曰張允伸性暴厲眸子/多白燕人號白眼相公)　眼多白¶
(邵氏聞見録李承之郡吏報包拯拜參政或曰朝廷自/此多事矣承之正色曰包公無能為今知鄞縣王安石)¶
(者眼多白甚似王敦他/日亂天下者此人也)　䑛目(節孝傳王思聰養親至/孝父病目失明聰旦夕)¶
(䑛其目/遂致明)　目瞬如電(五國故事吳主昪身長七尺姿貌/瑰特目瞬如電語音厚重望之懾)¶
(人與語/可愛)　獨眼龍(五代史李克用少驍勇軍中號為李/鵶兒後一目眇又號獨眼龍威名葢)¶
(於代/北)　睛黄夜光(又曰張彦澤目睛黄而/夜有光顧視如猛獸狀)　瞎虎(事文/𩔖聚)¶
<pb:KR3k0055_WYG_264-28b>¶
(谷楷有幹局性嚴忍為載/車都尉時人號為瞎虎)　原視無滛(禮記曰/無滛視)　惟明¶
(尚書曰視/逺惟明)　視五歩(禮記曰士/視五歩)　入户下視(又曰將入/户視必下)¶
　國君綏視(又曰國君綏/視綏音妥)　大夫衡視(又曰大夫衡/視謂平視)¶
無上於面(又曰若父則游目無上於面無下於帶/子於父主孝不主敬所視廣因觀安否)　不¶
下于帶(又曰天子視不上/于祫不下于帶)　視面視抱(儀禮曰與大人/言始視面中視)¶
(抱注言書見面觀/其顔色所傳言也)　視祫視𦞃(禮記若不言立則/視祫坐則視膝)　視¶
流(鄭伯視流/而行速)　視下(左傳單子會韓子於戚視下而言/徐叔向曰單子其死乎衣有襘帶)¶
(有結會朝之儀視不過結襘之中所以道容貎也失則/有闕今單子為王官伯而命事于會視不登帶言不過)¶
<pb:KR3k0055_WYG_264-29a>¶
(歩貎不道容而言不昭矣不/道不恭不昭不從無守氣矣)　别五色(傳目不别五/色之章為眯)¶
視速(右師視速而言/疾有異志焉)　日磾不&KR0060;視(漢書曰金日磾見/武帝美人滿側日)¶
(磾不/&KR0060;視)　盧欽不忤視(馬融前授生徒後列歌/妓盧欽受業不忤視)　歐公短¶
視(藝苑雌黄宋歐陽永叔送劉貢父守維揚作長短句/朝中措云平山堂檻倚晴空山色有無中平山堂望)¶
(江左諸山甚近或以為永叔短視故云東坡笑之因賦/快哉亭道其事云長記平山堂上欹枕江南煙雨杳杳)¶
(沒孤鴻認取醉翁語山色有無中/葢山色有無非煙雨不能然也)¶
　　目五¶
原詩梁劉孝綽詠眼詩曰含嬌&KR1863;已合離怨動還開欲¶
<pb:KR3k0055_WYG_264-29b>¶
知密中意浮光逐笑廻　增邵陵王綸戲湘東王詩曰¶
湘東有一病非啞復非聾相思下隻淚望直有全功¶
宋黄魯直次韻范元實病眼詩曰道人常恨未灰心儒¶
士苦愛讀書眼要須𤣥覽照鏡空莫非白魚鑽蠹簡閱¶
人矇矓似有昧看字昏澁尤宜嬾范侯年少百夫雄言¶
行一一無可柬看君眸子當瞭然乃稱胷次常坦坦如¶
何有物食明月淚睫隕珠衣袖滿金篦刮目昔曾有湯¶
熨取效術誠短君不見岳頭懶瓚一生禪鼻涕垂膺渠¶
<pb:KR3k0055_WYG_264-30a>¶
不管　蘇子瞻戲魯直患目詩曰誦詩得非子夏學紬¶
史正作丘明書天公戲人亦薄相故遣幻翳生明珠賴¶
君年來屏鮮腴百千燈光同一如書成自寫蠅頭字端¶
問君王覓鏡湖　黄魯直戲答子瞻詩曰化工見彈太¶
早計端為失明能著書邇來似天會事發淚睫見光能¶
隕珠喜公新贈紫琳腴上清虚皇對久如請天還我讀¶
書眼願載軒轅訖鼎湖　陳去非目疾詩曰天公嗔我¶
眼常白故著昏花阿堵中不怪參軍騎瞎馬但妨中散¶
<pb:KR3k0055_WYG_264-30b>¶
送歸鴻著籬令惡誰能繼損讀方竒定有功九惱從來¶
是佛種會如耶律證圓通¶
原箴宋謝惠連目箴曰氣之清明雙眸善識惟道是視¶
瞻彼正直¶
原銘齊竟陵王蕭子良眼銘曰惟正是視元黄匪惑非¶
禮不觀儀型是則慎爾所覿無愆斯徳¶
　　耳一¶
原說卦曰坎為耳　元命苞曰耳者心之候　增左傳¶
<pb:KR3k0055_WYG_264-31a>¶
曰耳不聼五音之和為聾　原國語單穆公曰耳目心¶
之樞機故視聼和則明不和則震眩　大戴禮曰黈纊¶
塞耳所以掩聰　老子曰五音令人耳聾　樊氏相法¶
曰耳門不容麥百嵗　又曰人耳囷長寸三分夀百二¶
十嵗一寸夀百嵗如豆生即死耳門前有仙人杖四理¶
一百嵗三理八十二理六十　相書曰耳門小富而恡¶
　吕氏春秋曰雷則掩耳電則掩目耳聞所惡不如無¶
聞目見所惡不如無見¶
<pb:KR3k0055_WYG_264-31b>¶
　　耳二¶
原淮南子曰禹耳三漏是謂大通興利除害決江疏河¶
　列仙傳曰務光夏時人耳長七寸陽都女耳細而長¶
衆皆言此天人也　增尚書大傳曰孔子曰自吾得由¶
也惡言不至於耳　抱朴子曰老君耳長七寸　原瀨¶
鄉記曰老子耳有三門　增戰國策曰蘇秦說李兊明¶
日復來舍人謂兊曰臣&KR0060;觀蘇公之說也其辯過于君¶
君能聼乎兊曰不能曰君即不能願君堅塞兩耳無聼¶
<pb:KR3k0055_WYG_264-32a>¶
其談　原列士傳曰燕丹使田光往候荆軻值其醉唾¶
其耳中軻覺曰此出口入耳之言必大事也則往見光¶
　史記曰韓信使人言于漢王齊反覆之國不為假王¶
鎮之其勢不定漢王大怒張良陳平躡王之足附耳語¶
曰漢方不利寧能禁信王乎因立之　增又曰吕太后¶
遂斷戚夫人手足去眼煇耳　漢書曰楊惲報孫會宗¶
書曰家本秦也能為秦聲婦趙女也雅善鼓瑟奴婢歌¶
者數人酒後耳熱仰天拊缶而呼嗚嗚　原後漢書曰¶
<pb:KR3k0055_WYG_264-32b>¶
珠崖儋耳其渠帥耳垂肩三寸　蜀志曰先主長七尺¶
五寸垂臂下膝顧目見其耳　魏書曰荀攸年七八嵗¶
叔父衢曾醉誤傷攸耳而攸出入游戲常避䕶不欲令¶
衢見也衢後聞之乃驚其夙智如此　長沙耆舊傳曰¶
太尉劉夀少遇相師曰耳為天柱今君耳有城郭必典¶
家邦　晉書曰王𨗳多疾每自憂陳訓曰公耳竪必夀¶
亦大貴　又曰殷仲堪父患耳聰聞牀下蟻動謂是牛¶
鬬　王隐晉書曰張軌為涼州刺史燉煌曹袪上言軌¶
<pb:KR3k0055_WYG_264-33a>¶
老病更請刺史軌治中率數十人皆割耳於盤流血訴¶
枉得停　蜀書曰武皇帝李雄美容貎相工相之曰此¶
君口如方器耳如相望位必過三公不疑也　幽怪録¶
曰薛君曹見二青衣駕赤犢出耳二童子曰兜元國在¶
吾耳中一童子傾耳示君曹乃别有天地花卉因捫耳¶
投之至一都會城池樓堞窮極瓌麗因作思歸賦自童¶
子耳中落　唐書曰汴州節度使李忠臣嘗因奏對徳¶
宗謂之曰卿耳甚大貴人也忠臣對曰臣聞驢耳大龍¶
<pb:KR3k0055_WYG_264-33b>¶
耳小臣耳雖大乃驢耳也上恱之　又曰殷成位至晉¶
州刺史初母顔叔父為酷吏所䧟顔割左耳為叔父訴¶
寃及成生缺左耳　志林曰蘄州龎君常善醫而耳聵¶
與語須書始能曉東坡笑曰吾與君常異人也吾以手¶
為口君以眼為耳非異人乎　楚辭曰曾頰倚耳曲眉¶
規¶
　　耳三¶
原主聰　司聼(上詳說文也杜蕢飲工曰汝為君/耳將司聼  不聞樂是不聰也)　屬¶
<pb:KR3k0055_WYG_264-34a>¶
垣　枕流(詩曰耳屬于垣曰世說曰王武子曰流/非可枕孫子荆  所以枕流欲洗其耳)　目¶
樂　言提(傾以求聲者耳苦而目樂定心管物者神勞/而形安同在一身之上而休戚異者是天理)¶
(殊宜造化自隔/  詩言提其耳)　增天柱　身牖(上詳耳二身九華真/妃曰耳者  之牖聼)¶
(衆則牖閉妾/有決牖之術)　牛鬬　龍蟄(上詳耳二河泳化𩔖編明/主事薛機  東人言其鄉)¶
(人有患耳鳴者時或作痒以物探之出蟲蛻輕白如鵞/翎管中膜一日與侣並耕忽雷雨交作語其侣曰今日)¶
(耳鳴者特甚何也未㡬雷雨一震二人皆踣于地其一/復甦一腦裂而死即耳鳴者乃知龍蟄其耳至是化去)¶
(也/)　原許由洗　荀躒掩(堯聘許由為九州長由惡聞/之洗耳於潁水  左傳荀躒)¶
(掩耳/而走)　逹四聰　塞兩豆(舜逹四聰而天下治雷鶡/冠子兩豆塞耳不聞  霆)¶
<pb:KR3k0055_WYG_264-34b>¶
和聲入　忠言逆(和聲入於耳而藏於心行/張良曰忠言逆耳利於)　傾可得¶
聞　言猶在耳(禮記曰傾耳而聼之可得而聞也曰左/傳曰穆嬴日抱太子頓首於宣子  先)¶
(君奉此子也以屬諸子曰此子也才吾受子/之賜不才吾唯子之怨今君雖終言猶在耳)　增雞冠¶
秀才　龜息郎君(太平廣記曰兖州張審通嘗為泰山/府君所召令為詞判録申天曹天曹)¶
(允之府君恱問曰子何願曰特更欲聰明耳乃命取一/耳安其額上既寤覺額痒踊出一耳更聰時人曰天有)¶
(九頭鳥地有三耳秀才亦呼為雞冠秀才候定命録袁/天罡見李嶠睡無喘息初大驚怪良久偵  其出入息)¶
(乃在耳中遂起賀其母曰/郎君必大貴夀是龜息也)　原聼聞作謀　思聰(洪範/曰四)¶
(曰聼聼曰聰聰作謀/  論語曰聼思聰)　至卑　無側(蜀志秦宓曰天之/至髙而聼至卑)¶
<pb:KR3k0055_WYG_264-35a>¶
(禮記曰/無側聼)　聞以通人　聼以達知(文子曰言者所以通/已於人聞者所以通)¶
(人於已既暗且聾人道不通不又曰聼者所以達知也/所以成行也所以致功名也  精不明不深不達故上)¶
(學以神聼中學以心聼下學以耳聼耳聼者學在皮膚/心聼者學在肌肉神聼者學在骨髄故聼之不深則知)¶
(行之不誠凡聼之理/虛心清淨耳無茍聼)　惟明在於聼政不在聞螻蟻之¶
鬬　惟聰在於聼徳不在聞焦螟之聲¶
　　耳四¶
增嬌女(天中記嬌女窈窕翳霄/時真誥曰嬌女耳神名)　重聼(漢書曰黄霸為/郡許丞老聾吏)¶
(請代之霸曰許丞/亷吏重聼何傷)　耳剽(漢雋剽劫猶言行聼/也亦獨耳剽日久)　免洗¶
<pb:KR3k0055_WYG_264-35b>¶
(鶡冠子嘗居深山耳聾謂妻/子曰吾免為巢由洗耳清溪)　耳冷(朝野僉載孟洪徽/對宣宗曰陛下何)¶
(以不知有臣何不以文字召/用帝怒曰朕耳冷不知有卿)　作勞耳鳴(𩔖雋石勒在/田中每聞鞞)¶
(鐸之聲歸告其母母曰/作勞耳鳴非不祥也)　佯聾(梁書蔡撙為吏部尚書/女為昭明太子妃武帝)¶
(設大臣餅帝頻呼姓名撙不答改喚蔡尚書撙放箸執/笏而應帝曰卿向何聾對曰臣預為右戚職在納言陛)¶
(下不應以/名喚帝慙)　畫字(𩔖雋王笠不仕佯狂詐聾每說話/則畫字後隐嵩山隋文帝召不起)¶
無根(舊唐書袁天罡相馬周耳曰/後骨不起耳無根恐非夀者)　自提其耳(五代史/王峻曰)¶
(兖州慕容彦超反迹已露若陛下出汜水則彦超入京/師陛下何以待之翟守素馳還具道峻言是時太祖已)¶
(下詔西幸聞峻語遽自提其/耳曰㡬敗吾事乃止不行)　耳中龍虎(王子年拾遺/記沐胥國人)¶
<pb:KR3k0055_WYG_264-36a>¶
(左耳中出青龍右耳中出白虎龍虎初出之時如繩縁/頰手捋面而龍虎皆飛去地十餘丈而雲氣繞龍風來)¶
(吹虎俄而以手一揮/龍虎皆還入其耳)　面壁(事文𩔗聚徐仲車名積東/坡嘗言仲車古之獨行人)¶
(於陵仲子不能過然其詩則怪而放如玉川子此一反/也耳聾甚畫地為字乃始通終日面壁不與人接而四)¶
(方事無不周知此二反也昔王/肅三反而斯人有二可謂異矣)　耳聾多笑(山谷戲徐/仲車南郭)¶
(篇云徐公雖避俗對客輒粲然耳不聞世事時誦陶令/篇鄭氏注旄丘篇云人之耳聾常多笑仲車有此疾故)¶
(以為/戲)　耳疾當割(志林東坡云王晉卿嘗暴得耳疾意/不能堪求方于僕僕答之曰君是將)¶
(種斷頭穴胷當所不惜兩耳堪作底用割捨不得限三/日便去不去割取我耳晉卿洒然而悟三日病良已以)¶
(詩示僕曰老婆心意頻相勸信難只得三日限我耳較/可君不割且喜兩家皆平善今定國所存挑耳圗得之)¶
<pb:KR3k0055_WYG_264-36b>¶
(晉卿聊/志此耳)　聼聞不聼之異(六帖曰髙宗肜𥙊有飛雉/升鼎耳而雊不聼之異也)¶
不聞曰希(六帖聼之不/聞名曰希)　耳忽睽(文粹耳方/聰兮忽睽)¶
　　耳五¶
増詩宋蘇軾次韻秦太虛見戲耳聾詩曰君不見詩人¶
借車無可載留得一錢何足賴晩年更似杜陵翁右臂¶
雖存耳先瞶人將蟻動作牛鬬我覺風生真一噫聞塵¶
歸盡根性空不須更洗清流𣲖太樸初散失混沌六鑿¶
相攘更勝敗眼花亂墜酒生風口業不停詩有債君知¶
<pb:KR3k0055_WYG_264-37a>¶
五藴皆是賊人生一病今先瘥但恐此心終未了不見¶
不聞還自礙今君疑我特佯聾故作嘲詩窮險怪須防¶
額痒出三耳莫放筆端風雨快　又次韻王都尉偶得¶
耳疾詩曰君知六鑿皆為贅我有一言能決疣病客巧¶
聞牀下蟻癡人强覩棘端猴聰明不在塵根裏藥餌空¶
為婢妾留但試周郎看聾否曲音小誤已回頭¶
原賦晉祖台之荀子耳賦曰夫惡勞而希逸實萬物之¶
至誠何斯耳之不辰寄荀子而宅形在瘠土而長勤無¶
<pb:KR3k0055_WYG_264-37b>¶
須臾之閑寧豫清談而閉塞聞鄙&KR0126;而聰明竭㣲聼於¶
門閣採羣下之風聲¶
原銘齊竟陵王蕭子良耳銘曰惟耳司聼仁愛是聞詳¶
察巧言離辨異羣無迷邪謟炫惑莫分¶
　　口一¶
原易說卦曰兊為口　說文曰口人之所以言食也¶
増盤庚上曰相時憸民猶胥顧於箴言其發有逸口¶
詩曰好言自口莠言自口　又曰無罪無辜讒口嚻嚻¶
<pb:KR3k0055_WYG_264-38a>¶
　原禮記曰數誚無為口容　又曰口容止　又曰負¶
劒辟咡詔之則掩口而對　曾子謂子思曰伋吾執親¶
之喪也水漿不入於口者七日　又曰惡言不出於口¶
　又曰小人溺於水君子溺於口　孝經曰口無擇言¶
　左傳曰口不道忠信之言為嚚　國語子産曰防民¶
之口甚於防川大決所犯傷人必多　老子曰五味令¶
人口爽　鬼谷子曰口者機闗也所以開閉情意也¶
又曰口可以食不可以言　說苑曰惡言不過口苛言¶
<pb:KR3k0055_WYG_264-38b>¶
不留耳口者闗也舌者機也出言不審駟馬不能追也¶
　養生經曰軍營之中有甘泉軍營口也甘泉唾也¶
養生要尹氏内解曰口為華池　相書曰欲知人多口¶
舌當視其口如烏喙言語皆聚此多舌人也　相書雜¶
要曰口大容手赤如朱丹貴且夀　杜恕體論曰束修¶
之業其上在於不言其次莫如寡故諺曰使口如鼻至¶
老不失¶
　　口二¶
<pb:KR3k0055_WYG_264-39a>¶
原孝經援神契曰舜大口　增王子年拾遺記曰昔伯¶
禹入穴乃至一室裏一人身如蛇鱗于石上口吐一玉¶
簡以授禹簡長十二寸以量度天地也　原又曰孔子¶
海口含澤(言善食/海澤也)　家語曰孔子入太廟階左有金人¶
焉三緘其口　增史記曰季桓子受齊女樂三日不聼¶
政又不致膰俎於大夫孔子遂行歌曰彼婦之口可以¶
出走彼婦之謁可以死敗　原禮記曰趙文子其言呐¶
呐然如不出諸其口　說苑曰常樅有疾老子曰先生¶
<pb:KR3k0055_WYG_264-39b>¶
疾甚無遺教語弟子乎常樅乃張其口示老子曰舌存¶
乎曰存非以其軟耶齒亡乎曰亡豈非以剛耶常樅曰¶
天下事盡矣　瀨鄉記曰老子方口　增左傳曰鄭伯¶
使許大夫百里奉許叔以居許東偏曰寡人有弟不能¶
和協而使餬其口於四方其況能久有許乎　又曰子¶
玉使伯棼請戰曰非敢必有功也願以間執讒慝之口¶
　又曰晏子曰君民者豈以陵民社稷是主臣民者豈¶
為其口實社稷是養　又曰正考父鼎銘曰饘于斯鬻¶
<pb:KR3k0055_WYG_264-40a>¶
于斯以餬余口　又曰太子建奔宋王召奮陽奮陽使¶
城父人執已以至王曰言出于余口入于爾耳誰告建¶
也　莊子曰公孫龍問於魏牟曰吾聞莊子之言芒然¶
異之牟曰子獨不聞坎井之鼃謂東海之鱉曰坎井之¶
樂亦至矣子奚不來入觀乎鼈左足未入而右膝已縶¶
矣公孫龍口呿而不合　原史記曰秦始皇遊於會稽¶
渡江項梁與籍俱觀籍曰彼可取而代也梁掩其口曰¶
無妄言族矣　增拾遺記曰始皇元年騫霄國善畫工¶
<pb:KR3k0055_WYG_264-40b>¶
名列裔口含丹青噴壁即成龍雲之像　又曰沐胥國¶
人年九萬嵗以口噴水為雨紛漫數十里俄而口吹為¶
風而雨皆止　書序曰濟南伏生年過九十失其本經¶
口以傳授　原漢書曰漢王擊魏豹問酈食其曰魏大¶
將誰也曰柏直漢王曰是口尚乳臭　又曰周昌曰臣¶
口不能言心知其不可　史記曰鄧公見景帝曰吳王¶
為反數十年矣發怒削地以誅錯為名其意非在錯也¶
且臣恐天下之士噤口不敢復言　増又曰王莽為人¶
<pb:KR3k0055_WYG_264-41a>¶
哆口　東觀漢記曰光武為人日角大口美𩯭眉　又¶
曰明徳馬后身長七尺三寸青白色方口美髪　後漢¶
書曰馬援在交趾還書戒兄子曰龍伯髙敦厚周慎口¶
無擇言謙約節儉亷公有威吾愛之重之　吳録曰孫¶
權方頤大口目有精光　燕書曰烈祖從容問諸侍臣¶
曰夫口以下動乃能制物鐵鑽為用亦噬嗑之意而從¶
上下何也申弼答曰口之下動上使下也鐵鑽之用上¶
斬下也烈祖稱善　談藪曰梁髙祖重陳郡謝元㣲詩¶
<pb:KR3k0055_WYG_264-41b>¶
常曰不讀謝詩三日覺口臭　唐書曰杜黄裳性雅澹¶
寛恕心雖從長口不忤物　元史列傳曰梁曾使安南¶
還帝大恱解衣賜之且令坐地上右丞阿里不然帝怒¶
曰曾兩使外國以口舌息兵戈卿何敢爾　又曰陳繹¶
曾處州人為人雖口吃而精敏異常諸經注疏多能成¶
誦文詞汪洋浩瀚其氣曄如也¶
　　口三¶
増出好　起羞(大禹謨曰惟口出好興戎朕/言不再  說命曰惟口起羞)　鑠金¶
<pb:KR3k0055_WYG_264-42a>¶
浮石(鄒陽衆口鑠金邪陸賈新語衆口所/毁浮石沈木羣  相抑以曲為直)　雞鳴　烏¶
啄(啓顔錄唐華原令崔思海口吃每共表弟杜延業遞/相戲㺯嘗語崔云延業能遣兄作雞鳴旁人云他口)¶
(應湏自由何能遣之杜即云能得既而旁人即共杜私/賭杜將一把穀來崔前云此是何物崔云穀榖旁人大)¶
(笑因輸延業烏陳史司馬申譖毁朝士徧罹其殃申嘗/晝寢尚書省  啄其口流血至地時論以為&KR0626;賢之效)¶
　含香　飲酒(應劭漢官儀曰侍中刁存年老口臭帝/賜雞舌香令含之  南史曰謝朏出為)¶
(吳興郡守與弟瀹送别朏/指瀹口曰此中惟宜飲酒)　如鼻　容拳(上詳口一殷/明詩小傳)¶
(雲霄修眉碧/目口可容拳)　烏喙　虎口(上詳口一虎野/史郭知運  口)　紙塞¶
丸窒(列傳元秦長卿以布衣召至京師時阿哈瑪特專政/長卿上書論之阿哈瑪特大恨誣逮長卿又使獄吏)¶
<pb:KR3k0055_WYG_264-42b>¶
(殺之獄吏濡紙塞其口/鼻即死  下詳口二)¶
　　口四¶
增海口(孔/子)　藉口(左傳晉人曰若茍有以/藉口而受命于寡君)　斗繞(論語/摘輔)¶
(像子貢山庭斗繞口謂面有山/庭言山在中鼻髙有異相也)　不闔(管子桓公與管/仲謀伐莒未發)¶
(已聞于國東郭郵至公問之曰子言伐莒者乎東郭曰/君子善謀而小人善意臣視二君在堂上口開而不闔)¶
(是言/莒也)　天口(齊田駢好談論號/天口言不可窮盡)　從理入口(漢書周亞/夫為河内)¶
(守許負相之曰君當封侯而餓死亞夫曰既已貴又何/說餓死指示我負指其口曰從理入口此餓死法也)¶
　不知口處(晉司馬流與蘇峻/戰食不知口處)　張口就唾(事文𩔖聚/苻朗渡江)¶
<pb:KR3k0055_WYG_264-43a>¶
(嘗與朝士宴集並几蓐壺席朗每事欲誇/之唾則令小兒跪而張口就唾而含出)　口伐可汗¶
(通鑑唐鄭元璹時突厥攻太原詔元璹持節往勞數/其背約突厥愧服引還太宗賜書曰知公口伐可汗)¶
口燥(脣焦口燥/呼不得)　口過(𩔗雋宋之問求北門學士不許/作明河篇以見志則天見其詩)¶
(謂崔融曰非不知宋之問/有竒才但恨有口過耳)　口吻爵賞(&KR0058;幹傳宦者劉/忠翼與左衞將)¶
(軍董秀皆有寵于代宗/當盛時爵賞在其口吻)　口蜜腹劒(唐書李林甫忌文/學之士或陽與之)¶
(善㗖以甘言而隂䧟之世/謂林甫口有蜜腹有劒云)　利啖(本傳劉晏以四方名/士無不至其有口舌)¶
(者率以利啖之使不得有所訾/短故議者頗言晏任術固恩)　箝口(唐書顔真卿上/疏曰陛下聞見)¶
(止于數人耳目天下之士方箝口/結舌陛下漸成孤立悔無及矣)　無口瓠(事文𩔗聚/宋李沆在)¶
<pb:KR3k0055_WYG_264-43b>¶
(相位接賔客常寡言馬亮語其/弟維曰外議以大兄為無口瓠)　刀決(元列傳蕭景茂/漳州龍溪人李)¶
(智甫作亂景茂被執脅使從已景茂憤罵賊/遂以刀決其口至耳傍景茂罵不絶聲而死)¶
　　口五¶
原箴宋謝惠連口箴曰宣納之由實伊樞機惟舌是出¶
馳駟安追差釐千里君子慎㣲何用口爽信在甘肥¶
增唐姚元崇口箴曰君子欲訥吉人寡辭利口作戒長¶
舌為詩斯言不善千里逺而勿謂可復駟馬難追惟謹¶
惟黙澄神之極去甚去泰居物之外多言多失多事多¶
<pb:KR3k0055_WYG_264-44a>¶
　害聲䌓則滛音希則太室本無暗垣亦有耳何言者天¶
　成蹊者李似不能言為世所尊言不出口冠時之首無¶
　摇爾舌以𨒪爾咎無易爾言亦孔之醜敬之慎之可大¶
　可久敬之伊何三命而走慎之伊何三緘其口朂哉夫¶
　子行矣勉旃書之屋壁以代韋弦¶
　原誡晉傅元口誡曰勿謂何有積怨致咎勿曰不傳伏¶
　流成川蟻孔潰河流穴傾山¶
　原銘齊竟陵王蕭子良口銘曰惟舌是慎慎乎語笑三¶
<pb:KR3k0055_WYG_264-44b>¶
　緘是戒事重周廟戒之戒之無詒厥誚　增傅子口銘¶
　曰神以感通心由口宣情莫多妄口莫多言病從口入¶
　禍從口出存亡之機開闔之術¶
　¶
　¶
　¶
　¶
御定淵鑑𩔖函卷二百五十九¶
