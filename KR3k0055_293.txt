# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.226736
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百八十八
<pb:KR3k0055_WYG_293-1a>¶
　欽定四庫全書¶
御定淵鑑𩔖函卷二百八十八¶
　　人部四十七(債負/賤)　(乞假/)¶
　　　債負一¶
　増說文曰債者負也今俗負財曰債　周禮曰小宰聽¶
　稱責以傅别(注稱責謂貸子傅别謂劵書也聽訟責者/以劵書别之傅傅著約束於文書别别為)¶
　(兩兩家各得一也疏稱責謂舉責生子/彼此俱為稱意於官於民俱是稱也)　又曰凡賒者¶
　祭祀無過旬日喪紀無過三月凡民之貸者與其有司¶
<pb:KR3k0055_WYG_293-1b>¶
　辨而授之以國服為之息(注鄭司農云賒貰也以祭祀/喪紀故從官貰買物貸者謂)¶
　(從官借本賈也故有息使民弗利以其所賈之國所出/為息也假令其國出絲絮則以絲絮償其國出絺葛則)¶
　(以絺/葛償)　管子問曰問邑之貧人債而食者幾何家　漢¶
　書谷永傳曰為人起責分利受謝¶
　　　債負二¶
　増史記蘇秦傳曰初蘇秦之燕貸百錢為資及得富貴¶
　以百金償之　孟嘗君傳曰孟嘗君食客三千邑入不¶
　足以奉客使人出錢於薛嵗餘不入貸錢者多不能與¶
<pb:KR3k0055_WYG_293-2a>¶
其息孟嘗君使馮驩收債於薛馮驩至薛召取孟嘗君¶
錢者皆㑹得息錢十萬乃多釀酒買肥牛召諸取錢者¶
能與息者皆來不能與息者亦來皆持取錢之劵書合¶
之齊為㑹日殺牛置酒酒酣乃持劵如前合之能與息¶
者與為期貧不能與息者取其劵而燒之孟嘗君怒而¶
使使召驩驩至曰焚無用虚債之劵捐不可得之虚計¶
令薛民親君而彰君之善聲也君有何疑焉孟嘗君乃¶
拊手而謝之　前漢書鄭當時傳曰當時為大司農任¶
<pb:KR3k0055_WYG_293-2b>¶
人賔客僦入多逋負司馬安為淮陽太守發其事當時¶
以此陷罪(僦謂受雇賃/而載運也)　兒寛傳曰寛為中大夫遷左¶
内史吏民大信愛之收租稅時裁濶狹與民相假貸以¶
故租多不入後有軍發左内史以負租課殿當免民聞¶
當免皆恐失之大家牛車小家擔負輸租繦屬不絶課¶
更以最　史記貨殖傳曰吳楚七國兵起時長安中列¶
侯封君行從軍旅齎貸子錢子錢家以為侯邑在闗東¶
闗東成敗未決莫肯與唯無鹽氏出捐千金貸其息什¶
<pb:KR3k0055_WYG_293-3a>¶
之三月吳楚平一嵗之中無鹽氏之息十倍　前漢書¶
陳遵傳曰遵祖父遂宣帝微時與有故相隨博弈數負¶
進及宣帝即位用遂稍遷至太原太守乃賜遂璽書曰¶
制詔太原太守官尊祿厚可以償博進矣　後漢書樊¶
宏傳曰宏素所假貸人間數百萬遺令焚削文契債家¶
聞者皆慙争往償之諸子從敕竟不肯受　虞預㑹稽¶
典錄曰鄭宏守陽羡民有弟用兄錢者為嫂所責未還¶
之嫂詣宏宏為叔還錢兄聞之慚愧自繫於獄遂遣婦¶
<pb:KR3k0055_WYG_293-3b>¶
齎錢還宏宏不受也　南史蕭惠開傳曰初惠開府錄¶
事參軍劉希微負蜀人債将百萬為債主所制未得俱¶
還惠開與希微共事不厚而廐中凡有馬六十匹悉以¶
乞希微償債　王宏傳曰宏父珣頗好積聚財物布在¶
人間及薨宏悉燔劵書一不收責　王志傳曰天監初¶
為丹陽尹為政清静都下有寡婦無子姑亡舉債以斂¶
葬既而無以還之志愍其義以俸錢償焉　崔慰祖傳¶
曰慰祖之父慶緒為梁州刺史梁州之資家財千萬散¶
<pb:KR3k0055_WYG_293-4a>¶
與親族漆器題為日字日之器流乎逺近慰祖料得父¶
時假貰文疏謂族子紘曰彼有自當見還彼無吾何言¶
哉悉火焚之　北史齊蘭陵王長恭傳曰長恭有千金¶
債劵臨死悉燔之　袁聿脩傳曰司徒錄事參軍慮思¶
道私貸庫錢三十萬聘太原王乂女為妻聿脩知而不¶
劾免中丞　新唐書髙瑀傳曰瑀累遷陳蔡二州刺史¶
入為太僕卿忠武節度使王沛死衞軍諸將多自謂得¶
之宰相裴度韋處厚以瑀治陳蔡素有狀習軍中情偽¶
<pb:KR3k0055_WYG_293-4b>¶
欲任之㑹其軍表匄瑀乃檢校左散騎常侍領忠武節¶
度使自大歴後擇帥悉出宦人中尉所輸貨至巨萬貧¶
者假貸富人既得所欲則椎斵膏血倍以酬息十常六¶
七及瑀有命士相告曰韋裴作相天下無債帥　裴度¶
傳曰大賈張陟負五坊息錢上命坊使楊朝汶收其家¶
簿閱貸錢雖已償悉鉤止根引數十百人列箠梃脅不¶
承又獲盧大夫逋劵捕盧坦家客責償久乃悟盧羣劵¶
坦子上訴朝汶讕語錢入禁中何可得也　來俊臣傳¶
<pb:KR3k0055_WYG_293-5a>¶
曰俊臣父操與里人蔡本善本負博數十萬不能償操¶
因納其妻先已娠而生俊臣冒其姓　宋史食貨志曰¶
唐劉晏掌國計未嘗有所假貸有尤之者晏曰使民僥¶
倖得錢非國之福使吏倚法督責非民之便吾雖未嘗¶
假貸而四方豐凶貴賤知之未嘗逾時有賤必糴有貴¶
必糶以此四方無甚貴甚賤之病安用貸為　五代晉¶
本紀曰天福五年春除民公私債　宋吳元載傳曰雍¶
熙三年徙知秦州州民李益者為長道縣酒務官家饒¶
<pb:KR3k0055_WYG_293-5b>¶
於財僮奴數千指恣横持郡吏短長長吏而下皆畏之¶
民負息錢者數百家郡為督理如公家租調　李漢超¶
傳曰漢超仕闗南人有訟漢超强取其女為妾及貸而¶
不償者太祖召而問之曰汝女可適何人曰農家也又¶
問漢超未至闗南契丹如何曰嵗苦侵暴曰今復爾耶¶
曰否太祖曰漢超朕之貴臣也為其妾不猶愈於農婦¶
乎使漢超不守闗南尚能保汝家之所有乎責而遣之¶
密諭漢超曰亟還其女并所貸朕姑貰汝勿復為也不¶
<pb:KR3k0055_WYG_293-6a>¶
足於用何不以告朕耶漢超感泣誓以死報　呂端傳¶
曰端不蓄貲産其子藩貧匱又迫婚嫁因質其居第真¶
宗時出内府錢五百萬贖還之又别賜金帛俾償宿負¶
遣使檢校家事　畢士安傳曰王旦為相面奏云畢士¶
安仕至輔相而四方無田園居第歿未終喪家用已屈¶
真不負陛下所知然使其家假貸為生宜有以周之者¶
竊謂當出上恩非臣敢為私惠真宗感歎賜白金五千¶
兩　李沆傳曰沆素貧多負人錢太宗别賜三千萬償¶
<pb:KR3k0055_WYG_293-6b>¶
之　稗史曰蘇軾為錢塘時民有訴扇肆負債二萬者¶
逮至則曰天雨且寒有扇莫售非不肯償也公令以扇¶
三十來就判筆隨意作行草及枯木竹石舉以付之纔¶
出門人競以千錢取扇所持立盡遂悉償所負　宋史¶
李庭芝傳曰庭芝初至揚時揚新遭火廬舍盡燬庭芝¶
悉貸貧民逋假錢使為屋屋成又免其假錢凡一嵗官¶
民居皆具　朱熹傳曰熹家故貧少依父友劉子羽寓¶
建之崇安後徙建陽之考亭簞瓢屢空諸生之自逺而¶
<pb:KR3k0055_WYG_293-7a>¶
至者豆飯藜羮率與之共往往稱貸於人以給用而非¶
其道義則一介不取也　賀鑄傳曰鑄以家貧貸子錢¶
自給有負者輒折劵與之　金史宗道傳曰宗道授河¶
南路統軍使泗州民張偉獲宋人王萬言彼界事情宗¶
道疑其寃乃亷問得實萬楚州賈人偉負萬貨五千餘¶
貫三年不償萬理索為偉所誣乃坐偉而歸萬時人服¶
其明　元岳柱傳曰時有誣告富民負永寧王官帑錢¶
八百餘錠者中書遣使諸路徵之使至江西岳柱曰事¶
<pb:KR3k0055_WYG_293-7b>¶
渉誣罔不可奉命僚佐恐違宰臣意岳柱曰民惟邦本¶
傷本以斂怨亦非宰相福也　吳鼎傳曰浙有兩富豪¶
曰朱張家多貸與民錢其後兩家誅沒而劵之已償者¶
亦入於官官惟驗劵徴理民不能堪鼎力為辨白始獲¶
免　郭全傳曰劉徳年五十未娶稱貸得錢先為弟求¶
婦諸弟亦化其徳一門藹然　孫秀實傳曰里人王仲¶
和嘗托秀實貸富人鈔二千錠貧不能償棄其親逃去¶
數年其親思之疾秀實日餽薪米存問終不樂秀實哀¶
<pb:KR3k0055_WYG_293-8a>¶
之悉為代償取劵還其親　訾汝道傳曰汝道嘗出麥¶
粟貸人至秋蝗食稼人無以償汝道聚其劵焚之　逹¶
本傳曰逹本鎮撫白霫諸郡貸亷吏銀其子錢不能償¶
者焚其劵　元周密齊東野語曰朱承逸居霅城東嘗¶
五鼓趨郡過駱駝橋聞橋下哭聲哀視之有負勢家錢¶
貧無以償率妻子將赴水朱惻然遣僕護之歸且躬往¶
其家見債家悍僕在門朱因好言諭之曰彼既無所償¶
逼之何益吾當代還其本可亟以原劵來債家唯唯即¶
<pb:KR3k0055_WYG_293-8b>¶
以數取付之　明胡應麟甲乙剰言曰鄔佐卿於甘露¶
寺遇一蜀僧數與往還佐卿適有所負無以應憂見於¶
色僧問曰君湏幾何而形困若此鄔曰非十金不可僧¶
持几上煮茶銅銚視之曰此踰十金矣便索炭出袖中¶
藥匕許塗其上入火色赤急索酒淬之尋以水洗則成¶
銀矣鄔遂償子錢明日往謝僧已行　祝允明小傳曰¶
允明字希哲長洲人為家未嘗問有無得俸錢及四方¶
餉遺輒召所善客噱飲歌呼費盡乃已或分與持去不¶
<pb:KR3k0055_WYG_293-9a>¶
留一錢每出則追呼索逋者相隨於道路更用為忭笑¶
資¶
　　債負三¶
原貸粟　貰酒(莊子貸粟監河侯詳貧二貰史記髙祖/本紀髙祖嘗從王媪武負  酒醉卧武)¶
(負王媪見其上常有龍怪之髙祖每酤留飲/酒讐數倍及見怪嵗竟此兩家嘗折劵棄責)　判書¶
懸劵(周禮凡有責者有判書以治則聼注曰判半分而/合者疏曰即今合同兩家各得其一者也  梁書)¶
(蕭宏傳宏出錢立劵每以田宅邸店懸上文劵期訖便/驅劵主奪其宅百姓失業帝後知制懸劵不得復驅奪)¶
　不假免官　試貸卜事(三國志曹洪傳洪家富而吝/嗇文帝少時假求不稱常恨)¶
<pb:KR3k0055_WYG_293-9b>¶
(之遂以舍客犯法免官事白帖越大夫種曰臣觀吳政/驕請試之貸粟以卜其  吳王欲與子胥諫勿與之)¶
　増乗馬入堂　探帽擲地(元史亷希憲傳西域人自/稱駙馬營于城外繫富民)¶
(誣其祖父嘗貸息錢索償甚急民訴之行省希憲命收/捕之其人怒乗馬入省堂坐榻上希憲命捽下跪而問)¶
(之曰法無私獄汝何人敢擅繫民令械繫之博晉書袁/耽傳耽少有才氣俶儻不羈桓温少時游於  徒資産)¶
(俱盡思自振之方莫知所出欲求濟於耽而耽在艱試/以告焉耽略無難色遂變服懐布帽隨温與債主戲耽)¶
(素有藝名債者聞之而不相識謂之曰卿當不辦作袁/彦道也遂就局十萬一擲直上百萬耽投馬絶叫探布)¶
(帽擲地曰竟識袁彦/道否其通脫如此)　官為責償　女遽還直(宋史沈/立傳立)¶
(遷兩浙轉運使蘇湖水民艱食縣戒强豪民發粟以賑/立亟命還之而勸使自稱貸湏嵗稔官為責償  晉書)¶
<pb:KR3k0055_WYG_293-10a>¶
(王戎傳戎女適裴頠貸錢數萬久而未還/女後歸寧戎色不恱女遽還直然後乃歡)　豪富相還¶
　詭求無己(三國志潘璋傳孫權為陽羡長璋始往隨/權性博蕩嗜酒居貧好賒酤債家至門輒)¶
(言後豪富相還權竒愛之債後漢書陳重傳重在郎署/有同署郎負息錢數十萬  主曰至詭求無己重乃密)¶
(以錢代還郎後覺知而厚辭謝之重曰/非我之為将有同姓名者終不言惠)　計畝與直¶
鬻女以償(元史董文炳傳文炳為藁城令前令因軍興/乏用稱貸於人而貸家取息嵗倍縣以民蠶)¶
(麥償之文炳曰民困甚矣吾為令義不忍視也吾當為/代償乃以田廬若干計畝直與貸家  萬姓統譜宋吳)¶
(方延祐中為處州學錄有蔡港務官/虧稅錢将鬻女以償者方為之代輸)　田園略盡　富¶
貴必還(北史夏侯道遷傳道遷子夬性好酒沽買飲噉/多所費用父時田園貨賣略盡人間債猶數千)¶
<pb:KR3k0055_WYG_293-10b>¶
(未東軒筆錄王韶知洪州學佛一日問長老祖心曰昔/  聞道罪障固多今聞道矣罪障滅乎心曰今有人貧)¶
(負債及富貴而債主至其償乎否也韶曰/必還曰然則聞道矣奈債主不相放也)　亡弟相貸¶
　愚民不知(北史崔光韶傳光韶資産皆弟光伯所營/光伯亡悉焚其契河間邢子才曽貸錢數)¶
(萬後送還之光韶曰此亡弟相貸僕不知也竟不納息/宋司馬光傳王安石得政行新法光曰平民舉錢出)¶
(尚能蠶食下户况縣官督責之威乎吕惠卿曰青苗法/願取則與之不願不强也光曰愚民知取債之利不知)¶
(還債之苦非獨官不/强富民亦不强也)　訟嫂負錢　願王償債(南史齊/竟陵王)¶
(子良傳時山隂人孔平詣子良訟嫂市米負錢不還子/良歎曰昔髙文通與寡嫂訟田義異於此乃賜米錢以)¶
(償平三前漢書淮陽憲王欽傳憲王有外祖母舅張博/兄弟  人博至淮陽言負債數百萬願王為償王遣人)¶
<pb:KR3k0055_WYG_293-11a>¶
(将黄金五十斤送博後又/遣有司為博償債二十萬)　一不經意　得毋重憂(宋/史)¶
(蘇雲卿傳薪水有羨則以周急應貸假者負償一不經/意  又吳瑛傳瑛視財物如糞土妹壻輒取家財數十)¶
(萬貸人不能償瑛哀之曰是人/有母得毋重憂召而焚其劵)　焚劵一㕑　出粟萬¶
石(南史顧覬之傳覬之家門雍穆為州郡所重子綽私/財甚豐鄉里士庶多負債覬之禁不能止及後為吳)¶
(郡誘出文契一大㕑悉令焚之宣語逺近皆不湏還不/北史李士謙傳士謙嘗出粟萬石以貸鄉人屬年穀)¶
(登債家無以償皆來致謝士謙曰/吾家餘粟本圖賑贍豈求利哉)¶
　　債負四¶
原倍息(鼂錯論貴粟疏急政暴虐賦斂不時朝令而/暮改當其有者半價而賣亡者取倍稱之息)¶
<pb:KR3k0055_WYG_293-11b>¶
屬責(周禮凡屬責者以其地傅而聼之辭注謂屬責轉/責使人歸之而本主死亡歸受之數相抵冒者也)¶
(以其地之人相比近能為/證者來乃受其辭為治之)　増息嵗什一(周禮泉府注/王莽時民貸)¶
(以治産業者但計贏所/得受息無過嵗什一)　賣鬻以償(鼂錯貴粟疏有賣/田宅鬻子孫以償)¶
(債/者)　将入青雲(北史蘇瓊除南清河太守道人道研為/濟川沙門資産巨富在郡多出息常得)¶
(郡縣為徵及欲求謁度知其意每見則談問元理研雖/為債數來無由啓口其弟子問其故研曰每見府君徑)¶
(将我入青雲間何由得論地/上事師徒還歸遂焚責劵)　出錢償逋(宋史查道傳/道性淳厚為)¶
(大理評事有犯不校胥吏有過未嘗/笞罰民訟逋負者或出已錢償之)　家無餘財(南史/褚彦)¶
(回傳彦回家無餘/財負債數十萬)　秋熟還官(元史蓋苖傳苗為濟寜/路單州判官有官粟五)¶
<pb:KR3k0055_WYG_293-12a>¶
(百石陳腐以借諸民期秋熟還官及秋郡責償甚急部/使者将責知州苖曰官粟實苖所貰今民既不能償苖)¶
(請代還使者/乃已其責)　施用其言(稗史張諫議師徳建言有負/官物而本非侵盜若㷀獨貧)¶
(病者雖督繫之卒無以自償請因/上慮囚一切蠲免之詔施用其言)　檄下必辦(萬姓統/譜宋虞)¶
(賔以宣徳郎知長洲縣屬嵗大祲民無蓋藏部/使者猶急宿負檄下曰必辦賔束文書不問)　馬驚¶
不進(括異志陳宏泰家富於財有人貸錢一萬宏泰徵/之甚急其人曰請無慮吾先養蝦蟇萬餘頭鬻之)¶
(足以奉償宏泰聞之惻然已其償仍别與錢十千令悉/放之江中經月餘宏泰因夜歸馬驚不進前視之乃一)¶
(金蝦/蟇也)　慨然棄槖(萬姓統譜宋胡元質聞鄰有貧士夜/哭乃鬻其女以償債與别也元質慨)¶
(然棄槖/與之)¶
<pb:KR3k0055_WYG_293-12b>¶
　　債負五¶
増詩唐杜甫曲江詩曰酒債尋常行處有人生七十古¶
來稀　宋黄山谷詩曰未論功活人飽活不嘗得妻寒¶
尚賔敬兒餓猶筆墨平生貸米家十輩來薄責囊無孔¶
方兄面有陳蔡色¶
増疏宋韓琦諫青苖錢疏曰制置司引周禮國服為息¶
之說文其謬妄臣竊以為周公立太平之法必無剝民¶
取利之理但漢儒解釋各有異同周禮園㕓二十而稅¶
<pb:KR3k0055_WYG_293-13a>¶
一唯漆林之征二十而五鄭康成乃約此法謂從官貸¶
錢若受園㕓之地貸萬錢者出息五百賈公彦廣其說¶
謂如近郊十一者萬錢期出息一千近郊二十而三者¶
萬錢期出息一千五百甸稍縣鄙之民萬錢期出息二¶
千如此則湏漆林之户取貸方出息二千五百當時未¶
必如此今放青苖錢凡春貸十千半年之内便令納利¶
二千秋再放十千至嵗終又令納利二千則是貸萬錢¶
者不問逺近嵗令出息四千周禮至逺之地出息二千¶
<pb:KR3k0055_WYG_293-13b>¶
今青苖取息過周禮一倍制置司言比周禮取息已不¶
為多是欺罔聖聼且謂天下之人不能辨也且古今異¶
宜周禮所載有不可施於今者其事非一若謂泉賦一¶
職可施行則制置司何獨舉注疏貸錢取息一事以詆¶
天下之公言哉康成又注云王莽時貸以治産業者但¶
計所贏受息無過嵗什一公彦疏云王莽時雖計本多¶
少為定及其催科唯所贏多少假令萬錢嵗贏萬錢催¶
一千贏五千催五百餘皆計利催什一若贏錢更少則¶
<pb:KR3k0055_WYG_293-14a>¶
納息更薄比今青苖取利尤為寛少而王莽之外上自¶
兩漢下及有唐更不聞有貸錢取利之法今制置司遇¶
堯舜之主不以二帝三王之道上禆聖政而貸錢取利¶
更過莽時此天下不得不指以為非而老臣不可以不¶
辨也　又司馬光疏曰今言青苖之害者不過謂使者¶
騷動州縣為今日之患耳而臣之所憂乃在十年之外¶
非今日也夫民之貧富由勤惰不同惰者常乏故必資¶
於人今出錢貸民而斂其息富者不願取使者以多散¶
<pb:KR3k0055_WYG_293-14b>¶
為功一切抑配恐其逋負必令貧富相保貧者無可償¶
則散而之四方富者不能去必責使代償數家之負春¶
算秋計展轉日滋貧者既盡富者亦貧十年之外百姓¶
無復存者矣¶
増論宋歐陽修原弊論略曰今大率一户之田及百頃¶
者養客數十家夫此數十家者素非富而蓄積之家也¶
當其乏時嘗假債於主人而後償之息不兩倍則三倍¶
及其成也出種與稅而後分之償三倍之息盡其所得¶
<pb:KR3k0055_WYG_293-15a>¶
或不能足其場功朝畢而暮乏食則又舉之故冬春舉¶
食則指麥於夏而償麥償盡矣夏秋則指禾於冬而償¶
也似此數十家者常食三倍之物而一户常盡取百頃¶
之利也¶
　　乞假一¶
増禮記曰大夫祭器不假　又曰子婦不敢私假　又¶
曰事君者量而後入不入而後量凡乞假於人為人從¶
事者亦然故上無怨而下逺罪也　韓詩外傳曰藍有¶
<pb:KR3k0055_WYG_293-15b>¶
青而絲假之青於藍地有黄而絲假之黄於地藍青地¶
黄猶可假仁義之事不可假乎萬乗之主獨不知假天¶
下俊士與之為伍　史記平準書曰山東被水菑民多¶
飢乏於是天子遣使者虚郡國倉廥(音/膾)以振貧民猶不¶
足又募豪富人相貸假尚不能相救乃徙貧民於闗以¶
西及充朔方以南新秦(地/名)中七十餘萬口衣食皆仰食¶
縣官數嵗假予産業使者分部護之冠蓋相望　前漢¶
書武帝紀曰元狩三年遣謁者勸有水災郡種宿麥(師/古)¶
<pb:KR3k0055_WYG_293-16a>¶
(曰秋冬種之經嵗/乃熟故云宿麥)舉吏民能假貸貧民者以名聞　後¶
漢書鄭興傳曰孔子曰惟名與器不可以假人不可以¶
假人者亦不可以假於人也¶
　　乞假二¶
増左傳曰晉荀息請以屈産之乗垂棘之璧假道於虞¶
以伐虢　韓詩外傳曰百里奚齊之乞者也逐於齊西¶
無以進自賣五羊皮為一軛見秦繆公立為相遂霸西¶
戎　春秋曰晉侯使郤錡來乞師穀梁傳曰乞重辭也¶
<pb:KR3k0055_WYG_293-16b>¶
古之人重師故以乞言之也　左傳曰孫桓子還於新¶
築不入遂如晉乞師臧宣仲亦如晉乞師皆主郤獻子¶
　又曰晉侯使申公巫臣如吳假道於莒　韓詩外傳¶
曰孔子侍坐於季孫季孫之宰通曰君使人假馬其與¶
之乎孔子曰吾聞君取於臣謂之取不曰假季孫悟告¶
宰通曰今以往君有取謂之取無曰假孔子曰正假馬¶
之言而君臣之義定矣　左傳曰衞侵齊與齊師遇新¶
築人仲叔于奚救孫桓子桓子是以免既衞人賞之以¶
<pb:KR3k0055_WYG_293-17a>¶
邑辭請曲縣繁纓以朝許之仲尼聞之曰惜也不如多¶
與之邑唯名與器不可以假人君之所司也　家語曰¶
孔子將行雨而無盖門人曰商也有之子曰商之為人¶
也甚短於財吾聞與人交推其長者違其短者故能久¶
也　史記孟嘗君傳曰孟嘗君相齊其舍人魏子為孟¶
嘗君收邑入三反而不致一入孟嘗君問之對曰有賢¶
者竊假與之以故不致入　王翦傳曰王翦將六十萬¶
人伐荆始皇送自至灞上王翦行請美田宅園池甚衆¶
<pb:KR3k0055_WYG_293-17b>¶
始皇曰將軍行矣何憂貧乎王翦曰為大王將有功終¶
不得封侯故及大王之嚮臣臣亦及時以請園池為子¶
孫業耳　陳丞相世家曰張負以女孫予陳平為平貧¶
乃假貸幣以聘予酒肉之資以納婦　古今注曰不借¶
者草履也以其輕賤易得人人自有不假借於人故名¶
不借也又漢文帝履不借視朝　史記滑稽列傳曰武¶
帝少時東武侯母常養帝帝壯時號之曰大乳母乳母¶
上書曰某所有公田願得假倩之帝曰乳母欲得之乎¶
<pb:KR3k0055_WYG_293-18a>¶
以賜乳母　前漢書朱買臣傳曰買臣隨上計吏為卒¶
将重車至長安詣闕上書書久不報待詔公車糧用乏¶
上計吏卒更乞匄之　陳湯傳曰湯少好書博達善屬¶
文家貧匄貸無節不為鄉里所稱　後漢書曰和帝五¶
年二月詔京師離宫果園上林廣成圃悉以假貧民恣¶
得採捕不收其稅　樊宏傳曰宏嘗欲作器物先種梓¶
漆時人嗤之然積以嵗月皆得其用向之笑者咸求假¶
焉　朱巂傳曰時同郡周規辟公府當行假郡庫錢百¶
<pb:KR3k0055_WYG_293-18b>¶
萬以為冠幘費而後倉卒督責規家貧無以備巂乃竊¶
母繒帛為規解對　郭林宗别傳曰林宗家貧初欲遊¶
學無資就姊夫貸五千錢乃逺至成臯從師受業　天¶
中記曰漢有人家富性儉嗇或從之求濟者不得已入¶
内取錢十自堂而出隨歩輒減比至於外才餘半在閉¶
目以授乞者尋復囑云我傾家贍君慎勿他說　世說¶
曰晉梁王趙王國之近屬貴重當時裴令公嵗請二國¶
租錢數百萬以恤中表之貧者或譏之曰何以乞物行¶
<pb:KR3k0055_WYG_293-19a>¶
惠裴曰損有餘補不足天之道也　搜神記曰吳時有¶
徐光者嘗行術於市里從人乞𤓰其主弗與便從索瓣¶
杖地種之俄而𤓰生蔓延生花成實乃取食之因賜觀¶
者鬻者反視所出賣皆亡耗矣　晉書阮裕傳曰裕在¶
剡曽有好車借無不給有人葬母意欲借而不敢言後¶
裕聞之乃歎曰吾有車而使人不敢借何以車為遂命¶
焚之　顧愷之傳曰愷之為殷仲堪參軍仲堪在荆州¶
愷之嘗因假還仲堪以布帆借之至破冢遭風大敗愷¶
<pb:KR3k0055_WYG_293-19b>¶
之與仲堪牋曰地名破冢真破冢而出行人安稳布帆¶
無恙　晉陽秋曰羅友襄陽人少好學不持節檢性嗜¶
酒當其所遇不擇士庶又好伺人祠往乞餘食雖復營¶
署壚肆不以為羞桓温嘗責之曰君太不逮湏食何不¶
就身求乃至於此友傲然不屑答曰就公乞食今乃可¶
得明日已復無温大笑之始仕荆州後在温府以家貧¶
乞禄温雖以才學過人而謂其誕肆非治民才許而不¶
用　史緯沈約傳曰約少時孤貧丏於親黨得米數百¶
<pb:KR3k0055_WYG_293-20a>¶
斛為宗人所侮覆米而去及貴不以為憾　梁書曹景¶
宗傳曰景宗嗜酒好樂臘月於宅中使作邪呼逐除遍¶
往人家乞酒食本以為戲而部下多剽輕因弄人婦女¶
奪人財貨髙祖頗知之景宗懼乃止　新唐書郭震傳¶
曰震字元振以字行與薛稷趙彦昭同為太學生家嘗¶
送資錢四十萬㑹有衰服者叩門自言五世未葬願假¶
以治喪元振舉與之無少吝一不質名氏稷等歎駭¶
唐元稹杜甫墓銘曰甫嗣子曰宗武病不克葬歿命其¶
<pb:KR3k0055_WYG_293-20b>¶
子嗣業嗣業貧乞匄以給喪去子美歿後餘四十年然¶
後卒先人之志亦足為難矣　山堂肆考曰白樂天就¶
裴晉公乞馬裴贈以一馬戲為詩曰君若有心求逸足¶
我還留意在名姝蓋用愛妾換馬事白即答云安石風¶
流無奈何欲將赤驥換嬌娥不辭便遂東山志臨老無¶
人與唱歌　雲溪友議曰于頔鎮襄陽鄭大穆以書投¶
之曰分千樹一葉之影即是濃隂減四海數滴之泉便¶
為膏澤于公依索數半與之　輟耕錄曰乞求蓋謂正¶
<pb:KR3k0055_WYG_293-21a>¶
欲如是也然唐時已有此言王建宫詞只恐他時身到¶
此乞求自在得還家又花蕊夫人宫詞種得紅柑纔結¶
子乞求自過與君王　宋史范諷傳曰諷為翰林侍讀¶
學士復改閣學士給事中知兖州龎籍彈諷既出兖州¶
乃紿言貧假翰林白金器數千兩自隨　錢顗傳曰顗¶
自衢徙秀州家貧母老至丐貸親舊以給朝晡而怡然¶
無謫官之色　宋紀曰寇準貶雷州李廸貶衞州始議¶
竄逐王曽疑太重丁謂熟視曽曰居停主人恐亦未免¶
<pb:KR3k0055_WYG_293-21b>¶
耳蓋指曽嘗以第舍假準也　東坡志林曰杜衍為相¶
蔡襄孫之翰為諫官屢乞出仁宗云卿等審欲得郡盍¶
自奏其所欲於是蔡除福州之翰安州杜云諫官無故¶
出終非美事乞且仍舊上可之　墨莊漫録曰蘇子由¶
在政府子瞻為翰苑有一故人與子由兄弟有舊者來¶
干子由久而未遂一日來見子瞻云望内翰一言為助¶
公徐曰舊聞有人貧甚乃謀伐冢遂破一墓見一人裸¶
而坐曰爾不聞漢世楊王孫乎裸葬以矯世無物以濟¶
<pb:KR3k0055_WYG_293-22a>¶
汝也復鑿一冢用力彌艱既入見一王者曰吾漢文帝¶
也遺制壙中無納金玉器皆陶瓦何以濟汝復見有二¶
冢相連乃穿其在左者久之方透見一人曰我伯夷也¶
瘠羸面有飢色餓於首陽之下無以應汝之求其人歎¶
曰用力之勤無所獲不若更穿西冢或冀有得也瘠羸¶
者謂曰勸汝别謀於他所汝視我形骸如此舍弟叔齊¶
豈能為人也故人大笑而去　宋史薛向傳曰御史陳¶
洎行邊向詣洎云三司貸龍門富人錢以百年全盛之¶
<pb:KR3k0055_WYG_293-22b>¶
天下一方有警即稱貸於民非義也洎上其說從之¶
鄧綰傳曰綰慮安石去失勢乃上言錄安石子及壻仍¶
賜第京師帝以語安石安石曰綰為國司直而為宰臣¶
乞恩澤極傷國體當黜　王廣淵傳曰廣淵以方春農¶
事興而民苦乏兼并之家得以乗急要利乞留本道錢¶
帛五十萬貸之貧民嵗可獲息二十五萬從之其事與¶
青苖錢法合安石始以為可用　宋無啽囈集曰陳亮¶
家貧辛棄疾帥淮時與談天下事歴言南北利害宿亮¶
<pb:KR3k0055_WYG_293-23a>¶
於齋中亮思棄疾謹言必思其悮將殺我以滅口遂竊¶
駿馬而逃月餘亮致書假十萬緡以濟食棄疾如數與¶
之¶
　　乞假三¶
原借乗　假蓋(論語有馬者借人乗之假晉書嵇康傳/康與山濤書曰仲尼不  蓋於子夏護)¶
(其短/也)　増亦無幾求　何至自苦(左傳子太叔子羽謂/子産曰韓子亦無幾)¶
(求晉國亦未可以貳久史記司馬相如傳相如歸成都/家居徒四壁立文君  之不樂曰長卿第俱如臨卭從)¶
(昆弟假借猶足為/生何至自苦如此)　役使千家　還請五輩(史記酷吏/傳寗成出)¶
<pb:KR3k0055_WYG_293-23b>¶
(闗歸家稱曰仕不至二千石賈不至千萬安可比人乎/乃貰貸買陂田千餘頃假貧民役使數千家  又王翦)¶
(傳始皇用王翦伐荆翦既至闗使使還請/善田者五輩或曰將軍之乞貸亦已甚矣)　徒跣被髮¶
　敝衣毁容(越絶書子胥徒跣被髮乞於吳市三日市/正疑之而道於闔閭闔閭曰吾聞楚王殺)¶
(其臣伍奢而非其罪其子子胥勇且智必經諸侯之邦/以報其父仇此必子胥也乃召之  宋史張永徳傳周)¶
(太祖初為侍衞吏與永徳父潁善乃以女妻永徳永徳/迎其母妻詣宋州時寇賊充斥乃易敝衣毁容儀居委)¶
(巷中有賊過即邀乞焉紿曰此/卑田院耳賊即舍去由是免禍)　愛護典籍　預貸俸¶
錢(顔氏家訓借人典籍皆湏愛護先有缺壊就為補治/此亦士大夫百行之一也  稗史司門郎中王繕調)¶
(沂州錄事參軍時魯宗道方為司户參軍家貧禄俸不/給每貸於王猶不足則又懇王預貸俸錢庫吏怨魯訴)¶
<pb:KR3k0055_WYG_293-24a>¶
(於州并劾王王諭魯曰第歸罪某君無承也魯曰過實/自某公何辜焉王卒明魯不知而獨得私貸之罪魯深)¶
(愧不自容王處之/裕如無嫌恨也)　不知階級　豈有斗升(晉書張融/傳融家貧)¶
(欲禄乃與從叔征北將軍永書曰昔求三吳一丞雖屬/舛錯今聞南康缺守願得為之融不知階級階級亦可)¶
(不知融政以求丞不得所以求郡求郡不得亦可復求/丞  莊子周昨來有中道而呼者顧視車轍中有鮒魚)¶
(焉周問之曰鮒魚來子何為者耶對曰我東/海之波臣也君豈有斗升之水而活我哉)　慮有徳¶
色　幸分餘光(漢書賈誼傳借父耰鋤慮有徳色㑹史/記甘茂曰臣聞貧人女與富人女  績)¶
(貧人女曰我無以買燭而子之燭光/幸有餘可分我餘光無損子明也)　遺馬貸錢　借¶
騾償直(後漢書梁冀傳扶風人士孫奮居富而性吝冀/因以馬乗遺之從貸錢五千萬奮以三千萬與)¶
<pb:KR3k0055_WYG_293-24b>¶
(之冀大怒不元史同恕傳有里人借騾而/死償其直  受曰物之數也何以償為)　幘墮几上¶
　劵投池中(世說劉慶孫在太傅府於時人士多為所/構唯庾子嵩縱心事外無迹可聞後以其)¶
(性吝家富說太傅令換千萬冀其有吝於此可乗太傅/於衆坐中問庾庾時頽然已醉幘墮几上以頭就穿取)¶
(徐答云下官家故可有兩娑千萬隨公所取於是乃服/  明祝允明語怪濟瀆祠有大池凡欲假於神者禱而)¶
(卜之神許則以劵投池中良久銀浮水面如其數貿易/則利加倍如期設祭歸其子夲銀沒而劵浮如不許則)¶
(投劵入水頃之劵復浮還/牛馬百物皆可假借云)　乞食五鹿　指米一囷(左/傳)¶
(晉公子重耳出於五鹿乞食於野人野人與之塊子犯/曰天賜也稽首受而載之  三國志魯肅傳周瑜為居)¶
(巢長將數百人候肅并求資糧肅家有/兩囷米各三千斛肅乃指一囷與周瑜)　晉假羽旄¶
<pb:KR3k0055_WYG_293-25a>¶
吳呼庚癸(左傳合諸候於召陵晉人假羽旄於鄭鄭人/與之明日或斾以㑹  又吳申叔儀乞糧於)¶
(公孫有山氏曰佩玉繠兮余無所繫之㫖酒一盛兮余/與褐之父睨之對曰粱則無矣麤則有之若登首山以)¶
(呼曰庚癸/乎則諾)　與之折劵　無復勝綿(金史時立愛傳立/愛父承謙以財雄)¶
(鄉里嵗饑發倉廪賑貧乏假貸者與之折劵正世說謝/萬就太傅乞裘自云畏寒太傅答曰君妄語  欲以為)¶
(豪具耳若畏寒無復勝綿/者乃以三十斤綿與萬)　逸少不節　杜篤無厭(世/說)¶
(王右軍為㑹稽内史謝公就乞箋紙右軍檢校庫有九/萬悉以乞謝公桓宣武聞之曰逸少不節  顔氏家訓)¶
(杜篤乞/假無厭)　持琴執板　輸粟汎舟(世說補韓熙載肆情/坦率不持名檢妓樂)¶
(百數人日與荒樂所得月俸散與諸姬熈載敝衣芒屨/作瞽者持獨絃琴俾舒雅執板挽之隨房乞食以為笑)¶
<pb:KR3k0055_WYG_293-25b>¶
(樂自左傳晉饑乞糴於秦秦輸粟於/晉  雍及絳相繼命之曰汎舟之役)　魯公乞米　于¶
頔買山(錦繡萬花谷王文正公得顔魯公乞米墨帖乃/刻石以遺親友  雲溪友議符山人投襄陽于)¶
(頔乞買山錢公/與之仍加衣服)　不受錢帛　更取單衣(晉書董京傳/京宿白社中)¶
(時乞於市得殘碎繒絮結以自覆全帛佳綿則不肯受/或見推排罵辱曽無怒色  又王戎傳從子將婚戎遺)¶
(其一單衣婚/訖而更責取)¶
　　乞假四¶
原璧假許田(春秋公㑹鄭伯於垂/鄭伯以璧假許田)　内外不通(禮内外/不通假)¶
(借注别/嫌疑也)　増食鵞求餘(晉書劉毅傳初江州刺史庾恱/曽至京口毅時甚屯窶先就府)¶
<pb:KR3k0055_WYG_293-26a>¶
(借東堂與親故出射而恱後與僚佐徑來詣堂毅告之/曰毅輩屯否之人合一射甚難君於諸堂並可望以今)¶
(日見讓恱不許射者皆散唯毅留射如故既/而恱食鵞毅求其餘恱又不答毅常銜之)　何如卿¶
兄(世說孝武問王爽卿何如卿兄王答曰風/流秀出臣不如㳟忠孝亦何可以假人)　榼髙二¶
尺(杜陽雜編李可及乞假為子娶婦上曰即令送酒朱/以助汝嘉禮可及至舍見一中使監二銀榼各髙二)¶
(尺餘宣賜可及始謂之/酒及啓封皆實中也)　當就仁祖(世說王修齡嘗在/東山甚貧乏陶胡)¶
(奴為烏程令送一船米遺之却不肯取直荅曰王/修齡若飢自當就謝仁祖索食不湏陶胡奴米)　不¶
為立傳(世說陳壽將為三國志謂丁梁州曰若獲千斛/米見借當為尊公作佳傳丁不與米遂不為立)¶
(傳/)　嵗取千匹(蜀志漢文帝時以鐵銅賜鄧通通假民/卓王孫嵗取千疋故王孫富累巨萬億)¶
<pb:KR3k0055_WYG_293-26b>¶
(鄧通錢亦/盡天下)　破魚得刀(陶潛搜神記錢塘杜子㳟有祕/術嘗就人借𤓰刀其主求之子)¶
(㳟曰當即相還耳既而刀主行至嘉/興有魚躍入船中破魚腹得𤓰刀)　墓能出物(稗史/亷頗)¶
(墓在趙州能出物以借人凡宴客無器用者以雞黍祀/焉焚其劵夜往取之隨劵所書一一可得宴畢復設奠)¶
(焚劵陳所借物於墓所使人/坐守之入夜隐去神怪莫測)¶
　　乞假五¶
増詩魏武謡俗詞曰甕中無斗儲發篋無尺繒友來從¶
我貸不知所以應　晉陶淵明乞食詩曰饑來驅我去¶
不知竟何之行行至斯里叩門拙言詞主人解余意遺¶
<pb:KR3k0055_WYG_293-27a>¶
贈副虚期談話終日夕觴至輒傾巵情欣新知懽言詠¶
遂賦詩感子漂母惠愧我非韓才銜戢知何謝冥報以¶
相貽　唐杜甫從蕭隄覓桃栽詩曰奉乞桃栽一百根¶
春前為送浣花邨　又遊何將軍園林詩曰刺船思郢¶
客解水乞吳兒　宋黄山谷詩曰君不見公車待詔老¶
詼諧飢來索米長安街君不見杜陵白頭在同谷夜提¶
長鑱掘黄獨文人古來例寒餓安得野蠶成繭天雨粟¶
増雜文宋黄山谷題東坡字後曰東坡極不惜書然不¶
<pb:KR3k0055_WYG_293-27b>¶
可乞有乞書者正色詰責之或終不與一字¶
　　賤一¶
原釋名曰賤踐也卑下見踐履也　博雅曰賤卑也¶
易曰以貴下賤大得民也　書曰明明揚側陋　詩曰¶
舟人之子熊罷是裘私人之子百僚是試　禮記曰宗¶
廟之祭賤者獻以散(五升/也)　又曰問士之子長曰能典¶
謁矣幼曰未能典謁也問庶人之子長曰能負薪矣幼¶
曰未能負薪也　左傳曰蓽門圭竇之人而皆凌其上¶
<pb:KR3k0055_WYG_293-28a>¶
難為上矣　漢賈誼曰履雖鮮不加於枕冠雖敝不以¶
苴履　桓寛鹽鐵論曰諓諓者賤也　王符潛夫論曰¶
夫處卑下之位懐北門之殷憂内見謫於妻子外蒙譏¶
於士夫嘉㑹不從禮餞御不逮衆貨財不足以合好力¶
勢不足以杖急懽欣久交情好曠而不接則人無故自¶
廢疎矣漸疎則賤者逾自嫌而引退貴人逾務黨而忘¶
之夫以逾疎之賤洑於下流而望日忘之貴此谷風所¶
為摧傷也　論衡曰命賤從貴位自危　宋東萊子曰¶
<pb:KR3k0055_WYG_293-28b>¶
居賤惡勞禍之招也天下之理賤不與勞期而勞自至¶
知其不可離而欲離之此自投於禍也君子以為勞者¶
賤之常自處於勞則在賤而安之矣　又曰當貧賤之¶
時人之陵我者非陵我也陵賤者也　明方正學曰有¶
土者之子孫不能修身篤行則屈為僮𨽻而公卿將相¶
常發於隴畝聖賢之世不能傳其道業則&KR0642;乎恒人而¶
搢紳大儒多興於賤宗¶
　　賤二¶
<pb:KR3k0055_WYG_293-29a>¶
増論衡曰夏后孔甲田於東蓂山天雨晦冥入於民家¶
主人方乳或曰後來之子必貴或曰不勝之子必賤孔¶
甲曰為余子孰能賤之遂載以歸柝轑斧斬其足卒為¶
守者　史記曰伊尹欲行道以致君而無由乃為有莘¶
氏之媵臣負鼎俎以滋味說湯　論衡曰伊尹箕子才¶
俱也伊尹為相箕子為奴　史記曰殷武丁夜夢得聖¶
人名曰說以夢所見視羣臣百吏皆非也於是乃使百¶
工營求之野得說於傅險中是時說為胥靡築於傅險¶
<pb:KR3k0055_WYG_293-29b>¶
(胥靡聨繫相從/復役囚徒之名)　鶡冠子曰伊尹酒保太公屠牛管子¶
作革百里官奴　論衡曰長沮桀溺避世隐居伯&KR0642;於¶
陵去貴取賤非其志也　左傳曰齊侯使管&KR0642;吾平戎¶
於王王以上卿之禮饗管仲管仲辭曰臣賤有司也有¶
天子之二守國髙在若節春秋來承王命何以禮焉受¶
下卿之禮而還　史記曰晉獻公既擄百里奚為秦穆¶
公媵於秦　左傳曰晉襄公卒靈公少晉人以難故欲¶
立長君賈季曰不如立公子樂辰嬴嬖於二君立其子¶
<pb:KR3k0055_WYG_293-30a>¶
民必安之趙孟曰辰嬴賤班在九人其子何震之有(注/母)¶
(賤則其子/無威也)　又曰魯叔婼聘於宋桐門右師見之語卑¶
宋大夫而賤司城氏昭子(即叔/孫婼)告其人曰右師其亡乎¶
君子貴其身而後能及人是以有禮今夫子卑其大夫¶
而賤其宗是賤其身也能有禮乎　戰國䇿曰伍子胥¶
槖載而出昭闗夜行晝伏至於菱夫(地/名)無以餌其口坐¶
行蒲服(匍匐因/飢困故)乞食於吳市　國語曰諸稽郢行成于¶
吳曰勾踐請盟一介嫡女執箕帚以晐姓於王宫(晐音/該備)¶
<pb:KR3k0055_WYG_293-30b>¶
(也曲禮曰納女於/天子曰備百姓)一介嫡男奉槃匜以隨諸御　戰國¶
䇿曰齊宣王見顔斶左右謂斶曰今夫士之髙者乃稱¶
匹夫徒歩而處農畝下則監門閭里士之賤也亦甚矣¶
　又曰齊人有馮煖者使人屬孟嘗君願寄食門下孟¶
嘗君曰客何好曰客無好也曰客何能曰客無能也孟¶
嘗君笑而受之曰諾左右以君賤之也食以草具　史¶
記平原君傳曰平原君樓臨民家有躄者槃散行汲平¶
原君美人樓上臨見大笑之躄者至平原君門曰士不¶
<pb:KR3k0055_WYG_293-31a>¶
逺千里而至者以君能貴士而賤妾也臣不幸有疲癃¶
之疾君之後宫臨笑臣臣願得笑臣者頭平原君不殺¶
嵗餘賔客舍人稍稍引去者過半平原君怪之門下一¶
人曰以君為愛色而賤士士乃去耳　揚子雲曰秦之¶
士也賤　史記蒙恬傳曰趙髙者諸趙疏逺屬也趙髙¶
昆弟數人皆生隐宫其母被刑戮世世卑賤　漢書曰¶
蕭何曹參皆起秦刀筆吏　史記樊酈滕灌列傳曰舞¶
陽侯樊噲者沛人也以屠狗為事　公孫𢎞卜式傳曰¶
<pb:KR3k0055_WYG_293-31b>¶
卜式拔於芻牧宏羊擢於賈豎衞青奮於奴僕日磾出¶
於降虜斯亦版築飯牛之朋矣　宋蘇洵曰趙廣漢河¶
間之郡吏也尹翁歸河東之獄吏也張敞太守之卒史¶
也王尊涿郡之書佐也是皆雄俊明博出之可以為将¶
而内之可以為相者也而皆出於吏胥之中　漢紀曰¶
馬援少時以家用不足辭其兄况欲就邊郡田牧况曰¶
汝才大當晚成良工不示人以樸且從所好遂之北地¶
田牧　後漢書吳漢傳曰漢家貧給事縣為亭長王莽¶
<pb:KR3k0055_WYG_293-32a>¶
末以賔客犯法乃亡命至漁陽資用乏以販馬為業往¶
來燕薊間　稗史曰孔嵩字仲山家貧親老乃變姓名¶
傭為新野阿里街卒友人范式行部到新野而縣𨕖嵩¶
為導騎迎式式見而識之呼嵩把臂曰子非孔仲山耶¶
吾嘗與子俱曵長裾游息太學吾蒙國恩致位牧伯而¶
子懐道隐身處於卒伍不亦惜乎嵩曰昔侯嬴長守於¶
賤業晨門肆志於抱闗子居九&KR0642;不患其陋豈為鄙哉¶
式敕縣令代嵩嵩以先傭未竟不肯去　三國楊俊傳¶
<pb:KR3k0055_WYG_293-32b>¶
曰王象少孤特為人僕𨽻年十七八見使牧羊而私讀¶
書因被箠楚　晉紀曰陶侃都督荆州諸參佐有以談¶
戲廢事者命取其酒器蒱博之具悉投之於江將吏悉¶
加鞭扑曰摴蒱者牧豬奴戲耳　晉書皇甫謐傳曰陽¶
城太守梁柳謐從姑子也當之官人勸謐餞之謐曰柳¶
為布衣時過我我迎送不出門食不過鹽菜貧者不以¶
酒肉為禮今作郡而送之是貴陽城太守而賤梁柳豈¶
中古人之道是非吾所安也　南史宋髙祖本紀曰髙¶
<pb:KR3k0055_WYG_293-33a>¶
祖微時躬耕於丹徒及受命耨耜之具頗有存者皆命¶
藏之以留於後　彚苑曰王顯與唐太宗有舊帝微時¶
嘗戲顯曰王顯抵老不作繭及帝登極而顯謁因奏曰¶
臣今日得作繭耶帝笑曰未可知也召其三子皆授五¶
品顯獨不及謂曰卿無貴相朕非為卿惜也時僕射房¶
元齡曰陛下既有龍潛之舊何不試與之帝與之三品¶
官更取紫袍金帶錫之其夜卒　唐紀曰張元素出自¶
寒微嘗為刑部令史上嘗對朝臣問其門户元素深以¶
<pb:KR3k0055_WYG_293-33b>¶
為恥孫伏伽亦嘗為令史及貴或於廣坐自陳一無所¶
隐　唐書裴子餘傳曰子餘為左臺監察御史涇岐有¶
隋世番户子孫數千家司農卿趙履温奏籍為奴婢充¶
賜口子餘曰官户以恩原為番户且今又子孫可抑為¶
賤乎　陸羽傳曰羽不知所生或言有僧得諸水濵幼¶
時其師敎以旁行書答曰終鮮兄弟而絶後嗣得為孝¶
乎師怒使執糞除圬塓以苦之又使牧牛三十羽潛畫¶
牛背為字得張衡南都賦不能讀危坐効羣兒囁嚅若¶
<pb:KR3k0055_WYG_293-34a>¶
成誦狀師拘之令薙草莽當其記文字懵懵若有遺過¶
日不作主者鞭苦因歎曰嵗月往矣奈何不知書嗚咽¶
不自勝因亡去匿為優人作詼諧數千言　五代史朱¶
守殷傳曰守殷少事唐莊宗為奴名曰㑹兒莊宗讀書¶
㑹兒常侍左右　山堂肆考曰宋韓世忠少時為省倉¶
負米之役家貧無生業嗜酒豪縱不拘繩檢人呼為韓¶
潑五　宋紀曰徐積為楚州敎授每升堂訓諸生曰諸¶
生欲為君子而使鄉人賤之父母惡之如此而不為君¶
<pb:KR3k0055_WYG_293-34b>¶
子猶可也鄉人榮之父母欲之諸君何不為君子　遼¶
史蕭博諾傳曰博諾幼孤貧傭於醫家牧牛傷人稼數¶
遭笞辱醫者常見博諾熟寐有蛇遶身異之敎以讀書¶
　元史阿爾哈雅傳曰阿爾哈雅嘗躬耕舍耒歎曰大¶
丈夫當立功朝廷何至效細民事畎畝乎　明紀編年¶
曰張士誠因亂據髙郵稱王初為鹽場牙儈與弟士徳¶
士信俱以夾帶私鹽緣為奸利　一統志曰明王珪合¶
肥人少為淮西亷訪司𨽻卒見官長儀衞尊崇輒慨然¶
<pb:KR3k0055_WYG_293-35a>¶
歎曰將相無種在人為耳¶
　　賤三¶
増吹簫　負鈸(史記周勃世家勃以織薄曲為生常為/人吹簫給喪事  金崔立傳立少貧無)¶
(行嘗為寺/僧負鈸)　餅師　鞍兒(唐陳敬瑄傳敬瑄少賤為餅/師  金布薩安貞傳楊安國)¶
(自少無頼以鬻鞍材為業市人/呼為楊鞍兒遂自名楊安兒)　滌器　操舟(史記司/馬相如)¶
(傳相如與文君俱之臨卭盡賣其車騎買一酒舍酤酒/而令文君當壚相如身自著犢鼻褌與保庸雜作滌器)¶
(於市中微唐南霽雲傳/霽雲少  賤為人操舟)　賣履　結襪(晉紀劉裕勇健/有大志僅識文)¶
(字以賣履為業好摴蒱為鄉里所賤盡漢張釋之傳王/生者善為黄老言嘗召居廷中公卿  㑹立王生老人)¶
<pb:KR3k0055_WYG_293-35b>¶
(曰吾襪解顧謂釋之為我結襪釋之跪而結之既已人/或讓王生獨奈何廷辱張廷尉如此王生曰吾老且賤)¶
(自度終無益於張廷尉廷尉方天/下名臣吾故聊使結襪欲以重之)　原樂道而忘　妨¶
貴為逆(文子樂道而忘賤逆左/傳賤妨貴所謂六)　増以為君子　此皆¶
聖人(晏子晏嬰之晉至中牟睹弊冠反裘負芻息於塗/側者以為君子也使人問焉答曰吾越石父也為)¶
(人臣僕於中牟見使将歸晏子曰何為人僕對曰不免/凍餓之切吾身是以為僕也  韓非子說難伊尹為宰)¶
(百里奚為鹵皆所以干其上也此二人者皆/聖人也然猶不能無役身以進如此其汚也)　敬兒擔¶
水　魏勃埽門(南史齊張敬兒傳敬兒家貧每休暇輒/傭賃自給嘗為城東吳泰家擔水  史)¶
(記齊悼惠王世家魏勃少時欲求見齊相曹參/家貧無以自通乃常獨早夜埽齊相舍人門外)　髠鉗¶
<pb:KR3k0055_WYG_293-36a>¶
為奴　賃舂居廡(前漢書季布傳項籍使布将兵數窘/漢王項籍滅髙祖購求布布匿濮陽)¶
(周氏周氏乃髠鉗布衣褐衣置廣柳車中并與其家僮/數十人之魯朱家所賣之司馬遷曰季布為朱家鉗奴)¶
(至後漢梁鴻傳鴻家貧而尚節介/  吳依臯伯通居廡下為人賃舂)　蒼頭稱異　漆工¶
見竒(晉熊逺傳逺祖翹嘗為石崇蒼頭而性亷直有士/風黄門郎潘岳見而稱異勸崇免之乃還鄉里)¶
(後漢申屠蟠傳蟠字子龍家貧/傭為漆工郭林宗見而竒之)　貍乳鸇覆　狗盜雞¶
鳴(搜神記齊惠公之妾蕭同叔子見御有身以其賤不/敢言也取薪而生頃公於野又不敢舉也有貍乳而)¶
(鸇覆之人見而收因名曰無野是為頃公宜宋王安石/讀孟嘗君傳孟嘗君擅齊之强得一士焉  可以南面)¶
(而制秦尚何取雞/鳴狗盜之力哉)　嘗黥作卒　但乞為奴(五代東漢/世家劉崇)¶
<pb:KR3k0055_WYG_293-36b>¶
(為人美鬚髯目重曈子少無頼嗜酒好博嘗黥為卒名/唐杜甫哀王孫詩可憐王孫泣路隅問之不肯道姓)¶
(但道困苦/乞為奴)　趙岐賣餅　灌嬰販繒(後漢書趙岐逃難/江淮間匿名賣餅)¶
(北海市中以山堂肆考灌/嬰睢陽人  販繒為業)　執籥秉翟　屠牛盜驢(詩/左)¶
(手執籥右手秉翟注衞之賢者不得志而仕於伶官故/作是詩  五代前蜀世家王建字光圖為人隆睂廣顙)¶
(狀貌偉然少無頼以屠/牛盜驢販私鹽為事)　得免笞罵　無所因階(漢衞/青傳)¶
(青為所生父鄭季牧羊民母之子皆奴畜之有鉗徒相/青曰貴人也青笑曰人奴之生得無笞罵足矣  論衡)¶
(邱山易以起髙淵洿易以為/深起於微賤無所因階者難)　屠狗為生　織屨以給¶
(五代史唐景思傳景思幼善角觝以屠狗為生守漢翟/方進傳方進家世微賤年十二三失父給事太  府為)¶
<pb:KR3k0055_WYG_293-37a>¶
(小史號遲頓不及事數為掾史所詈辱方進自傷因病/歸家辭其後母欲西至京師受經母憐其幼隨之長安)¶
(織屨/以給)　東山狗鬭　南園犬嘷(北史魏收傳收既輕疾/好聲樂善胡舞文宣末)¶
(數於東山與諸優為獮猴與狗鬭帝寵狎之山宋紀趙/師&KR0759;諂附韓侂胄無所不至侂胄嘗過南園  莊顧竹)¶
(籬草舍謂師&KR0759;曰此真田舍間氣象但欠/犬吠鷄鳴耳俄聞犬嘷視之乃師&KR0759;也)　飯牛車下¶
　牧豕澤中(漢鄒陽傳百里奚乞食於道路寗戚飯牛/車下  後漢書吳祐傳祐嘗牧豕於長垣)¶
(澤中行吟經書遇父故人謂曰卿二千石子而/自業賤事縱子無恥奈先君何祐辭謝而已)　少依¶
李讓　幼賣劉餻(五代南平世家髙季興少為汴州富/人李讓家僮  元羊仁傳俞全杭州)¶
(人幼被掠賣為劉餻家奴後獲為良自汴/歩歸杭尋其母及姊得之事母以孝聞)　不覺屈膝¶
<pb:KR3k0055_WYG_293-37b>¶
　乃欲伸睂(宋紀許及之為吏部尚書諂事韓侂胄尤/甚居二年不遷見侂胄流涕叙其知遇之)¶
(意衰遲之態不覺屈膝侂胄憐之改同知樞密院事奉/漢司馬遷報任少卿書向者僕嘗厠下大夫之列陪)¶
(外廷末議不以此時引綱維盡思慮今已虧形為埽除/之𨽻在闒葺之中乃欲仰首伸睂論列是非不亦輕朝)¶
(廷羞當世/之士耶)　尚有餘臭　竊所不取(南史到溉傳溉歴/御史中丞都官左)¶
(民二尚書時何敬容以令參𨕖事有不允溉輒相執敬/容謂人曰到溉尚有餘臭遂學作貴人溉祖彦之初以)¶
(擔糞自給故世以為譏云仲後漢郭憲傳憲少師事東/海王仲子時王莽召仲子  子欲往憲諫曰禮有來學)¶
(無往敎之義今君賤/道畏貴竊所不取)　令相東作　速反蔥肆(明人物/志唐杜)¶
(荀鶴本牧之子牧嘗鎮秋浦妾有孕妻逐之以嫁長林/鄉農杜筠而荀鶴生七嵗家人令相東作荀鶴怒曰吾)¶
<pb:KR3k0055_WYG_293-38a>¶
(豈耕夫耶業梁吕僧珍傳僧珍為南兖州刺史兄子宏/以販蔥為  僧珍既貴乃棄業欲求州官僧珍曰吾荷)¶
(國重恩無以報効汝等自有常分/豈可妄求叨越但當速反蔥肆耳)　尚書由竇　公子¶
引車(宋紀韓侂胄常值生辰羣公畢集吏部尚書許及/之後至閽人掩闗拒之及之大窘㑹門閘未及閉)¶
(遂俯僂而入當時稱為由竇尚書過史記侯嬴謂信陵/君曰臣有客在市屠中願枉車騎  之公子引車入市)¶
(侯生下見/其客朱亥)　非世家不召　與大諫同名(晉光逸傳逸/舉孝亷為州)¶
(從事棄官投胡母輔之輔之時為太傅越從事中郎薦/逸於越越以門寒而不召越後因閑宴責輔之無所舉)¶
(薦輔之曰前舉光逸公以非世家不召非不舉也妾宋/紀程松為諫議大夫滿嵗未遷意殊怏怏乃獻一  於)¶
(韓侂胄名之曰松壽侂胄曰奈何與大/諫同名松曰欲使賤姓名常蒙記憶耳)　布為酒家保¶
<pb:KR3k0055_WYG_293-38b>¶
　憲乃牛醫兒(漢欒布傳布梁人窮困賣庸於齊為酒/家保  後漢書汝南黄憲世貧賤父為)¶
(牛醫同郡戴良才髙倨傲而見憲未嘗不正容及/歸罔然若有失也其母問曰汝復從牛醫皃來耶)¶
　　賤四¶
原白屋(白帖周公下/白屋之士)　馬韀(又蘇秦先貴張儀來/謁坐於馬韀而食之)　増¶
守磨(山堂肆考晉魏舒先遲鈍雖叔父猶/不知之使守水磨舒亦不以介意)　甕牖繩樞¶
(史記陳渉甕牖繩/樞之子甿𨽻之人)　若為傭耕(又陳勝嘗與人傭耕曰/茍富貴無相忘傭者笑)¶
(曰若為傭耕/何富貴也)　責讓主人(後漢梁鴻傳鴻家貧牧豕上/林苑中曽悞遺火延及他舍)¶
(悉以豕償之其主猶以為少鴻願以身居作主人許之/因為執勤不懈隣家耆老見鴻非恒人乃共責讓主人)¶
<pb:KR3k0055_WYG_293-39a>¶
(而稱鴻/長者)　丁君十紙(顔氏家訓梁孝元前在荆州有丁/覘者洪亭民耳頗善屬文殊工草)¶
(𨽻孝元書記一皆使之軍府輕賤多未之重恥令/子弟以為楷法時云丁君十紙不敵王褒數字)　洒¶
削販脂(史記貨殖傳販脂辱處也而雍伯千金洒削薄/技也而郅氏鼎食如淳注削洗謂作刀劒削也)¶
　晉國大駔(後漢郭泰傳段干木晉國之/大駔注牙儈狡捷者曰駔)　求盜亭父¶
(山堂肆考漢任安少孤貧困為人将車之長安家於武/功代人為求盗亭父按亭父即亭卒也亭有兩卒一為)¶
(亭父掌闗閉掃除一/為求盜掌逐捕盜賊)¶
　　賤五¶
増詩古詩曰人生寄一世奄忽若飇塵何不䇿髙足先¶
<pb:KR3k0055_WYG_293-39b>¶
據要路津無為守窮賤轗軻長苦辛　齊寗戚飯牛歌¶
曰南山矸白石爛生不逢堯與舜禪短衣單布適至骭¶
從昏飯牛薄夜半長夜漫漫何時旦　唐盧照隣詠史¶
詩曰季生昔未達身辱功不成髠鉗為臺𨽻灌園變姓¶
名　儲光羲詩曰野老本貧賤冒雨鋤𤓰田一畦未及¶
終樹下髙枕眠　髙適留别洛下諸公詩曰蹇質蹉跎¶
竟不成年過四十尚躬耕長歌達者杯中物大笑前人¶
身後名¶
<pb:KR3k0055_WYG_293-40a>¶
　増賦漢禰衡鸚鵡賦曰託輕鄙之微命委陋賤之薄軀¶
　期守死以報徳甘盡辭以效愚¶
　増書漢楊惲報孫㑹宗書曰惲幸有餘禄方糴賤販貴¶
　逐什一之利此賈豎之事汙辱之處惲親行之下流之¶
　人衆毁所歸不寒而栗雖雅知惲者猶隨風而靡尚何¶
　稱譽之有¶
　¶
　¶
<pb:KR3k0055_WYG_293-40b>¶
　¶
　¶
　¶
　¶
　¶
　¶
　¶
御定淵鑑𩔖函卷二百八十八¶
