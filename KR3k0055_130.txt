# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.771324
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二十五
<pb:KR3k0055_WYG_130-1a>¶
　欽定四庫全書¶
御定淵鑑𩔖函巻一百二十五¶
　　政術部四(論政/寛政)　(立政從善政/吏久  政)¶
　　　論政一¶
　原釋名曰政正也下所取正也　禮記曰聖人南面而¶
　聽天下所宜先者五一曰治親二曰報功三曰舉賢四¶
　曰使能五曰存愛(察有仁/愛者也)五者一得於天下民無不足¶
　不贍者　尚書曰凛乎若朽索之馭六馬　大戴禮曰¶
<pb:KR3k0055_WYG_130-1b>¶
　徳法者御民之銜勒也吏者轡也刑者策也天子御者¶
　内史太史左右手也古者以法為銜勒以官為轡以刑¶
　為策以人為手故御天下數百年而不觧惰　増又曰¶
　曽子曰敢問不費不勞以為明乎孔子愀然揚眉曰參¶
　汝以明主為勞乎舜左禹而右臯陶不下席而天下治¶
　　原論語曰君子篤於親則民興於仁故舊不遺則民¶
　不偷　増左傳曰季札聘於鄭謂子産曰鄭之執政者¶
　侈難将至矣政必及子子為政慎之以禮不然鄭國将¶
<pb:KR3k0055_WYG_130-2a>¶
敗　原管子曰國有四維一維絶則傾二維絶則危三¶
維絶則覆四維絶則滅傾可正危可安覆可起滅不可¶
得復也四維一曰禮二曰義三曰廉四曰恥　又曰堯¶
舜之民非生而治桀紂之民非生而亂故治亂在上¶
又曰聖君設度量置儀法如天地之堅如列星之固如¶
日月之明如四時之信然故令徃而民從之　増又曰¶
凡赦者小利而大害也故久而不勝其禍無赦者小害¶
而大利也故久而不勝其福　原晏子曰景公問治國¶
<pb:KR3k0055_WYG_130-2b>¶
何患對曰患社䑕社有䑕不可灌人君之左右出則賣¶
重寒熱入則矯謁收利　増又曰齊侯問於晏子曰為¶
政何患對曰患善惡之不分公曰何以察之對曰審擇¶
左右左右善則百僚各得其所宜而善惡分孔子聞之¶
曰此言也信矣　原老子曰治大國若烹小鮮　増又¶
曰聖人無恒心以百姓心為心善者吾善之不善者吾¶
亦善之信者吾信之不信者吾亦信之　原商君書曰¶
凡人主所以勸民者官爵也國之所興者農戰也令民¶
<pb:KR3k0055_WYG_130-3a>¶
求官爵皆不以農戰而以巧言虚道也此為勞民勞民¶
者其國必無力無力者其國必削　又曰善治者使盗¶
跖可信不能治者使伯夷可疑　韓子曰夫堯生在上¶
位雖十桀紂不能亂者勢治也桀紂亦生在上雖有十¶
堯舜而不能治者勢亂也　陸賈新語曰君子為治也¶
混然無事寂然無聲官府若無人亭落若無吏郵無夜¶
行之卒鄉無夜召之征耆老甘味於堂丁男耕耘於野¶
　淮南子曰治國者若耨苖去害田而已今沐者墮髪¶
<pb:KR3k0055_WYG_130-3b>¶
而猶為之不已以其所去者少所利者多也　又曰治¶
國之道工無偽事農無遺力士無諂行官無失法譬若¶
設網者引其綱而萬目張　又曰張琴瑟者小絃絙(絙/者)¶
(急/也)而大弦緩立事者賤者勞而貴者逸也舜為天下彈¶
五絃之琴歌南風之詩周公肴饍不徹於前鐘鼓不觧¶
于懸而四夷服嬴秦政(政秦始/皇名也)晝决獄夜理書御史冠¶
盖相接於道戍五嶺以偹越(五嶺鐔城之嶺九疑之塞/番禺之都南野之界射干)¶
(之/水)築修城以守胡然姦邪萌生而亂愈滋　又曰太清¶
<pb:KR3k0055_WYG_130-4a>¶
之始天覆以徳地載以樂四時不失其序風雨不降其¶
虚日月淑清而揚光五星循軌而不失行鳳麟至蓍龜¶
兆甘露下竹實滿流黄出朱草生(滿成也流黄土精也/朱草生于庭皆瑞應)¶
(也/)逮至衰世松栢箘簵宛而夏槁江河山川絶而不流¶
夷羊在牧(夷羊土神也殷之/将亡見于南郊也)飛蛩滿野(蛩蟬蔑/䝉屬)　又曰¶
楚王問詹何曰治國奈何詹何曰何明於治身不明于¶
治國楚王曰寡人得奉宗廟社稷願學所以守之詹何¶
對曰臣未嘗聞身亂而國治者也故本身不敢對以末¶
<pb:KR3k0055_WYG_130-4b>¶
楚王曰善　増孔叢子曰田駢以道術說齊王王曰願¶
聞國之政駢對曰臣之言無政而可以為政譬若林木¶
無林而可以為林願王察其所謂而自取齊國之政焉¶
天地之間六合之内可陶冶而變化也齊國之政何足¶
問哉　又曰法之生也以輔仁義重法而棄義是貴其¶
冠履而忘其頭足也故仁義者為厚基者也不益其基¶
而張其廣者毁不益其基而増其髙者覆　原史記曰¶
齊威王召即墨大夫而語之曰自子之居即墨也毁日¶
<pb:KR3k0055_WYG_130-5a>¶
至然吾使人視即墨田野闢民人給官無留事是子不¶
事吾左右以求譽也封之萬家召阿大夫語之曰自子¶
之守阿譽日聞矣然使使視阿田野不闢民貧苦是子¶
以幣享吾左右以求譽也是日烹阿大夫及左右嘗譽¶
者於是齊國震懼人不敢飾非　増又曰陸賈時時稱¶
說詩書髙帝罵之曰乃公居馬上得之安事詩書賈曰¶
居馬上得之寜可以馬上治之乎且湯武逆取而順守¶
文武並用長人之術也　原說苑曰政有三品王者之¶
<pb:KR3k0055_WYG_130-5b>¶
政化之覇者之政威之強國之政脇之夫此三者各有¶
所施而化之為貴矣化之不變而後威之威之不變而¶
後刑之夫至於刑則非王者之所貴也　新序曰臧孫¶
行猛政子貢非之曰夫政猶張琴瑟也大絃急則小絃¶
絶矣是以位尊者徳不可以薄官大者治不可以小地¶
廣者制不可以狹民衆者政不可以苛獨不聞子産相¶
鄭乎其掄材惟賢抑惡而揚善故有大略者不問其所¶
短有徳厚者不非其小疵其牧民之道養之以仁教之¶
<pb:KR3k0055_WYG_130-6a>¶
以禮因其所欲而與之從其所好而勸之賞之疑者從¶
重罰之疑者從輕　増論衡曰魏文侯使西門豹徃于¶
鄴告之曰耳聞之不如目見之目見之不如足踐之足¶
踐之不如手辨之人始入官如入晦室久而愈明明乃¶
治治乃行　魏何曽上明帝疏曰漢宣曰百姓所以安¶
其田里而無歎息愁恨之心者政平訟理也與我共此¶
者其惟良二千石乎此誠可謂知政之本也　晉劉頌¶
受詔疏曰善為政者綱舉而網疎綱舉則所羅者廣網¶
<pb:KR3k0055_WYG_130-6b>¶
疏則小必漏所羅者廣則為政不苛此為政之要也¶
唐書曰陳子昂上書言元氣者天地之始萬物之母王¶
政之大端也天地之道莫大乎隂陽萬物之尊莫大乎黔¶
首王政之貴莫大乎安人故人安則隂陽和隂陽和則¶
天地平而元氣正矣　宋史歐陽修傳曰或問為政寛¶
簡而事不弛廢何也曰以縱為寛以略為簡則政事弛¶
廢而民受其弊吾所謂寛者不可苛急簡者不為繁碎¶
耳¶
<pb:KR3k0055_WYG_130-7a>¶
　　論政二¶
原審禮　履事(權衡誠懸不可欺以輕重繩墨誠陳不/可欺以曲直規矩誠設不可欺以方圎)¶
(君子審禮不可誣以姦詐/  不履其事則亂也禮)　化人　知賢(以道化人而/人善矣  列)¶
(子曰治國之/難在知賢)　去煩　貴簡(讒慝黜逺去煩宥善莫不/競勸用賢理不肖用貴理)¶
(賤叔梁云法應璩詩曰治/化貴簡易  令不欲多)　遺愛　絶私(子産古之遺/愛  尹翁歸)¶
(抱公/絶私)　徴令　軌物(宰夫徴百官之/令注徴召所為)　貴清浄　飾儒¶
雅(漢曹參為齊相有蓋公好黄老術曰貴清淨人自/正參避堂以舍之齊大治也  張敞縁飾以儒雅)¶
酌人言　求民瘼(酌人言以為政瘼修法/糾職求民之瘼  病也)　禁末産¶
<pb:KR3k0055_WYG_130-7b>¶
如農功(管子曰末産不禁則民無/恥  政如農功日夜思之)　務三政　釐百工¶
(政不可不慎務三而已一曰擇人二曰/因民三曰從時  允釐百工釐治也)　觀淑慝　除¶
苛虐(觀政淑慝謂旌别/淑慝  除其苛虐)　徳教行政　法令為師(孝經/曰成)¶
(其徳教以行其政令不薛宣不教子吏事乃曰政/者以法令為師能與  能自有資材何可學也)　寛¶
猛相濟　法令滋彰(寛猛相濟政是以和子法/令滋彰盗賊多有老)　使民¶
以時　官人以序(論語/虞預)　廉善亷能　足食足兵(周禮/曰弊)¶
(羣吏之治一曰廉善二曰廉能注云皆/以廉為本  論語足食足兵民信之矣)　不躬不親¶
弗剛弗柔(不躬不親庶人弗信/弗剛弗柔厥徳允修)　庶績咸熈　彞倫攸¶
<pb:KR3k0055_WYG_130-8a>¶
敘(熈和也書/  並尚)　如璽印塗　猶金在鎔(吕氏春秋曰民/之從上如璽印)¶
(塗上董子曰下之/從  猶金在鎔)　恱近来逺　親仁善隣(家語秋吕/氏春)¶
　無反無側　不放不忘(書子鬼/谷)　刑肅而俗弊　法¶
出而姦生(禮記子/  董)　擇可勞而勞之　因所利而利之¶
(並論/語)　臨下以簡　安民則惠　稱物平施　振民育¶
徳　政清吏肅　事簡民安　事舉其中　化行於上¶
　増九功　三徳(尚書禹曰於帝念哉徳唯善政政在/養民水火金木土穀唯修正徳利用)¶
(厚生唯和九功唯敘九敘唯歌戒之用休董之用威勸/之以九歌俾勿壊  又箕子曰又用三徳一曰正直二)¶
<pb:KR3k0055_WYG_130-8b>¶
(曰剛克三/曰柔克)　九敘　八政(上詳九功注曰尚書曰三八/政一曰食二  貨三曰祀四)¶
(曰司空五曰司徒六曰/司㓂七曰賔八曰師)　財成　參伍(周易曰天地交/泰后以財成天)¶
(地之道輔相天地之宜以左右民謂孔叢子曰昔者五/帝三王之涖政施教必用参伍何  参伍仰取象於天)¶
(俯取度於地/中取法於人)　平易　恭敬(史記周公曰政不簡不易/民不近平易近民民必歸)¶
(之曰經濟𩔖編曰子路治蒲見於孔子曰由願受教孔/子  恭以敬可以攝勇寛以正可以容衆恭以潔可以)¶
(親/上)　製錦　置器(左傳曰子皮欲使尹何為邑曰使夫/往而學焉夫亦愈知治矣子産曰子)¶
(有美錦不使人學掣焉大官大邑身之所庇也而使學/者掣焉其為美錦不亦多乎  賈誼疏曰人之置器置)¶
(諸安處則安置諸危處則危天下之/情與器無以異在天子之所置之)　虚心　強骨(老/子)¶
<pb:KR3k0055_WYG_130-9a>¶
(曰聖人虚其心實其/腹弱其志強其骨)　魚噞　馬敗(文子曰水濁則魚/噞政苛則民亂)¶
(太平御覽崔鴻前&KR0765;録曰張天錫時少府長史紀瑞上/疏論時政曰臣聞東野善馭而敗其駕秦氏富强而覆)¶
(其國造父之御不盡其馬虞舜之治不/窮其人故造父無失御虞舜無失人)　囊魚　肥羊¶
(韓非子曰善張網者引其綱若一一攝萬目而後得則/勞而難引其綱而魚已囊矣吏者民之本綱也故聖人)¶
(治吏不治民上史記曰漢卜式出貲助邊不願為郎上/曰吾有羊在  林中欲令子牧之式既為郎布衣草蹻)¶
(而牧羊羊肥息上善之式曰/非獨羊也治民亦猶是矣)　如金石　譬琴瑟(賈誼/疏曰)¶
(慶賞以勸善刑罰以懲惡先王執此之政堅如金石瑟/董仲舒策曰為政不行甚者必變而更化之譬諸琴)¶
(不調甚者必/觧而更張之)　木有根　泥在鈞(國語曰國主之有民/也猶木之有根根深)¶
<pb:KR3k0055_WYG_130-9b>¶
(則本固民董仲舒策曰臣聞堯舜行徳則民仁夀桀紂/行暴則  鄙夭夫上之化下下之從上猶泥之在鈞惟)¶
(甄者之/所為)　士無邪　鬼不神(管子曰凡牧民者使士無/邪行女無&KR0075;事  老子曰)¶
(以道涖天下/者其鬼不神)　御&KR0219;馬　治亂繩(彚苑詳注曰張敞問/弟武何以治梁武不)¶
(敢言敞使吏送至關戒吏自問武曰御&KR0219;馬者利其銜/策梁國大都吏民凋敝且當以柱後惠文彈治之耳吏)¶
(還道之敞曰必辦治/梁矣  下詳第三條)　貴知變　疑不𩔖(彚苑詳注曰/崔郾治郟以)¶
(寛經月不笞一人及治鄂則嚴法峻誅不貸或問之曰/郟土瘠而民勞吾撫之猶恐其擾鄂土沃民剽賊夷俗)¶
(非用威莫能治政所以貴知變也或又曰栁仲郢為亰/兆政嚴明後出河南以寛惠為政  疑不𩔖曰輦轂之)¶
(下先彈壓郡縣/之治本惠養)　若之何毁　不能無謗(左傳曰鄭人/遊於鄉校以)¶
<pb:KR3k0055_WYG_130-10a>¶
(論執政然明謂子産曰毁鄉校何如子産曰夫人朝夕/遊焉以議執政之善否其所惡者改之吾師也若之何)¶
(毁之三孔叢子曰古之善為政者其初不能無謗子産/相鄭  年而後謗止吾先君之相魯三月而後謗止)¶
　損上益下　懸賞設法(易曰損上益下民說無疆置/後漢書桓譚上疏曰張官)¶
(吏以理萬民懸賞設法以别善/惡惡人誅傷則善人䝉福矣)　三載考績　六計弊¶
吏(合璧事𩔖曰唐虞有三載考績之法而熈庶績周人/有六計弊羣吏之治而皆以亷為本無非所以為吏)¶
(治之/政也)¶
　　論政三¶
原政如氷霜姦軌消亡(舜/云)　辨上下定民志　何以守¶
<pb:KR3k0055_WYG_130-10b>¶
位曰仁何以聚人曰財　容民畜衆　危以動則民不¶
與(易/)　増建萬國親諸侯(又曰地上有水比先/王以建萬國親諸侯)　神道¶
設教(又曰聖人以神道/設教而天下治矣)　原惟辟奉天　道有升降政¶
由俗革　徳惟善政政在養民　不貴異物民乃足不¶
寳逺物則逺人格(書/)　増克艱(又曰后克艱厥后臣克/艱厥臣政乃又&KR0058;民敏)¶
(徳/)　與治同道(又曰徳惟治否徳亂與治同/道罔不興與亂同事罔不亡)　學古入¶
官(又曰學古入官議/事以制政乃不迷)　勿貳勿疑(又曰任賢勿/貳去邪勿疑)　原政¶
必本天　以四時為柄以日星為紀　欲治其國先齊¶
<pb:KR3k0055_WYG_130-11a>¶
其家　政者君之所藏　為政在人　治國不以禮猶¶
無耜而耕　食節事時　齊其政不易其宜修其教不¶
易其俗　官職相序君臣相正　與其食浮於人寜使¶
人浮於食　四逹不悖則王道備　政不正則君臣危¶
(禮/記)　増聲音與政通(又曰治世之音安以樂其政和亂/世之音怨以怒其政乖聲音之道)¶
(與政/通矣)　原案名察實𨕖才去能(周/禮)　民從上所行　為¶
政以徳　道之以政齊之以刑民免而無恥道之以徳¶
齊之以禮有恥且格　節用愛人　必聞其政　刑罰¶
<pb:KR3k0055_WYG_130-11b>¶
不中無所措手足(論/語)　先之以博愛而民莫遺其親先¶
之以敬讓而民不爭導之以禮樂而民和睦示之以好¶
惡而民知禁陳之以徳義而民興行　其教不肅而成¶
其政不嚴而治(並孝/經)　人道敏政　如蒲蘆(為政也者/蒲蘆也言)¶
(如桑蟲/變化)　人道為大(子曰人道/政為大)　裁國無利器猶鉛刀¶
而割(阮/子)　任賢使能　利而勿害　貪利則治道乖通¶
利則君道章　因任而授官循名而責實(周/書)　禮樂治¶
之粉澤　弗富不足無人不興無以合親　緩法重刑¶
<pb:KR3k0055_WYG_130-12a>¶
非治平之理　民怨者傷國(六/韜)　為國富民　帝王富¶
民　野與市爭民家與府爭貨　若饑魚之歸餌渇馬¶
之赴泉　漫於政者害於國　四維不張國乃滅亡(管/子)¶
　逹民之情然後從命　崇道貴徳則聖人自來任能¶
黜否則官府理治(家/語)　不尚賢使民不爭不貴貨使民¶
不盗(老/子)　増悶悶淳淳(又曰其政悶悶其民淳/淳其政察察其民&KR0409;&KR0409;)　原國¶
有二柄　術者主之所執　勢者君之輿威者君之策¶
國者君之輿勢者君之馬　以一國目視故視莫明焉¶
<pb:KR3k0055_WYG_130-12b>¶
以一國耳聼故聼莫聰焉　賞罰國之粉黛　託是非¶
於賞罰屬輕重於權衡　官爵以利民　守我理因自¶
然　因能受禄莫敢索官　利君之禄焉得不報　利¶
以得民　不以智累心不以私累世不吹毛而求疵不¶
洗垢而索瘢　四疑不破損身失國(韓/子)　堯舜不易民¶
而治治桀紂不易民而治亂(荀/子)　勿鹵莽(荘子曰/勿鹵莽)　治¶
有四術(尸/子)　上之所為民之歸也　引其紀萬目起引¶
其綱萬目張　禮以體政政以正民　務徳而安民¶
<pb:KR3k0055_WYG_130-13a>¶
利以安之　利以平民　物有其官　官修其方(吕氏/春秋)¶
　四民用足則國家安(黄石/公)　増芒刄斤斧(賈誼疏曰/仁義恩厚)¶
(人主之芒刄也權勢/法制人主之斤斧也)　原下之從上猶金在鎔　琴瑟¶
不調必觧而更張為政不行必變而更化(董/子)　王者藏¶
於天下諸侯藏於百姓(韓/詩)　治國無若五音(史/記)　治有¶
二機　政有三品　治民如御奔馬(說/苑)　治亂民猶治¶
亂繩(漢/書)　治煩事如治亂髪(傳/)　増在吾所以為政(魏/志)¶
(曰袁渙字曜卿為梁相每勅諸縣曰世治則禮/偹世亂則禮簡方今難以禮化在吾所以為政)　原振¶
<pb:KR3k0055_WYG_130-13b>¶
裘持領舉網收綱　治化貴簡易法令不欲多(應/璩)　政¶
有細目法有大綱(廣/論)　知之者昌不知者亡　吏不狥¶
功民不私力(王粲務/本論)　綜核人才官方任能(晉/書)　各勤¶
其官以久其任　官少則精精則職理(並桓/溫)　民非賢¶
則不治俗非智則不振(杜/預)　取諸兩儀　必修諸已以¶
光四海(抱朴/子)　罷無益之巧棄難得之貨(潘/尼)　政寛則¶
姦易禁政急則姦難絶(物理/論)　政道有三(魏/書)　因事施¶
公仍便效才　民勞者傷國(劉/子)　可以觀政　教之以¶
<pb:KR3k0055_WYG_130-14a>¶
徳則民有格心　齊之以刑則民有遯心¶
　　論政四¶
原表魏武帝陳損益表曰陛下即阼復蒙試用遂受上¶
將之任統領二州内參機事實所不堪昔韓非閔韓之¶
削弱不務富國強兵用賢任能臣以區區之質而當鐘¶
鼎之任以闇鈍之才而奉明明之政顧恩念責亦臣竭¶
節授命之秋也謹條遵奉舊訓權時之宜十四事奏如¶
左庶以蒸螢増明太陽言不足採　魏曹植降江東表¶
<pb:KR3k0055_WYG_130-14b>¶
曰臣聞士之羡永生者非徒以甘食麗服宰割萬物而¶
已将有以補益羣生尊主惠民使功存於竹帛名光於¶
後嗣今臣文不昭於爼豆武不習於干戈而竊位藩王¶
尸禄東夏消損天日無益聖朝淮南尚有山竄之賊吴¶
㑹猶有潛江之鹵使戰士未獲歸於農畆五兵未得戢¶
於武庫蓋善論者不恥謝善戰者不羞走夫凌雲者泥¶
蟠者也後申者先屈者也是以神龍以為徳尺蠖以昭¶
義昔湯事葛文王事昆夷固仁者能以大事小若陛下¶
<pb:KR3k0055_WYG_130-15a>¶
遣明哲之使繼能陸賈之蹤者使之江南發愷悌之詔¶
張日月之信開以降路權必奉聖化斯不疑矣¶
増議晉潘岳九品議曰天生蒸民而𣗳之君使司牧之¶
勿失其性君不獨治於是乎建牧立監陳其輔佐故曰¶
天工人其代之然則髙官厚禄非明崇賢所以興治卑¶
位下役非為鄙愚所以供職雖或開榮辱之門有爭競¶
之弊而百王莫之能易者此道不可以二故也方今天¶
下隆平四海攸同薦賢逹善各以𩔖進夫觀民宣化為¶
<pb:KR3k0055_WYG_130-15b>¶
治之本雖實小邑猶須其人又中正之身優劣懸殊茍¶
知人者智則不知者謬矣莫如逹官各舉其屬方嶽九¶
列朝所取信郡守雖輕有刺史薦舉之當否實司其事¶
考績累名施黜陟焉進賢受賞不進賢甘戮沮勸既明¶
則人自為謀庶公道大行而私謁息矣¶
原論後漢崔寔政論曰自堯舜之帝湯武之王皆賴明¶
哲之佐博物之臣故臯陶陳謨而唐虞以興伊箕作訓¶
而殷周以隆及繼體之君欲立中興之功者曷嘗不賴¶
<pb:KR3k0055_WYG_130-16a>¶
賢哲之謀乎凡天下之所以不治者常由世主承平日¶
久俗漸弊而不悟政寖衰而不改是以受命之君每輙¶
創制中興之主亦匡時失俗人拘文牽古不逹權制竒¶
偉所聞簡忽所見焉可與論國家大事哉孝宣皇帝明¶
於人君之道審於為政之理故嚴刑峻法破姦宄之膽¶
海内清肅天下謐如嘉瑞並集屢獲豐年薦勲祖廟享¶
號中宗算計見效優於孝文元帝即位多行寛政卒以¶
墮損威權始奪遂為漢室基禍之主治國之道得失之¶
<pb:KR3k0055_WYG_130-16b>¶
理於斯可以鑒矣昔孔子作春秋褒齊桓懿晉文歎管¶
仲之功夫豈不美文武之道哉誠逹權救弊之理也故¶
聖人能與世推移而俗士苦不知變以為結繩之約可¶
復治亂秦之緒干戚之舞足以觧平城之圍文帝乃除¶
重刑非輕之也以嚴制平非以寛制太平也　王符潛¶
夫論曰夫為國者以冨民為本以正學為基民冨乃可¶
以教學正乃得以義民貧則背善學&KR0075;則詐偽明君之¶
法務此二者以為太平之基致休徴之隆夫富民者以¶
<pb:KR3k0055_WYG_130-17a>¶
農桑為本以遊業為末百工者以致用為本以巧餙為¶
末商賈者以通乏為本以鬻貨為末三者守本則民興¶
富國之所以為國者以民也治國之日舒以長故其民¶
閒暇而力有餘亂國之日促以短故其民困務而力不¶
足所謂治國之日舒以長者非能請羲和而令安行也¶
乃君明察而百官理民安静而力有餘故視日長也所¶
謂亂國之日促以短者非能謁羲和而令疾驅也乃君¶
暗則百官亂而姦宄興細民懐賄而趨走故視日短也¶
<pb:KR3k0055_WYG_130-17b>¶
　魏王粲儒吏論曰士同風於朝農同業於野雖官職¶
務殊地氣異宜然其致功成利未有相害而不通者也¶
至乎末世則不然矣執法之吏不闚先王之典縉紳之¶
儒不通律令之要彼刀筆之吏豈生而察刻哉起於几¶
案之下長於官曹之間無温裕文雅以自潤雖欲無察¶
刻弗能得矣竹帛之儒豈生而迂緩也起於講堂之上¶
遊於鄉校之中無嚴猛斷割以自裁雖欲不迂緩弗能¶
得矣先王見其如此也是以博陳其教輔和民性逹其¶
<pb:KR3k0055_WYG_130-18a>¶
所壅袪其所蔽吏服雅訓儒通文法故能寛猛相濟剛¶
柔自克也¶
増說明蘓伯衡空同子瞽說曰三代之後取天下不必¶
皆由仁義其才智髙出於天下則取之矣至於維持天¶
下係乎風俗維持風俗係乎政教則無古今一也故政¶
教之得失風俗之美惡乃天下安危存亡之所係而國¶
勢之强弱弗與焉何以知其然邪西漢十有二君而其¶
六君者賢君也成哀雖失徳然禍不及民其國勢可謂¶
<pb:KR3k0055_WYG_130-18b>¶
強固難動而王莽以斗筲穿窬之材不下陛而取之所¶
以然者由髙帝自謂得之馬上安事詩書其政教不修¶
其風俗不美也東漢自安順以下日入於衰亂而桓靈¶
之虐與三季之主無大相逺宜其勢之易動而董卓吕¶
布袁紹袁術皆有絶人之姿曹操功盖當世而才百倍¶
於莽此數人者莫不竭其智力而終莫能得焉所以然¶
者由世祖敦尚學術興厲名節以表正之明帝開設學¶
校尊禮師傅以作新之政教修於上風俗美於下也然¶
<pb:KR3k0055_WYG_130-19a>¶
則政教風俗之於天下豈細故哉時君世主之務宜莫¶
此之急矣或者乃以為取天下既無難則保天下宜亦¶
易易然而於凡大閑漠不留意也可乎哉¶
　　立政一¶
原都鄙有章　上下有服(吕氏/春秋)　考政法　覘治亂(家/語)¶
　除怨惡　同好善(周禮合/方氏)　取誠信　去詐偽(周/禮)¶
角斗甬　正權槩(月/令)　市㕓不稅　關譏不征　用地¶
大小　視年豐耗(並王/制)　申畫郊圻　表厥宅里(書/)¶
<pb:KR3k0055_WYG_130-19b>¶
春入貢　秋獻功　稽其功緒　紏其徳行(以上並/周禮)¶
増惟其人　施有政(尚書曰唐虞稽古建官惟百内有/百揆四岳外有州牧侯伯庶政惟)¶
(和萬國咸寜夏商官倍亦克用又明王立政不惟其官/惟其人  又曰君陳惟爾令徳孝恭惟孝友于兄弟克)¶
(施有政命汝尹/兹東郊敬哉)　督生徒　給厨&KR0319;(韓愈潮州請置鄉/校牒曰此州學廢)¶
(日久趙徳秀才沈雅專静頗通經有文章請攝海陽縣/尉為衙推官專勾當州學以督生徒興愷悌之風刺史)¶
(出已俸百千以為舉本收/其嬴餘以給學生厨&KR0319;)　明罰勅法　奠麗陳教(易/曰)¶
(先王以明罰勅法肄尚書曰昔君文王武王宣/重光奠麗陳教則  肄不違用克逹殷集大命)　九功¶
九叙　庶獄庶慎(尚書曰水火金木土穀惟修正徳利/用厚生惟和九功惟敘九敘惟歌)¶
<pb:KR3k0055_WYG_130-20a>¶
(又曰周公曰嗚呼孺子王矣/相我受民和我庶獄庶慎)　不易其俗　以率其怠¶
(禮記曰齊其政不易其俗怠/韓愈集曰為之政以率其)　春生秋殺　陽開隂閉¶
(韓愈集曰中書舍人太原王公為御史中丞觀察江南/西道八州之人前所不便及所願欲而不得者公至之)¶
(日皆罷行之春生秋殺陽開隂閉令修於庭/戸數日之間而人自得於湖山千里之外)¶
　　立政二¶
原璿璣七政(書/)　増舊人共政(又曰古我先王亦/惟圗任舊人共政)　原¶
洪範八政　増咸熈(允釐百工/庶績咸熈)　原明王立政　小國¶
事大國大國庇小國　罪疑惟輕　功疑惟重　殖有¶
<pb:KR3k0055_WYG_130-20b>¶
禮覆昏暴　三載考績三考黜陟幽明(尚/書)　乃施典於¶
邦國(周/禮)　乃施則於都鄙　以六典治邦國(注曰一治/典二教典)¶
(三禮典四政典/五刑典六事典)　以八法治官府(注曰一官屬二官職/三官聮四官常五官)¶
(成六官法七/官刑八官計)　以八則治都鄙(注曰一祭祀二法則三/廢置四禄位五賦貢六)¶
(禮俗七刑/賞八田役)　以八柄馭羣臣(注曰一曰爵二曰禄三曰/予四曰置五曰生六曰奪)¶
(七曰廢/八曰誅)　以八統馭萬民(注曰一親親二敬故三進賢/四使能五保庸六尊貴七逹)¶
(吏八/禮賔)　以九職任萬民(注曰一三農二園圃三虞衡四/藪牧五百工六商賈七嬪婦八)¶
(臣妾九/閒民)　以九式均節財用(注曰一祭祀二賔客三䘮/荒四羞服五工事六幣帛)¶
<pb:KR3k0055_WYG_130-21a>¶
(七芻秣八匪/頒九好用)　以九兩繫民(注曰一牧二長三師四儒/五宗六主七吏八友九藪)¶
　以六敘正羣吏(注曰一正其位二進其治三作其/事四制其食五受其㑹六聼其情)¶
以六聮合邦治(注曰一祭祀二賔客三䘮/荒四軍旅五田役六歛弛)　以八成經¶
邦治(注曰一政役二師田三閭里四稱/責五禄位六取予七賣買八出入)　以荒政十有¶
二聚萬民(注曰一散利二薄征三緩刑四弛力五舍禁/六去㡬七𤯝禮八殺哀九蕃樂十多昬十一)¶
(索鬼神十/二除盗賊)　頒職事十有二於邦國都鄙使以登萬民¶
(注曰一稼穡二𣗳藝三作材四阜蕃五飭材六通材/七化材八歛材九生材十學藝十一世事十二服事)¶
以鄉三物教萬民(注曰一日六徳二/曰六行三曰六藝)　以嘉石平罷民¶
<pb:KR3k0055_WYG_130-21b>¶
(注曰嘉石文石也𣗳之外/朝門左平成也成之使善)　以肺石逹窮民(注曰肺石/赤石也窮)¶
(民天民之窮/而無告者)　以阜人民以蕃鳥獸(周禮司/徒職)　通其財¶
利(周禮合/方氏)　為封邱之度(周禮冢/人職)　掌邦之委積以待¶
施惠鄉里之委積以恤民之囏阨門關之委積以養孤¶
老郊里之委積以待賔客野鄙之委積以待羈旅縣都¶
之委積以待凶荒(周禮/遺人)　以稍聚待賔客以甸聚待羈¶
旅(周禮委人掌歛野/賦以待覊旅過客)　齊八政以防滛　一道徳以同¶
俗(並/禮)　刑仁講讓(禮/運)　同律禮樂制度量入以為出制¶
<pb:KR3k0055_WYG_130-22a>¶
國用必於嵗之杪　量地以制邑度地以居民(並王/制)¶
完隄防謹壅塞以備水潦(月/令)　安民立政(周/書)　行其政¶
教(論/語)　制送死之節(家/語)　増父其父子其子(又曰孔子/謂宓子賤)¶
(曰子治單父而衆恱語邱所以/為之者曰不齊父其父子其子)　原行之以禮守之以¶
信　使之以和臨之以敬(並左/氏)　有勲不廢有績而載¶
(吕氏/春秋)　月省時考嵗終報功(淮南/子)　立之以長㓜齊之¶
以君臣　厲之以義敦之以仁(並杜預/七規)　増為客主禮¶
(韓愈集曰今上初故宰相常衮為福建諸州觀察使衮/以文辭進有名於時又作大官臨涖其民鄉縣小民有)¶
<pb:KR3k0055_WYG_130-22b>¶
(能誦書作文辭者衮/親與之為客主之禮)　建庠序(宋史宗澤傳曰調衢州/龍游令民未知學澤為)¶
(建庠序設師儒講論經術風/俗一變自此擢科者相繼)　峙糧儲治戎器(元史阿/爾哈雅)¶
(傳云天歴元年命鎮汴省時當艱難之際阿爾哈雅髙/價糴粟以峙糧儲命近郡分治戎器閲士卒以偹不虞)¶
　　立政三¶
増疏明周敘正統十四年啓疏修庶政曰天下一統萬¶
幾日臻孰非當理但事有重輕勢有緩急况今弊政之¶
餘尤難為功得不思其緊切者施之哉如𨕖大臣以端¶
治本嚴明賞罰以聳觀聼崇奨御史以振紀綱革罷監¶
<pb:KR3k0055_WYG_130-23a>¶
軍以專委寄講求屯種以省饋餉輯睦親藩以厚宗支¶
旌表忠節以作士氣限禁僧道以來召募革去罰贖以¶
澄貪濁禁抑權貴中鹽以通商賈招降各處㓂盗以安¶
反側修理水陸道路以便驛運整搠腹裏緊要城池軍¶
馬以偹不虞似此尚多宜令預政大臣逐一詳審條例¶
施行則内修外攘讎恥可復邦國奠安¶
増銘宋陳無已黄樓銘曰熈寜十年河決澶州南傾淮¶
泗彭城當其冲夾以連山扼以吕梁流泄不時盈溢十¶
<pb:KR3k0055_WYG_130-23b>¶
里平地水深丈餘守臣蘓軾深惟流亡為天子憂夙夜¶
不怠興發戍兵外為長楗乗髙如虹以殺其惡内為大¶
隄附城如環以待其潰築二防於南門之外以適南山¶
以安危疑發倉庾明勸禁以惠困窮以督盗賊宣布恩¶
澤廵行内外吏民嚮化興於事功法施四邑誠格百神¶
可謂有功矣宜有褒嘉以勸郡縣十月奏亰師明年元¶
豐正月制誥諭意臣軾惟念祇承謨訓人神協同敢自¶
為功以&KR0297;大戾而明揚褒大無以報稱乃作黄樓於東¶
<pb:KR3k0055_WYG_130-24a>¶
門具刻明詔以承天休而明徳意使其客陳師道為之¶
銘其詞曰皇治惟戒修明法度協和隂陽十有一年天¶
災時行河失其防齊魯梁楚千里始逹潰亂散亡皇仁¶
隐憂臨遣信臣以恵東方羸老不窮安慰撫養發散積¶
倉流人如歸居人忘危完聚靡傷天敘地平明聖成能¶
人神效祥靈平告成百穀豐盈萬邦樂康郡縣祗畏允¶
廸聖謨終事無荒皇功不居歸休臣民邇昭逺揚守臣¶
拜手夸大休嘉使民不忘改作黄樓以臨泗上述修故¶
<pb:KR3k0055_WYG_130-24b>¶
常庶臣無佞原始原終銘之石章以告成功以揚徳聲¶
永永無疆¶
増碑唐韓信卿河南尹張公碑曰惟唐六葉嵗在乙未¶
兇臣肇亂殘毒生靈穀洛之郊七年方平宫廟燔夷府¶
寺為墟隂燐轉於原隰麋鹿遊於街陌天子廼命河東¶
郡侯延賞尹於東夏視人猶身視邦猶家一年流亡麏¶
至二年土壤咸闢三年公給人足家有餘積疏逹河渠¶
導塞隄封乃立宗廟乃建寢殿變邱墟為閭里散災祲¶
<pb:KR3k0055_WYG_130-25a>¶
為和氣公府若虚戸庭不扄牛馬産畜牧而不覊¶
増議元郝經立政議曰臣聞所貴乎有天下者謂其能¶
作新𣗳立徳澤加於人令聞施於後也國家光有天下¶
緜歴四紀恢拓疆宇古莫與亰惜乎攻取之計甚切而¶
修完之計弗逮天下之器日益弊而生民日益憊也盖¶
其幾一失而其弊遂成法度廢則綱紀亡官制廢則政¶
事亡都邑廢則宫室亡學校廢則人材亡廉恥廢則風¶
俗亡紀律廢則軍政亡守令廢則民政亡財賦廢則國¶
<pb:KR3k0055_WYG_130-25b>¶
用亡天下之器雖存而其實無有昔元魏始有代地便¶
参用漢法至孝文&KR0118;都洛陽一以漢法為政典章文物¶
粲然與前代比隆天下至今稱為賢君王通修元經即¶
與為正統是可以為鑒也金源氏起東北小夷部曲數¶
百人渡鴨緑取黄龍便建位號一用遼宋制度收一國¶
名士置之近要使藻飾王化號十學士至世宗與宋定¶
盟内外無事天下晏然法制修明風俗完厚真徳秀謂¶
金源氏典章法度在元魏右天下亦至今稱為賢君燕¶
<pb:KR3k0055_WYG_130-26a>¶
都故老語及先皇者必為流涕其徳澤在人之深如此¶
是又可以為監也今有漢唐之地而加大有漢唐之民¶
而加多雖不能便如漢唐為元魏金源之治亦可也陛¶
下睿禀仁慈天錫勇智喜衣冠崇禮讓愛養中國有志¶
於為治而為豪傑所歸王民所望久矣今自踐阼以來¶
下明詔蠲苛煩立新政去舊汚登進茂異舉用老成縁¶
飾以文附㑹漢法天下顒顒莫不思見徳化之盛至治¶
之美也但恐害民餘孽扳附姦邪更相援引比次而進¶
<pb:KR3k0055_WYG_130-26b>¶
若不辨之於早猶夫前日也書曰罔不在厥初易曰履¶
霜堅氷至詩曰如彼雨雪先集維霰春秋書元年春王¶
正月皆謹之於初辨之於早也方今之世在於卓然有¶
為斷之而已毋累於宵人不惑於羣言兼聼俯納賁若¶
一代號為英主臣之所願也¶
　　善政一¶
増易曰君子以勞民勸相　又曰君子以振民育徳¶
又曰先王以茂對時育萬物(茂對天時/養育萬物)　尚書曰欽若¶
<pb:KR3k0055_WYG_130-27a>¶
昊天歴象日月星辰敬授人時　詩曰訏謨定命逺猶¶
辰告　原禮記曰哀公問政子曰文武之政布在方策¶
其人存則其政舉其人亡則其政息　論語曰子貢問¶
政子曰足食足兵民信之矣子貢曰必不得已而去於¶
斯三者何先曰去兵子貢曰必不得已而去於斯二者¶
何先曰去食自古皆有死民無信不立　又曰季康子¶
問政於孔子孔子對曰政者正也子帥以正孰敢不正¶
　又曰季康子問政於孔子曰如殺無道以就有道何¶
<pb:KR3k0055_WYG_130-27b>¶
如孔子曰子為政焉用殺子欲善而民善矣君子之徳¶
風小人之徳草草上之風必偃　又曰或謂孔子曰子¶
奚不為政子曰書云孝乎惟孝友于兄弟施於有政是¶
亦為政奚其為為政　家語曰子路治蒲三年孔子過¶
之入其境曰善哉由乎恭敬以信矣入其邑曰善哉由¶
乎忠信以寛矣至其庭曰善哉由乎明察以斷矣子貢¶
問曰夫子未見由之政而三稱其善可得聞乎孔子曰¶
入其境田疇治草萊闢溝洫深此恭敬以信故其民盡¶
<pb:KR3k0055_WYG_130-28a>¶
力也入其邑牆屋完固林木甚茂此其忠信而寛故其¶
民不偷也至其庭甚清閒諸下用命此其明察以斷矣¶
　又曰哀公問政於孔子孔子對曰政之急者莫大乎¶
使民富且夀也公曰為之奈何孔子曰省力役薄賦歛¶
則民富矣敦禮教逺罪戻則民夀矣公曰寡人欲行夫¶
子之言恐吾國貧孔子曰詩云愷悌君子民之父母未¶
有其子富而父母貧也　又曰衛靈公問孔子曰有語¶
寡人為國家者謹之於廟堂之上則政治矣何如孔子¶
<pb:KR3k0055_WYG_130-28b>¶
曰其可也愛人者則人愛之惡人者則人惡之　又曰¶
哀公問於孔子曰寡人欲國小則能守大則能攻其道¶
何如孔子曰使君朝廷有禮上下和親天下百姓皆君¶
之民也將誰攻焉茍違此道民叛如歸皆君之讎也将¶
誰與守公曰善哉於是廢澤梁之禁以惠百姓　管子¶
曰凡為國之道必先富民民富則易治也貧則難治也¶
奚以知然民冨則安鄉安鄉則重家重家則敬上畏罪¶
敬上畏罪則易治也貧則危鄉危鄉則輕家輕家則凌¶
<pb:KR3k0055_WYG_130-29a>¶
上犯禁凌上犯禁則難治也昔者七十九代之君法制¶
不一號令不同然而皆王天下何也必國富而粟多也¶
　又曰政之所存在順民心政之所廢在逆民心民惡¶
憂勞我佚樂之民惡貧賤我富貴之民惡危墜我存安¶
之民惡滅絶我生育之　又曰凡牧民者欲民之正欲¶
民之正也則微邪不可不禁也微邪者大邪之所生也¶
微邪不禁而求大邪之亡傷固不可得也　鄧析書曰¶
夫水濁則無掉尾之魚政苛則無逸樂之士　増經濟¶
<pb:KR3k0055_WYG_130-29b>¶
𩔖編曰魏文侯時西門豹為鄴令發民鑿十二渠引河¶
水灌民田田皆溉當其時民治渠煩苦不欲也豹曰民¶
可以樂成不可與慮始今父老雖患苦我然百歲後期¶
令父老子孫思我言　原左氏傳曰鄭人遊於鄉校以¶
論執政然明謂子産毁鄉校如何子産曰何為夫人朝¶
夕退而㳺焉以議執政之善否其所善者吾則行之¶
其所惡者吾則改之是吾師也　又曰子産知然明問¶
為政焉曰視民如子見不仁者誅之如鷹鸇之逐鳥雀¶
<pb:KR3k0055_WYG_130-30a>¶
也子産喜以語子太叔且曰他日吾見蔑之面而已今¶
吾見其心矣子太叔問政於子産子産曰政如農功日¶
夜思之思其始而成其終如農之有畔其過鮮矣　又¶
曰鄭子産有疾謂子太叔曰我死子必為政唯有徳者¶
能以寛服民其次莫如猛夫火烈民望而畏之故鮮死¶
焉水懦弱民狎而玩之則多死焉疾數月而卒太叔為¶
政不忍猛而寛鄭國多盗取人於雈蒲之澤太叔興徒¶
兵以攻萑蒲之盗盡殺之仲尼曰善哉政寛則民慢慢¶
<pb:KR3k0055_WYG_130-30b>¶
則紏之以猛猛則民殘殘則施之以寛寛以濟猛猛以¶
濟寛政是以和　孟子曰為髙必因邱陵為下必因川¶
澤為政必因先王之道　孫卿子曰夫一仭之牆民不¶
能踰千仭之山童子升而遊焉凌遲故也今仁義之凌¶
遲久矣能謂民弗踰焉　荘子曰至徳之世山無蹊隧¶
澤無舟梁鳥雀之巢可攀援而闚也　増又曰聞在宥¶
天下不聞治天下在之者恐天下之淫其性也宥之者¶
恐天下之&KR0118;其徳也天下不淫其性不&KR0118;其徳有治天¶
<pb:KR3k0055_WYG_130-31a>¶
下者哉　又曰黄帝将見大隗于具茨之山適遇牧馬¶
童子請問為天下小童曰夫為天下者奚以異乎牧馬¶
哉去其害馬者而已矣　原商君書曰古者民聚生而¶
羣處故求有上也然則天下之樂有上将以為治也今¶
有主而無法其害與無主同有法而不勝其亂與無法¶
同也　韓子曰故言毛嬙西施之美無益君靣用脂澤¶
粉黛則倍其初言先王仁義無益於治必賞罰則國治¶
賞罰法度者國之脂澤粉黛　又曰勢者君之馬也威¶
<pb:KR3k0055_WYG_130-31b>¶
者君之輪也勢固則輿安威定則策勁臣從則馬良民¶
和則輪利為國有失於此覆輿奔馬折策敗輪矣輿覆¶
馬奔策折輪敗載者安得不危　増經濟𩔖編曰倪寛¶
為左内史寛既治民勸農業緩刑罰理獄訟卑體下士¶
吏民大信愛之　原新序曰魯君使宓子賤為單父宰¶
子賤辭去因請善書者使書憲法魯君與之至單父使¶
書子賤從旁引其肘書醜則怒之欲好書則又引之書¶
者患之辭去歸以告魯君魯君曰子賤苦我擾之使不¶
<pb:KR3k0055_WYG_130-32a>¶
得施其善政也乃命有司無得擅徴發單父單父大理¶
　増册府元龜曰劉仁軌鎮守百濟經福信之亂合境¶
凋殘僵尸相屬仁軌始令收歛骸骨瘞薶弔祭賑貸貧¶
乏存問孤老條録戸口　又曰陽城貞元末為道州刺¶
史土地産民多矮每年常貢號為矮奴城不平以良為¶
賤又憫嵗有離異之苦乃抗疏論免之無不泣荷　唐¶
書曰韓愈改袁州刺史袁人以男女為隸過期不贖則¶
沒入之愈至悉計庸得贖所沒歸之父母七百餘人因¶
<pb:KR3k0055_WYG_130-32b>¶
與約禁其為隸　冊府元龜曰李徳裕為浙西觀察使¶
江嶺之間信巫祝惑鬼怪有父母兄弟癘疾者舉室棄¶
之而去徳裕欲變其法擇鄉人之有識者諭之以言繩¶
之以法數年之間弊風斯革　彚苑詳注曰李惠登雖¶
樸素無學術而視人所謂利者行之所謂害者去之率¶
心所安暗與古合居二十年田畝日闢戸口日増　又¶
曰王克敬嘗為兩浙鹽運使温州逮鹽犯以一婦人至¶
克敬大怒曰豈有逮婦人行千百里外與吏卒雜處者¶
<pb:KR3k0055_WYG_130-33a>¶
汙教甚矣自今毋逮建議著為令　經濟𩔖編曰元順¶
帝時水旱民多失業時魏中立薦韓墉為饒州路總管¶
俗尚鬼墉至凡境内淫祠盡毁之人初大駭已而歎服¶
𨕖民俊秀入學求尊宿有學行者為五經師每月考課¶
以示勸勉由是人人自力於學¶
　　善政二¶
原徳和　寛撫(以徳和人寛/書撫人以)　葬鰥獨　無追捕(黄覇/在潁)¶
(川鰥獨有死無以葬者覇為伐某所木為棺以葬之也/  韓延夀為郡守置正五長不得舍姦人後吏無追捕)¶
<pb:KR3k0055_WYG_130-33b>¶
(之/苦)　不嚴而化　決遣如神(文景時為循吏如河南太/守吴公蜀守文翁皆謹身)¶
(率先居以廉平不至嚴而人從化江都相仲舒内史公/孫𢎞倪寛居官可紀  朱博冀州行部吏民數百遮道)¶
(博使從事明勅告吏民欲言縣丞尉者刺史不察黄綬/各自詣郡欲言二千石墨綬屯吏者行部還詣治訴寃)¶
(及言盗賊詞訟各使屬其/從事博駐車決遣如神)　吏人不欺　姦豪皆去(韓/延)¶
(夀推至誠吏人不敢欺長何並為潁川名次/黄覇郡中姦豪持吏短  縱横郡中皆亡去)　杜預號¶
武庫　朱邑葬桐鄉(晉杜預字元凱在朝七年損益萬/機不可勝數朝廷稱美號曰杜武)¶
(庫言無不有農朱邑字仲卿為桐鄉嗇夫亷平未嘗笞/辱人&KR0118;大司  将死屬其子曰桐鄉愛我後子孫奉嘗)¶
(我不如桐鄉人/必葬我桐鄉也)　文公制移居　翁歸有記籍(魏鄭渾/字文公)¶
<pb:KR3k0055_WYG_130-34a>¶
(為亰兆以百姓制移居之法使兼複與單輕相伍以發/姦勤稼於是人安  尹翁歸為東海郡中賢不肖皆有)¶
(記/籍)　薛宣設方略　陶侃無棄物(薛宣字貢君為左馮/翊下至財用筆硯皆)¶
(為設方略利用而省費人稱之郡中遂清淨也㑹晉陶/侃為荆州造船竹頭及木屑皆令舉掌之後正  積雪)¶
(始晴地濕以木屑布地及桓温伐蜀又以/所貯竹頭作釘装船其綜理微宻如此)　黄覇務在¶
安全　龔遂未嘗笞辱(黄覇力行教化務在成就安全/之其材長於治人也  龔遂廉)¶
(平不苛以愛利百姓/為行未嘗笞辱人)　増捕蝗　殺狗(冊府元龜曰趙/瑩為晉昌軍節)¶
(度天下大蝗禁内捕蝗者獲蝗一斗給粟一斗使饑者/獲濟  又曰李暠為太原尹舊俗有僧徒習禪及死不)¶
(歛輿屍近郊以飼鳥獸土人號其地為黄坑坑側有餓/犬千數食死人肉暠到官發兵捕殺羣狗其風遂革)¶
<pb:KR3k0055_WYG_130-34b>¶
　斂骸　贖子(上詳第一條莭冊府元龜曰朱忠亮元/和中為涇原  度使涇土舊俗多賣子)¶
(忠亮以俸錢贖而還/其親者約三百人)　燒瓦　賦磚(冊府元龜曰宋璟/為廣州都督廣州)¶
(舊俗皆以竹茅為屋屢有火災璟教人燒瓦改造店肆/自是無復延燒之患  唐書曰牛僧孺為鄂岳蘄黄觀)¶
(察等使江夏城風土散惡難立垣墉每年加版築賦菁/茆以覆之吏縁為姦僧孺至計茅苫版築之費嵗十餘)¶
(萬即賦之以塼以當苫築/之價凡五年墉皆甃葺)　育徳　設教(上詳第一條/  易曰先王)¶
(以省方觀/民設教)　杜母　賈父(李商隐詩曰疲民呼杜母鄰/國仰羊公  後漢書曰賈彪)¶
(字偉莭補新息長小民困貧多不養子彪嚴為其制與/殺人同罪數年間人養子者千數僉曰賈父所長生男)¶
(名為賈子生/女名為賈女)　開廢河　修故堰(冊府元龜曰唐薛大/鼎為滄州刺史州界)¶
<pb:KR3k0055_WYG_130-35a>¶
(有無棣河隋末填廢大鼎奏開之引魚鹽于海百姓歌/之曰新河得通舟楫利直逹滄海魚鹽至昔日徒行今)¶
(騁駟美哉薛公徳滂被為彚苑詳注曰真宗朝許景山/為興元郡嘗修蕭何所  故堰號其屬曰鄼侯方定天)¶
(下乃暇為此吾豈愛一/時之勞而廢萬世之利)　髙其梱　削其石(經濟𩔖編/曰孫叔敖)¶
(為楚相楚俗好庫車王以為不便馬欲下令使髙之相/曰令數下民不知所從不可臣請教閭里使髙其梱乗)¶
(車者皆君子君子不能數下車王許之居半嵗民悉自/髙其車  冊府元龜曰髙駢咸通末為安南都䕶初交)¶
(趾以北距南滇有水路多覆巨舟駢注視之乃有横/石在水因奏請開鑿召工者削其石民至今賴焉)¶
賞盗麥　勸輸錢(彚苑詳注曰孔文舉為北海相有一/人母病差思食新麥家中無有乃盗)¶
(鄰家熟麥以進文舉特加賞異曰無有來取勿復盗也/  玊露曰孫莘老知福州時民欠市易錢繫者甚衆有)¶
<pb:KR3k0055_WYG_130-35b>¶
(富人出錢五百萬葺佛殿莘老曰汝軰所以施錢何也/曰願得福耳曰孰若為獄囚代償官逋使數百人釋桎)¶
(梏之苦得福豈不多乎富/人輸錢囹圄為之一空)　畜雞豚　種蔥韭(經濟𩔖/編曰宣)¶
(帝垂意于治數下恩澤詔書吏不奉宣太守覇為𨕖擇/良吏宣布詔令使郵亭鄉官皆畜雞豚以贍鰥寡貧窮)¶
(者廼又曰龔遂為渤海太守見齊俗奢侈好末技不田/作  躬率以儉約勸民務農桑令口種一𣗳榆百本䪥)¶
(五十本蔥一畦/韭家二彘五雞)　免供矮奴　禁賣女口(上詳第一條/  冊府元龜)¶
(曰孔戣為廣州刺史/至郡禁絶賣女口)　引水開田　置橋立廬(冊府元/龜曰裴)¶
(行方檢校幽州都督引盧溝水廣開稻田數千頃至又/曰李西華貞元中為商州刺史商州西至藍田東  内)¶
(鄉山岨重㳫小遇暴雨則隔絶行旅西華/請設工十餘萬置橋立廬自是行李不滯)　人為立碑¶
<pb:KR3k0055_WYG_130-36a>¶
　民請刋石(冊府元龜曰王方翼為肅州刺史屬蝗儉/諸州貧人死于道路而肅州全活者甚衆)¶
(州人為立碑頌百又曰劉表微廣順初為新安令河南/府上言縣民三  七十稱表微公平之政請刋石頌美)¶
(太祖/從之)　得免寒苦　知有生聚(彚苑詳注曰崔寔為五/原太守五原土宜麻枲)¶
(而俗不知織績民冬月無衣見吏則衣草而出寔至官/斥賣儲峙為作紡績束緼之具以教之民得免寒苦)¶
(續問竒𩔖林曰虞允文涖浙以浙民嵗苦翰身丁錢絹/細民生子即棄稍長即殺惻然久之訪知江渚有荻塲)¶
(向為世家及浮屠所私令有司籍數以聞請以代輸/民之身丁錢絹九州之民始知有父子生聚之樂)¶
平章百姓　協和萬邦(書曰九族既睦平章百姓百姓/昭明協和萬邦&KR0058;民於變時雍)¶
　訏謨定命　章志貞教(上詳第一條教禮/記曰章志貞)　種䪥百¶
<pb:KR3k0055_WYG_130-36b>¶
本　給粟一斗(上詳種蔥韭注/  下詳捕蝗注)　活饑民五十餘萬¶
得棄兒三千八百(問竒𩔖林邵伯温曰富鄭公知青州/活饑民五十餘萬則每自言曰過于)¶
(作中書二十四考矣人又曰葉石林夢得嘗言在許昌/值大水發賑十餘萬  唯遺棄小兒無由救一日詢左)¶
(右曰人固願得之但患既長識認耳乃為閲法例凡遺/棄小兒父母不得復取遂作空劵數千即給内外廂界)¶
(保伍凡得兒者皆使自明所從來書/於劵付之略為籍記凡三千八百人)　張延賞具舟楫¶
遣亡人　王敬蕘設糜糗待軍士(冊府元龜曰張延賞/大歴中鎮揚州屬嵗)¶
(旱人有亡去他境者吏或拘之延賞曰居此坐斃適彼/可生又何限也具舟楫而盡遣之俾吏修其室廬  又)¶
(曰王敬蕘唐末為潁州刺史乾寜四年冬龎師古敗軍/路出於潁時雨雪連旬軍士凍餒敬蕘自淮燎薪相屬)¶
<pb:KR3k0055_WYG_130-37a>¶
(于道郡中設麋糗餅餌/以待之全活者甚衆)　進賢理屈　探隐拯沉　聲¶
與風翔　澤從雲游(文/𨕖)　雨零露湛　冬暖春暄(藝/文)¶
　　善政三¶
增厚下安宅(人君觀剥之象而厚/其下以安其居也)　重明以麗乎正乃¶
化成天下(易/)　亮采恵疇(謂明亮庶事而/順成庶𩔖也)　翕受敷施¶
(言人君於有徳者合/而受之布而用之也)　徳懋懋官功懋懋賞(書/)　衆人¶
熈熈如登春臺(老/子)　祓飾(漢雋曰言除去/舊事更飾新文)　原所居人¶
富(王成黄覇朱邑龔遂鄭𢎞召信臣所居人冨所/去見思生有榮號死見奉祀庶㡬徳讓君子也)　唯¶
<pb:KR3k0055_WYG_130-37b>¶
恐人知(史直不疑為官唯恐人知其為/吏之跡不好立名稱為長者)　増家給人足¶
(彚苑詳注曰陶侃縳庶事勤稼穡戎陣武士皆勸勵之/有奉饋者問其所由若力役所致歡喜慰賜若他所得)¶
(則呵辱還之是以軍民/勤于農稼家給人足)　義合里(冊府元龜曰袁滋貞/元末為華州刺史百)¶
(姓有至自他境者皆給地/以居名其居曰義合里)　無閉糴(又云崔悛為湖南/觀察使湖南舊法)¶
(豐年貨易不出境鄰郡災荒不相恤悛/至謂屬吏曰此非人情也無宜閉糴)　禁賣親鬻子¶
(又曰唐党仁𢎞為戎州都督夷獠之俗/賣親鬻子仁𢎞制法禁斷百姓便之)　寛明勤謹(又/曰)¶
(崔縱為藍田令寛明勤/謹徳化大行人請立碑)　造舟百艘(問竒𩔖林云趙清/獻公在䖍州當二)¶
(廣之衝行者常自䖍易舟而北公取餘材造舟百艘移/二廣諸郡曰仕宦之家有父兄沒而不能歸者皆移文)¶
<pb:KR3k0055_WYG_130-38a>¶
(以遣當具舟載之/歸者相繼於道)¶
　　善政四¶
増詩陳江總治西湖詩曰史氏導漳水西門溉河潮圗¶
始未能恱克終良可要擁鐘勸年首提灂勞春朝平臯¶
草色嫩通林鳥聲嬌已集故池鶩齊蒔新田苗何吁畚¶
築苦方驩魚稻饒¶
増序宋王庭珪寅陂行序曰安成西有寅陂溉田萬二¶
千畝廢久官失其籍大姓專之陂旁之田嵗比不登邑¶
<pb:KR3k0055_WYG_130-38b>¶
丞趙君搜訪耆耋盡得古跡浚溪港起隄閼躬視阡陌¶
灌注先後各有繩約不可亂是嵗適大旱而寅陂溉萬¶
二千畝苗獨不槁民頌歌之國家方下勸農之詔法有¶
農田水利實丞職也然偽自増飾以䝉顯賞者世不為¶
怪由是氷利為虚名今寅陂功竣丞不肯自言部使者¶
終不及省察某出城别君東門外逢寅陂之民塞路涕¶
泣言此為敘其事作寅陂行安成城頭烏夜宿啼烏未¶
起雞登木傾村入城來送君馬首摩肩袂相屬但有龎¶
<pb:KR3k0055_WYG_130-39a>¶
首不識名何物老翁出山谷老翁持酒前致詞家住西¶
村大江曲大江兩岸皆腴田古有寅陂置官屬自從陂¶
廢田亦荒官中無人開舊瀆公沿故道堰横流陂旁秔¶
稻年年熟今年雖旱翁不憂田頭已打新舂穀誰云此¶
陂㑹當復老父曽聞兩黄鵠嗟哉如君不負丞躬行阡¶
陌勸農耕監司項背只相望風謡滿路胡不聼胡不聼¶
寅陂行為叩天閽叫一聲¶
増賦唐白行簡文王葬枯骨賦曰骨雖無知葬以表徳¶
<pb:KR3k0055_WYG_130-39b>¶
展厚禮於九原示深仁於萬國原夫靈臺肇建璧池是¶
穿宛彼枯骨委兹窮泉既靡覩其銘誌曽莫知夫嵗年¶
西伯乃色變䀌爾涕流泫然爰命從者将收瘞焉徒觀¶
其年代超忽英靈淪沒土變豐肌苔封朽骨於是惠霑¶
生死澤及榮枯遣奠有加於蘋藻備物無闕於芻塗幽¶
壤始開見佳城於白日靈邱是啓旋卜宅於青烏既而¶
&KR0118;彼古埏葬之中野推誠於重泉之内昭徳於普天之¶
下念此窮塵之骨尚或墐之欲使行路之人不得見也¶
<pb:KR3k0055_WYG_130-40a>¶
原教梁簡文帝圗雍州賢能刺史教曰冀州表朱穆之¶
象太邱有陳寔之畫或有留愛士民或有傳芳史籍昔¶
越王鎔金尚思范蠡漢軍染畫猶髙賈彪矧彼前賢寜¶
忘景慕可並圗象㕔事以旌厥善¶
増表梁劉孝儀為雍州栁津請留刺史晉安王表曰楚¶
備寳臣秦兵不入齊多君子魏珠恥照足使文公懼而¶
側席孟軻歎而廢寢敢言借㓂之願切望申耿之恩陛¶
下昔在潛龍因兹㦯躍固以陋膴膴於周原包匆匆之¶
<pb:KR3k0055_WYG_130-40b>¶
佳氣昔次君出撫近駕斑輪喬卿在政遥授衮服馮熊¶
軾而督盗御龍章而行部無虧燮理有光司牧¶
増頌唐孫逖濟州刺史裴公徳政頌曰公涖是邦其明¶
年也皇帝東廵狩至岱宗自洛及兖供帳於東道者凡¶
十有六州焉大或數圻次或萬井中産者傾幣膏粱者¶
倍征方事之殷猶懼不給兹郡褊小實難圗也公深識¶
逺謀擇利而行西自於陽榖東盡於良清造舟為三橋¶
置騎為馬驛闢野為兩頃除道為九逵或&KR1469;或秸或薪¶
<pb:KR3k0055_WYG_130-41a>¶
或槱或饔或餼或糧或糗因吏禄之竒贏雜官用之餘¶
羡通變合度豐省中程編戸之民秋毫勿興其三年秋¶
大水河堤壊決諸郡皆俟詔到莫敢興役害既滋甚功¶
無已時公既成奏因而發卒播告厥指率籲於人荷鍤¶
者襁屬負畚者麏至公俯臨決河躬自䕶作雨不張蓋¶
塵不振衣饋不致鮮寝不處舘版築競勤鼛鼔弗勝以¶
浹辰之役興百倍之利澹災革弊於今頼焉公名曜卿¶
字涣之河東聞喜人¶
<pb:KR3k0055_WYG_130-41b>¶
原碑梁裴子野丹陽尹湘東王善政碑曰皇上建顯號¶
垂鴻名廣大配乎天地光華象乎日月長駕逺撫横逸¶
乎都外策鏡區域充塞乎無垠上冠九垓旁濟八表制¶
禮以告成功作樂以彰治定福應允臻祥慶符合六府¶
孔修九官咸事於往嵗也有司奏以湘東王為宣惠将¶
軍丹陽尹既而下車為政振民育徳循名責實舉無遺¶
慮若夫據饋累起求賢如不及卑身折節用人若由己¶
玉帛旅於邱園辟書交乎塗路求餘論於故府想遺風¶
<pb:KR3k0055_WYG_130-42a>¶
於舊哲延儒生於東閣命文學於後車重門洞啓列筵¶
廣置四民&KR0291;至獄訟殷集王兼而治之綽有餘裕上𢎞¶
其禮下恱其風虚徃實歸人得所至由是百吏仰成具¶
僚斂衽千里之間有懐必亮躬親勸課賦政授時辨相¶
物宜務盡地利由是仍嵗有秋餘糧栖畝是以縉紳先¶
生愀然相顧遂造象魏拜而陳之有詔報曰纎介之善¶
春秋必書吏民歸美難用抑絶於是二三君子歡得所¶
奏乃擇工良匠追石名山撰徳𨕖辭興事篆刻俾萬代¶
<pb:KR3k0055_WYG_130-42b>¶
之下知斯文之在兹銘曰茫茫禹跡經啓萬方平秩肇¶
定曰若我皇并包九域畫野分疆猗歟帝子日就月将¶
疏爵分品奄有瀟湘君王先啓既表南國肇允神童翻¶
飛上徳導逹元微優游翰墨行成師範文為麗則帝曰¶
爾諮出康庶績勿替敬典大猷允廸我王顯允洵美且¶
麗夙夜乾乾有隆無替光贊大朝庇民濟世亰邑翼翼¶
永承嘉惠　陳徐陵為司空徐州刺史侯安都徳政碑¶
曰巖巖天柱大矣周山之峰桓桓地軸壮哉崑崙之阜¶
<pb:KR3k0055_WYG_130-43a>¶
三光懸而不墜九土鎮以無疆承乾合徳之君則天體¶
元之后所以並咨四鎮咸建五臣業配蒼祗功成㝢縣¶
至於流名雅頌著美風詩年代悠然寂寥無紀其能繼¶
兹歌詠者司空侯使君乎自文昭武穆祚土開家濮水¶
盛其衣簮滎波分其序秩仁義之道夷門美於大梁儒¶
雅之風司徒重於強漢自通人許劭託命於江湖髙士¶
𡊮忠寄身於交越俱違建安之難獨處衡山之陽祖天¶
資秀傑世載雄豪卓富擬於公侯班佃必於旌鼓父光¶
<pb:KR3k0055_WYG_130-43b>¶
禄大夫邑里開通徳之門州縣無抗禮之客自茫茫禹¶
迹赫赫宗周家滅驪戎國亡夷羿我髙祖武皇帝迎河¶
圗於浪泊括地象於炎州南興涿鹿之師北問共工之¶
罪天生宰輔堯年致白虎之祥神賜英賢&KR0507;帝感蒼龍¶
之傑公亦觀時佇聖嘯咤風雲跪開黄石之書髙咏元¶
池之野沈吟梁甫自比管仲之才惆悵莘郊久負伊生¶
之歎自羯鹵侵華羣蠻縱軼後臯桂部之地四戰五逹¶
之郊郡境賢豪将謀禦難長者僉論推公主盟義士雄¶
<pb:KR3k0055_WYG_130-44a>¶
民星羅霧集公既膺五聘方啓六韜率是驍徒仍開嶺¶
嶠自大討瀟湘同兹樊酈下軍違命上策不宣敗我王¶
師受拘勍盗大陳格於文祖咸秩具神率土依風羣靈¶
禀朔公亦忠為令徳天纂之謀吴帳斯開衛門無擁雖¶
復季孫還魯随武濟河國慶民歡相儔匪若即授使持¶
節開府儀同三司丹陽尹昔光武不尤於馮異穆公深¶
禮於孟明終報王官之師遂舉咸陽之地斯乃聖主之¶
宏略而名臣之逺圗者焉皇帝以陶唐啓國致玉版於¶
<pb:KR3k0055_WYG_130-44b>¶
河宗顓頊承家佐金天於江水經綸草昧定鼎之業居¶
多締構權輿斷鼇之功相半固以英聲馳於海外信義¶
感於寰中主器攸歸當璧斯在公於是抗表長信清宫¶
未央從億兆以同心引公卿而定策馳輕軒於軨轕奉¶
侍駕於中都七廟之基於焉永固萬邦之本由此克寜¶
乃復進司空公南徐州刺史於是鎮之以清静安之以¶
惠和望杏敦耕瞻蒲勸穡室歌千耦家喜萬鍾陌上成¶
隂桑中可詠春鶊始囀必具籠筐秋蟀載吟競鳴機杼¶
<pb:KR3k0055_WYG_130-45a>¶
或肅拜靈祀躬瞻舞雩去駕擁於風塵還旌阻於飄沐¶
亰坻嵗積非勞楚堰之泉倉廪年豐無用秦渠之水雖¶
復東過小縣夏雨逐其輕輪南渡滄江秋濤弭其張盖¶
固不得同年而語矣若夫聽採民訟昏曉必通召引軒¶
櫺躬親辨决立授符於前案無留詣於後曹接務髙城¶
之中非異甘棠之下欣欣美俗濟濟都塵以賈琮郭賀¶
之風行建武永平之化於是州民散騎常侍王瑒等拜¶
表宫闕請揚兹美化𣗳彼髙碑民欲天從允彰絲誥銘¶
<pb:KR3k0055_WYG_130-45b>¶
曰鬱鬱三象茫茫九州緜天慘沴浹地䖍劉赫矣髙祖¶
爰清國讎元勲佐命力牧風后亦既旋歸邦家有暉宫¶
亭蠡浦奮翅髙飛電巻勍㓂風行國威文身被髪作貢¶
來綏我皇纂武攀號東序謁渭同周迎門惟吕流矢為¶
暴攙搶斯舉喋喋蒼&KR0058;峗峗刀爼自我徂征妖氛克平¶
爰驅大彘實翦長鯨北震巢浦南俘灌城青𦍑巻介赤¶
狄迴兵蹈舞難踰歌謡靡宣曰我黎庶俱祈上元山移¶
兩越海變三田公為上相復倍斯年　又廣州刺史歐¶
<pb:KR3k0055_WYG_130-46a>¶
陽頠徳政碑曰弱水導其洪源軒臺表其増殖懿哉少¶
府師儲皇於二京盛矣司徒傳儒宗於九世廣陵邕邕¶
族擅江右渤海赫赫名重洛陽若夫岳鎮龍蟠星懸鶉¶
火衡山誕其髙徳湘水降其清輝千仭孤標萬頃無度¶
年當小學志冠成童因孝為心欲仁成體屯騎府君早¶
棄榮禄易簀之日㡬将毁終不杖之言深非通制遺貲¶
巨萬富擬猗頓裁變槐榆並賑宗戚南茨大麓北眺清¶
湘得性於橘洲之間披書於杏壇之上三冬文史五經¶
<pb:KR3k0055_WYG_130-46b>¶
縱横頻致嘉招確乎難㧞既而帝啓黄樞神亡赤伏天¶
地崩霣川冢沸騰羣悍酋豪更為禍亂朝披羽檄夜照¶
爟烽浴鐵蔽於山原摐金駭於樓堞公疲兵屢出獨據¶
胡牀勍賊重圍尚凭書几揚灰既散駕棒将揮咸尅凶¶
梁以保衡服常以二主䝉塵三光掩曜出入逾於嘗膽¶
殷憂獨其撫心不治第宅深符去病志梟羣醜彌同越¶
石自禹圭既錫堯玉已傳物變謳謡風移笙管商周之¶
際孤竹尚其哀歌曹劉之間蘓子猶其狂哭况番禺連¶
<pb:KR3k0055_WYG_130-47a>¶
帥實謂宗枝迷我天機自窺梁鼎以公威名本重逼統¶
前軍乾數難違剥象終悔髙祖永言惟舊彌念竒功即¶
訓皇家深𢎞朝紀檻車才至輿櫬已焚祝史祅於夷吾¶
壇塲延於井伯綢繆安樂造次訏謀爰珥豐貂允光金¶
蟪但八桂之土蠻夷不賔九疑之陽兵凶嵗積以公昔¶
在衡臯深留夙愛仁恩可以懐猛獸威名可以懼啼兒¶
乃授持節散騎常侍衡州刺史我皇帝從唐侯以𦙍國¶
屈啓筮而登家一恭寳祚開定江沔三改璇衡包羅湘¶
<pb:KR3k0055_WYG_130-47b>¶
峽昔中宗屈申於處仲髙祖遺恨於平城漢武承基方¶
通沙塞晉明紹運裁平姑孰方其盛業綽有光前踐祚¶
之初進公位征南将軍廣州刺史又都督東衡州二十¶
州諸軍事宜公乃務是民天敦其分地火耕水耨彌亘¶
原野賊盗皆偃工賈競臻鬻米商鹽盈衢滿肆新垣既¶
築外户無扃脂脯豪家鍾鼎為樂揚袪灑汗振雨流風¶
市有千金之租田多萬箱之詠僧釋慧羡䓁來朝絳闕¶
備啓丹誠乞於大路康荘式刋豐琰庶樊卿寳鼎復述¶
<pb:KR3k0055_WYG_130-48a>¶
台司之功羊叟髙碑更紀征南之徳於是跪開黄素爰¶
登紫泥鑒此誠祈皆如所奏乃詔庸臣為其銘曰赫赫¶
宗陳桓桓鼎臣千乗建學五典攸因盛徳斯逺公門日¶
新嵩髙惟岳貺甫生申去衡移廣&KR0118;征自鎮悠悠銅界¶
藐藐金隣莫逺匪督無思不賔三江靡浪五嶺奚塵式¶
歌式舞仁哉至仁公自饗福於萬斯春　又晉陵太守¶
王厲徳政碑曰若夫睢陵世傳以詳載徳之華徐州先¶
賢亦著清風之美偉哉文獻光啓中興郭莖表其深源¶
<pb:KR3k0055_WYG_130-48b>¶
何籌慙其逺慶豈惟桓氏之鳴玉張家之珥貂袁姓之¶
朱衣楊宗之華轂又有佽飛遮列班弓夾門濯龍俯望¶
緹騎盈道奕世如此何其盛哉君以藍田美玉大海明¶
珠灼灼美其聲芳英英照其符彩風神雅淡識量寛和¶
既有崔琰之&KR0161;眉非無鄭元之腰帶爛爛如髙巖下電¶
騷騷若長松裏風勢利無擾於胸襟行藏不槩於懐抱¶
家門雍睦孝友為風上交不諂下交不瀆脫貂救厄情¶
靡矜&KR0532;釋馬窮途惟濟危殆至於網羅圗籍脂粉藝文¶
<pb:KR3k0055_WYG_130-49a>¶
學侣揖其精微詞宗稱其妙絶出為仁武将軍晉陵太¶
守五雞二彘勤恤有方問羊知馬鈎距兼設濟北移𣗳¶
累政之所未治汝南爭水連年之所無斷一朝明决曽¶
不留滯四民商販咸用殷阜銘曰康哉寳運美矣良臣¶
胄自灃水源於洛濵公侯世及宰輔相因曰我民秀山¶
川降神風情穆穆孝友恂恂學則經笥文為世珍髙風¶
逺矣曠代難倫鼎鉉虚職台階未臻安知霜霰遽夭松¶
椿碣石斯表民情既陳徒然下拜何報陽春　江總吴¶
<pb:KR3k0055_WYG_130-49b>¶
興郡廬陵王徳政碑曰卓爾吾王天人可擬早成夙智¶
謙懐虚已偃息流略翺翔文史三雍雅對九師名理好¶
古如斯學兼之矣睢陽肇構碣石初開賜田待士牓道¶
求材剖符彭國述職琅臺去謡曙鼔留歌暮來　周王¶
褒上庸公陸騰勒功碑曰在昔洞庭彭蠡三苖有逺竄¶
之君太室陽城九州無同姓之國是知周衛設險所務¶
非山川河岳作固所寳惟休徳至於三峡蹇産九折峥¶
嶸髙峰尋雲深谷無景秦開漢閉雖阻荷㦸之虞魏塞¶
<pb:KR3k0055_WYG_130-50a>¶
晉通終因束馬之利我大周開闢宇宙混同文軌御六¶
氣於天樞頓八紘於地絡彭濮未恭卭笮不討外憑劔¶
道之難内負銅梁之阨大将軍上庸公仗國威靈奉辭¶
伐罪長㦸萬隊巨艦千軸板楯酋豪斯榆君長歴稔逋¶
寇累代稽誅廓清江源蕩滌巴濮若夫荆門千里蜀置¶
永安之宫巴水三廻吴阻夷陵之縣巫峽使君之灘淪¶
波洽沒隂平督郵之道棧徑威紆路阻蠻陬途横夷落¶
擅强專險輕法侮吏天子爰詔有公奉命天討星言載¶
<pb:KR3k0055_WYG_130-50b>¶
塗指日遄邁冊授公大将軍信州刺史韓信召拜軍中¶
致設壇之禮衛青出征臨河聞後距之令夫鍾鼎大禮¶
之器昭徳必書金石不朽之質庸勲斯𣗳某等乃建碑¶
於某地敢作頌云遐觀命氏眇求世禄龍圖紀河鴻漸¶
于陸覇楚傳姓命吴啓族君子篤生降靈惟岳朝陽擢¶
彩荆山曜璞巴庸自擅彭濮稱王南洎僰道西通夜郎¶
内憑玉壘外阻銅梁介視荒服斗絶邉疆赫赫南仲堂¶
堂方叔天子命我遐征越逐竇氏車騎去病冠軍封山¶
<pb:KR3k0055_WYG_130-51a>¶
刋石鐫銘刻勲逺隔年代懸感風雲盛徳必祀千載斯¶
文　増唐李軫泗州刺史李君神道碑曰君諱孟犨字¶
公恱君之臨猗氏也萊田數十里上蔽荆榛下闢舄鹵¶
逋逃夜聚豺狼曉嘷公曰穀不足者地有餘利食不足¶
者人有餘功長荆棘孰若𣗳禾稼聚豺狼孰若利貧窶¶
乃疏鑿洓川化草莽為陂塘變磽确為墳壤人民胥恱¶
工亦子來雖史起決漳鄭國開白亦何加也¶
増墓誌唐白居易虢州刺史崔公墓誌銘曰唐有通四¶
<pb:KR3k0055_WYG_130-51b>¶
科逹三教者曰崔公元亮授宻州刺史宻之民凍餒者¶
賑恤之疾疫者救療之胔體未殯者命藏葬之男女過¶
時者為嬪娶之三月而政立二年而化行宻人恱之發¶
為謡詠换歙州刺史其政如宻先是歙州民畜牛馬而¶
生駒犢者官書其數吏縁為姦公既下車盡焚其籍孳¶
息貿易一無所問先是歙民居山險而輸稅米者擔負¶
䟦渉苦不支公許其計斛納緡賤入貴出官且獲利人¶
皆忘勞農人便之歸如流水朝廷聞其政徴拜刑部郎¶
<pb:KR3k0055_WYG_130-52a>¶
中謝病不就俄改湖州刺史政如密歙加之以聚羡財¶
而代逋租則人不困謹茶法以防&KR0219;吏則人不苦修堤¶
塘以備旱嵗則民不饑罷民頼之如依父母¶
増行狀唐杜牧浙江西道觀察使崔公郾行狀曰三吴¶
者國用半在焉因髙為旱因下為水者六嵗矣於是科¶
民等第籍地沃瘠均其征賦一其徭役經費宴賞約事¶
裁節誠禱山川嵗獲大稔復曰衣冠者民之主也自艱¶
難以來軍士得以氣加之商賈得以財侮之不能自奮¶
<pb:KR3k0055_WYG_130-52b>¶
者多栖於吾土遂立延賔館茍有一善必接盡禮因訪¶
閭里知民之疾苦期嵗而吴民復振¶
増傳唐李華東川節度使盧公傳曰盧坦字保衡為宣¶
州刺史江淮大旱米價日長或說節其價以救人坦曰¶
宣州地狹穀不足皆他州来若制其價則商不來矣價¶
雖賤則無穀柰何後米斗及二百商人舟米來者相望¶
坦乃借兵食多出於市以平其價人賴以生當塗縣有¶
渚田久廢坦以為嵗旱茍貧人得食取傭可易為功於¶
<pb:KR3k0055_WYG_130-53a>¶
是渚田盡闢藉傭以活者數千人又以羨錢四十萬代¶
稅户之貧者故旱雖甚而人忘災¶
増書事唐孫樵書何易于曰益昌民多即山𣗳茶利私¶
自入㑹鹽鐡官奏重𣙜筦詔下所在不得為百姓匿易¶
于視詔曰益昌不征茶百姓尚不可活矧厚其賦以毒¶
民乎命吏剗去吏爭曰天子詔所在不得為百姓匿今¶
剗去罪愈重吏止死明府公寜免竄海裔邪易于曰吾¶
寜愛一身以毒一邑民乎亦不使罪蔓爾曹即自縱火¶
<pb:KR3k0055_WYG_130-53b>¶
焚之觀察使聞其状以易于挺身為民卒不加劾¶
増述唐盧子駿濠州刺史劉公善政述曰客有自濠梁¶
來者余訊之曰濠梁之政何如客曰楚俗好巫而信鬼¶
死者其親戚不敢穿㕔事葬相傳立小屋號曰殯宫焉¶
雖在城郭亦為之有土木隳築棺櫬巍然者有棺櫬分¶
拆骸骨縱横者不獨庶人而士大夫之家有焉劉公惻¶
然曰非禮也下令曰某月有限限畢其家不闕地葬者¶
笞二十鰥寡&KR1103;獨力不任者絶嗣無主旁無近親者刺¶
<pb:KR3k0055_WYG_130-54a>¶
史以俸錢為塋訖事人無犯令野無殯宫焉盧子曰葬¶
者藏也欲人之不得見也奈何濠之人不藏其父子昆¶
弟邪劉公教生者以禮恤死者以仁因書以備太史氏¶
采録焉¶
　　寛政一¶
増易曰雷雨作觧君子以赦過宥罪　禮記曰孔子過¶
泰山側有婦人哭于墓者而哀使子路問之曰子之哭¶
也壹似重有憂者而曰然昔者吾舅死於虎吾夫又死¶
<pb:KR3k0055_WYG_130-54b>¶
焉今吾子又死焉夫子曰何為不去也曰無苛政　彚¶
苑詳注曰馬援務開寛信恩以待下任吏以職但總大¶
體而已賔客故人日滿其門　後漢書曰卓茂為宻令¶
勞心諄諄視人如子嘗有言部亭長受其米肉遺者辟¶
左右問之曰亭長從汝求乎将自以為恩意遺之乎人¶
曰徃遺之耳茂曰若是則汝為敝人矣凡人之生羣居¶
雜處故有經紀禮義以相接汝獨不欲修之寜能髙飛¶
逺走不在人間邪亭長以素善吏嵗時遺之禮也人曰¶
<pb:KR3k0055_WYG_130-55a>¶
茍如此律何故禁之茂笑曰律設大法禮順人情今我¶
以禮教汝汝必無怨惡以律治汝何所措其手足乎一¶
門之内小者可論大者可殺也且歸念之　册府元龜¶
曰唐房𤣥齡為尚書左僕射既總百司明逹吏治飾以¶
文學審定法令意在寛平　經濟𩔖編曰唐徐有功名¶
𢎞敏以字行初為蒲州司法不事㪣朴吏相約有犯徐¶
司法杖者衆共斥之迨官滿不杖一人　錦繡萬花谷¶
曰宋璟為政寛厚仁愛百姓號有脚陽春　資治通鑑¶
<pb:KR3k0055_WYG_130-55b>¶
曰元和十四年以張𢎞靖同平章事充宣武節度使𢎞¶
靖宰相子(張延賞/次子)少有令聞河東宣武闕帥朝廷以其¶
位望素重使鎮之𢎞靖承王鍔聚歛之餘韓𢎞嚴猛之¶
後兩鎮喜其廉謹寛大故上下安之　冊府元龜曰後¶
唐李嗣昭為昭義節度使時大兵之後城中士庶饑死¶
者半&KR0437;里蕭然嗣昭緩法寛租勸農務穡一二年間軍¶
城完輯　續問竒𩔖林曰杜祁公之帥并州也吏請家¶
諱公曰我無所諱諱取枉法&KR0141;耳　又曰曹侍中彬知¶
<pb:KR3k0055_WYG_130-56a>¶
徐州有吏犯罪逾年然後杖之人皆不曉彬曰吾聞此¶
人新娶婦若杖之彼其舅姑必以為不利而惡之吾故¶
緩其事而法亦不赦也其用志如此¶
　　寛政二¶
原閉閣　吐茵(韓延夀為馮翊行縣至髙陵有兄弟訟/者延夀曰是馮翊政教不至乃閉閣不)¶
(出遣吏作告縣中惶懼所訟田兄弟悔過叩頭謝罪請/改行  丙吉為相馭吏嘗醉&KR0122;訴斥之吉曰以醉飽不)¶
(過吐丞相/車茵耳)　服民　得衆(子産曰唯有徳者能以寛/服民  論語曰寛則得衆)¶
濟猛　制寛(仲尼曰寛以濟猛猛以濟/寛政是以和  寛而有制)　師蕭曹　學¶
<pb:KR3k0055_WYG_130-56b>¶
黄老(蕭曹以寛厚清淨為天下師責汲黯字長孺為東/海守學黄老之言清淨治人  大指不苛細卧治)¶
(淮/陽)　不按吏　不殺盗(丙吉為丞相令三公府不按吏/後遂為常  曹褒字叔通為圉)¶
(令他界盗入境吏捕得褒不殺/之太守馬嚴奏褒軟弱免官)　増放遣子女　歸還¶
奴婢(冊府元龜曰李大亮為安州刺史㑹輔公祏反大/亮以計擒公祏以功賜奴婢百人大亮謂曰汝軰)¶
(多衣冠子女破亡至此吾亦何忍以汝為賤隸乎一皆/放遣  又曰李復貞元初為容管招討使先時西亰叛)¶
(亂征討反者獲其人皆没為奴婢配作/坊重役復乃令訪其親屬悉歸還之)　縣令減威¶
諸将設誓(彚苑詳注曰咸亨初賈敦實為洛州長史政/尚寛人心懐向洛陽令楊徳幹恃酷烈杖殺)¶
(人以立威敦寔止之曰政在養人傷生過多雖能不足/賢也徳幹為減威  問竒𩔖林曰曹武惠王攻金陵垂)¶
<pb:KR3k0055_WYG_130-57a>¶
(克忽稱疾不視事諸将皆來問疾王曰余之病非藥石/所能愈諸公克城之日不妄殺一人則愈矣諸将諾共)¶
(焚香為誓明日稱愈及克/金陵城中皆安堵如故)　不鞭寗越　唯殺嘉運(經/濟)¶
(𩔖編曰王承為東海太守政尚清静不為細察有犯夜/者為吏所拘承問其故答曰從師受書不覺日暮承曰)¶
(鞭撻寗越以立威名非政化之本使吏送令歸家州冊/府元龜曰郝王元軌為定州刺史突厥之入冦也  人)¶
(李嘉運與賊相連謀為内應髙祖令収按其黨元/軌以强寇在境人心不安唯殺嘉運餘無所及)　放¶
俘九十　捨擒四千(冊府元龜曰程名振髙祖武徳初/遥授永年令經畧河北名振夜襲)¶
(鄴俘其男女千餘人去鄴八十里閲婦人有乳汁者九/十餘人悉放遣之鄴感其仁  又曰郭子儀天寳末為)¶
(朔方節度使討安禄山拔/趙郡生擒四千人皆捨之)　必斬當以卿應　必責當¶
<pb:KR3k0055_WYG_130-57b>¶
以汝始(北史曰韓麒麟拜齊州刺史在官寡刑罰從事/劉普慶說曰明公仗節方夏無所斬戮何以示)¶
(威麒麟曰人不犯法何所戮乎若必斬斷以立威當以/卿應之普慶慙懼而退  唐書曰陸象先為蒲州刺史)¶
(小吏有罪誡遣之大吏白以為可杖象先曰人情大/抵不相逺謂彼不曉吾言邪必責者當以汝為始)¶
黄覇獨用寛和　萬福皆有惠愛(經濟𩔖編曰昭帝立/大将軍霍光秉政遵)¶
(武帝法度以刑罰痛繩羣下由是俗吏尚嚴酷以為能/而黄霸獨用寛和為名  合璧事𩔖曰張萬福涖九州)¶
(皆有/惠愛)¶
　　寛政三¶
増不急斷(孔子集語曰鞭朴之子不從父之教刑戮之/民不從君之政言疾之難行故君子不急斷)¶
<pb:KR3k0055_WYG_130-58a>¶
(不意使以/為亂源)　刑不上大夫(何休觧公羊云古者刑不上/大夫故有罪放之而已所以)¶
(尊賢/也)　破觚斵雕(史記酷吏傳曰漢興破觚而為圜斲/雕而為朴網漏于吞舟之魚而吏治)¶
(烝烝不至於/姦黎民又安)　中繩則止(鹽鐵論曰治民者若大匠之/斲斧斤而行之中繩則止)¶
　不多殺(前漢書酷吏傳曰昔韓盧之取兔也上觀下/獲不甚多殺願次卿少緩誅罰思行此術)¶
　原議曹醉呼(龔遂字少卿為渤海徴入議曹王生請/從功曹白王生嗜酒不可從遂不忍逆)¶
(適㑹引入王生醉呼曰明府天子若問何以理宜有讓/遂從之上笑曰君安得長者之言而道之遂曰議曹王)¶
(生教/臣耳)　&KR0122;吏為友(潁川太守嚴翊以孝行為官謂&KR0122;吏/為師友有過輙閉閤自責王莽徴翊)¶
(翊曰吾哀潁川人士以我/柔弱徴必以剛猛代云云)　罰蒲鞭(劉寛字文饒吏人/有過以蒲鞭罰之)¶
<pb:KR3k0055_WYG_130-58b>¶
(以示/辱也)　遣長休(鍾離意字子阿為瑕邱令吏檀建者/竊盗意遣長休其父令建進藥死)¶
不鞫&KR0141;罪(後漢袁安字邵公為河南尹政號嚴明未嘗/以&KR0141;罪鞫人常稱曰凡仕者髙則望宰相下)¶
(則希牧守錮人於聖世尹所/不忍為聞者皆感激自厲)　増吾以寛(蜀志先主曰/今指與吾為)¶
(水火者曹操也操以急吾以寛/操以暴吾以仁操以譎吾以忠)　不如小决(新序曰聞/為國忠信)¶
(以損怨不聞作威以防怨譬之若防川也大決所犯傷/人必多吾不能救也不如小決之使導吾聞而藥之也)¶
　原終日清譚(王衍字夷甫為元城令/終日清譚而縣務理)　増永念畫冠¶
(文𨕖王融策文云傷秋荼之宻網惻/夏日之嚴威永念畫冠緬追刑措)　寛以容物物必¶
歸(郭子注荘云譬之野獸蹴之窮地意急情/盡則和聲不至夫寛以容物物必歸焉)　無取嚴¶
<pb:KR3k0055_WYG_130-59a>¶
刑(隋書酷吏傳曰御之良者不在/于煩䇿政之善者無取乎嚴刑)¶
　　寛政四¶
増詩宋方岳簡徐宰詩曰雨外茅茨黄葉村老農相語¶
一燈昬山深未識新官姓但說無人夜打門¶
増碑唐孫逖東都留守韋虚心神道碑序曰皇帝二十¶
四年鑾駕還長安之月有坐殊死在繇繫者時迫季冬¶
将寘嚴法公為之請曰攸徂之慶方喜来蘓好生之徳¶
宜加在宥上可其奏減許從流　杜黄裳東都留守顧¶
<pb:KR3k0055_WYG_130-59b>¶
公神道碑曰公諱少連字夷仲授登封主簿邑有暴虎¶
公以為天道可以誠感猛鷙可以仁服乃堙塞陷穽移¶
檄靈岳於是人安其居獸不為害公尹亰兆以為設鈎¶
距塗赭衣前人之所為不足以為四海式於是布和平¶
尚簡易始務仁人之惠無取赫赫之名政𢎞大體去有¶
餘慕¶
増䇿唐張說對策曰臣聞刑以助教徳以閑邪先王慎¶
於好生大易誡於緩死今陛下母臨黔首子育蒼生孚¶
<pb:KR3k0055_WYG_130-60a>¶
佑下人克配上帝然有東南小侵荆蠻逺郊雖聖徳泣¶
辜尚用防風之戮天心罪已仍勞淮甸之師其有詿誤¶
閭閻脅從井邑陛下愍孤孀於海淮恤困窮於江漢捨¶
從寛宥此陛下之恩也今策政刑之要臣聞政同水火¶
刑譬隂陽頃者三監亂常有司既紏之以猛於今四罪¶
咸服陛下宜濟之以寛明肆赦之渥恩安萬人之反側¶
布深仁於羅鳥收至察於泉魚豈不大哉¶
　　吏久從政一¶
<pb:KR3k0055_WYG_130-60b>¶
増易曰日月得天而能久照四時變化而能久成聖人¶
久於其道而天下化成　後漢書曰五年再閏天道乃¶
備夫以天地之靈猶五載以成其化况人道哉又曰天¶
下非一時之用也海内非一旦之功也　蘓軾策曰古¶
之用人者知其久勞於位則時有以賜予勸奨之以厲¶
其心不聞驟&KR0118;以奪其成效　羣書考索曰漢制邊吏¶
三歲一更而其他官吏以至倉庫之微初未嘗有終更¶
之限也夏侯嬰自髙祖時為太僕至文帝世不易其職¶
<pb:KR3k0055_WYG_130-61a>¶
貢門歴三世不徙官此其在内然也有為亰兆五年(張/敞)¶
有為刺史五年(何/武)有為郡守八年(黄/霸)未嘗不久任也王¶
嘉謂文帝時吏居官者或長子孫以官為氏其二千石¶
長吏亦安官樂職莫有茍且之意此足以見漢之任吏¶
不輕易置也茍二千石治行課最則特璽書増秩賜金¶
亦未遽&KR0118;擢以重斯民去思之心又曰官守數易弊法¶
也而将相之數易監司郡守之數易其弊為尤甚祖宗¶
朝趙中令之相凡十一年王文正之相凡十二年向文¶
<pb:KR3k0055_WYG_130-61b>¶
簡之相亦十年皇祐用相逺者五七年次者二三年而¶
亟用亟罷何郯已切議之良以道揆之任非百官有司¶
比任之則勿疑疑則勿任祖宗朝郭進之守西山凡二¶
十年李漢超之守關南凡十七年董遵晦之守通逺凡¶
十四年其餘或九年或十年或十餘年盖不可悉數夫¶
閫外之任古人所重委之也專任之也久則可以責其¶
成效擢之未幾而&KR0118;之隨至雖有頗牧何所用之祖宗¶
朝宋博轉運使河東凡十一年宋璫之知泰州凡六年¶
<pb:KR3k0055_WYG_130-62a>¶
&KR0253;元振之知白州凡七八年在蜀者或至三仕宰桐廬¶
者或七年不&KR0118;而知滄州未半年而更三任授發運使¶
未數日而又&KR0118;諌議則吴申力言之夫親民之職不可¶
屢易監司一易則擾一路郡守一易則擾一州令宰一¶
易則擾一縣送故迎新勞擾萬狀五日亰兆奸者侮之¶
雖百龔黄何所容其技邪祖宗朝曰相曰将曰監司曰¶
守令無一不久其職者正謂是也不寜唯是張質之在¶
樞密五十年王貽永為樞密十五年古之以司馬為氏¶
<pb:KR3k0055_WYG_130-62b>¶
不過是也陳恕之在三司十二年李士衡之任筦計二¶
十年古之以倉庫為氏不過是也趙師民楊安國之在¶
經筵或十餘年或二十七年所以養君徳者多矣司馬¶
光劉温叟之在臺諌或五年或十二年所以格君心者¶
久矣張師徳九年在西掖章得象十二年在翰林所以¶
出納王命者當矣¶
　　吏久從政二¶
原吏安其任民習其化(唐虞三載考績欲使吏安其任/民服習其化而無茍且之政)¶
<pb:KR3k0055_WYG_130-63a>¶
　　因以為氏(漢為吏長子孫因以/為氏庾氏倉氏是也)　増秩賜金(漢宣吏/有政績)¶
　(者不即移易就増秩賜金欲使人安/其化故人皆勵精為理百姓安富也)　不欲易代(黄霸/為潁)¶
　(川太守務在成就安全長吏不欲易代曰數易吏迎新/送故之費及姦吏因縁絶簿書盗財物公私費損甚多)¶
　(皆當出於民所易新吏又未必賢或不如故益為/亂也注云吏因縁交代之際匿簿書盗財物也)　増¶
　禄寛算(後漢左雄奏鄉部親民之吏清白任從政者寛/其負算増其禄秩吏職滿嵗宰府州郡乃得辟)¶
　(舉如此則送迎之役/損時宦豎用權不省)　増進其位班(經濟𩔖編曰晉元/帝以諸葛恢為㑹)¶
　(稽守政績第一詔曰自頃多難官職數易雖聖人猶久/於其道然後化成况其餘乎諸葛恢涖官三年政清人)¶
　(和為諸郡首宜進/其位班以勸風教)　久於其事(晉書桓温傳曰温總督/内外上疏陳便宜七事)¶
<pb:KR3k0055_WYG_130-63b>¶
　(其二户口凋寡不當漢之一/郡宜并省官職令久于其事)　為刺史二十餘年(冊府/元龜)¶
　(曰陳孝揚為雋州刺史二十餘年蠻夷愛之後/以老歸成都蠻夷交持之泣涕數百里方免)　為河¶
　南尹四十年(又云後唐張全義自唐末為河南尹四十/年瀍洛之民恩如父母班白耆老到今思)¶
　(之/)¶
　¶
　¶
　¶
御定淵鑑𩔖函卷一百二十五¶
