# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.375161
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百八
<pb:KR3k0055_WYG_213-1a>¶
　欽定四庫全書¶
御定淵鑑類函卷二百八¶
　　武功部三(偏將/軍師)　(威名將/軍旅)　(儒學將/)¶
　　　偏將一¶
　原漢書曰永光二年秋龍西羌反遣右將軍馮奉世將¶
　萬二千人騎以將屯為名奉世具上地形部衆多少之¶
　計願益三萬六千人乃足以決事天子大為發兵六萬¶
　餘人拜太常弋陽侯任千秋為奮武將軍以助焉奉世¶
<pb:KR3k0055_WYG_213-1b>¶
　上書言願得其衆不須復煩大將上曰兵凶器也必有¶
　成敗者患䇿不預定料敵不審也故復遣奮武將軍兵¶
　法曰大將軍出必有偏禆所以揚威武參計䇿將軍又¶
　何疑焉　増晉書何曽傳曰司馬懿將北伐遼東曽上¶
　疏魏明帝曰臣聞建官受任則置副佐陳師命將則立¶
　監貳宣命遣使則設介副臨敵交刃又參御右盖以盡¶
　思謀之功防安危之變也是以在險當難則權足相濟¶
　隕缺不豫則才足相代韓信伐趙張耳為貳馬援討越¶
<pb:KR3k0055_WYG_213-2a>¶
劉隆副軍前世之迹著在篇志今太尉奉辭誅罪道路¶
迥阻且四千里雖假天威有征無戰冦或潛遁消引日¶
月命無常期人非金石遠慮詳備誠宜有副今北軍諸¶
將及太尉所督皆為寮屬名位不殊素無定分綂御之¶
尊卒有變急不相鎮攝臣愚以為宜𨕖大臣名將威重¶
宿著者成其禮秩遣詣北軍進同謀略退為副佐雖有¶
萬一不虞之變軍主有儲則無患矣¶
　　偏將二¶
<pb:KR3k0055_WYG_213-2b>¶
原佐中軍　助大將(左傳晉師救鄭荀林父將中軍先/縠佐之  下謂任千秋詳偏將一)¶
　無斧鉞　受節度(後漢竇固出擊匈奴騎都尉秦彭/為副彭在别屯輙以法斬人固奏)¶
(彭專擅請誅之朝議皆然郭躬獨曰於法彭得帝曰當/一綂扵督彭無斧鉞何以得躬曰在部曲則不得彭今)¶
(專軍别将且漢制棨㦸即為斧鉞帝乃從之渾晉命王/濬伐吳受王渾節度濬乗勝順流遂不詣渾  表濬違)¶
(詔不受節度誣罪之/有司遂按濬帝不許)　處左　尚右(偏将軍處左詳将/帥三  禮記卒尚)¶
(右注云右陰也陰主殺卒之/行伍以右為上示有死志)　増傳飱　移檄(史記韓/信張耳)¶
(擊趙未至井陘口止舍令禆將傳飱曰今日破趙㑹食/乃使萬人先行出背水陣  後漢書岑彭與交阯牧鄧)¶
(讓厚善與讓書陳國家威德又遣偏将軍屈充移檄江/南班行詔命扵是讓與江夏太守侯登等相率遣使貢)¶
<pb:KR3k0055_WYG_213-3a>¶
(獻悉封/為列侯)　總諸校　貳元帥(李衛公曰臣嘗教士分為/三等必先結伍法伍法既)¶
(成授之軍校此一等也軍校之法以一為十以十為百/此一等也授之禆将禆将乃總諸校之隊聚為圗陣此)¶
(一等也俟後周書賀拔岳事尒朱榮以定䇿功授前将/軍時万  醜奴僭稱大號榮将岳討之岳私謂其兄勝)¶
(曰醜奴擁秦隴之兵足為勍敵若岳往無功罪責立至/假克定恐讒愬生焉請尒朱氏一人為元帥岳願貳之)¶
(勝乃請於榮以天光為雍州/刺史岳為衞将軍左都督)　領南郡　令尋陽(吳志/孫權)¶
(遣周瑜及程普等與劉備併力敗曹操於赤壁操留曹/仁等守江陵城瑜親跨馬躒陣仁遂退權拜瑜偏将軍)¶
(領南郡太守州又呂蒙擊曹仁退走遂據/南郡撫定荆  還拜偏将軍領尋陽令)　權不已制¶
　智以相資(唐書朔方元帥魏元忠討賊不利劾奏副/将韓思忠敗律當誅王晙以思忠偏禆權)¶
<pb:KR3k0055_WYG_213-3b>¶
(不已制且其人忠勇可惜不宜獨誅固爭得釋濟賜劉/彦佐詔曰自古出師皆有副貳臨難則權以相  料敵)¶
(則智以相/資見孔帖)　李廣不侯　王平進位(史記大将軍衞青/凡七出擊匈奴其)¶
(校尉禆將以從大將軍侯者九人為禆將者四李廣獨/不侯  蜀志王平拜牙門將禆將軍屬馬謖先鋒連規)¶
(諫謖謖不能用大敗於街亭衆散惟平所領千餘人鳴/鼓自持魏張郃疑其伏兵不往偪也平徐徐收合諸營)¶
(而還進位討冦/将軍封亭侯)　號承義侯　號建䇿侯(後漢書冦恂/上谷昌平人)¶
(也初為郡功曹太守耿况甚重之恂與况子弇等俱南/及光武扵廣阿拜恂為偏將軍號承義侯  又吳漢素)¶
(聞光武長者獨欲歸心乃説漁陽太守彭寵寵遣漢將/兵與上谷諸將并軍而南所至擊斬王郎將帥及光武)¶
(扵廣阿拜漢為偏將軍/既拔邯鄲賜號建䇿侯)　使䕶諸將　分守支郡(宋史/吳玠)¶
<pb:KR3k0055_WYG_213-4a>¶
(始為禆将未知名劉子羽獨竒之言於張浚浚與語大/恱使盡䕶諸将  李綱上疏有曰守備之宜當於淮之)¶
(東西及荆襄置三大帥屯重兵以臨之分遣偏将進守/支郡加以戰艦水軍上連下接自為防守則藩籬之勢)¶
(成見武/備志)　積勞至節度　以功拜刺史(杜希全以禆將/隸郭子儀積功)¶
(勞至朔方節度使功王周事唐莊宗明宗/為禆將以力戰有  拜刺史並見孔帖)　項羽為次¶
將　曹彬為牙將(史記項籍字羽楚懐王召宋義與計/事而大悦之因置以為上將軍項羽)¶
(為次將范増為末將救趙其宋史曹彬漢乾祐中為成/德軍牙将節帥武行德見  端慤指謂左右曰此遠大)¶
(器也非/常流也)　王齕隱上將　陸遜代右督(秦使王齕攻趙/陰使武安君白)¶
(起為上將軍而齕為尉禆将令軍中有敢泄武安君將/者斬詳攻戰二  吳志吕蒙稱疾詣建業權問誰可代)¶
<pb:KR3k0055_WYG_213-4b>¶
(卿者蒙對曰陸遜意思深長才堪負/重權乃召遜拜偏将軍右部督代蒙)　耿況得自置¶
郭逵稱善用(後漢書耿弇傳薊中亂光武南馳弇因説/父上谷太守況使冦恂東約彭寵各發突)¶
(騎步兵弇與景丹冦恂及漁陽兵合軍而南光武見弇/等説曰當與漁陽上谷士大夫共此大功乃皆以為偏)¶
(将軍使還領其兵加况大將軍興義侯得自置偏禆閲/宋史郭逵善用禆將每至所部令人自言所能暇日)¶
(按之故臨陣/皆盡其技)　裨將進偏將之名　下將同上將之服¶
(魏志曹操授徐晃兵使擊卷原武賊破之拜禆将軍從/破顔良拔白馬進至延津破文醜拜偏將軍  唐書李)¶
(勣從秦王伐東都戰有功東畧地至虎牢平竇建德俘/王世充乃振旅還秦王為上将勣為下将皆服金甲乗)¶
(戎輅告/㨗於廟)　使將十萬衆臨越　偽將數千人降賊(史記/髙祖)¶
<pb:KR3k0055_WYG_213-5a>¶
(使陸賈賜尉佗印為南越王陸生至尉佗魋結箕踞見/陸生陸生曰漢使一偏將將十萬衆臨越則越殺王䧏)¶
(漢如反覆手耳於是尉佗乃蹶然起坐謝陸生禆李光/弼遣人詐為約䧏而穿地道周賊營中至期遣  将将)¶
(數千人出如䧏狀賊皆屬目俄而營中地陷死者千/餘人賊衆驚亂官軍鼓譟乗之俘斬萬計見武備志)¶
　　偏將三¶
増將左右軍(左傳王以諸侯伐鄭鄭伯禦之王為中軍/虢公林父將右軍蔡人衛人屬焉周公黒)¶
(肩將左軍/陳人屬焉)　以大校當禆將(史記驃騎将軍霍去病将/五萬騎而無禆将悉以李)¶
(敢等為大/校當禆将)　原張宗後拒(見文學/部簡一)　増應參星(晉書天/文志參)¶
(白虎之體其中三星横列三將也東北曰左肩主左将/西北曰右肩主右将東南曰左足主後将軍西南曰右)¶
<pb:KR3k0055_WYG_213-5b>¶
(足主偏將軍故黄帝占參應七/将七将皆明大天下兵精也)　原禆佐(白/帖)　増重戎¶
事肅王命(賛皇一品集李丕充攻討副使制曰晉謀元/帥則有佐軍漢制出師皆立副貳所以重戎)¶
(事而肅/王命也)　攬轡安閑(李光弼夜至河陽史思明使騎将/劉龍僊挑戰僕固懐恩請行光弼)¶
(曰此非大将所為禆将白孝德請挺身取之光弼問所/須對曰願𨕖五十騎為後繼而請大軍鼓譟以増氣光)¶
(弼撫其背而遣之孝德挾二矛䇿馬亂流而進半涉懐/恩賀曰克矣觀其攬轡安閑是以知之龍僊易之孝德)¶
(瞋目大呼運矛躍馬搏之城上鼓譟/五十騎繼進斬龍僊以歸見武備志)　中擇大將(詳将/帥一)¶
　命將為設參佐(劉敞言於仁宗曰王者之遣使命将/也為之設介貳參佐非獨司紀綱廣)¶
(謀䇿所以謹大/事備不然也)　出竒非皆關白(夫大將以出令為職/若識不足以範圍才)¶
<pb:KR3k0055_WYG_213-6a>¶
(不足以駕馭諸将其肯奉行乎偏將以受成算而不自/用為職若提兵既遠不能隨時出竒而欲一一關白主)¶
(帥其能以成功乎/竝見登壇必究)¶
　　威名將一¶
原憂得臣　喜劇孟(左傳晉敗楚于城濮晉侯猶有憂/色曰得臣尚在憂未艾也  漢書)¶
(周亞夫為大将得劇/孟喜曰若一敵國也)　頗牧之名　飛羽之稱(㢘頗李/牧  蜀)¶
(志張飛雄壯威猛亞關羽魏之/謀臣程昱等咸稱飛羽萬人敵)　所居國重　所向敵¶
避(史記鮑叔牙云管夷吾所居國重文北史周蔡祐授/平東将軍髙仲宻舉北豫來附周  率軍援之與齊)¶
(神武遇於芒山時祐著明光鐵鎧所向/無敵齊人曰此是鐵猛獸也皆避之)　彊秦不敢加¶
<pb:KR3k0055_WYG_213-6b>¶
兵　鮮卑不敢近塞(藺相如曰强秦不敢加兵以吾兩/人也兩人㢘頗藺相如  後漢鄧)¶
(訓遷烏桓太守鮮/卑不敢南近塞)　王敦不敢為非　羌人相謂無反¶
(晉周訪有平河洛志善撫納士皆為死王敦有不臣之/心終訪之世不敢為非  趙充國擊羌羌人相謂曰汝)¶
(無反天子遣趙將軍/年八九十善于用兵)　匈奴射偶莫中　晉君側席而¶
坐(郅都為雁門守匈奴不近雁門為偶人似都令騎射/莫能中之見憚如此  何武書曰楚國帯甲百萬于)¶
(國不以為雄子玉将則晋文公側席而/坐及死君臣相賀百萬不如一賢也)　魯以季友治¶
亂　楚以子玊重輕　魏以無忌折衝　項以范増存¶
亡(竝何武書忠臣/社稷之衞云云)　増震百蠻　定西域(漢書陳湯傳/谷永上疏曰)¶
<pb:KR3k0055_WYG_213-7a>¶
(竊見關内侯陳湯前使副西域都䕶屠三重城斬郅支/首報十年之逋誅雪邊吏之宿恥威震百蠻武暢西海)¶
(漢元以來征伐方外之将未嘗有也威後漢書班超為/軍司馬使西域建初中拜将兵長史  震西域永元初)¶
(乃以超為都䕶于是西域/五十餘國悉皆納質内屬)　如虓虎　號卧虎(詩王奮/厥武如)¶
(震如怒進厥虎臣闞如虓虎注云闞奮怒貌虓虎之自/怒也  後魏李崇沉深有将畧寛厚善御衆在揚州凡)¶
(經十年常養壯士數千人㓂/賊侵邊所向摧破號曰卧虎)　魏有虎侯　唐得虓將¶
(職官分紀許禇從魏主操討馬超操與超單馬㑹語惟/禇從超欲突操素聞其勇疑從騎是乃問操曰公有虎)¶
(侯者安在操顧禇禇瞋目盼之超不敢動軍中/以禇力如虎而癡號曰癡虎  下詳将帥二)　白馬¶
長史　黄騶少年(後漢書公孫瓉拜降虜校尉常與善/射之士數十人皆乘白馬以為左右)¶
<pb:KR3k0055_WYG_213-7b>¶
(翼自號白馬義從烏桓更相告語避白馬長史騶唐裴/果勇冠諸軍常乗騶馬白袍登先陷陣時號黄  少年)¶
(見古/事苑)　雷霆比怒　草木知名(北史長孫晟為秦州行/軍總管取晉王廣節度)¶
(王引晟同飲有突厥逹官來降言突厥畏長孫總管聞/其弓聲謂為霹靂見其走馬稱為閃電王笑曰将軍震)¶
(怒威行域外遂與雷霆為比一何壯哉名唐書德宗以/張萬福為濠州刺史召謂曰先帝改爾  正者所以褒)¶
(也朕聞江淮草木亦知爾威名若/從所改恐賊不曉是卿復賜舊名)　賊聞破膽　敵聞¶
狂魄(名臣傳范文正公與韓魏公俱為西帥邊上謠曰/軍中有一韓西賊聞之心骨寒軍中有一范西賊)¶
(聞之驚破膽元昊懼遂稱臣諸名山藏副将軍常遇春/出戰每積銚列櫓矢石交下  将恇憚莫前遇春單身)¶
(陵蹈其間敵人聞遇/春名咸狂魄䧏北)　識聲莫犯　懼威自譁(後漢書/公孫瓉)¶
<pb:KR3k0055_WYG_213-8a>¶
(拜降虜校尉職綂戎馬連接邊冦每聞有警輙望塵奔/逐或繼之以夜戰虜識瓉莫敢抗犯  王式初交趾數)¶
(有變懼式威不自安譁曰黄頭軍将渡海襲我/矣相率抗黄頭軍式翼日盡捕斬之見孔帖)　名重¶
敵中　賊拜城上(五代謝彦章臨敵御衆肅然有將帥/之威左右馳驟疾如風雨晉人望其)¶
(行陣整齊相謂曰謝彦章必在此也其名重敵中如此至/  賊將徐庭光守長春宮城馬燧度長春不下乃挺身)¶
(城下見庭光庭光憚/威拜城上竝孔帖)　怖之斷瘧　圖以禳鬼(世説桓/石虔從)¶
(征枋頭車騎沖沒左右莫能救宣武問汝叔落賊汝知/否石虔聞氣甚奮䇿馬於萬衆中救沖還三軍歎服河)¶
(朔以其威有患瘧者怖之多愈因斷瘧焉軍南史宋檀/道濟遷征南大将軍元嘉中都督征討諸  事北畧地)¶
(與魏三十餘戰雄名大震/魏甚憚之圖之以禳鬼)　雄邊　威隣(唐書鳯翔將/野詩良輔涇)¶
<pb:KR3k0055_WYG_213-8b>¶
(原將郝玭各以名雄邊上吐番嘗謂漢使曰唐既與吐/番和好何忘語也問曰何謂曰若不忘語何因遣野詩)¶
(良輔為隴州刺史畏憚如此四田𢎞正數上表固請留/闕下帝勞曰魏人樂卿之政  隣畏卿之威為朕長城)¶
(又安用辭/見孔帖)　農皆輟耕待命　曹議徙都避鋭(史記淮/陰侯傳)¶
(廣武君曰今將軍涉西河虜魏王禽夏説閼與一舉而/下井陘不終朝破趙二十萬衆誅成安君名聞海内威)¶
(振天下農夫莫不輟耕釋耒䄖衣甘食傾耳以待命都/蜀志關羽傳羽攻曹仁于樊威震華夏曹操議徙許)¶
(以避/其鋭)　鄰國聞死賜赦　金人聞死相賀(北史齊斛律/光深為鄰敵)¶
(懾憚周武聞光死赦其境内畏宋史岳飛傳洪皓在金/國中蠟書馳奏以為金人所  服者惟飛至以父呼之)¶
(聞其死酌/酒相賀)　突厥下馬羅拜　吐番來使願識(唐書薛/仁貴坐)¶
<pb:KR3k0055_WYG_213-9a>¶
(事貶象州㑹赦還拜𤓰洲長史右領軍衛将軍檢校代/州都督率兵擊突厥元珍于雲州突厥問曰唐将為誰)¶
(曰薛仁貴突厥曰薛将軍流象州死矣安得復生仁貴/脱兠鍪見之突厥相視失色下馬羅拜遁去  又唐璿)¶
(字休璟聖厯中吐蕃來請和既宴使者屢覘休璟武后/問焉對曰洪源之戰是将軍多殺士卒其勇無比今願)¶
(識之后嗟異擢為右武/威金吾二衛大将軍)　取温邵以一函紙　得郝玭¶
賞等身金(晉書陶侃轉廣州刺史平越中郎将先是廣/州人迎王機為刺史未發㑹杜𢎞據臨賀與)¶
(温邵劉沉俱謀反侃直至廣州𢎞遣使偽䧏侃擊破之/執劉沉于小桂又遣部将許髙討機斬之諸将皆請乗)¶
(勝擊温邵侃笑曰吾威名已著何事遣兵但一函紙足/耳于是下書諭之邵懼而走追獲扵始興  唐書郝玭)¶
(貞元中為臨涇鎮将遷涇原行營節度使賛普常等/玭身鑄金像令於國中曰得生玭者以金玭償之)¶
<pb:KR3k0055_WYG_213-9b>¶
横矛拒後敵無敢近　乘輿殿後魏不敢逼(蜀志張飛/字翼德先)¶
(主奔江南曹操追之一日一夜及於當陽之長阪先主/聞操卒至棄妻子走使飛將二十騎拒後飛據水斷橋)¶
(瞋目横矛曰身是張翼德也可來共决死敵無敢近者/遂得免  南史韋叡都督衆軍進討合肥合肥平有詔)¶
(班師去魏師既近懼為所躡叡悉遣輜重居前身/乗小輿殿後魏人服叡威名不敢逼全軍而還)¶
　　威名將二¶
増飛將軍(史記李将軍廣隴西成紀人武帝時匈奴入/殺遼西太守敗韓將軍于是召拜廣為右北)¶
(平太守匈奴聞之號曰漢飛將/軍避之數嵗不敢入右北平)　熊虎之將(呉志周瑜/上疏曰劉)¶
(備以梟雄之姿而有關羽張飛/熊虎之將必非久屈為人用者)　著翅人(後周書韓果/從大將軍破)¶
<pb:KR3k0055_WYG_213-10a>¶
(稽胡于北山胡地險阻人跡罕至果進兵窮討㪚其種/落稽胡憚果勁健號曰著翅人太祖聞之笑曰著翅之)¶
(名寧減/飛將)　驍將(又梁武勅蕭續曰賀拔勝此間/驍将汝宜慎之見太平御覽)　高敖¶
曹比項籍(北齊髙昂字敖曹為髙歡将馬矟絶世左/右無不一當百時人比之項籍見萬花谷)¶
敦煌戍卒(北史史萬嵗配敦煌為戍卒竇榮定擊突厥/突厥遣一騎挑戰榮定遣萬嵗出應之馳斬)¶
(其首而還突厥大驚遂引去由是領車騎将軍開皇末/突厥逹頭可汗犯塞上令萬嵗出馬邑道至大斤山遇)¶
(敵逹頭問曰隋将為誰候騎曰史萬嵗復曰得非敦煌/戍卒乎曰是也逹頭聞而引去萬嵗馳追百餘里大破)¶
(之/)　榮公第六郎(隋書來䕶兒封榮國公第六子來整/為虎賁郎将羣盗憚之作歌曰長白)¶
(山頭百戰塲十十五五把長槍不畏官/軍萬千衆只畏榮公第六郎見萬花谷)　來嚼鐵(唐書/來瑱)¶
<pb:KR3k0055_WYG_213-10b>¶
(為潁川太守賊來攻瑱射賊皆應/弦而仆賊拜城下目為來嚼鐵)　莫敢仰視(唐書李/光弼治)¶
(師訓整軍中指顧/諸将不敢仰視)　王鐵鎗(五代史梁王彦章驍勇有/力持鐵鎗騎而馳突奮疾)¶
(如飛他人莫能舉/也軍中號王鐵鎗)　令生得者為刺史(又周德威小字/陽五當梁晉之)¶
(際周陽五之勇聞天下梁軍圍晉太原/令軍中曰能生得周陽五者為刺史)　契丹不敢南¶
牧(宋史賀惟忠為易州刺史威名震/北邊故十餘年間契丹不敢南牧)　狄天使(職官分/紀狄青)¶
(為延州指揮使㑹元昊叛屢将兵出戰四年間大小二/十五陣西戎及岩下以及京師之人皆呼為狄天使見)¶
(萬花/谷)　敢言姓名者罪不赦(宋史劉錡傳金主亮之南/下也下令敢有言錡姓名)¶
(者罪不赦枚舉南朝諸將問其下孰敢當者皆隨/姓名具答如響至錡莫有應者金主曰吾自當之)　夏¶
<pb:KR3k0055_WYG_213-11a>¶
人輙怖兒啼(又劉錡髙宗初為隴右都䕶與夏人戰/屢勝夏人兒啼輙怖之曰劉都䕶來)¶
弟亞於兄(宋史吳璘玠弟也剛勇喜大節畧苛細讀史/曉大義代兄為将守蜀二十餘年隠然為方)¶
(面之重威/名亞於玠)　金兵聞皆辟易(又魏勝傳金兵逼關勝登/關門張樂飲酒犒軍士令)¶
(固守勿出戰金兵攻踰時乃小遣士出憑險隘擊之金/人知不可攻率軍轉而渡河襲關後勝斂兵入城金兵)¶
(追将及勝獨乗馬逐之叱/曰魏勝在此聞之皆辟易)¶
　　儒學將一¶
原敦詩説禮　雅歌投壺(左傳楚子及諸侯圍宋宋公/孫固如晉告急晉于是蒐于)¶
(被廬作三軍謀元帥趙衰曰郤縠可臣亟聞其言矣説/禮樂而敦詩書詩書義之府也禮樂德之則也德義利)¶
<pb:KR3k0055_WYG_213-11b>¶
(之本也乃使郤縠將中軍郤溱佐之升後漢書祭遵少/好經書建武初拜征虜将軍博士范  曰遵為将軍取)¶
(士皆用儒術對酒設樂必雅歌投壺雖在軍旅不&KR0111;爼/豆其後㑹朝帝每歎曰安得憂國奉公之臣如祭征虜)¶
(者/乎)　手不釋卷　身不跨馬(吳志魯肅在軍陣手不釋/卷  晉書杜預字元凱拜)¶
(鎮南将軍都督荆州諸軍事身不跨馬射不穿札而每/任大事輙居將帥之列既立功之後耽思經籍為春秋)¶
(左氏經傳集解嘗對/武帝曰臣有左傳癖)　植初校書　蒙始就學(後漢盧/植字子)¶
(幹初在東觀校書續漢記後遷平北中郎将持節䕶烏/桓連戰皆㨗  孫權謂呂蒙蔣欽曰宜學問自開益䝉)¶
(曰軍中日苦多務不及讀書權曰孤豈欲卿治經為/博士耶但令涉獵見往事耳䝉始就學雖舊儒不及)¶
求賦餘韻　悦詩末章(梁曹景宗大破魏軍振旅凱入/帝于華林宴飲賦詩景宗已醉)¶
<pb:KR3k0055_WYG_213-12a>¶
(求賦詩韻已盡惟餘競病二字景宗便操筆斯須成詩/云去時兒女悲歸來笳鼓競借問行路人何如霍去病)¶
(帝覽之欣羡不已朝賢驚嗟竟日謝周文帝宴羣臣賦/詩髙琳詩末章云寄言竇車騎為  霍将軍何以報天)¶
(子沙漠静/妖氛帝悦)　賈復敦儒術　張郃愛儒士(後漢書賈復/厯左将軍封)¶
(膠東侯復知帝欲偃干戈修文德不欲功臣擁衆京師/乃與髙宻侯鄧禹竝剽甲兵敦儒學帝深然之  魏志)¶
(張郃雖武将而愛樂儒士嘗薦同鄉卑湛經明行修詔/曰将軍外勒戎旅内存國朝朕嘉将軍之意今擢湛為)¶
(博/士)　内修文德良資羽翼之才　外拓遐方必藉爪牙¶
之器(以上/白帖)　増葛巾毛扇　緩帶輕裘(世語云諸葛武/侯與司馬宣王)¶
(治軍渭濵尅日交戰宣王戎服蒞事使人視武侯獨乗/素輿葛巾毛扇指揮三軍隨其進止宣王歎曰諸葛君)¶
<pb:KR3k0055_WYG_213-12b>¶
(可謂名士矣軍晉書羊祜博學能屬文泰始初為尚書/右僕射衞將  都督荆州諸軍事祜在軍常輕裘緩𢃄)¶
(身不被甲鈴閣之下/侍衞者不過十數人)　常儒服　如書生(五代謝彦章/為将好禮儒)¶
(士雖居軍中常儒服見孔帖恂宋史岳飛/好賢禮士覽經史雅歌投壺  恂如書生)　筆翰如流¶
　禮法自制(晉書陶侃領䕶南蠻校尉征西大將軍性/聰敏閫外多事千緒萬端罔有遺漏遠近)¶
(書疏莫不手荅筆翰如流自唐書李/晟子憲與愬喜儒以禮法  矜制)　敬賢大夫　如¶
儒先生(魏志李典&KR0118;破虜将軍好學問貴儒雅不與諸/将爭功敬賢士大夫恂恂若不及軍中稱其長)¶
(者居韓充雖将家性節儉厯三/鎮  處服玩如儒先生見孔帖)　通左氏春秋　讀班¶
固漢書(唐田𢎞正性忠孝好功名起樓聚書萬餘卷通/春秋左氏與僚屬講論終日見孔帖  唐書李)¶
<pb:KR3k0055_WYG_213-13a>¶
(光弼傳賛光弼毅然有古良將風/好讀班固漢書異乎庸人武夫)　聽學士讀史　號¶
儒者知兵(北史韋孝寛為行軍元帥雖在軍中篤意文/史政事之餘每自披閲末年患目猶令學士)¶
(讀而聽之彦唐書唐休璟少孤授易于馬嘉運傳/禮于賈公  授凉州都督休璟以儒者號知兵)　書¶
生破鋭卒　儒者奠京師(文粹陸長源書曰謝艾書生/也破麻秋勁鋭之卒  唐書)¶
(鄭畋為鳯翔隴西節度使㑹黄巢陷東都遣兵戍京師/遷西面行營都統中和初賊將王璠率衆來攻畋設伏)¶
(以待璠内輕畋儒柔縱步騎鼓而前伏發鏖戰龍尾坡/殺賊二萬級巢大懼不敢西謀當此時微畋天子幾殆)¶
(帝聞㨗曰朕知畋不/盡儒者之勇乃爾)¶
　　儒學將二¶
<pb:KR3k0055_WYG_213-13b>¶
原悉通孝經(漢書儒林傳序明帝别立校舍自/期門羽林之士悉令通孝經章句)　坐帷¶
講論(後漢書張奐永夀初遷使匈奴中郎将時休屠各/及朔方烏桓竝同反叛燒度遼将軍門兵衆大恐)¶
(各欲亡去奐安坐帷中與弟子講誦自若軍士稍安/乃潛誘烏桓陰與和通遂使斬屠各渠帥襲破其衆)¶
論説史漢(蜀王平詳/將帥三)　隱几讀書(孔融為北海相袁譚/攻之流矢雨集融隠)¶
(几讀書言/笑自若)　増被服必於儒者(南史韋叡雅有曠世之/度所居必有政績将兵)¶
(仁愛士卒被服必扵儒者雖臨陣交/鋒常緩服乗輿執竹如意以麾進止)　楯上磨墨作檄¶
(東坡詩注梁荀濟曰大丈/夫當於楯上磨墨作檄)　下馬作露布(魏書傅永字/修期有氣幹)¶
(發憤讀書涉獵經史兼有才筆䇿拜安遠将軍髙/祖每歎曰上馬能擊賊下馬作露布惟傅修期耳)　製¶
<pb:KR3k0055_WYG_213-14a>¶
詩如上馬入陣(隋書周羅㬋初仕陳為太子左衞率時/參宴席陳主曰周左率武將詩每前成)¶
(文士何為後也孔範對曰周羅㬋執筆製/詩如上馬入陣不在人後見太平御覽)　武夫奪氣¶
(柳公綽為鄂州韓退之與書云獨閣下能出入行間與/士卒均辛苦用儒雅文字章句之業率先天下武夫關)¶
(其口而奪之/氣見萬花谷)　頗牧在禁中(唐書畢諴入翰林為學士/党項擾河西宣宗嘗召訪)¶
(邊事諴援質古今條破羌狀甚悉帝悦曰吾将擇能帥/者孰謂頗牧近在吾禁署中卿為朕行乎諴唯唯即拜)¶
(刑部侍郎出為邠寧節/度河西供軍安撫使)　知古今(宋史尹洙為經略判/官狄青以指使見洙)¶
(與談兵善之薦于經略使韓琦范仲淹曰此良将材也/仲淹以左氏春秋授之曰將不知古今匹夫勇耳青折)¶
(節讀書悉通秦漢/以來将帥兵法)　曹翰能詩(玉壺清話曹翰魏人能/詩太宗語曰卿詩曽因)¶
<pb:KR3k0055_WYG_213-14b>¶
(國難披金甲恥為家貧賣寶刀他日燕/山磨峭壁定應先勒大名曹朕每愛之)　愧功出儒者¶
(宋名臣言行録紹興中完顔亮南犯王權失律虞允文/以宣撫視師江上大破賊軍允文至京口謁劉錡錡曰)¶
(朝廷飬兵三十年今日大功/乃出於儒者我輩愧死矣)　延章縫論書史(名山藏/吳良戍)¶
(江陰十年晝則披甲乗障夜則枕干警備暇延章縫/論書史太祖曰吳院判保障一方使我無東顧憂)¶
　　軍師¶
増西伯載與俱歸(史記西伯将出獵卜之曰所獲非龍/非彲非虎非羆霸王之輔於是西伯)¶
(獵果遇太公與語大/悦載與俱歸立為師)　原坐謀輜車中(又魏伐趙趙急/請救于齊齊威)¶
(王欲将孫臏臏辭謝曰刑餘之人不可於是乃以田/忌為将而孫子為師居輜車中坐為計謀大破魏軍)¶
<pb:KR3k0055_WYG_213-15a>¶
有孔明猶魚有水(蜀志先主曰孤之有孔明猶魚之有/水時孫權擁軍在柴桑亮説權權即)¶
(遣周瑜等隨亮詣先主并力拒曹操操敗于赤壁先主/遂收江南以亮為軍師中郎將成都平以亮為軍師将)¶
(軍/)　謀謨帷幄(魏志荀攸字公逹曹公素聞攸名與語/大悦謂荀彧鍾繇曰公逹非常人也吾)¶
(得與之計事天下當何憂哉以為軍師攸深密有智防/自從曹公征伐常謀謨帷幄時人子弟莫知其所言)¶
　杖節立軍門(晉書魏朝以諸葛亮僑軍遠出利在急/戰每命司馬懿持重以候其變亮數挑)¶
(戰懿不出因遺懿巾幗婦人之飾懿怒表請決戰不許/乃遣衞尉辛毘杖節為軍師以制之後亮復來挑戰懿)¶
(将出兵以應之毘/杖節立軍門乃止)　増令諸將盡拜(名山藏劉基字伯/温時太祖稱吳公)¶
(聞基言大悦稱先生而不名陳友諒聲勢大震諸將多/恐議䧏議奔基曰請賜臣劔先斬議䧏及奔者臣乃言)¶
<pb:KR3k0055_WYG_213-15b>¶
(吳公扵是賜基劒令諸将盡拜基為軍師有/不服者斬之諸将悚然是以有龍江之㨗)¶
　　軍旅一¶
増書&KR0601;征曰&KR0601;侯命掌六師　周禮曰大司馬凡制軍¶
萬有二千五百人為軍王六軍大國三軍次國二軍小¶
國一軍軍將皆命卿二千五百人為師師帥皆中大夫¶
五百人為旅旅帥皆下大夫百人為卒卒長皆上士二¶
十五人為兩兩司馬皆中士五人為伍伍皆有長　又¶
曰小司徒之職乃會萬民之卒伍而用之五人為伍五¶
<pb:KR3k0055_WYG_213-16a>¶
伍為兩四兩為卒五卒為旅五旅為師五師為軍以起¶
軍旅以作田役以比追胥以令貢賦又曰凡起徒役毋¶
過家一人以其餘為羡唯田與追胥竭作(賈疏云小司/徒佐大司徒)¶
(以掌六鄉六鄉之内有比閭族黨州鄉一鄉岀一軍六/鄉還出六軍五家為比家出一人則是一比也在家為)¶
(比在軍為伍在鄉五比為閭閭二十五家也在軍五伍/為兩兩二十五人也在鄉四旅為族族百家也在軍四)¶
(兩為卒卒百人也在鄉五族為黨黨五百家在軍五卒/為旅旅五百人也在鄉五黨為州州二千五百家在軍)¶
(五旅為師師二千五百人也在鄉五州為鄉鄉萬二千/五百家在軍五師為軍軍萬二千五百人也又云一家)¶
(兄弟雖多除一人為/正卒其餘皆為羡卒)　國語管子對桓公曰君欲速得¶
<pb:KR3k0055_WYG_213-16b>¶
志於天下諸侯則事可以隠令可以寄政作内政而寄¶
軍令焉管子於是制國五家為軌軌為之長十軌為里¶
里有司四里為連連為之長十連為鄉鄉有良人焉以¶
為軍令五家為軌故五人為伍軌長帥之十軌為里故¶
五十人為小戎里有司帥之四里為連故二百人為卒¶
連長帥之十連為鄉故二千人為旅鄉良人帥之五鄉¶
一帥故萬人為一軍五鄉之帥帥之三軍故有中軍之¶
鼓有國子之鼓有髙子之鼓春以□振旅秋以獮治兵¶
<pb:KR3k0055_WYG_213-17a>¶
是故卒伍整於里軍旅整於郊内敎既成令勿使遷徙¶
伍之人祭祀同福死喪同䘏禍災共之人與人相疇家¶
與家相疇世同居少同逰故夜戰聲相聞足以不乖晝¶
戰目相視足以相識其歡欣足以相死居同樂行同和¶
死同哀是故守則同固戰則同彊君有此士也三萬人¶
以方行於天下以誅無道以屏周室天下大國之君莫¶
之能禦也　漢書髙帝紀曰漢王屯滎陽蕭何發關中¶
老弱未傅者悉詣軍(服虔曰傅音附孟康曰古者二十/而傅三年畊有一年儲故二十三)¶
<pb:KR3k0055_WYG_213-17b>¶
(而後役之漢儀注曰民年二十三為正一嵗為衞士一/嵗為材官騎士習射御騎馳戰陣年五十六衰老乃得)¶
(免為庶民就田里今老弱未嘗傅者皆發之/師古曰傅著也言著名籍給公家徭役也)　原又刑¶
法志曰漢興踵秦而置材官於郡國京師有南北軍之¶
屯至武帝平百粤内増七校外有樓船皆嵗時講肄修¶
武備云(注晉灼曰百官表中壘屯騎步兵越騎長水胡/騎射聲虎賁凡八校尉胡騎不常置故此言七)¶
(也馬端臨通考曰南軍衞尉主之掌宮城門/内之兵北軍中尉主之掌京城門内之兵)　増唐書¶
兵志曰盖唐有天下二百餘年而兵之大勢三變其始¶
盛時有府兵府兵後廢而為彍騎彍騎又廢而方鎮之¶
<pb:KR3k0055_WYG_213-18a>¶
兵盛矣及其末也彊臣悍將兵布天下而天子亦自置¶
兵扵京師曰禁軍其後天子弱方鎮彊而唐遂以亡滅¶
者措置之勢使然也初府兵之置居無事時畊於野其¶
番上者宿衞京師而已若四方有事則命將以出事解¶
輙罷兵散扵府将歸扵朝故士不失業而將帥無握兵¶
之重所以防微漸絶禍亂之萌也及府兵法壞而方鎮¶
盛武夫悍將雖無事時據要險專方面既有其土地又¶
有其人民又有其甲兵又有其財賦以布列天下然則¶
<pb:KR3k0055_WYG_213-18b>¶
方鎮不得不强京師不得不弱故曰措置之勢使然者¶
以此也　又曰府兵之制起自西魏後周而備扵隋唐¶
興因之武德初析關中為十二道三年更為十二軍軍¶
置將副各一人以督畊戰以車騎府統之　經濟𩔖編¶
曰唐諸衞府兵自成丁從軍六十而免其家又不免雜¶
徭浸以貧弱逃亡畧盡百姓苦之張説建議請召募壯¶
士充宿衞不問色役優為之制逋亡者必爭出應募明¶
皇從之旬日得精兵十三萬分隸諸衞更番上下兵農¶
<pb:KR3k0055_WYG_213-19a>¶
之分自此始矣　宋史兵志曰宋之兵制大槩有三天¶
子之衛兵以守京師備征戍曰禁軍諸州之鎮兵以分¶
給役使曰廂軍𨕖於户籍或應募使之團結訓練以為¶
在所防守則曰鄉兵又有畨兵其法起於國初具籍塞¶
下團結以為藩籬之兵其後一律以鄉兵之制太祖起¶
戎行有天下於時將帥之臣入奉朝請獷暴之民收隸¶
尺籍雖有桀驁恣肆而無所施於其間是雖以矯累朝¶
藩鎮之弊而其所懲者深矣　續文獻通考曰明兵制¶
<pb:KR3k0055_WYG_213-19b>¶
洪武十三年設中左右前後五軍都督府分領在京各¶
衛所在外都司衛所其在京錦衣等親軍上直衞不隸¶
五府¶
　　軍旅二¶
原師貞　師成(易師貞丈人吉无/咎  傳師成以出)　制命　死義(傳師/在制)¶
(命命由己制也而孝悌修軍/旅衆以義死之  不可犯也)　飾怒　思險(禮記軍旅/鈇鉞者先)¶
(王之所以飾怒也所又軍旅思險隠情/以虞注思度已之  能以度彼能否也)　聚𣝔　鼓鼜¶
(軍旅懸壺以序聚𣝔注懸壺為漏以次更序聚𣝔備守/以兩木相擊行夜  凡軍旅夜鼓鼜注鼜夜戒守司馬)¶
<pb:KR3k0055_WYG_213-20a>¶
(法昬鼓四/通為鼜)　同邦國　糾邦國(周禮宗伯以軍旅同邦/國  又大司馬制軍詰)¶
(禁以糾/邦國)　二璋起　七校修(周禮牙璋中璋以起軍旅/以治兵守注二璋皆有鉏)¶
(牙之飾於琰側先言牙璋有文飾也若今之銅/虎符  漢刑法志武帝内修七校不常置也)　以律¶
出　以嚴終(易師出以律否臧/凶  兵事以嚴終)　未之學　不可廢(孔/子)¶
(對衞靈公軍旅之事未之學也一五/材廢一不可誰能去兵詳論兵)　匪遊匪紹　不¶
土不分(詩常武召穆公美宣王有常德以立武事匪遊/匪紹徐方繹騷箋云軍行三十里非懈緩也匪)¶
(遨遊也地榖梁傳云/不土其  不分其民)　増六師　七萃(康王之誥張皇/六師  穆天子)¶
(傳天子賜七萃之士注云萃聚/也以智力之士七等聚為爪牙)　爪士　牙兵(小雅祈/父予王)¶
<pb:KR3k0055_WYG_213-20b>¶
(之爪牙又云予王之爪士管唐代宗以魏博都防禦使/田承嗣為節度使承嗣舉  内户口壯者皆籍為兵惟)¶
(使老弱畊稼數年間有衆十萬又𨕖其驍/健者萬人自衛謂之牙兵見經濟𩔖編)　貝胄　緹¶
衣(魯頌公徒三萬貝胄朱綅盱張衡西京賦迾卒清/候武士赫怒緹衣韎韐睢  跋扈又緹騎見騎𩔖)¶
奮擊　佽飛(通考蘇秦説魏襄王曰聞大王之卒武士/二十萬蒼頭二十萬奮擊二十萬厮卒十)¶
(餘萬此其過越王勾踐遠矣故漢書注/應劭曰取其便利輕疾若飛  號佽飛)　死士　健兒¶
(尉繚子曰十一曰死士謂衆軍之中有材智者乗扵戰/車前後縱横出竒制敵也  鄴侯家傳曰自置府兵未)¶
(有能以之外叛内侮及殺帥自擅者自廢以來召募/長征健兒而禄山得以為亂至今不定復之為便)¶
勇敢　伉健(漢書李陵為騎都尉将勇敢五千人教射/酒泉張掖以備冦  漢宣帝紀本始二年)¶
<pb:KR3k0055_WYG_213-21a>¶
(秋大發興調關東輕車鋭卒𨕖郡國/吏三百石伉健習騎射者皆從軍)　七科　六院(漢/武)¶
(帝天漢四年發天下吏有罪者亡命者及贅壻賈人故/有市籍父母大父母有市籍者凡七科適為兵從李廣)¶
(利圍宛按適與謫通見山堂肆考李唐書李愬傳憲宗/討吳元濟以愬為隋唐鄧節度使  佑賊健將也愬械)¶
(而送之朝詔釋以還愬愬乃令佩刀出入帳下署六院/兵馬使六院者隋唐兵也凡三千人皆山南竒才鋭士)¶
(故委佑綂之由是/始定襲蔡之謀)　射聲　奔命(百官表射聲校尉掌/待詔射聲士注服虔)¶
(曰工射者冥冥中聞聲則中之因以名應漢昭帝紀始/元元年夏發犍為蜀郡奔命擊益州注  劭曰𨕖取精)¶
(勇聞命奔走/故謂之奔命)　禁兵　親軍(後漢書永平元年詔曰故/侍中衞尉關内侯陰興典)¶
(領禁兵從平天下為續通考明兵制按在京上二十二/衞曰錦衣至虎賁  上十二衞金吾至通州本北平都)¶
<pb:KR3k0055_WYG_213-21b>¶
(司衞為上十衞名親軍指揮使司曰騰/驤武驤左右四衞亦名親軍指揮使司)　龍武　神威¶
(唐兵制貞觀初太宗擇善射者百人為二番扵北門長/上曰百騎以從田獵武后改百騎曰千騎睿宗又改千)¶
(騎曰萬騎分左右營及明皇以萬騎平韋氏改為左右/龍武軍皆用唐元功臣子弟制若宿衞兵  又貞元中)¶
(改殿左右射生軍曰左右神威軍置監左右神威軍使/自肅宗以後北軍増置威武長興等軍名𩔖頗多而廢)¶
(置不一惟羽林龍武神武神䇿/神威最盛總曰左右十軍矣)　飛星　流電(唐李德/裕傳太)¶
(和三年出德裕為鄭滑節度使踰年徙劒南西川率户/二百取一人使習戰貸勿事緩則農急則戰謂之雄邊)¶
(子弟其精兵曰南燕保義保惠兩河慕義左右連弩/騎士曰飛星&KR0743;擊竒鋒流電霆聲突騎總十一軍)¶
鴉兒　雁子(萬花谷黄巢陷京師天子出居成都陳敬/瑄遣黄頭軍部将李鋋鞏成以兵萬五千)¶
<pb:KR3k0055_WYG_213-22a>¶
(屯興平數敗巢軍賊號蜀兵為鴉兒每戰輙戒曰毋與/鴉兒鬬  五代梁朱瑾募兵黥雙雁於頰號雁子軍)¶
　鐵林　雲翼(宋史兵志雍熙四年歩軍司鐵林改為/侍衛司虎翼  又曰雲翼舊指揮三十)¶
(三景祐以後増置/二十三分左右廂)　龍衞　虎翼(宋兵志太平興國二/年改鐵騎曰日騎龍)¶
(捷曰龍衛控鶴曰天武虎㨗曰神衞龍騎曰雄猛一党/項犯塞時新募萬勝軍未習戰陣遇冦多北狄青  日)¶
(盡取萬勝旗付虎翼軍使之出戰虜望其/旗易之全軍徑趨為虎翼所破見武備志)　控海　凌¶
波(宋兵志池州清溪雁汊控海水軍建炎四年置百五/十人  又建炎初李綱請扵沿江帥府置水兵招善)¶
(於舟楫者充立軍/號曰凌波樓船軍)　執羈　負羽(文𨕖執羈輕去郷謂/執羈靮以從軍也)¶
(又負羽從軍盖箭有羽從軍者負之於背而/行故曰負羽賈復傳被羽先登被猶負也)　負重¶
<pb:KR3k0055_WYG_213-22b>¶
引彊(負重即負米唐郭子儀中負米科盖翹關負米/乃唐武舉取士科名  引彊彊弩也並見肆考)¶
節下　行間(肆考大将執節以專殺故稱節下猶言麾/下也又曰戲下  行間謂行伍之間也)¶
　魏武卒　秦鋭士(荀子曰齊之技擊不可以敵魏之/武卒魏之武卒不可以直秦之鋭)¶
(士秦之鋭士不可以當桓文之節制桓文/之節制不可以敵湯武之仁義詳論兵二)　都君子¶
惡少年(左傳楚左司沈尹戍帥都君子與王馬之屬以/濟師杜預云都君子在都邑之士有復除者賈)¶
(逵云平常免其行役事急乃使之耳如越有君子六千/人是也  通考漢武帝太初元年以李廣利為貳師将)¶
(軍發郡國惡少年數萬/人期至貳師取善馬)　一當百　十制一(通考蘇秦/説韓宣惠)¶
(王曰以韓卒之勇被堅甲疏勁弩帯利劒一人當百不/足言矣  唐兵制段秀實見禁兵寡弱不足備非常上)¶
<pb:KR3k0055_WYG_213-23a>¶
(疏曰天子萬乘諸侯千大夫/百盖以大制小十制一也)　聚廣武　立&KR0058;陽(漢韓/安國)¶
(曰文皇帝嘗擁天下精兵聚之廣武常谿然終無尺寸/之功上寤扵兵之不可宿也故復合和親之約注云宿)¶
(久留也騎漢光武以幽冀并州兵定天下故于&KR0058;陽立/營領兵  千人以謁者監之號&KR0058;陽軍而京師南北軍)¶
(如故並/見肆考)　去州兵　置府兵(通考晉武帝太康元年詔/悉去州郡兵交州刺史陶)¶
(璜上言州兵未宜約損以示單虚僕射山濤亦言不宜/去帝不聼永寧後盗賊羣起州郡無備不能禽制其後)¶
(刺史復兵民之政州鎮/愈重矣  下詳軍旅一)　父子軍　子弟軍(唐兵志初/髙祖以義)¶
(兵起太原定天下後悉罷遣歸其願留宿衛者三萬人/髙祖以渭北白渠旁民棄腴田分給之號元從禁軍後)¶
(老不任事以其子弟代謂之父子軍州柳氏家學録韓/滉之於兩浙置子弟軍大州一千小  八百强者習弓)¶
<pb:KR3k0055_WYG_213-23b>¶
(弩弱者習排槍緩/則修農急則為兵)　置神武　籍義勇(唐兵志至德二/載置左右神武)¶
(軍補元從扈從官子弟不足則取他色帯品者同四軍/亦曰神武天騎制如羽林總曰北衙六軍  宋鄉兵志)¶
(慶厯二年籍河北强壯揀十之七為義勇議者論義勇/為河北伏兵以時講習無待儲廪得古寓兵於農之意)¶
　罷還農　免為民(萬花谷唐故時邊鎮兵贏六十萬/張説以時平無所事請罷二十萬)¶
(還農軍涑水紀聞皇祐二年詔陜西揀軍及/保㨗  年五十以上若不及格者皆免為民)　斥虚名¶
　覈冗食(孔帖韓充轉大将軍斥軍士虚名不如令者/七百人  續通考𢎞治十八年主事李夢陽)¶
(上疏曰兵害冗食而/無補空名而鮮實)　少康一旅　若敖六卒(左傳少/康有田)¶
(一成有衆一旅注云方十里為成五百人為旅玊又晉/侯入曹執曹伯楚子入居於申曰無從晉師子  使伯)¶
<pb:KR3k0055_WYG_213-24a>¶
(棼請戰王怒少與之師唯西廣/東宮與若敖之六卒實從之)　家起一人　戎分二¶
廣(上詳軍旅一其左傳楚自克庸以來其君無日不討/國人而訓之  君之戎分為二廣廣有一卒卒偏之)¶
(兩注云二廣君之親兵司馬法十五乗為一廣百人為/卒二十五人為兩車十五乗為大偏今廣十五乗亦用)¶
(舊偏法復以二/十五人為承副)　卒有五章　更有三品(尉繚子曰經/卒者以經令)¶
(分之為三分焉左軍蒼旗卒戴蒼羽右軍白旗卒戴白/羽中軍黄旗卒戴黄羽卒有五章前一行蒼章次二行)¶
(赤章次三行黄章次四行白章次五行黒章次以經卒/亡章者有誅前一五行置章於首次二五行置章於頂)¶
(次三五行置章於胷次四五行置章於腹次五五行置/章於腰如此卒無非其吏吏無非其卒見非而莫詰見)¶
(亂而不禁其罪亦如/之  下見戍卒𩔖)　虎士八百　君子六千(周禮虎/賁氏下)¶
<pb:KR3k0055_WYG_213-24b>¶
(大夫二人中士十有二人府二人史八人胥八十人虎/士八百人  國語越子大戒師伐吳軍於江南乃中分)¶
(其師以為左右軍以其私/卒君子六千人為中軍)　被練三千　控弦百萬(左/傳)¶
(楚子重伐吳使鄧廖帥組甲三百被練三千注云組甲/漆甲成組文被練謂被練袍者  南史王元謨傳沈慶)¶
(之曰佛狸控弦百/萬豈元謨所當)　召以羽檄　被以虎文(漢髙祖曰/吾以羽檄)¶
(召天下兵應劭曰以雞毛系檄賁後漢書袁紹傳被以/虎文授以偏師注續漢志曰虎  將冠鶡冠虎文單衣)¶
(襄邑嵗獻織/成虎文衣)　六郡良家　三河俠士(漢書地理志漢/興六郡良家子)¶
(𨕖給羽林期門以材力為官名将多出焉師古曰隴西/天水安定北地上郡西河是也  又髙帝紀悉發關中)¶
(兵收三河俠士南浮江漢以下擊/楚韋昭曰河南河東河内是也)　五營騎士　三輔¶
<pb:KR3k0055_WYG_213-25a>¶
少年(通典漢重兵悉在京師四邊但設亭障或四夷侵/軼則從中命將發五營騎士六郡良家貳師樓船)¶
(伏波下瀨或因事立稱畢事則省雖衛霍之勲髙績重/身奉朝請兵皆㪚歸斯得其宜也  漢書天文志元鳯)¶
(五年二月發三輔/郡國少年詣北軍)　北軍五營　西園八校(通考山齋/易氏曰光)¶
(武併七校為五營故省虎賁入射聲省胡騎入長水又/省中壘校尉而置北軍中候掌監五營自是五營屬北)¶
(軍帝又漢靈帝中平五年望氣言京師當有大兵何進/勸  大發四方兵講武扵平樂觀躬擐甲胄稱無上将)¶
(軍以厭始置西園八校尉以小黄門蹇碩及袁紹/鮑鴻曹操等為之凡八人謂之西園軍皆綂於碩)　中¶
尉材官　羽林孤兒(通考漢文帝三年發中尉材官屬/衞将軍軍長安  漢書注應劭曰)¶
(天有羽林大将軍之星林喻若林木之盛羽羽翼鷙擊/之意故以名武官焉如淳曰取從軍死事者之子孫養)¶
<pb:KR3k0055_WYG_213-25b>¶
(羽林官教以五兵號曰/羽林孤兒少壯令從軍)　竒材劒客　輕車介士(漢書/李陵)¶
(傳天漢二年貮師将軍将三萬騎出酒泉擊右賢王扵/天山召陵欲使為貳師将輜重陵召見武臺自請曰臣)¶
(所将屯邉者皆荆楚勇士竒材劒客也力扼虎射命中/願得自當一隊  後漢書吳漢傳漢薨詔發北軍五校)¶
(輕車介士送葬如大将軍霍/光故事注云輕車兵車也)　卒若虎牙　兵如鳥翼¶
(淮南子曰良将之卒若虎之牙若兕之角若鳥之羽若/蚚之足可以行可以舉可以噬可以觸强而不相敗衆)¶
(而不相害一心以使之也不行軍須知兵法曰雖有虎/狼之將必藉&KR0600;犬之兵將  得兵如鳥無翼兵不得将)¶
(如虎/無頭)　内外相維　南北相制(性理朱子曰先王之制/内有六鄉六遂都鄙之)¶
(兵外有方伯連帥之兵内外相維緩急相制李唐兵志/乾元元年李輔國用事請𨕖羽林騎士徼廵  揆曰漢)¶
<pb:KR3k0055_WYG_213-26a>¶
(以南北軍相制故周勃以北軍安劉氏朝廷置南北衙/文武區列以相察伺今用羽林代金吾警忽有非常何)¶
(以制之/遂罷)　防微杜漸　居重馭輕(通考漢興踵秦而置/材官於郡國易氏曰)¶
(以漢史考之有列郡有王國有侯國侯國之兵既屬之/郡而王國之兵亦天子所有不可擅用防微杜漸皆所)¶
(以尊京師也四/  下見軍旅)　榦强支弱　尾大中乾(强榦弱支詳/前十制一注)¶
(軍下見/  旅四)　鳧藻之師　熊羆之卒(段文昌平淮西碑元/濟刼衆拒境滔天肆)¶
(逆於是㑹鳧藻之師得鷹揚之帥自柳宗元/詩王卒嶷嶷熊羆是式銜勇韜力  思奮殛)　同心為¶
强　雖勞不怨(西平王李晟東渭橋紀功碑曰我旅非/衆同心為强  登壇必究吳澂曰今兵)¶
(農既分制雖非古然兵受廪給不畊而食雖/勞而不怨民出賦税免於征行雖貧而不勞)　脱慈母¶
<pb:KR3k0055_WYG_213-26b>¶
立嚴師　起行陣列侯王(蘇洵曰或者以為兵久驕不/治一旦繩以法恐因以生亂)¶
(昔者郭子儀去河南李光弼實代之将至之日張用濟/斬於轅門三軍股慄夫以臨淮之悍而代汾陽之長者)¶
(三軍之士悚然如赤子脱慈母之懐而立乎嚴師之側/何亂之敢生見登壇必究  唐兵志安禄山反犯京師)¶
(中國大亂肅宗命李光弼等討之號九節度之師久之/大盗既滅而武夫戰卒以功起行陣列為侯王者皆除)¶
(節度使由是方鎮相望於内地大者連州十餘/小者猶兼三四故兵驕則逐帥帥强則叛上)　籍藏¶
將府伍㪚田畝　三十為兵十年除籍(杜牧原十六衞/論  下見蘇軾)¶
(練軍/實䇿)¶
　　軍旅三¶
<pb:KR3k0055_WYG_213-27a>¶
増虎賁(書牧誓武王虎賁三千人疏云/若虎之奔走逐獸言其猛也)　同袍同裳(詩/豈)¶
(曰無衣與子同袍王于興師修我戈矛與子同仇豈曰/無衣與子同裳王于興師修我甲兵與子偕行注云秦)¶
(俗强悍樂于戰鬬故/其人平居相謂如此)　部曲(管子曰凡立軍一人曰獨/二人曰比三人曰參比參)¶
(曰伍二伍為列二列為火五火為隊二隊為官二/官為曲二曲為部二部為校二校為禆二禆為軍)　原¶
老不戎服(禮六十不/以戎服)　彊禦(中行穆子曰吾軍/帥彊禦卒乗競勸)　増將¶
歸朝卒還邑(春秋傳胡安國曰若有侵伐諸卿更帥以/出事畢則將歸扵朝車復扵甸甲散於兵)¶
(卒還於邑将皆公家之臣/兵皆公家之衆不相繁也)　帯甲百萬(史記張儀曰秦/帶甲百餘萬車)¶
(千乗騎萬匹虎賁之士跿跔科/頭貫頥奮㦸者至不可勝計)　百金之士(㢘頗傳百/金之士五)¶
<pb:KR3k0055_WYG_213-27b>¶
(萬人彀者十萬/人悉勒習戰)　期門(東方朔傳建元三年微行始出/與侍中常侍武騎及待詔隴西)¶
(北地良家子能騎射者期/諸殿門故有期門之號)　引關蹶張(後漢書光武紀/注漢官儀曰高)¶
(祖命天下郡國𨕖能引關蹶張/材力武猛者以為輕車騎士)　投石拔距(甘延夀以/良家子善)¶
(騎射為羽林投石拔距絶於等倫/常超踰羽林亭樓&KR0118;為郎見玉海)　虎旅(張衡西京賦/陳虎旅于飛)¶
(㢘正壘壁/于上闌)　天軍(晉書天文志曰羽林四十五星/一曰天軍主軍騎又主翼王)　娘¶
子軍(平陽昭公主下嫁柴紹帝渡河紹以數百騎竝南/山來迎主引精兵萬人與秦王㑹渭北紹及主對)¶
(置幕府分定京師號/娘子軍見萬花谷)　府兵寓之於農(唐兵志古者兵/法起于井田自)¶
(周衰王制壞而不復至/于府兵始一寓之于農)　神䇿軍(又曰初哥舒翰破吐/蕃于洮西之磨環川)¶
<pb:KR3k0055_WYG_213-28a>¶
(即其地為神䇿軍/以成如璆為軍使)　山河子弟(唐書呂元膺拜東都留/守東畿川谷曠深人皆)¶
(趫悍善鬬號曰山棚元膺/募為山河子弟使衞宮城)　練卒(陸贄奏議代朔邠靈/之騎士自昔之精騎)¶
(也上黨盟津之步/卒當今之練卒也)　蛇矛犀渠之士(獨孤及/祭纛文)　土著(唐/德)¶
(宗與李泌議復府兵泌言府兵平日皆安田畝自張説/募長征兵謂之彍騎李林甫為相又奏募人為兵兵不)¶
(土著又無宗族不自重惜忘身狥利禍亂自生向使府/兵之法長存不廢安有如此上陵下替之患哉陛下思)¶
(復府兵乃/社稷之福)　烏合之衆(穆宗之初立也西河畧定蕭俛/叚文昌以為天下已太平漸宜)¶
(銷兵軍士落籍者衆皆聚山澤為盗及朱克融王庭凑/作亂一呼而亡卒皆集詔諸道討之皆臨時召募烏合)¶
(之衆見登/壇必究)　衞兵皆長安髙貲(黄巢傳帝餞田令孜章/信門賚遺豐優然衞兵)¶
<pb:KR3k0055_WYG_213-28b>¶
(皆長安髙貲世籍兩軍得廪賜侈服怒馬以詫權豪初/不知戰聞科𨕖皆哀哭陰出資僱販區病坊以備行陣)¶
(不能持兵觀/者寒毛以慄)　佩劒而樵(宋史兵志元祐八年知定州/蘇軾言今河朔西路被邊州)¶
(軍自澶淵講和以來百姓自相團結為弓箭社不論家/業髙下户出一人又自相推擇家貲武藝衆所服者為)¶
(社頭帯弓而鋤佩劒而樵私立賞罰嚴于官府遇警急/撃鼓頃刻可致千人器甲鞍馬常若㓂至盖親戚墳墓)¶
(所在人自為/戰敵深畏之)　上下相維(范祖禹言於哲宗曰祖宗制/兵之法天下之兵本於樞宻)¶
(有發兵之權而無握兵之重京師之兵總於將帥有握/兵之重而無發兵之權上下相維不可專制所以無兵)¶
(變也見登/壇必究)　鐵浮圖(宋史劉錡傳烏珠被白袍乗甲馬/以牙兵三千督戰兵皆重鎧甲號)¶
(鐵浮圖為/錡軍所敗)　屬櫜鞬(元史兵志曰宿衛者天子之禁兵/也夫屬&KR1060;鞬列宮禁宿衞之事也)¶
<pb:KR3k0055_WYG_213-29a>¶
　本兵客兵(續通考明邊兵有三等在本鎮為本兵調/自他鎮為客兵邊民應募及原㸃民壯為)¶
(土/兵)　勾補(丘文莊曰我國家承平日久兵備不能無弛/軍伍不能無缺舊例遇有缺伍衞所差旗軍)¶
(於其原籍徑行勾補其流弊乃至扵勾至者反少於所/遣之人得不償失於是用言者計每歳分遣御史清勾)¶
(然亦徒有其名無益/於事見登壇必究)¶
　　軍旅四¶
増序山齋易氏漢南北軍始末序曰漢之兵制莫詳於¶
京師南北軍之屯雖東西兩京沿革不常然皆居重馭¶
輕而内外自足以相制兵制之善者也盖是時兵農未¶
<pb:KR3k0055_WYG_213-29b>¶
分南北兩軍實調諸民猶古者井田之遺意竊疑南軍¶
以衞宮城而乃調之於郡國北軍以䕶京城而乃調之¶
於三輔抑何遠近輕重之不倫耶嘗攷之司馬子長作¶
三王世家載公尸滿意之言曰古者天子必内有異姓¶
大夫所以正骨肉也外有同姓大夫所以正異族也盖¶
同姓親也於内為逼故處於外而使之正異族異姓疏¶
也於親為有間故處於内而使之正族屬南北軍調兵¶
之意殆猶是歟郡國去京師遠民情無所適莫而緩急¶
<pb:KR3k0055_WYG_213-30a>¶
為可恃故以之衞宮城而謂之南軍三輔距京師近民¶
情有閭里墳墓族屬之愛而利害必不相棄故以之䕶¶
京城而謂之北軍其防微杜漸之意深矣¶
増論唐杜牧傷府兵廢壞作原十六衞曰貞觀中内以¶
十六衞蓄養戎臣外開折衝果毅府五百七十四以儲¶
兵伍有事則戎臣提兵居外無事則放兵居内其居内¶
也富貴恩澤以奉養之所部之兵散舍諸府三時畊稼¶
一時治武籍藏將府伍散田畝力解勢破人人自愛雖¶
<pb:KR3k0055_WYG_213-30b>¶
有蚩尤為帥亦不可使為亂耳及其居外也緣部之兵¶
被檄乃來斧鉞在前爵賞在後飃暴交捽豈暇異略雖¶
有蚩尤為帥亦無能為叛也至扵開元末愚懦請罷府¶
兵武夫請摶四彛扵是府兵内剷邊兵外作尾大中乾¶
成燕偏重而天下掀然根萌燼燃矣盖兵居外則叛居¶
内則簒使外不叛内不簒其置府立衞乎¶
増䇿宋蘇軾練軍實䇿曰三代之兵不待擇而精何也¶
兵出於農有常數而無常人國有事要以一家而備一¶
<pb:KR3k0055_WYG_213-31a>¶
卒已矣是故老者得以養疾病得以為閒民而役於官¶
者皆其壯子弟故其無事而田獵則未嘗發老弱之民¶
師行而餽糧則未嘗食無用之卒使之足輕險阻手易¶
器械聰明足以赴旗鼓之節强鋭足以犯死傷之地千¶
乘之衆而人人足以自捍故殺人少而成功多費用省¶
而兵卒强及至後世兵民既分兵不得復而為民於是¶
始有老弱之卒雖薄其資糧而皆廪之終身凡民之生¶
自二十以上至於衰老不過四十餘年之間勇鋭强力¶
<pb:KR3k0055_WYG_213-31b>¶
之氣足以犯堅冒刃者不過二十餘年今廪之終身則¶
是一卒凡二十年無用而食於官也今天下募兵至多¶
然皆老弱不教不能當古之十五而衣食之費百倍於¶
古凡民之為兵者少壯之時博奕飲酒不安其家而後¶
能捐其身至其少衰而氣沮盖亦有悔而不可復者矣¶
臣以謂五十以上願復而為民者宜聽自今以往民之¶
願為兵者三十以下則收限以十年而除其籍民三十¶
而為兵十年而復歸其精力思慮猶可以養生送死為¶
<pb:KR3k0055_WYG_213-32a>¶
終身之計以無用之兵終身坐食之費而為重募則應¶
者必衆彼皆知其不過十年而復為平民則自愛其身¶
而重犯法不至於呌呼無賴以自棄於凶人今夫天下¶
之患在於民不知兵故兵常驕悍民常怯盗賊攻之而¶
不能禦今使民得更代而為兵兵得復還而為民則天¶
下之知兵者衆而盗賊將有所忌然猶有言者十年而¶
代豈舉軍而竝去之有始至者有既久者有將去者有¶
當代者新故&KR0462;居而教之則緩急可以無憂矣¶
<pb:KR3k0055_WYG_213-32b>¶
増疏明嘉靖六年楊一清疏曰太祖設五府四十八衞¶
成祖仍立五府増七十二衞設五軍神機三千大營又¶
以河南山東中都大寧四都司官軍輪聚京師嵗教月¶
練無事足以壯國威有警足以禦外侮真得居重馭輕¶
之宜矣天下承平兵務漸弛于謙乃於三大營中𨕖精¶
鋭者分立十營團操是謂團營條教明肅四方有警或¶
用一營二營以次挨撥而行不用臨期𨕖擇成化三年¶
増為十二團營分布益嚴我武益張嗣後士卒之殷實¶
<pb:KR3k0055_WYG_213-33a>¶
　者其名徒存貧難者其形徒在及𨕖用戰兵求二三萬¶
　而不足正德年間北直隸等處羣盗縱横乃調宣大陜¶
　西邊軍征之是豈强幹弱支之意哉乞勅提督官申教¶
　練之法溥優䘏之恩禁剥削之害嚴役占之條所以壯¶
　國家元氣者庶其在此也¶
　¶
　¶
　¶
<pb:KR3k0055_WYG_213-33b>¶
　¶
　¶
　¶
　¶
　¶
　¶
　¶
御定淵鑑𩔖函卷二百八¶
