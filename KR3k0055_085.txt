# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.379587
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷八十
<pb:KR3k0055_WYG_085-1a>¶
　欽定四庫全書¶
御定淵鑑𩔖函卷八十¶
　　設官部二十(兵部尚書/員外郎附)　　(郎附中兵部郎中附/方郎    員外郎)¶
　　　(庫部郎中/駕部郎中)　(員外郎附/員外郎附)¶
　　　兵部尚書一(侍郎附/)¶
　原杜氏通典曰周禮夏官大司馬之職掌以九伐之法¶
　正邦國制軍詰禁以紏邦國領校人牧師職方司兵之¶
　屬即今兵部之任也魏置五兵尚書(周官有司兵掌五/兵五盾各辨其物)¶
<pb:KR3k0055_WYG_085-1b>¶
　(與其等以待軍事五兵之名當出於此/鄭司農云五兵者戈殳㦸酋矛夷矛也)五兵謂中兵外¶
　兵騎兵别兵都兵也晉初無太康中乃有五兵尚書而¶
　又分中兵外兵各為左右(按晉雖分中兵外兵為左右/與舊五兵為七曹然尚書惟)¶
　(置五兵而已無七兵尚書之名至後魏始有七兵尚/書耳今諸家著述或謂晉太康中置七兵尚書誤矣)宋¶
　五兵尚書惟領中兵外兵二曹餘則無矣齊梁陳皆有¶
　之後魏為七兵尚書北齊為五兵統左中兵(掌諸都督/告身諸宿)¶
　(衛/官)右中兵(掌畿内丁帳/事諸兵力士)左外兵(掌河南及潼闗以東諸/州丁帳及發召諸兵)¶
　右外兵(掌河北及潼闗以西諸/州所典與左外兵同)都兵(掌鼔吹太樂/部小兵等事)五曹¶
<pb:KR3k0055_WYG_085-2a>¶
後周置大司馬其屬又有兵部中大夫小兵部下大夫¶
其職並闕至隋乃有兵部尚書統兵部職方駕部庫部¶
四曹盖因後周兵部之名兼前代五兵之職唐龍朔二¶
年改兵部尚書為司戎太常伯咸亨元年復舊光宅初¶
改為夏官神龍元年復舊天寳十一年改為武官至徳¶
初復舊掌武官𨕖舉總判兵部職方駕部庫部事其分¶
領𨕖舉亦為三銓制如吏部(尚書所掌謂之尚書銓侍/郎所掌其一為中銓其一)¶
(為西銓銓/各有印)　増文獻通考曰宋兵部判部事一人凡籍¶
<pb:KR3k0055_WYG_085-2b>¶
武官軍師卒戎之政令悉歸於樞密院其𨕖授小者又¶
歸三班本曹但掌三駕儀仗鹵簿字圖釋奠武成王廟¶
及武舉事嵗終以義勇兵箭手寨兵之數上於朝元豐¶
更制惟民兵馬政權𨽻樞密院武官銓𨕖并歸吏部五¶
年詔應緣義勇保甲事並𨽻樞密院其餘民兵悉𨽻兵¶
部以什伍之法教民為兵以𨕖舉之法試武士以鹵簿¶
字圖分布儀衛以郡縣之圖周知地域凡廂軍蕃兵剰¶
員及金吾街仗司人兵稽其數而振飭其藝大將出征¶
<pb:KR3k0055_WYG_085-3a>¶
告捷於廟破賊露布以聞臣僚之家宣借兵級與夫蕃¶
夷屬户授官封襲之事皆掌之建炎三年并衛尉寺𨽻¶
焉分案十曰賞功曰民兵衛曰廂兵曰人從看詳曰帳¶
籍告身曰武舉曰蕃官曰開拆曰知雜曰檢法　續文¶
獻通考曰遼北面有北樞密院掌兵機武銓羣牧之政¶
視兵部南面兵部尚書下侍郎郎中員外並同吏部¶
金兵部尚書一員正三品掌兵籍軍器城隍鎮戍廐牧¶
舖驛車輅儀仗郡國圖志險阻障塞逺人歸化之事¶
<pb:KR3k0055_WYG_085-3b>¶
元制兵部尚書三員正三品掌天下郡邑郵驛屯牧之¶
政令凡城池廢置之故山川險易之圖兵站屯田之籍¶
逺方歸化之人官私芻牧之地駞馬牛羊鷹隼羽毛皮¶
革之徵驛乗郵運祗應公廨皁𨽻之制悉以任之　世¶
祖中統元年以兵刑工為右三部置尚書二員總領三¶
部事至元元年别置工部以兵刑自為一部二十三年¶
定尚書以二員為額　明初沿唐宋之制設兵部尚書¶
侍郎之職掌天下軍衛武官𨕖授之政令仍屬中書省¶
<pb:KR3k0055_WYG_085-4a>¶
洪武十三年革中書省陞六部每部分四子部兵部其¶
屬有四曰司馬曰職方曰駕部曰庫部二十九年司馬¶
為武𨕖駕部為車駕庫部為武庫職方仍舊俱稱清吏¶
永為定制大征伐大簡練武官勲祿品命圖志鎮戍烽¶
堠鑾輿車乗𫝊驛廐牧戎器儀仗之庶務靡有不統兵¶
部改置北京肇自永樂辛丑其提督團營初總於世勲¶
宿將自土木之變命兵部尚書于謙不妨部事統督軍¶
務嗣後歴年提督不同俱以尚書不妨部事提督矣¶
<pb:KR3k0055_WYG_085-4b>¶
原杜氏通典曰侍郎隋煬帝置唐因之龍朔二年改為¶
司戎少常伯咸亨元年復舊他時曹名或改而官不易¶
舊制一員總章元年加一員掌署武職武勲官三衛及¶
兵士以上簿書朝集祿賜假使差發配親士帳内考覈¶
及給武職告身　増文獻通考曰宋南渡後長貳互置¶
續侍郎二員隆興常置一員　續文獻通考曰遼南面¶
兵部侍郎同吏部　金兵部侍郎一員正四品　元至¶
治三年増侍郎二員品秩與吏部同　明兵部左右侍¶
<pb:KR3k0055_WYG_085-5a>¶
郎各一人嘉靖二十九年俺答犯京師改王邦瑞為兵¶
部左侍郎協理戎政專一操練遂定為常制¶
　　兵部尚書二¶
増職林曰尚書大司馬亦曰夏卿　職儀曰雎鳩氏司¶
馬也　釋名曰周成王時畢公為三公兼領司馬之職¶
　北齊元景安遷七兵尚書時初築長城鎮戍未立詔¶
景安與諸將緣塞以備守督領既多且所部軍人富於¶
財物遂貨賄公行文宣遣使推案惟景安纎毫無犯帝¶
<pb:KR3k0055_WYG_085-5b>¶
以所歛贓賄賜之以彰清節　宋中興繫年錄曰兵部¶
尚書王庶論制敵之道在於民昔周文王問太公以為¶
國之道太公曰愛民而已兵書無不本諸愛民者上歎¶
曰大臣才也遂拜樞密副使　獻徵錄曰明唐鐸除兵¶
部尚書上嘗稱之曰鐸自友廷臣至今三十餘載其人¶
交不知變節絶不出惡聲其見恩遇如此　又曰劉大¶
夏為兵部尚書受知孝宗每朝罷𫝊宣循御陛而上面¶
與商榷時事雖公輔近貴有不預聞者嘗召對自旦至¶
<pb:KR3k0055_WYG_085-6a>¶
午憊不能行命司禮太監李榮扶掖而出　又曰張悅¶
字定菴改南兵部尚書參賛機務恩威並行將帥悅從¶
嘗謂人曰古之聖賢凡所欲為至公無私故其事業光¶
明俊偉今之人去古逺矣竭其公忠猶恐不至況復濟¶
以私乎或有言善讀書不善作官者公笑曰此正不善¶
讀書耳　又曰王繼字述之𢎞治間改南兵部尚書中¶
貴李廣以左道見寵任權傾中外大臣競賄結之多驟¶
遷樞要者公獨不與之通戊午廣懼罪飲藥死科道官¶
<pb:KR3k0055_WYG_085-6b>¶
劾論交通大臣某某上憫其人衆悉宥之翼日早朝空¶
班謝罪惟公與兵書鈞陽馬公弗預垂紳屹立無怍色¶
(以上/尚書)　六典曰兵部侍郎夏官小司馬中大夫之任也¶
　續㑹要曰尚書掌武舉地圖車輦甲械之政令而侍¶
郎為之貳　唐書曰盧承慶遷民部侍郎太宗尋令檢¶
校兵部侍郎仍知五品𨕖事承慶辭曰𨕖事職在尚書¶
臣今掌之便是越局太宗不許曰朕今信卿卿何不自¶
信也　又曰韓臯資質厚重有大臣器為兵部侍郎號¶
<pb:KR3k0055_WYG_085-7a>¶
為稱職　宋周益公集曰李文敏公邴召為兵部侍郎¶
時苖劉反露刃宫門上登樓撫諭公亟趨前叱苖劉等¶
兇燄稍息公扣宰相朱勝非問計策傅等皆在公反覆¶
辯詰人為公危公無懼色太后垂簾勝非奏曰自變故¶
以來能助朝廷者惟李邴鄭瑴乃除公翰林學士上親¶
賜札略曰卿毅然正辭氣折羣醜萬衆動色具臣靦顔¶
　獻徵錄曰明寇天叙字子惇改兵部侍郎朝野屬望¶
時有言官繫獄問重辟者一大臣欲疏救謀於天敘天¶
<pb:KR3k0055_WYG_085-7b>¶
敘曰祗成君子名耳不能救彼也其人問故答曰須同¶
諸法司請於當路者使恩出於上則可從之言官果得¶
緩誅　又曰陶諧字世和起貳本兵日夕考求職方險¶
要諸將勇怯思欲頓刷九邊之弊及㑹議朝事侃侃必¶
竭盡所見以習尚浮靡大異𢎞治時每形慨歎人稱為¶
古君子(以上/侍郎)¶
　　兵部尚書三¶
増圻父　夏官(周書云圻父薄違農父若保宏父定辟/注云圻父政官司馬也  下詳前一通)¶
<pb:KR3k0055_WYG_085-8a>¶
(典/)　西曹　南省(文苑英華云崔融字安成齊州人有/吏部兵部𨕖人議伏望詔東西二曹)¶
(兩都分簡東謂吏部西謂兵部也士唐書曰李/輔國為兵部尚書南省視事使武  戎装夾道)　統六¶
師　掌九伐(周官司馬掌邦政統六師平邦國/周禮大司馬以九伐之法正邦國)　以三¶
公領　為宰相兼(上見二釋名/  下姚崇事)　清以奉國　忠於事¶
君(山堂肆考曰唐屈突通為兵部尚書從秦王平薛仁/杲時賊珍寳山積諸將争取之通獨無所取帝聞之)¶
(曰清以奉國名定不虚特賚金錢六百兩綵十段寳又/僖宗時杜羣懿為兵部尚書朱玫兵逼乗輿帝走  雞)¶
(是時棧道為山南石君渉所毁天子間闗險阻羣懿從/之未嘗暫去側帝勞曰卿盖古所謂忠於所事者耶)¶
　事皆暗記　知無不言(唐書曰姚崇三為宰相兼兵/部尚書屯戍斥堠士馬儲械)¶
<pb:KR3k0055_WYG_085-8b>¶
(無不暗記兼宋朱文公撰黄端明碑云黄中諡簡肅為/兵部尚書  侍讀每當入直上常先遣人候視至則亟)¶
(召入坐語從容月必/一再見公知無不言)　願寛逐臣　可屬大事(唐職林/云王起)¶
(字舉之為兵部尚書文宗數訪以時政起因積雨願寛/逐臣  獻徵錄曰明戴金字純夫陞兵部尚書首陳安)¶
(攘大計十二事上省覽嘉悅謂/戴尚書可屬大事命斟酌舉行)　自得岐路　惟飲江¶
水(唐職林云朱漼為兵部尚書自得岐路必當大用封/川多方沮之  獻徵錄曰明屠楷改南兵部尚書明)¶
(年懇辭機務得允歸途送者填塞或相聚/輙稱曰公惟飲江水去耳惜乎不可挽焉)　邦竒剛直¶
　于謙機敏(獻徵錄曰明韓邦竒字汝平正徳間累陞/兵部尚書性剛直尚節㮣端潔方正人不)¶
(敢干以私威望稜稜先又于謙為兵部尚書時立春日/正值交㤗節衆議以  行慶賀然後迎春或以迎春而)¶
<pb:KR3k0055_WYG_085-9a>¶
(後慶賀俱未定議俄而謙至衆質之謙曰迎春宜先衆/曰何據曰不見春王正月春加王上宜先迎春衆是之)¶
(其機敏一時無出/其右  以上尚書)　奏四事　獻三經(言行錄曰宋周/文忠公權兵部)¶
(侍郎首奏四事曰重侍從増臺諫擇監司郡守上曰皆/今日要務也  獻徵錄曰胡世寧起兵部侍郎前謫遼)¶
(東熟知京東一帶利病進備邊二十五事復憂時事獻/三經講議引大學秦誓好惡之章以戒媢嫉尚書惟辟)¶
(作福之章以重威福易大𫝊不出/户庭之章以慎㡬微辭多中羣忌)　召詢時政　入守¶
内職(唐書曰韋澳遷兵部侍郎與同僚蕭寘深為宣宗/所遇每二人同直無不召見詢訪時事凡有邦國)¶
(刑政大事中使𫝊宣草詞澳心欲論諫即曰此一事須/降御札方敢施行遲留至旦必論其可否上多從之)¶
(韓愈上兵部李侍郎書云閣下今者入守内職為朝廷/大臣當天子新即位汲汲於理化之日出言舉事宜必)¶
<pb:KR3k0055_WYG_085-9b>¶
(施設既有聽之之明又有振之之力甯戚之/歌鬷明之言不發於左右則後而失其時矣)　獨對三¶
留　入奏八事(唐書曰蔣伸為兵部侍郎宣宗雅愛信/之每見必咨天下得失伸三起三留曰)¶
(他日不復獨對卿矣伸不喻未㡬以本官同平章事之/東都事略宋許將入為兵部侍郎條奏八事以為兵)¶
(事有三曰禁兵曰廂兵曰民兵馬之事有三曰養/馬曰市馬曰牧馬兵器之事有二曰繕作曰給用)　願¶
佐司馬　還貳圻父(東萊集曰王居正遷兵部侍郎兼/直學士院公辭曰臣愚不足以集)¶
(二事願盡力佐司馬不受直院事曲阜除陳塤制云六/卿之亞皆髙𨕖也夏官實主武  還貳圻父用均爾勞)¶
(侍以上/  郎)¶
　　兵部尚書四¶
<pb:KR3k0055_WYG_085-10a>¶
増以槐易榆(山堂肆考曰唐呉凑為京兆尹以其能政所/兼兵部尚書先是街樾皆蒔榆後街𣗳缺)¶
(司植榆以補之凑曰榆非九衢之玩亟命易/之以槐及槐隂成而凑卒人指樹而懐之)　恭守戎¶
曹(許公集云恭守戎曹訓齊/武部簡稽之務軍國是殷)　夏官古卿(歐陽公謝/表云云)¶
奏停叅辭(唐書曰諸道新授方鎮節度使等執弓弩帶/器仗就尚書省兵部叅辭令狐楚奏云軍國)¶
(異容古今定制事不由舊斯為改常未聞省閣之/門忽納弓刀之器如須叅謝即具公服上從之)　疏¶
劾衝突(言行錄曰上祀南郊蘇軾以兵部尚書為鹵簿/使上因太廟宿齋行禮畢特至青城忽有赭傘)¶
(犢車并青盖犢車百餘乗衝突而來公呼御營廵檢使/立車前曰西來誰何敢爾亂行曰皇后并某國太夫人)¶
(某大長公主也公即於青城上疏劾/之明日使傳命申敕有司嚴整仗衛)　免農器錢(遼史/曰耶)¶
<pb:KR3k0055_WYG_085-10b>¶
(律隆運總二樞府事以南京平州嵗不登奏/免百姓農器錢及清平諸郡商賈價從之)　下令逐¶
安禪(又張澯字仲湜轉兵部尚書條上時務八事多報/可守備㕔故有審事官甚貪横澯奏革之仍著為)¶
(令人大稱快四方遊僧多贅聚梵刹名曰安禪主之者/皆貴豪也澯曰是將惑衆且蠧財下令逐之即日散去)¶
　窮張不用銀器(又張本字致中為兵部尚書直諒通/敏持身廉介有大臣風成祖嘗宴近)¶
(臣各設銀器一案因以賜之惟本坐案皆設陶器諭/曰卿號窮張銀器不知用也本頓首謝  以上尚書)¶
夏卿之亞(唐張九齡為裴光庭碑云兵/部侍郎圻父之貳夏卿之亞)　佐平邦國(白/集)¶
(栁公綽兵部侍郎制云惟兹夏官實掌戎政/簡稽調補今方其時司馬貳卿佐平邦國)　入參機¶
務(翰苑新書曰太宗以楊宏禮有文武才擢為兵部侍/郎入參機務出統衆攻戰太宗曰越公兒郎故有家)¶
<pb:KR3k0055_WYG_085-11a>¶
(風/矣)　綽繼門風(舊唐書曰盧元輔字子望杞子也為兵/部侍郎元輔自祖至曽以名節著於史)¶
(冊元輔簡潔貞方綽繼門風厯踐清貴/人亦不以父之醜行為累人士歸羙)　條上邊事(中/興)¶
(繫年錄云宋兵部侍郎張燾力詆拜詔之議秦檜患之/燾託疾在告檜使樓炤諭之曰北扉闕人上欲以公為)¶
(直院宜早出燾大駭曰愈不敢出矣若使我草國書豈/能曲狥意㫖哉燾嘗思之不過一去檜不能奪遂止)¶
　手畫形勢(北盟㑹編云宋王敏節公庶為兵部侍郎/對便殿口陳手畫秦隴形勢利害上大喜)¶
(即日遷兵/部尚書)　兩熊夾一馬(獻徵錄曰明熊翀字鵬霄孝/宗朝改兵部侍郎時大司馬)¶
(即馬文貞公而侍郎有左熊右熊翀為左熊京輦有兩/熊夾一馬天下太平之謠孝宗呼為熊鬍子而不名)¶
(以上/侍郎)¶
<pb:KR3k0055_WYG_085-11b>¶
　　兵部尚書五¶
増詩唐包佶酬兵部李侍郎晩過東㕔之作曰酒禮慙¶
先祭刑書已曠官詔馳黄紙速身在絳紗安聖位登堂¶
静生徒跪席寒庭槐暫摇落幸為入春看¶
増箴明宣宗兵部箴曰部以兵名實古司馬詰是戎兵¶
以固華夏凡厥武臣疇過敘勲乗馬在坰考牧用蕃車¶
駕輿服城戍郵驛守經制宜皆爾之職董之以卿承以¶
衆僚簡畀維賢庶其昭昭爾宜懋兹敬其朝夕顧諟勿¶
<pb:KR3k0055_WYG_085-12a>¶
忘以熙庶績書有明訓儆戒無虞兹用敉寧其可弗圖¶
怠則隳政貪則亂法毋為泄泄毋為㳫㳫職所宜為式¶
克愼修福祿攸集永孚於休思古良臣鞠躬盡瘁用是¶
作箴以勵有位¶
増制唐蘇頲授張仁愿兵部尚書制曰具官張仁愿有¶
將相之才樹忠公之績入稱三傑帷幄所以運籌出總¶
六師塞垣由其卧鼔懸利器而御物自中於桑林推素¶
心以得士更成於李徑洎養疾歸休辭榮及禮用旌渭¶
<pb:KR3k0055_WYG_085-12b>¶
濱之兆空想頴陽之問乞言繄頼寵徳攸宜佇増題劍¶
之榮更遂揮金之樂　錢珝授陸扆兵部尚書制曰周¶
之九法厯代用焉進賢興功以分厥職故夏官之重髙¶
位久虚則有嘗秉化權方臨邦教惟人之命我不敢私¶
具官陸扆頃以宏博奉吾論思繼令祖之典謨去邪辭¶
之枝葉洎當大用且屬多虞執政雖新犯顔已急我則¶
有違蹇叔爾詎不如王陵剖竹遂行伏蒲未足還好爵¶
而來惟辨色掩閑門而退乃韜光考之中庸有以自得¶
<pb:KR3k0055_WYG_085-13a>¶
徃次六卿之首無輕一等之遷進賢興功必在敦故¶
李嶠授唐奉一兵部侍郎制曰參貳百揆樞衡九法是¶
司邦政尤切帝難具臣唐奉一宇量深明襟懐雅正文¶
塲得雋翰苑推工瑣闥内朝致延譽之美珪符出守樹¶
威恩之績永言禁暴事切安人俾昇五戎之府佇諧九¶
流之𨕖　孫逖授李彭年兵部侍郎制曰敕具官李彭¶
年清和禀識博雅為文堅貞懐匪石之心果斷有刜鐘¶
之利夏卿之亞嵗調方殷缺官而擇至公斯在宜副才¶
<pb:KR3k0055_WYG_085-13b>¶
難之𨕖將觀試可之能　白居易授栁公綽罷鹽鐵守¶
夏官兵部侍郎制曰敕具官栁公綽昔先皇帝知爾有¶
才元和以來應用不暇及領榷筦漕運之務屬陵寝郊¶
丘之禮財給事集時乃之功宜有轉移以均勞逸況聞¶
牢籠無遺利課督有常規今詔刑部尚書播代之亦令¶
守而弗失朕將興理化先務根本凡百職事悉歸有司¶
惟兹夏官實掌戎政簡稽調補今方其時司馬貳卿佐¶
平邦國是爾本職無忘増脩¶
<pb:KR3k0055_WYG_085-14a>¶
増表宋蘇軾拜兵部尚書謝表曰恭惟先帝復六卿之¶
名本欲後人識三代之舊古今殊制閑劇異宜武𨕖𨽻¶
於天官兵制總於樞府故司馬之職獨省文書盖紀其¶
實也今本曹所掌惟諸州廂軍名籍及每大禮别書寫¶
蕃官加恩告雖有所轄司局如金吾街仗司騏驥車輅¶
象院法物庫儀鸞司不過每季郎官一徃耳名存實亡¶
一至於是¶
増記宋周必大兵部長貳題名記曰大小司馬著於周¶
<pb:KR3k0055_WYG_085-14b>¶
官厯代沿革可考也本朝倣唐六典曰兵部凡民兵廂¶
軍蕃兵剰員武舉投試武藝金吾衙司人兵及大將出¶
征告廟破賊露布鹵簿字圖若蕃彞屬户授官封之事¶
皆主之曰職方凡天下地圖城隍堡寨烽堠之數蕃彞¶
歸明内附之事皆主之曰駕部掌凡輦輅車乗廐牧雜¶
蕃乗具𫝊驛之政令辨其出入之數曰庫部掌凡軍器¶
儀仗鹵簿法式隨軍防城什物及凡供帳之事是為四¶
司而其主判率用他官所謂長貳姑以寄祿而已尚書¶
<pb:KR3k0055_WYG_085-15a>¶
今銀青光祿大夫也侍郎今正議大夫也位序既髙非¶
宰執侍從鮮能至故方任事時自揚乃職有如歸班猶¶
弗敢替盡規之義名公鉅卿磊落相望抑有由也元豐¶
肇新官制尚書從二品侍郎從三品實坐曹治事名稍¶
正矣而武𨕖𨽻天官兵政歸西府其職視唐猶簡况於¶
成周乎雖然古號六卿今曰近臣使其告猷可以沃上¶
心陳力可以大厥官則天下國家將隂受其賜烏在事¶
之繁簡也¶
<pb:KR3k0055_WYG_085-15b>¶
　　兵部郎中一(員外郎附/)　(今武𨕖司/)¶
原杜氏通典曰兵部郎中按厯代兵部曹皆有郎其尚¶
書中或單為郎或置郎中(例在吏部/郎中篇)隋初為兵部侍郎¶
煬帝除侍字改為兵部曹郎武徳三年改為兵部郎中¶
龍朔二年改為司戎大夫咸亨元年復舊掌與侍郎同¶
　員外郎　増隋文帝置兵部員外郎煬帝改為兵曹¶
承務郎武徳三年復舊其後曹改而官不易　職員令¶
云兵部郎中掌武職勲官二衙及兵士勲書朝集祿賜¶
<pb:KR3k0055_WYG_085-16a>¶
假告差發武職告身之事　唐百官志兵部郎中二員¶
一員掌判帳及天下武官之階品衛府之名數一員掌¶
判簿以總軍戎差遣之名數　唐職林兵部郎中周大¶
司馬屬官軍司馬下大夫之任也亦曰中兵下大夫¶
文獻通考曰宋建炎三年詔兵部兼職方駕部兼庫部¶
隆興初詔駕部兵部郎官共一員兼領自是四司合為¶
一矣厥後間或並置若從軍或將命於外則假以為寵¶
　續文獻通考曰遼南面兵部郎中員外郎並同吏部¶
<pb:KR3k0055_WYG_085-16b>¶
　金兵部郎中一員從五品員外郎二員從六品主事¶
二員從七品　元兵部郎中二員員外郎二員主事二¶
員品秩與吏部同　元史趙孟頫授兵部郎中至元鈔¶
法滯澀不能行詔遣尚書劉宣與孟頫馳驛至江南問¶
行省丞相慢命之罪凡左右司官及諸路官則徑笞之¶
孟頫受命而行比還不笞一人　續文獻通考曰明兵¶
部武𨕖清吏司郎中一人員外郎一人主事一人添設¶
武𨕖郎中一人主事四人掌武官𨕖陞襲替功賞之事¶
<pb:KR3k0055_WYG_085-17a>¶
以賛尚書　獻徵錄明陳愷字企元𢎞治中授武𨕖主¶
事歴員外郎郎中武𨕖固劇司怨叢勢軋愷一意奉公¶
杜門自守盖其任也久久則精而私弊盡絶其守也堅¶
堅故一而私謁不行一時武𨕖稱得人大司馬鈞陽馬¶
公舉其屬謂愷可備方岳之任　又路迎字賓𤾉累至¶
兵部郎中與堂邑穆孔暉武城王道同師事王守仁專¶
務講學以相切劘(以上/郎中)　沈存中筆譚兵部員外郎范¶
祥請為鈔法令商人就邊郡入錢四貫八百售一鈔至¶
<pb:KR3k0055_WYG_085-17b>¶
解池請鹽二百斤任其私賣得錢以實塞下省數十郡¶
搬運之勞此即開中給引之始　獻徵錄明許論字黙¶
齊以少從父襄毅公進兄莊敏公誥文簡公讃習知邊¶
事及筮仕兵曹耳濡目染著為九邊圖論古未有也辛¶
賢父子相繼將軍祭彤兄弟並參師律厥有自哉繪寫¶
進呈上嘉納之付各邊行之(以上員/外郎)¶
　　兵部郎中二¶
増居外省　兼職方(元微之行楊嗣復制兵部郎中二/員一在侍從一居外省  中興題)¶
<pb:KR3k0055_WYG_085-18a>¶
(名記云建炎中省冗職以/兵部郎中并兼職方司)　公務脩整　職事弛慢(唐/書)¶
(曰裴光庭轉兵部郎中沉静少言寡交遊既厯清要人/未之許及在職公務脩整衆皆歎服  五代史曰梁蕭)¶
(愿宰相傾之子性淳謹承事父母未嘗不束帶而見然/嗜酒無節職事弛慢嘗為兵部郎中掌告身印頗怠職)¶
(事父傾為吏部尚書代/愿視郎篆其散率如此)　奏決兵檄　増給驛鈔(翰苑/新書)¶
(曰唐姚崇為夏官郎中契丹擾河北兵檄叢集崇奏決/若流武后賢之拜侍郎  元史曰趙孟頫至元中授兵)¶
(部郎中兵部總天下諸驛時使客飲食之費㡬至十倍/於前吏無以供給强取於民不勝其擾遂請於中書増)¶
(鈔給/之)　吏幹有稱　襲官無滯(合璧事𩔖曰唐李憕驟/厯兵部郎中憕有吏幹)¶
(明於稽按甚有當官之稱謝獻徵錄曰明李學詩三遷/至武𨕖郎中每逄𨕖日即  人事竟日坐署中校其功)¶
<pb:KR3k0055_WYG_085-18b>¶
(過秋毫之奸無不燭照掾有奸欺輙笞罵之曰若以我/為何等郎撓吾法者立死矣故掌𨕖數年曹掾見之凜)¶
(凜而武吏以時襲官無/所留滯  以上郎中)　能益百姓　分掌二人(山堂/肆考)¶
(曰唐魏徵薦杜正倫為兵部員外郎太宗勞之曰朕舉/賢者非朕獨私以能益百姓也  六典云兵部員外郎)¶
(二人一人掌貢舉及雜請之事凡應舉之人有謀略才/藝平射筒射皆待命以舉若州府嵗貢皆勘貢文狀而)¶
(引試焉一人掌𨕖院謂之南𨕖曹每嵗𨕖人有解狀簿/書資厯考課必由之以覈其實乃上三銓進用則書焉)¶
　詳決功狀　條論互市(翰苑新書曰唐張嘉貞為兵/部員外郎時功狀盈几郎吏)¶
(不能決嘉貞為詳處不閱旬而庭無稽牒侯獻徵錄曰/明楊繼盛字仲芳遷兵部員外郎時咸寧  仇鸞驟得)¶
(兵政驕且畏敵請於二邊互市市馬仇鸞主之奉以中/國幣帛議遣使公乃上疏條論其十不可五謬上壯之)¶
<pb:KR3k0055_WYG_085-19a>¶
(仇鸞恌憤曰豎子目不知兵宜其易之乃密疏云云上/意遂中變下公錦衣獄貶狄道典史  以上員外郎)¶
　　兵部郎中三¶
増制唐蘇頲授李懐讓兵部郎中制曰具官李懐讓直¶
方在心清而轉勁通明應務吏必兼文故能譽滿簮纓¶
望華臺署鷞鳩作主雖參聽棘之言司馬訓兵重踐握¶
蘭之任　元稹授蕭祐兵部郎中制曰佐夏官理邦國¶
以平不若辨九伐九法之重輕稽五兵五楯之衆寡非¶
踐更臺閣從容聞望者不在兹位流品既清𨕖任彌重¶
<pb:KR3k0055_WYG_085-19b>¶
具官蕭祐才行忠信達於予聞課吏陟明誕若攸職拾¶
青紫於儒術擅金石之揮毫允謂賢能宜當慰薦　賈¶
至授敬羽武部員外郎兼殿中侍御史制曰敇某羙才¶
多適直道滅私通明可以斷疑貞固足以幹事自持風¶
憲紏逖囘邪不吐茹於剛柔有鷹鸇之搏擊與能褒美¶
俾轉臺端載執謙光思𢎞讓節宜遂其懇志退守本官¶
増記宋周必大兵部郎官題名記曰本朝除郎之路雖¶
廣而其要有三館閣一也寺監丞二也監司郡守三也¶
<pb:KR3k0055_WYG_085-20a>¶
近嵗窒其二卿監或可徑至而郎非厯監司郡守不可¶
得其不輕而重也較然矣司馬列屬四中興初僅嘗備¶
官建炎三年夏始以駕兼庫以兵兼職方其𨕖清故平¶
居無事多處文學之臣其權重故從軍若將命則徃徃¶
假以為寵此其大略也¶
　　職方郎中一(員外郎附/)　(今職方司/)¶
原杜氏通典曰職方郎中按周禮夏官有職方氏掌天¶
下之圖辨九州之國厯代無聞至後周依周官隋初有¶
<pb:KR3k0055_WYG_085-20b>¶
職方侍郎煬帝除侍字武徳中加中字龍朔二年改為¶
司城大夫咸亨元年復舊掌地圖城隍鎭戍烽堠防人¶
路程逺近歸化道渠　員外郎　周官夏官職方上士¶
後周依周官隋改置與户部員外郎同　増翰苑新書¶
宋建炎三年并省冗職以兵部郎中兼職方　文獻通¶
考曰職方掌天下地圖以周知方域之廣及城隍堡寨¶
烽堠之事蕃夷歸誠内附之事　續文獻通考曰明兵¶
部職方清吏司郎中一人員外郎一人主事一人添設¶
<pb:KR3k0055_WYG_085-21a>¶
職方郎中一人主事四人掌地圖軍制城隍鎭戍簡練¶
征討闗津之事以賛尚書¶
　　職方郎中二¶
増舊唐書曰韋温字宏育姚朂知河隂縣嘗雪寃獄鹽¶
鐵使崔琪奏加酬奬乃令權知職方員外郎制出令朂¶
省上温執奏曰國朝已來郎官最為清𨕖不可以賞能¶
吏上令中使宣諭言朂能官且放入省温堅執不奉詔¶
乃改朂檢校禮部郎中翌日帝謂楊嗣復曰韋溫不放¶
<pb:KR3k0055_WYG_085-21b>¶
姚朂入省有故事否嗣復對曰韋温志在銓擇清流然¶
姚朂士行無玷梁公崇之孫自殿中判鹽鐵案陛下奬¶
之宜也若人有吏能不入清流孰為陛下當煩劇者此¶
衰晉之風也　獻徵錄明劉大夏調職方郎中舉用守¶
將有暮夜懐金謝之者却不受又明練於天下事所奏¶
覆多當上意大司馬倚之若左右手　又臧應奎字賢¶
澂正徳中授南兵部職方司時中官以進貢多索船利¶
私載縻金害民奎悉裁省　又周鳴字岐鳯陞職方員¶
<pb:KR3k0055_WYG_085-22a>¶
外郎時方清理軍籍職方多事人謂鳴儒者必不勝其¶
煩及事至剖決無滯人始服其能　又鄭曉字窒甫授¶
職方主事日就省中羅九朝故牘閱之凡天下阨塞士¶
馬虚實強弱之數盡考覈而得其故大司馬金公素重¶
曉屬之曰子好學幸為我著九邊圖公於是屬槀為撰¶
次圖志三十卷士林争𫝊之　又楊大章字章之先改¶
刑部主事公論殊不厭大章曰吾方憂職之不稱豈以¶
刑部為少耶未㡬雲中兵亂廷議𨕖部僚有才望者副¶
<pb:KR3k0055_WYG_085-22b>¶
給舍徃大章乃改職方司主事召募兵勇布置悉當要¶
害人皆稱之¶
増詩唐韋應物寄職方劉郎中詩曰相聞二十載不得¶
展平生一夕南宫遇聊用寫中情端服光朝次羣列慕¶
英聲歸來坐粉闈揮筆乃縱横始陪文翰遊歡燕難久¶
并予因謬忝出君為沉疾嬰别離寒暑過荏苒春草生¶
故園兹日隔新禽池上鳴郡中永無事歸思徒自盈¶
増制唐常衮授杜寂職方郎中制曰敇具官杜寂端一¶
<pb:KR3k0055_WYG_085-23a>¶
其誠周通於事久於膳部頗有敏才亦既詳達不忘恭¶
愼掌我方志宜從序遷　賈至授李何忌職方員外郎¶
制曰誥右補闕李何忌後進人物一時雋𨕖或丕承清¶
緒多負美才或直言正詞有犯無隠或繡衣持斧擿伏¶
擒姦或馳譽翰林文詞藻麗或知名吏道政事詳密在¶
邦必達厯試有聞宜居鴛鷺之列俾宏準繩之紀¶
　　庫部郎中一(員外郎附/)　(今武庫司/)¶
原杜氏通典曰庫部郎中按周官有司甲掌戈盾弓矢¶
<pb:KR3k0055_WYG_085-23b>¶
之長各辨其物以待軍事魏尚書有庫部郎晉因之宋¶
庫部主兵仗(文帝宴㑹顧琛詭/對兵仗見後事實)厯代或有或闕後魏北¶
齊庫部屬度支尚書掌凡戎仗器用後周有武藏中大¶
夫隋屬兵部初為庫部侍郎煬帝除侍字武徳中加中¶
字龍朔二年改為司庫大夫咸亨初復舊天寳十一年¶
又改庫部為司庫至徳初復舊掌軍器儀仗鹵簿法式¶
及乗輿等　員外郎　周官有司兵中士後周有小武¶
藏下大夫隋改置與户部同　増翰苑新書宋建炎三¶
<pb:KR3k0055_WYG_085-24a>¶
年以駕部兼庫部　文獻通考曰庫部掌軍器儀仗鹵¶
簿法式隨軍防城什物及凡供帳之事　續文獻通考¶
曰明兵部武庫清吏司郎中一人員外郎一人主事一¶
人添設武庫主事二人掌戎器符勘尺籍武學薪𨽻之¶
事以賛尚書¶
　　庫部郎中二¶
増南史顧琛字宏瑋遷尚書庫部郎元嘉七年文帝遣¶
到彦之經略河南大敗悉委棄兵甲武庫為之空虚文¶
<pb:KR3k0055_WYG_085-24b>¶
帝宴㑹有歸化人在座上問琛庫中仗猶有㡬許琛詭¶
辭答有十萬人仗舊庫仗秘不言多少上既發問追悔¶
失言及琛詭對上甚善之　唐國史補省中語云中行¶
刑户不博前行駕庫下天中記宋江智深元嘉末除庫¶
部郎中時髙流官序不為臺郎智深門孤援寡獨有此¶
𨕖意甚不悅固辭不拜　獻徵錄明李昆字承裕武宗¶
時陞兵部武庫司郎中一日吏檢庫中年久文卷獲一¶
匣若貯金者漫無可稽吏密以白昆笑而不答乃㑹衆¶
<pb:KR3k0055_WYG_085-25a>¶
啓視之有金四百餘兩即移付公帑　又王積字子崇¶
進武庫司郎中故所𨽻風馬船千餘艘以備上供物郊¶
廟香幣軍需甲仗者分屬諸衛每一船敝輙衛校士自¶
補破産者相望至有雉經溺水以狥長年二萬餘散攝¶
諸郡縣吏因緣為隠匿至者僅六千人船日以減耗公¶
既任武庫久熟計利弊十餘事上之部為言於朝始以¶
武庫餘羡水衡錢治船不以累衛校士而郡縣所隠匿¶
長年悉出為官用著為令　又陸震字汝亨陞武庫司¶
<pb:KR3k0055_WYG_085-25b>¶
員外郎吏曰宜持帕徃謁印綬監震獨不徃遂移疾欲¶
歸官長日使人速出視事吏胥郎曹迭徃催廹不得已¶
復出視事¶
増詩唐盧綸寄贈庫部王郎中(時充折/糴使)詩曰諤諤漢名¶
臣從天令若春敘辭皆詔㫖稱宦即星辰草木承風偃¶
雲雷施澤均威懲治粟尉恩洽讓田人泉貨方將散京¶
坻自此陳五營俱益竈千里不停輪未逺金門籍旋清¶
玉塞塵碩儒推慶重良友頌公頻鶴髪逄新鏡龍門躍¶
<pb:KR3k0055_WYG_085-26a>¶
舊鱗荷君偏有問深感浩難申¶
増制唐賈至授趙良弼司庫員外郎制曰敇某以敬直¶
方内義形於色藴帷幄之謀略眞士林之忠良元戎起¶
行師出以律將謀韓厥之職宜𨕖子方之智俾登仙署¶
仍佐中權　白居易授衢州刺史鄭羣庫部郎中齊州¶
刺史張士階祠部郎中制曰敕具官鄭羣等今之正郎¶
班望頗重中外要職多繇是遷故其所𨕖不得不愼羣¶
與士階久典名郡謹身化下有循吏之風㑹課陟明宜¶
<pb:KR3k0055_WYG_085-26b>¶
當是𨕖國之大事在祀及戎一掌祠曹一司武庫各須¶
其要爾宜敬之¶
　　駕部郎中一(員外郎附/)　(今車駕司/)¶
原杜氏通典曰駕部郎中按周官夏官之屬有輿司馬¶
又有校人主馬之官又有牧師掌牧放又有巾車掌公¶
車之政及王之五路此皆駕部之本也魏晉尚書有駕¶
部郎宋時駕部屬左民尚書齊亦有之後魏與北齊並¶
曰駕部郎中後周有駕部郎中大夫屬夏官隋初為駕¶
<pb:KR3k0055_WYG_085-27a>¶
部侍郎屬兵部(辛公義為駕部侍郎勾檢馬牧所獲十/萬餘匹文帝喜曰惟我公義奉國竭忠)¶
煬帝除侍字武徳三年加中字龍朔二年改為司輿大¶
夫咸亨初復舊天寳中改駕部為司駕至徳初復舊掌¶
輿輦𫝊乗郵驛廐牧司牛馬騾驢䦨遺雜畜開元十八¶
年閏六月敕比來給𫝊使人為先𫝊馬事頗勞煩自今¶
以後應承𫝊者宜給紙劵二十三年十月敕新給都督¶
刺史並闗三官州上佐並給驛發遣二十八年六月敕¶
有陸驛處得置水驛自二十年以後常置館驛使以他¶
<pb:KR3k0055_WYG_085-27b>¶
官為之　員外郎　周官有輿上士後周有小駕上士¶
盖其任也至隋置與户部同　増續㑹要曰宋駕部司¶
事一人以無職事朝官充輿輦車乗𨽻於太僕傳驛給¶
受出於樞密院廐牧之政總於羣牧司本司無所掌元¶
豐改制郎中員外郎始實行本部事　文獻通考曰駕¶
部掌輦輅車乗廐牧雜畜乗具𫝊驛之政令辨其出入¶
之數建炎三年詔并太僕寺𨽻焉太僕有騏驥車輅二¶
院(左右騏驥院監官二員以武臣充掌司國馬總教駿/四指揮之衆以養餧諸馬每一指揮百人為額  車)¶
<pb:KR3k0055_WYG_085-28a>¶
(輅院掌供/乗輿法物)　題名記隆興初復裁内外官於是駕部又¶
當省而郎適賛讀王府有詔聽留需其遷勿補闕後間¶
或並置要為有故而一員之制定矣　續文獻通考明¶
兵部車駕清吏司郎中一人員外一人主事一人添設¶
車駕郎中一人主事二人掌輦乗衛守廐牧𫝊郵之事¶
以賛尚書¶
　　駕部郎中二¶
増職官分紀北齊馮子琮為駕部郎中攝庫部孝昭帝¶
<pb:KR3k0055_WYG_085-28b>¶
閱簿領試令口陳子琮闇對無有遺失　唐李靖在隋¶
為駕部員外郎左僕射楊素拊床謂曰卿終當至此¶
唐崔元亮字晦叔為駕部員外郎清謹介特意澹如也¶
　天中記王翰字子羽并州人長史張嘉貞厚遇之翰¶
自歌以舞屬嘉貞神氣軒舉自如張說至禮益加舉超¶
拔羣𩔖擢為駕部員外郎家畜聲伎目使頤令自視王¶
侯人莫不惡之　常衮駕部郎中制從容管劇每識通¶
而理當　唐書畢諴字存之為駕部員外郎故事要家¶
<pb:KR3k0055_WYG_085-29a>¶
　勢人以倉駕二曹為辱諴沛然如處美官¶
　増詩唐鄭谷送駕部鄭郎中三十八丈曰香浮玉陛曉¶
　辭天袍拂蒲茸稱少年郎署轉曹雖久次京河亞尹是¶
　優賢縱游雲水無公事貴買琴書有俸錢今日龍門看¶
　松雪探花明日向平泉　白居易贈駕部呉郎中曰幽¶
　閒静境别無事惟有南宫老駕兄¶
　¶
　¶
<pb:KR3k0055_WYG_085-29b>¶
　¶
　¶
　¶
　¶
　¶
　¶
　¶
御定淵鑑𩔖函卷八十¶
