# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.166063
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百十九
<pb:KR3k0055_WYG_424-1a>¶
　欽定四庫全書¶
御定淵鑑類函卷四百十九¶
　　鳥部二(鸞/鴻)　(鸑鷟/鴈)　(鵷鶵/)¶
　　　鸞一¶
　原說文曰鸞神靈之精也赤色五彩雞形鳴中五音¶
　増禽經曰鸞瑞鳥一曰雞趣首翼赤曰丹鳯青曰羽翔¶
　白曰化翼黒曰陰翥黄曰土符　禽經注曰鸞者鳯鳥¶
　之亞始生類鳯久則五彩變易故字從變省　原詩含¶
<pb:KR3k0055_WYG_424-1b>¶
　神霧曰徳化充塞照潤八㝠則鸞臻也　孝經援神契¶
　曰徳至鳥獸則鸞鳥舞　春秋元命苞曰火離為鸞¶
　春秋運斗樞曰天樞得鸞鳥集　春秋孔演圗曰天子¶
　官守以賢舉則鸞在野　山海經曰女牀之山有鳥其¶
　狀如翟名曰鸞鳥見則天下安寧　又曰軒轅之國清¶
　沃之野鸞鳥自歌　又曰廣都之野鸞鳥歌　増海内¶
　經曰桂山有五彩鳥三名一曰凰鳥一曰鸞鳥一曰鳯¶
　鳥　原焦贑易林曰温山松柏常茂不落鸞鳯以庇得¶
<pb:KR3k0055_WYG_424-2a>¶
其歡樂　抱朴子曰崑崙國鸞鳥似鳯而白纓聞樂則¶
蹈節而舞至則國安寧　孫氏瑞應圗曰鸞鳥鳯凰之¶
佐狀翟而五色以文鳴中五音肅肅雍雍喜則鳴舞人¶
君行歩有容進退有度祭祀有禮親疎有序則至一本¶
曰心識鍾律鍾律調則至至則鳴舞以和之　天台賦¶
曰覿翔鸞之裔裔　増張衡賦曰感鸞鷖之特栖兮悲¶
淑人之希合　原漢息夫躬絶命辭曰鷹隼横厲鸞徘¶
徊兮　増陶潛詩曰神鸞調玉音　元董溍詩曰翠鸞¶
<pb:KR3k0055_WYG_424-2b>¶
啼雲天四垂　鄭元祐詩曰紫鸞春步术苗田¶
　　鸞二¶
原尚書中候曰黄帝鸞鳥来儀　又曰周公歸政於成¶
王太平制禮鸞鳥見　漢武内傳西王母曰神仙次藥¶
有靈丘蒼鸞之血　漢書曰宣帝祀后土鸞鳯翺翔又¶
集長樂宫東園樹　東觀漢記曰王阜為重泉令鸞鳥¶
集止學宫阜使掾沙疊為張雅樂擊磬鳥舉足垂翼應¶
聲而舞止縣庭留十餘日乃去　謝承後漢書曰方儲¶
<pb:KR3k0055_WYG_424-3a>¶
字聖明幼䘮父事母母終自負土成墳種竒樹千株鸞¶
鳥止其上　増又曰靈帝建寧四年河南上言二鳯二¶
凰二鸞鳥集原縣　原決疑注曰辛繕字公文治春秋¶
讖緯隱居華陰光武徵不至有大鳥髙五尺雞頭燕頷¶
蛇頸魚尾五色備舉而多青棲繕樹槐旬時不去𢎞農¶
太守以聞詔問百寮咸以為鳯太史令蔡衡對曰凡象¶
鳯者有五多赤色者鳯多青色者鸞多黄色者鵷雛多¶
紫色者鸑鷟多白色者鵠今此鳥多青乃鸞非鳯也上¶
<pb:KR3k0055_WYG_424-3b>¶
善其言王公聞之咸遜位辟繕不起　増南史曰梁武¶
帝太清元年捨身光巖重雲殿時海中浮鵠山去餘姚¶
岸可千餘里上有女人年三百嵗有女官道士四五百¶
人年並出百但在山學道遣使獻紅席帝方捨身時其¶
使適至云此草嘗有紅鳥居下故以為名觀其圗狀則¶
鸞鳥也　隋書曰煬帝好祥瑞野雀集殿上校尉唱曰¶
鸞衞士報曰村野之中多有此物校尉仍令衞士奏曰¶
鸞煬帝不究真&KR0915;即改此殿為儀鸞¶
<pb:KR3k0055_WYG_424-4a>¶
　　鸞三¶
原舞鏡　集車(上見四范泰詩序上埤雅上古之時鸞/輿動此鳥輒集車  雄鳴於前雌應於)¶
(後後世不能致作和鸞以象之鸞雌曰和/雄曰鸞禮在輿則聞和鸞之聲盖取諸此)　増氐羌獻¶
　女牀棲(說文頌聲作則鸞至周成王時氐羌/獻焉  李商隱詩女牀無樹不棲鸞)　伏竄¶
　靡吪(賈誼弔屈原文鸞鳯伏竄兮鴟梟翺翔瘞禽/經鳯翥鸞舉百羽従之鳯靡鸞吪百鳥  之)¶
洪崖乗　重泉舞(豫章記洪井在西山有鸞岡洪崖先/生乗鸞所憇處也  下見二東觀漢)¶
(記/)　神靈之精　歌舞之容(典略鸞者神靈之精其象/五彩雞形喜則舞以樂常)¶
(處幽閒頌聲作則至有孔穎達曰燕/雀有啁噍之感鸞鳯  歌舞之容)¶
<pb:KR3k0055_WYG_424-4b>¶
　　鸞四¶
原詩魏王粲詩曰聯翩飛鸞鳥獨逰無所因毛羽照野¶
草哀鳴入青雲我向假羽翼飛覩爾形身願乃春陽㑹¶
交頸遘殷勤　嵇叔夜贈秀才詩曰雙鸞匿景曜戢翼¶
太山崖抗首𠻳朝露晞陽振羽儀長鳴戲雲裏時下息¶
蘭池　宋范泰鸞鳥詩序曰昔罽賔王結置峻卯之山¶
獲一鸞鳥王甚愛之欲其鳴而不致也乃餙以金樊饗¶
以珍羞對之愈戚三年不鳴其夫人曰嘗聞鳥見其類¶
<pb:KR3k0055_WYG_424-5a>¶
而後鳴何不懸鏡以映之王從其言鸞覩影悲鳴哀響¶
冲霄一奮而絶嗟乎兹禽何情之深昔鍾子破琴於伯¶
牙匠石韜斤於郢人盖悲妙賞之不存慨神質於當年¶
耳矧乃一舉而殞其身者哉悲夫乃為詩曰神鸞栖髙梧¶
爰翔霄漢際軒翼颺輕風清響中天厲外患難預謀髙¶
羅掩逸勢明鏡懸髙堂顧影悲同契一激九霄音響流¶
形已斃¶
原贊晉郭璞鸞鳥贊曰鸞翔女牀鳯出丹穴拊翼相和¶
<pb:KR3k0055_WYG_424-5b>¶
以應聖哲擊石靡詠韶音其絶¶
　　鸑鷟¶
増說文曰鸑鷟鳯屬神鳥也　禽經曰青鳯謂之鷟¶
國語曰周之興鸑鷟鳴于岐山　唐書曰張鷟字文成¶
聰警絶倫書無不覽為兒童時夢紫色大鳥五色成文¶
降於家庭其祖謂之曰五色赤文鳯也紫文鸑鷟也為¶
王之佐兒當以文章瑞明庭因以為名字¶
　　鵷鶵¶
<pb:KR3k0055_WYG_424-6a>¶
増山海經曰南隅之山其鳥鵷鶵　莊子曰恵子相梁¶
莊子往見之恵子恐代其相搜國中三日三夜莊子伏¶
主人馬棧下往見之曰南方有鳥名鵷鶵發南海而飛¶
之北海非梧桐不栖非竹實不食非醴泉不飲於是鴟¶
得腐鼠鵷鶵過仰而視之曰嚇子欲以梁國相嚇我耶¶
　　鴻一¶
増陸璣曰羽毛光澤純白似鶴而大長頸肉美如鴈又¶
有小鴻如鳬色亦白今人直謂之鴻　原毛詩序曰鴻¶
<pb:KR3k0055_WYG_424-6b>¶
鴈美宣王也(箋小曰鴈/大曰鴻)　周易曰初六鴻漸于干上九¶
鴻漸于陸其羽可用為儀吉　禮曰前有車騎則載飛¶
鴻　又曰孟春之月鴻鴈來(鴈自南方來/將北反其居)　又曰季秋¶
之月鴻鴈來賔(賔言客/止來去)　尸子曰虎豹未成文而有食¶
牛之氣鴻鵠之鷇羽翼未全而有四海之心賢者之生¶
亦然　増淮南子曰蜂房不容鴻卵　淮南萬畢術曰¶
鴻毛之囊可以渡江　揚子法言曰鴻飛㝠㝠弋人何¶
簒焉　傅子曰鴻不學飛飛則冲天驥不學行行則千¶
<pb:KR3k0055_WYG_424-7a>¶
里　博物志曰鴻鵠千嵗者皆胎産　又曰鴻鴈三同¶
三異秋来賔一同也鳴如家鵝二同也進有漸而飛有¶
序三同也鴈色蒼而鴻色白一異也鴈多羣而鴻寡侣¶
二異也鴈飛不過髙山而鴻薄雲漢三異也¶
　　鴻二¶
原管子曰桓公在位管仲隰朋見立有間有二鴻飛過¶
桓公歎曰仲父今彼鴻有時而南有時而北四方無逺¶
所欲至而至焉惟有羽翼之故是能通其意于天下乎¶
<pb:KR3k0055_WYG_424-7b>¶
寡人之有仲父猶飛鴻之有翼也　左傳曰衞獻公戒¶
孫文子寗恵子食皆服而朝日旰不召(勅戒二子欲共/宴食皆服朝衣)¶
(待命/也)而射鴻于囿二子従之公不釋皮弁而與之言二¶
子怒如戚(戚孫子/邑也)　莊子曰孔子見老子歸三日不談¶
謂弟子曰人如飛鴻者吾必繒繳而射之吾今見龍矣¶
　増家語曰衞靈公與孔子語見飛鴻過仰視之色不¶
在孔子乃逝去　原韓詩外傳曰齊使獻鴻于楚鴻渴¶
使者於道飲鴻而失之使者至楚曰臣欲亡去為兩使¶
<pb:KR3k0055_WYG_424-8a>¶
不通欲絞頸而死將以吾君賤士貴鴻也楚王賢之以¶
為上客　史記陳勝歎曰燕雀安知鴻鵠之志哉　増¶
晉書隐逸傳曰郭瑀燉煌人也張天錫使盖公明徴之¶
瑀指翔鴻以示之曰此鳥也安可籠哉遂深逃絶跡¶
　　鴻三¶
原離網　随軒(詩魚網之設鴻則離之澤後漢虞國字/季卿為日南太守行恵  有雙鴻随軒)¶
(翔舞去郡乃逐還/鄉卒棲於墓側)　漸磐　遵渚(易鴻漸于磐渚/  詩鴻飛遵)　増¶
乗烟　度雪(古詩駕鴻乗紫烟雪唐/詩歸鴻欲度千門)　仰聴　相喧(張/孟)¶
<pb:KR3k0055_WYG_424-8b>¶
(陽仰聴離鴻哀鳴人亦感傷觸物増悲聒/郭璞江賦陽鳥爰翔千類萬聲自相喧)　援琴作操¶
　為賦寄情(新論微子傷殷之將亡見鴻鵠髙飛援琴/作操其聲清以浮  隋書盧思道遷武陽)¶
(太守非其志也為/孤鴻賦以寄情)　任呼鳬乙　豈恃毳毛(張融曰鴻/飛天首遼)¶
(逺難明楚人以為鳬越人以為乙人自楚越鴻常一耳/  劉向曰鴻鵠髙飛冲天所恃者六翮耳至夫腹下之)¶
(毳背上之毛増去/一把飛不為髙下)¶
　　鴻四¶
原詩宋顔延之歸鴻詩曰昧旦濡和風霑露踐朝暉萬¶
有皆同春鴻鴈猶辭歸相鳴去澗汜長引發江畿皦潔¶
<pb:KR3k0055_WYG_424-9a>¶
登雲侣連緜千里飛長懐河朔路緬與湘漢違　梁沈¶
約八詠聴曉鴻篇曰聴曉鴻曉鴻度將旦跨弱水之微¶
瀾發成山之逺岸無東西之可辨孰遐邇之能算秋蓬¶
飛兮未極塞草寒兮無容色吳山髙兮髙難度越水深¶
兮深不測羡明月之馳光顧征禽之駛翼夜緜緜而難¶
曉愁參差而盈臆孤鴈夜難飛客淚夜霑衣春鴻旦暮¶
返客子方未歸　増唐徐夤詠鴻詩曰行如兄弟影連¶
空春去秋来燕不同紫塞别當寒露白碧山飛入暮霞¶
<pb:KR3k0055_WYG_424-9b>¶
紅宣王徳美周詩内蘇武書傳漢苑中况解銜蘆避弓¶
箭一聲歸唳楚天風　李羣玉早鴻詩曰木落波浪動¶
南飛聞夜鴻參差天漢霧嘹唳月明風野水蓮莖折寒¶
泥稻穂空無令一行侣相失五湖中　宋陸游秋晴見¶
天際飛鴻有感曰新晴天宇色正青羣鴻髙鶱在㝠㝠¶
兒童相呼共仰視我亦扶杖来中庭豐年到處稻粱滿¶
胡不暫下栖沙汀應須江海寄曠快肯為霜雪嗟飄零¶
書生可笑不自喜憔悴久翦籠中翎鷗波萬里每媿杜¶
<pb:KR3k0055_WYG_424-10a>¶
鶴化千載知非丁風前哀號漫激烈月下孤影常竛竮¶
詩成欲冩復嬾去誦似溪水聲泠泠　明陳基鴻鴈篇¶
曰鴻鴈雙雙度鴈門相呼相喚不離羣晝銜蘆藋防矰¶
繳夜宿闗河同夢魂稻粱旣足江南濶秋水増波葉微¶
脫洞庭湖畔卧雲沙彭蠡磯頭弄烟月一朝無事忽相¶
違一向東飛一向西西飛渺渺秦山曲東去悠悠滄海¶
湄秦山滄海遥相望顧影徘徊各惆悵山有猩鼯與網¶
羅水有蛟鼉與風浪回頭却恨不同栖辛苦皆因獨自¶
<pb:KR3k0055_WYG_424-10b>¶
飛不問天南與天北何時相見得同歸¶
原賦晉成公綏鴻鴈賦曰余嘗游乎河澤之間是時鴻¶
鴈應節而羣至望川以奔集夫鴻漸著羽儀之歎小雅¶
作于飛之歌斯乃古人所以假象興物有取其美也余¶
又竒其應氣而知時故作斯賦辰火西流秋風厲起軒¶
翥鼓翼抗志萬里過雲夢以娱遊投江湘而中憇晝顧¶
眺以候逺夜警循而相衛　増唐趙勵秋鴻賦曰若夫¶
随陽之鳥翩翩者鴻髙飛晴日長鳴翔風乗秋雲於廻¶
<pb:KR3k0055_WYG_424-11a>¶
塞結陣影於遥空觀其羽翮聨翩出入寥廓念江山而¶
遊逺犯霜露而無託昔年春去愛洲渚之芳菲今日秋¶
来值闗山之揺落若乃明月宵懸黄雲晝洩牢落天地¶
蒼茫溟碣行宛轉而初上影參差而不絶愁輕岱北之¶
雲訝負遼西之雪旣而南逰澤國北别沙塲千里萬里¶
懐稻懐梁强能鳴以取愛恐不才而見傷所願免虞人¶
之矰繳得狎君之池塘者也¶
原序晉曹毗雙鴻詩序曰近東野見有養雙鴻者其儀¶
<pb:KR3k0055_WYG_424-11b>¶
甚美又善鳴舞雖志希青翠之逰身非已有物之可感¶
良謂此也　増隋盧思道孤鴻賦序曰余攝生舛和有¶
少氣之病分符生嘯坐守東原洪河之濵沃野彌望囂¶
務旣屏魚鳥為隣有離羣之鴻為羅者所獲野人馴養¶
貢之於余置諸池庭朝夕賞玩旣用銷憂兼以輕疾大¶
易稱鴻漸于陸羽儀盛也揚子鴻飛㝠㝠鶱翥髙也淮¶
南子東歸碣石違溽暑也平子賦南寓衡陽避初寒也¶
若其雅歩清音逺心髙韻鵷鸞以降罕見其儔而鎩翮¶
<pb:KR3k0055_WYG_424-12a>¶
墻隂偶形獨立唼喋粃粺雞鶩為伍不亦傷乎余五十¶
之年忽焉已至永言身事慨然多緒乃為之賦聊以自¶
慰¶
　　鴈一¶
増正字通曰鴈知時鳥也禽經一名翁雞一名沙鶉一¶
名䳸博雅及方言或謂之&KR1391;鵝倉&KR1391;法言謂之朱鳥¶
原爾雅曰鳬鴈醜其足蹼其踵企(郭璞曰脚間幕蹼/相連也蹼音卜)¶
増物類相感志曰鴈奴陽鳥也飛作八字在天人若張¶
<pb:KR3k0055_WYG_424-12b>¶
其一則飛行中缺一位也大曰鴻小曰鴈夜宿洲中鴻¶
在内鴈在外備狐與人之捕已也　原詩曰雝雝鳴鴈¶
旭日始旦　禮記曰孟春之月鴻鴈來季秋之月鴻鴈¶
來賔季冬之月鴈北向　儀禮曰大夫執鴈取其候時¶
而行也婚禮下達納采用鴈　増又士相見曰大夫相¶
見以鴈飾以布維之以索而執雉　又聘禮私覿出如¶
舒鴈　月令曰孟春之月候鴈北　原周書曰白露之¶
日鴻鴈來鴻鴈不來逺人背畔小寒之日鴈北鄉鴈不¶
<pb:KR3k0055_WYG_424-13a>¶
北鄉民不懐至　増荆州圗經曰沮陽縣西北有鴈浮¶
山是山經所謂景山也髙三十餘里周廻三百里脩巖¶
遐亘擢幹干霄鴈南翔北歸偏經其上士人由兹改山¶
名焉　原盛𢎞之荆州記曰鴈塞北接梁州汶陽郡其¶
間東西嶺屬天無際雲飛風翥望崖廻翼唯一處為下¶
朔鴈達塞矯翮裁度故名鴈塞同於鴈門也　鄧徳明¶
南康記曰平固縣有覆笥山上有湖周廻數十里有石¶
鴈浮在湖中每至秋天石鴈飛鳴如候時也　梁州記¶
<pb:KR3k0055_WYG_424-13b>¶
曰梁州縣界有鴈塞山傳云此山有大池水鴈棲集之¶
故因名曰鴈塞　増楚志曰衡州有回鴈峰鴈至此不¶
過遇春而回　原春秋繁露曰凡贄大夫用鴈鴈有類¶
長者在民上必有先後鴈有行列故以為贄　淮南子¶
曰夫鴈従風而飛以愛氣力銜蘆而翔以備弋繳　増¶
博物志曰鴈食粟則翼重不能飛　禽經曰鴻鴈愛力¶
遇風迅舉　酉陽雜俎曰臨邑縣有鴈翅泊旁無樹木¶
土人至春夏常於此澤羅鴈鳥取其翅以禦暑　古今¶
<pb:KR3k0055_WYG_424-14a>¶
注曰鴈自河北渡江南痩瘠能髙飛恐為虞人所獲嘗¶
銜蘆長數寸以防繒繳焉　玉堂閒話曰鴈宿于江湖¶
沙渚中動計千百大者居中令鴈奴圍而警察捕者俟¶
隂暗無月時蔵燭器中持棒者數人屏氣潛行將及則¶
略舉燭便蔵之鴈警呌大者亦警頃之復定又復前舉¶
燭鴈奴又警如是數四大者怒啄鴈奴秉燭者徐徐逼¶
之更舉燭則鴈奴懼啄不復動矣乃髙舉其燭持棒者¶
齊入羣中亂擊之所獲甚多　墨客揮犀曰北方有白¶
<pb:KR3k0055_WYG_424-14b>¶
鴈秋深則来来則霜降故曰霜信　原鄭氏婚禮謁文¶
贊曰鴈候隂陽待時乃舉冬南夏北貴其有所　古詩¶
曰攝衣起前庭仰觀鴻鴈翔　又曰方塘含白水中有¶
鳬與鴈　増杜甫詩曰故國霜前白鴈来¶
　　鴈二¶
増賈誼書曰鄒穆公令食鳬鴈必以秕無敢以粟　原¶
說苑曰秦穆公得百里奚公孫支歸取鴈以賀曰君得¶
社稷之臣敢賀社稷之福公不辭再拜而受　増又曰¶
<pb:KR3k0055_WYG_424-15a>¶
齊晏子對景公曰君之鳬鴈食以菽粟　左傳曰曹伯¶
陽即位好田弋曹鄙人公孫彊獲白鴈獻之因訪政事¶
大說之使聴政焉　新語曰梁君出獵見白鴈而欲自¶
射之道上有驚鴈駭者梁王怒命射此人其御公孫龍¶
諌曰昔衞文公時大旱三年卜云必須人祀文公曰求¶
雨者為民也今殺之不仁吾自當之言未卒雨下今君¶
重鴈殺人何異虎狼梁君引龍登車人呼萬歳曰善哉¶
今日獵得善言　原莊子曰山木以不材得終其天年¶
<pb:KR3k0055_WYG_424-15b>¶
夫子出於山及邑(考莊子無/此二字)舎於故人之家令豎子殺¶
鴈烹之豎子請曰其一能鳴其一不能鳴請奚殺主人¶
曰殺不能鳴者弟子問曰山中之木以不材得終其天¶
年主人之鴈以不材而死先生將何以處焉莊子笑曰¶
周將處夫材與不材之間乎　漢書曰蘇武在匈奴中¶
昭帝遣使通和武思歸乃夜見漢使常恵教使謂單于¶
曰天子射上林中得鴈足有係帛書言武等在某澤中¶
使者如其言單于大驚乃使武還　増又曰武帝太始¶
<pb:KR3k0055_WYG_424-16a>¶
三年東海獲赤鴈作朱鴈之歌　又曰梁孝王於睢陽¶
園中作鳬鴈池　又曰宣帝於西河築世宗廟告祠有¶
五色鴈集殿上　又曰度遼將軍皇甫規解官歸安定¶
鄉人有以貨賈鴈門太守者亦去職還鄉刺謁見規規¶
卧不迎旣入而問卿前在郡食鴈美乎　原續漢書曰¶
陳羣父子並著髙名世號三君每宰輔辟召常同時旌¶
命羔鴈成羣當時靡不榮之　増伽藍記曰元魏時北¶
之酋長遣子入侍者常秋来春去避中國之熱時人謂¶
<pb:KR3k0055_WYG_424-16b>¶
之鴈臣　又曰建義陽城太守薛令伯夢射得鴈以問¶
楊元慎元慎曰卿執羔大夫執鴈君當得大夫之職俄¶
而令伯除為諌議大夫　唐書曰髙宗太子𢎞納裴居¶
道女為妃所司奏以白鴈為婚贄㑹苑中獲之帝喜曰¶
漢獲朱鴈遂為樂府今獲白鴈得為婚贄彼禮但成謡¶
頌此禮便首人倫異代相望無慚徳也裴氏甚有婦禮¶
帝常謂侍臣曰東宫内政吾無憂矣　又曰貞元十年¶
同州獻五色鴈　唐㑹要曰大歴二年嶺南節度使徐¶
<pb:KR3k0055_WYG_424-17a>¶
浩奏十一月二十五日當管懐集縣陽鴈來乞編入史¶
從之先是五嶺之外翔鴈不到浩以為陽為君徳鴈随¶
陽者臣歸君之象也　太平御覽曰朱漢賔少時善射¶
嘗因與同軰出獵指一飛鴈随矢而落其鏃正中其臆¶
臆上貫一金錢有篆文示其郡之碩學皆無識者人甚¶
異之由是人皆號之朱落鴈　五代史曰梁方東攻兖¶
鄆鄆州朱瑾募其軍中驍勇者黥雙鴈于其頰號鴈子¶
都太祖聞之乃更選勇士數百號落鴈都以朱漢賔為¶
<pb:KR3k0055_WYG_424-17b>¶
指揮使　唐書曰禮部蒼鳥赤鴈為中瑞其物名三十¶
有二　梅磵詩話曰元裕之赴試并州道逢捕鴈者獲¶
一鴈殺之矣其脫網者悲鳴不能去竟自投於地而死¶
予因買得之葬之汾水之上累石為誌號曰鴈丘與同¶
行者楊正卿李仁卿俱為賦摸魚兒詞　又郝經傳汴¶
中民射鴈金明池得繫帛書詩霜落風髙恣所如歸期¶
回首是春初上林天子援弓繳窮海纍臣有帛書後題¶
至元五年九月一日放鴈獲者勿殺國信大使書於真¶
<pb:KR3k0055_WYG_424-18a>¶
州忠勇軍營新館其忠誠如此¶
　　鴈三¶
原賔隂岸　射上林(成公綏賦鴻鴈起寒門之北垠兮/集窮塞以安處賔弱水之隂岸兮)¶
(有沙漠之絶渚書/  下見鴈二漢)　過雲夢　度塞門(成公綏鴈賦奔/巫山之陽隅兮)¶
(趨彭澤之遐裔過雲夢以娛遊兮投/江湘而中憇  下見鴈一荆州記)　嬉澄渚　濯清¶
泉(羊祜鴈賦排雲墟以頡頏汰弱波以容與進凌厲于/泰清退嬉遊乎澄渚  成公綏賦上揮翮于丹霄兮)¶
(下濯足于清泉經天地之/遐極兮樂和氣之純煖)　接羽　拂翼(上見鴈五曹/植賦  羊祜)¶
(鴈賦浮若漂舟乎江之濤色若委雪乎嵓之阿邕邕兮/悲鳴雲間因風凌虚厲清和眇眇兮瞥聒入清塵拂日)¶
<pb:KR3k0055_WYG_424-18b>¶
(拂翼揚/光羅)　背青春　増認白露(上見鴈五孫楚賦白宋/徐積鴈詩毛間認  露)¶
(肚下看/殘暉)　原出髙栁　經景山(海内經鴈門山鴈出其/間在髙栁北  下見鴈)¶
(一荆/州記)　宜麥　唼蓱(周禮食醫鴈宜/麥  順流唼蓱)　度雲　増印月¶
(文選寥唳度雲鴈沙耶律/楚材詩鴈跡印開  岸月)　原啄蔓藻　増蔵新蒲(雕/啄)¶
(蔓藻刷蕩漪瀾詩/下見鴈五余闕)　蹼足企踵　斜歩側身(上見鴈一/爾雅  埤)¶
(雅鴈行斜/歩側身)　聲斷衡陽　夢随沙漠(王勃滕王閣序雁/陣驚寒聲斷衡陽)¶
(之浦來元謝宗可鴈詩暫随沙/漠秋  夢留得湘江社後春)　随陽　訴月(尚書注/随陽之)¶
(鳥謂雁也明宋孔平仲孤雁/詩孤音訴  月天髙路漫漫)　楚㟁花晴　上陽月冷¶
<pb:KR3k0055_WYG_424-19a>¶
(唐黄滔鴈詩楚㟁花晴塞栁衰年年南北去來期江城/日暮見飛處旅館月明聞過時萬里風霜休更恨滿川)¶
(烟草且須疑洞庭雲水瀟湘雨好把寒更一二知陽林/寛聞雁詩接影横空背雪飛聲聲寒出玉闗遲上  宫)¶
(裏三千夢月冷/風清聞過時)¶
　　鴈四¶
原雲集霧散(西都賦鳬鷖鴻鴈朝發河海夕/宿江漢浮沉往來雲集霧散)　兄弟之¶
齒(鴈/行)　先後之次(蒼鵞鴈也小寒之日必北鄉有類長/者在其上鴻鴈之集必有先後之次)¶
(也/)　木落南翔(草木黄落/兮鴈南翔)　氷泮北徂　従游波瀾(安/得)¶
(鴈羽従/游波瀾)　流哀江瀬(文選雁流/哀于江瀨)　春北秋南(管子鴻鴈/春北秋南)¶
<pb:KR3k0055_WYG_424-19b>¶
(而不失/其時)　肅肅(詩鴻鴈于飛/肅肅其羽)　嗷嗷(詩哀鳴/嗷嗷)　飄飄(鴈/飄)¶
(飄而/南翔)　風翥　雲飛　水宿　増鴈戸(唐書編民有鴈/户謂如鴈往來)¶
(無恒/也)　鴈壻(李白山鷓鴣辭苦竹嶺頭秋月輝苦竹南/枝鷓鴣飛嫁得燕山胡鴈壻欲銜我向鴈)¶
(門/歸)　僧婆(佛書謂雁為僧婆/道家以雁為天厭)　邊聲俱來(劉禹錫楚望/賦蕭條邊聲)¶
(與鴈/俱來)　稻粱謀(杜詩君看随陽/鴈各有稻粱謀)　仙掌影(杜牧詩仙掌/月明孤影過)¶
(長門燈暗/數聲來)¶
　　鴈五¶
原詩魏應瑒詩曰朔鴈鳴雲中音響一何哀問子遊何¶
<pb:KR3k0055_WYG_424-20a>¶
鄉戢翼正徘徊言我塞門来將就衡陽棲往春翔朔土¶
今冬客南淮逺行蒙霜露毛羽日摧頽常恐傷肌骨身¶
隕沈黄泥　梁簡文帝賦得隴坻鴈初飛詩曰髙翔憚¶
濶海下去怯虞機霧闇早相失沙明還共飛隴狹朝聲¶
聚風急暮行稀雖彌輪臺援未解隴城圍相思不得反¶
且寄别書歸　又夜望單飛鴈詩曰天霜河白夜星稀¶
一鴈聲嘶何處歸早知半落應相失不如従来本獨飛¶
　沈約詠湖中鴈詩曰白水滿春塘旅鴈每廻翔唼蓱¶
<pb:KR3k0055_WYG_424-20b>¶
牽弱藻斂翮帶餘霜懸飛竟不下亂起未成行刷羽同¶
揺漾一舉還故鄉　劉孝綽賦得始歸鴈詩曰洞庭春¶
水緑衡陽旅鴈歸差池髙復下欲向龍門飛　蕭子範¶
夜聴鴈詩曰天月廣夜輝逰鴈犯霜飛連翩辭朔氣嘹¶
唳獨南歸夜長寒復静燈光曖欲微悽悽不可聴何况¶
觸愁機　周王褒詠鴈詩曰伺潮聞曙鷄妬壟有春翬¶
豈若雲中鴈秋時塞外歸河長猶可渉海濶故難飛霜¶
多聲轉急風疎行屢稀園池若可至不復怯虞機　庾¶
<pb:KR3k0055_WYG_424-21a>¶
信賦得集池鴈詩曰逢風時逈度逐侶乍爭飛猶憶方¶
塘水今秋已復歸　又詠鴈詩曰南思洞庭水北想鴈¶
門闗稻粱俱可戀飛去復飛還　又秋夜望單飛鴈詩¶
曰失羣寒鴈聲可憐夜半單飛在月邊無奈人心復有¶
憶今暝將渠俱不眠　隋王胄送周貟外充戍嶺表賦¶
得鴈詩曰旅鴈别衡陽天寒闗路長行斷由經箭聲嘶¶
為犯霜罹繳無人閔能鳴反自傷何如侶汎汎刷羽戲¶
方塘　唐太宗賦得早鴈出雲鳴詩曰初秋玉露清早¶
<pb:KR3k0055_WYG_424-21b>¶
鴈出空鳴隔雲時亂影因風乍含聲　虞世南秋鴈詩¶
曰日暮霜風急羽翮轉難任為有傳書意聨翩入上林¶
　増李嶠詠鴈詩曰春輝滿朔方候鴈發衡陽望月驚¶
弦影排雲結陣行往還倦南北朝夕苦風霜寄語能鳴¶
侶相随入故鄉　杜甫孤鴈詩曰孤鴈不飲啄飛鳴聲¶
念羣誰憐一片影相失萬重雲望盡似猶見哀多如更¶
聞野鵶無意緒鳴噪自紛紛　張九齡同綦母學士月¶
夜聞鴈詩曰棲宿豈無意飛飛更逺尋長途未及半中¶
<pb:KR3k0055_WYG_424-22a>¶
夜有遺音月思闗山路風號流水琴空聲兩相應幽感¶
一何深避繳歸南浦離羣呌北林聨翩俱不定憐爾越¶
鄉心　吳融新鴈詩曰湘浦春波始北歸玉闗揺落又¶
南飛數聲飄去和秋色一字横来背晩暉紫閣髙翻雲¶
羃羃㶚川低度雨微微莫從思婦臺邊過未得征人萬¶
里衣　錢起歸鴈詩曰瀟湘何事等閒回水碧沙明兩¶
岸苔二十五絃彈夜月不勝清怨却飛來　又送征鴈¶
詩曰秋空萬里静嘹唳獨南征風急翻霜冷雲開見月¶
<pb:KR3k0055_WYG_424-22b>¶
驚塞長怯去翼影滅有餘聲悵望遥天外鄉愁滿目生¶
　顧非熊詠鴈詩曰逐暖來南國迎寒背朔雲下時波¶
勢出起處陣形分聲急奔前侶行低續後羣何人寄書¶
劄絶域可知聞　儲嗣宗孤鴈詩曰孤鴈暮飛急蕭蕭¶
天地秋闗河正黄葉消息斷青樓湘渚烟波逺驪山風¶
雨愁此時萬里道魂夢遶滄洲　鄭谷詠鴈詩曰八月¶
悲風九月霜蓼花紅澹葦條黄石頭城下波揺影星子¶
灣西雲間行驚散漁家吹短笛失羣征戍鎻殘陽故鄉¶
<pb:KR3k0055_WYG_424-23a>¶
聞爾亦惆悵何况扁舟非故鄉　司空曙夜聞回鴈詩¶
曰鴈響天邊過髙髙望不分颼飀傳細雨嘹唳隔長雲¶
散向誰家盡歸来㡬客聞還將今夜意西海話蘇君¶
于鄴秋夕聞鴈詩曰星漢欲沈盡誰家砧未休忽聞涼¶
鴈至如報杜陵秋千樹又黄葉㡬人新白頭洞庭今夜¶
客一半却登舟　黄滔河南試秋夕聞新鴈詩曰湘南¶
飛去日薊北乍驚秋呌出隴雲夜聞為客子愁一聲初¶
觸夢半白已侵頭旅館移欹枕江城起倚樓餘燈依古¶
<pb:KR3k0055_WYG_424-23b>¶
壁片月下滄洲寂聴良宵徹躊躇感嵗流　李逺詠鴈¶
詩曰早畹辭沙漠南来處處飛闗山多雨雪風水損毛¶
衣碧海魂應斷紅樓信自稀不知繒繳外留得㡬行歸¶
　宋歐陽修江行贈鴈詩曰雲間征鴈水間棲繒繳方¶
多羽翼微嵗晩江湖同是客莫辭伴我更南飛　陸游¶
聞新鴈有感詩曰新鴈南来片影孤冷雲深處宿菰蘆¶
不知湘水巴陵路曽記漁陽上谷無　金元好問八月¶
并州鴈詩曰八月并州鴈清汾照旅羣一聲驚曉笛數¶
<pb:KR3k0055_WYG_424-24a>¶
㸃入秋雲滅沒樓中見哀勞枕畔聞南来還北去無計¶
得随君　虞集聞鴈詩曰樓近煖雲濕夜深聞鴈低聲¶
音燈外盡羽翮月邊迷冉冉白榆上悠悠黄竹西應逢¶
穆王駿春草一長嘶　薩都拉飛鳴食宿鴈詩曰年去¶
年来年復年帛書曽達茂陵前影連薊北月横塞聲斷¶
江南霜滿天雨暗蘆花愁夜渚露香菰米下秋田平生¶
千里與萬里塵世網羅空自縣　余闕賦得春鴈送司¶
執中江西憲幕詩曰春風起蘋末旅鴈尚回翔乳鴨嬌¶
<pb:KR3k0055_WYG_424-24b>¶
同啑新蒲短可蔵應懐洞庭水非避塞垣霜客路頻懐¶
舊題詩寄帝鄉¶
原賦魏曹植離繳鴈賦曰憐孤鴈之偏特兮情悵焉而¶
内傷尋淑類之殊異兮禀上天之休祥含中和之純氣¶
兮赴四節而征行逺嚴冬於南裔兮避炎夏以朔方白¶
露淒以飛兮秋風發乎西商感節運之復至兮假魏道¶
而翺翔接羽翮以南北兮情逸豫而永康望范氏之發¶
機兮播纎繳以凌雲挂微軀之輕翼兮忽頽落而離羣¶
<pb:KR3k0055_WYG_424-25a>¶
旅朋驚而鳴逝兮徒矯首而莫聞甘充君之下㕑膏函¶
牛之鼎鑊蒙生全之顧復何恩施之隆博於是縦軀歸¶
命無慮無求飢食稻梁渴飲清流　晉羊祜鴈賦曰鳴¶
則相和行則接武前不絶貫後不越序齊力不期而並¶
至同趣不要而自聚當其赴節則萬里不能足其路茍¶
泛一壑則衆物不能易其所臨空不能頓其翼揚波不¶
能瀐其羽　孫楚鴈賦曰有逸豫之雋禽禀和氣之清¶
冲候天時以動静随寒暑而汚隆䬃同集於曠野紛羣¶
<pb:KR3k0055_WYG_424-25b>¶
翔于雲中翳朝陽之景曜角聲勢於晨風族類阜繁數¶
則千億迎素秋而南逰背青春而北息泝長川以鳴號¶
凌洪波以鼔翼任自然而相佯窮天壤於八極　陳後¶
主夜亭度鴈賦曰春望山楹日暖苔生雲随竹動月共¶
水明暫逍遥於夕逕聴霜鴻之度聲度聲已悽切猶含¶
闗塞鳴従風兮前侶駛帶暗兮後羣驚帛久兮書字滅¶
蘆束兮斷銜輕行雜響時亂響雜行時散已定空閨愁¶
還長倡樓歎空閨倡樓本寂寂况此寒夜褰珠幔心悲¶
<pb:KR3k0055_WYG_424-26a>¶
　調管曲未成手撫弦聊一彈一彈管且陳歌翻使怨情¶
　多¶
　¶
　¶
　¶
　¶
　¶
　¶
<pb:KR3k0055_WYG_424-26b>¶
　¶
　¶
　¶
　¶
　¶
　¶
　¶
御定淵鑑類函卷四百十九¶
