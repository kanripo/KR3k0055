# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.182835
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百六
<pb:KR3k0055_WYG_111-1a>¶
　欽定四庫全書¶
御定淵鑑類函卷一百六¶
　　設官部四十六(五官中郞將/虎賁中郞將)　(三署郞官四中郞將/中郞將)¶
　　　(郎中都冗從僕射都行人司都奉朝請䕶/駙馬  尉  奉車  尉  諸  尉  都)¶
　　　五官左右中郞將一¶
　原杜氏通典曰五官左右中郞將皆秦官漢因之並領¶
　三署郞從後漢之制郡國舉孝廉以補之三署郞年五¶
　十以上屬五官(後漢黄琬字子琰為五官中郞將時陳/蕃為光祿勲深相敬待每與議事舊制)¶
<pb:KR3k0055_WYG_111-1b>¶
　(光祿舉三署郞以功髙久次才徳尤異者為茂才四行/時權富子弟多以人事得舉而貧約守志者見遺京師)¶
　(謡曰欲得不能光禄茂才於是蕃琬同心/顯用志士故蕃琬皆為權富郞所中傷也)其次分屬左¶
　右署左右郞將各領左右署郞二署皆有中郞侍郞郞¶
　中並屬光祿勲魏無三署郞猶置左右中郞將晉武帝¶
　省左右中郞將官宋孝武大明中復置銀章靑綬武冠¶
　絳朝服佩水蒼玉齊左右中郞將屬西省梁代並分司¶
　丹禁今中郞將四十四員郞將六十四員各附諸軍諸¶
　衞篇唐亦置諸衞中郞將永徽三年八月避太子名改¶
<pb:KR3k0055_WYG_111-2a>¶
中郞為旅賁郞將又改為翊軍郞將尋復舊名　増應¶
劭漢官儀曰五官中郞將秦官也秩比二千石三署郞¶
屬焉　漢舊儀曰左中郞將秩比二千石主謁者　宋¶
制見左右衞將軍等篇中金章宗時伐宋置武臣九階¶
中有殄宼中郎將　元明無¶
　　五官左右中郞將二¶
增太平御覽曰郎將星若今之左右郎將也故星讚曰¶
郞將一星主閱具為武備　續漢書曰楊乗字叔節以¶
<pb:KR3k0055_WYG_111-2b>¶
尚書侍講蔡邕字伯喈以侍中為左右中郞　後漢書¶
樊英字季齊順帝備禮徵拜五官中郞將數月以病遜¶
位歸　魏武令曰告子文沙等悉為侯而子桓獨不封¶
而為五官郞將此是太子可知矣　冊府元龜曰裴俠¶
魏孝武時為右中郞將及帝西遷俠將行而妻子猶在¶
東郡滎陽鄭偉謂俠曰天下未定何如東就妻子俠曰¶
旣食人祿寧以妻子易圖也遂從入闗¶
　　五官左右中郞將三¶
<pb:KR3k0055_WYG_111-3a>¶
原皆主宿衞　出充車騎(漢官儀曰凡郞官皆主更直/執㦸宿衞  環濟書曰五官)¶
(中郞將主宿衞/殿門出充車騎)　明習故事　專掌難問(續漢書曰張/純字伯仁遷)¶
(五官中郞將純在朝歴世明習故事建武初舊章多闕/每有疑議輒以訪純自郊廟冠婚䘮祀禮儀多所正定)¶
(帝甚重之白東觀漢記曰魏應字君伯拜五官中郞/將諸儒於  虎觀講論五經同異使應專掌難問)¶
征武陵蠻　擊潁川賊(又曰臧宫以城門校尉轉左中/郞將征武陵蠻  續漢書曰皇)¶
(甫嵩為左中郞將持節與右中郞將朱儁共發五校三/河騎士及募精勇四萬餘人嵩儁各統一軍共討潁川)¶
(黄巾賊/有大功)　增甚得衆情　數進忠諫(冊府元龜曰皇甫/嵩為右中郞將平)¶
(黄巾䘏士卒甚得衆情正續漢書曰承宫遷左中/郞將數進忠諫論議守  不希世偶朝臣憚其節)　原¶
<pb:KR3k0055_WYG_111-3b>¶
單于聞承宫求見　孫權嘉宗預抗直(後漢書曰承宫/字少子遷左中)¶
(郞將名播匈奴時北單于遣使求得見宫顯宗敕自整/飾宫對曰彞翟眩名非識實者也臣狀醜不可以示遠)¶
(宜選有威容者帝以大鴻臚魏應代之西蜀志曰宗預/為右中郞將使呉孫權問預曰東之與  譬猶一家而)¶
(聞西更增白帝之守何也預對曰臣以為東益巴丘之/戍西增白帝之守皆事勢宜然俱不足相問也權大笑)¶
(嘉其抗直/甚愛待之)　江革恩寵莫與為比　臧宫質樸故常見¶
用(漢記曰江革拜五官中郞將每朝㑹帝常使虎賁扶/侍進乃拜恒目禮焉時有疾不㑹輒敕太官送醪膳)¶
(恩寵莫與為比於是京師貴戚衞尉馬廖侍中竇憲慕/其行各奉書致禮革無所報受帝聞而益善之  後漢)¶
(書曰臧宫字君公轉左中郞將武溪賊至江陵降/之凡將兵二十餘年以謹信質樸故常見任用)　辛¶
<pb:KR3k0055_WYG_111-4a>¶
慶忌以光祿大夫轉　段㑹宗以金城太守遷(漢書曰/辛慶忌)¶
(以光祿大夫遷左曹中郞將使又曰段㑹宗以金城太/守遷左曹中郞將光祿大夫  安輯烏孫㑹宗還奏事)¶
(公卿議㑹宗權得便宜以輕兵深入烏孫即誅番兵宣/明國威宜加重賞天子賜㑹宗爵闗内侯黄金百斤是)¶
(時小昆彌繼父卑爰疐擁衆欲害昆彌/漢復遣㑹宗使安輯與都䕶孫建併力)¶
　　五官左右中郞將四¶
原主左署郞(續漢書百官志曰左中郞將比二千石主/左署郞屬官有中郞侍郞郎中皆無員)¶
　主右署郞(又曰右中郞將比二千石主右署/郞屬官有中郞侍郞郞中皆無員)　備禮¶
徵拜(順帝時備禮徵拜樊英為五官中郞將按後漢書/樊英傳云天子為英設壇席令公車令導尚書奉)¶
<pb:KR3k0055_WYG_111-4b>¶
(引賜几杖待以師傅之禮延問得/失英不敢辭乃拜五官中郞將)　勞以手書(東觀漢/記曰馬)¶
(嚴字威卿為五官中郞將邊境有事輒下嚴處便宜上/時初立汲汲欲知下情引納敕嚴有所聞見輒言帝令)¶
(諸上便宜封表遣子以往都/使詣省門上自勞以手書)　増爵臨淄侯(冊府元龜/曰蔡敬邕)¶
(為左中郞將時隨中山王/英南討以功賜爵臨淄侯)　封西鄉侯(又曰朱儁為右/中郞將討潁川)¶
(汝南陳國諸賊悉皆破/平之以功進西鄉侯)　章帝甚重之(又曰魏應為五/官中郎將經明)¶
(行修章帝甚重之數令進/見論難於前特受賞賜)　世祖甚嘉之(又曰周山圖/為左中郞將)¶
(時沈攸之事起世祖為西討都督啟山圖為軍副世祖/留據盆城衆議盆城小不如還都山圖曰今據中流為)¶
(四方勢援大衆致力川嶽可為城隍小城不足難也/世祖委山圖以處分事旬日皆辦世祖甚嘉羙之)¶
<pb:KR3k0055_WYG_111-5a>¶
原置官屬副丞相(魏志曰建安十六年天子命魏公子/丕為五官中郞將置官屬副丞相)¶
　　三署郞官一¶
原杜氏通典曰漢中郞將分掌三署郞有議郞中郞(皆/比)¶
(六百/石)侍郞(比四/百石)郞中(比三/百石)凡四等皆秦官無員多至千¶
人(靈帝時三署郞/吏二千餘人)皆掌門户出充車騎(其散郞謂/之外郞)故卿¶
校尉牧守待價於此公車特徵賢良方正敦樸有道髙¶
節公府掾曹試博士者亦充茲位其下第白衣試博士¶
者皆拜郞中中郞有五官左右三將(謂五官中郞/將左右郞將)郞中¶
<pb:KR3k0055_WYG_111-5b>¶
有車戸騎三將(如淳曰主車曰車郞主戸衞曰戸郞漢/舊儀曰郞中令主郞中左右車將主左)¶
(右車郞左右户/將主左右户郞)凡郞官皆主更直執㦸宿衞諸殿門唯¶
議郞不在直中(漢儀曰三署郞見光祿勲執板拜見五/官左右郞將執板不拜於三公諸卿無)¶
(敬/)郞官故事令出錢市財用給文書乃得出時號曰山¶
郞(謂以貲財為郞山者/財用之所出故取名)或至歲不得休沐其豪富郞日¶
出遊戲或行錢得善部貨賂流行轉相倣效楊惲(字子/幼)¶
為中郞將罷山郞其疾病休沐皆以法令有過奏免薦¶
舉其髙第有行能者多至郡守九卿三署化之莫不自¶
<pb:KR3k0055_WYG_111-6a>¶
勵宫殿之内翕然同聲其後遂以為常(後漢和帝永元/元年初令郞官)¶
(詔除者得占丞/尉以比秩為真)凡三署郞官二漢並屬光祿𨕖三署郞¶
有行應四科者歲舉茂才二人四行二人(後漢范滂字/孟傅舉孝㢘)¶
(光祿四行時冀州飢荒盜賊羣起乃以滂為清詔使以/按察之滂登車攬轡慨然有澄清天下之志及到州境)¶
(守令有𧷢汚者望風觧印綬而/去其所舉奏莫不厭塞衆議)又上廉吏六人為長理¶
劇隨缺多少萬户以上為劇縣其缺少者不𨕖公府亦¶
然故明帝時館陶公主為子求郞帝不許賜錢十萬曰¶
夫郞官上應列宿出宰百里茍非其人人受其殃(後漢/桓靈)¶
<pb:KR3k0055_WYG_111-6b>¶
(間三署見郞七百餘人而郡國計吏多留拜為郞太尉/楊秉上䟽諫曰先王建國順天置官太㣲積星名為郞)¶
(位入奉宿衛出牧百姓云云案自近代皆謂郞官上應/列宿出宰百里為尚書郞故事凡夫天文有武賁郞位)¶
(等星皆在太徵帝座之後為翊衞之象則應劭楊秉所/言三署郞是也而世人謂之尚書郞則誤矣徵其失也)¶
(蓋自梁陶藻職官要錄以漢三署郞故/事通為尚書郞循名失實疑誤後代)舊有郎中將右¶
騎光武中興悉省(漢袁盎卜式張騫並為中郞韓信主/父偃並為郞中後漢明帝性褊察嘗)¶
(以事怒郞藥崧崧走入牀下上將杖撞崧崧曰天子穆/穆諸侯皇皇未聞人君自起撞郞上乃舍之又班固二)¶
(代位不過郞又陳蕃諫靈帝曰昔明帝公主為子求郞/賜錢十萬今陛下除拜郞吏無有休已以一郞比一把)¶
(菜/耳)晉議郞遷為太守(山公啟事曰議郞許允/宜參充廣漢太守𨕖)亦有郞中¶
<pb:KR3k0055_WYG_111-7a>¶
等官其後雖有中郞將等官而無三署郞矣¶
　　三署郞官二¶
增漢書曰馮奉世𨕖為郞年四十餘乃學春秋讀兵書¶
前將軍韓增奏為軍司空令　又曰劉向年十二以父¶
德任為輦郞旣冠以行修飭擢為諫大夫　後漢書曰¶
張酺永平九年顯宗為四姓小侯開學於南宫置五經¶
師酺以尚書教授數講於御前以論難當意除為郞賜¶
車馬衣裳　陳蕃傳曰蕃拜尚書時詔下州郡一切皆¶
<pb:KR3k0055_WYG_111-7b>¶
得舉孝廉茂才蕃上䟽駮之曰三署郞吏二千餘人三¶
府掾屬過限未除但當擇善而授之簡惡而去之豈煩¶
一切之詔以長請屬之路乎以此忤左右出為豫章太¶
守¶
　　三署郞官三¶
增使賦平樂　給札蘭臺(漢書曰枚臯上書北闕自陳/枚乗之子上得之大喜召入)¶
(見待詔臯因賦殿中詔使賦平樂館善之拜為郞觧後/漢書曰賈逵俶儻有大節尤明左氏傳國語為之  詁)¶
(五十一篇永平中上䟽獻之顯宗重其書寫藏秘館時/有神雀集宫殿官府帝勅蘭臺給筆札使作神雀頌拜)¶
<pb:KR3k0055_WYG_111-8a>¶
(為郞與班固並校/秘書應對左右)　𨕖送大宛　募使月氐(漢書曰馮/奉世以良)¶
(家子𨕖為郞烏孫大有擊匈奴之功而西域諸國新輯/漢方善遇欲以安之𨕖可使外國者以衞候使持節送)¶
(大宛諸國客騫又曰張騫建元中以郞應募使月氐/匈奴得之留  十餘歲予妻有子然騫持漢節不失)¶
數出西域　還到龜兹(又曰鄭吉以卒伍從軍數出西/域由是為郞為人彊執習外國)¶
(事茲又曰傅介子元鳳中以駿馬監使大宛還到龜茲/龜  言匈奴使從烏孫還在此介子因率其吏士共誅)¶
(匈奴使者還奏事/詔拜介子為中郞)　潰圍陷陣　鋭精覃思(又曰趙充/國以假司)¶
(馬從貳師將軍擊匈奴大為所圍漢軍乏食數日充國/乃與壯士百餘人潰圍陷陣身被二十餘創詔徵充國)¶
(詣行在所武帝親見視其創嗟歎之拜為中郞通後漢/書曰陳元習左氏春秋鋭精覃思至不與鄉里  以父)¶
<pb:KR3k0055_WYG_111-8b>¶
(任為郞建武初元與桓譚/杜林鄭興俱為學者所宗)　格殺猛獸　超踰亭樓(漢/書)¶
(曰李廣為郞騎常侍數從射獵格殺猛獸文帝曰惜廣/不逢時令當髙祖世萬户侯豈足道哉  又曰甘延壽)¶
(少以良家子善騎射為羽林投石㧞距絶/於等倫嘗超踰羽林亭樓由是遷為郞)　應對莫窮¶
　體貌甚麗(又曰東方朔與幸倡郭舍人相難問𦍤應/聲輒對變詐鋒出莫能窮者左右大驚上)¶
(以朔為常侍郞遂得愛幸體又曰車/千秋為髙寢郞長八尺餘  貎甚麗)　安世精力　樊¶
梵重慎(又曰張安世少以父任為郞用善書給事尚書/精力於職休沐未嘗出  後漢書曰樊梵為郞)¶
(二十餘年三/署服其重慎)　寛饒對策　耿秉言兵(漢書曰蓋寛饒/以孝㢘為郞舉)¶
(方正對策髙第遷諫大夫上後漢書曰耿秉能説/司馬兵法以父任為郞數  言兵事顯宗然其言)¶
<pb:KR3k0055_WYG_111-9a>¶
　　三署郞官四¶
增與方進交(漢書曰何武以射䇿甲科為郞與翟方/進交志相友光祿勲舉四行遷為鄠令)¶
與劉歆並(又曰楊雄奏羽獵賦除為郞/給事黄門與王莾劉歆並)　釋之以貲為¶
郞(又曰張釋之與兄仲同居以貲為騎郞事文帝十年/不得調釋之曰久宦减仲之産欲免歸中郞將袁盎)¶
(知其賢乃請徙/釋之補謁者)　相如以貲為郞(又曰司馬相如少時/好讀書學擊劍以貲)¶
(為郞事景帝為武騎常侍為郞數歲/上遣相如責唐蒙等因諭告巴蜀民)¶
　　虎賁中郞將一¶
原杜氏通典曰周官有虎賁氏掌領虎士八百人軍旅¶
<pb:KR3k0055_WYG_111-9b>¶
會同君宿於外則守王閑(閑梐枑行馬也/梐音陛枑音䕶)漢武帝建元¶
三年初置期門比郞中蓋以微行出遊𨕖材力之士執¶
兵從送期之諸門故名期門無員多至千人平帝元始¶
元年更名虎賁郞置中郞將領之故有虎賁中郞將主¶
虎賁宿衞冠插兩鶡尾(後漢崔鈞為虎賁中/郞將服武弁戴鶡尾)紗縠單衣¶
虎文錦袴餘郞亦然凡有虎賁中郞將虎賁侍郞虎賁¶
郞中節從虎賁皆父死子繼若死王事亦如之前賢亦¶
多為者(後漢馬援孔融並為虎賁中郞將遷尚書魏/桓階字伯儲為虎賁中郞將遷尚書典𨕖)唐¶
<pb:KR3k0055_WYG_111-10a>¶
無　増續漢書曰虎賁中郞將秩比二千石虎賁中郞¶
比六百石虎賁侍郞比四百石虎賁郞中比三百石虎¶
賁比二百石皆無員數直宿衞侍從虎賁武騎皆鶡冠¶
虎文單衣¶
　　虎賁中郞將二¶
增尚書牧誓曰戎車三百兩虎賁三千人與紂戰於牧¶
野作牧誓　周書曰古有虎賁士千人以牛投牛以馬¶
投馬以車捧車　東觀漢記曰馬援從隴西太守遷虎¶
<pb:KR3k0055_WYG_111-10b>¶
賁中郞將　又曰馬后不以私家干朝廷兄馬防為虎¶
賁中郞將訖永平世不轉　又曰太后姊子夏壽等私¶
呼虎賁張鳴與敖戲爭鬭上特詔曰爾虎賁將軍家國¶
厚恩位在中臣宿衞禁門當進人不避仇讎舉罰不避¶
親戚今者久於殿中交通輕薄畏懦恣縦此皆生於不¶
學之門所致也　又曰馬廖任隗皆從羽林監遷虎賁¶
中郞將　漢名臣奏曰丞相薛宣奏漢興以來深考古¶
義推萬變之備於是制宣室出入之義正輕重之罰故¶
<pb:KR3k0055_WYG_111-11a>¶
司馬殿省闕至五六里周衞擊刁斗防未然也陛下聖¶
德純備海内晏然此國家之明制必前後備虎賁　後¶
魏書曰韓茂膂力絶人尤善騎射太宗曾親征丁零翟¶
猛茂為將軍執幢時大風諸軍旗旌皆偃仆於地茂馬¶
上將幢初不傾倒太宗異而問之尋徵詣行在所試以¶
騎射深竒之以茂為虎賁中郞將　九州春秋曰袁術¶
為虎賁中郞將張讓殺何進術斫閤起火¶
　　虎賁中郞將三¶
<pb:KR3k0055_WYG_111-11b>¶
原冠鶡尾　服虎文(漢官儀曰虎賁中郞將戴鶡冠鶡/鷙鳥之中果勁者毎有攫撮應𤓰)¶
(摧碎鬪不死不止尾上黨所貢也漢官典職云虎賁郞/戴毛鶡也  續漢書百官志曰虎賁服虎文章服襄邑)¶
(歲獻織/成虎文)　馬防不遷　潘岳寓直(馬防事見上虎賁中/郞將二  文𨕖曰潘)¶
(岳秋興賦云余春秋三十有二始見二毛以太尉/&KR0122;兼虎賁中郞將典農中郞將寓直散騎之省)　增¶
董允解&KR0406;　陳稜開霧(冊府元龜曰蜀董允為侍中領/虎賁中郞將統宿衞允常與胡)¶
(濟等共期遊宴嚴駕已辦而郞中董恢詣允脩敬恢年/少官微見允停出逡廵求去允不許曰本所以出者欲)¶
(與同好遊談也今君已自屈方展闊積捨此之談就彼/之宴非所謂也乃命解&KR0406;其守正下士凡此𩔖也  又)¶
(曰陳稜為虎賁郞將發東陽兵擊琉球國其日霧/雨晦暝將士皆懼稜刑白馬以祭海神旣而開霧)　原¶
<pb:KR3k0055_WYG_111-12a>¶
主宿衞屬官　掌軍旅會同(續漢書百官志曰虎賁中/郞將比二千石主虎賁宿)¶
(衞屬官有左右僕射左右陛長各一人僕射主虎賁郞/習射陛長主直虎賁朝會在殿中皆無員掌宿衞侍從)¶
(自節從虎賁乆者轉遷才能差高至中郞如周禮曰虎/賁氏掌先後王而趨以卒伍軍旅會同亦  之舍則守)¶
(王閑王在國則守王宮國有大故/則守王門適四方使則從士大夫)　增光武歎何湯¶
太武壯韓茂(冊府元龜曰後漢何湯為虎賁中郞將光/武嘗歎曰赳赳武夫公侯干城何湯之謂)¶
(也從又曰北魏韓茂為虎賁中郞將從征統萬大破之/及  平平凉茂所衝莫不應弦而殪由是太武壯之)¶
　原孔融三日而遷　張純一日數見(續漢書曰孔融/拜北軍中候在)¶
(職三日而遷虎賁中郞將會董卓廢立融毎因對答輒/有匡正之言以仵卓旨轉為議郞時黄巾㓂數州而北)¶
<pb:KR3k0055_WYG_111-12b>¶
(海最為賊衝卓乃諷三府同舉融為北海相融負其高/氣志在靖難而才踈意廣迄無成功  又曰張純兼虎)¶
(賁中郞將一日至數見持重慎/密時上封事削去草清廉自守)¶
　　虎賁中郞將四¶
原奉書四方(周禮曰若道路不通有徵/事則奉書以使於四方)　如虎奔走(漢/官)¶
(儀虎賁中郞將古官也尚書稱武王虎賁八百人會受/於牧野言其猛恣如虎之奔走古有勇士孟賁故曰虎)¶
(賁蓋依/此是已)　增毎有戰功(冊府元龜曰北齊莫多婁貸文/為武賁中郎將從神武擊爾朱)¶
(兆於廣阿有功時汾州多邊宼髙祖往/討之以貸文為前鋒遇敵毎有戰功)　所向皆破(又/曰)¶
(斛斯萬善為武賁郞將突厥始畢之圍鴈門也萬/善奮勇擊之所向皆破毎敵至必出以當其鋒)　閑¶
<pb:KR3k0055_WYG_111-13a>¶
於進對(又曰後漢馬援常受齊詩師事潁川滿昌後為/虎賁中郞將援閑於進對尤善述前世行事毎)¶
(言及三輔長者下至閭/里少年事皆可觀聽)　辭氣抑揚(又曰閻毗領武賁/郞將典宿衞隋軍)¶
(圍遼東城令毗詣城下宣諭賊弓弩亂發矢/中所乗馬毗顔色不變辭氣抑揚事卒而去)　請擊烏¶
桓(又曰後漢馬援為虎賁中郞將擊交趾徵側軍還謂/平陵人孟冀曰方今匈奴烏桓尚擾北邊欲自請擊)¶
(之男兒要當死於邊野以馬革褁屍還葬耳何能臥牀/上在兒女手中耶會匈奴烏桓宼扶風援因請行乃許)¶
(之/)　分擊琉球(又曰陳稜為武賁郞將與朝議大夫張/鎮周發東陽兵萬餘人自義安汎海擊)¶
(琉球國分為五軍趨其都邑其王濁剌兜/率其衆逆拒稜遣鎮周為先鋒擊破之)　為逐賊將¶
軍(又曰張赦提為虎賁郞京畿盜魁自稱虎子豹子以/赦提為逐賊將軍未㡬獲虎子豹子及其黨與盡送)¶
<pb:KR3k0055_WYG_111-13b>¶
(京師自/是淸淨)¶
原箴漢崔駰虎賁中郞將箴曰赫矣帝臣爰奮厥武桓¶
桓征夫矯矯其旅王師是成戎事是禦惟鳥之鶡惟霆¶
之發出翼王路入司階闥功懲閑邪憂其萌蘖¶
　　中郞將一(雜中郞將附/)¶
增文獻通考曰使匈奴中郞將(後漢主䕶南單于以張/奐為之後魏天興四年)¶
(罷/)平越中郞將(晉武置理廣/州主䕶南越)司金中郞將(趙王循/為之)武衞¶
中郞將(魏以許/禇為之)唐無　匈奴中郞將　續漢書曰張奐¶
<pb:KR3k0055_WYG_111-14a>¶
字然明與叚紀明皇甫威明號涼州三明並為匈奴中¶
郎將　魏畧曰河北始開冶以王修為司金中郎將修¶
奏記曰修聞枳棘之林無柱梁之質涓流之水無洪波¶
之勢是以在職七年忠謹不昭於時功業不見於事力¶
少任重不堪為懼　魏志曰任峻字伯遠為典農中郎¶
將數年所在積粟廩倉皆盈　又曰毌丘儉字仲恭河¶
東聞喜人為洛陽典農時取農民以治宫室儉上䟽曰¶
臣愚以為天下所急除者二賊所急務者衣食誠使二¶
<pb:KR3k0055_WYG_111-14b>¶
賊不滅士民飢凍雖崇羙宫室猶無益也　魏略曰上¶
以農殖大事將𨕖典農以徐邈為潁川典農中郎將所¶
在著稱　魏志曰許褚字仲康太祖與遂超等單馬會¶
語左右皆不得從唯將褚超負其力陰欲突太祖素聞¶
禇勇疑從騎是禇乃問太祖曰公有虎侯者安在太祖¶
顧指禇禇瞋目盼之超不敢動乃各罷後數日會戰大¶
破超等禇身斬首級遷武衞中郎將武衞之號自此始¶
也　後漢書袁紹傳曰魏郡兵反賊有陶升者自號平¶
<pb:KR3k0055_WYG_111-15a>¶
漢將軍獨反諸賊將部衆踰西城入閉府門具車重載¶
紹家及諸衣冠在州内身自扞衞送到斥丘紹還因屯¶
斥丘以陶升為建義中郎將　漢書曰武帝拜張騫為¶
中郎將使西域　又曰宣帝即位詔曰朕微眇時故掖¶
庭令張賀輔導朕躬賀有孤孫霸七歲拜為中郎將¶
東觀漢記曰更始入長安多用羣小時人為之語曰竈¶
下養中郎將　後漢書曰董卓以吕布為騎都尉誓為¶
父子甚愛信之遷至中郞將卓自知凶恣毎懐猜畏常¶
<pb:KR3k0055_WYG_111-15b>¶
以布自衞小失卓意㧞手㦸擲之布拳㨗得免而改容¶
頓謝卓意亦解布由是郄怨於卓　蜀志曰霍峻字仲¶
邈南郡枝江人也兄篤於鄉里合部曲數百人篤卒荆¶
州牧劉表令峻攝其衆表卒峻率衆歸先主先主以峻¶
為中郎將　又曰劉焉江夏人少在州郡以宗室拜中¶
郎将又曰張飛字翼德涿州人也少與關羽俱事先主¶
羽年長數歲兄事之先主從曹公破吕布還許昌曹公¶
拜羽飛為中郎將¶
<pb:KR3k0055_WYG_111-16a>¶
　　中郞將二¶
原納叛𦍑　迎單于(續漢書曰皇甫規以西𦍑之叛為/中郎將討納叛𦍑  漢官儀曰建)¶
(武二十四年遣中郎將/段桞迎單于五原塞)　衞綰長者　郅都敢諫(漢書/曰衞)¶
(綰以戲車為郎事文帝功次遷中郎將醇謹無他文帝/且崩時屬孝景曰綰長者善遇之及景帝立歳餘幸上)¶
(林詔中郎將驂乗還而問曰君知所以得驂乗乎綰曰/臣代戲車士幸得功次遷待罪中郎將不知也上重其)¶
(醇謹案戲車謂能左右超乗也上又曰郅都為中郎將/敢直諫靣折大臣于朝常從入  林賈姬在厠野彘入)¶
(厠上欲自持兵器救賈姬都伏上前曰陛下縱自輕奈/宗廟太后何太后聞之賜都金百斤上亦賜金百斤)¶
　增烏桓迎拜　大食款塞(冊府元龜曰种暠為使匈/奴中郎將時遼東烏桓叛)¶
<pb:KR3k0055_WYG_111-16b>¶
(復轉遼東太守烏桓望風率服迎拜於界上其又曰唐/李嗣業為中郎將天寶時征勃律遂長驅至  城擒勃)¶
(律王於是拂林大食諸國/皆欵塞朝獻嗣業之功也)　賜之金券　衣以錦袍(又/曰)¶
(唐堯君素大業末為鷹揚郎將兵起從屈灾通鎮河中/通出戰被執城圍甚急君素作木鵝置書於頸浮之黄)¶
(河以求外救髙祖賜之金券許以不死又令妻至城下/呼之君素引弓射之  又曰唐王難德為騎將吐蕃宼)¶
(河源難徳為軍鋒賛普有子曰瑯支都恃其趫悍來較/鬬難徳突往刺之斬其首以歸元宗召問之因令馳突)¶
(作殺瑯支都狀大壯之衣以錦袍/令引遍視都人拜左金吾衞郎將)　斷橋瞋目　驅馬¶
疾呼(通鑑曰張飛字翼徳為中郎將曹操入荆州先主/奔江南操追之一日一夜及於當陽之長坂先主)¶
(棄妻子走使飛將二十騎拒後飛據水斷橋瞋目横矛/曰身張翼德可來共决死敵皆無敢近者故得免  冊)¶
<pb:KR3k0055_WYG_111-17a>¶
(府元龜曰吳程普為丹陽都尉從孫䇿征討䇿攻祖郎/被圍普與一騎共蔽扞䇿驅馬疾呼以矛突賊賊披䇿)¶
(因隨出拜盪/宼中郎將)　輕騎鈔擊　精卒先登(又曰後漢任尚/安帝時為中郎)¶
(將率羽林緹騎五營子弟三千五百人代班雄屯三輔/虞詡説尚曰兵法弱不攻强走不逐飛今敵皆馬騎日)¶
(行數百以歩追之勢不相及莫如罷諸郡兵各令出錢/共市一馬如此以萬騎之衆逐數千之宼追尾掩截其)¶
(道自窮尚用其計乃遣輕騎鈔擊杜季貢於丁奚城斬/首四百餘級獲牛馬羊數千頭  又曰賀齊為武威中)¶
(郎將常討山賊賊中有善禁者毎當交戰官軍刀劒不/拔弓矢還自射賀曰吾聞金有刃者可禁不能禁無刃)¶
(之物乃多作勁木白棓𨕖有力精卒為先登賊持其善/禁了不嚴備於是官軍以白棓擊之禁不復行所擊殺)¶
(者萬/計)　田豫威名　徐盛忿怒(又曰田豫為䕶匈奴中/郎將領并州刺史塞外)¶
<pb:KR3k0055_WYG_111-17b>¶
(聞其威名相率來獻州界寧肅百姓懷之為又曰吳徐/盛為中郎將大帝為魏稱藩魏使邢貞拜  吳王帝出)¶
(都亭候貞貞有驕色盛忿憤顧謂同列曰盛等不能奮/身出命為國家并許雒吞巴蜀而令吾君與貞盟不亦)¶
(辱乎因涕泣横流貞聞之謂其旅/曰江東將相如此非久下人者也)　使䕶西域　求佐¶
王師(又曰後漢鄭衆明帝時為軍司馬使與虎賁中郎/將馬廖擊車師至燉煌拜為中郎將使䕶西域會)¶
(匈奴脅車師圍戊巳校尉衆發兵救之遷武威太守佐/又曰張燕為平難中郎將太祖將定冀州燕遣使求)¶
(王師拜平北將/軍率衆詣鄴)　劉隆破交阯　霍峻守葭萌(又曰後/漢劉隆)¶
(為騎都尉封亢父侯以中郎將副伏波將軍馬援擊交/阯徵側等隆别於禁谿口破之獲其帥徵貳還更封大)¶
(國為長平侯峻又曰蜀霍峻為中郎將先主自葭萌南/還襲劉璋留  守葭萌城張魯遣將楊帛誘峻峻曰頭)¶
<pb:KR3k0055_WYG_111-18a>¶
(可得城不可/得帛乃退去)　諸將恐懼獨率兵斫敵　衞士散走遂¶
登門呌呼(又曰吳徐盛為中郎將督校兵曹公出濡須/從大帝禦之魏常大出横江盛與諸將俱赴)¶
(時乗蒙衝遇汎風船落敵岸下諸將恐懼盛獨率兵上/突斫敵敵披靡退走風止便還大帝壯之  又曰唐薛)¶
(仁貴為右領軍郎將北門長上永徽五年駕幸萬年宫/甲夜山水至衝突元武門宿衞者走㪚仁貴曰安有天)¶
(子有急輒敢懼死遂登門桄呌呼以警宫内帝遽出乗/高俄而水入寢殿帝謂仁貴曰賴卿得免淪溺始知有)¶
(忠臣也賜/御馬一匹)¶
　　中郎將三¶
原倉庫並盈(魏志曰任峻字遠伯為典農/中郎將所在積粟倉庫皆盈)　所在著稱¶
<pb:KR3k0055_WYG_111-18b>¶
(又曰上以典農大事以徐邈/為典農中郎將所在著稱)　增殿上皆懼(通鑑曰漢/季布孝惠)¶
(帝時為中郎將單于嘗為書嫚吕太后太后怒召諸將/議之上將軍樊噲曰臣願得十萬衆横行匈奴中諸將)¶
(皆阿吕太后以噲為然布曰噲可斬也夫以髙帝兵三/十餘萬困於平城噲時亦在其中今噲奈何以十萬衆)¶
(横行匈奴中面謾且秦以事邊陳勝等起今創痍未瘳/噲又靣諛欲摇動天下是時殿上皆懼太后罷朝遂不)¶
(復議匈/奴事)　殿内翕然(冊府元龜曰楊惲為中郎將令/行禁止宫殿之内翕然同聲)¶
伐山開道(又曰後漢來歙為中郎將襲畧陽伐山開道/從番須囬中徑至畧陽斬隗囂守將金梁因)¶
(保其城嚻大驚/曰何其神也)　斬山為道(又曰賀齊為威武中郎將/討丹陽黟歙黟帥陳僕等)¶
(屯林歷山山壁立髙數十丈徑危狹賊臨髙下石不可/攻齊陰募士為作鐵戈密於所不備處以戈柘斬山為)¶
<pb:KR3k0055_WYG_111-19a>¶
(縁道夜令濳上得數百人四靣鳴皷角賊聞皷聲/驚亂備險者皆走還大軍因是遂上大破僕等)　一¶
旗先登(又曰唐李嗣業為中郎將天寶時安西都知兵/馬使高仙芝征勃律遷嗣業為左右陌刀將于)¶
(時吐蕃聚衆婆勒城據山因水編木為城仙芝至城下/謂嗣業曰不午時須破此賊嗣業乃引歩軍持長刀上)¶
(山獨引一旗于絶險處先登諸將因之/齊上賊大驚潰擒勃律王吐番公主)　匹馬先入(又/曰)¶
(唐薛仁貴顯慶中為右領軍郎將與髙麗大將溫沙多/門戰于横山仁貴匹馬先入莫不應弦而倒高麗有善)¶
(射者于石城下射殺十餘人仁貴單馬直往/衝之賊弓矢俱失手不能舉于是生擒之)　擊桂陽¶
賊(又曰度尚為中郎將時擊斬桂/陽賊胡蘭等詔賜尚錢八萬)　擊瑯琊賊(又曰叚/紀明為)¶
(中郎將擊瑯琊賊東郭竇公孫/舉等大破之詔賜錢五十萬)　三州清定(又曰後漢/張奐為䕶)¶
<pb:KR3k0055_WYG_111-19b>¶
(匈奴中郎將以九卿秩督幽并/凉三州擊破岸羗三州清定)　涼州流通(又曰後漢/來歙光武)¶
(時為中郎將平隴西旣而人多飢乏流者相望歙乃傾/倉廩轉運諸縣以賑贍之於是隴西遂安而涼州流通)¶
(焉/)　著二十七篇(又曰後漢皇甫規為中郎將持節監/關西兵討零吾等破之歷遷度遼將)¶
(軍䕶羗校尉所著賦銘/碑贊等凡二十七篇)　著二十四篇(又曰後漢張奐/師事太尉朱寵)¶
(學歐陽尚書後為使匈奴中郎將著尚書記難/三十餘萬言又著銘頌書教等凡二十四篇)　書招¶
隗嚻將(又曰後漢來歙為中郎將建武七年帝乃使歙/以書招隗嚻大將軍王遵遵乃與家屬東詣京)¶
(師/)　離間元海部(又曰晋劉琨為并州刺史領匈奴中/郎將劉元海時在離石相去三百里)¶
(許琨密遣離間其部降者萬餘/落元海懼遂城蒲子而居之)　與徐璆討黄巾(又曰/朱雋)¶
<pb:KR3k0055_WYG_111-20a>¶
(為鎮賊中郎將與徐璆共討黄巾擊賊帥趙𢎞斬之餘/賊復據宛乞降不許因急攻之不克雋謂張超曰賊乞)¶
(降不受欲出不得所以死戰也不如徹圍忠見圍解勢/必自出此易破之道也旣而圍解忠果出戰大破之)¶
　與周瑜困曹仁(又曰吳吕蒙為横野中郎將蒙與周/瑜等圍曹仁於南郡時益州將龔肅)¶
(舉軍來附瑜表以肅兵益蒙蒙盛稱肅有膽用且慕/化遠來於義宜益不宜奪也大帝善其言乃還肅兵)¶
原設方略群盜悉破(東觀漢記曰段熲字紀明有文武/智略時東郭竇公孫舉等聚衆三)¶
(萬人為亂遣兵討之連年不克桓帝詔公卿𨕖將有文/武者司徒尹訟薦熲乃拜為中郎將熲到施設方略旬)¶
(月羣盗/悉破)　宣方略匈奴乞降(謝承後漢書曰張奐字然/明為使匈奴中郎將率歩)¶
(騎二萬宣布方略大破鮮卑匈奴惶懼詣奐乞降聲勢/猛烈其後戰慄不敢犯邊時休屠等反衆大懼奐安坐)¶
<pb:KR3k0055_WYG_111-20b>¶
(幃中與弟子講論自/若徐乃設竒破之)　相如建節使邛筰(漢書曰司馬/相如為中郎)¶
(將建節使邛筰至蜀太守以下郊迎縣令負弩矢先驅/蜀人皆以為寵於是卓王孫及臨邛諸公因門下獻牛)¶
(酒以/交歡)　蘇武持節使匈奴(又曰蘇武字子卿以中郎將/持節使匈奴副中郎將張勝)¶
(及常惠以事犯單于召武受辭武謂惠曰屈節辱命雖/生何靣目以歸漢引佩刀自刺武氣絶半日復息匈奴)¶
(知武不可脅乃幽武穴中絶不飲食天雨雪齧雪與旃/毛并吞之數日不死匈奴以為神徙武北海上無人處)¶
(使牧羝至海上廩食不至掘野/䑕去草實而食之故節旄盡落)　口對兵事畫地成圖¶
(又曰張安世子千秋與霍光子禹俱為中郎將將兵隨/度遼將軍范明友擊烏桓還謁大將軍光問千秋戰鬬)¶
(方略山川形勢千秋口對兵事畫地成圖無所亡失光/復問禹禹不能記曰皆有文書光由是賢千秋以禹為)¶
<pb:KR3k0055_WYG_111-21a>¶
(不才歎曰霍氏/世衰張氏興矣)　口陳西域手畫地形(謝承後漢書曰/臧旻有幹才逹)¶
(於從政為漢良吏遷匈奴中郎將討賊有功還見太尉/問其西域諸國土地風俗人物種𩔖旻悉口陳且手畫)¶
(地形因竒其才歎曰設班/固作西域傳又何以如此)　子幼法令從事郎官化之¶
(漢書曰楊惲字子幼為中郎將以法令從事郎謁/者有罪過輒奏免絶請謁貨賂之端令行禁止)　威¶
明廵視將士三軍感悅(謝承後漢書曰皇甫規字威明/以先零陸梁上疏自陳乃以規)¶
(為中郎將討降會軍士郎將大疫/規親入庵廬廵視將士三軍感悦)¶
　　中郎將四¶
增詩唐岑參送劉郎將歸河東詩曰借問虎賁將從軍¶
<pb:KR3k0055_WYG_111-21b>¶
凡㡬年殺人寶刀缺走馬貂裘穿山雨醒别酒闗雲迎¶
渡船謝君賢主將豈忘輪臺邊¶
增誌唐張説郎將葛君墓誌曰公諱威德字某葛氏本¶
梁國寧陵人也公室無陶白之資朝無金張之援不承¶
過庭之訓不漸鼓篋之術而能奮飛喬木獨拔深濟早¶
以武藝妙𨕖供奉毎扈遊别館侍蹕禁林何嘗不左發¶
五豝傍連雙兔入陪内仗思馬斯才出典外軍握兵之¶
要所謂白珪特達青雲自致者也¶
<pb:KR3k0055_WYG_111-22a>¶
　　四中郎將一¶
原杜氏通典曰東中郎將(後漢靈帝以/董卓為之)南中郎將(後漢/獻帝)¶
(以臨淄侯/曹植為之)西中郎將(晉以謝曼/桓冲為之)北中郎將(後漢以盧植/為之建安中)¶
(以鄢陵侯/曹彰為之)並後漢置江左彌重或領刺史或持節為之¶
銀印青綬服同將軍後魏靈太后時四中郎將兵數寡¶
弱不足以&KR0109;帶京師任城王澄奏宜以東中帶滎陽郡¶
南中帶魯陽郡西中帶𢎞農郡北中帶河南郡𨕖二品¶
三品親賢兼稱者居之配以强兵則深根固本之計也¶
<pb:KR3k0055_WYG_111-22b>¶
(靈太后初從之後復止唐至德/後節度都團練使殆其遺職)　增沈約宋書曰西平¶
中郎將南北東西中郎將後漢號也¶
　　四中郎將二¶
原鄢陵代郡　山濤守鄴(魏志曹彰傳曰建安二十一/年曹彰封鄢陵侯二十三年)¶
(代郡烏桓反以彰為北中郎將行驍騎將軍彰北征入/涿郡界叛兵數千騎卒至時兵馬未集用田豫計固守)¶
(鹵乃退散彰追之射敵騎應弦而倒者相屬彰鎧中數/箭意氣益厲乗勝逐北至於桑乾  晋書曰山濤轉北)¶
(中郎將督/鄴城守事)　蔣濟請留　任城奏𨕖(魏志蔣濟傳曰文/帝踐祚出為東中)¶
(郎將蔣濟請留詔曰天下未寧要須良臣以靖邊境/如其無事乃還鳴玉未為遲也  任城事詳上通典)¶
<pb:KR3k0055_WYG_111-23a>¶
增荀羡年少　叔優才宜(晉中興書曰荀羡為北中郎/將徐州刺史時年二十八)¶
(郭泰别傳曰王叔優問才之所宜於郭泰/答曰當以武官顯叔優後至北中郎將)¶
　　四中郎將三¶
增文武兼資(魏志曰蔣濟字子通文帝即位為東中郎/將後曹仁薨復以濟為東中郎將代領其)¶
(兵詔曰卿兼資文武常有超越江湖/吞并吳會之志故復授將帥之任)　文武器任(晉起/居注)¶
(曰武帝泰始二年詔鄴城守事宜速有人又當得親親/有文武器任者髙陽王珪今來之國雖當出為蕃輔以)¶
(才幹事亦古之制也其以珪/為督鄴城守事北中郎將)　監沔中軍事(冊府元龜/曰桓宣監)¶
(沔中軍事南中郎將江夏相鎮襄陽十餘年間石季龍/再攻之宣能得衆心毎能以寡弱距守論者以為次于)¶
<pb:KR3k0055_WYG_111-23b>¶
(祖逖/周訪)　𨽻平南將軍(又曰張浦為南中郎將南/蠻校尉𨽻平南大將軍)　原曹¶
植沈醉太祖罷之(魏志曰魏太祖以曹植為南中郎將/行征鹵將軍時欲遣救曹仁乃呼有)¶
(所敕戒植沈醉不能/受命於是悔而罷之)　石崇得鴆傅祗奏之(晉書曰石/崇為南中)¶
(郎將得鴆鳥雛以與後軍將軍王愷為鴆害之事時制/鴆不得過江為司𨽻校尉傅祗所紏詔原之燒鴆於都)¶
(街/)¶
　　郎中一¶
原入賀秦王　上書光武(韓子曰秦昭王有病百姓為/之禱病愈殺牛賽禱郎中閻)¶
(遏公孫衍出見之曰非社臘之時也奚自殺牛而祠社/怪而問之百姓曰人主病為之禱今病愈殺牛賽禱閻)¶
<pb:KR3k0055_WYG_111-24a>¶
(遏公孫衍説見王拜賀曰過堯舜矣王驚曰何謂也對/曰堯舜其民未至為之禱也今王病而民以牛禱病愈)¶
(殺牛賽禱故臣以為王過堯舜也王因使人問之何里/為之訾其里正與伍老屯二甲注屯罰也  論衡曰郎)¶
(中王賁上書光武言孝文皇/帝時居明光宫斷獄三人也)　使成前書　令校圖䜟¶
(華嶠後漢書曰班固拜為郎中使終成前所著書學者/莫不諷誦自為郎中遂見親近讀書禁中或連日繼夜)¶
(毎行廵狩輒獻上賦頌朝廷有大議使難問公卿辨論/於前賞賜恩寵甚渥然二世位不過郎中  謝承後漢)¶
(書曰尹敏字功季治尚書拜郎/中帝以敏博通經記令校圖䜟)　増季布摧剛　馮緄¶
赴急(漢書曰汝陰侯滕公知朱家大俠意季布匿其所/侍間果言如朱家指上乃赦布諸公皆多布能摧)¶
(剛為柔布召見謝拜郎中急後漢書曰馮緄/為郎中家富好施賑赴窮  為州里所歸)　周防受¶
<pb:KR3k0055_WYG_111-24b>¶
書　袁京習易(又曰周防師事徐州刺史蓋豫受古文/尚書經明舉孝廉拜郎中  又曰袁京)¶
(習孟氏易作難記/三十萬言拜郎中)　髙詡信行　包咸孝廉(又曰高詡/以父任為)¶
(郎中以信行清操知名王莽簒位父子稱盲逃不仕語/  又曰包咸舉孝㢘除郎中建武中入授皇太子論)¶
　明絳侯無罪　諫鄧后臨朝(漢書曰孝文即位爰盎/兄噲任盎為郎中絳侯)¶
(為丞相朝罷上常目送之盎曰絳侯功臣非社稷臣絳/侯望盎曰吾與汝兄善今兒乃毁我及絳侯就國人上)¶
(書告以為反徵詣請室諸公莫敢為言唯盎明絳侯無/罪  後漢書曰杜根舉孝廉為郎中時和熹鄧后臨朝)¶
(根以安帝年長宜親政事/乃與同時郎上書直諫)¶
　　郎中二¶
<pb:KR3k0055_WYG_111-25a>¶
原志羙行勵(謝承後漢書曰張堪字君遊年十六受業/長安志羙行勵諸儒號曰聖童世祖微時)¶
(見堪志操常嘉焉及即位中/郎將來歙薦堪召拜郎中)　清操自然(晉録曰會稽/相朱則上書)¶
(言楊泉清操自然徵聘終/不移其心乃詔拜泉郎中)　馮唐孝著(漢書曰馮唐以/孝著為郎中署)¶
(長事文帝輦過問唐曰/父老何事為郎家安在)　黄香求養(謝承後漢書曰黄/香字文强除為郎)¶
(以父老乃求歸供養徵拜郎中帝召香/在殿下問父年㡬何何故不入公府)　劉儉色養(徐/廣)¶
(晉記曰東海劉儉請脩/色養居䘮過禮除郎中)　增上言世務(漢書曰主父偃/上書闕下是時)¶
(徐樂嚴安亦俱上書言世務書奏上因召見三人謂/曰公皆安在何相見之晚也乃拜偃樂安皆為郎中)¶
上述鴻業(後漢書曰帝東巡狩鳳凰黄龍並集楊終贊/頌嘉瑞上述祖宗鴻業凡十五章徵拜郎中)¶
<pb:KR3k0055_WYG_111-25b>¶
　虞詡孝養(又曰虞詡年十二能通尚書早/孤孝養祖母縣舉順孫拜郎中)　周興孝¶
友(又曰周興為郎中少有名譽尚書陳忠上疏薦興曰/竊見光祿郎周興孝友之行著於閨門屬文著辭有)¶
(可觀采詔乃拜/興為尚書郎)　黄童無雙(又曰黄香博學能文章京/師號曰天下無雙江夏黄)¶
(童初除郎中肅宗詔香詣東觀讀所未嘗見書香後告/休及歸京師時千乘王冠帝會中山邸乃召香於殿下)¶
(顧謂諸王曰此天下無雙江/夏黄童者也左右莫不改觀)　荀爽無雙(又曰荀爽字/慈明潁川為)¶
(之語曰荀氏八龍慈明/無雙延熹九年拜郎中)　原謝廉通一經(東觀順帝紀/曰陽嘉二年)¶
(汝南童子謝㢘河南趙建年十三各通/一經以大學初繕應召而至皆除郎中)　宋均善論難¶
(華嶠後漢書曰宋均字叔庠為郎中時年十五好經書/每休沐日輒受業博士通詩禮善論難至二十餘調補)¶
<pb:KR3k0055_WYG_111-26a>¶
(辰陽/長)¶
　　冗從僕射一(期門僕射附/)¶
原掌射事　從遊獵(環濟要略曰冗從其有射事則掌/帥之  續漢書百官志曰冗從僕)¶
(射秩六百石武帝置期/門郎有僕射掌遊獵)　領黄門　逐疫鬼(董巴中官/傳曰黄門)¶
(非尚書者冗居宿衛直守户行則騎從伏雕鈹帶赤質/虎𤓰交劍童子佩刀從僕射領  續漢書百官志曰先)¶
(獵一日儺逐疫鬼冗從僕/射將之逐惡鬼於禁中也)　增魏世因名　建元始號¶
(宋書百官表曰冗從僕射漢東京有中黄門冗從僕射/非其職也魏世因其名而置冗從僕射  漢書曰建元)¶
(三年上㣲行始出北至池陽西至黄山南獵長楊東遊/宜春乃詔隴西北地良家子能射者期諸殿門故有期)¶
<pb:KR3k0055_WYG_111-26b>¶
(門之號自/此始也)　陰興親信　辛毗精勤(後漢書陰興傳曰/興為期門僕射毎)¶
(出入常操小盖障風雨躬履塗泥率先期門光武所幸/之處輒先入清宫甚見親信  魏志曰冗從僕射畢軏)¶
(表尚書僕射王思精勤計/略不及辛毗以毗代思)¶
　　冗從僕射二¶
原索官以自顯(傅暢晉諸公贊曰新蔡武哀王司馬騰/字元邁起家為冗從僕射意欲索官以)¶
(自顯由此求/為南陽太守)　和祥有識見(晉武帝起居注曰司馬東/嬴公世子璞貞固和祥有)¶
(識見才幹乃以/璞為冗從僕射)　建初置期門僕射(漢書百官公卿表/曰武帝建初三年)¶
(置期門郎有僕射以宦/者為之號曰冗從黄門)　永壽置冗從僕射(續漢書百/官志曰桓)¶
<pb:KR3k0055_WYG_111-27a>¶
(帝永壽三年初/置冗從僕射)　居直門户行夾輦轂(漢百官志曰期/門郎有僕射掌)¶
(執兵送從宦者為之則號冗從居/則直守門户行則騎從夾輦轂)¶
　　行人司一¶
增周禮曰大行人掌大賔之禮及大客之儀以親諸侯¶
(註曰大賔要服以内/諸侯大客謂其孤卿)春朝諸侯而圖天下之事秋覲以¶
比邦國之功夏宗以陳天下之謨冬遇以協諸侯之慮¶
時會以發四方之禁殷同以施天下之政時聘以結諸¶
侯之好殷覜以除邦國之慝間問以諭諸侯之志歸脤¶
<pb:KR3k0055_WYG_111-27b>¶
以交諸侯之福賀慶以賛諸侯之喜致禬以補諸侯之¶
烖　又曰小行人掌邦國賔客之禮籍以待四方之使¶
者令諸侯春入貢秋獻功王親受之各以其國之籍禮¶
之凡諸侯入王則逆勞于畿及郊勞眡館將幣為承而¶
擯凡四方之使者大客則擯小客則受其幣而聽其辭¶
使適四方協九儀賔客之禮朝覲宗遇會同君之禮也¶
存頫省聘問臣之禮也　又曰大行人中大夫二人小¶
行人下大夫四人　馬融注云行人掌使之官正義云¶
<pb:KR3k0055_WYG_111-28a>¶
周禮秋官有大行人小行人皆大夫也掌諸侯朝覲宗¶
廟會同之禮儀及時聘會同之事則諸侯之行人亦然¶
故云掌使之官謂掌其為使之官也　漢唐宋元俱無¶
　續文獻通考曰明制行人司司正正七品行人司司¶
副從七品行人司行人正八品　大明會典曰行人司¶
司正一員行人司左右司副二員行人三百四十五員¶
後減為三十七員¶
　　行人司二¶
<pb:KR3k0055_WYG_111-28b>¶
增六節　五物(周禮曰山國用虎節土國用人節澤國/用龍節皆以金為之道路用旌節門闗)¶
(用符節都鄙用管節皆以竹為之若又曰若國札䘮則/令賻補之若國凶荒則令賙委之  國師役則令槁禬)¶
(之若國有福事則令慶賀之若國有禍/烖則令哀弔之凡此五物者治其事故)　皇華　清詔¶
(事文玉屑曰萬里皇華使詔羣書考索/曰冀州飢荒以范滂為清  使按察之)　行李　輶軒¶
(左傳行人子員曰君有楚命亦不使一介行李告於寡/君  羣書考索曰輶軒天子使臣也常以歳八月間遣)¶
(行采方言/永藏秘室)　四駱作歌　二星向益(毛詩曰駕彼四駱/載驟駸駸豈不懐)¶
(歸是用作歌將母來諗當後漢書和帝分遣使各至州/郡即採觀風俗有二人  到益州投館吏李郃舍郃曰)¶
(君發京師寧知朝廷二使何時發使驚問何/以知之郃指星曰有二使星來向益部分野)　孟陽游¶
<pb:KR3k0055_WYG_111-29a>¶
寺　和甫擁麾(通鑑曰唐憲宗詔潘孟陽往江淮孟陽/所至留連倡樂後鄭敬奉使江淮臨行)¶
(帝誡之曰母若潘孟陽殫財費酣飲遊山寺而已今𩔖/書纂要曰王荆公送劉和甫奉使江南詩曰劉郎  日)¶
(擁旌麾傳到/江南喜可知)　博望窮源　相如建節(史記曰漢武帝/使博望侯張騫)¶
(窮河源太又曰漢武帝使司馬相如建節/諭蜀蜀  守以下郊迎縣令負弩矢先驅)　各為一書¶
　能知四國(周禮曰秋官小行人云及其萬民之利害/為一書其禮俗政事教治刑禁之逆順為)¶
(一書其悖逆暴亂作慝猶犯令者為一書其札喪凶荒/厄貧為一書其康樂和親安平者為一書釋曰各條録)¶
(為一書以報上也夫備考曰行人公孫揮能知四國之/所欲為而辨其大  族姓之班位貴賤能否而善為詞)¶
(令/)　薛侃真鐵　孟陽如玉(明獻徵録曰嘉靖時薛侃/為行人司司正疏請建儲)¶
<pb:KR3k0055_WYG_111-29b>¶
(事下廷鞫侃曰明有君父幽有鬼神頭可斷心不可欺/觀者嘖嘖以真鐵漢稱之  又曰孟陽為行人四載不)¶
(遷或戲之曰君見今行人孰三載不遷科道者乎君何/不一謁當道而坐自淹也陽曰君子立身當如白玉少)¶
(有瑕玷終身之耻吾/豈以官而易吾身乎)　却銀不受　必死無歸(又曰黄/乾亨為)¶
(行人使滿剌伽國滿刺在嶺南西萬里外故事使臣得/招商賈募習海事者以行有分堵常例度銀千兩乾亨)¶
(却不受羅劉儼譔羅如墉墓誌曰正統十四年宼逼宣/府行人  如墉從駕親征臨行謂其家也我必死報國)¶
(可抱我二子徵劉編修儼文以著我不朽劉/聞之曰如墉必死無歸矣已而果死於難)　詹敬之¶
能盡職　王爾康好名山(張岳譔詹敬之墓表曰詹敬/之為行人正德時以諫死嘉)¶
(靖初贈御史盖以未官言路而死諫故以所能盡職者/官其志云  陶望齡譔王爾康墓誌曰行人王爾康先)¶
<pb:KR3k0055_WYG_111-30a>¶
(後奉冊周唐淮府復奉詔諭湖廣餽/問一無所受好遊名山遇輒留止)¶
　　行人司三¶
增采風(唐詩𩔖苑方干送人出/使詩曰萬里采風謡)　星使(髙適詩曰星/使出詞曹)¶
報命(事文玉屑使臣/復命曰報命)　張旌(羣書考索奉使至其/國則張旌而語其衆)　王¶
事(唐詩𩔖苑包何詩/曰近逺從王事)　王程(羣書考索奉使程/期也王程有限)　玉節¶
使(出往外國/之使也)　金華使(事文玉屑朝使/也偶逢金華使)　明駝使　鳳¶
舉使(俱出𩔖/書纂要)¶
　　行人司四¶
<pb:KR3k0055_WYG_111-30b>¶
增詩明何景明寄阮行人詩曰夫子風流士髙懷近若¶
何張騫能奉使阮籍自行歌文字留中嶽樓船渡大河¶
梁都看不遠枉駕㡬時過　李攀龍送章行人使潞藩¶
詩曰使者持符下風塵叱馭前諸侯城赤翟列嶂黨青¶
天牟麥祈年畤芙蓉避暑筵相逢多愛客共賦逺遊篇¶
　李夢陽送李行人還朝詩曰南使樓船澷北廻西廵¶
車駕歘東來星辰再逐千官入閶闔重臨萬國開寒盡¶
旌旗猶拂雪春新環珮且沾梅虞絃定有薰風奏佇望¶
<pb:KR3k0055_WYG_111-31a>¶
陽和徧九垓¶
增箴明宣宗行人司箴曰法古建官以熙于治國之行¶
人實承周制慎簡髦士俾居俾臧朝有命令肅肅用將¶
有容有章必敬必飭毋為竒衺毋縱貪墨載馳載驅周¶
爰咨諏靡及之懐益毖弗渝克篤念茲不忝于士不忝¶
于國有聞于世¶
　　奉朝請一¶
增文獻通考曰奉朝請無員本不為官漢東京罷省三¶
<pb:KR3k0055_WYG_111-31b>¶
公外戚皇室諸侯多奉朝請奉朝請者奉朝會請召而¶
已晉武帝亦以皇室外戚為三都尉而奉朝請焉元帝¶
為晉王以叅軍為奉車都尉&KR0122;屬為駙馬都尉行叅軍¶
舍人為騎都尉皆奉朝請後罷奉車騎二都尉唯留駙¶
馬都尉奉朝請而已諸尚公主者若劉惔桓温等皆為¶
之宋武帝永初以來以朝請選雜其尚主者唯拜駙馬¶
都尉齊奉朝請駙馬都尉及散騎給事中等官並集書¶
省職朝散用衣冠之餘人數猥積武帝永明中奉朝請¶
<pb:KR3k0055_WYG_111-32a>¶
至六百餘人隋開皇三年罷奉朝請¶
　　奉朝請二¶
原位次三公(續漢書曰前漢列侯奉/朝請在長安位次三公)　宜兼三公(晉太/常劉)¶
(寔表曰郊廟諸王見在/奉朝請宜兼三公奏可)　從容閑豫(晉起居注曰武寧/三年詔曰前相國)¶
(&KR0122;主簿雖奉朝請並從容閑/豫若大縣闕宜以治民也)　與上臥起(漢書曰董賢/為大司馬董)¶
(氏親屬皆侍中諸曹奉朝請寵在丁/傅之右矣賢貴震朝廷嘗與上臥起)　皆奉朝請(又曰/霍光)¶
(自昭帝時子禹及兄孫雲皆中郎將雲弟山奉車都尉/侍中光兩女壻為東西宫衞尉昆弟諸壻外孫皆奉朝)¶
(請為諸曹大夫騎都尉給事/中黨戚連體根據於朝廷)　獨奉朝請(漢官觧詁曰/三輔職如郡)¶
<pb:KR3k0055_WYG_111-32b>¶
(守獨奉朝請成帝時張禹避位特進奉朝請又以闗内/侯蕭望之大司馬嘉皆奉朝請光武時司徒魏驃孫資)¶
(特進奉/朝請)　與太子遊處(晉書晉武帝詔曰隴西王世子/越駙馬都尉楊邈並可奉朝請)¶
(付與太子/遊處也)　春曰朝秋曰請(竇太后除嬰門籍不得入/朝請漢律諸侯春朝天子)¶
(曰朝秋/曰請)　增削景隆官絶朝請(王世貞史料明李文忠/世家云刑部都察院大)¶
(理寺論劾曹國公景隆詔盡削景/隆勲階官號絶朝請勒歸私第)　解王驥任奉朝請¶
(又明王驥傳云景帝初召為縂督南京機務南京素習/媮戎陣廢弛驥至一切以所御軍法教之為一新而于)¶
(大司馬謙勿重也因事解其任/奉朝請上雖罷驥而内猶嚴之)¶
　　駙馬都尉一¶
<pb:KR3k0055_WYG_111-33a>¶
原杜氏通典曰駙馬都尉漢武帝元鼎二年初置秩比¶
二千石掌駙馬(駙馬非正駕/車皆為副馬)晉以駙馬都尉奉朝請諸¶
尚公主者若劉惔桓温等皆為之宋武帝永初以來以¶
朝請選雜其尚公主唯拜駙馬都尉梁駙馬皆武冠綘¶
朝服銀章青綬梁陳駙馬皆尚公主者為之(陳武帝長/女永世公)¶
(主先適陳留太守錢蕆生子岊主及岊並卒武帝受襌/唯公主追封將葬尚書主客牒詳議欲加蕆駙馬都尉)¶
(并贈岊官袁樞議曰昔王姬下降必適諸侯同姓為主/聞於公羊之說車服不繫著於詩人之篇漢氏之初列)¶
(侯尚主自斯以後降嬪素族駙馬都尉置由漢武或以/假諸功臣或以加於戚屬是以魏表駙馬為一號魏晋)¶
<pb:KR3k0055_WYG_111-33b>¶
(以來因為常準盖明王姬之重庶姓之輕若不加其等/級莫可合𢀿而酳所以假駙馬之位乃崇於皇女今公)¶
(主早薨伉儷已絶旣無禮數致疑何須駙馬之授案當/陽侯杜元凱尚晉宣帝第二女髙陸宣公主晋武踐祚)¶
(而主已亡太始中追贈公主杜君無復駙馬之號梁元/帝女新安穆公主早薨天監初王氏無追拜之事逺近)¶
(二例足以據明公主所生旣未及成人之禮/無勞此授今宜追贈亭侯時以樞議為衷)後魏駙馬¶
都尉亦為尚公主官雖位髙卿尹而此職不去北齊與¶
後魏同隋廢唐駙馬都尉從五品皆尚主者為之開元¶
三年八月敕駙馬都尉從五品階宜依令式仍借金紫¶
魚袋(天寶以前悉儀/容羙麗者充選)　初學記曰漢制天子以列侯尚¶
<pb:KR3k0055_WYG_111-34a>¶
公主諸侯以國人承翁主(崔浩義云尚承皆卑下之名/也公主别立第舍天子之女)¶
(則令列侯就第奉事之故尚公主諸王女則當國人來/承事之皆不得謁見舅姑通問而已天子尊令諸公代)¶
(主婚故曰公主諸王卑則自主之故曰翁主後漢皇女/為縣公主諸王女為鄉亭公主晉已後王女為縣主)¶
魏晉之後尚公主皆拜駙馬都尉初駙馬都尉漢武置¶
也掌御馬(説文云駙馬字從馬付聲一曰駙近也/疾也應劭曰自上安下曰尉都謂總領)歷兩¶
漢多宗室及外戚與諸公子孫任之至魏何晏大將軍¶
何進孫以主壻拜駙馬都尉其後杜預尚晉宣帝女髙¶
陸公主拜駙馬都尉王濟尚晉文帝女常山公主拜駙¶
<pb:KR3k0055_WYG_111-34b>¶
馬都尉後代因魏晉以為恒毎尚公主則拜駙馬都尉¶
(出漢書及齊職儀又晉書𫝊宣尚晉武帝女𢎞農公主/桓温尚元帝女南康公主劉惔尚晉明帝女廬陵公主)¶
(皆拜駙/馬都尉)　増唐官品志曰駙馬奉車騎三都尉並無員¶
駙馬以加尚公主者無班秩　續文獻通考曰遼北面¶
有駙馬都尉府掌公主宅帳之事官曰駙馬都尉金駙¶
馬都尉正四品元尚公主者皆稱駙馬都尉封王爵明¶
駙馬都尉位次於侯凡尚公主長公主大長公主並稱¶
駙馬都尉尚郡主縣主郡君縣君鄉君並稱儀賔食祿¶
<pb:KR3k0055_WYG_111-35a>¶
有差皆不得預政事國初駙馬或典兵鎮守李堅副總¶
兵封欒城侯自後多署宗人府事¶
　　駙馬都尉二¶
增漢書曰金日磾為侍中駙馬都尉旣親近未嘗有過¶
失上甚信愛之賞賜累千金日磾兩子賞建俱侍中與¶
昭帝略同年共臥起賞為奉車建駙馬　晉書曰武帝¶
為晉陵公主求壻謂王珣曰主壻但如劉真長王子敬¶
便足珣曰謝混雖不及真長不減子敬帝曰如此便足¶
<pb:KR3k0055_WYG_111-35b>¶
　魏書曰萬安國父振尚髙陽公主拜駙馬都尉安國¶
少明敏有姿貌以國甥復尚河南公主拜駙馬都尉顯¶
祖特親寵之與同臥起　唐書曰文宗儉素駙馬都尉¶
韋處仁入見帶夾羅巾以進上謂曰本慕卿門户清素¶
故俯從𨕖尚如此巾服從諸他戚為之卿不須為也¶
宋史曰陳國大長公主嫁魏仁溥子咸信太祖居潜昭¶
憲太后常至仁溥第咸信方幼侍母側儼如成人大竒¶
愛之欲結姻好開寶中因成太后之意𨕖授右衞將軍¶
<pb:KR3k0055_WYG_111-36a>¶
駙馬都尉　又曰張敦禮尚韓國大長公主授駙馬都¶
尉遷密州觀察使元祐初上言變法附會之害章惇以¶
為詆毁先烈譽司馬光勒止朝叅　又曰吳國長公主¶
出降潘正夫建炎初避地至婺州見髙宗奏祖宗以來¶
駙馬皆除使相今正夫歷事四朝在汴京曾建議迎陛¶
下乞除開府不許　續文獻通考曰明嘉靖初崔元以¶
迎駕封京山侯二年憲宗妺永福長公主歸蔡震禮部¶
上儀狀謂駙馬當四拜公主坐受其二科臣安磐言孝¶
<pb:KR3k0055_WYG_111-36b>¶
惠太后几筵未徹不宜行婚禮駙馬雖賤而公主坐受¶
乖夫婦之禮不聽¶
　　駙馬都尉三¶
原名才　貴族(上見後五江斆表貴曹植平原公主誄/曰配爾名才華宗  族爵以列侯銀艾)¶
(優/渥)　天姻　國婚(上見後五江斆表國荀氏家傳曰荀/羡字令則十五擬  婚之𨕖羡不欲)¶
(連姻帝室乃逺遯長沙監司/追尋不獲已遂尚潯陽公主)　同輿　連日(魏收後魏/書曰馮誕)¶
(字子正與髙祖同歳幼侍書學特蒙親待尚髙祖妹樂/安公主拜駙馬都尉髙祖寵誕同輿而載同案而食同)¶
(席而坐卧結謝萬駙馬都尉劉真長誄曰/弱冠振纓  婚帝室綢繆姻婭連光雲日)　降鶴　賜¶
<pb:KR3k0055_WYG_111-37a>¶
駿(劉向列仙傳曰蕭史善吹簫能招白鶴教弄玉鳳鳴/居數十年吹簫作鳳凰聲鳳凰來止其屋為作鳳臺)¶
(夫婦止其上一日皆隨鳳飛去按弄玉秦穆公女也欲/後魏書曰宿石文成帝時拜中壘將軍常從獵帝親)¶
(射虎石叩馬諫引帝至髙原上後虎騰躍殺人詔石為/忠臣切諫免虎之害賜馬一疋尚上谷公主拜駙馬都)¶
(尉/)　傅粉　吹簫(魚豢魏略曰何晏字平叔羙姿儀面/絶白魏帝疑其傅粉後至夏月喚來)¶
(而與熱湯餅大汗出遂以朱衣自拭色/轉皎然帝始信之  下詳上降鶴註)　二主同家¶
三尚異穴(後漢書曰竇融長子穆尚内黄公主弟子固/尚湼陽公主竇氏一公兩侯二公主  後魏)¶
(書曰劉昶尚武邑公主主薨更尚建興公主又薨/更尚平陽長公主及昶終與三公主同塋異穴)　增¶
爵為諸侯　𨕖預副車(後漢書天子姊壻爵為諸侯言/竇固也  翰苑新書宋人行駙)¶
<pb:KR3k0055_WYG_111-37b>¶
(馬李璋制曰/𨕖預副車)　聰慧可愛　風流不墜(蜀志曰諸葛瞻/建興十二年亮)¶
(出武功與兄瑾書曰瞻已今年八歳聰慧可愛嫌其早/成恐不為重器耳十七尚公主拜駙馬都尉  宋書曰)¶
(江斆尚孝武女臨海公主拜駙馬都尉為丹陽丞時袁/粲為尹見斆嘆曰風流不墜正在江郎數與宴賞連日)¶
(夜/)　銀榜金章　香風紫鞚(續通典貞元三年駙馬都/尉郭曖詔曰儷崇銀榜攄)¶
(羙金章入李白集贈獨孤駙馬詩曰都尉朝天躍馬歸/香風吹  花亂飛銀鞍紫鞚照雲日左顧右盻生光輝)¶
　才子賦詩　考官倡第(翰苑新書曰唐李端大歷中/與錢起盧綸等倡和號大歷)¶
(十才子時郭曖尚代宗女昇平公主賢明善詩文端等/十人俱在門下  宋史曰宋理宗一女周漢國公主開)¶
(慶初主年及笄詔議𨕖尚丁大全欲用新進士為駙馬/因命考官寘周震炎第一倡為太平狀元之説以媚帝)¶
<pb:KR3k0055_WYG_111-38a>¶
(震炎年㡬三十㳟謝日公/主於内窺之不悦事遂寢)　善射曉音　能詩善畫(又/曰)¶
(王承衍字希甫尚太祖女魏國大長公主端謹善騎射/曉音律頗渉藝學署父牙職補内殿都知授右衞將軍)¶
(駙馬都尉詩又曰王詵字晋卿尚魏國大/長公主能  善畫授左衞將軍駙馬都尉)　督工塞河¶
　率衆赴敵(又曰吳元扆尚太宗女徐國大長公主授/駙馬都尉領鄯州觀察使秋霖河溢城壘)¶
(將壊元扆躬渉泥滓督工補塞以舟楫濟民所部獲安/  明獻徵録曰石璟尚順德長公主正綂十四年督官)¶
(軍隨駕北征天順五年曹欽謀逆璟/率衆赴敵擒賊脱脱上特加奬勞)　栁潭死鬭　李¶
讓居守(唐書曰栁潭尚和政公主從元宗至蜀遷駙馬/都尉郭千仞反元宗御元英樓諭降之不聼潭)¶
(率折衝張義童等殊死鬭手斬賊五十級平之貴明獻/徵録曰李讓燕邸儀賔靖難兵起率府兵執謝  等取)¶
<pb:KR3k0055_WYG_111-38b>¶
(大寧戰白溝河有功掌北平布政司/事永樂元年進駙馬都尉封富陽侯)¶
　　駙馬都尉四¶
増世家子(唐職林曰文宗開成初欲以真源臨真二公/主降士族謂宰相曰民間婚姻不計官品而)¶
(上閥閲我家天子顧不及崔盧/邪詔宗正卿取世家子以聞)　大臣子(翰苑新書曰/岐陽公主唐)¶
(憲宗愛女舊制多𨕖戚里將/家帝始詔李吉甫擇大臣子)　原楊喬閉口(謝承後漢/書曰楊喬)¶
(為尚書容儀偉麗數上書言政事桓帝愛其才貌/詔妻以公主喬固讓不聽遂閉口不食七日而死)　宋¶
𢎞不諾(宋𢎞事/詳公主)　增一門三主(古今姓氏録曰後魏盧/道裕弟處堂弟元聿並)¶
(尚魏室公主一門/三主士族榮之)　一門四主(翰苑新書曰唐薛瓘瓘/子昭瓘堂姪儆儆子繡)¶
<pb:KR3k0055_WYG_111-39a>¶
(並尚主一/門四主)　四世尚主(又曰穆觀觀子真夀真子泰夀/子平國泰子伯智平國子伏千)¶
(四世尚主一門/凡十二人尚主)　風神警㧞(齊書曰王&KR0788;年數歳風神/警㧞有成人之度時祖儉)¶
(作宰相賔客盈門見&KR0788;曰公才公望復/在此矣𨕖尚淮南長公主拜駙馬都尉)　風望端雅(後/魏)¶
(書曰陸昕之風望端雅尚獻/文女常山公主拜駙馬都尉)　歷事六朝(明獻徵録曰/駙馬都尉趙)¶
(輝以蔭授府軍前衞千户直皇城内門太宗偶見/之竒其貌𨕖尚寶慶長公主歷事六朝眷遇隆厚)　八¶
覲兩宫(又曰林岳𨕖尚憲廟德清大長公主授駙馬都/尉賜誥命及玉帶蟒衣盖自始被𨕖廷謁八覲)¶
(兩宫賜/賚優厚)　勅免常朝(又曰李貞尚皇妹長公主洪武元/年封為恩親侯三年上欲朝夕見)¶
(貞賜第内城西偏加駙馬都尉右/柱國曹國公勅免常朝賛拜不名)　嘗受密命(又曰梅/殷洪武)¶
<pb:KR3k0055_WYG_111-39b>¶
(十一年尚寧國公主為駙馬都尉㳟謹有謀髙皇最愛/嘗受密命輔建文君靖難兵起殷鎮守淮安悉心防禦)¶
　賜玉帶金鞍(宋史曰石保吉尚魯國大長公主開寶/四年召見賜襲衣玉帶金鞍勒馬拜左)¶
(衞將軍駙/馬都尉)　賜玉帶繡衣(明獻徵録曰郭鎮以勲戚子/弟資貌潔脩朝謁之際上屬)¶
(目心喜焉洪武二十二年𨕖尚永嘉公主/賜金玉帶鞍馬金繡衣九襲拜駙馬都尉)　周景羙姿¶
貌(又曰駙馬都尉周景羙姿貌天順時𨕖尚重慶公主/重慶主憲皇同母女兄寵愛亡與比賜金珠玉帛山)¶
(積而景持儒行篤好文史/日從翰林名公請業受益)　樊凱羙鬚髯(又曰駙馬都/尉樊凱少給)¶
(役至縣令見其狀貌驚令學凱長身玉立羙鬚髯成化/初𨕖尚廣德公主命統禁兵侍衞正德初劉瑾用事公)¶
(卿莫不折節/而凱獨不屈)¶
<pb:KR3k0055_WYG_111-40a>¶
　　駙馬都尉五¶
增詩唐王維和楊駙馬六郎秋夜即事詩曰髙樓月似¶
霜秋夜鬱金堂對坐彈盧女同看舞鳳凰少兒多送酒¶
小玉更焚香結束平陽騎明朝入建章　錢起過楊駙¶
馬亭子詩曰衣冠在漢庭䑓榭接天成彩鳳翻簫曲祥¶
鱣入館名歌鐘芳月曙林嶂碧雲生亂水歸潭淨髙花¶
映竹明退朝追宴樂開閣醉簮纓長袖留嘉客栖烏下¶
禁城　韓翃宴楊駙馬山池詩曰垂楊拂岸草茸茸繡¶
<pb:KR3k0055_WYG_111-40b>¶
户簾前花影重鱠下玉盤銀縷細酒開金甕綠醅濃中¶
朝駙馬何平叔南國詞人陸士龍落日泛舟同醉處回¶
潭百丈映千峰　王建贈崔禮駙馬詩曰鳳凰樓閣連¶
宫樹天子崔郎自愛貧金埒減添栽藥地玉鞭平與賣¶
書人家中絃管聽常少分外詩篇看即新一月一廻陪¶
内宴馬蹄猶厭踏香塵　劉禹錫劉駙馬水亭避暑詩¶
曰千竿竹翠數蓮紅水閣虛凉玉簟空琥珀琖紅疑瀉¶
酒水晶簾密更通風賜氷滿盌沈朱實法𩜹盈盤覆碧¶
<pb:KR3k0055_WYG_111-41a>¶
籠盡日逍遥避煩暑再三珍重主人翁　楊巨源酬于¶
駙馬詩曰綺陌塵香曙色分碧山如畫又逢君蛟藏秋¶
月一片水驥鏁晴空千尺雲戚里舊知何駙馬詩家今¶
得鮑參軍陽和本是烟霄曲願向花間次第聞　張璸¶
宴駙馬宅詩曰牙香禁樂鎮相携日日君恩降紫泥紅¶
藥院深人半醉緑楊門掩馬頻嘶座中古物多仙意壁¶
上新詩有御題别向庭蕪寘吟石不敎宫妓踏成蹊¶
李端贈郭駙馬詩曰青春都尉最風流二十功成便拜¶
<pb:KR3k0055_WYG_111-41b>¶
侯金距鬭雞趨上苑玉鞭騎馬出長秋焚香荀令偏憐¶
少傅粉何郎不解愁日暮吹簫楊栁陌路人遥指鳳凰¶
樓¶
原制唐中宗賜駙馬封制曰門下特進行右散騎常侍¶
駙馬都尉觀國公楊愼分榮戚里藉寵公門恭肅著於¶
立身恪勤効於從政鳳凰臺上宛符琴瑟之歡烏鵲橋¶
前載叶松蘿之契宜覃茅土式廣山河　增白居易授¶
駙馬鄭何右衞將軍制曰周設七萃漢列八屯皆以拱¶
<pb:KR3k0055_WYG_111-42a>¶
衞王宫肅嚴徼道綂茲騎吏其屬親賢具官鄭何擢秀¶
士林挺質公器以貞和陶其性以禮樂文其身善積德¶
門慶連戚里况久踐名職累著聲猷念舊奬能宜加榮¶
寵環列之尹不易其人俾宣力於爪牙不失親於肺腑¶
增誥明洪武四年駙馬都尉黄琛誥曰鎮國上將軍駙¶
馬都尉兼淮安衞指揮使黄琛征伐戌守勤勞有年今¶
天下已定宜共享承平命爾仍居前職尚益加慎恭勉¶
其心力明紀律而嚴訓練撫軍士而安庶民永保祿位¶
<pb:KR3k0055_WYG_111-42b>¶
延及後人¶
原表宋虞通之為江斆讓尚公主表曰伏承詔㫖當以¶
臨海公主降嬪榮出望表恩加典外顧審輶蔽伏用憂¶
惶臣寒門悴族人凡質陋閭閻有對本隔天姻如臣素¶
流家貧業寡年近將冠皆已有室荆釵布裙足得成禮¶
自晉氏以來配尚王姬者雖屢經華胄亟有名才至如¶
王敦懾氣桓溫歛威真長佯愚以固辭子敬炙足以求¶
免王偃無仲都之質而裸露於北階何瑀闕龍工之姿¶
<pb:KR3k0055_WYG_111-43a>¶
而見投於深井謝莊迨自同於朦傁殷仲㡬不免於强¶
鉏制勒甚於僕𨽻防閑過於婢妾往來出入人理之常¶
留待賔客朋從之義而令掃轍息駕無窺門之期廢筵¶
抽席絶接對之禮非惟交友離異仍乃兄弟踈濶姆嬭¶
爭媚相勸以嚴婢媼競前相諂以急其間又有應答問¶
訊卜筮師母乃至殘餘飲食詰辨與誰衣被故敝必責¶
頭領或進不䕶前或入不聽出不入則嫌於欲踈求出¶
則疑有别意召必以三晡為期遣必以日出為限夕不¶
<pb:KR3k0055_WYG_111-43b>¶
見晚魄朝不識曙星至於夜歩月而弄琴晝拱袂而披¶
卷一生之内與此長乖又聲影才聞則少婢奔迸裙袂¶
向席則醜老叢來左右整刷以疑寵見嫌賔客未冠以¶
少容致斥如臣門分代荷殊榮足定家聲便預提拂青¶
宫羙官或由才升一叨婚戚咸成恩假是以仰冒非宜¶
披露丹質非惟上陳一已規全身願寔乃廣申諸門受¶
患之切伏願大慈照察特賜蠲停若恩制頓降被請不¶
申便當刋膚翦髪投山竄海云云¶
<pb:KR3k0055_WYG_111-44a>¶
　　奉車都尉(騎都尉附/)¶
原杜氏通典曰奉車駙馬騎三都尉並漢武帝元鼎二¶
年初置皆秩比二千石(李陵為騎都尉至更始時/官亂謡曰爛羊胃騎都尉)舊無¶
員或以官常侍或卿尹校尉左遷為之奉車掌御乘輿¶
車(漢官曰/三人)騎都尉本監羽林騎(漢官十人漢書百官表/騎都尉掌羽林從騎)¶
後漢並屬光祿勲晉武帝亦以皇室外戚為都尉而奉¶
朝請焉元帝為晉王以參軍為奉車都尉&KR0122;屬為駙馬¶
都尉行參軍舍人為騎都尉皆奉朝請後罷奉車騎二¶
<pb:KR3k0055_WYG_111-44b>¶
都尉梁三都尉並無員秩皆武冠綘朝服銀章青綬奉¶
車二十人騎都尉六十人煬帝時奉車駙馬並廢唐奉¶
車都尉五員掌馭副車不常置若大備陳設則以餘官¶
攝行屬左右衞也　增宋遼金元明並無¶
　　諸都尉一¶
原御法駕　侍幃幄(漢舊儀曰漢乗輿法駕奉車都尉/御侍郎參乗也  周熙新論曰武)¶
(衞都尉孫竒年十七以秀才入侍幃幄余作詩篇諷云/恂恂公子羙色無比誕姿旣豐世胄有紀平南之孫奮)¶
(威之/子)　掌池苑　主舟船(漢書百官公卿表曰水衡都/尉武帝元鼎二年初置掌上)¶
<pb:KR3k0055_WYG_111-45a>¶
(林苑應劭注曰古山林之官曰衡掌諸池苑故稱水衡/張晏曰主都水及上林苑故曰水衡主諸官故曰都有)¶
(卒徒武事故曰尉掌上林苑諸離宫别觀游宴之處械/魏畧曰水衡都尉舊主上苑以主天下水軍舟船器)¶
　汲黯無為　楊僕嚴酷(史記曰汲黯為東海太守歳/餘大治上聞召為主爵都尉)¶
(治務在無為而已𢎞大體不拘文法為又曰楊僕者宜/陽人也以千夫為吏河南守案舉以  能薦為御史使)¶
(督盗賊闗東治放尹齊以為敢摯行稍遷至主爵都尉/列九卿天子以為能南粤反拜為樓船將軍有功封將)¶
(梁/侯)　張緝籌略　譙周好古(魏略曰張緝字敬仲上便/宜中書令孫資以為有籌)¶
(略遂拜騎都尉也近晉武帝詔曰騎都尉譙周篤志好/古服膺儒義擢授  侍命位未加不幸殞䘮朕甚悼之)¶
(賜朝服一具衣一襲錢十五萬䘮/葬所給比從散騎常侍之制也)　增韓信治粟　周¶
<pb:KR3k0055_WYG_111-45b>¶
邵領兵(漢書曰韓信亡楚歸漢未得知名為連敖坐法/當斬信乃仰視滕公曰上不欲就天下乎而斬)¶
(壯士滕公竒壯之與語入言於漢王以為治粟都尉仁/冊府元龜曰周邵者泰之子也以騎都尉領兵討曹)¶
(出濡須戰有功又從/破曹休進位禆將軍)　降更始將　破樊城圍(又曰臧/宫為侍)¶
(中騎都尉又封成安侯將突騎與祭遵擊更始將左防/韋顔於沮陽悉降之  又曰朱異為騎都尉隨朱然攻)¶
(魏樊城建計破其/外圍還拜偏將軍)　服其恩信　問以䇿謀(又曰竇固/明帝永平)¶
(初為奉車都尉屯凉州在邊數年羗人服其恩信愛之/如父母  又曰弓里戍光武時為騎都尉將兵平定北)¶
(州到太原歷訪英俊大人問以策謀時温序/仕州從事戍見竒之上疏薦焉徵為侍御史)　聞鼓而¶
縱　應弦而倒(又曰李陵為騎都尉至浚稽山單于圍/陵軍軍居兩山間以大車為營陵引士)¶
<pb:KR3k0055_WYG_111-46a>¶
(出營外為陳前行持㦸盾後行弓弩令曰聞鼔聲而縱/聞金聲而止  又曰李陵為騎都尉將歩卒五千至浚)¶
(稽山與單于相直騎可三萬圍陵軍敵見漢軍少直前/就營陵搏戰攻之千弩俱發應弦而倒敵還走上山漢)¶
(軍追擊殺/數千人)　趙咨使魏　李豐在鄴(吳志曰孫權遣騎/都尉趙咨使魏魏)¶
(帝問曰吳王何等主也咨對曰聰明仁智雄畧之主也/帝問其狀咨曰納魯肅於凡器是其聰也拔吕蒙於行)¶
(陣是其明也獲于禁而不害是其仁也取荆州兵不血/刃是其智也據三州而虎視天下是其雄也屈身於陛)¶
(下是其略也人魏志曰李豐字安國年十七在鄴下名/為清白識别  物明帝時得呉降人問江東聞中國名)¶
(士為誰降人云聞有李安國者是時豐為黄/門郎上曰豐名乃播於呉越&KR0088;拜騎都尉)　畢軏文¶
學　駱統惠理(太平御覧曰畢軏明帝在東宫時軏在/文學中及即位入為黄門郎拜騎都尉)¶
<pb:KR3k0055_WYG_111-46b>¶
(十又曰駱綂字公緒孫權以將軍領會稽太守統年二/  試為烏程相民户過萬咸歎其惠理權嘉之召為功)¶
(曹行騎/都尉)　顧承令問　元遜知名(又曰顧承字子直嘉/禾中與舅陸瑁俱以)¶
(禮徵權賜丞相雍書曰貴孫子直令聞休休至與相見/過於所聞為君嘉之拜騎都尉  又曰諸葛恪字元遜)¶
(瑾長子也少知名/弱冠拜騎都尉)　遣還印綬　仍配甲仗(冊府元龜/曰竇融初)¶
(為更始屬國都尉光武征隗嚻融率五郡太守歩騎數/萬會髙平第一帝引見融待以殊禮隴蜀平詔融奏事)¶
(京師融詣雒陽城門上涼州牧張掖屬國都尉安豐侯/印綬遣使者還侯印綬引見就諸侯位賞賜恩寵傾動)¶
(京師人又曰華皎為文帝都尉及帝平杜龕仍/配以  馬甲仗猶為都䕶御下分明善於撫養)　李陵¶
深入　凌統先搏(又曰李陵廣之孫武帝以為陵有廣/之風使將八百騎深入匈奴二千餘)¶
<pb:KR3k0055_WYG_111-47a>¶
(里過居延視地形不見敵還拜為騎都尉入又曰凌統/行破賊都尉從大帝征江夏統為前鋒行  右江斬黄)¶
(祖將張碩盡䕶船人還以白大帝引軍兼道水陸並集/時吕蒙敗其水軍而統先搏其城於是大獲復以統為)¶
(承烈/都尉)　皆壯其言　為設虛座(又曰吳董襲為揚武都/尉時大帝年少初統事)¶
(太妃憂之引見張昭及襲等問江東可保安不襲曰江/東有山川之固討逆恩德在民討鹵承基大小用命張)¶
(昭秉衆事襲等為爪牙萬無所憂衆皆壯其言吳又曰/虞翻為騎都尉大帝與魏和先是魏將于禁降  欲遣)¶
(禁還歸北翻諫曰禁身為降鹵不能死不如斬之以令/三軍大帝不聽羣臣送禁翻謂禁曰卿勿謂吳無人吾)¶
(謀適不用耳禁雖為翻所惡然猶/盛歎翻魏文帝常為翻設虚座)　原陳平使驂乗¶
典韋常繞帳(漢書曰陳平降漢王與語而悦之問曰子/居楚何官平曰為都尉是日乃拜平為都)¶
<pb:KR3k0055_WYG_111-47b>¶
(尉使為驂乗典䕶諸將盡讙曰大王一日得楚之亡卒/未知髙下而即與共載反使監䕶長者漢王聞之愈益)¶
(幸平大魏志曰典韋拜都尉引置左右將親兵數百人/常繞  帳性忠至謹重常晝立侍終日夜宿帳左右希)¶
(歸私/寢)　增霍光問充國　曹洪委曹休(冊府元龜曰趙/充國為䕶軍都)¶
(尉漢得匈奴降者言烏桓嘗發先單于冢匈奴惡之發/二萬騎擊烏桓大將軍霍光欲邀擊之以問充國充國)¶
(謂烏桓數犯塞今匈奴擊之於漢便蠻彞自相攻擊而/發兵邀之招宼生事非計也  又曰曹休領虎豹騎宿)¶
(衞劉備遣將吳蘭屯下辨太祖遣曹洪征之以休為騎/都尉參洪軍事太祖謂休曰汝雖參軍其實帥也洪聞)¶
(此令乃委/事於休)　孫桓能論議　皇甫收圗籍(吳志曰孫桓/字叔武儀容)¶
(端正博學强記能論議應對權常稱為宗室顔淵擢為/武衞都尉  冊府元龜曰前燕皇甫貞為奉車都尉後)¶
<pb:KR3k0055_WYG_111-48a>¶
(入為典書令從慕容評攻㧞鄴都珍/貨充溢貞一無所取唯收圗籍而已)　原延年善變新¶
聲　韓曁器用充實(漢書曰李延年善歌為變新聲是/時上方興天地諸祠令司馬相如)¶
(等作詩頌延年輒承意弦歌所造詩謂之新聲曲拜為/恊律都尉佩二千石印綬而與上臥起  魏志曰韓曁)¶
(為監冶謁者在職七年器用充實制/書褒歎就加司金都尉班亞九卿)¶
　　諸都尉二¶
增吕布膂力(冊府元龜曰吕布初為騎都尉/便弓馬膂力過人號為飛將)　朱績膽¶
力(又曰朱績為建忠都尉隨太常潘/濬討五溪以膽力稱遷偏將軍)　欲捶黄門(又曰/魏楊)¶
(沛初仕漢為䕶羗都尉馬超反大軍西討沛隨軍都督/孟津渡時太祖已南過中黄門前渡忘持行軒私北還)¶
<pb:KR3k0055_WYG_111-48b>¶
(取之從吏求小船欲獨先渡吏呵不肯黄門與吏爭言/沛問黄門有疏耶黄門云無疏沛怒曰何知汝不欲逃)¶
(耶遂使人捽其頭欲捶之得逸去衣幘皆裂訴/於太祖太祖曰汝不死為幸矣繇是聲名益振)　欲鞭¶
于禁(又曰吳虞翻為騎都尉時魏將于禁為闗羽所獲/繫在城中大帝至釋之他日帝乗馬出引禁併行)¶
(翻呵禁曰爾降鹵何敢與吾君齊/馬首乎欲抗鞭擊禁帝呵止之)　所向輙破(又曰董/襲為揚)¶
(武都尉時鄱陽賊岑龍等衆數萬襲與凌統等/各别分討襲所向輙破龍等望見旌旗便散走)　所征¶
輙克(又曰吕䖍討東萊群賊李條等有功太祖令曰卿/在郡以來擒姦討暴百姓獲安躬蹈矢石所征輙)¶
(克昔宼恂立名於汝穎耿弇建/䇿於青兖古今一也加騎都尉)　馬武為先鋒(又曰馬/武為振)¶
(威將軍從光武擊群賊常為先鋒破/賊及帝即位以武為侍中騎都尉)　朱伺為左甄(又/曰)¶
<pb:KR3k0055_WYG_111-49a>¶
(朱伺為綏彞都尉時陶侃鎮江夏以伺/為左甄摧破陳敏於武昌以功封亭侯)　竇固好覽書¶
傳(又曰竇固好覽書傳喜兵法累/遷奉車都尉出玉門擊西域)　陸凱手不釋書(又/曰)¶
(陸凱為建武都尉領兵雖統軍衆手/不釋書好太元論演其意以筮輙驗)¶
增詩唐髙適别耿都尉詩曰四十能學劒時人無此心¶
如何耿夫子感激投知音翩翩白馬來二月青草深别¶
易小千里興酣輕百金　岑參送張都尉東歸詩曰白¶
羽綠弓弦年年只在邊還家劔鋒盡出塞馬蹄穿逐鹵¶
西踰海平湖北到天封侯應不遠燕頷豈徒然¶
<pb:KR3k0055_WYG_111-49b>¶
　　都䕶一¶
原杜氏通典曰漢宣帝地節二年初置西域都䕶為加¶
官也或以騎都尉諫議大夫使䕶西域三十六國有副¶
校尉始以鄭吉為之後廢至後漢永平十七年復置(班/超)¶
(為西域都䕶大破焉耆尉犁斬其王/自是西域降服納質者五十餘國)晉宋以後有都䕶¶
之官亦其任也(齊書曰廣州西南有二江川源深遠别/置都䕶專征討之陳伯超為江西都䕶)¶
(沈顗為南/粤都䕶)唐永徽中始於邊方置安東安西安南安北¶
四大都䕶府後又加單于北庭都䕶府(麟德元年改雲/中都䕶為單于)¶
<pb:KR3k0055_WYG_111-50a>¶
(都/䕶)府置都䕶一人(掌所統諸蕃慰撫征討斥堠安輯蕃/人及諸賞罰叙録勲功總判府事)¶
副都䕶二人(掌貳都䕶事其安/北單于則置一人)長史司馬各一人(録事/功曹)¶
(倉曹户曹兵曹法曹參軍各一人參軍事三人其/安北單于惟有司馬倉曹兵曹各一人餘並不置)　增¶
續文獻通考曰遼金皆不設　元世祖至元十七年置¶
鎮北庭都䕶府于輝和境大都䕶四員同知副都䕶各¶
二員至元十一年初置輝和爾斷事官十七年改領北¶
庭都䕶府秩二品置官十二員二十二年復為大都䕶¶
品秩如舊　明不設惟世宗幸承天以郭勲為都䕶大¶
<pb:KR3k0055_WYG_111-50b>¶
將軍¶
　　都䕶二¶
原立莫府　典重職(漢書曰鄭吉以侍郎發諸國兵攻/破車師匈奴乖亂日逐王願降漢)¶
(吉發兵迎之詣京師遂并䕶車師以西北道於是中西/域而立莫府治烏壘城鎮撫諸彞  又曰段會宗遷都)¶
(䕶為人好大節矜功名與谷永相友善谷永憫其老復/遠出予書戒曰足下以柔遠之令德復典都䕶之重職)¶
(甚休甚休願吾子因/循舊貫毋求竒功也)　斬郅支　攻康居(又曰甘延壽/為西域都䕶)¶
(騎都尉與副校尉陳湯共誅斬郅支單于出又曰陳湯/遷西域副校尉建昭三年與都䕶甘延壽  西域郅支)¶
(單于困辱漢使湯與延壽謀攻康居城陷斬單于首得/漢節封延壽義成侯賜湯爵闗内侯各食三百户功大)¶
<pb:KR3k0055_WYG_111-51a>¶
(封少為石顯/匡衡所抑也)　始自鄭吉　請還班超(又曰神爵中匈/奴日逐王降鄭)¶
(吉將諸京師都䕶之置自吉始焉漢之號令班西域始/自張騫成於鄭吉也  後漢書班超傳曰班超妹同郡)¶
(曹夀妻昭上書請超曰妾同産兄西域都䕶定遠侯超/以一身轉側絶域曉譬諸國因其兵衆毎有攻戰輙為)¶
(先登身被矢石不避死亡頼蒙陛下神靈且得延命沙/漠至今積三十年今且七十衰老被病如有卒暴超之)¶
(氣力不能從心便為上損國家累世之功下棄/忠臣竭力之用誠可痛也帝感其言乃徵超還)　增假¶
作荅書　圖上形勢(冊府元龜曰陸遜為上大將軍右/都䕶鎮荆州時魏江夏太守逯式)¶
(頗作邊害而與北舊將文聘子休不協遜假作荅式書/云得報知與休久結嫌隙勢不兩存欲來歸附宜潜速)¶
(嚴更示定期以書置界上式兵得書以見式式惶懼遂/自送妻子還雒由是吏士不復親附遂以免罷  又曰)¶
<pb:KR3k0055_WYG_111-51b>¶
(李元喜為安南都䕶上言請移城/於江北岸圗其形勢上之制可之)　西域慕義　髙麗¶
慕化(又曰裴行儉為安西大都䕶西域諸國多慕義歸/降  又曰薛仁貴為安東都䕶總兵鎮髙麗仁貴)¶
(恤孤老躬儉約盜賊有幹者隨才/任使髙麗人衆莫不欣然慕化)　救援于闐　請擊¶
焉耆(又曰髙賢為安西都䕶行軍總管高宗龍朔中率/兵救援于闐  又曰郭孝恪為安西都䕶會焉耆)¶
(王與西突厥通親進貢希至孝恪請擊之太宗以孝恪/為西州道行軍總管擄其王齒龍突騎支而還太宗嘉)¶
(其逺立殊功遣使/優勞加勲十一轉)¶
　　都䕶三¶
増所向皆靡(冊府元龜曰賈復為都䕶將軍從光武擊/青犢於射犬大戰至日中賊陳堅不郤光)¶
<pb:KR3k0055_WYG_111-52a>¶
　(武傳召復曰吏士皆飢可且朝飯復曰先破賊然後食/爾於是被羽先登所向皆靡賊乃敗走諸將咸服其勇)¶
　　一無所犯(又曰元英為安南將軍領䕶西戎校尉孝/文南伐為梁漢别道都將圍南鄭禁止三)¶
　(軍一無所犯逺/近皆供租運)　築城江州(又曰李嚴為都䕶建興四/年春自永安還駐江州築)¶
　(大/城)　築城碎葉(又曰唐王方翼為安西都䕶裴行儉討/遮匐詔以方翼為副行儉軍還方翼始)¶
　(築碎葉鎮城立四靣十二門皆屈曲作隱/伏出没之狀西域人競來觀因獻方物)　髙駢復交¶
　州(又曰高駢為安南都䕶收復交/州盡平蠻賊積歳所侵故地)　韓約收峯州(又曰/韓約)¶
　(為安南都䕶文宗時峯州刺史王升/朝背叛約發兵二千人討逐収峯州)¶
　¶
<pb:KR3k0055_WYG_111-52b>¶
　¶
　¶
　¶
　¶
　¶
　¶
　¶
御定淵鑑𩔖函卷一百六¶
