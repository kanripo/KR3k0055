# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.735628
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百三十
<pb:KR3k0055_WYG_335-1a>¶
　欽定四庫全書¶
御定淵鑑類函巻三百三十¶
　　巧藝部七(彈棊/摴蒱)　(博壺塞/投)¶
　　　彈棊一¶
　原藝經彈棊二人對局黑白棊各八枚先列棊相當下¶
　呼上擊之　増彈棊經彈棊間設者也　彈棊經序彈¶
　棊仙家之戲也　記纂淵海魏戲法先立一棊於局中¶
　餘者間黑白圍繞之　夢溪筆談彈棊局方二尺中心¶
<pb:KR3k0055_WYG_335-1b>¶
　髙如覆盂其巔為小壺四角微隆起今大名開元寺佛¶
　殿上有一石局亦唐時物也　宋陸務觀老學菴筆記¶
　李進伯作考古圖云古彈棊局状如香爐蓋謂其中隆¶
　起也　古今詩話白樂天詩彈棊局上事最妙是長斜¶
　謂持角長斜一發連半局譜中具有此法柳子厚叙用¶
　二十四棊者即此戲也後人罕為之矣¶
　　　彈棊二¶
　増晉傅元彈棊賦序漢成帝好蹴踘劉向謂勞人體竭¶
<pb:KR3k0055_WYG_335-2a>¶
人力非至尊所宜御乃因其體而作彈棊今觀其道蹴¶
踘道也　彈棊經後序漢沖質以後此藝中絶獻帝建¶
安中博奕具皆得置宮中宮人以金釵玉梳戲於妝奩¶
之上及魏文帝受禪宮人因更習彈棊焉　原魏文帝¶
典論余於他戲㺯之事少所喜惟彈棊略盡其妙乃為¶
之賦昔京師少工有二焉合鄉侯東方世安張公子予¶
嘗恨不得與彼數子者對　世說彈棊始自魏宮内文¶
帝於此技特妙用手巾角拂之無不中有客自云能帝¶
<pb:KR3k0055_WYG_335-2b>¶
使為之客著葛巾角低頭拂棊妙踰於帝　又劉真長¶
始見王丞相時盛暑之月丞相以腹熨彈棊局曰何乃¶
渹劉既出人問見王公云何劉曰未見他異惟作呉語¶
耳　増後趙録石閔使將軍蘇彦周成執石遵於南臺¶
如意觀遵時方與婦人彈棊　沈約宋書晉平刺王休¶
祐文帝第十三子也在荆州時左右苑景逹善彈棊上¶
召之休祐留不遣　天中記唐順宗在春宮日甚好彈¶
棊時有吉逹髙鈛崔同楊同愿之徒悉為名手後竇深¶
<pb:KR3k0055_WYG_335-3a>¶
崔長孺甄偶獨孤遼亦為亞焉至於長慶之末好事之¶
家見局猶多有解者　韓昌黎畵記在京師甚無事同¶
居有獨孤生申叔者與余彈棊幸勝之¶
　　彈棊三¶
原星懸　鳥跂　百中　一揮　應手　愜心　増玉¶
局　石盤(老學菴筆記大名龍興寺佛殿有魏宮玉石/彈棊局上有黄初中刻字政和中取入禁中)¶
(後帝京景物畧碧雲寺/  有金章宗石彈棊盤)　戒貪　釋憤(盧諭彈棊賦伊/衆趣之無極諒)¶
(所戒以唯貪愁顔氏家訓彈棊亦/近世雅戲消  釋憤時可為之)　勒銘　著譜(梁任/昉述)¶
<pb:KR3k0055_WYG_335-3b>¶
(異記漢武帝於湖中牧馬處名為馬澤澤中有武帝彈/棊方石石上勒銘存焉  古今詩話彈棊有譜一卷唐)¶
(賢所/為)　原妝奩之戲　導引之法(彈棊起於魏宮妝奩/之戲  彈棊經後序)¶
(彈棊者雅戲也非事乎千百梟撅之數不遊乎紛競詆/欺之間淡薄自如故趨名近利之人多不尚焉蓋道家)¶
(所為導引/之法耳)　以代蹴踘　不離綺紈(西京雜記漢武帝/好蹴踘有進彈棊)¶
(者以代之帝賜以青羔裘彈梁冀别傅冀好彈棊暑夏/之月露首&KR0221;體唯事摴蒲  棊不離綺&KR0237;紈袴之側)¶
　増隱囊紗帽　霧帳銀牀(王維詩不逐城東遊俠兒/隱囊紗帽坐彈棊  東坡)¶
(詩霧帳銀牀初破睡/牙籤玉局坐彈棊)　雖具美於踰平　終易虧於履¶
峻　風飄波動揮玉指以爭竒　霧散星離擲金釵而¶
<pb:KR3k0055_WYG_335-4a>¶
決勝　漢沖而後㡬古藝之不傳　魏文以還幸絶伎¶
之擅巧¶
　　彈棊四¶
増錢塘五絶(致虚雜俎宋文帝云天下有五絶/皆出錢塘杜道鞠彈棊其一也)　中心¶
不平(古今詩話李義山詩莫近彈棊/局中心最不平謂其中尊也)¶
　　彈棊五¶
原詩周王褒彈棊詩曰投壺生電影六博值仙人何如¶
鏡奩上自有拂輕巾隔澗疑将别隴頭如望秦握筆徒¶
<pb:KR3k0055_WYG_335-4b>¶
思賦辭短竟無陳　増唐杜甫詩曰席謙不見近彈棊¶
畢耀仍傳舊小詩玉局他年無限笑白楊今日㡬人悲¶
　王建詩曰彈棊玉指兩參差背局臨虚鬭打危先打¶
角頭紅子落上三金字半邊垂¶
増歌唐韋應物彈棊歌曰圓天方地局二十四氣子劉¶
生絶藝難對曹客為歌其能請從中央起中央轉鬭破¶
欲䦨零落勢背誰敢彈此中舉一得六七旋風忽散霹¶
靂疾履機乘變安可當置之死地翻取强不見短兵反¶
<pb:KR3k0055_WYG_335-5a>¶
掌收已盡唯有猛士守四方四方又何難横撃且緣邊¶
豈知昆明與碣石一箭飛中隔逺天神安志愜動十全¶
滿堂驚視誰得然　李頎彈棊歌曰崔侯善彈棊巧妙¶
盡於此藍田美石清如砥黑白相分十二子聮翩百中¶
皆造微魏文手巾不足比緣邊度隴未可嘉鳥跂星懸¶
正復斜迴飇轉指速飛電拂四取五旋風花坐中齊聲¶
稱絶藝仙人六博何能繼一别常山道路遥為余更作¶
三五勢　宋劉攽彈棊局歌曰漢王初厭蹴踘勞侍臣¶
<pb:KR3k0055_WYG_335-5b>¶
始作彈基戲東方諸公盛得名魏文邇來稱絶技後宮¶
妆奩仍可為客著葛巾尤更竒誰令朱墨異貴賤百世¶
紛紛無已時君從何處得此局石理温華瑩寒玉山形¶
四隤澗谷深别将望秦森在目少年博戲日益新古事¶
不復傳今人君能興此亦先覺辟雍老儒悲絶學¶
原賦後漢蔡邕彈棊賦曰榮華灼爍萼不韡韡於是列¶
象雕華逞麗豐腹斂邊中隱四企輕利調博易使騁馳¶
然後柢掣兵棊夸驚或風飄波動若飛若浮不遲不疾¶
<pb:KR3k0055_WYG_335-6a>¶
如行如留放一弊六功無與儔　魏文帝彈棊賦曰惟¶
彈棊之嘉巧邈超絶其無儔苞上智之宏畧允貫微而¶
洞幽局則荆山妙璞發藻揚暉豐腹髙隆庳根四頽平¶
如砥礪滑若柔荑棊則元木北幹素樹西枝洪纖若一¶
修短無差象籌列植一據雙螭滑石霧散雲布四垂然¶
後直扣先縱二八次舉緣邊間造長邪迭取爾乃詳觀¶
夫變化之理屈伸之形聫翩靃繹展轉盤縈或暇豫安¶
存或窮困側傾或接黨連興或孤據偏停於時觀者莫¶
<pb:KR3k0055_WYG_335-6b>¶
不虚心竦踊咸側息而延佇或雷抃以大噱或戰悸而¶
不能語　丁廙彈棊賦曰文石為局金碧齊精隆中夷¶
外緻理肌平卑髙得所既安且貞棊則象齒選乎南藩¶
理宻身重腹隱頭騫驍悍銳敏不輊不軒列數二八取¶
象官軍微章采列爛焉可觀於是二物既設主人延賓¶
粉石霧散六師列陳跡行王首左右相親或列告誓三¶
令五申事中軍政言合禮文號令既通兵棊啓路運若¶
迥飇疾似飛兔前中却儛賈其餘怒風馳火燎令牟取¶
<pb:KR3k0055_WYG_335-7a>¶
五恍哉忽兮誠足慕也若夫氣竭力殘弱膽怯心進不¶
及敵中路為擒仁而不武春秋所箴剛優勁勇忿速輕¶
急推敵阻隧我廢彼立君子去是過猶不及　晉夏侯¶
惇彈棊賦曰嫌深宇以舒情遘衆藝以廣娱觀竒巧之¶
瓌麗律彈棊之妙殊局則崑山之寶華陽之石或煩蜿¶
龍藻或分帶斑駮或發色元黄或皦的鱗白悉魯匠之¶
精能傾工心於雕錯形方隆而應矩焜煜霞以倐鑠爾¶
乃延良人洽坐際隆局施輕棊列徐正控往來必有中¶
<pb:KR3k0055_WYG_335-7b>¶
而告憩相形投巧左撫右拔揮纖指以長邪因偃掌而¶
發八陵超踰落歸趣援勢紛交騖而踖合乘流宻以遥¶
曳若乃釋正彈循亂湯滑石周散勢縱横捭撥捶撇應¶
無方侈若天星之列閃若流電之光或擗柏散爛揮霍¶
便姢或奮振堂堂頹水參連棊單局匱等分紀殘勝者¶
含和負者䘮顔惜情娱之未遂恨白日之微遄實機藝¶
之端首固君子之所歡也　増唐閻伯璵彈棊局賦曰¶
西南之美有華山之礦石焉底貢之珍有荆山之象齒¶
<pb:KR3k0055_WYG_335-8a>¶
焉於是工人創器軌物備叙豐腹上圓頹根下矩憑陵¶
衡隧掬算師旅發號啓行兵棊迭舉赴縱奔電影亂飄¶
風左犄右角為梟為雄易心而行俟釁而動奮以武怒¶
賈以餘勇作威以襲敵厭陣以承權建翎桓桓謂戎馬¶
之旋路長斜矯矯猶翰音之登天恥交綏而退旅尚彼¶
廢而我全侔射隼以藏器眷得魚以忘筌惴惴将頹識¶
成敗之亹亹累累不絶歎瓜瓞之綿綿始收功而隔澗¶
終制敵以緣邊原夫粲若星離偃如雲㟁映垂奩而黻¶
<pb:KR3k0055_WYG_335-8b>¶
合拂轉巾於霧散示之以弱効羸師以設疑謀之其臧¶
象觀兵以靜亂克乃因於通理敗不由乎強幹連連搏¶
漠必成其鴈行歴歴登壠何異乎魚貫諒棲遲以保險¶
仍卼臲而長歎良工飾法以修身小人恥射以作翫鑒¶
炯誡於博奕吾是以箴之藻翰　盧諭彈棊賦曰觀乎¶
局之為状也下方廣以法地上圓髙以象天起而能伏¶
危而能懸四隅咸舉四逹無偏居中謂之豐腹在末謂¶
之緣邊棊之為數也各一十二彚其始布也各以其類¶
<pb:KR3k0055_WYG_335-9a>¶
乃分其位環合相承櫛比為次其始作也則云其密未¶
為之難乃契謀衆指意或多端欲因先以獲勝恐致危¶
以思安每遇敵其増惕故用之而假歡　張廷珪彈棊¶
賦曰其為局也不徵荆山之璞不用藍田之質兀若元¶
龜之起爛若繁星之出約勝負仗明信但分類而抗行¶
或背深而列陣唯智是役唯貪是慎敗不同奔鬭不齊¶
進曉之者敵衆多以寡少懵之者起徑寸猶萬仭徒觀¶
其彈射萬變精妙入神口與心計行隨意新作氣者摶¶
<pb:KR3k0055_WYG_335-9b>¶
乎九天之上猶檀欒而旁擊受敵者横墜乎九地之下¶
甘棄置而歸仁至若狂生俠少使氣為主顧懷将恡動¶
越規矩競緣局而斜衡爭隔矢而曲取既向角而散亂¶
復當中而攢聚茍萬一之偶中何輕狡之云數曷若恬¶
和之士神清意逺豈棊布而興來亦手運而情遣先和¶
容而取則兼中敵而為善務專一於道求寧茍貪於席¶
卷或聊假以喻大或有迷而知返夫局勢将畢觀者逾¶
樂兩敵相持三顧而作劃去者箭飛分索者星落眄四¶
<pb:KR3k0055_WYG_335-10a>¶
隅之豁然若萬里之清廓¶
原序梁簡文帝彈棊論序曰觀夫模穹蒼而挺質寫博¶
厚而成形峙五岳而標竒停四海而為量協日月之數¶
應律呂之期總元黄之武畧校孫呉之應變語其用心¶
壮哉此戲也爾乃觀壮士之出師望兵棊之式道上昇¶
則摶翼穹天赴下則建翎髙屋乘危則棧山航海歴險¶
則束馬懸車完五憶霸國之勲全六想陳平之智八反¶
均髙陽之數四角思漢后之歌飛瓦同晉侯之琴徘徊¶
<pb:KR3k0055_WYG_335-10b>¶
異鄴中之輦牽牛覺乘槎之來織女擬雲軿之去故古¶
人或言之禮樂或比之仁讓或喻以修身或齊諸道德¶
良有以也　増唐柳宗元彈棊序房生直温與予二弟¶
遊皆好學予病其確也思所以休息之者得木局隆其¶
巾而規焉其下方以直置棊二十有四貴者半賤者半¶
貴曰上賤曰下咸自第一至十二下者二乃敵一用朱¶
墨以别焉房於是取二毫如其第書之既而抵戲者二¶
人則視其賤者而賤之貴者而貴之其使之撃觸也必¶
<pb:KR3k0055_WYG_335-11a>¶
先賤者不得已而使貴者則皆慄焉惛焉亦鮮克以中¶
其獲也得朱焉則若有餘得墨焉則若不足予諦睨之¶
以思其始則皆類也房子一書之而輕重若是適近其¶
手而先焉非能擇其善而朱否而墨之也然而上焉而¶
上下焉而下貴焉而貴賤焉而賤其易彼而敬此遂以¶
逺焉然則若世之所以貴賤人者有異房之貴賤兹棊¶
者歟無亦近而先之耳有果能擇其善否者歟其敬而¶
易者亦從而動心矣有敢議其善否者歟其得於貴者¶
<pb:KR3k0055_WYG_335-11b>¶
有不氣揚而志蕩者歟其得於賤者有不貌慢而心肆¶
者歟其所謂貴者有敢輕而使之者歟所謂賤者有敢¶
避其使之擊觸者歟彼朱而墨者相去千萬且不啻有¶
敢以二敵其一者歟予墨者徒也觀其始與末有似棊¶
者故敘¶
原啓梁元帝謝東宮賜彈棊局啓曰繹本慙游藝彌愧¶
拂巾鳯峙鷹揚信難議擬鳥跂星懸曽何髣髴蓮花未¶
易玉屑不工緣邊之法庶遵細柳之陣徘徊之勢方希¶
<pb:KR3k0055_WYG_335-12a>¶
明月之樓子桓有錫聞於邃古季緒蒙賜即事可傳¶
　　博一¶
原說文博局戲六箸十二棊也古者烏曹作博家語¶
哀公問孔子曰吾聞君子不博有諸孔子曰有之為其¶
兼行惡道也　山海經休與之山其上有石焉名曰帝¶
臺之棊五色而文状如鶉卵　増戰國䇿蔡澤謂應侯¶
曰君獨不觀博者乎或欲大投或欲分功此皆君之所¶
明知也　史記博之所以貴梟者便則食不便則止何¶
<pb:KR3k0055_WYG_335-12b>¶
用智之不如梟也　揚雄方言簙謂之蔽或謂之箘秦¶
晉之間謂之簙呉楚之間或謂之蔽或謂之箭裏或謂¶
之簙毒或謂之夗專或謂之□璇或謂之棊所以投簙¶
謂之枰或謂之廣平所以行棊謂之局或謂之曲道¶
揚子法言在問侍君子博乎曰侍坐則聽言有酒則觀¶
禮焉事博乎　原尹文子博盡闗塞之宜得周通之路¶
而不能制齒之大小在遇者也　増遁甲經天一遊亭¶
六行亭亭天之一貴神也戰鬭博戲漁獵但可背不可¶
<pb:KR3k0055_WYG_335-13a>¶
向也　魏王粲序因行騁志通權達理六博是也　顔¶
氏家訓古為大博則六箸小博則二焭今無曉者比世¶
所行一焭十二棊數術淺短不足可翫　唐國史補今¶
之博戲長行最盛其具有局有子子黑黄各十五擲采¶
之骰有二其法生於握槊變於雙陸後人新意長行出¶
焉彊名爭勝謂之撩零假借分畫謂之囊家囊家什一¶
而取謂之乞頭　薛孝通譜烏曹作博其所由來尚矣¶
雙箭以象日月之照臨十二棊以象十二辰之躔次則¶
<pb:KR3k0055_WYG_335-13b>¶
天地之運動法隂陽之消息表人事之窮逹窮變化之¶
機微行其道則掎鹿有歸保其家乃瞻烏爰集隱顯藏¶
用莫不合道龍潛雀起率皆趣良是以諧暢至娱治協¶
妙賞者也　陸游筆記市人有以博戲取人財者每博¶
必大勝號松子量不知何物語也　鮑宏博經博局之¶
戲各投六箸行六棊故云六博用十二棊六棊白六棊¶
黑所擲骰謂之瓊瓊有五采刻為一畫者謂之塞刻為¶
兩畫者謂之白刻為三畫者謂之黑一邊不刻在五塞¶
<pb:KR3k0055_WYG_335-14a>¶
之間謂之五塞　記纂淵海雙陸出天竺涅槃經名為¶
波羅塞戲　潛確類書博局戲以五木為子有梟盧雉¶
犢為勝負之采　山堂肆考雙陸博局戲名三佛齊國¶
曰闍婆占城曰質犁真臘曰莎¶
　　博二¶
原穆天子傳天子與井公博三日而決　說苑晉靈公¶
驕奢造九層之臺謂左右敢諫者斬孫息聞之求見公¶
曰子何能孫息曰臣能累十二棊加九雞子於其上公¶
<pb:KR3k0055_WYG_335-14b>¶
曰吾少學未嘗見也子為寡人作之孫息即正顔色定¶
志意以棊子置下而加雞子於其上左右慴息靈公俯¶
伏氣息不續公曰危哉孫息曰公為九層之臺三年不¶
成危甚於此　列子虞氏者梁之富人置髙樓大路設¶
酒撃博樓上　増史記魏王與信陵君博北境舉烽火¶
言趙宼入界信陵君曰臣有客知趙王隂事言趙王獵¶
非宼也　又曰荆軻與魯勾踐博爭道勾踐怒而叱之¶
軻嘿而逃去　神仙傳中山衞叔卿服雲母得仙漢武¶
<pb:KR3k0055_WYG_335-15a>¶
使其子度世往華山求之度世望見父與數人博戲於¶
石上紫雲鬱鬱於其上白玉為牀度世曰向所與父並¶
坐是誰也叔卿曰洪崖先生許由巢父也　後漢書耿¶
恭為戊己校尉移檄烏孫示漢威德皆遣使獻名馬及¶
奉宣帝所賜公主博具　又曰梁冀能彈棊格五六博¶
蹴踘之戲　又曰趙延上封事曰河南尹鄧萬有龍潛¶
之舊封為通侯加禮引見與之對博上下渫黷有虧尊¶
嚴　魏畧孔桂性便妍曉博奕太祖愛之每在左右¶
<pb:KR3k0055_WYG_335-15b>¶
記纂淵海梁時荆州掾屬雙陸賭金錢盡以金錢花相¶
足魚宏謂得花勝錢　唐書陳子昂傳子昂十八未知¶
書以富家子尚氣決弋博自如　天中記武后嘗問狄¶
仁傑云朕昨夜夢與人雙陸頻不見勝何也對曰雙陸¶
輸者蓋謂宮中無子是上天之意假此以示陛下安可¶
久虚儲位哉　譚賓録天寳中嶺南獻白鸚鵡甚聰慧¶
呼為雪衣女上每與嬪御及諸王博戲稍不勝左右呼¶
雪衣女必飛局中鼓翼以亂之　潘氏紀聞明皇與貴¶
<pb:KR3k0055_WYG_335-16a>¶
妃采戲将北唯重四可轉敗為勝上擲連叱呼之骰子¶
宛轉而成重四上大恱命髙力士賜四緋也　唐書李¶
師道欲知呉元濟虚實使劉晏平間道走淮西歸云元¶
濟暴師數萬而晏然與妻妾戲博必敗之道也　五代¶
史李守真傳王景崇以鳯翔反漢遣郭威督師攻之過¶
馮道家問䇿道曰君知博乎博者錢多則多勝錢少則¶
多敗今合諸将之兵以攻一城較其多少勝敗可知威¶
意大悟　南唐近事劉信攻南康久不下義祖譴信使¶
<pb:KR3k0055_WYG_335-16b>¶
者而杖之詈曰語劉信要背即背何疑之甚也信大怖¶
并力急攻次宿而下師旋義祖命諸元勲為六博之戲¶
信酒酣掬六骰於手曰信不負公當一擲徧赤誠如前¶
㫖則衆彩而已投之於盆六子皆赤義祖賞其精誠焉¶
　宋史郭崇在真定監軍陳思誨奏言崇有異心太祖¶
遣人覘之崇方對賓屬坐池潭小亭飲博城中晏然¶
又曰郭進深州博野人少貧賤為鉅鹿富家傭保倜儻¶
任氣結豪俠嗜酒蒱博　又曰王昭逺形質魁偉一日¶
<pb:KR3k0055_WYG_335-17a>¶
衆祀里神昭逺適至有以博骰授之謂曰汝他日倘有¶
節鉞試擲以卜之昭逺一擲六齒皆赤後拜保靜軍節¶
度使　又曰王欽若深嫉宼準因進言曰陛下聞博乎¶
博者輸錢欲盡乃罄所有出之謂之孤注陛下宼準之¶
孤注也斯亦危矣　又曰宼萊公再貶雷州司户未㡬¶
丁謂亦南竄道雷州準聞家僮有謀欲報讐者乃杜門¶
使縱博母得出伺謂行逺乃罷　又曰章得象與楊億¶
戲博李宗諤家一夕負錢三十萬而酣寝自如他日博¶
<pb:KR3k0055_WYG_335-17b>¶
勝得宗諤金一奩數日博又負即返奩與宗諤封識未¶
嘗發也　東坡志林紹聖中都下有道人坐相國寺賣¶
諸竒方緘題其一曰賣賭錢不輸方少年有博者以千¶
金得之歸發視之曰但止乞頭道人亦鬻術矣戲語得¶
千金然亦未嘗欺少年也　清波雜志蘇東坡云如人¶
善博日勝日負王荆公改作日勝日貧呂正獻尤不喜¶
人博有勝則傷人敗則傷儉之語　遼史耶律義先侍¶
宴上令與同知樞宻事蕭革巡擲義先酒酣曰臣備位¶
<pb:KR3k0055_WYG_335-18a>¶
大臣不能進忠去佞安能與賊博乎　金史盧璣預天¶
壽節上命與大臣握槊戲璣獲勝焉從上秋山賜名馬¶
上曰酬卿博直　元史哈瑪爾有口才為帝所䙝幸屢遷¶
殿中侍御史帝毎即内殿與哈瑪爾以雙陸為戲　列朝¶
詩集本傳福清何士璧魁㟁類河朔壮士跅&KR0760;放跡使¶
酒縱博　又曰長洲皇甫沖博綜羣籍通挾丸撃毬音¶
樂博奕之戲呉中輕俠少年咸推服之　又曰萬厯間¶
韓上桂為詩賦多倚待急就方與人縱談大噱呼號飲¶
<pb:KR3k0055_WYG_335-18b>¶
博探題立就斐然可觀　又曰長洲祝允明生右手枝¶
指自號枝指生好酒色六博善度新聲¶
　　博三¶
原六博　五白(楚詞箟&KR1972;象棊有六博分曹并進遒相/迫注云箟&KR1972;博箸也以象飾棊投六箸)¶
(行六棊故曰六博曹偶也遒亦迫也也又云成梟而牟/呼五白晉制犀比費白日注云梟勝  倍勝為牟五白)¶
(博齒也晉制犀比謂晉工作博箸比集犀/角為雕飾也費白日言博者耗費光隂也)　欲牟　貴¶
梟(淮南子善博者不欲牟不恐不勝平心定意投得其/行由其理雖不必勝得籌必多  韓子齊宣王問荘)¶
(賈曰儒者博乎對曰博也者貴梟勝者必殺/梟是殺其所貴也儒者以為害義故不博)　亡羊¶
<pb:KR3k0055_WYG_335-19a>¶
投馬(荘子穀博塞以遊而亡羊詳/塞  袁耽投馬大呌詳後)　與金　賭郡(韓子/薛公)¶
(之相魏昭侯也有楊胡蕃者於王甚重而不為薛公薛/公患之乃與之博與之百金令與兄弟博戲俄又益之)¶
(二百金圍下詳/羊元保  棊二)　博經　博徒(西京雜記許博昌安陵/人作六博經一篇  漢)¶
(劇孟/博徒)　増三齒　兩行(博塞經無齒為繩三齒為雜繩/  元虞裕談撰雙陸之戲最盛)¶
(於唐嘗考其技凡白黑各用六子乃今人所謂六甲是/也昔人有對云三箇半升升半酒兩行雙陸陸雙棊即)¶
(是可/知矣)　千塲　一判(髙適少年行千塲縱博家仍富㡬/處報讐身不死  山堂肆考一判)¶
(言雙陸/一帖也)　操橩　攬箸(繁欽威儀箴偃息閒居操橩㺯/棊注云橩瞿營反博子也  曹)¶
(子建詩仙人攬六/箸對博㤗山隅)　擊盆　碎局(孔帖五代梁廣王全/昱太祖宴居宫中與)¶
<pb:KR3k0055_WYG_335-19b>¶
(諸王飲博全昱酒酣取骰子撃盆而迸之呼太祖曰朱/三爾碭山一百姓天子於汝何負而滅唐三百年社稷)¶
(吾将見汝赤族矣何以博為大唐張讀宣室志貞元中/有異僧客廣陵孝感寺自號  師嘗與一少年對博大)¶
(師怒以手擊博局盡碎少年素以力聞因起鬭撃卒不/能勝比歸入室獨坐寺僧從門隙見睂端發竒光忽亡)¶
(去廣陵人因稱/為大師佛云)　惡業　雅戲(史記博戲惡業也而柏/發用之富  洪遵序雙)¶
(陸云博戲打馬拽子視/明瓊為標的號為雅戲)　原殞呉嗣　償太守(漢書景/帝為太)¶
(子與呉太子博而爭道以局擲殺呉太子文選曰殞呉/嗣於局下蓋發怒於一博  又曰宣帝微時與陳遵祖)¶
(父遂有故相隨博奕數負進及宣帝即位用遂至太原/太守賜璽書曰官尊禄厚可以償博進矣妻君寧在旁)¶
(知状遂頓首辭謝曰事在元/平元年赦令前其見厚如此)　賭香囊　賭重射(謝元/少好)¶
<pb:KR3k0055_WYG_335-20a>¶
(佩紫羅香囊叔父安患之不欲傷其意因賭取焚之遂/止  史記田忌與齊諸公子馳逐重射孫臏謂田忌曰)¶
(令君下駟當彼上駟以君上駟當彼中駟/以君中駟當彼下駟一不勝而二勝也)　呼五白¶
賭千金　増臨正殿　升髙崖(涼州記呂光太安二年/龜兹國使至獻寳貨竒)¶
(珍汗血馬光臨正殿設宴㑹文武博戲人抱朴/子南陽文氏求食入山見髙崖上有數  對博)　修靑¶
石　安紅豆(述征記極西南端門外有石色青而細修/之作博棊甚可珍玩  説郛宋程大昌云)¶
(博骰本以木為質唐世鏤骨為竅雜以朱墨更有取相/思紅子納寘竅中使其色明現而易見故温飛卿豔詞)¶
(玲瓏骰子安紅豆/入骨相思知也無)　睹仙童　遇美女(陳張正見詩已/見玉女笑投壺)¶
(復睹仙童欣六博得廣記薛昭遇三美女/請擲子遇采彊者  薦枕席張雲容采勝)　登城謔¶
<pb:KR3k0055_WYG_335-20b>¶
繞牀呼(宋史真宗幸澶州留寇準居城上徐使人視準/何為準方與楊億飲博歌謔歡呼帝喜曰準如)¶
(此吾復何憂牀李白詩有時六/博快壮心繞  三匝呼一擲)　張四維　背兩目¶
原變服就局　悴容觀博(晉袁耽字彥道善博桓温少/遊博徒資産俱盡尚有負進)¶
(求濟於耽耽在服以誠告焉耽畧無難色變服懷布帽/隨與債主戲耽素有藝名債者聞而不識謂曰卿當不)¶
(辦作袁彥道也遂就局十萬一賭直上百萬耽投馬呌/絶擲布帽於地曰竟識袁彥道否通曉如此也  王戎)¶
(詳圍/棊)　好行小慧　當惜分隂　結黨連羣　傾財破¶
産　将為智獲　豈在力求　勞情損思　廢日妨功¶
　増戲谷銘山　歌筵酒席(戲谷銘山見後陸瑜詩既/列朝詩集本傳尹嘉賓)¶
<pb:KR3k0055_WYG_335-21a>¶
(貴落拓自如山巔水曲班荆/藉草歌筵酒席呼盧縱博)　靑巾據地　紫袍當局¶
(宋張舜民畫墁録太祖微時多遊闗中長武城寺僧嚴/者隂異其骨氣使工人貌之其繪事褐衫青巾據地六)¶
(博仁事文類聚則天時南海貢集翠裘后以賜張昌宗/狄  傑奏事命與昌宗雙陸則天曰賭何物梁公曰以)¶
(臣紫絁袍為對賭昌宗翠裘則天曰此裘價踰千金公/曰臣袍乃大臣朝見之衣翠裘乃嬖倖寵遇之服對臣)¶
(之袍臣猶怏怏昌宗神沮氣索/累局連北公對御褫裘而出)　槃列六行　瓊施五¶
采(洪遵序雙陸博局戲名以異木為方槃槃中彼此/内外各有六梁故名雙陸  注見上鮑宏博經)¶
製自魏王　増由唐后(聲譜博陸采名也魏陳思王製/雙陸局置骰子二至唐末有葉)¶
(子之戲未知誰製遂加骰子至六骰合作投蓋投擲之/義也  記纂淵海武后自置九勝局形如雙陸其頭加)¶
<pb:KR3k0055_WYG_335-21b>¶
(千萬二彩其子三十令/文武官分朋為此戲)　戲非有妨　失又何損(唐書/張賈)¶
(出守衢州文宗曰聞卿大善長行賈曰臣公事之餘聊/與廣客為戲非有所妨也  從信録李伯昇遣客說張)¶
(士誠云公能幅巾待命亦不失為萬户侯且/公之地譬如博者得人之物而復失之何損)　厥名簙¶
毒　亦號撩零　原存勝負之宜　致成敗之理　始¶
開䙝黷之源　終虧敬讓之本　増非忘䘮志之譏¶
聊躭用智之巧　擲千金於俄頃　輸百萬於須&KR0119;¶
坦懷者杜門縱讐　溺志者覆舟抱局　畫水輿裏湘¶
女命儔　白玉牀頭嶽仙嘯侶　原禹帝立言實有輕¶
<pb:KR3k0055_WYG_335-22a>¶
於尺璧　陶公明戒自取責於寸隂　増分曹賭酒發¶
逸興於微吟　倚局成文走靈思於妙腕　返復倐忽¶
窮變化之精微　疾遲乘除法隂陽之消息¶
　　博四¶
増澄神渫氣(宋洪遵序大凡人之從事百役勞憊湫底/不可以久必務游息以澄神渫氣故取諸)¶
(博博之名號不同/其志於戲一也)　仙人共博(風俗通漢武帝與仙人/共博其投石中馬蹄處)¶
(於今/尚在)　倪寛爭局(春秋舊事倪寛為漢司馬農/卿與太子博爭局犯罪而還)　爭道¶
大罵(魏畧杜畿與衛固少相狎侮共爭博道畿曰我今/作河東也固發衣罵之及畿之官而固為功曹)¶
<pb:KR3k0055_WYG_335-22b>¶
　博徒隱語(宋陶穀清異録博徒隱語以骰子為/惺惺二十一又曰象六謂六隻成副)　紀¶
奎文閣(宋洪遵序雙陸最近古號雅戲以傳記考之獲/四名曰握槊曰長行曰波羅塞戲曰雙陸始於)¶
(西竺流於曹魏盛於梁陳魏齊隋唐之/間至我太宗播之聲詩紀於奎文閣中)　保伍法(宋史/薛季)¶
(宣傳時患盜季宣行保伍法禁/蒱博雜戲而許以武事角勝負)　湘女寶具(宋張邦㡬/侍兒小名)¶
(録劉商少遊湘中秋月方皎忽見一畵水輿中有七/八女子瓌麗容止若為呼盧戲其具俱希世之寶)¶
雅善飲博(宋史劉審瓊嘗給事外/諸侯雅善酒令博給)　師憲敗面(癸辛雜/識賈師)¶
(憲丞相少荒於飲博嘗憩棲霞嶺下有布裘道者瞪視/曰官人可自愛重将來不在韓魏公下既而醉博平康)¶
(至於敗面他日復遇道者驚歎曰可惜/天堂已破必不能令終矣其後悉驗)　泛海不離(記/纂)¶
<pb:KR3k0055_WYG_335-23a>¶
(淵海貝州潘彦好雙陸每有所詣局不離身曽泛海遇/風船破彥右手挾一板左手抱雙陸局口含雙陸骰子)¶
(經二日一夜至岸兩手見/骨局終不捨骰子亦在口)　與博徒游(癸辛雜識安南/國王陳日照本)¶
(福建長樂人少有大志好與博徒豪俠游亡命居邕宜/間與交趾鄰近有棄地數百里每博戲則其國貴人皆)¶
(出於市國相乃王壻其女亦從而來見陳美少年恱之/因納為壻其王無子以國事授相相又昏老遂以屬壻)¶
(以此得/國焉)　狹斜飲博(列朝詩集本傳程布衣可中徧游/南北名山水遇貴人多偃蹇不為)¶
(下狹斜飲博留連匝/月人不知其所之)¶
　　博五¶
増詩陳陸瑜仙人覽六箸篇曰九仙歡會賞六箸且娱¶
<pb:KR3k0055_WYG_335-23b>¶
神戲谷聞餘地銘山憶舊秦避敵情思切論兵勢重新¶
問取南皮夕還笑拂棊人　唐杜甫今夕行曰今夕何¶
夕歲云徂更長燭明不可孤咸陽客舎一事無相與博¶
塞為歡娯憑陵大叫呼五白&KR0221;跣不肯成梟盧英雄有¶
時亦如此邂逅豈即非良圖君莫笑劉毅從來布衣願¶
家無擔石輸百萬　宋朱子觀雙陸譜詩曰近來新譜¶
識梟盧擬喚安陽舊博徒只恐分隂閒過了更教人笑¶
牧猪奴　元宋无雙陸詩曰金鏤紋桑斲局堅紅雲倒¶
<pb:KR3k0055_WYG_335-24a>¶
浸一池蓮星環紫極無多㸃月印銀潢有兩弦行彩砧¶
聲鳴素練計籌花片落牙錢箇人慣受卑棲苦長為歸¶
遲罰綺筵　謝宗可雙陸詩曰彩骰清響押盤飛曽記¶
唐宮為賜緋影入空梁殘月在聲隨征馬落星稀重門¶
據險應輸擲數㸃爭雄莫露機惟恨懷英誇敵手御前¶
奪取翠裘歸　明郭登雙陸詩曰一笑承恩便賜緋論¶
他當局却全非平生學得檀公術打馬沿邊走似飛¶
増賦唐邢紹宗握槊賦曰夫何一枰之内兮而取之多¶
<pb:KR3k0055_WYG_335-24b>¶
端六藝之外兮其為巧乎實難張四維則地理攸載背¶
兩目則天文可觀不可飾於丹漆寧假貴於琅玕物以¶
羣分故𤣥黄而不雜鬭必遇敵惟蚌鷸其何歡彼千變¶
之奚準任雙頭之所安遂使象牙在手駿骨登盤為無¶
竅之須鑿故非龜而見鑚且其廣凡㡬分數不過六參¶
差宛轉循環反覆犄角相持首尾俱蹙形同楚漢氣陵¶
賁育收七縱之竒功在一擲於餘掬或撫䏶而驚眄或¶
聳身而助速似臨敵之旗鼓同在師之耳目率成是而¶
<pb:KR3k0055_WYG_335-25a>¶
敗非類吉凶之倚伏　明常倫博賦曰夫其制局方廣¶
地維鎮矣訣騎黑白隂陽分矣門梁以别内外限矣日¶
月相直星宿相當天文絢矣疾遲剩除返復倐忽人事¶
奮矣隻則見持耦則亡虞存詩人棠棣之義彰往察來¶
明乎得失得大易消長之㮣勿貪敵資慎守我居避實¶
擊虚蓋孫武戰陳之竒頦為内據門為外樞梁遏犇趨¶
有王公設險之威撞門踰頦明遲暗疾田文之脫秦疆¶
撤底守死時至潰敵趙襄之保晉陽彼騎被執我家無¶
<pb:KR3k0055_WYG_335-25b>¶
隙井陘之拔旂食馬餘竒觸險趦趄垓下之潰圍風或¶
不競外馳内救較計索情後舉是求漢髙之遷用智之¶
柔也氣豪采應憑陵大呼心愉手敏敵無所措唐文之¶
戰破竹是務也内梁馬逸剗外以障之長圍是也因投¶
縱繋單騎以調之老師智也局耦勢當鴻溝烏江勝負¶
先後則神閒者彊單㸃孤立減竈佯北機括伭微則食¶
餌者兀是故三才擬之形詩書為之徵藴霸王之畧騁¶
才智之雄談具崖畧古今可方矣推其至也則坐忘寝¶
<pb:KR3k0055_WYG_335-26a>¶
食傍若無人有遺世獨立之趣懸遞待投不怨勝已有¶
樂天知命之譽因系之辭曰嵁巖閴寂白日延遊戲陸¶
博娯我神地平天成隂陽判風雷搏擊㡬後先感客啓¶
予撰斯文理如縣寓遺所歡¶
増文唐劉禹錫觀博文曰客有以博戲自任者速余觀¶
焉初主人執握槊之器寘於廡下曰主進者要者約之¶
既揖讓則次有博齒齒異乎古之齒其制用骨觚稜四¶
均鏤以朱墨耦而合數取應期月視其轉止依以爭道¶
<pb:KR3k0055_WYG_335-26b>¶
是日客抵骨於局且祝之曰其來如趨其去如脫事先¶
趦趄命中無蹉跌無從彼呼無俾我怛分曹遒迫自旦¶
至於日中昃而率與所祝異焉客視骨如有情焉或憑¶
焉悉詈之不洩又從而齕囓蹂躪之莫顧其十目之咍¶
讓也乃曰非余術之不工是朽骼者不余畀也¶
原論呉韋曜博奕論曰蓋聞君子恥當年而功不立疾¶
沒世而名不稱故曰學如不及猶恐失之是以勉精厲¶
操晨興夜寐不遑寧處若甯越之勤董生之篤漸漬德¶
<pb:KR3k0055_WYG_335-27a>¶
義之淵栖遲道藝之域且以西伯之聖姬公之才猶有¶
日昃待旦之勞況在臣庶而可以已乎歴觀古今功名¶
之士皆有累積殊異之跡勞神苦體契闊勤思平居不¶
墮其業窮困不易其素是以卜式立志於耕牧而黄霸¶
受道於囹圄終有榮顯之福以成不朽之名今世之人¶
不務經術好翫博奕廢事棄業忘寝與食窮日盡明繼¶
以脂燭當其臨局交爭雌雄未決人事曠而不修賓旅¶
闕而不接雖有太牢之饌韶夏之樂不暇存也然其所¶
<pb:KR3k0055_WYG_335-27b>¶
志不出一枰之上所務不過方罫之間勝敵無封爵之¶
賞獲地無兼土之實技非六藝用非經國立身者不階¶
其術徵選者不由其道求之戰陣則非孫呉之倫考之¶
道藝則非孔氏之門以變詐為務則非忠信之事以劫¶
殺為名則非仁者之意而空妨日廢業終無補益何異¶
設木而撃之置石而投之哉且君子之居室也勤身以¶
致養其在朝也竭命以納忠故孝友之行立貞純之名¶
彰也¶
<pb:KR3k0055_WYG_335-28a>¶
　　塞一¶
原說苑塞行棊相塞謂之塞也　管子秋行五政一曰¶
秋禁二曰博塞　荘子臧與穀相與牧羊而俱亡其羊¶
問臧奚事挾䇿讀書問榖奚事博塞以遊事業不同亡¶
羊均也　漢書吾丘壽王以格五召待詔(注乘五閣不/得行故曰格)¶
(五也又曰塞博類也不用箭但行梟散又曰格五行/塞白乘至五格不得行又曰今之戲塞塞音先代反)¶
増鮑宏塞經塞有四采塞四乘五是也　又曰行五道¶
而投瓊曰博不投瓊曰塞塞亦博類¶
<pb:KR3k0055_WYG_335-28b>¶
　　塞二¶
原穆天子傳天子北入邴與井公塞也　齊書沈文季¶
字仲逹呉興武康人尤善塞用五子　増孔帖唐韋安¶
石侍宴殿下易之引蜀商宋霸子等博塞后前安石奏¶
商等賤類不當戲殿上顧左右引出¶
　　塞三¶
原賦後漢邊孝先塞賦曰可以代博奕者曰塞其次也¶
試習其術以驚睡救寐免晝寝之譏而已然而徐核其¶
<pb:KR3k0055_WYG_335-29a>¶
困通之極乃亦精妙而足美也故書其較畧舉其指歸¶
以明博奕無以尚焉曰始作塞者其明哲乎故其用物¶
也約其為樂也大猶土鼓塊枹空桑之瑟質樸之化上¶
古所耽也然本其規模制作有式四道交正時之則也¶
棊有十二律呂極也人操厥半六爻列也赤白色者分¶
隂陽也乍亡乍存像日月也行必正直合道中也趨耦¶
方折禮之容也迭往迭來剛柔通也周則復始乾行健¶
也局平以正坤德順也然則塞之為義盛矣大矣廣矣¶
<pb:KR3k0055_WYG_335-29b>¶
博矣質象於天隂陽在焉取則於地剛柔分焉施之於¶
人仁義載焉考之古今王霸備焉覽其成敗為法式焉¶
増書唐張籍與昌黎書曰商論之際或不容人之短如¶
在私尚勝者亦有累也況為博塞之戲與人競財乎廢¶
棄時日不識其然願絶博塞之好¶
　　摴蒱一¶
原博物志老子入胡作摴蒱　増庾亮集頃聞諸君有¶
摴蒱過差者初為是政事閒暇以娯意耳故未有言也¶
<pb:KR3k0055_WYG_335-30a>¶
今知大相聚集漸以成俗聞之能不憮然　唐國史補¶
洛陽令崔師本又好為古之摴蒱其法三分其子三百¶
六十限以二闗人執六馬其骰五枚分上為黑下為白¶
黑者刻二為犢白者刻二為雉擲之全黑者為盧其采¶
十六二雉三黑為雉其采十四二犢三白為犢其采十¶
全白為白其采八四者貴采也開為十二塞為十一塔¶
為五禿為四撅為三梟為二六者雜采也貴采得連擲¶
得打馬得過闗餘采則否新加進九退六兩采　宋程¶
<pb:KR3k0055_WYG_335-30b>¶
大昌摴蒱經畧古惟斲木為子一具凡五子故名五木¶
後世轉而用石用玉用象用骨故列子謂之投瓊律文¶
謂之出玖　又曰摴蒱家謂二白三黑為犍犍惡齒也¶
　摴蒱經凡近闗及後一子謂之塹近闗及前一子謂¶
之坑落坑塹非貴采不能出凡一馬打一馬如遇六踏¶
馬則一馬可踏六馬故世指不循禮者謂之踏坑塹¶
潛確類書摴蒱骰古人用五子以木為之陳思王用兩¶
子以骨為之　山堂肆考世之糾率摴蒱者謂之公子¶
<pb:KR3k0055_WYG_335-31a>¶
家又謂之囊家亦謂之録事¶
　　摴蒱二¶
増西京雜記京兆有古生者學從横揣摩㺯矢揺丸摴¶
蒱之術　晉書武帝喜胡貴嬪嘗與之摴蒱爭道遂傷¶
上指帝怒曰此固将種也對曰北伐公孫西拒諸葛非¶
将種而何帝甚有慙色　又曰周顗之死也王敦坐其¶
罪有一參軍摴蒱馬於博頭被殺因謂敦曰周家奕世¶
令望而坐不至公及伯仁将登而墜有似下官此馬¶
<pb:KR3k0055_WYG_335-31b>¶
又曰葛洪字稚川性寡欲無所愛翫不知棊局㡬道摴¶
蒱齒名　世說補桓公将伐蜀在事諸賢咸以李勢在¶
蜀既久形據上流未易可克唯劉尹云伊必能克蜀觀¶
其蒱博不必得則不為　原晉書陶侃字士行語人曰¶
聖人惜寸隂衆人當惜分隂諸參佐毋以戲廢事乃取¶
摴蒱局投之於江曰摴蒱者牧猪奴戲耳　又曰劉毅¶
家無擔石之儲摴蒱一擲百萬　又曰劉毅於東府聚¶
摴蒱一擲應至數百萬餘並黑犢以還惟劉裕及毅在¶
<pb:KR3k0055_WYG_335-32a>¶
後毅次擲得雉大喜褰衣繞牀叫謂同坐曰非不能盧¶
不事此耳裕惡之因挼五木久之曰老兄試為卿荅既¶
而四子俱黑其一子轉躍未定裕厲聲叱之即成盧毅¶
意殊不快也　又曰慕容寶與韓黄李根等因讌摴蒱¶
危坐整容誓之曰世云摴蒱有神豈虚言哉若富貴可¶
期頻得三盧於是三擲盡盧寶拜而受賜　異苑昔有¶
人乘馬山行遥岫裏有二老翁相對摴蒱遂下馬以䇿¶
拄地而觀之自謂俄頃視其馬鞭漼然已爛顧瞻其馬¶
<pb:KR3k0055_WYG_335-32b>¶
鞍骸枯朽既還至家無復親屬一慟而絶　庾翼集參¶
軍于瓚陳節戲事曰夫嬉戲都名動相剥非為治之本¶
自今摴蒱擲馬諸不急戲宜一斷之翼荅曰今惟許其¶
圍棊餘悉斷　增南史劉毅好摴蒱宋武帝與毅斂局¶
各得半積錢毅呼帝併之先擲得雉帝良久荅之擲得¶
盧謂帝曰知公不以大坐席與人鄭鮮之大喜徒跣繞¶
牀大叫毅甚不平曰此鄭君何為者無復甥舅之敬¶
又曰宋武帝嘗與顔師伯摴蒱帝擲得雉大恱師伯後¶
<pb:KR3k0055_WYG_335-33a>¶
擲得盧帝失色師伯遽斂子曰㡬作盧師伯爾日一輸¶
百萬　又曰宋明帝大會新亭樓摴蒱李安民五擲皆¶
盧帝大驚曰卿面方如田封侯相也　宋書何尚之少¶
時頗輕薄好摴蒱既長折節蹈道以操立見稱　通鑑¶
綱目梁曹景宗與韋叡設錢二十萬官賭之景宗擲得¶
雉叡徐擲得盧遽取一子反之曰異事遂作塞　孔帖¶
武后每燕集則二張諸武雜侍摴蒱　又曰張柬之云¶
姚州官屬提挈子弟嘯引凶愚聚㑹蒱博一擲累萬¶
<pb:KR3k0055_WYG_335-33b>¶
唐詩所崔顥卞州人有俊才無士行好蒱博飲酒　宋¶
史李繼遷為亂命田仁朗與王侁等發邊兵撃之仁朗¶
部署已定欲示閒暇日縱酒摴蒱　明朱國禎大事記¶
張士誠之弟士信軍中載婦人樂器自隨日以摴蒱蹴¶
踘為事諸将往往效之　列朝詩集李襲美豪蓋一世¶
令宛平政暇與諸姬摴蒱遊戲劉武庫黄裳作歌美之¶
　　摴蒱三¶
増露誠　遷怒(南史梁主蕭詧曽獻瑪瑙鍾周文帝執/之顧丞郎曰能擲摴蒱頭得盧者便與)¶
<pb:KR3k0055_WYG_335-34a>¶
(鍾經數人不得至薛端乃執摴蒱頭而言曰非為此鍾/可貴但思露其誠耳擲之五子皆黑文帝即與之  世)¶
(說桓宣武與袁彦道摴蒱彦道齒不合遂厲色/擲去五木温太真曰見袁生遷怒知顔子為貴)　解帶¶
　奪装(北史周文帝解所服金帶令諸人徧擲曰先得/盧者即與之擲将徧至王思政乃誓曰方願盡)¶
(心效命上報知己若此誠果實願擲為盧若内懷不盡/神靈亦當明之便當殺身以謝即拔佩劒横於膝上攬)¶
(摴蒱擲之比太祖止之已成盧矣徐乃拜而受之湛晉/書謝鯤壻殷叡好摴蒱奪其妹装物以還戲債劉  謂)¶
(謝宏微曰謝氏累代財產充殷君一朝戲/債卿視而不言譬棄物江海以為亷耳)　爭錢　償¶
直(搜神記會稽謝奉與永嘉太守郭伯猷善謝忽夢郭/與人於淞江上爭摴蒱錢因為水神所責墮水而死)¶
(逵天中記劉裕初名微位薄王謐獨竒貴之裕嘗與刁/  摴蒱不時輸直逵縳之馬枊謐責逵而代償由是裕)¶
<pb:KR3k0055_WYG_335-34b>¶
(恨逵而/德謐)　賭園宅　招貨賄(晉書桓𤣥見人有好園宅/悉欲取之勒以摴蒱而賭)¶
(之引孔帖宗室巨兼河南尹其/妃  蒱博少年分黨招貨賄)　喚太尉　擢參軍(世/說)¶
(温嶠位未髙時屢與掦州淮中估客摴蒱每輒不競嘗/一過大輸物戲屈無因得返與太尉庾亮友善嶠於舫)¶
(中大喚庾亮卿可贖我庾即送直温得還其孔帖楊國/忠嗜飲博從父元琰死蜀州國忠往視裒  貲至成都)¶
(摴蒱一日費輒盡乃亡去比至京師諸楊日為稱/譽言國忠善摴蒱𤣥宗引見擢右金吾兵曹參軍)　列¶
二闗　斲五木　王采□采　貴采雜采(五木經王采/四□采六)¶
(下見摴/蒱一)　管中窺豹　亭前照犬(事文類聚王子敬數/歲時嘗㸔諸門生摴)¶
(蒱曰南風不競門生曰此郎亦管中窺豹時見一班子/敬瞪目曰逺慙荀奉倩近愧劉真長遂拂衣而去  抱)¶
<pb:KR3k0055_WYG_335-35a>¶
(朴子林慮山中有一亭其中多鬼有王伯夷過宿而坐/誦經夜有十餘人與伯夷對坐自持摴蒱伯夷蜜以鏡)¶
(照之乃/羣犬也)　會凝暉殿　製華萼樓(南宋劉義慶大業雜/記大駕出揚子幸臨)¶
(江宫大會賜百僚赤錢於凝暉殿蒱戲為樂相唐鄭棨/傳信記上於東都起五王宅於上都製華萼  輝之樓)¶
(上與諸王會集或講經義/論理道間以毬獵蒱博)　馬則犀象　枰惟罽㫋¶
實小道之上流　乃深閨之雅戲　貽諸好事不難破¶
業廢身　求所用心何如折節向道¶
　　摴蒱四¶
増鬼作五木(異苑潁川宋寂元嘉中晝忽見一足鬼長/三尺遂為寂驅使欲與鄰人摴蒱而無五)¶
<pb:KR3k0055_WYG_335-35b>¶
(木鬼乃取刀斫庭中楊枝於户間/作之即燒灼黑白雖分明但朴耳)　十擲輒犍(南史或/謂卞彬)¶
(曰卿都不持操何由得升彬曰擲五/木子十擲輒犍豈復是擲子之拙)　仕宦塗(鄭都官/詩能消)¶
(永日是摴蒱坑塹由來是宦塗蓋摴蒱所/難者在於過闗以前後為坑塹畏墜落耳)　終身不戲¶
(江蕤别傳蕤年十歲學摴蒱祖母為說往事有以/博奕破業廢身者於是即棄五子終身不為戲)　軍¶
中為樂(唐書李大宜在軍中不治事與其将士摴/蒱飲酒彈箜篌琵琶為樂而士米籺不饜)　張¶
洎切諫(宋史李煜子仲㝢雅好蒱博飲宴張洎切諫之/仲㝢謝過復數月人有言仲㝢蒱博如故洎遂)¶
(與之/絶)¶
　　摴蒱五¶
<pb:KR3k0055_WYG_335-36a>¶
増詩唐岑參詩曰美人一雙閒且都朱唇翠睂映明矑¶
可憐絶勝秦羅敷使君五馬漫踟躕野草繡窠紫羅&KR0237;¶
紅牙縷馬對摴蒱玉盤纖手撒作盧衆中誇道不曽輸¶
　又送費子歸武昌詩曰知君開館常愛客摴蒱百金¶
每一擲平生有錢将與人江山故園空四壁吾觀費子¶
毛骨奇廣睂大口仍赤鬚㸔君失路尚如此人生富貴¶
那得知　韋應物詩曰朝持摴蒱局暮竊東鄰姬司隸¶
不敢捕立在白玉墀　宋薛季宣摴蒱詩曰一局閒尋¶
<pb:KR3k0055_WYG_335-36b>¶
五木經撅梟盧白意冥冥未能後擲如前擲将奈長亭¶
又短亭¶
増歌明劉黄裳摴蒱歌曰龍女誦經香飯畢長安放衙¶
初岸幘桃笙幔展燕寝春試下紅衫輕一擲緑雲㸃㸃¶
玳梁間海燕翩翩對逺山仙人好博雷翻掌玉女投壺¶
電解顔揶揄笑口如飛雪黄鸝二月爭調舌别有呼盧¶
調轉髙一聲鳯叫青天裂風揺花片滿琱窗鬱金醽酒¶
泛璚缸雲母屏前憐箇箇水晶簾下愛雙雙一枝濃李¶
<pb:KR3k0055_WYG_335-37a>¶
倚銀盤纖纖新笋撃琅玕已解疾馳誇女俠故将遲局¶
媚郎官醉後雙鸞挂海野櫻唇唾出胭脂馬偷得籌來¶
竊玉符奪将梟去驚銅瓦折腰塵淨館娃前畫睂人在¶
章臺下摴罷么麽性轉靈不彈寳瑟向君聽仙郎帶酒¶
朝天去還誦如來般若經¶
原賦後漢馬融摴蒱賦曰昔有元通先生遊於京都道¶
德既備好此摴蒱伯陽入戎以此消憂枰則素㫋紫&KR0290;¶
出乎西鄰緣以繢繡紩以綺文杯則揺木之幹出自崑¶
<pb:KR3k0055_WYG_335-37b>¶
山矢則藍田之石卞和所攻含精玉潤不細不洪馬則¶
𤣥犀象牙是磋是礲杯為上将木為君副齒為號令馬¶
為翼距籌為䇿勲矢法卒數於是芬葩貴戚公侯之儔¶
坐華榱之髙殿臨激水之清流排五木散九齒勒良馬¶
取道里是以戰無常勝時有逼逐臨敵攘圍事在将帥¶
見利電發紛綸滂沸精誠一叫十盧九雉磊落踸踔并¶
來猥至先名所射應聲紛繢勝者欣恱負者沈悴　増¶
唐薛恁戲摴蒱頭賦曰在衆藝兮所尚伊摴蒱兮自久¶
<pb:KR3k0055_WYG_335-38a>¶
招邯鄲少年命諸葛新友分曹列席促尊舉酒猶賢博¶
奕将取適於解頤乃貴先鳴故決爭於遊手終日莫閑¶
連宵戰酣不拔其旗且背城而借一并兼是視豈分土¶
之惟三瞋目賈勇危冠競貪鑒座中之奔北為席上之¶
司南然用之斯行舍之斯去老氏以訓人立範荘生以¶
亡羊是舉佐歡有則任物有敘既無我以推移每隨之¶
以處所别有膏粱之子縉紳之客時為此物以代支䇿¶
初一擬而純盧忽連呼而成白相顧則笑泯然無隙請¶
<pb:KR3k0055_WYG_335-38b>¶
傾耳側目㸔後來之一擲¶
増文唐李翺五木經曰摴蒱五木元白判厥二作雉背¶
雉作牛王采四盧白雉犢□采六開塞塔秃撅梟全為¶
王駁為□皆元曰盧厥筴十六皆白曰白厥筴八雉二¶
元三曰雉厥筴十四牛三白三曰犢厥筴十雉一牛二¶
白三曰開厥筴十二雉如開厥餘皆元曰塞厥筴十一¶
雉白各二元一曰塔厥筴五牛元各二白一曰禿厥筴¶
四白三元二曰撅厥筴三白二元三曰梟厥筴二矢百¶
<pb:KR3k0055_WYG_335-39a>¶
有二十設闗二間矢為三馬筴二十厥色五凡撃馬及¶
王采皆又投馬出初闗疉行非王采不出闗不越坑入¶
坑有謫行不擇筴馬一矢為坑¶
　　投壺一¶
原禮記投壺之禮主人奉矢司射奉中使人執壺主人¶
請曰某有枉矢哨壺請以樂賓(燕飲升座主人乃請/投壺也枉哨不正貌)¶
又曰進即兩楹間(言将有/事於此)退反位揖賓就筵(欲與偕進/明為偶也)¶
設中東面執八算興請賓曰順投為入比投不釋勝飲¶
<pb:KR3k0055_WYG_335-39b>¶
不勝者正爵既行請為勝者立馬一馬從二馬三馬既¶
立請慶多馬(馬勝/算者)命弦者奏貍首(弦鼔瑟者貍/首詩篇名)　又曰¶
左右告矢具請拾投(拾更/也)有入者則司射坐而釋一算¶
焉賓黨於右主黨於左命酌曰請行觴當飲者皆跪奉¶
觴曰賜灌(灌飲也當飲/謂不勝者)勝者跪曰敬養　又曰算多少¶
視其坐(坐人多少四/矢則四算)籌室中五扶堂上七扶庭中九扶¶
(籌矢也四/指曰扶)壺中實小豆焉為其矢之躍而出也壺去席¶
二矢半矢以柘若棘毋去其皮　魯令弟子辭毋幠毋¶
<pb:KR3k0055_WYG_335-40a>¶
敖毋偝立毋踰言偝立踰言有常爵　薛令弟子辭毋¶
幠毋敖毋偝立毋踰言若是者浮　増禮記疏投壺有¶
三處日中則於室日晚則於堂太晩則於庭中各隨光¶
明故也　禮司射執算左右卒投請數二算為純一算¶
為竒遂以竒算告曰某賢於某若干純竒則曰竒鈞則¶
曰左右鈞(注純全也二算合為一全竒隻也不滿純者/賢勝也勝者若有雙數則云若干純假令十)¶
(算則云五純九算則曰九竒鈞則曰左/右鈞猶等也等則左右各執一算以告)　顔氏家訓投¶
壺之技近世愈精古者實豆今惟欲其驍益多益善乃¶
<pb:KR3k0055_WYG_335-40b>¶
有倚竿帶劒狼壺豹尾龍首之名其尤妙者有蓮花驍¶
　藝經投壺法十二籌以象十二月之數　太平御覽¶
謂之投壺者取名□籔漸而轉易鑄金代焉　又曰古¶
者投壺撃鼓為節　唐文粹孫逖伯樂川記云笑投壺¶
之失辭　正字通投壺禮諸侯大夫士皆有之壺頸修¶
七寸腹修五寸口徑二寸半容斗五升　詩所驍壺隋¶
煬帝所製以為投壺樂也¶
　　投壺二¶
<pb:KR3k0055_WYG_335-41a>¶
原東觀漢記祭遵薨博士范升上疏曰遵為将軍取士¶
皆用儒術對酒娱樂必雅歌投壺又建為孔子立後奏¶
置五經大夫雖在軍旅不忘俎豆　増獻帝春秋袁紹¶
聞魏郡兵反與黑山賊等數萬人共覆鄴引滿投壺言¶
笑自若　原魏畧邯鄲淳字元淑作投壺賦千餘言奏¶
之文帝以為工賜帛千疋　何劭王弼傳弼性和理樂¶
遊宴解音律善投壺　神仙傳玉女投壺天為之笑¶
増宋劉敬叔異苑晉清河陸機初入洛次河南之偃師¶
<pb:KR3k0055_WYG_335-41b>¶
時久結隂望道左若有民居因往投宿見一年少神姿¶
端逺置易投壺與機言論妙得元微既曉便去問逆旅¶
嫗嫗曰此東數十里無村落止有山陽王家&KR0664;爾機乃¶
怪悵還睇昨路空野霾雲拱木蔽日方知昨所遇者信¶
王弼也　顔氏家訓汝南周璝會稽賀徽並能一箭四¶
十餘驍賀又常為小障置壺其外隔障投之無所失也¶
至鄴以來亦見廣寧蘭陵諸王有此校具舉國遂無投¶
得一驍者　南史齊竟陵王常宿宴明旦将朝見桞惲¶
<pb:KR3k0055_WYG_335-42a>¶
投壺驍不絶停輿久之進見遂晩齊武帝遲之王以實¶
對武帝復使為之賜絹二十疋　唐書髙麗俗喜奕投¶
壺蹴踘　唐劉肅大唐新語盧藏用博學工文章善草¶
隷投壺彈琴莫不盡妙　唐詩所薛眘惑善投壺背後¶
執矢投之龍躍隼飛百發百中　孔帖裴寛工投壺¶
宋歐陽脩歸田録楊大年毎遇作文則與門人賓客飲¶
博投壺而不妨搆思揮翰如飛文不加㸃　元史碩裕¶
實哈雅襲父官鎮永州御軍極嚴猛稍暇輒投壺雅歌¶
<pb:KR3k0055_WYG_335-42b>¶
意所暢適不為形跡所拘¶
　　投壺三¶
原自娱　矯懈(魏畧遊楚好投壺自娱懈晉傅元投/壺賦序投壺者所以矯  而正心也)¶
注心　閉目(魏王粲賦序夫注心銳志自求諸身投壺/是也  晉陽秋王胡之善於投壺言手熟)¶
(閉/目)　還矢　隔屏(西京雜記武帝時郭舎人善投壺以/竹為矢不用棘古之投壺取中而不)¶
(求還故實小豆惡其矢躍而出也郭舎人則激矢令還/一矢百餘反語之為驍言其博之堅於輩中為驍傑每)¶
(為武帝投壺輒賜金帛風晉書/石崇有妓善投壺隔屏  投之)　擁矢　擢馬(禮侍投/則擁矢)¶
(勝則洗而以請客亦如之注侍長者投壺擁矢致敬也/勝則洗爵請行觴不敢直飲客亦洗而請也  又云不)¶
<pb:KR3k0055_WYG_335-43a>¶
(角不擢馬注角觥也於尊長不行罰觥如/獻酬之禮擢徹也於長者不去馬嫌勝也)　増講藝¶
勸功(禮記注投壺者主人與客燕飲講論才藝之禮也/  投壺新格舊圖初箭一籌其次每箭加二籌盡)¶
(四箭而止甚/非勸功之道)　歌詩　奏樂(投壺儀節絃者歌詩撃磬/撃鼓  又曰司射立馬贊)¶
(者送矢命/絃者奏樂)　敘先後　循始終(李尤壺籌銘投壺籌禮/揖敘先後  投壺儀節)¶
(詩歌五終一終為一節先歌一節以聽再歌一節始投/循歌聲之終鼓聲之始而發矢賓主迭發一矢四節盡)¶
(四矢乃卒/投數算)　窮日夜　起風雨(韓愈鄭儋碑與賓客朋/遊投壺博奕窮日夜若)¶
(樂而不厭者開李白詩帝前投壺多玉/女三峙三笑  電光倐爍晦明起風雨)　飲少算　慶¶
多馬(崔晏傳善投壺者皆以多/算飲少算  下見投壺一)歌白駒　賭青龍(按/大)¶
<pb:KR3k0055_WYG_335-43b>¶
(戴禮投壺雅歌採白駒騶/虞諸篇  下見後曹唐詩)　原有酒有肉　魯鼔薛鼓¶
(左傳晉侯與齊侯投壺晉侯先曰有酒如淮有肉如坻/寡人中此為諸侯師中之齊侯曰有酒如澠有肉如陵)¶
(寡人中此與君代興亦中之禮禮記注言舉各/有節鼓節取半以上為投壺  盡用之為射禮)　主人¶
有儀　弟子無敖　既備主儀　以崇賓禮　賓主之¶
歡　禮樂之節　初筵有踐　正爵既行　算惟視坐¶
　矢以拾投　魯薛之令　齊晉之君　勝而慶馬¶
樂則歌貍　増上官著經　司馬更格(孔帖上官儀著/投壺經一卷)¶
(澠水燕談録司馬温公既居洛每對客賦詩談文或/投壺以娯賓公以舊格不合禮意乃為更定新格)¶
<pb:KR3k0055_WYG_335-44a>¶
偶爾中耳　㡬乎敗壺(聞見録邵康節赴河南尹李君/錫會投壺君錫奉箭中耳君錫)¶
(曰偶爾中耳康節應聲曰/㡬乎敗壺坐客以為的對)　一馬二馬　五扶七扶(投/壺)¶
(儀節行慶禮注若勝者得二馬劣者得一馬則司射取/劣者一馬益勝者告曰一馬從二馬  禮記疏四指曰)¶
(扶扶廣四寸五扶者二尺也七扶者二尺八寸也九扶/者三尺六寸也雖矢有長短而度壺皆去賓主之席各)¶
(二矢半也室中去席五尺堂上則/去席七尺庭中則去席九尺也)　主人奉矢　酌者¶
行觴　儀節從容　神姿端逺　合朋友之好　飾賓¶
主之歡　原主三請以執壺　賓再拜而授矢　嘉賓¶
投矢既即兩楹　司射度壺爰陳八算　為勝者立馬¶
<pb:KR3k0055_WYG_335-44b>¶
而慶多　當飲者賜灌而敬養　展再拜之儀盤旋而¶
避　備三辭之禮揖讓而升　増古禮斯存聊注目而¶
銳念　雅歌不廢爰養志以游神　别創驍壺帝子度¶
清商之曲　仍歌決拾聖人崇揖讓之文¶
　　投壺四¶
増詩唐曹唐詩曰北斗西風吹白榆穆公相笑夜投壺¶
花前玉女來相問賭得靑龍許贖無　明丘濬投壺詩¶
曰玳瑁筵開宴玉樓哨壺枉矢請相投力期一中端倪¶
<pb:KR3k0055_WYG_335-45a>¶
巧語重三辭禮數優罰盞飲來分勝負倚竿飛處迭賡¶
酬山翁不管淹淹醉只倚銀瓶謾數籌¶
原歌古歌上金殿著玉尊延貴客入金門入金門上金¶
堂東廚具肴饍椎牛烹豬羊主人前進酒琹瑟為清商¶
投壺對彈棊博奕並復行　増梁(失名/氏)華山畿樂府夜¶
相思投壺不停箭憶歡作嬌時¶
原賦魏邯鄲淳投壺賦曰古者諸侯間於天子之事則¶
相朝也以正班爵講禮獻功於是乃崇其威儀恪其容¶
<pb:KR3k0055_WYG_335-45b>¶
貌繁登降之節盛揖拜之數几設而弗倚酒澄而弗舉¶
肅肅濟濟其惟敬焉敬不可久禮成於飫乃設大射否¶
則投壺植兹華壺鳬氏所鑄厥髙二尺盤腹修頸飾以¶
金銀文以雕鏤象物必具距筵七尺傑焉植駐矢維二¶
四或柘或棘豐本纖末調勁且直執笇奉中司射是職¶
曽孫侯氏與之皆得然後觀夫投者之閒習察妙巧之¶
所極絡繹聮翩爰爰兔發翻翻隼集不盈不縮應壺順¶
入何其善也每投不空四矢退効既入躍出荏苒偃仰¶
<pb:KR3k0055_WYG_335-46a>¶
僶俛趨下餘勢振掉又足樂也擬議於此命中於彼動¶
之如志靡有違也譬諸為政羣職罔弛左右畢投効竒¶
數鈞列置功笇稱善告賢三載考績幽明始分也比投¶
不釋增是自遂雖往有功義所不貴春秋貶翬亦猶是¶
類也若乃撮矢作驕累掇連取一往納二巧無與耦斯¶
乃絶倫之才尤異之技者也柯列葩布匪罕匪綢雖就¶
置猶弗然矧迴絶之所投惟兹巧之妙麗亦希世之寡¶
儔調心術於混溟適容體於便安紛縱竒於施舍顯必¶
<pb:KR3k0055_WYG_335-46b>¶
中以微觀恱與坐之耳目樂衆心而不倦瓌瑋百變烏¶
可窮讚¶
増序宋司馬光投壺新格序曰夫投壺細事遊戲之類¶
而聖人取之以為禮用諸鄉黨用諸邦國其何故哉鄭¶
康成曰投壺射之細也古之君子射以觀德為其心平¶
體正端壹審固然後能中故也蓋投壺亦猶是矣夫審¶
度於此而取中於彼仁道存焉疑畏則疎惰慢則失義¶
方象焉左右前却過分則差中庸著焉得一失二成功¶
<pb:KR3k0055_WYG_335-47a>¶
盡棄誡慎明焉是故投壺可以治心可以修身可以為¶
國可以觀人何以言之夫投壺者不失之過亦不失之¶
不及所以為中也不失之偏頗流散所以為正也中正¶
道之根柢也觀夫臨壺發矢之際性無麤宻莫不聳然¶
恭謹志存中正雖不能久可以習焉豈非治心之道與¶
一矢之失猶一行之虧也豈非修身之道乎兢兢業業¶
慎終如始豈非為國之道歟君子之為之也確然不動¶
其心儼然不改其容未得之而不懾既得之而不驕小¶
<pb:KR3k0055_WYG_335-47b>¶
人之為之也俯身引臂挾巧取竒茍得而無媿豈非觀¶
人之道歟由是言之聖人取以為禮宜矣古者壺矢之¶
制揖讓之容今雖闕焉然其遺風餘象猶彷彿也世傳¶
投壺格圖皆以竒雋難得者為右是亦投瓊探&KR0848;之類¶
耳非古禮之本意也予今更立新格増損舊圖以精宻¶
者為右偶中者為下使夫用機徼倖者無所措其手焉¶
増銘明何景明投壺銘曰直爾躬發爾矢雖不中不逺¶
矣　袁九齡壺矢銘曰矢肇柘棘禮射所沿慶馬歌貍¶
<pb:KR3k0055_WYG_335-48a>¶
　侑樂賓筵淮澠作酒齊晉相先玉女石妓巧鬭嬋娟(石/崇)¶
　(妓善隔/壁投)累掇連取曹偶夐然倪老善削豐本銳前東南¶
　竹箭美亦具焉宜配鳬壺雅歌盤旋君才元淑賦言百¶
　千(邯鄲淳字元淑/賦投壺千言)靑門拍板音以節宣妙製一手竒會¶
　兩全為物雖藐借君永傳¶
　¶
　¶
　¶
<pb:KR3k0055_WYG_335-48b>¶
　¶
　¶
　¶
　¶
　¶
　¶
　¶
御定淵鑑類函卷三百三十¶
