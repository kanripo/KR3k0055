# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.754637
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百八
<pb:KR3k0055_WYG_413-1a>¶
　欽定四庫全書¶
御定淵鑑類函卷四百八¶
　　草部一(草/芝)　(草木附/蘭)¶
　　　草一¶
　原爾雅曰卉百草(總草/名也)草謂之榮不榮而實謂之秀榮¶
　而不實謂之英荄根也　增服䖍風俗通曰草盛曰菶¶
　木茂曰葆　原方言曰蘇芬莽草也江淮南楚之間曰¶
　蘇自關西曰草或曰莽南楚江湘之間謂之莽　增又¶
<pb:KR3k0055_WYG_413-1b>¶
　曰凡生草而初達謂之䓲䓲小也荄杜根也東齊曰杜¶
　或曰苃　原毛詩曰無草不死無木不萎　又曰野有¶
　蔓草零露漙兮　又曰湛湛露斯在彼豐草　又曰彼¶
　茁者葭(注葭草也/茁出地貎)　尚書曰庶草蕃蕪　周官曰薙氏¶
　掌殺草春始生而萌之夏日至而夷之秋繩而芟之冬¶
　日至而耜之若欲其化也則以水火變之(注萌夷芟耜/皆謂刈也)¶
　　月令曰腐草化為螢　論語曰小人之德草草上之¶
　風必偃　大戴禮曰孟春氷泮百草權輿　周書曰霜¶
<pb:KR3k0055_WYG_413-2a>¶
降之日草木黃落　增書大傳曰德光地序則朱草生¶
　左傳曰松柏之下其草不殖　原説苑曰十歩之内¶
必有芳草　師曠占曰黃帝問師曠曰吾欲知歳苦樂¶
善惡可知否對曰歲欲豐甘草先生甘草薺也歲欲苦¶
苦草先生苦草葶藶也歲欲惡惡草先生惡草水藻也¶
歲欲旱旱草先生旱草蒺藜也歲欲疫病草先生病草¶
艾草也　博物志曰黃帝問天老曰天地所生豈有食¶
之令人不死者乎天老曰太陽之草名黃精餌之可以¶
<pb:KR3k0055_WYG_413-2b>¶
長生太隂之草名鉤吻不可食入口立死人信鉤吻之¶
殺人不信黃精之益夀不亦惑乎　楚詞曰王孫遊兮¶
不歸春草生兮萋萋¶
　　草二¶
增拾遺記曰炎帝教民耒耜百穀滋阜朱草蔓於階¶
説文曰萐莆瑞草也舜時生於庖厨扇暑而涼　述異¶
記曰穆天子養八駿處東海島龍駒川中有草名龍芻¶
馬食之日行千里古語云一株龍芻化為龍駒　原左¶
<pb:KR3k0055_WYG_413-3a>¶
傳曰僖公三十三年隕霜不殺草　增國語曰周定王¶
使單襄公聘於宋假道於陳以聘楚火朝覿矣道茀不¶
可行也單子歸吿王曰陳侯不有大咎國必亡王曰何¶
故對曰先王之教曰雨畢而除道水涸而成梁草木解¶
而備藏隕霜而冬裘具清風至而修城郭宫室今陳國¶
火朝覿矣而道路若塞野場若棄澤不陂障川無舟梁¶
是廢先王之教也其能久乎(注云火心星也覿見也草/穢塞路為茀朝覿為夏正)¶
(十月心星晨/見於辰也)　三齊畧記曰鄭司農常居不其城南山¶
<pb:KR3k0055_WYG_413-3b>¶
中教授生徒所居山下生草如薤葉土人呼為康成書¶
帶草　拾遺記曰宣帝時背明國貢宵明草夜視如列¶
燭晝則無光黃渠草映日如火堅韌若金食者焚身不¶
熱聞遐草服者耳聰　草木狀曰吳黃武中夏江李俁¶
以罪徙合浦遇毒其奴吉利者得一草莖如金釵股類¶
石斛根類芍藥與俁服遂解吉利即遁去不知所之俁¶
因此濟人不知其数遂名吉利草　晉書曰苻堅至壽¶
春與苻融登城而望王師見部陳齊整將士精鋭又北¶
<pb:KR3k0055_WYG_413-4a>¶
望八公山上草木皆類人形顧謂融曰此亦勁敵也憮¶
然有懼色　窮幽記曰午橋上小兒坡茂草盈里晉公¶
毎使數羣白羊散於坡上曰芳草多情頼此妝㸃　唐¶
史曰皇甫鎛嘗與李道古共薦方士柳泌召入禁中因¶
言天台山靈仙所舍多異草願官天台山求采之　五¶
行志曰唐乾符六年童謡曰八月無霜塞草青將軍騎¶
馬入空城漢家天子西廵狩猶向東吳更索兵　性理¶
大全曰周茂叔窗前草不除或問之云自家意思一般¶
<pb:KR3k0055_WYG_413-4b>¶
　　草三¶
增知旬朔　記歲時(上見草二草後漢書定昌羌俗無/文字但候  木榮落以記歲時)¶
　指佞　表瑞(見草/部四)　茀道　護門(上見草二/下草部四)　釀酒¶
　煎湯(洞𠖇記甜溪水如蜜東方朔遊此水將數斛獻/帝以投隂井井遂常甜而寒瑶琨去玉門九萬)¶
(里有草如麥剉以釀酒飲一合則三旬不醒飲甜溪水/則醒  退耕録唐元和時館閣煎湯飲待學士者乃麒)¶
(麟草/也)　連枝　結葉(西京雜記樂遊苑中自生玫瑰樹/樹下多苜蓿一名懐風茂陵人謂)¶
(為連枝草葉漢元帝永光二年/天雨草草  相糾結如彈丸)　醒醉　迎涼(開元遺/事興慶)¶
(池南岸有草数叢葉細心勁有醉者過其旁嗅之立醒/謂之醒醉草  杜陽編李輔國家夏則設迎涼草其色)¶
<pb:KR3k0055_WYG_413-5a>¶
(類碧幹類苦/竹葉細如杉)　合丹　成蜜(山海經姑瑶之山帝女死/焉化為瑶草按瑶草乃珊)¶
(瑚樹之類仙家用以合丹藥因雜爼蜜草出北竺/國此草蔓生大葉秋冬不死  被霜露遂如蜜)　生¶
户　映階(白虎通王者繼嗣平明則賓連生於房户隅/杜甫詩映階碧草自春色又云碧草委牆)¶
　懐夢　却睡(雜爼漢武時異國獻草類蒲晝縮入地/夜若抽萌懐之自知夢之好惡帝思李)¶
(夫人之容懐之輙夢因改曰懐夢草名述異記桂/林有睡草見之令人睡一名醉草一  嬾婦箴)　息¶
雞　起鹿(五代史契丹褭潭有息雞草味羙而本大馬/食不過一本而飽  雜爼天名精一名鹿活)¶
(草宋元嘉中劉&KR1427;射一鹿剖五臟以此草塞之蹶然而/起&KR1427;怪而㧞草復倒如此三度&KR1427;宻以此種之多主傷)¶
(折俗呼為/劉&KR1427;草)　向暗　依隂(杜陽編唐順宗即位拘彌國/貢變晝草類芭蕉可長三尺)¶
<pb:KR3k0055_WYG_413-5b>¶
(一莖千葉樹之則百歩内昏黒如夜始藏於百寳匣中/上見而怒曰此背明向暗之物何貴之有並匣焚之)¶
(潘岳閑居賦蘘荷/依隂時藿向陽)　迎風　積雪(劉禹錫詩銅駝陌上/迎風草又瓊州出知)¶
(風草叢生若藤蔓土人視其節以占一歲風候每一節/則一風無節則無風  雜俎地錢草葉圓莖細蔓生溪)¶
(澗邊一曰積雪/草亦曰連錢草)　羊刺　龍芻(北史高昌國有草名羊/刺其上生鈴味甚嘉羙)¶
(草下詳/  二)　江南長　塞外衰(邱遲與陳伯之書暮春三/月江南草長  李陵與蘇)¶
(武書涼風九/月塞外草衰)　能使馳走　留與醉眠(孔帖孫甑生有/道術能使草為)¶
(人騎之馳走留唐鄭谷詩香輪/莫輾青青破  與遊人一醉眠)　如有意　不知名(文/選)¶
(詩春草如有意羅生玉堂隂綿杜甫詩春草不知名蒙/茸被逺汀又劉原父詩春草  綿不可名水邊原上亂)¶
<pb:KR3k0055_WYG_413-6a>¶
(抽榮似嫌車馬繁華/處纔入城門便不生)¶
　　草四¶
原具卉(百草/具卉)　不植(見草/一)　滋蔓(左傳無使滋/蔓蔓難圗也)　不實¶
　燒薙　採擷　豐草(幽/草)　茂草(鞠為/茂草)　農夫務去(周/任)¶
(有言曰見惡如農夫之務去草芟/夷藴崇之絶其根夲勿使能植)　薙氏掌芟(周禮薙/氏掌芟)¶
(草/)　何草不黃(詩/)　宿草不哭(朋友之墓有宿草而/不哭宿草陳根也)¶
蓼蓼者莪(匪莪/伊蒿)　楚楚者茨(棘/貎)　行水利(季夏燒薙行/水利以殺草)¶
　生池塘(池塘生/春草)　生而成帶(見草/二)　結以酬恩(魏顆/嫁先)¶
<pb:KR3k0055_WYG_413-6b>¶
(人之妾及戰見老人結草以亢杜回夜夢曰予/所嫁婦人之父也爾用先人之治命予是以報)　青青¶
河畔草　離離山上苖　不絶根而能植　必滋蔓而¶
難圖　增王孫草(見草/一)　仙人草(見謝惠/連贊)　無風獨揺¶
(水經魏興錫義山多生薇蘅/草其草有風不偃無風獨揺)　望月則舒(雜爼望舒草/出扶支國草)¶
(紅色葉如蓮見月出則/舒月没則卷故曰望舒)　食之已癭(山海經天帝之山/有草狀如葵臭如)¶
(蘼蕪名曰杜/蘅食之已癭)　佩之已癘(山海經浮山有草麻葉方莖/赤花黒實臭如蘼蕪名曰薰)¶
(草佩之可/以已癘)¶
　　草木(附/)¶
<pb:KR3k0055_WYG_413-7a>¶
原漸苞(見禹貢注漸/進長苞叢生)　甲坼(易曰百果草/木皆甲坼)　夷芟(周官/薙氏)¶
　樹藝(司徒職云/毓草木也)　潰茂(詩如彼草木/莫不潰茂)　黃落(禮草木/黃落斧)¶
(斤入/山林)　神助(苻堅伐晉晉謝𤣥禦之會稽王道子禱於/鍾山求助至時堅見八公山草木皆是人)¶
(形遂敗若/神之助也)　天時(周禮草木有時以生有/時以死此謂天時也)　草木之滋¶
(禮曰䘮有疾食肉飲酒必有草/木之滋焉以為薑桂之謂也)　草木不長(禮土敝則/草木不長)¶
　增薈蔚(薈兮蔚兮南山/朝隮謂盛多貎)　夭喬(書厥草惟夭/厥木惟喬)　繇條¶
(又厥草帷繇/厥木帷條)　零落(草曰零/木曰落)　不毛(楚詞不毛之地/草木不生也)¶
灌莽(木叢曰灌草/深平曰莽)　靈草神木　晻曖　蒙蘢　節解¶
<pb:KR3k0055_WYG_413-7b>¶
　叢薄　揺落變衰　蔓草縈骨　拱木斂魂(江淹/恨賦)¶
緑縟(草木/香也)¶
　　草五¶
原詩古詩曰四顧何茫茫東風揺百草　又曰新樹蘭¶
蕙葩雜用杜蘅草終朝采其華日暮不盈抱采之欲遺¶
誰所思在逺道　又曰穆穆清風至吹我羅裳裾青袍¶
似春草草長條風舒　又曰青青陵中草傾葉晞朝日¶
陽春被惠澤枝葉可攬結　魏劉楨詩曰青青女蘿草¶
<pb:KR3k0055_WYG_413-8a>¶
上依髙松枝幸䝉庇養恩分惠不可貲風雨雖急疾根¶
株不傾移　梁元帝細草詩曰依階疑緑蘚傍渚若青¶
苔漫生雖欲徧人跡會應開　丘遲玉堦春草詩曰發¶
溜始參差扶堦方沃若雜葉半藏蜻叢花未隱雀葳蕤¶
亂碧紫蒼黃間濃薄　陳劉刪詠青草詩曰雨淋三春¶
葉風傳十歩香暎袍憐色重臨書喜帶長　增唐崔國¶
輔長信草詩曰長信宫中草年年愁處生時侵朱履跡¶
不使玉階行　顧況春草謡曰春草不解行年年上東¶
<pb:KR3k0055_WYG_413-8b>¶
城正月二月色綿綿千里萬里傷人情　陸贄賦得御¶
園芳草曰隂隂御園裏瑶草日光長靃靡含煙霧依稀¶
帶夕陽雨餘荑更宻風暖蕙初香擁仗縁馳道乗輿入¶
建章溼煙揺不散細影亂無行恆恐韶光晩何人辨早¶
芳　萬侯造賦得龍池春草曰暖積龍池緑晴連御苑¶
春迎風莖未偃裛露色猶新苒苒分堦砌離離雜荇蘋¶
細叢依逺渚疎影落輕淪遲引縈花蝶偏宜拾翠人那¶
憐獻賦者惆悵及兹辰　白居易賦得古原草送别曰¶
<pb:KR3k0055_WYG_413-9a>¶
離離原上草一歲一枯榮野火燒不盡春風吹又生逺¶
芳侵古道晴翠接荒城又送王孫去萋萋滿别情　鄭¶
谷曲江春草曰花落江堤簇曉煙雨餘草色逺相連香¶
輪莫輾青青破留與遊人一醉眠　又省試春色碧色¶
曰萇𢎞血染新含露滿江濱想得尋花徑應迷拾翠人¶
窗紗迎擁砌簪玉妬成茵天借新晴色雲饒落日春嵐¶
光垂處合睂黛看時顰願與仙桃比無令惹路塵　陳¶
陶賦得池塘生春草曰謝公遺詠處池水夾通津古徃¶
<pb:KR3k0055_WYG_413-9b>¶
何人在年年草自春色宜波際緑香異雨中新今日青¶
青意空悲行路人　宋楊萬里春草曲詩曰散雪枝頭¶
寒已老平蕪一夜鋪春草江梅著子怯東風花落滿庭¶
渾不埽　明楊基春草詩曰嫩緑柔香逺更濃春來無¶
處不茸茸六朝舊恨斜陽裏南浦新愁細雨中近水欲¶
迷歌扇緑隔花偏襯舞裠紅平川十里人歸晩無数牛¶
羊一笛風　李昂妻陳氏詠春草詩曰無人種春草隨¶
意發芳叢緑徧郊原外青回逺近中羃煙粘落絮和雨¶
<pb:KR3k0055_WYG_413-10a>¶
櫬殘紅不解王孫去淒淒對晩風¶
原賦晉傅𤣥紫華賦曰紫華一名長樂華舊生於蜀其¶
東界特饒中國竒而種之余嘉其花純耐久可歴冬而¶
服故與友生各為之賦有遐方之竒草禀二氣之純精¶
仰紫微之景曜因令色以定名剛莖勁立纖條繁列從¶
回風以揺動紛蘭暢而蕙潔蔚青蔥以増茂並含華而¶
未發於是散緑葉秀紫榮藴若芝草之始敷灼若百枝¶
之在庭獨參差以照耀何光麗之雜形渙渙昱昱而奪¶
<pb:KR3k0055_WYG_413-10b>¶
人目精下無物以借喻上取象於朝霞妙萬物而比豔¶
莫兹草之可嘉　梁蕭子暉冬草賦曰有閑居之蔓草¶
獨幽隠而羅生對離披之苦節反㽔葳而有情若夫火¶
山滅燄湯泉沸㵼日悠揚而少色天隂霖而四下於時¶
直木先摧曲蓬多隕衆芳摧而萎絶百卉颯以徂盡未¶
若兹草凌霜自保挺秀色於氷塗厲貞心於寒道已矣¶
哉徒撫心其何益但使萬物之後凋夫何獨知於松柏¶
　沈約愍衰草賦曰愍衰草衰草無容色憔悴荒徑中¶
<pb:KR3k0055_WYG_413-11a>¶
寒荄不可識昔時兮春日昔日兮春風銜花兮佩實垂¶
緑兮散紅巖陬兮海㟁氷多兮霰積布綿宻於寒臯吐¶
纖疏於危石彫芳卉於九衢霣靈茅之三脊風急崤道¶
難秋至客衣單既傷簷下菊復悲池上蘭飄落逐風盡¶
方知歲早寒流螢暗明燭鴈聲斷裁續霜奪莖上紫風¶
銷葉中緑秋鴻兮疏引寒鳥兮聚飛徑荒寒草合草長¶
荒徑微園庭漸蕪沒霜露日霑衣　增唐蘇頲長樂花¶
賦曰夫長者以短長之形度其長則至羙夫樂者以哀¶
<pb:KR3k0055_WYG_413-11b>¶
樂之類同其樂則至喜長也樂也吾安得而間之嘉纖¶
植之並用偉令名兮在兹徒見其豐族苯䔿髙標璀璨¶
莖丹外而縞中葉縹分以紅貫綴緑穎之重疉索紫蕤¶
之爛漫廹而象之君子其常或微或章聳危冠兮纓若¶
綬黙退静其何望逺以意之佳人欲翔炫炫煌煌重羅¶
綺兮撲瑶翠蹇来思而未嘗匪以幽兮自直匪以直兮¶
自藏匪以晩兮自耀匪以耀兮自强文濁露之均灑庇¶
清舒之汎光本無嫌於散地甘有寓於殊方然則太液¶
<pb:KR3k0055_WYG_413-12a>¶
初滿上林新霽䒠茸灼爍萬品千計揺瑞色而涵芝雜¶
竒葩而轉蕙孰與夫玉堂金閣之徧賞白日青春之特¶
麗歲不與兮時向闌風蕭蕭兮夜漫漫賓逺鴻於沙塞¶
呌離鶴於江干君曽不見三月華矣盡林間之槁木千¶
霜隕矣亦庭下之枯蘭懿此常度凌於早寒假春期而¶
不採雖秋令而不殘衝雨霰之飛薄任雲山之險難芳¶
弗珍於靃靡節恆慕於檀欒吾則知樹背之奚託傾心¶
之可安如後凋之是貴罔獨立其誰觀文學掾起而為¶
<pb:KR3k0055_WYG_413-12b>¶
亂曰白露瀼瀼何草不黄紫華灼灼生君之堂彼不伐¶
兮秋自翳時或珍兮君是惠彤庭赫兮朱草駢交屈軼¶
兮友賓連伊榛莽而荒些君曷為而賦㫋　宋吳淑草¶
賦曰春草生兮萋萋王孫遊兮不歸吐芳揚烈縁臯被¶
厓暮春江南之思涼風塞外之悲通神明者藴藻彰瑞¶
應者苬芝指東門以漚菅陟南山兮採薇爾其卬有㫖¶
苕溼有萇楚采藍未及於一襜樹蕙俄滋於百畆苜蓿¶
懐風而披靡蘘荷依隂而繁茂葛覃既施於中谷蘭生¶
<pb:KR3k0055_WYG_413-13a>¶
亦羅乎堂下彼茁者蓬一發五豵不其書帶晉陽屏風¶
道勝而何慙藜杖德茂而方見蒿宫芟之既逢於薙氏¶
嘗之亦自於神農則有海上餘糧井邊扶老訝道茀之¶
難行歎牆茨之不埽萱徒樹背荃寜察情經幽蘭兮延¶
佇餐秋菊之落英聞殺人於鉤吻𫝊益壽於黃精濟隂¶
訝其兵狀八公駭於人形畏秋霜之曉墜懼鶗鴂之先¶
鳴至於生君子之邦喻小人之德茂彼崦山饒兹蘭澤¶
或當風不偃或不扶自直原上動離離之思河畔恱青¶
<pb:KR3k0055_WYG_413-13b>¶
青之色晝爾于茅宵爾索綯或文如虉綬或色似青袍¶
或紉蘭以為佩或服艾而盈腰至如臧文之妾織蒲伯¶
有之門生莠聞景天之戒火識包茅之縮酒若夫布帛¶
之異綸組之殊扈江蘺與辟芷畦留夷與掲車池塘得¶
惠連之夢蓬蒿侵仲蔚之居駱越之菌雲夢之䔇葰薑¶
既已香口芣苢亦聞宜子據蒺藜而難以求安采葑菲¶
而不遺下體蓂莢屈軼之祥闊達華苹之瑞釀酒瑶琨¶
之域飼馬吉雲之地葵有衞足之稱藿有向陽之意斯¶
<pb:KR3k0055_WYG_413-14a>¶
品類之繁多故云百卉¶
原贊□卞敬宗懐香贊曰有卉惟翠因實制名濛濛緑¶
葉荏苒弱莖寄芬微風寓秀閑庭懐而芳之為翫於情¶
　宋謝惠連仙人草贊曰余之中園有仙人草焉春穎¶
其苖夏秀其英秋有貞實冬無彫色可謂貫四時而不¶
改者也既嘉其名而羙其質染筆作詠庶以攄述云園¶
有嘉草名曰仙人華華煒煒莫莫臻臻穎發炎暑苗秀¶
和春竒爾靈質乃植中林¶
<pb:KR3k0055_WYG_413-14b>¶
原序晉嵇康懐香賦序曰余以太簇之月登於歴山之¶
陽仰眺崇岡俯察幽坂及覩懐香生蒙楚之間曽見斯¶
草植於廣廈之庭或被帝王之囿怪其遐棄遂遷而樹¶
於中堂華麗則殊采婀娜芳實則可以藏之書又感其¶
棄本髙崖委身階庭似傅說顯殷四叟歸漢故因事義¶
賦之¶
　　芝一¶
原爾雅曰菌芝也　增又曰芝一歳三華　神農芝論¶
<pb:KR3k0055_WYG_413-15a>¶
曰山川雲雨五行四時隂陽晝夜之精以生五色神芝¶
皆為聖王採擇焉　原說文曰芝神草也　本草經曰¶
赤芝一名丹芝黄芝一名金芝白芝一名玉芝黒芝一¶
名𤣥芝紫芝一名木芝　增格物論曰芝瑞草也土氣¶
和則生有五色黃者為喜黒者為惡　原瑞應圖曰芝¶
英者王者親延耆養老有道則生　孝經援神契曰德¶
至於草木則芝草生　又曰善養老則芝茂　春秋運¶
斗樞曰瑶光得陵出黑芝　抱朴子曰芝有石芝木芝¶
<pb:KR3k0055_WYG_413-15b>¶
草芝肉芝菌芝百許種玉脂芝如水精得而末之以無¶
心草汁和之須㬰成水服一升得千歲　增又曰赤者¶
如珊瑚白者如截肪黑者如澤漆青者如翠羽黃者如¶
紫金而皆光明洞徹如堅氷也晦夜去芝三百歩便望¶
見其光矣　原又曰石桂英芝名生巖穴中似桂樹而¶
實石也　又曰木芝者松脂淪地千歲化為茯苓茯苓¶
萬歲其上有小木狀似蓮花其名曰木威喜芝夜視有¶
光持之甚滑燒之不然帶之辟兵　又曰七明九光芝¶
<pb:KR3k0055_WYG_413-16a>¶
皆石也生臨水之髙山石崖之間狀如盤椀不過徑尺¶
以還　又曰肉芝者謂萬歲蟾蜍頭上有角頷下有丹¶
書八字體重以五月五日中時取之隂乾百日以其足¶
畫地即為流水帶其左手於身辟兵若敵人射己者弓¶
弩矢皆返還自向也　又曰青雲芝生於名山之隂大¶
青石間青蓋三重上有雲氣覆之味辛甘以隂乾食之¶
令人壽千歲不老能乘雲通天見鬼神　又曰黃龍芝¶
生於神山之中狀如黃龍味辛甘以四時採隂乾治食¶
<pb:KR3k0055_WYG_413-16b>¶
日一合壽萬歲令人光澤　又曰金蘭芝生於名山之¶
隂金石之間上有水蓋莖出入秋旬求之飲其中水壽¶
千歲耳目聰明　又曰龍仙芝狀似升龍之相負葉為¶
鱗其根則如蟠龍服一株則壽千歳　又曰珠芝其莖¶
黃其葉赤其實如李而紫色二十四枚輙相連而垂如¶
貫珠也　又曰朱草芝九曲曲有三葉三實　又曰行¶
山中見小人乘馬車長七八寸者肉芝生取服即僊¶
又曰蒼山岑石之中赤雲之下狀如人豎豎如連鼔其¶
<pb:KR3k0055_WYG_413-17a>¶
色如澤以夏採之隂乾食之令人乘雲龍上天觀見八¶
極通見神明延壽萬年　又曰月芝生於名山之隂崑¶
崙之山大谷源泉金石之中　又曰山芝者韓衆所食¶
也與天地相極延年壽通神明矣　又曰火芝常以夏¶
採之葉上赤下莖青赤松子服之常在西王母前隨風¶
上下徃來東西　又曰人芝生名山之隂青蓋白莖乾¶
治食日半合則使人壽入水可久也　又曰月精芝秋¶
生山陽石上莖青上赤味辛苦盛以銅物十月食之壽¶
<pb:KR3k0055_WYG_413-17b>¶
萬歲　又曰黑芝生於名山之隂大谷中白蓋赤莖味¶
甘秋採之隂乾日食令人身輕齒堅與天地無極　又¶
曰火芝生於名山之陽其色黃澤大如車蓋　又曰金¶
芝生於金石之中無蓋青莖味甘辛以秋取隂乾治食¶
令人身有光壽萬歲　又曰萬年芝令人不老延年九¶
千　又曰夜光芝出於名山之隂大谷源泉中金石間¶
上有浮雲翔其上有五色有目如兩日　又曰白雲芝¶
生於名山之隂白石上有白雲覆之白蓋二重味辛甘¶
<pb:KR3k0055_WYG_413-18a>¶
小苦以秋採之隂乾治食令人身輕齒堅　又曰金芝¶
生於山無蓋青莖隂乾治食日一合不中風雷令人色¶
光澤也　又曰雲母芝生於名山之隂青蓋赤莖味甘¶
以季秋竹刀採之隂乾治食使人身光壽千歲醮以牛¶
脯　又曰華芝生於名山之陽及出央山大谷源泉水¶
中赤蓋白莖上有兩葉三實　又曰鬼芝青蓋長莖隂¶
乾屑之日食五合所見神明令人長生　漢武内傳曰¶
西王母之仙上藥有大真紅芝草　增博物志曰名山¶
<pb:KR3k0055_WYG_413-18b>¶
生神芝不死之草上芝為車馬形中芝為人形下芝為¶
六畜形　廣異記曰仙都有芝圃悉種靈芝或如車騎¶
或如華蓋或如樓閣或如飛鳥五色　拾遺記曰崑崙¶
山九層有芝田蕙圃羣仙種耨焉　原淮南子曰巫山¶
之上從風縱火紫芝與蕭艾俱死　增又曰稻生於水¶
而不能生於湍瀬之間芝生於山而不能生於盤石之¶
上　離騷曰采三秀兮於山間¶
　　芝二¶
<pb:KR3k0055_WYG_413-19a>¶
增抱朴子曰蔡誕求仙三年饑凍還家欺家云吾為老¶
君守視斑龍與諸仙博戲忽輸此龍為此罪見責送崑¶
崙山下芸鋤芝草三四頃皆生細石中多荒穢治之勤¶
苦不可論法當十年乃得原會偓佺子王喬諸仙來接¶
按行吾守請之並為吾作力且自放歸當更自修理求¶
去　原漢書曰武帝元封二年詔曰甘泉宫中產芝九¶
莖連葉上帝博臨不異下房其赦天下賜雲陽都百户¶
牛酒作芝房之歌　又曰宣帝神雀元年金芝九莖產¶
<pb:KR3k0055_WYG_413-19b>¶
於涵德殿銅池中　仲長子曰哀帝時有異物生於長¶
樂宫延年廏後東廡樹及永巷南園合歡樹議者以為¶
芝草　增東觀漢記曰明帝永平七年公卿以芝生前¶
殿表賀奉觴上壽　原論衡曰建初三年零陵泉陵縣¶
女子博寧宅内生芝五夲長者尺四寸短者七八寸葉¶
莖紫色蓋紫芝也太守沈酆遣門下掾奏獻皇帝恱懌¶
賜錢衣詔會公卿郡國上計吏皆以芝草告示天下¶
續漢書曰章帝建初五年零陵獻芝草　古今注曰章¶
<pb:KR3k0055_WYG_413-20a>¶
帝元和二年芝生沛如人冠又生章武如人抱三子狀¶
　增東觀漢記曰桓帝建和元年芝生中黃藏府　原¶
又曰光和四年郡國上芝草英　増宋書曰順帝昇明¶
二年臨城縣生紫蓋黃裏芝芝歴時質色不變　拾遺¶
記曰大業七年六月東都永康門内會昌門東生芝草¶
百二十莖武賁郎將段文操留守畫圖奉表進　唐書¶
曰貞觀中安禮門御榻產靈芝五莖　又曰貞觀中太¶
子寢室中產素芝十四莖並為龍興鳯翥之形　又曰¶
<pb:KR3k0055_WYG_413-20b>¶
天寶中有玉芝產於大同殿之柱礎一夲兩莖神光照¶
於殿　又曰上元中含輝院生金芝又延英殿御座生¶
玉芝一莖三花肅宗御製玉靈芝詩　雜爼曰武宗起¶
望仙臺空中生靈芝二株色同紅玉　邵氏聞見録曰¶
仁宗降誕章懿后榻下生靈芝一本四十二葉以應享¶
國四十二年之瑞云　新唐書曰崔希喬以孝友稱丁¶
内憂哀毁過禮為鄭縣丞芝草生所居堂一宿而葩蓋¶
盈尺　又曰杜荀鶴庭前椿樹生二芝明年及第因名¶
<pb:KR3k0055_WYG_413-21a>¶
之曰科名草　宋史曰徽宗政和中蘄州產芝徧境計¶
黃芝一萬一千六百夲内一本紫色九幹尤竒　古今¶
詩話曰宣和間王將明賜第以梁生芝草為奏車駕臨¶
幸適久雨梅潤芝墜地京師為十七字詩曰相公新賜¶
第梁上生芝草為甚脫下來膠少¶
　　芝三¶
增商嶺　謝庭(史記四皓避秦入商山採芝而歌庭謝/車騎曰譬之芝蘭玉樹欲使生階)¶
　銅池　瓊田(上見芝二玉黃山谷詩子瞻/寄胡道士  芝一名瓊田草)　燕胎¶
<pb:KR3k0055_WYG_413-21b>¶
鳳腦(雜爼句曲山有神芝五種第一名龍仙第二名參/成第三名燕胎第四名夜光第五名玉科  又曰)¶
(仙經言穿地六尺以鐶實一枚種之灌以黃水五合以/土堅築之三年生苗如匏實如桃名鳳腦芝又有五德)¶
(芝如/車馬)　朱柯　翠羽(張衡賦濯靈芝於朱柯按朱/柯芝草莖也  下見神農論)　含¶
氣　延年(孫綽天台賦五芝含氣而晨敷同瑞/應記食芝則延年不終與真人)　博寧¶
宅中　九齡坐側(上見芝二勝唐張九齡以母䘮解任/居憂毁不  哀有紫芝產於坐側白)¶
(鳩白雀/巢庭樹)　龍興鳯翥　蟠錯蟬聯(上見芝二錯唐李紳/詩靈根蟠  呈天瑞)¶
(寶葉蟬聯/表地祥)　紫藤赤箭　雲母月精(東坡詩序夜夢遊/人家開西堂門有)¶
(小園古井井上有蒼石石上生紫藤如龍蛇枝葉如赤/箭主人言此石芝也  山堂肆考昔羊愔夢入洞府有)¶
<pb:KR3k0055_WYG_413-22a>¶
(一物飛去神人曰此青雲芝也又有七明芝九/光芝雲母芝月精芝龍仙芝萬年芝金蘭芝)¶
　　芝四¶
原三秀(煌煌靈芝/一年三秀)　九莖　漢代歌(見芝/二)　松子服(火/芝)¶
(赤松子/服之)　生隈(芝蘭菌蠢/生其隈)　萬年(芝/名)　兩日(夜光芝有/目如兩日)¶
　雲氣(青雲紫雲/氣覆之)　瑶光　九光(九/曲)　五色(兩葉/三實)　似¶
桂樹(桂英/芝)　如蓮花(木芝名曰/木威喜芝)　泉陵獻(論/衡)　銅池產¶
(漢/書)　乘車馬(肉/芝)　返弓矢(肉/芝)　白雲覆(白雲/芝)　浮雲翔¶
(夜光/芝)　狀如盤梡(九光/芝)　大如車盖(火/芝)　產甘泉宫¶
<pb:KR3k0055_WYG_413-22b>¶
產涵德殿(並漢/書)　生合歡樹(仲長/子)　生名山隂(抱朴/子)¶
帶之辟兵　服之不老　垂如貫珠(紫朱/芝)　豎如連鼔¶
(赤雲/芝)　靈芝　神芝　增一本兩莖(見芝/一)　三榦九枝¶
(見神/芝贊)　延英御座　安禮御榻(並唐/書)¶
　　芝五¶
原詩梁庾肩吾芝草詩曰踟蹰玩芝草淹留攀桂叢桂¶
叢方偃蹇芝葉正玲瓏如龍復如馬成闕復成宫黄金¶
九華蓋紫莖六英通隱士蒼山北神仙海穴東隨舟聊¶
<pb:KR3k0055_WYG_413-23a>¶
變水獨揺不須風　增唐肅宗御製玉靈芝詩曰玉殿¶
肅肅靈芝煌煌重英發秀連夜分房紫微間采白蕣呈¶
色載啟瑞圖庶符皇極放此靈質賁其王猷神惟不愛¶
永荷天休　李義府詠宣政殿芝草詩曰明王敦孝感¶
寳殿秀靈芝色帶朝陽淨光涵雨露滋且標仙德重更¶
引國恩施聖祚今無限微臣樂未移　宋蘇軾詠芝詩¶
曰空堂明月清且新幽人睡息來初勻了然非夢亦非¶
覺有人夜扣祈孔賓披衣相從到何許朱闌碧井開瓊¶
<pb:KR3k0055_WYG_413-23b>¶
户忽驚石上堆龍蛇玉莖紫筍生無數鏗然散折青珊¶
瑚味如蜜藕和雞蘇¶
增歌漢四皓紫芝歌曰莫莫髙山(一作漠/漠商洛)深谷逶迤曄¶
曄紫芝可以療飢唐虞世逺吾將何(一作/安)歸駟馬髙蓋¶
其憂甚大富貴之畏人兮不若貧賤之肆志(一作富貴/而畏人不)¶
(若貧賤/而輕世)　武帝芝房歌曰齊房產草九莖蓮葉(齊讀/曰齋)宫¶
童効異披圖按牒元氣之精回復此都蔓蔓日茂芝成¶
靈華　班固靈芝歌曰因露寢兮產靈芝象三德兮瑞¶
<pb:KR3k0055_WYG_413-24a>¶
應圖延壽命兮光此都配上帝兮象太微參日月兮揚¶
光輝¶
增表唐崔融賀天后殿中芝草生表曰德合天地仁之¶
所及也深道貫神明孝之所寘也極故有元功肸蠁靈¶
命氤氲瑶光發辰象之精金色吐隂陽之秀伏帷天后¶
化含萬物訓正六宫天下被塗山之音海内仰河洲之¶
教芝英繞殿蹔疑王母之臺靈草成田聊比宓妃之館¶
霑霈雨露之津揺動風雲之氣斜臨網樹分貝葉而重¶
<pb:KR3k0055_WYG_413-24b>¶
開近對淪池接蓮花而倒下豈與夫生於石室空傅好¶
道之言產自珠宫徒事不經之説濫承天祚多慙國本¶
始欽𤣥澗之祥更喜黃雲之地頌聲無輟在郊廟而方¶
傳御膳有憑俯神仙而何逺¶
原贊魏繆襲神芝贊曰靑龍元年神芝產於長平之習¶
陽其色丹紫其質光耀其長尺有八寸五分其本圍三¶
寸有三分别為三幹分為九枝散為二十六莖圍則一¶
寸九分葉徑二寸七分其幹洪纖連屬有似珊瑚之形¶
<pb:KR3k0055_WYG_413-25a>¶
其吐柯載葉祥眀蠲絜考圖按牒蓋美乎所同於前代¶
者矣　又神芝贊(失/名)古瑞命記曰王者慈仁則芝生採¶
食之則延年不終與真人同又神農氏論芝云山川雲¶
雨五行四時隂陽晝夜之精以生五色神芝皆為聖王¶
休祥焉自漢孝武顯宗世號隆盛而元封永平所紀神¶
芝方斯蔑如也且其枝幹條莖本末相承乃協於天官¶
之數非神明其孰為此哉推其類象則蓂莢之植階庭¶
箑蒲之生庖厨視匹靈矣乃詔御府匱而藏之且畫其¶
<pb:KR3k0055_WYG_413-25b>¶
形遂以名園為之贊曰帝德允臻厨不難致煌煌神芝¶
吐葩揚榮曩披其圖今握其形永章遐紀載之頌聲¶
　　蘭一¶
原說文曰蘭香草也　增本草曰蘭一名水香俗呼燕¶
尾香煑水以療風又名香水蘭四時常青花黃有春芳¶
者為春蘭色深秋芳者為秋蘭色淡移植小檻中置座¶
右花開時滿室盡香與他花香又别　圖經曰蘭山在¶
蜀敘州蘭生於深林石間尤多有春蘭秋蘭崇蘭鳯尾¶
<pb:KR3k0055_WYG_413-26a>¶
蘭竹蘭石蘭春蘭花生於葉之下崇蘭花生於葉之上¶
　原易曰同心之言其臭如蘭　增毛詩曰士與女方¶
秉蕳兮即蘭香草也　原禮記曰婦人或賜之&KR0581;蘭則¶
受而獻諸舅姑　家語曰芝蘭生於深林不以無人而¶
不芳君子修德立道不為困窮而改節　增又曰與善¶
人居如入芝蘭之室久而不知其芳　原文子曰日月¶
欲明浮雲蓋之叢蘭修發秋風敗之　又曰蘭芷不為¶
莫服而不芳君子行道不為莫知而止　孫卿子曰民¶
<pb:KR3k0055_WYG_413-26b>¶
之好我芬若椒蘭　增淮南子曰男子樹蘭美而不芳¶
繼子得食肥而不澤情不相與徃來也　原楚詞曰旣¶
滋蘭之九畹兮　增又曰户服艾以盈腰兮謂幽蘭其¶
不可佩　原又曰紉秋蘭以為佩　增又曰沅有芷兮¶
澧有蘭思君子兮未敢言　原又曰秋蘭兮蘼蕪羅生¶
兮堂下緑葉兮紫莖芳菲兮襲予　增又曰浴蘭湯兮¶
沐芳澤　原又曰秋蘭兮靑靑緑葉兮紫莖　增又曰¶
懐蘭英兮把瓊若　又曰疏石蘭兮以為芳(王逸曰石/蘭香草疏)¶
<pb:KR3k0055_WYG_413-27a>¶
(布/也)　漢武帝秋風辭曰蘭有秀兮菊有芳懷佳人兮不¶
能忘¶
　　蘭二¶
原琴操曰猗蘭操者孔子所作也孔子䀻諸侯莫能仕¶
自衞反魯隱谷之中見香蘭獨秀喟然歎曰夫蘭當為¶
王者香今乃獨茂與衆草為伍乃止車援琴鼔之自傷¶
不逢時託辭於香蘭云　左傳曰鄭文公有賤妾曰燕¶
姞夢天使與己蘭曰余為伯鯈余而祖也以是為而子¶
<pb:KR3k0055_WYG_413-27b>¶
蘭有國香人服媚之文公與之蘭而御之辭曰妾不才¶
幸而有子將不信敢徴蘭乎公曰諾生穆公名之曰蘭¶
　增晏子曰曽子將行晏子送之曰君子贈人以軒不¶
若以言吾請以言乎夫蘭本三年而成湛之苦酒則君¶
子不近庶人不佩湛之糜醢而價匹馬矣非蘭本美也¶
所湛然也願子之必求所湛　越絶書曰句踐種蘭渚¶
山(注云渚山王右軍蘭亭是/也今會稽山蘭花甚盛)　漢記曰漢尚書郎每進¶
朝懐香握蘭口含雞舌香　典畧曰曹操殺楊修曰芳¶
<pb:KR3k0055_WYG_413-28a>¶
蘭當門不得不除　原蜀志曰先主殺張裕諸葛亮救¶
之先主曰芳蘭當門不得不鋤　語林曰謝太傅問諸¶
子姪曰子姪何預人事而政欲使其佳諸人莫有言者¶
車騎荅曰譬如芝蘭玉樹欲使生階庭　增羅含别傳¶
曰羅含致仕還家庭中忽蘭桂叢生人以為德行之感¶
　世說曰毛元字伯成負才氣常稱寧為蘭摧玉折不¶
作蕭敷艾榮　梁書曰武帝平建業朝士皆拜謝覧長¶
揖而已意氣閑雅武帝目送良久謂徐勉云覺此生芳¶
<pb:KR3k0055_WYG_413-28b>¶
蘭竟體想謝莊正當如此　隋遺録曰煬帝在江都徃¶
徃為妖祟所惑嘗遊吳公宅雞臺恍惚間與陳後主遇¶
舞女數十羅侍左右中一人迥美帝屢目之後主云即¶
麗華也乃以緑文測海蠡酌紅粱新醖勸帝帝歡甚因¶
請麗華舞玉樹後庭花後主問蕭妃何如此人帝曰春¶
蘭秋菊各一時之秀也　舊唐書曰長壽二年裴子餘¶
為鄠縣同列李朝隱程行諶皆以文法著稱子餘獨以¶
詞學知名或問雍州長史陳崇業三人優劣崇業曰譬¶
<pb:KR3k0055_WYG_413-29a>¶
之春蘭秋菊俱不可廢　宋稗史曰羅畸元祐四年為¶
滁州刺史明年治廨宇於堂前植蘭數十本為之記曰¶
予之於蘭猶賢朋友朝襲其馨暮擷其英欈書就觀引¶
酒對酌¶
　　蘭三¶
增作操　賦詩(上詳蘭二百唐孫逖為集賢院修撰宰/相蕭嵩會  官賦蘭詩繼雅頌休使逖)¶
(為/序)　入室　當門(上詳蘭一/下詳蘭二)　靈德　髙標(上見顔師/古幽蘭賦)¶
(紅向子諲詞緑玉叢中紫玉條幽光疎淡更香饒不將/  粉汙髙標空谷佳人宜作伴貴遊公子不能招小窗)¶
<pb:KR3k0055_WYG_413-29b>¶
(相對讀/離騷)　䕃玉池　養綺石(上見傅𤣥賦黃汗漫録王/維貯蕙蘭必  磁斗養以)¶
(綺石累/年彌盛)　如美人　似君子(東坡題楊次公春蘭詩春/蘭如美人不採羞自獻)¶
(黃山谷修水記蘭似/君子蕙似士大夫)¶
　　蘭四¶
原燕夢　謝庭(並詳/前二)　紉佩(見楚/詞)　䕃池(見傅/𤣥詩)　緑葉¶
　紫莖(並詳/前一)　丹穎　縹蔕(左思齊都賦曰其草則有/杜若蘅菊石蘭芷蕙紫莖)¶
(丹穎緗/葉縹蔕)　為佩(見楚/詞)　當門(詳前/二)　十歩(說苑十歩之/内必有芳蘭)¶
　九畹(楚/詞)　秋芳(古詩蘭/以秋芳)　風汜(楚詞光風轉/蕙汜崇蘭)　蘭亭¶
<pb:KR3k0055_WYG_413-30a>¶
(晉永和九年王羲之集/羣賢㑹稽山隂之蘭亭)　蘭臯(古詩清露/被蘭皐)　王者香(琴/操)¶
　善人室(家/語)　香自焚(蘭以香/而自焚)　刈而卒(左傳鄭穆公/有疾曰蘭死)¶
(吾其死乎此吾所/以生也刈蘭而卒)　旣窮谷(窮谷旣/芳蘭)　生深林(芝/蘭)　郎¶
官在握(郎官握/蘭芳香)　孝子循陔(詩序南陔美孝也曰循彼/南陔言采其蘭以為佩也)¶
　執修禊(韓詩三月上巳桃花水下時浴/於溱洧水執蘭修禊祓除不祥)　受獻舅姑¶
(禮/記)　幽蘭　芳蘭　春蘭　秋蘭　增幽客(花譜蘭/為幽客)¶
芳友(曽端伯取友於/十花蘭為芳友)¶
　　蘭五¶
<pb:KR3k0055_WYG_413-30b>¶
原詩後漢酈炎蘭詩曰靈芝生河洲動揺因洪波秋蘭¶
榮何晩嚴霜悴其柯哀哉二芳草不植太山阿　晉傅¶
𤣥詠秋蘭詩曰秋蘭䕃玉池池水清且芳雙魚自踴躍¶
兩鳥時迴翔　梁孝元帝賦得蘭澤多芳草詩曰春蘭¶
本無豔春澤最葳蕤燕姬得夢罷尚書奏事歸臨池影¶
入浪從風香拂衣當門已芬馥入室復芳菲蘭生不擇¶
徑十歩豈難稀　後梁宣帝詠蘭詩曰折莖聊可佩入¶
室自成芳開花不競節含秀委微霜　陳張正見賦新¶
<pb:KR3k0055_WYG_413-31a>¶
題得蘭生野徑詩曰披襟出蘭畹命酌動幽心鋤罷還¶
開路歌喧自動琴華燈共影落芳杜雜花深莫言閑徑¶
裏遂不斷黃金　唐太宗詠芳蘭詩曰春暉開紫苑淑¶
景媚蘭湯映庭含淺色凝露泫浮光日麗參差影風和¶
輕重香會湏君子折佩裏作芬芳　增李嶠詠蘭詩曰¶
虚室重招尋㤀言契斷金英浮漢家酒雪洒楚王琴廣¶
殿輕香發髙臺逺吹吟河汾應擢秀誰肯訪山隂　張¶
九齡悲秋蘭詩曰幸得不鋤去孤苖守舊根無心羡㫖¶
<pb:KR3k0055_WYG_413-31b>¶
蓄豈欲近名園遇賞寧充佩為生莫礙門幽林芳意在¶
非是為人論　李白蘭詩曰孤蘭生幽園衆草共蕪沒¶
雖照陽春暉復悲髙秋月飛霜早淅瀝緑豔恐休歇若¶
無清風吹香氣為誰發　又曰蘭生不當户别是閑庭¶
草夙被霜雪欺紅榮已先老謬接瑶華枝結根君王池¶
顧無馨香美叨沐春風吹臨風若可佩卒歲常相隨¶
僧無可蘭詩曰蘭色結春光氛氲掩衆芳過門階露葉¶
尋澤徑連香畹静風吹亂亭秋雨引長靈均曽采擷紉¶
<pb:KR3k0055_WYG_413-32a>¶
佩桂荷裳　崔塗幽蘭詩曰幽植衆寧知芬芳只暗持¶
自無君子佩未是國香衰白露沾常早春風到毎遲不¶
如當路草芳馥欲何為　宋朱子秋蘭詩曰秋蘭遞初¶
馥芳意滿中襟想子空齋裏淒涼楚客心夕風生逺思¶
晨露洒中林頗憶孤根在幽期得重尋　又曰秋至百¶
草晦寂寞寒露滋蘭臯一以悴蕪穢不能治端居念離¶
索無以遺所思願言託孤根歲晏以為期　楊萬里蘭¶
詩曰雪徑偷開淺碧花氷根亂吐小紅芽生無桃李春¶
<pb:KR3k0055_WYG_413-32b>¶
風面名可山林處士家政坐國香到朝市不容霜節老¶
雲霞江蘺蕙圃非吾耦付與騷人定等差　明宋濂蘭¶
花篇曰陽和煦九畹晴芬溢青蘭潛姿發𤣥麝幽蘤凝¶
紫檀緑蘿託芳鄰白谷挹髙寒元聖未成調湘纍久長¶
歎菉葹雖外蔽貞潔終能完豈知平生心卒獲君子觀¶
雜以青瑶芝承以白玉槃靈風曉方薦清露夜初漙此¶
時不見知駢羅混荒菅春風桃李花爛若霞綺攅徒媚¶
夸毗子千金買歌歡棄之不彼即要使中心安願結媺¶
<pb:KR3k0055_WYG_413-33a>¶
人佩把玩日㤀餐¶
增操唐韓愈擬猗蘭操曰蘭之猗猗揚揚其香不採而¶
佩於蘭何傷今天之旋其曷為然我行四方以日以年¶
雪霜貿貿薺麥之茂子如不傷我不爾覯薺麥之茂薺¶
麥之有君子之傷君子之守　明宣宗擬猗蘭操曰蘭¶
生幽谷兮曄曄其芳賢人在野兮其道則光嗟蘭之茂¶
兮衆草為伍於乎賢人兮汝其予輔¶
原賦陳周𢎞讓山蘭賦曰爰有奇特之草産於空崖之¶
<pb:KR3k0055_WYG_413-33b>¶
地仰鳥路而裁通視行踪而莫至挺自然之髙介豈衆¶
情之服媚寧紉結之可求垂延佇之能洎稟造化之均¶
育與卉木而齊致入坦道而銷聲屏山幽而靜異獨見¶
識於琴臺竊逢知於綺季　唐顔師古幽蘭賦曰惟奇¶
卉之靈德稟國香於自然洒嘉言而擅美擬自操以稱¶
賢詠秀質於楚賦騰芳聲於漢篇冠庶卉而超絶歴終¶
古而彌傳若乃浮雲卷岫明月澄天光風細轉清露微¶
懸紫莖膏潤緑葉水鮮若翠羽之羣集譬彤霞之競然¶
<pb:KR3k0055_WYG_413-34a>¶
感覊旅之招恨狎寓客之留連旣不遇於擥採信無憂¶
乎剪伐魚始陟以先萌鶗雖鳴而未歇願擢穎於金陛¶
思結䕃乎玉池泛旨酒之十醖耀華燈於百枝　增楊¶
烱幽蘭賦曰惟幽蘭之芳草稟天地之純精抱青紫之¶
奇色挺龍虎之嘉名不起林而獨秀必固本而叢生爾¶
乃丰茸十歩綿連九畹莖受露而將低香從風而自逺¶
當此之時叢生正滋美庭闈之孝子循南陔而采之楚¶
襄王蘭臺之宫零落無叢漢武帝猗蘭之殿荒涼幾變¶
<pb:KR3k0055_WYG_413-34b>¶
聞昔日之芳菲恨今人之不見至若桃花水上佩蘭若¶
而續魂竹箭山隂坐蘭亭而開宴江南則蘭澤為洲東¶
海則蘭陵為縣隰有蘭兮蘭有枝贈逺别兮交新知氣¶
如蘭兮長不改心若蘭兮終不移及夫東山月出西軒¶
日晩授燕女於春閨降陳王於秋坂乃有送客金谷林¶
塘坐曛鶴琴未罷龍劍將分蘭釭燭耀蘭麝氛氲舞䄂¶
廻雪歌聲遏雲度清夜之未艾酌蘭英以奉君若夫靈¶
均放逐離羣散侣辭鄢郢之南都下瀟湘之北渚歩遲¶
<pb:KR3k0055_WYG_413-35a>¶
　遲而適越心鬱鬱而懷楚徒眷戀於君王斂精神於帝¶
　女汀洲兮極目芳菲兮襲予思公子兮不言結芳蘭兮¶
　延佇借如君章有德通神感靈縣車舊館請老山庭白¶
　露下而警鶴秋風髙而亂螢循階除而下望見秋蘭之¶
　靑靑重曰若有人兮山之阿紉秋蘭兮歲月多思握之¶
　兮猶未得空佩之兮欲如何乃抽琴命操為幽蘭之歌¶
　歌曰幽蘭生矣於彼朝陽含雨露之津潤吸日月之休¶
　光美人愁思兮採芙蓉於南浦公子㤀憂兮樹萱草於¶
<pb:KR3k0055_WYG_413-35b>¶
　北堂雖處幽林與窮谷不以無人而不芳趙元淑聞而¶
　歎曰昔聞蘭葉據龍圖復道蘭林引鳯雛鴻歸燕去紫¶
　莖歇露徃霜來緑葉枯悲秋風之一敗與萬草而為芻¶
　¶
　¶
　¶
　¶
御定淵鑑類函卷四百八¶
