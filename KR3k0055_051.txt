# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.388350
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四十六
<pb:KR3k0055_WYG_051-1a>¶
　欽定四庫全書¶
御定淵鑑𩔖函卷四十六¶
　　帝王部七(帝王總載/)¶
　　　帝王總載十(詔/序)　(敕/啟)　(令/賦)　(箋/詩)¶
　詔增唐永昌元年改正朔詔曰朕聞上皇纂厯則天地¶
　以裁規大聖握圗法隂陽以施化故能牢籠品𩔖陶鑄¶
　生靈敷景運於休期闡洪基於光大昔有隋失馭率土¶
　分崩赤縣為禾黍之塲蒼生遇塗炭之酷我髙祖龍興¶
<pb:KR3k0055_WYG_051-1b>¶
　汾晉鳳起寰區殄梟獍而安八荒翦鯨鯢而清四海太¶
　宗膺昊穹之厯數鼓雷電之雄威服逺冠巢燧之前開¶
　邊越羲農之際鴻名邁於三五茂績隆於往初髙宗禀¶
　雷澤之禎符降天縱之神器湛恩所被匝乾坤覆載之¶
　鄉至化所覃盡舟車所通之境撫璇丹極輯瑞蒼嚴天¶
　平地成淳風啟千年之運樂和禮備寳祚隆三聖之基¶
　逖聽王猷熙開帝載朕以虛薄䖍奉叡圗業業兢兢不¶
　遑寢食幸穹昊貽祐宗社延祥河薦合天之符洛出永¶
<pb:KR3k0055_WYG_051-2a>¶
昌之籙時和嵗稔逺肅邇安斯皆先徳所延屢彰嘉貺¶
自恭臨兆庶已積炎凉尚想移風未臻於至道顧循菲¶
徳媿切於深衷思𢎞顧託之恩再闡混元之始夫𤣥穹¶
列象三辰以之麗天厚載含章五行於焉紀地易曰三¶
五以變錯綜其數遂成天下之文定天下之象水火相¶
變其卦為革彖曰天地革而四時成言五徳更相生變¶
革萬象故帝者改正施教明受之於天不定之於人者¶
也自五帝纉統三王馭宇或父子相承同體異徳或金¶
<pb:KR3k0055_WYG_051-2b>¶
木迭改應天順人故納麓登庸粤受終於文祖干戈革¶
命必理厯於明時然則開元配永肇自陽来之旦統厯¶
履端基於朔易之首孳萌發内氣律由中品物任而昭¶
蘇生𩔖蕩而敷革是知夏之人統不逮殷之地正殷之¶
地正有劣周之天統元命所苞實在兹矣周文稽古制¶
禮於成王之日漢髙握徳改元於武皇之代則知文制¶
大備未遑於上業損益之道諒屬於中平朕所以遵飾¶
禮經奉成先志今推三統之次國家得天統當以建子¶
<pb:KR3k0055_WYG_051-3a>¶
之月為正考之羣藝厥義明矣　中宗興復神龍開創¶
詔曰聞天地盈虚四時有消息之度皇王興替五運有¶
遷革之期稱號斯殊驪騵亦異受明命者罔不由兹我¶
大唐髙祖聖期首出天與神器有大功於區夏有大造¶
於生靈太宗道則繼明業推搆極𩔖商湯之起亳若姬¶
發之承周彈壓九皇牢籠萬古髙宗上聖御圗大明司¶
契手調元氣心運洪爐齊五緯而平太階應三神而登¶
日觀羅網開闢包冠羲胥大猷備闡能事斯畢僊駕不¶
<pb:KR3k0055_WYG_051-3b>¶
追逆臣開釁敬業挺炎於淮甸務挺潛應於沙塲天柱¶
將摇地維方擾非撥亂之神功不能定人之危矣太后¶
亶聰成徳濬哲應期用初九之英謀開太一之宏略振¶
玊鈴而殪封豕仗金鉞而斬長鯨受河洛之圗書當昊¶
穹之厯數惠育黎獻並登仁夀既而凝懐問道屬想無¶
為以大寳為勞生遂復忝於明辟且有後命俾承先緒¶
光啟大唐之國用崇興復之基交際在辰情深感愴奉¶
髙祖之宗廟尊太宗之社稷不失舊物實在於兹業既¶
<pb:KR3k0055_WYG_051-4a>¶
惟新事宜更始　蘇頲睿宗禪位詔曰天下神器非上¶
聖無以運其機域中大業非元良無以固其本欽若靈¶
命寅奉神宗屈己順人用安四海承祧主鬯實貞萬國¶
頃者家臻大憫在疚惟憂梟獍滿衢豺狼塞路社稷之¶
守但望苞桑忠義之懐誰期艾棘階禍稔惡伺隙乗間¶
煩言碎辭所不勝述皇太子隆基正氣凝姿端命毓徳¶
自家刑國英徽日甚移孝為忠雄謨電發北軍馳入埽¶
欃槍於紫微南宫反正開日月於黄道平亂寧國翼戴¶
<pb:KR3k0055_WYG_051-4b>¶
朕躬一旅不勞功逾復禹七徳咸舉事邈興周聲應吹¶
銅望當歸璧令司空讀冊侍中授璽實由立義豈曰尚¶
親承華肇開元嗣以建方流樂風之緒宜申洊雷之澤¶
朕爰初踐極喜氣呈祥天人叶心象緯昭貺官名有紀¶
年號用憑　開元受禪詔曰繼明嗣徳王者所以承天¶
尊祖奉先聖人所以崇孝敬上之禮著乎重華月朔之¶
祠襲乎文命猗歟作頌發流濬哲之祥清廟升歌思表¶
配天之業歴選前載可得而言我國家首出開元繼文¶
<pb:KR3k0055_WYG_051-5a>¶
膺統七代觀徳至道洽於生人三后在天垂裕光於後¶
嗣太上皇帝道超寰表功軼帝先名言不測於乾行仁¶
智不知於日用累讓神器非以黄屋為尊俯膺大寳葢¶
為蒼生屈志黎人於變淳化斯登載懐脱屣疇咨菲薄¶
竭讓徳之志天眷莫逥陳拜首之誠中襟逾邈遂以寡¶
昧祇踐宸居循顧紹庭載深寅畏爰撰初吉躬展肅雍¶
䖍肆獻之儀申大號之典神保之饗斯洽介福之道攸¶
宣億兆同歡人祗共慶　蘇頲開元元年詔曰朕聞聖¶
<pb:KR3k0055_WYG_051-5b>¶
人無心同於吹萬上皇有道契於明一居天下之尊者¶
至大體其大以照臨成天下之務者至公順其公以康¶
濟故能稽昌厯考元符通於神祗格於上下鴻名不可¶
以深拒盛典不可以固違斯豈在予而狥物也朕以菲¶
徳丕承聖訓埽除欃槍保衛宗稷内問安以承志外聼¶
理以推誠始自朝廷納之以軌物終加蠻陌洎之以聲¶
教欲令跂行喙飲含齒戴髪去其夭札蠲其疵癘每兢¶
兢於紫座寜自貴於黄屋而凡我羣辟顧斯兆庶以為¶
<pb:KR3k0055_WYG_051-6a>¶
人謀協從天意欽若王者人所歸也帝者天之號也歸¶
之者以徳號之者以功然號以功成則功不可以不表¶
歸以徳厚則徳不可以不勵朕猥屬與能之運遂忘沖¶
讓之私將逮建寅之嵗首甫擇建子之天統是用發揮¶
景運受兹禮冊夫循名者責實謀始者慮終勉而全之¶
非敢自滿所以克己思政惟懐永圗懼弗勝荷用多慙¶
惕　天寳改元詔曰古先哲王之致理也皆上順天心¶
下稽人事時令贊發生之重祥符叶紀年之稱考彼前¶
<pb:KR3k0055_WYG_051-6b>¶
載斯為大猷朕嗣守丕業洎三十年實頼宗社降靈昊¶
穹孚祐萬方無事六府惟修寰宇晏然庶臻於理然則¶
乾元在上仁覆為首皇王臨下惠化攸先恩𢎞善貸用¶
廣慈育尊天寳之建元暢皇風於不宰况屬陽和布氣¶
獻嵗發生宜覃在宥之恩式降維新之澤　元稹文武¶
孝徳皇帝冊尊號詔曰昔我髙祖太宗化隋為唐奄宅¶
區夏包舉四海全付子孫其何事哉彼昏盈而我勞敬¶
也眀皇承之能大其業六戎八蠻罔不貢奉由是庶尹¶
<pb:KR3k0055_WYG_051-7a>¶
弛政庶吏弛刑視人不勤視神不謹燕㓂㪍起洞無藩¶
籬其何事哉據逸安而易萌漸也逮我聖父勤身披攘¶
斬斷誅除天下略定曾是幽冀賜予懐来荷頼景靈丕¶
訓不墜環嵗之内四方平寧粤予何功時帝之力而卿¶
大夫猥以大號加於眇身讓於四三益甚其請皇太后¶
如聞其事歡然慰心慈㫖下臨臣誠上迫祇受大禮凛¶
乎余懐今卿大夫謂我為文武孝徳矣其將何道以匡¶
予予其業業兢兢日慎一日慕陶堯虞舜之行以自勉¶
<pb:KR3k0055_WYG_051-7b>¶
思文祖憲考之道以自勤予茍不思無忘納誨於戲溢¶
美之名既不克讓及物之澤夫何愛焉　憲宗上尊號¶
詔曰朕聞惟人戴后因事必極於推尊惟辟奉天有善¶
必歸於讓徳在敷景化以答元功居有勞謙之思進多¶
滿假之懼緬自邃古何嘗不由是而致理焉朕獲纘睿¶
圗祇膺神器上奉大祭下安羣生恭己臨軒兢懐馭朽¶
志欲周於四海念常切於一夫旰食宵興唯恐失墜運¶
屬休泰時丁小康方隅廓清氛祲銷盪斯乃上荷乾坤¶
<pb:KR3k0055_WYG_051-8a>¶
之垂祐宗社之降靈下頼卿士之叶心戎臣之宣力端¶
拱嚮道推誠任能豈予寡昧用集丕績况至化猶欎勤¶
憂未寧而中外臣僚文武多士累陳懇疏並進昌言願¶
獻鴻名以增虛美拒衆心而率籲轉切顧眇身而内愧¶
靡安乃撰吉辰爰受典冊禋告於清廟䖍聞於昊天當¶
兹盛儀夕惕增厲於戱朕自御極再加景號在徽章而¶
孔備諒浮實而多慙宜因行慶之辰誕布惟新之澤與¶
物咸遂永孚於休　武宗上尊號詔曰昔我髙祖太宗¶
<pb:KR3k0055_WYG_051-8b>¶
始造區夏闢乾坤以覆載掲日月以照臨盛徳耿光格¶
於上下昊天有成命我二后受之列聖丕圗克大其緒¶
文綏武靖奕葉連枝逮予纘脩罔敢失墜誠欲追蹤在¶
昔貽範將来陶末俗於至和返太朴於已散而道不足¶
以居域中之大文不足以成天下之化恭己南面夙興¶
夕惕遐想理古歉然於懐至於嗣嵗豐穰寰海康静妖¶
沴滅息華夷大同兹實監祐自天匡救在下諒非己出¶
安敢自多而三台百辟陳忠瀝懇加我大號其何以堪¶
<pb:KR3k0055_WYG_051-9a>¶
謂予守文宜述先志抑而不行者三請確而不拔者羣¶
誠豈貪在己之名姑念從人之欲祇膺典䇿良深惕勵¶
今維夏長養之時動植之物莫不自遂思有以導迎和¶
氣生活吾人是用稽犧經之作觧法虞書之肆赦推恩¶
宥過思與同休　宣宗冊尊號詔曰我國家披皇圗以¶
立極執大象以升中睿父嗣孫重熙累盛逮予稽古聖¶
孝詔復中興洗滌宿氛廓開昌運天命不易賜予元符¶
荷宗社之耿光致寰瀛之小泰干戈載戢風順雨時豈¶
<pb:KR3k0055_WYG_051-9b>¶
予菲薄汔此肅清皆中外元僚文武多士同心協贊而¶
使之然益用兢慙以戒盈滿而乃累陳丹懇願上鴻名¶
牢讓不從瀝誠彌切於戱昔賢有云舜何人也我何人¶
也茍或讓之不遂予亦敢不思齊今百執事謂予曰聖¶
敬敢忘繼志之義以是自勗庶無悔焉浮實之名既不¶
獲已乗春之澤當務惟新　懿宗嗣登寳位詔曰朕聞¶
龍之騰天漢也則必乗風雲鼓雷電以震六合君之踐¶
大寳也則必敷仁惠煥號令以煦萬方是以地不間於¶
<pb:KR3k0055_WYG_051-10a>¶
幽遐事㒺論於輕重洪聖興而皇渥溥徳音振而庶𩔖¶
蘇故愆咎咸除枯沈盡起斯皆前代令典國朝成規委¶
轡諒戒於惠奸凝命始懐於布澤肆予寡徳嗣纘丕圗¶
夙夜乾兢若俯泉谷永維我髙祖太宗之艱難締構又¶
維我列聖之慈儉統承思所以克紹休眀𢎞濟億兆剗¶
甿俗之弊清理化之源肇祥導和應天順物致驩心於¶
率土知恭己以臨人爰申在宥之恩用洽維新之慶¶
宋太祖登極詔曰五運推移上帝於焉睠命三靈改卜¶
<pb:KR3k0055_WYG_051-10b>¶
王者所以膺圗朕起自側微備嘗艱苦當周邦草昧從¶
二帝以徂征洎虞舜陟方翊嗣君而纂位但罄一心而¶
事上敢期百姓之與能屬以北敵侵疆邊民罹苦朕長¶
驅禁旅往殄塵氛鼓旗纔出於國門將校共推於天命¶
廹迴亰闕欣戴眇躬㓜主以厯數有歸尋行禪讓兆民¶
不可以無主萬機不可以曠時勉狥羣心已登大寳昔¶
湯武革命發大號以順人唐漢開基因始封而建國乗¶
時撫運既叶於謳謡及物推恩宜周於華夏於戲革故¶
<pb:KR3k0055_WYG_051-11a>¶
鼎新景物初隆於王室眚灾肆赦鴻恩普洽於民心更¶
頼將相王公協謀同力共禆寡昧以致升平凡爾萬方¶
咸知朕意　元王鶚世祖即位詔曰朕惟祖宗肇造區¶
宇奄有四方武功迭興文治多闕五十餘年於此矣葢¶
時有先後事有緩急天下大業非一聖一朝所能兼備¶
也先皇帝即位之初風飛雷厲將大有為憂國愛民之¶
心雖切於己尊賢使能之道未得其人方董夔門之師¶
遽遺鼎湖之泣豈期餘恨竟弗克終肆予沖人渡江之¶
<pb:KR3k0055_WYG_051-11b>¶
後盖將深入焉乃聞國中重以僉軍之擾黎庶驚駭若¶
不能一朝居者予為此懼驛騎馳歸目前之急雖紓境¶
外之兵未戢乃會羣議以集良規不意宗盟輒先推戴¶
左右萬里名王巨僚不召而来者有之不謀而同者皆¶
是咸謂國家之大統不可乆曠神人之重寄不可暫虛¶
求之今日太祖嫡孫中先皇母弟之列以賢以長止予¶
一人雖在征伐之間每存仁愛之念博施濟衆實可為¶
天下主天道助順人謀與能祖訓傳國大典於是乎在¶
<pb:KR3k0055_WYG_051-12a>¶
孰敢不從朕峻辭固讓至於再三祈懇益堅誓以死請¶
於是俯循輿情勉登大寳自惟寡昧屬時多艱若渉淵¶
冰㒺知攸濟爰當臨御之始宜新𢎞逺之規祖述變通¶
正在今日務施實徳不尚虛文雖承平未易遽臻而饑¶
渇所當先務略舉其切時便民條列於後嗚呼厯數攸¶
歸欽應上天之命勲親斯託敢忘烈祖之規建極體元¶
與民更始朕所不逮更頼我逺近宗族中外文武同心¶
協力獻可替否之助也　又中統建元詔曰祖宗以神¶
<pb:KR3k0055_WYG_051-12b>¶
武定四方淳徳御羣下朝廷草昩未遑潤色之文政事¶
變通漸有綱維之目朕獲纘舊服載擴丕圗稽列聖之¶
洪規講前代之定制建元表嵗示人君萬世之傳紀時¶
書王見天下一家之義法春秋之正始體大易之乾元¶
炳煥皇猷權輿治道可自庚申嵗五月十九日建號為¶
中統元年惟即位體元之始必立經陳紀為先故内立¶
都省以總權綱外設總司以平庶政仍以興利除害之¶
事補偏捄弊之方隨詔以頒申畫於后於戲秉籙握樞¶
<pb:KR3k0055_WYG_051-13a>¶
必因時而建號施仁發政期與物以更新敷宣懇惻之¶
辭表著憂勞之意凡在臣庶體於至懐　徒單公履建¶
國號詔曰誕膺景命奄四海以宅尊必有美名紹百王¶
而紀統肇從隆古匪獨我家且唐之為言蕩也堯以之¶
而著稱虞之為言樂也舜因之而作號馴至禹興而湯¶
造互名夏大以殷中世降以還事殊非古雖乗時而有¶
國不以義而制稱為秦為漢者葢從初起之地名曰隋¶
曰唐者又即始封之爵邑是皆狥百姓見聞之狃習要¶
<pb:KR3k0055_WYG_051-13b>¶
一時經制之權宜槩以至公得無少貶我太祖皇帝握¶
乾符而起朔土以神武而膺帝圗四振天聲大恢土宇¶
輿圗之廣歴古所無頃者耆宿詣庭奏章伸請謂既成¶
於大業宜早定於鴻名在古制以當然於朕心乎何有¶
可建國號曰大元葢取易經乾元之義兹大治流形於¶
庶品孰名資始之功予一人厎寧於萬邦尤切體仁之¶
要事從因革道協天人於戲稱義而名故匪為之溢美¶
孚休惟永尚不負於投艱嘉與敷天共隆大號　明太¶
<pb:KR3k0055_WYG_051-14a>¶
祖登極詔曰朕惟中國之君自宋運既終天命真人於¶
沙漠入中國為天下主傳及子孫百有餘年今運亦終¶
海内土疆豪傑分争朕本淮右庶民荷上天眷顧祖宗¶
之靈遂乗逐鹿之秋致英賢左右凡兩淮兩浙江東江¶
西湖湘漢沔閩廣山東及西南諸部蠻夷各處冦攘屢¶
命大將軍與諸將校奮揚威武已皆戡定民安田里今¶
文武大臣百司衆庶合辭勸進尊朕為皇帝以主黔黎¶
勉狗輿情即皇帝位於南郊定有天下之號曰大眀以¶
<pb:KR3k0055_WYG_051-14b>¶
是年為洪武元年追尊四代考妣為皇帝皇后建大社¶
大稷於京師立妃馬氏為皇后長子標為皇太子布告¶
天下咸使聞知　成祖登極詔曰昔我皇考太祖髙皇¶
帝龍飛淮甸汛埽區宇東抵虞淵西踰崑崙南跨南交¶
北際瀚海仁風義聲震盪六合曶爽闇昩咸際光明三¶
十年間九有寧謐煌煌功業恢於湯武徳澤廣布至仁¶
彌流少主以㓜沖之姿嗣守大業秉心不順崇信奸囬¶
改更成憲戕害諸王放黜師保禍機四發將及於朕朕¶
<pb:KR3k0055_WYG_051-15a>¶
為髙皇帝嫡子祖有明訓朝無正臣内有奸惡王得興¶
兵討之朕遵奉條章舉兵以清君側之惡盖出於不得¶
已也使朕兵不舉天下亦將有聲罪而攻之者少主曾¶
不反躬自責肆行旅拒朕荷天地祖宗之靈戰勝攻克¶
擣之於埧上殲之於白溝破之於滄州潰之於藁城鏖¶
之於夾河&KR0008;之於靈璧六戰而已不國朕於是駐師畿¶
甸索其奸囬庶幾周公輔成王之誼而乃不究朕懐闔¶
宫自焚自絶於宗社朕整師入京秋毫無犯諸王大臣¶
<pb:KR3k0055_WYG_051-15b>¶
謂朕太祖之嫡順天應人天位不可以乆虛神器不可¶
以無主上章勸進朕拒之再三而不獲乃俯狥輿情即¶
皇帝位　洪熙登極詔曰朕惟上天生民爰立君主仁¶
育兆庶咸底於泰和統御華彞同躋於熙皥我先皇帝¶
奉天撫運治化髙於百王文徳武功聲教被於四海比¶
緣邊警厪龍馭以親征逮及凱旋竟鼎湖之升逝遺命¶
神器付予眇躬顧哀疚之方深豈遵承之遽忍親王公¶
侯駙馬伯文武臣僚君民耆老四夷朝貢之使俯伏闕¶
<pb:KR3k0055_WYG_051-16a>¶
下奉表勸進以為天位不可以乆虛生民不可以無主¶
長嫡承統國家常經陳辭再三瀝懇勤切用是仰遵遺¶
命俯狥輿情祗告天地宗廟社稷即皇帝位奉祖考之¶
洪祐仰聖神之永圗屬兹莅祚之初宣布維新之命¶
敕原梁沈約武帝踐阼後與諸州郡敕曰欽惟䆳古爰¶
及近代雖禪代異時而成功一揆豈惟静民寧亂實由¶
符運總集故能啟業垂統光宅區夏齊氏遘兹昏詖斯¶
亡奄及民命蠢蠢倒懸非喻朕大懼四海舟覆二象雲¶
<pb:KR3k0055_WYG_051-16b>¶
傾億兆與崑岡並燎縉紳與藴崇共日永言悽悼發憤¶
經營推鋒投袂電擊風埽藉上天之靈因熊羆之用徳¶
未半古功侔前烈齊氏既欽若虞夏髙揖萬邦兼以𠖇¶
符先著樂推攸在幽顯宅心辭不獲命猥以虚寡君臨¶
萬國川壑之懐寤寐盈慮方欲昧旦丕顯日昃忘勞思¶
與賢能康濟世道卿擁旄萬里共治是寄當求民瘼留¶
念獄市威斷以御強猾仁惠以撫貧孤使逺近幽深咸¶
得其所方虚位欽能懸爵佇効勿令漢代璽書獨行於¶
<pb:KR3k0055_WYG_051-17a>¶
自古晉世班條靡用於兹日想加克勉副其側席　增¶
唐張九齡處分朝集使敕曰朕恭己承天守文繼位布¶
一心於兆庶明四目於萬方恒恐道或未周物不遂性¶
旁求俊乂共理黎元於咨羣辟寧不我副凡今政要更¶
有四端衣食本於農桑禮樂興於學校流亡出於不足¶
争訟由於無恥故先王務其三時將以厚生也脩其五¶
教將以惇俗也有國有家同知此義不患不知患在不¶
行耳必若縣得良宰萬户息肩州有賢牧千里觧帶仁¶
<pb:KR3k0055_WYG_051-17b>¶
政不遥行之則是皆能勵節朕復何憂卿等還州逓相¶
勸勉遵此王度恤彼下人敬順天常無違月令夫星列¶
躔次土分區域休咎之徵惟人所感善必知生惡亦有¶
由每至嵗成當加賞罰¶
令原晉元帝答劉琨等令曰方今岳牧伯之任股肱腹¶
心之臣萬邦之内九服之外咸見翼戴以隆天威是用¶
辭不獲已而居王位尋覽所陳𢎞㫖優逺孤方當匡復¶
帝祚豈可猥居極位昔有夏克復頼靡艾之勲周宣中¶
<pb:KR3k0055_WYG_051-18a>¶
興由申召之佐二公鎮御幽朔忠以衛上建功拯難寔¶
憑逺略夷難雪恥於是乎在　梁任昉齊宣徳皇后臨¶
朝答梁王令曰承固兹謙抑未膺大典敬復雅㫖良有¶
憮然夫至寂難原言象所絶教思有律感通斯在所以¶
異人者神明同人者用舎王誕兹上睿對越天行徳冠¶
二儀化周羣動生民以来一人而已但達節𢎞道每濡¶
跡於中庸神照惟幾不抑心於鑽仰范宣既讓其下取¶
則况聖圗睿範歌思是歸廉約雖𢎞慶賞遂替誠賢者¶
<pb:KR3k0055_WYG_051-18b>¶
悦義長難進之風不肖者矜功沮竭力之効勸沮之間¶
所差已逺王何得不暫紆雅尚允答天人使朕夜艾以¶
安早朝有預今遣率兹百辟申薦誠欵萬致一塗煩言¶
可略　又敦勸梁王令曰夫功不在賞故庸勲之典葢¶
闕施侔造物則謝徳之塗已寡要不得不強為之名使¶
銓宰有寄王實天生徳齊聖廣淵重搆參辰而九星仰¶
止不易日月而二儀貞觀在昔晦明隐鱗戢翼博通羣¶
籍而讓齒乎一卷之師劍氣凌雲而屈跡於萬夫之下¶
<pb:KR3k0055_WYG_051-19a>¶
辯析天口而似不能言文擅雕龍而成輒削槀爰在弱¶
冠首應弓旌客遊梁朝聲華藉甚隆昌季年勤王始著¶
建武惟新締搆斯在功隆賞薄嘉庸莫疇一馬之田介¶
山之志愈厲六百之秩大樹之號斯存及擁旄司部代¶
馬不敢南牧推轂樊鄧胡塵罕嘗夕起惟彼狡童窮凶¶
極虐衣冠泯絶禮樂崩䘮既而鞠旅誓衆言謀王室白¶
羽一麾黄鳥底定甲既鱗下車亦瓦裂致天之届拱揖¶
羣后豐功厚利無得而稱是以祥光總至休氣四塞五¶
<pb:KR3k0055_WYG_051-19b>¶
老遊河飛星入昴元功茂勲若斯之盛而地狹乎四履¶
勢卑乎九伯帝有恧焉輶軒萃止今遣某等率兹百辟¶
人致其誠庶匪席之㫖不逺而復　又重敦勸梁王令¶
曰朕聞匹夫好仁義在摩踵君子行道達斯兼濟未有¶
盡器窮神藴徽章乎天植髙奠中尊覩傾罍而弗拯惟¶
王徳冠往初功無與二四時等契兩曜齊眀擬度天行¶
取則乾健而運距艱季道極百王援義而起一戎大定¶
羅山革草罔不率從用使商庭産&KR0034;周闕樹梓傾宫既¶
<pb:KR3k0055_WYG_051-20a>¶
散鹿䑓靡蓄盛徳大業巍巍若此日者事岐之號爰發¶
帝言殊物備禮率由寡昧雖復雲䍐載路清蹕啓行昭¶
徳報功未臻其極而髙揖天休逺存克讓俾予未亡與¶
慙日昃今遣某等率兹百辟人致誠請庶有感睿心霈¶
然降志¶
牋原梁任昉為百辟勸進梁王牋曰伏承嘉命佇䇿明¶
公逡廵盛禮斯寔謙尊之㫖未窮逺大之致向者嗣君¶
棄常自絶宗社國命民生翦為仇讐折棟崩榱壓焉自¶
<pb:KR3k0055_WYG_051-20b>¶
及卿士懐脯斮之痛黔首懼比屋之誅明公亮格天之¶
功拯水火之切再踵日月重綴參辰反龜玊於塗泥濟¶
斯民於阬岸使夫匹婦兒童羞言伊吕鄉校里塾恥談¶
五霸位卑乎阿衡地狹於曲阜明公宜祗奉天人允膺¶
大禮無使後予之歌同彼胥怨兼濟之仁翻為獨善¶
又牋曰近以朝命藴策冒奏丹誠奉被還令未蒙虛受¶
縉紳顒顒深所未達葢聞受金於府通人之𢎞致髙蹈¶
海隅匹夫之小節是以履乗石而周公不以為疑増玉¶
<pb:KR3k0055_WYG_051-21a>¶
璜而太公不以為讓况世哲繼軌先徳在民經綸草昧¶
歎深微管加以朱方之役荆河是依班師振旅大造王¶
室雖累繭救宋重胝存楚居今觀古曾何足云而惑¶
甚盜鐘功疑不賞皇天后土不勝其酷是以玉馬駿奔¶
表微子之去金版出地告龍逢之怨明公據鞍輟哭厲¶
三軍之志獨居淹涕激義士之心故能使海若登祗罄¶
圗効祉山戎孤竹束馬景從伐罪弔民匡時靖亂匪叨¶
天功實勤濡足且明公本自諸生取樂名教道風素論¶
<pb:KR3k0055_WYG_051-21b>¶
坐鎮雅俗不習孫吳搆兹神武驅盡誅之氓濟必封之¶
俗龜玊不毁誰之功歟獨為君子將使伊周何地某等¶
不達通變寔有愚誠不任悾欵棘心重謁伏願特膺典¶
䇿式副民望¶
序增宋顔延之三月三日曲水詩序曰夫方䇿既載皇¶
王之迹已殊鐘石畢陳舞詠之情不一雖淵流遂往詳¶
略異聞然其宅天衷立民極莫不崇尚其道神明其位¶
拓世貽統固萬葉而為量者也有宋函夏帝圗𢎞逺髙¶
<pb:KR3k0055_WYG_051-22a>¶
祖以聖武定鼎規同造物皇上以叡文承厯景屬宸居¶
隆周之卜既永宗漢之兆在焉正體毓徳於少陽王宰¶
宣哲於元輔晷緯昭應山瀆效靈五方雜遝四隩来暨¶
選賢建戚則擇之於茂典施命發號必酌之於故實大¶
予協樂上庠肆教章程明密品式周備國容眡令而動¶
軍政象物而具箴闕記言校文講藝之官采遺於内輶¶
車朱軒懐荒振逺之使論徳於外頳莖素毳并柯共穗¶
之瑞史不絶書棧山航海踰沙軼漠之貢府無虛月列¶
<pb:KR3k0055_WYG_051-22b>¶
燧千城通驛萬里穹居之君内首稟朔卉服之酋迴面¶
受吏是以異人慕響俊民間出警蹕清夷表裏悦穆將¶
徙縣中宇張樂岱郊增𩔖帝之壇飾禮神之館塗歌邑¶
誦以望屬車之塵者乆矣　齊王融三月三日曲水詩¶
序曰我大齊之握機創厯誕命建家接禮貳宫考庸太¶
室幽明獻期雷風通響昭華之珍既徙延喜之玊攸歸¶
革宋受天保生萬國度邑静鹿丘之歎遷鼎息大坰之¶
慙紹清和於帝猷聨顯懿於王表駿發開其逺祥定爾¶
<pb:KR3k0055_WYG_051-23a>¶
固其洪業皇帝體膺上聖運鍾下武冠五行之秀氣邁¶
三代之英風昭章雲漢暉麗日月牢籠天地彈壓山川¶
設神理以景俗敷文化以柔逺澤普汜而無私法含𢎞¶
而不殺猶且具明廢寢昃晷忘餐念負重於春冰懐御¶
奔於秋駕可謂巍巍弗與蕩蕩難名秉靈圗而非泰渉¶
孟門其何險用能免羣生於湯火納百姓於休和草莱¶
樂業守屏稱事引鏡皆明目臨池無洗耳沈冥之怨既¶
缺薖軸之疾已消興亷舉孝嵗時於外府署行議年日¶
<pb:KR3k0055_WYG_051-23b>¶
夕於中甸協律總章之司序倫正俗崇文成均之職道¶
徳齊禮挈壺宣夜辨氣朔於靈臺書笏珥彤紀言事於¶
仙室褰帷斷裳危冠空履之吏彯摇武猛扛鼎掲旗之¶
士勤恤民隐糾逖王慝射集隼於髙墉繳大風於長隧¶
不仁者逺惟道斯行讒莠蔑聞攘争掩息稀鳴桴於砥¶
路鞠茂草於圜扉耆年闕市井之游稚齒豐車馬之好¶
宫鄰昭泰荒憬清夷侮食来王左言入侍離身反踵之¶
君髽首貫胸之長屈膝厥角請受纓縻文鉞碧砮之琛¶
<pb:KR3k0055_WYG_051-24a>¶
竒幹善芳之賦紈牛露犬之玩乗黄兹白之駟盈衍儲¶
邸充牣郊虞匭牘相尋鞮譯無曠一尉候於西東合車¶
書於南北暢轂埋轔轔之轍緌旌卷悠悠之斾四方無¶
拂五戎不距偃革辭軒銷金罷刃天瑞降地符升澤馬¶
来器車出紫脱華朱英秀佞枝植厯草孳雲潤星暉風¶
揚月至江海呈象龜龍載文方握河沈璧封山紀石邁¶
三五而不追踐八九之遥跡功既成矣世既貞矣信可¶
以優游暇豫作樂崇徳者與　梁陸倕石闕銘序曰昔¶
<pb:KR3k0055_WYG_051-24b>¶
在舜格文祖禹至神宗周變商俗湯黜夏政雖革命殊¶
乎因襲揖讓異於干戈而晷緯𠖇合天人啓惎克明峻¶
徳大庇生民其揆一也在齊之季威侮五行怠棄三正¶
刑酷然炭暴踰膏柱民怨神怒衆叛親離蹐地無歸瞻¶
烏靡託於是我皇帝拯之迺操斗極把鈎陳翼百神禔¶
萬福龍飛黒水虎歩西河雷動風驅天行地止命旅致¶
屯雲之應登壇有降火之祥龜筮協從人祗響附穿胸¶
露頂之豪箕坐椎髻之長莫不援旗請奮執鋭争先夏¶
<pb:KR3k0055_WYG_051-25a>¶
首憑固庸岷負阻協彼離心抗兹同徳帝赫斯怒秣馬¶
訓兵嚴鼓未通凶渠泥首𢎞舸連舳巨艦接艫鐵馬千¶
羣朱旗萬里折簡而禽廬九傳檄以下湘羅兵不血刃¶
士無遺鏃樊鄧威懐巴黔底定於是流湯之黨握炭之¶
徒守似藩籬戰同枯朽革車近次師營商牧華夷士女¶
冠葢相望扶老攜㓜一旦雲集壺漿塞野簞食盈塗似¶
夏民之附成湯殷士之窺周武安老懐少伐罪弔民農¶
不遷業市無易賈八方入計四隩奉圗羽檄交馳軍書¶
<pb:KR3k0055_WYG_051-25b>¶
狎至一日二日非止萬機而尊嚴之度不諐於師旅淵¶
黙之容無改於行陣計如投水思若轉規䇿定帷幄謀¶
成几案曾未浹辰獨夫授首迺焚其綺席棄彼寳衣歸¶
璇䑓之珠反諸侯之玉指麾而四海隆平下車而天下¶
大定拯兹塗炭救此横流功均天地明並日月於是仰¶
協三靈俯從億兆受昭華之玊納龍敘之圗𩔖帝禋宗¶
光有神器升中以祀羣望攝袂而朝諸夏布教都畿班¶
政方外謀協上䇿刑從中典南服緩耳西羈反舌劒騎¶
<pb:KR3k0055_WYG_051-26a>¶
穹廬之國同川共穴之人莫不屈膝交臂厥角稽顙鑿¶
空萬里攘地千都幕南罷鄣河西無警於是治定功成¶
邇安逺肅忘兹鹿駭息此狼顧乃正六樂治五禮改章¶
程創法律置博士之職而著録之生若雲開集雅之館¶
而欵闗之學如市興建庠序啓設郊丘一介之才必記¶
無文之典咸秩於是天下學士靡然向風人識亷隅家¶
知禮讓教臻侍子化洽期門區宇乂安方面静息役休¶
務簡嵗阜民和厯代規模前王典故莫不芟夷翦截允¶
<pb:KR3k0055_WYG_051-26b>¶
執厥中　原梁沈約武帝集序曰文思安安欽明所以¶
光宅日月光華南風所以興詠日角之主出自諸生鋭¶
頂之君少明古學漢髙宋武雖闕章句歌大風以還沛¶
好清談於暮年夫成天地之大功膺樂推之寳運未或¶
不文武兼資能事斯畢者也我皇誕縱自天生知在御¶
清明内發疏通外典爰始貴遊篤志經術究淹中之雅¶
㫖盡曲䑓之奥義莫不因流極源披條振藻若前疑往¶
滯舊學罕通而超然直詣妙援終古善發談端精於持¶
<pb:KR3k0055_WYG_051-27a>¶
論置壘難踰摧鋒莫擬有同成誦無假含毫興絶節於¶
髙唱振清辭於蘭畹至於春風秋月送别望歸皇王髙¶
宴心期促賞莫不超挺睿興濬發神衷及登庸歴試辭¶
翰繁蔚牋記風動表議雲飛雕蟲小藝無累大道懐君¶
人之大徳有事君之小心為下奉上形於辭㫖雖密奏¶
忠規遺稾必削而國謨藩政存者猶多逮乎俯應歸運¶
仰脩乾録載筆握簡各有司存如綸之㫖時或染翰暨¶
於設簴靈囿愷樂在鎬鹿鳴四牡皇華棠棣之歌伐木¶
<pb:KR3k0055_WYG_051-27b>¶
採薇出車杕杜之讌皆詠志摛藻廣命羣臣上與日月¶
争光下與鐘石比韻事同觀海義等窺天觀之而不測¶
遊之而不知者矣竊惟左史記言右史記事君舉必書¶
無論大小况乎感而後思思而後積積而後滿滿而後¶
言若斯而已哉謹因事立名隨源編次　増唐太宗帝¶
範序曰朕聞大徳曰生大寳曰位辨其上下𣗳其君臣¶
所以撫育黎元陶鈞庶𩔖自非克明克哲允武允文皇¶
天眷命厯數在躬安可以濫握靈圗叨臨神器是以翠¶
<pb:KR3k0055_WYG_051-28a>¶
媯薦陶唐之徳𤣥圭錫大禹之功丹羽呈祥周開七百¶
之祚素靈表瑞漢啓重華之基由此觀之帝王之業非¶
可以智競不可以力争者矣昔隋季板蕩海内分崩先¶
皇以神武之姿當經綸之㑹斬靈蛇而定王業啓金鏡¶
而握天樞然猶五嶽含氣三光戢耀豺狼尚梗風塵未¶
定余以弱冠之年懐慷慨之志思靖大難以濟蒼生躬¶
擐甲胄親當矢石夕對以魚麗之陳朝臨以鶴翼之圍¶
敵無大而不摧兵無堅而不破翦長鯨而清四海埽欃¶
<pb:KR3k0055_WYG_051-28b>¶
槍而廓八紘既而承佑天潢澄清璇極襲重光之永業¶
繼寳籙之隆基戰戰兢兢若御深而馭朽日慎一日冀¶
善始而令終汝以幼年偏鍾慈愛未辨君臣之禮度不¶
知稼穡之艱難余每思此為憂未嘗不廢寢忘食今自¶
軒昊以降迄於周隋經天緯地之君纂業承基之主興¶
亡治亂其道煥然所以披鏡前蹤博採史籍聚其要言¶
以為近誡云爾　王勃九成宫頌序曰國家梯霄架極¶
罄域裁基纂髙丘白雲之𦙍欎函都紫氣之兆宸扉既¶
<pb:KR3k0055_WYG_051-29a>¶
闢一宇宙而来王聖籙潛躋貳乾坤而作帝髙祖天旗¶
夜立制黄鳥而九驅太宗日馭晨飛驂緑蟠而首出雖¶
立極承祧之業進燭前文而重光累洽之符歸功下武¶
陛下承靈太乙踵睿登三星虹沓祉電虯發慶丹書碧¶
篆神符煥河洛之文玊斗珠衡天骨挺皇王之表用能¶
捨桐珪而瑄七鬯肅玊籍而揖宗祧寫靄九天騰景萬¶
里御風雷七曜於上博臨之功顯用山川六府於下輔¶
相之宜得元功密運敷造化於靈襟黄屋神凝創經綸¶
<pb:KR3k0055_WYG_051-29b>¶
於寳思鳳幃宵静隂靈宣玊閫之華鶴禁朝趨離象峻¶
銅樓之景川分帝子控鯤壑而疏源岳動天孫擁熊山¶
而列鎮其成化也如彼其强幹也如此猶乃停旒正室¶
嚴纊中軒玊階匪泰金門為險佇虹㫋於月澗岳瀆生¶
光飛鶴槧於煙皋江湖動色桃溪逸彦塞丹井而歸風¶
松磴遺英斬元闗而奉制位兼河海九卿參巨濟之功¶
道合星辰三事欎經天之象朱轓緝化泣故老於中溪¶
墨綬宣風繞春童於上陌王化之基已洽天上之代有¶
<pb:KR3k0055_WYG_051-30a>¶
序建銅儀而測曜象緯齊懸按璿璣而書雲禎氛疊舉¶
祥嗈十二紫鵷調夏谷之音大禮三千赬蛇應黄鍾之¶
曲蠶功順令業著於青裳蜃磨迎春恩周於黛耜黄沙¶
静讞&KR1065;鳩興頓足之悲丹石銷寃神獬輟推鋒之計咏¶
時和於地壤動植咸驩歌道泰於華封昆蟲自樂星墟¶
列將輝玊節而長驅天䇿神兵下金壇而决勝横麾赤¶
版蔥山成不戰之郊㑹繳青丘桃野見其亡之兆煙馳¶
火徼勵珠産而移琛雪騖氷洲駕瑶谿而納賮乾坤徑¶
<pb:KR3k0055_WYG_051-30b>¶
復載遵赤縣之封曦望環周未出黄圗之域故夫含吐¶
萬物至功也制平八表大業也一隂一陽神道也乃文¶
乃武聖圗也用能使天不愛寳地不藏珍日月五行風¶
雲四序龍章鳳彩舄奕於郊墟黄鉉紫玉磊砢於坰囿¶
集風雲於翠箑浴甘露於朱英澤馬飛鑣山輿結轍殊¶
徽狎至祥書竭東郭之毫累譯同歸朝冊盡南山之竹¶
然後瑶壇備物陳帝服而展皇儀后室疇庸登泰山而¶
小天下功𢎞事畢狹廣宙而三遷風舉雲摇歴神都而¶
<pb:KR3k0055_WYG_051-31a>¶
一憩考遺基於汶上稽故典於淹中光總章之瑞紀嗣¶
乾封之寳厯大矣哉昇中作睿握四海而為尊則大斯¶
模肇三宫而配永　明宋濓洪武聖政記序曰自古帝¶
王創業垂統方有事於征伐而於彌綸天下之治具勢¶
或未遑及其大統既集亦不過振厥宏綱而萬目未盡¶
舉焉如漢之髙帝得國最正雖曰算無遺䇿而施之政¶
令猶乏精詳故史臣贊之亦但云規模宏逺而已夫以¶
髙帝之雄傑尚如此則其餘從可知矣洪惟皇上以布¶
<pb:KR3k0055_WYG_051-31b>¶
衣受天命葢與髙帝同雖當開拓土疆之際停戈講藝¶
息馬論道夜以繼日無一夕之寧迨正天位朝萬國孳¶
孳圗治恒若不足於是綱舉於上目備於下誠有非髙¶
帝所可及是故郊廟以及百神之祭禮文咸秩則祀事¶
嚴矣御極之日即立儲位以正青宫則大本定矣衆建¶
諸王列封功臣則大分昭矣兵戎之衆自京師逹於郡¶
府率皆設衛權一出於朝廷而為將者不得私而軍政¶
肅矣中外官有定制一革冗濫之弊而倖位絶矣冠服¶
<pb:KR3k0055_WYG_051-32a>¶
有别防範有嚴而民志自定無僭侈矣他如申禁令覈¶
實效育人才優前代正禮儀之失去海嶽之封嚴宫壼¶
之法勵忠節之訓刷積歳之獘如斯之𩔖不一而足或¶
前王所未得或行之有未至者皆煥然有條可以垂法¶
後世此其故何哉葢自近代以来習俗圯壊殆將百年¶
而天生大有為之君首出庶物一新舊染之俗與民更¶
始是故睿思所斷動契典則度越千古咸無與讓此正¶
所謂錫智勇而正萬邦也臣備位詞林以文字為職業¶
<pb:KR3k0055_WYG_051-32b>¶
親見盛徳大業日新月著於是與僚屬謀取其有闗政¶
要者編集成書名曰洪武聖政記然而天之髙明也萬¶
物莫不覆焉地之博厚也萬物無不載焉聖人之作也¶
萬物咸興欣覩焉故凡金科之頒玉律之列著之於商¶
書刻之於琬琰傳之於聖子神孫者將與天地相為無¶
窮書曰惟天聰明惟聖時憲詩曰貽厥孫謀以燕翼子¶
此之謂也其所以致四海雍熙之洽比隆於唐虞三代¶
者豈不在於兹乎¶
<pb:KR3k0055_WYG_051-33a>¶
啓原梁沈約賀齊明帝登阼啓曰竊惟皇源浚逺帝寳¶
連暉基深慶厚道貫萬葉而欎林凶徳早𣗳行悖人經¶
逖聽之所未書宗廟之殆如綴百靈聳動九服迴遑結¶
后来之望思庇民之主日月以冀遐邇翹心伏惟陛下¶
大聖在躬君徳夙表龍章日采煥若麗天納麓賔門道¶
風遐被睿化神行無思不洽獄訟允歸天人戴仰屈飛¶
龍之眇轡紆汾陽之逺情運堯心以臨億兆敷舜烈以¶
膺寳命雖中宗之興殷道宣后之隆漢徳異世同符千¶
<pb:KR3k0055_WYG_051-33b>¶
載一揆刑措之業方逺隆平之基在焉率土含欣懐生¶
戴頼况臣早蒙覆潤夙荷恩靈踴躍外畿心不勝慶謹¶
縃民和式流皇澤塗歌里抃載懐鳬藻¶
賦增漢班固東都賦曰往者王莽作逆漢祚中缺天人¶
致誅六合相滅故下人號而上訴上帝懐而降監乃致¶
命乎聖皇於是聖皇乃握乾符闡坤珍披皇圗稽帝文¶
赫然發憤應若興雲霆擊昆陽憑怒雷震遂超大河跨¶
北嶽立號髙邑建都河洛紹百王之荒屯因造化之盪¶
<pb:KR3k0055_WYG_051-34a>¶
滌體元立制繼天而作系唐統接漢緒茂育羣生恢復¶
疆宇勲兼乎在昔事勤乎三五豈特方軌並跡紛綸后¶
辟治近古之所務蹈一聖之險易云爾哉且夫建武之¶
元天地革命四海之内更造夫婦肇有父子君臣初建¶
人倫實始斯乃伏羲氏之所以基皇徳也分州土立市¶
朝作舟輿造器械斯乃軒轅氏之所以開帝功也龔行¶
天罰應天順人斯乃湯武之所以昭王業也遷都改邑¶
有殷宗中興之則焉即土之中有周成隆平之制焉不¶
<pb:KR3k0055_WYG_051-34b>¶
階尺土一人之柄同符乎髙祖克己復禮以奉終始允¶
恭乎孝文憲章稽古封岱勒成儀炳乎世宗案六經而¶
校徳眇古昔而論功仁聖之事既該而帝王之道備矣¶
至於永平之際重熙而累洽盛三雍之上儀脩衮龍之¶
法服鋪鴻藻信景鑠揚世廟正雅樂人神之和允洽羣¶
臣之序既肅乃動大輅遵皇衢省方廵狩躬覽萬國之¶
有無考聲教之所被散皇明以爥幽然後增周舊修洛¶
邑扇巍巍顯翼翼光漢京於諸夏總八方而為之極是¶
<pb:KR3k0055_WYG_051-35a>¶
以皇城之内宫室光眀闕庭神麗奢不可踰儉不能侈¶
於是薦三犧效五牲禮神祗懐百靈覲眀堂臨辟雍揚¶
緝熙宣皇風登靈臺考休徵俯仰乎乾坤參象乎聖躬¶
目中夏而布徳瞰四裔而抗稜西盪河源東澹海漘北¶
動幽崖南耀朱垠殊方别區界絶而不鄰自孝武之所¶
不征孝宣之所未臣莫不陸讋水慄奔走而来賔遂綏¶
哀牢開永昌春王三朝㑹同漢京是日也天子受四海¶
之圗籍膺萬國之貢珍内撫諸夏外綏百蠻爾乃盛禮¶
<pb:KR3k0055_WYG_051-35b>¶
興樂供帳置乎雲龍之庭陳百寮而賛羣后究皇儀而¶
展帝容於是庭實千品㫖酒萬鍾列金罍班玊觴嘉珍¶
御太牢饗爾乃食舉雍徹太師奏樂陳金石布絲竹鐘¶
鼓鏗鍧管絃焯煜抗五聲極六律歌九功舞八佾韶武¶
備泰古畢四夷間奏徳廣所及僸佅兜離罔不具集萬¶
樂備百禮暨皇歡浹羣臣醉降烟煴調元氣然後撞鐘¶
告罷百寮遂退於是皇上覩萬方之歡娛又沐浴於膏¶
澤懼其侈心之將萌而怠於東作也乃申舊章下眀詔¶
<pb:KR3k0055_WYG_051-36a>¶
命有司班憲度昭節儉示太素去後宫之麗飾損乗輿¶
之服御抑工啇之淫業興農桑之盛務遂令海内棄末¶
而反本背偽而歸真女脩織紝男務耕耘器用陶匏服¶
尚素𤣥恥纖靡而不服賤竒麗而弗珍捐金於山沈珠¶
於淵於是百姓滌瑕盪穢而鏡至清形神寂寞耳目不¶
營嗜欲之源滅亷恥之心生莫不優游而自得玉潤而¶
金聲是以四海之内學校如林庠序盈門獻酬交錯爼¶
豆莘莘下舞上歌蹈徳詠仁登降飫宴之禮既畢因相¶
<pb:KR3k0055_WYG_051-36b>¶
與嗟歎元徳讜言𢎞説咸含和而吐氣頌曰盛哉乎斯¶
世　唐述聖賦(闕撰人/姓名)曰臣聞立極著紀之初闢乾開¶
厯之始上所以分垂象曜下所以疆括地理惟大人之¶
有作越百代而孤峙飛五位以龍奮騰九萬而鵬起曩¶
者炎運將終鼎命去絶四溟波駭八維幅裂羽檄交馳¶
邊烽並爇長星夜埽車雲朝結莫不望壁壘以靡旗對¶
轅門而亂轍故得百城冰潰千里煙滅固靈命之有在¶
乃慷慨而投袂驅八駿以雷擊馭六飛而電逝騰星劍¶
<pb:KR3k0055_WYG_051-37a>¶
以外倚振雲鋒而髙彗既後事而先謀亦先勝而後制¶
兵有臨而必尅功無往而不濟龜䇿叶以符兆人神應¶
而合契諒包頊以駕軒實孕皇而育帝足以光燭千祀¶
足以祚隆萬世於是戢兵偃武銘功紀勣採三代之逸¶
經刋八方之遺籍捜隐遁於林藪訪栖遲於巖石然後¶
調玉律以定時測金儀而考厯符洛下之前驗嗣容成¶
之絶迹若夫流惠澤於瀛表被仁風於區外窮八際以¶
来庭踰九譯而浹㑹莫不削袵而崇禮樂觧辮而龍冠¶
<pb:KR3k0055_WYG_051-37b>¶
帶參兩曜以齊明混二儀以稱大信一人之致感實萬¶
方之攸頼聖皇以令叶先甲時惟仲春乃整法駕馭華¶
輪六軍雷動萬乗星陳臨濁河以北睠指清洛而東廵¶
乃升雲闕俯天津朝萬國禮百神珍賮咸集要荒畢臻¶
夫其地也據三川以設險憑四闕而作固總奔凑於八¶
方測圭影於中度既定鼎於周業亦克昌於漢祚望嵩¶
巒之邐迤臨崤坂之迴互所以仰叶辰象所以俯清天¶
歩於是凝聖情以逺慮思成敗於終古美揖讓於有虞¶
<pb:KR3k0055_WYG_051-38a>¶
壯成功於大禹恥用兵於中冀鄙窮戰於丹浦每有違¶
於汝弼恒知失而思補乃命促苑囿散積聚改制度易¶
規矩削侈麗於樓䑓崇質素於階宇仁好生而必遂徳¶
無貰而不輔習嘉禮於玊帛和大樂於鐘鼓上可以降¶
集羣瑞下可以安懐率土惟聖作之可觀實萬物而斯¶
覩　顧况髙祖受命造唐賦曰在桓靈之道曀兮本小¶
而末大下陵而上替君臣相失南北歴帝醜隋而命唐¶
纂周漢之鴻裔髙皇生而豁逹大度狥齊弱而能言神¶
<pb:KR3k0055_WYG_051-38b>¶
光佳氣兮爛以氛氲兆白雀兮戴紫雲隐隐曈曈兮始¶
乎太原君子得時有如追奔岷峨遵江兮河出崑崙雷¶
砰電掣浩浩渾渾厥波雖雄為海所吞乾健而坤順兮¶
利配乾而法坤有何姦豪恃險偷存乃建皇極鍾乎厯¶
數革舊鼎新兮式閭封墓走百神以咸秩兮包五嶽而¶
作固過蒲津而川后增流兮次霍邑而山靈告路彼尚¶
慘黷兮我寛刑以薄賦陋茅屋乎土階遵朱干與大輅¶
乃有嚴更之署環衛鈎陳文昌武庫玊冊韜府兮内八¶
<pb:KR3k0055_WYG_051-39a>¶
景之真文金盤粲霞兮承九天之清露元聖有作恢法¶
度也厥祖草昩諸夏宗臣蠻夷酋長從徳如歸若王固¶
讓而天下可違乎有社稷焉不可闕祀有蒸人焉不可¶
無主是以木曰威仰火曰熛怒辰戌丑未王我唐土神¶
祗叶從龜筮攸同乃更正朔以刀文為開通告於上下¶
予昧乃徳嘉乃丕績若將殞於厥躬草艾渠魁兮罔駕¶
英雄拔萬姓於湯火兮散三光於昊穹此皇王所以職¶
教化也非天不應非聖不作造我鉅唐在夏之興弼成¶
<pb:KR3k0055_WYG_051-39b>¶
九服經啓九道荒厥迹之茫茫在周之興西至流沙東¶
至樂浪重九譯乎越裳在漢之盛大夏身毒月支夜郎¶
辰韓之國盡革傍行未若我唐歌其聲舞其容十有二¶
部鏡立乎中央提封所經聲教所被窮天下之琛怪截¶
海外之梯航逾蟠桃而跨弱水兮盖四十萬里鳥飛驥¶
驟兮鱗萃乎艅艎凝碧𣗳於洞房送白雲於帝鄉舞破¶
陣於清廟兮準文始與西廂迎氣於東郊兮養老於上¶
庠禘祫之禮秬鬯圭瓚兮辟雍眀堂襲蛟鑪之馥馥疊¶
<pb:KR3k0055_WYG_051-40a>¶
鼉鼓之鏜鏜羽林孤兒青衿胄子森琳瑯以鏘鏘河山¶
巨防百二盤岡渭水貫都兮来天漢之湯湯浞龍宫而¶
捎鬼國延苑囿而峻墉隍䮠駞騊駼犀象垂黄附驥之¶
馬骨騰肉飛滅沒陸梁鷟出女床鶤鷄白鷴孔雀翺翔¶
縮沙磧與江湘休徵四塞兮花萼連芳大容揮絃兮子¶
晉吹簧飛亷馳道兮河鼓服箱雍門韓娥流徵叩商徹¶
歌鐘於未央校羽獵於長楊　垂衣治天下賦(闕撰人/姓名)¶
曰天睠唐帝恭承永命守無事為至徳彰不言為大令¶
<pb:KR3k0055_WYG_051-40b>¶
當宁而百蠻自賔垂衣而八極居正當書軌以混合系¶
祖宗而作聖治契無外人羞有為戴北極以定位比南¶
山而不移皇皇焉儼六服以御㝢燭燭焉虛四聰而聽¶
卑備其文火龍迴帶以如動藏乎用天地成功而不知¶
與區夏再造俾古今同道静以虛襟固其大寳儲精而¶
雲欎冠盖恭已而耀生黼藻故能追軒皇躡陶唐文物¶
周衛邦家有光颯祥雲乎五彩蟠瑞靄於六章豈徒具¶
飾乎領袖亦以權量乎圎方是知垂拱者古之難委裘¶
<pb:KR3k0055_WYG_051-41a>¶
者聖之㫖葢與神合寧將智使不然何以酌天心安地¶
紀一家之大無煩車馬以廵遊九重雖深盡見山川之¶
疆理形神不拘清浄為徒體安以一襲道洽於三無俟¶
時不在於顛倒致美何傷乎曵婁於時天淨泰階城開¶
外户應星精以列將動岳神而生輔楚製者分閫而守¶
封縫掖者坐帷而論古纊未周而如挾衮有闕而咸補¶
　宋吕大鈞天下為一家賦曰古之所謂天下為一家¶
者盡日月所照以度地極舟車所至以畫疆以八荒之¶
<pb:KR3k0055_WYG_051-41b>¶
際為藩衛以九州之限為垣墻列國則羣子之舎王畿¶
則主人之堂凡民之賢而不可逺者皆我之父兄保傅¶
愚而不可棄者皆我之幼稚獲臧經理其財乃上所以¶
養下之道分責之事乃下所以事上之常貿遷有無而¶
不知彼我之實損益上下而不辨公私之藏大矣哉外¶
無異人旁無四鄰無寇賊可禦無閭里可親一人之生¶
喜如似續之慶一人之死哀若功緦之倫一人作非不¶
可不媿亦我族之醜一人失所不可不閔亦吾家之貧¶
<pb:KR3k0055_WYG_051-42a>¶
尊賢下不肖則父教之義嘉善矜不能則母鞠之仁朝¶
覲㑹同則幼者之定省承禀廵守聘問則長者之教督¶
撫存曲防遏糴以幸其災縱諜用間以乗其失乖暌有¶
甚於䦧墻鬭狠不離於同室迨至秦政以強自吞推所¶
不愛以殘自昏斧斤親刃其九族塗炭自隳其一門興¶
阡陌而廢井田則委貨財於盜賊之手置郡縣而罷封¶
建則託婦子於羈旅之屯貧富不均幾臣僕其昆弟茍¶
簡不省皆土苴其子孫自漢以来終亦不復雖有王侯¶
<pb:KR3k0055_WYG_051-42b>¶
而不得輒預其政雖有守令而不得乆安其祿譬之錦¶
衣玉食縱無所用之子雕車良馬委不善御之僕門庭¶
雖存亦何足以統制閨門無法則何緣而雍睦豪強日¶
横而略無鞭撲之制單弱日困而不識襁褓之鞠豈天¶
理之固然實人謀之不足　司馬光交趾獻竒獸賦曰¶
皇帝御天下三十有六載化洽於人徳通於神邇無不¶
協逺無不臻粤有交趾来獻麒麟於是羣公卿士百僚¶
庶尹儼然垂紳薦笏旅進而稱曰陛下功冠邃古化侔¶
<pb:KR3k0055_WYG_051-43a>¶
儀極共承神祗嚴奉宗稷純孝烝烝小心翼翼出入起¶
居不忘於訓典進退周旋必咨於軌則體文王之卑服¶
遵大禹之菲食宫室觀臺無礱刻之華輿馬器用無珠¶
玉之飾遊必備於法駕燕不廢於朝夕此皆帝王所不¶
能為陛下行之尚不忘於怵惕是以方内乂寧黎民滋¶
殖垂髫之童耳皆習於詩禮戴白之叟目不睹夫金革¶
至於根著浮流跂行喙息無不翔舞太和涵濡茂澤此¶
殊俗所以響臻靈獸所以来格雖漢室之初黒鷴貢於¶
<pb:KR3k0055_WYG_051-43b>¶
絶徼周家之隆白雉通於重譯殆不足方也臣等謂宜¶
命協律播之聲歌詔太史編之簡䇿以發揮不世之洪¶
休張大無倫之丕績不亦偉乎皇帝乃穆然深思愀然¶
不怡曰吾聞古聖人之治天下也正心以為本脩身以¶
為基閨門睦而四海率服朝衆和而羣生悦隨故務其¶
近不務其逺急其大不急其微今邦雖康未能復漢唐¶
之宇俗雖阜未能追堯舜之時况物尚疵癘而民猶怨¶
咨朕何敢以未治而忘亂未安而忘危享四方之獻當¶
<pb:KR3k0055_WYG_051-44a>¶
三靈之釐皇帝於是御棫樸之篇觀大畜之繇延黄髮¶
之儒顯巖穴之秀善有可旌無間於幽逺言有可采不¶
棄於微陋位匪徳而不升官無能而不授使稷契居左¶
臯夔立右伊吕在前周召侍後相與講經藝之淵原覽¶
皇王之步驟求大化之所未孚訪惠澤之所未究興民¶
之利若療夫饑渇除民之害若憂夫疾疚賜予簡而功¶
無所遺刑罰清而姦無所漏浮費省而物不屈於求湏¶
苛役蠲而農不妨於耘耨使之夏有葛而冬有裘居有¶
<pb:KR3k0055_WYG_051-44b>¶
倉而行有糗絲纊之饒足以養其老甘脆之餘足以慈¶
其幼地不加廣而百姓足賦不加多而縣官富道塗之¶
人恥争而喜讓閭閻之俗棄漓而歸厚户知禮義之方¶
人享期頤之夀然後旃裘之長頓顙而讋服祝髮之渠¶
回面而奔走靡不投利兵而襲冠帶焚僭服而請印綬¶
於是三光澄清萬靈敷佑風雨時若百稼豐茂休氣充¶
塞殊祥輻輳甘露霢霂於林薄醴泉觱沸於嵌竇華平¶
羅植於階戺朱草叢生於庭霤鳯凰長離駢枝而結巢¶
<pb:KR3k0055_WYG_051-45a>¶
黄龍騶虞羣友而為畜¶
詩增唐太宗幸武功慶善宫詩曰夀丘唯舊跡豐邑乃¶
前基粤予承累聖縣弧亦在兹弱齡逢運改提劍欎匡¶
時指麾八荒定懐柔萬國夷梯山咸入款駕海亦来思¶
單于陪武帳日逐衛文螭端扆朝四嶽無為任百司霜¶
節眀秋景輕冰結水湄芸黄遍原隰禾潁積京坻共樂¶
還鄉宴歡此大風詩　又執契静三邊詩曰執契静三¶
邊持衡臨萬姓玊彩輝闗燭金華流日鏡無為宇宙清¶
<pb:KR3k0055_WYG_051-45b>¶
有美璇璣正皎佩星連景飄衣雲結慶戢戈榮十徳昇¶
文輝九功煙波澄舊碧塵火息前紅霜野韜蓮劍闗城¶
罷月弓錢綴榆天合新城栁塞空花消葱嶺雪縠盡流¶
沙霧秋駕轉兢懐春冰彌軫慮書絶龍庭羽烽休鳯穴¶
戍衣宵寢二難食旰飱三懼翦暴興先廢除凶存昔亡¶
圎葢歸天壤方輿入地荒乳海池京邑䨇河沼帝鄉躬¶
脩思勵已撫俗媿時康元首佇鹽梅股肱唯輔弼羽賢¶
崆嶺四翼聖襄城七澆俗庶反淳替文聊就質已知隆¶
<pb:KR3k0055_WYG_051-46a>¶
至道共歡區宇一　許敬宗奉和執契静三邊詩曰元¶
塞隔隂戎朱光分昩谷地遊窮北際雲崖盡西陸星次¶
絶軒臺風衢乖禹服寰區無所外天覆今咸育竄苖猶¶
有孽戮負自貽辜網疎妖鯢漏盤藪怪禽逋髯飛尚假¶
息乳視暫稽誅乾靈振玊弩神略運璇樞日扇廓遊氛¶
天陳清華野昇暄光西夜馳恩溢東瀉揮袂盡崑炎開¶
闗納流赭錦軺凌右地華纓羈大夏清臺映羅葉元沚¶
控瑶池&KR0008;鹿輸珍貺樹羽響来儀輟餚觀化雨栖籞萃¶
<pb:KR3k0055_WYG_051-46b>¶
條支薫風交閬闕就日泛濛漪充庭延飲至絢簡敷春¶
藻迎姜已創圗命力方論道昔託遊河乗再備商山皓¶
欣逢徳化流思效登封草　蘇味道奉和受圗温洛詩¶
曰緑綺膺河檢青壇俯洛濵天旋俄制蹕孝享屬嚴禋¶
陟配光三祖懐柔洎百神霧開中道日雪歛屬車塵預¶
奉咸英奏長歌億萬春　牛鳳及奉和受圖温洛詩曰¶
八神承玉輦六羽警瑶溪戒道伊川北通津澗水西御¶
圗開洛匱刻石與天齊瑞日波中上仙禽霧裏低微臣¶
<pb:KR3k0055_WYG_051-47a>¶
矯弱翮抃舞接鸞鷖　陳子昂皇帝上禮撫事述懐詩¶
曰大君忘自我應運居紫宸揖讓期明辟謳歌且順人¶
軒宫帝圗盛皇極禮容申南面朝萬國東堂㑹百神雲¶
陛旗常滿天庭玊帛陳鐘石和睿思雷雨被深仁承平¶
信娛樂王業本艱辛願罷瑶池宴来觀農扈春卑宫昭¶
夏徳尊老睦堯親微臣敢拜手歌舞頌惟新　李嶠皇¶
帝上禮撫事述懐詩曰配極輝光逺承天顧託隆負圗¶
濟多難脱履歸成功聖道昭永錫邕言讓在躬還推萬¶
<pb:KR3k0055_WYG_051-47b>¶
方重咸仰四門聰恭已忘自逸因人體至公垂旒滄海¶
晏觧網法星空雲散天五色春来日再中稱觴合纓弁¶
率舞應絲桐凱樂深居鎬傳歌盛飲豐小臣濫簪筆無¶
以頌唐風　又奉和拜洛應制詩曰七萃鸞輿動千年¶
瑞檢開文如龜負出圗似鳯銜来殷薦三神享明禋萬¶
國陪周旗黄鳥集漢幄紫雲迴日暮鈎陳轉清歌上帝¶
臺　盧綸皇帝聖感詞四首曰提劍雲雷動垂衣日月¶
明禁花呈瑞色國老見星精發棹魚先躍窺巢鳥不驚¶
<pb:KR3k0055_WYG_051-48a>¶
山呼一萬嵗直入九重城　天衣五鳯彩御馬六龍文¶
雨露清馳道風雷翊上軍髙旌花外轉行漏樂前聞時¶
見金鞭舉空中指瑞雲　妙算干戈止神謀宇宙清兩¶
階文物盛七徳武功成校獵長楊苑屯軍細栁營歸来¶
獻明主歌舞溢春城　天樂下天中雲屏儼在空鉛黄¶
艶河漢笑語合笙鏞已見長随鳳仍聞不射熊君王親¶
試舞閶闔静無風　楊巨源春日奉獻聖夀無疆詞十¶
首曰文物京華盛謳謡國步康瑶池供夀酒銀漢灑宸¶
<pb:KR3k0055_WYG_051-48b>¶
章靈雨含䨇闕雷霆肅萬方代推仙祚逺春共聖恩長¶
鳳扆臨花暖龍鑪旁日香遥知千萬嵗天意奉君王¶
鴛鷺彤庭際軒車綺陌前九城多好樂萬井半祥煙人¶
醉逢堯酒鶯啼答舜絃花明御溝水香暖禁城天賜宴¶
文逾盛徵歡物更妍無窮艶陽月長奉太平年　雲陛¶
臨黄道天門在碧虛太明含睿藻元氣抱宸居戈偃征¶
苖後詩傳宴鎬初年華富仙苑時哲滿公車化入絪緼¶
大恩垂渙汗餘悠然萬方静風俗揖華胥　玉滿飄青¶
<pb:KR3k0055_WYG_051-49a>¶
璅金鋪麗紫宸雲山九門曙天地一家春瑞靄方呈賞¶
暄風本配仁巖廊開鳳翼水殿壓鼇身文雅逢明主歡¶
娛及賤臣年年未央闕恩共物華新　垂拱乾坤正歡¶
心品𩔖同紫煙含北極元澤付東風珠綴留晴景金莖¶
直曉空發生資盛徳交泰讓全功間氣登三事祥光啓¶
四聰遐荒似川水天外一朝宗　代是文明晝春當宴¶
喜時鑪煙添栁重宫漏出花遲漢典方寛律周官正採¶
詩碧霄傳鳯吹紅旭在龍旗造化膺神契陽和沃聖思¶
<pb:KR3k0055_WYG_051-49b>¶
無因随百獸率舞奉丹墀　睿徳符元化芳情翊太和¶
日輪皇鑒逺天仗聖朝多曙色含金榜晴光轉玊珂中¶
宫陳廣樂元老進賡歌蓮葉看龜上桐花識鳳過小臣¶
空擊壤滄海是恩波　物象朝髙殿簪裾溢上京春當¶
九衢好天向萬方明樂報簫韶發杯看沆瀣生芙蓉丹¶
闕暖楊栁玊樓晴閶闔開中禁衣裳儼太清南山同聖¶
夀長對鳳凰城　日上蒼龍闕香含紫禁林晴光五雲¶
疊春色九重深賞叶元和徳文垂雅頌音景雲随御輦¶
<pb:KR3k0055_WYG_051-50a>¶
顥氣在宸襟永保無疆夀長懐不戰心聖朝多慶賜瓊¶
樹粉墻隂　化洽生成遂功宣動植知瑞凝三秀草春¶
入萬年枝鳳掖嘉言進鴛行佳氣隨仗臨丹地近衣對¶
碧山垂渥澤方柔逺聰明本聼卑願同東觀士長對漢¶
威儀　杜甫行次昭陵詩曰舊俗疲庸主羣雄問獨夫¶
讖歸龍鳳質威定虎狼都天屬尊堯典神功協禹謨風¶
雲隨絶足日月繼髙衢文物多師古朝廷半老儒直詞¶
寧戮辱賢路不﨑嶇往者災猶降蒼生喘未蘇指揮安¶
<pb:KR3k0055_WYG_051-50b>¶
率土盪滌撫洪鑪壯士悲陵邑幽人拜鼎湖玊衣晨自¶
舉鐡馬汗常趨松柏瞻虛殿塵沙立暝途寂寥開國日¶
流恨滿山隅　又重經昭陵詩曰草昧英雄起謳歌厯¶
數歸風塵三尺劍社稷一戎衣翼亮貞文徳丕承戢武¶
威聖圗天廣大宗祀日光輝陵寢盤空曲熊羆守翠微¶
再窺松柏路還見五雲飛　薛逢宣政殿前陪位觀冊¶
憲宗皇帝尊號詩曰樓頭鐘鼓逓相催曙色當衙曉仗¶
開孔雀扇分香案出衮龍衣動寳函来金泥照耀傳中¶
<pb:KR3k0055_WYG_051-51a>¶
㫖玊節從容引上台盛禮永尊徽號畢聖慈南面不勝¶
哀　陳陶皇帝擊壤歌詩曰百六承堯緒艱難土運昌¶
太虛横彗孛中野鬭豺狼帝曰更吾嗣時哉憶聖唐英¶
星垂將校神嶽誕忠良鍊石醫元氣屠鼇正昊蒼埽原¶
鋪一徳驅祲立三光大道重蘇息真風再發揚芟夷踰¶
舊跡神聖掩前王郊酒酣寥廓鴻恩受渺茫地圗龜負¶
出天誥鳳銜將雜貢来山峙羣夷入雁行紫泥捜海岱¶
鴻筆富巖廊鷹象敷宸極寰瀛作瑞坊泥丸封八表金¶
<pb:KR3k0055_WYG_051-51b>¶
鏡照中央構殿符麟趾開藩表鳳翔鸞輿親稼穡朱幌¶
務蠶桑戎羯輸天馬靈仙侍玉房宫儀水蒐甲門衛綠¶
沈槍陶鑄超三古車書混萬方時廵望虞舜蒐狩法殷¶
湯化合謳謡滿年豐鬼蜮藏政源歸牧馬公法付神羊¶
寳鼎無靈應金甌肻破傷封山昭茂績祠法答嘉祥在¶
昔宫闈僭仍罹羿浞殃牝鷄何譀䜕猘犬漫劻勷苖禱¶
三靈怒桓偷九族亡鯨鯢尋挂網魑魅旋投荒松柏霜¶
逾翠芝蘭露更香聖謨流祚逺仙系發源長島嶼征徭¶
<pb:KR3k0055_WYG_051-52a>¶
薄漪瀾汎稻凉鳬魚饜餐啖荷薜足衣裳寤寐華胥國¶
嬉遊太素鄉鷹鸇飛接翼忠孝住連墻有叟能調鼎無¶
媒隐釣璜乾坤資識量江海入文章野鶴思蓬闕山麋¶
憶廟堂泥沙空淬礪星斗屢低昂厯草何因見衢罇豈¶
暫忘終隨嘉橘賦霄漢謁羲皇　李百藥謁漢廟詩曰¶
纂堯靈命啓滅楚閠餘終飛名膺帝籙汎迹韞神功瑞¶
氣朝浮碭祥符夜告豐抑揚駕人傑咤叱掩時雄締搆¶
三靈改經綸五緯同干戈革宇内聲教盡寰中運謝年¶
<pb:KR3k0055_WYG_051-52b>¶
逾逺魂歸道未窮𣗳碑留故邑抗殿表祠宫沐蘭祈泗¶
上謁帝動深衷英威宿如在文物杳成空竹皮聚寒徑¶
枌社落霜叢蕭索隂雲晩長川起大風　劉希夷謁漢¶
世祖廟詩曰舂陵氣初發漸臺首未傳列營百萬衆持¶
國十八年運開朱旗後道合赤符先宛城劍鳴匣昆陽¶
鏑應弦獷獸血塗地巨人聲沸天長驅過北趙短兵出¶
南燕太守迎門外王郎死道邊昇壇九成陌端拱千秋¶
田朝廷方雀躍劍佩幾聫翩至徳刑四海神儀翳九泉¶
<pb:KR3k0055_WYG_051-53a>¶
宗子行舊邑恭聞清廟篇君容穆而聖臣像儼猶賢攢¶
木承危柱疎蘿拄朽椽祠庭巢鳥啄祭器網蟲緣懐古¶
江山在惟新厯數遷空餘今夜月常似舊時懸　宋尹¶
洙皇雅十首曰天監下民亂靡有定甚武且仁祚厥真¶
聖仁實懐徠武以執競匪䖍匪劉拯我大命自昔外禪¶
月經日營令以挟制政以隂傾帝初治兵志勤於征奄¶
受神器匪謀而成淮潞弗䖍卒汚叛迹戎輅戒嚴皇威¶
有赫彼寇詿民吾勇其百殄厥渠魁貸其反側帝朝法¶
<pb:KR3k0055_WYG_051-53b>¶
宫左右宗公忮夫悍士以雍以容爾居爾室爾工爾農¶
既息既養惟天子功　主用西師岷梁弗賔匪曰負固¶
實交晉人予訓予誓合我將臣正厥有罪無庸傷民矯¶
矯虎士載摧其壁吁嗟孟侯亦果其䇿迎師而降靡抗¶
鋒鏑豈獨身謀完是宗國蜀都既平將臣失律此衆悍¶
驕彼民危慄當塗叫呶合萬為一匪懐則威帝心是恤¶
帝曰將臣予嘉乃庸廢命毒民爾弗有終邦典用疑惟¶
罪惟功靡殛而削協於厥中帝曰孟侯受封於楚淑旂¶
<pb:KR3k0055_WYG_051-54a>¶
琱戈備物異數俾爾族姻及乃文武服乃王庭靡不有¶
序蜀民歌呼天子威靈保我者封暴我者刑匪功是和¶
匪弱是陵天子惠民誰敢不承　耆武定功時惟二方¶
淮服其義南海遂荒孰孱而盭孰暴而猖自底不譓乃¶
終滅亡帝戒二俘同即爾誅惟民無辜休息是圗時其¶
輯矣寧威獨夫帝嗟汙邦乆罹於兵或暴下以征或敷¶
虐以刑予命中典協於國經民服徳音室家以寧　帝¶
懐永圗治古是憲四方守臣惟屏惟翰在昔艱難弗惠¶
<pb:KR3k0055_WYG_051-54b>¶
訓典跨都連城髙牙以建有土有民肆乃征繕以息以¶
容終焉叛換凡今帥臣狃厥聞見匪革亂原曷清多難¶
帝告庶邦式是典彛元侯顯父戚臣宗支正乃封圻予¶
一人是毗凡曰附城罔爾俾之畜兵厚賦靡爾得私毋¶
凶而國作福作威天子有命疇敢不祗子孫承承唯萬¶
世規　冀州之疆粤惟大鹵俗忮而專地扼而固協比¶
幽都蕩摇邊圉三垂既夷兇威弗沮帝御六師百萬貔¶
虎翦其附庸至於城下鋒鏑始交梯衝如舞蠢爾孱王¶
<pb:KR3k0055_WYG_051-55a>¶
請附降虜我士奮揚願究吾武皇帝曰吁念彼黎庶匪¶
鯨匪鯢復為王士晉郊既平九區以寧陳功太廟告假¶
威靈在昔武王於商觀兵惟我藝祖亦勤於征匪貸晉¶
罪俟作貫盈聖作聖繼巍巍相承皇矣二后功莫與京¶
　帝籍於郊典儀具陳務農以訓供祀以勤祀在於誠¶
匪勤於人訓農以實匪訓以文帝謹二物乃躬乃親公¶
侯卿士暨厥庶民千甸有制飭哉惟寅帝賚髙年式宴¶
且喜種種黄髪族丘而議我生艱難暴亂以繼耳狃金¶
<pb:KR3k0055_WYG_051-55b>¶
鼓目狎戎器皇其我圗新講農事有子有孫力田孝悌¶
鼓舞至仁薰焉如醉　帝咨庶工疇其輔予俊乂以登¶
厥勞乃圗匪忘舊勲匪賢勿俞巍巍衮台盛徳以居任¶
賢伊何昌言是庸勉告爾猷罔恤迺躬豈無狽辭怫逆¶
於衷予不爾疵爾無面從始時從官戎容揚揚今帝左¶
右儒冠煌煌朝廷以尊文物典章得人之盛奕世重光¶
　帝制萬邦罔有弗賔蠻夷戎狄羈而勿臣威格三方¶
稽顙獻珍單于革心願交使人帝謀公卿列侯庶校咸¶
<pb:KR3k0055_WYG_051-56a>¶
曰彼心暴戾隂狡既擾我疆復利吾寳無若勵兵襲其¶
還道皇曰有衆予實念兹戰無必勝矧其歸師借曰大¶
獲疇能盡之益俾餘醜毒無朔陲乃俞其盟北州以綏¶
在漢世宗抗威北戎暴農算商經用弗充中土震騷漢¶
南始空降及後世猶稱厥功初穆聖考徳無與偕匪勤¶
於兵北人遂来逮是三紀逺俗以懐生民休息嗚呼仁¶
哉　帝仁於眀刑在位者以寛恤為治焉皇底其治欽¶
哉惟刑在疑而宥罔察為眀愛怒弗肆孰為重輕毋一¶
<pb:KR3k0055_WYG_051-56b>¶
弗辜惟典之平前世理官倚法以刻匪彼為仇葢曰任¶
職令之蔽獄務正其辟鑒於前人繄我仁徳皇徳在仁¶
寖而成風公侯卿士靡不率從麛卵萌生咸保厥終不¶
鄙不天樂哉融融　噫太平無象兮世烏得而知維盛¶
徳可迹兮其封祀之儀東岱宗兮西汾脽禮上帝兮賔¶
地祗皇有征兮吾民以嬉皇有祈兮吾民是私天敷佑¶
兮惟皇之釐永世億寧兮無疆之基　范仲淹堯廟詩¶
曰千古如天日巍巍與善功禹終平洚水舜亦致薰風¶
<pb:KR3k0055_WYG_051-57a>¶
江海生靈外乾坤揖讓中鄉人不知此簫鼓謝年豐¶
黄庭堅神宗皇帝詩曰文思昭日月神武用雷霆制作¶
深垂統憂勤減夢齡孫謀開二聖永命對三靈今代誰¶
班馬能書汗簡青　釣築收賢輔天人與聖能輝光唐¶
六典度越漢中興百世神宗廟千秋永裕陵帝鄉無馬¶
跡空望白雲乗　邵雍觀盛化詩曰紛紛五代亂離間¶
一旦雲開復見天草木百年新雨露車書萬里舊山川¶
尋常巷陌猶簪紱取次園林亦管絃人老太平春未老¶
<pb:KR3k0055_WYG_051-57b>¶
鶯花無害日髙眠　元郝經開平新宫詩曰日月旋天¶
葢星辰合斗樞光騰掌内鐵氣繞澤中蒲金帛羞重賜¶
弓刀奮一呼真人翔灞上天馬出余吾尺箠初開闢羣¶
雄競走趨無勞為更舉乗勝即長驅蹴蹋千年雪驍騰¶
萬里駒長城衝忽斷弱水飲先枯肅殺威靈盛驅除運¶
㑹俱華夷塵澒洞天地血糢糊地盡諸蕃外兵窮兩海¶
隅九州皆瓦礫萬國一榛蕪誰與重休息徒為妄駭吁¶
治平湏化日殺伐豈良圗聖子曾當璧神孫㑹握符鐡¶
<pb:KR3k0055_WYG_051-58a>¶
山深藴玉瀚海特生珠厯數終當在謳歌信不誣欲成¶
仁義俗先定帝王都畿甸臨中國河山擁奥區燕雲雄¶
地勢遼碣壯天衢峻嶺蟠沙磧重門限扼狐侵淫冠帶¶
近參錯土風殊翠擁和龍栁黄飛盛樂榆岐山鳴鸑鷟¶
冀野牧騊駼風入松杉勁霜涵水草腴穹廬罷遷徙甌¶
脱省勤劬階土遵堯典卑宫協禹謨既能避風雨何用¶
飾金朱棟宇雄新造城隍屹力扶建瓴增壯觀定鼎見¶
規模五讓登皇極羣生賜大酺還聞却走馬即見弛威¶
<pb:KR3k0055_WYG_051-58b>¶
弧簡䇿詢前代弓旌聘老儒恢𢎞回一氣徼幸絶多途¶
雷雨施龎澤乾坤洗舊汙直為提赤子遂使出洪鑪逺¶
徼收疲薾窮邊罷轉輸江壖遺鄂岳石窟棄巴渝刀槊¶
存殘骨膏梁換毒痡却令逢有道免使叫無辜契闊還¶
同室鰥惸得字孤八荒皆夀域六合極歡娛白叟休垂¶
泣蒼生獲再蘇只知期用夏更擬論平吳旭日冰天透¶
仁君雪國無終能到周漢亦足致唐虞遇主得知已逢¶
時合舎軀弭兵通信誓奉詔敢踟蹰頓覺心田豁還將¶
<pb:KR3k0055_WYG_051-59a>¶
肝紙刳行行重回首瑞氣滿闉闍　明宣宗章皇帝述¶
祖徳詩曰恭惟我仁祖躬備大聖徳天性禀純粹温㳟¶
而允塞篤志在仁義兼亦貴稼穡寳玉之所藏山川被¶
光澤　維時屬遘屯畎畝之自適進退與道俱玉徳懐¶
貞白皇天鑒昭晰寳命所繇錫篤生太祖聖配天立人¶
極　海内如鼎沸土壤分割折蒼生靡怙恃俛伏斃毒¶
螫仗劍起濠梁奉天拯焚溺再駕定東南一舉下西北¶
　曠哉六合内腥穢悉盪滌三光復宣朗五典重脩飭¶
<pb:KR3k0055_WYG_051-59b>¶
逺齊堯舜功近過湯武績遂令普天下休飬樂生息¶
太宗削奸回維統奠宗祏聖文既炳煥神武尤赫奕賢¶
才盡登用秉徳各脩職庶邦承覆載貢獻来九譯　昭¶
考撫盈成至仁𢎞隐惻民安視如傷恭己臨萬國繼志¶
與述事夙夜懐兢惕皇風益清穆皇道彌正直　正本¶
所自隆仁祖實啟廸祥源深且廣天派肆洋溢聖神紹¶
傳序茂衍萬世厯造商本元王興周美后稷　兹予嗣¶
鴻業時幾謹申飭四聖赫在天悠乆貽法式保佑頼深¶
<pb:KR3k0055_WYG_051-60a>¶
眷負荷媿餘力稽首陳咏歌庶用示無斁　劉基聖人¶
出詩曰聖人出臨萬方赤若白日登扶桑隂靈韜精星¶
滅芒羣氛辟易歸大荒晻曖寒谷熙春陽枯根發茁暢¶
幽藏潛魚躍波谷鳥翔花明草暖青天長聖人夀北斗¶
軒轅調氣候北辰居中環列宿八方應律九歌奏圎方¶
交格神靈輳聖人出陽道開億萬年歌康哉　又謁夏¶
王廟有感詩曰一片宫垣粉雘新前王陵廟在松筠玊¶
書金簡歸天地貝葉曇花詫鬼神滄海波濤紆職貢山¶
<pb:KR3k0055_WYG_051-60b>¶
川草木望時巡苖頑未狎虞階舞空使忠良淚滿巾¶
李東陽孝宗皇帝詩曰恭已同虞帝祗台比夏王内廷¶
無女謁外囿絶禽荒富有天和養終期厯數長彼蒼何¶
弗弔民物共摧傷　聖道通三極王言似六經面開天¶
日表書作虎龍形把國憂方劇華胥夢不醒萬年金匱¶
在遺訓炳丹青　鶴髮承顔日龍樓問寢晨兩宫同奉¶
飬九廟極精禋孝可通金石誠能動鬼神徽稱髙萬代¶
垂憲及千春　畎畆蒼生念閭閻白屋情覽章時昃日¶
<pb:KR3k0055_WYG_051-61a>¶
露禱必深更嵗旱憂疑獄天寒憫戍兵尚遺寛䘏詔朝¶
野共吞聲　極意窮幽隐虛懐仰治平近臣常造膝閣¶
老不呼名道合君臣義㤙深父子情化機元不偶天意¶
竟何成　玊几終宵坐彤闈徹曉通孫謀思祖訓家教¶
託儲宫天語丁寧際龍顔髣像中此身真隔世地下儻¶
相從　海宇熙平日乾坤夢幻間虹流始華渚龍卧已¶
橋山堯莢驚新換湘筠憶舊斑翠華天上去無路可追¶
攀　靈駕歸何處茂陵西更西日輪埋地軸雲路隔天¶
<pb:KR3k0055_WYG_051-61b>¶
梯月迥鳴鑾静山圍簇仗齊元宫松柏裏瞻望轉淒迷¶
　又重謁孝陵有述詩曰龍虎諸山㑹車書萬國同星¶
躔環斗極王氣繞江東地湧神宫出橋分御水通丹爐¶
晨隐霧石馬夜嘶風日月無私照乾坤仰聖功十年瞻¶
望地雲𣗳欎蔥蔥　又孝宗皇帝輓歌曰北闕南都象¶
鎬豐我皇身自際時雍秖因龍種如髙帝何止虯髯似¶
太宗草木有情皆長飬乾坤無地不包容因思二十年¶
前事長躡仙班侍九重　聖朝偃武脩文日共道王言¶
<pb:KR3k0055_WYG_051-62a>¶
　似六經宋史重施新衮鉞孔庭增飾舊籩鉶垂衣共仰¶
　升龍象賜墨皆成翥鳳形回首茂陵松柏樹春来還向¶
　裕陵青　薛蕙候聖駕回詩曰西北收皇旅東南歸帝¶
　京山驅八駿下海汎六龍行後車環外衛前駟集神坰¶
　支兵連四校中堅屯九營絳氣曵朱竿青雲生翠旌鐃¶
　歌彩吹激行漏玉鸞鳴入覲萬國至清宫羣后迎金貂¶
　雜流景圭璧委繁星録功對五帝合符朝百靈俯窺地¶
　紐正仰瞻天柱平郊禋方展義升封將告成祈招美王¶
<pb:KR3k0055_WYG_051-62b>¶
　度長謡誦休明¶
　¶
　¶
　¶
　¶
　¶
　¶
御定淵鑑𩔖函卷四十六¶
