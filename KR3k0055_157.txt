# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.574859
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR3k0055_WYG_157-1a>¶
　欽定四庫全書¶
御定淵鑑𩔖函卷一百五十二¶
　　政術部三十一(象刑/徒刑)　(肉刑/流刑)　(贖刑/死刑)　(杖刑/族刑)　(鞭朴/罰親)¶
　　　(公族刑官罰故/財產沒)　(不齒/)¶
　　　象刑一¶
　原惟明　非古(書曰象刑惟明者孫卿謂象天道而作/刑安有菲屨赭衣之謂者哉  犯臏以)¶
　(墨蒙其臏畫之犯劓以赭著衣菲草屨非生於治古乃/起於亂今按刑法志曰善哉孫卿之論刑也曰世俗論)¶
　(以古無肉刑有象刑墨黥之屬菲屨赭衣而不純注純/緣也以為治古無肉刑亦不得象刑矣注言人不犯法)¶
<pb:KR3k0055_WYG_157-1b>¶
　(則象刑無所施也人或觸罪而輕其刑是殺人者不死/傷人者不刑罪至重刑至輕民無所畏亂莫大焉故象)¶
　(刑非生於理古而起於亂今也注言今人惡/刑之重因推言之上古如此也其實不然)　畫墨¶
　汚瀋(漢武詔曰古者異衣冠象而人不犯注云畫墨者/幪巾也  王莽太傅唐尊出見男女不異路尊下)¶
　(車以象刑赭瀋汚其衣莽聞説下/詔申飭公卿令思齊封尊平化侯)　上刑赭　下刑墨¶
　(尚書大傳曰唐虞上刑赭衣不純/中刑雜理下刑墨象純幪巾也)¶
　　象刑二¶
　原唐虞象刑(尚書舜典曰/象以典刑)　不使冠飾(周禮害人者不/使冠飾注墨幪)¶
　(也/)　不虧其體(圜土之刑人/也不虧其體)　畫跪當黥(慎/子)　草纓當¶
<pb:KR3k0055_WYG_157-2a>¶
劓(又曰有虞之誅/也以草纓當劓)　履屝當刖　艾鞞當宫(案晉刑法/志曰犯黥)¶
(者皁其巾犯劓者丹其服犯臏者墨其體犯宫者/雜其屨大辟之罪殊刑之極布其衣裾而無縁領)　畫¶
衣冠異章服(刑法/志)　犯墨者蒙帛巾(尚書大傳曰唐虞/象刑犯墨者䝉帛)¶
(巾/)　犯劓者赭其衣(尙書/大傳)　犯臏者幪其臏(又曰犯髕/者以墨幪)¶
(其髕處/而畫之)　犯大辟者衣無領(又曰犯大辟/者布衣無領)¶
　　肉刑一¶
増尚書大傳曰非事之事出入不以道義而誦不祥之¶
辭者其刑墨觸易君命革輿服制度姦兇攘竊傷人者¶
<pb:KR3k0055_WYG_157-2b>¶
其刑劓決闗梁踰城郭而略盜者其刑臏男女不以義¶
交者其刑宫降叛寇賊劫掠者其刑死注曰非事而事¶
之今之所不當得為也攘竊也　尚書舜典曰象以典¶
刑注曰典常也示人以常刑所謂墨劓剕宫大辟也¶
又伊訓曰臣下不匡其刑墨　說文曰黥刑在靣也¶
禮統曰劓刑法木勝土決其皮革也臏刑法金勝木去¶
其節目也　白虎通曰臏脫其臏也　漢書曰黥劓之¶
罪不及大夫故里諺曰欲投鼠而忌器器君也大夫近¶
<pb:KR3k0055_WYG_157-3a>¶
於君也　又曰漢文帝除肉刑當黥者髠為城旦舂當¶
劓者笞三百　晉令曰奴婢亡加銅青若墨黥黥兩眼¶
後再亡黥兩頰上三亡横黥目下皆長一寸五分廣五¶
分　唐通典曰梁制刼者身斬妻子補兵遇赦降死者¶
黵(都咸/反)靣為劫字十四年又除黵面之刑　周禮司刑¶
職曰刖罪五百鄭注曰刖斷足也周改臏作刖也¶
　　肉刑二¶
增家語曰季羔為士師刖人之足俄而衞有蒯聵之亂¶
<pb:KR3k0055_WYG_157-3b>¶
季羔逃之走郭門刖者守門焉謂季羔曰於彼有缺季¶
羔曰君子不踰又曰於彼有竇季羔曰君子不隧又曰¶
於此有室季羔乃入焉既而追者罷季羔將去謂刖者¶
曰吾不能縱主之法而親刖子之足今吾在難正子報¶
怨之時而逃我者三何哉刖者曰斷足固我之罪昔公¶
之治臣也傾側法令先後臣以法欲臣之免於法也臣¶
知之決獄罪定臨當論刑君愀然不悦臣又知之君豈¶
私臣哉天生君子其道固然此臣之所以悦君也孔子¶
<pb:KR3k0055_WYG_157-4a>¶
聞之曰善哉為吏其用法一也思仁恕則樹徳加嚴暴¶
則樹怨公以行之者其惟子羔乎　史記曰孫臏與龎¶
涓同學兵法龎涓既事魏得為恵王將軍而自以為能¶
不及孫臏隂使人召孫臏臏到恐其賢以刑法斷其兩¶
足而黥之欲隠而勿見齊使者如梁孫臏以刑徒陰見¶
說齊使以為竒遂竊載與之齊焉¶
　　肉刑三¶
原詔除　議復(漢文帝除肉刑詔曰夫斷肢體刻肌膚/終身不息何其楚痛之甚也  續漢書)¶
<pb:KR3k0055_WYG_157-4b>¶
(曰建安中議者欲復肉/刑孔融建議不可乃止)　葵智　屨賤(左傳曰鮑宣子/之智不如葵葵)¶
(猶能衞其足故又曰齊景公繁刖/刑有鬻踊者  晏子曰踊貴屨賤)　斷足　斮脛(左傳/曰褚)¶
(師聲子韤而登席衞侯怒曰必/斷其足  尚書曰斮朝渉之脛)　離刀鋸　忍刻截(孔/融)¶
(肉刑議曰一離刀鋸終身不齒之袁安/議曰不忍刻截之慘而安勦絶  悲)　秦施上服¶
苗作虐刑(秦酷以施上服之刑案周禮上服劓墨也下/服宫刖也  吕刑曰苗民作五虐之刑爰始)¶
(滛為劓刵椓黥注曰苗人始為/截刵割劓椓隂黥面故為虐也)　四肢重罰　五虐峻¶
刑(文選曰重罰肉刑也/  五虐即上五刑)　彊鉏不衞　鬻拳自納(左傳/曰鄭)¶
(伯刖彊鉏君子謂彊鉏不能衞足鬻楚鬻拳曰吾懼君/以兵罪莫大焉遂自刖也君子曰  拳可謂愛君矣諫)¶
<pb:KR3k0055_WYG_157-5a>¶
(以自納/於刑)　卞和獻玉　邴氏爭田(韓子曰卞和獻玉於/楚王王使工者相之)¶
(奏王曰石也王怒刖其足而左傳曰齊懿公與邴歜/之父爭田不勝及即位掘  刖之而使歜為僕也)¶
想踊貴之時俗由是敝　念鼻醜之日人何以堪　苗¶
民作而降咎垂誡吕刑　文帝廢以從寛稱仁漢牘(吕/刑)¶
(曰今爾何懲惟時苗民斷制五刑上帝不蠲降咎於苗/注曰謂苗人作五刑天乃滅之  漢文帝去肉刑用笞)¶
(罰文選曰歌雞鳴於/闕下稱仁漢牘也)¶
　　肉刑四¶
原墨辟(辟刑也墨謂刻/其額而涅以墨)　劓辟(截鼻/曰劓)　剕辟(刖足/曰剕)　宫¶
<pb:KR3k0055_WYG_157-5b>¶
辟(宫者次死之刑女子滛執置宫中/不得出也丈夫滛割去其勢也)　極於病(吕刑曰/罰懲非)¶
(死人極於病注曰刑以懲罸過非殺/人也極於病苦者使之莫敢犯也)　增天且劓(易暌/六三)¶
(曰其人天且劓注天去/髪之刑劓去鼻之刑)　原不復屬(漢緹縈上書曰刑/者不可復屬屬連)¶
(也/)　報虐以威(尚書曰皇帝哀矜報虐以威遏絶/苗民注曰皇帝舜也言遏絶苗人)　名¶
輕實重(魏陳羣議除肉刑加以笞名輕而實重名輕/易犯實重傷人是重人骨肉而輕人性命也)¶
彰罪知恥(晉曹彦議曰鑿顛抽脅玩常茍免/犯法乃衆黥刖彰罪而民知恥也)　劓象七¶
政(尚書徳刑考曰劓象七政/日月五星應政變易也)　臏象七精(又曰臏象七/精七宿昬中)¶
(變易節氣/之精也)　墨象斗度(並徳/刑考)　臏去節木(禮統曰臏/刑法金也)¶
<pb:KR3k0055_WYG_157-6a>¶
墨罪五百(周禮曰掌五刑/之法墨罪五百)　増劓罪五百　原宫罪五¶
百　刖罪五百　殺罪五百(死刑也已上並/周禮司刑職)　墨者使¶
守門(周禮掌戮職鄭氏注曰/黥者無妨於禁御也)　劓者使守闗(鄭氏注曰/截劓亦無)¶
(妨以貌醜/逺之也)　刖者使守囿(鄭氏注曰斷足驅/衞禽獸無急行)　宫者使¶
守内(鄭氏注曰以/其人道絶也)　増墨者法火之勝金　原劓者法¶
木之穿土　臏者法金之剋木　宫者法土之壅水¶
大辟法水之滅火¶
　　肉刑五¶
<pb:KR3k0055_WYG_157-6b>¶
増對唐白居易議肉刑對曰漢除肉刑迨今千有餘祀¶
其間博聞逹識之士議其是非者多矣其欲廢之者則¶
曰刻膚革斷支體人主忍而用之則愷悌惻隠之心乖¶
矣此緹縈所謂雖欲改過自新其道無繇者也其欲復¶
之者則曰任箠令用鞭刑酷吏倚而行之則専殺濫死¶
之弊作矣此班固所謂以死罔人失本恵者也臣以為¶
議事者宜徵其實用刑者宜酌其情若以情實言之則¶
可廢而不可復也何者夫肉刑者蓋刵劓椓黥刖之𩔖¶
<pb:KR3k0055_WYG_157-7a>¶
耳書所謂五虐之刑也昔苗人始滛為之而天既降咎¶
及秦人又虐用之而天下亦離心夫如是則豈無濫死¶
者耶漢文帝始除去之而刑罰以清我太宗亦因而棄¶
之而人用不犯夫如是則豈有罔人者耶此臣所謂徴¶
其實者也臣又聞聖人之用刑也輕重適時變用舍順¶
人情不必乎反今之宜復古之制也况肉刑廢之久矣¶
人莫識焉今一朝卒然用之則見者必痛其心聞者必¶
駭其耳又非聖人適時變順人情之意也徵之於實既¶
<pb:KR3k0055_WYG_157-7b>¶
如彼酌之於情又若此可否之驗豈不明哉¶
　　贖刑一¶
増尚書舜典曰金作贖刑(注曰誤入刑/者以金贖罪)　晉律曰其年¶
老小篤癃病及女徒皆收贖　又曰諸應收贖者皆月¶
入中絹一疋老小女人半之　又曰以金罰相代者率¶
金一兩以當罰十也¶
　　贖刑二¶
増家語曰魯國之政贖人於諸侯皆取金内府子貢贖¶
<pb:KR3k0055_WYG_157-8a>¶
之而辭不取孔子聞之曰賜失之矣夫聖人舉事可以¶
移風易俗而教導不可施於百姓非獨適身之行也今¶
魯國富者寡貧者多贖人受内府金則為不㢘則何以¶
相贖乎自今已後魯人不復贖人於諸侯矣　晉書曰¶
王宏有政績為河南尹苛碎坐桎梏罪人以泥墨塗面¶
置深坑中餓不與食又擅縱五嵗刑以下二十一人為¶
有司所劾帝以宏累有功績聼以贖罪論　又曰烈王¶
無忌閩王承之子也承為荆州刺史王廙所害江州刺¶
<pb:KR3k0055_WYG_157-8b>¶
史禇裒當之鎮無忌及丹陽尹桓景等餞於板橋時王¶
廙子丹陽丞耆之在坐無忌志欲復讐拔刀將手刅之¶
裒景命左右救捍獲免御史中丞車灌奏無忌欲専殺¶
人付廷尉科罪成帝詔曰王當以體國為重豈可尋繹¶
由來以亂朝憲主者其申明法令自今以往有犯必誅¶
於是聼以贖論　唐書曰僖宗乾符三年敇應殘疾篤¶
疾犯徒流罪或是連累即許徵贖如身犯罪不在免限¶
　　贖刑三¶
<pb:KR3k0055_WYG_157-9a>¶
原入粟　輸錢(漢張敞言國兵在外穀度不足願令有/罪非盗受財殺人犯法不得赦者得以)¶
(差入穀蕭望之及李疆議曰粟以贖罪則富者得生貧/者得死是貧富異刑而法不一竟不施敞議詳贖刑五)¶
(錢後漢虞詡為僕射時長安聼百姓謫罰者輸贖號義/  託為貧人儲而守令因以聚斂詡上疏論之詔下切)¶
(責州/縣也)　罰金　出縑(漢張釋之為廷尉文帝出中渭橋/有人從橋下出乘輿馬驚釋之奏)¶
(當罰金詳議讞二出續漢書建武初令天/下繫囚減罪一等  縑贖罪輕重各有差)　解左驂¶
入半縑(史記曰越石父賢在縲紲之中晏子見而解左/驂贖之  後漢明帝詔亡命者自殊死已下贖)¶
(死罪縑三十匹&KR0898;右趾至髠鉗城旦舂十/匹城旦至司寇五匹未發自告半入贖)　誅匈奴¶
捕安世(後漢竇憲字伯度有罪請誅匈奴以自贖乃拜/車騎將軍有功遂勒銘燕然山  漢丞相公孫)¶
<pb:KR3k0055_WYG_157-9b>¶
(賀請捕朱安世以贖子罪子敬聲/也西京賦曰丞相欲贖子罪云云)　増伏斧鑕　獻金¶
馬(晉高祖怒閩王昶不遜下詔暴其罪歸其貢物不納/兵部員外郎李知損上書請籍沒其物而禁錮使者)¶
(於是以元弼下獄元弼俯伏曰昶夷貊之君不知禮義/陛下方示大信以來逺人臣將命無狀願伏斧鑕以贖)¶
(昶罪髙祖乃赦元弼遣歸乃唐書曰後魏起自北方屬/晉室之亂部落漸盛其主  峻刑法毎以軍令從事人)¶
(乘寛政久多以違令得罪死者以萬計於是/部落騷然其後當死者聼其家獻金馬以贖)　原五罰¶
有赦　百身可贖(尚書曰五罰之疑有赦注曰出金/贖罪  詩曰如可贖兮人百其身)¶
　　贖刑四¶
原官婢(漢書曰太倉令淳于公犯法當刑其幼女緹縈/上書曰妾父為吏齊中皆稱㢘平今坐法當刑)¶
<pb:KR3k0055_WYG_157-10a>¶
(妾傷夫死者不可復生刑者不可復續雖欲改過自新/其道無由妾願沒入為官婢以贖父刑文帝哀憐之乃)¶
(下詔除/肉刑)　官奴(晉殿中帳吏邵廣盗官幔三張合布三/十匹罪應棄市廣二子宗年十三雲年)¶
(十一撾登聞鼓求為官奴以贖父罪時議者欲減廣死/罪以宗等付奚官為奴而不為永制右丞范堅駁曰以)¶
(殺止殺小不忍而輕易典刑人之愛父誰不如/宗此為施一恩於今開萬怨於後遂正廣刑)　權輕¶
重(輕重諸/罰有權)　免刑戮(免於/刑戮)　誤者之試(張斐律序曰贖/罰誤者之試)¶
　穆王訓夏(周穆王訓夏贖刑訓暢夏禹贖/刑之法更従輕以布告天下)　貢禹請¶
除(貢禹請除/贖刑之法)　金罰貨罰(周禮職金掌金罰貨罰入於/司兵注以金以貨贖罪者也)¶
(入於司兵以給/兵及工直也)　百鍰千鍰(罪贖以百鍰重/倍加至千鍰也)　増赦疑¶
<pb:KR3k0055_WYG_157-10b>¶
從罰(尚書曰五刑之疑有赦五刑不簡正於五罰注曰/罰贖刑也五刑有疑則赦之從五罰言降而從輕)¶
(也/)　以官爵贖(唐王忠嗣數上言禄山且亂李林甫惡/之隂使人誣告忠嗣帝怒召入付三司)¶
(訊驗罪應死哥舒翰方有寵白上/請以官爵贖忠嗣罪帝意乃解)　推父䕃贖(本傳曰/裴潾再)¶
(遷刑部郎中前率府倉曹參軍曲元衡杖民栢公成母/死有司以死在辜外推元衡父䕃贖金公成受財不訴)¶
(以赦免潾議曰杖捶者官得施所部非所部雖有罪必/請有司明不可擅也元衡非在官公成母非所部不可)¶
(以䕃免公成取賄仇家利母之死逆/天性當伏誅有詔元衡流公成輪死)　原贖死金二斤¶
(晉律注曰謂其五嵗以下一/等減半四嵗以下一等減半)　贖囚金四兩(又曰贖罪/囚罰金四)¶
(兩/)　諸侯不敬皆贖論(又曰凡諸侯上書/言及不敬皆贖論)　八議得減¶
<pb:KR3k0055_WYG_157-11a>¶
皆收贖(又曰諸侯應八議以上請得減收/留贖勿髠鉗笞也已上并晉律)　入錢五十¶
萬減死(漢武帝紀天漢四年秋九月令死/罪入贖錢五十萬減死罪一等)　買爵三十¶
級免罪(漢書恵帝紀曰民有罪得買爵三十級以免死/罪案應劭曰一級直錢二千凡為六萬若今贖)¶
(罪入三十/匹縑矣)　墨辟疑赦其罰百鍰(尚書吕/刑下同)　劓辟疑赦¶
其罰惟倍　刖刑疑赦其罰倍差(孔傳倍差又/半五十鍰也)　宫辟¶
疑赦其罰六百鍰　大辟疑赦其罰千鍰(孔安國曰六/兩曰鍰鍰黄)¶
(鐵/也)　重罪入甲兵輕罪入楯革(管子桓公謂管仲曰吾/欲從事於諸侯可乎對)¶
(曰未可君使甲兵贖死制重罪入/甲兵輕罪入楯革小罪入半鈞也)¶
<pb:KR3k0055_WYG_157-11b>¶
　　贖刑五¶
増議漢蕭望之入粟贖罪議曰民函陰陽之氣有好義¶
欲利之心在教化之所助雖堯在上不能去民欲利之¶
心而能令其欲利不勝其好義也雖桀在上不能去民¶
好義之心而能令其好義不勝其欲利也故尭桀之分¶
在於義利而已道民不可不慎也今欲令民量粟以贖¶
罪如此則富者得生貧者獨死是貧富異刑而法不一¶
也人情貧窮父兄囚執聞出財得以生活為人子弟者¶
<pb:KR3k0055_WYG_157-12a>¶
將不顧死亡之患敗亂之行以赴財利求救親戚一人¶
得生十人以䘮如此伯夷之行壊公綽之名滅政教一¶
傾雖有周召之佐恐不能復古者藏於民不足則取有¶
餘則與詩曰爰及矜人哀此鰥寡上恵下也又曰雨我¶
公田遂及我私下急上也今有西邉之役民失作業雖¶
户賦口斂以贍其困乏古之通義百姓莫以為非以死¶
救生恐未可也¶
増疏漢貢禹除贖罪法疏曰孝文時賈人贅壻及吏坐¶
<pb:KR3k0055_WYG_157-12b>¶
贓者皆禁錮不得為吏賞善罰惡不阿親戚罪白者伏¶
其誅疑者以與民亡贖罪之法武帝闢地廣境數千里¶
自見功大威行遂從耆欲用度不足乃使犯法者贖罪¶
入榖者補吏是以天下奢侈官亂民貧盗賊並起亡命¶
者衆郡國恐伏其誅則擇便巧史書習於計簿能欺上¶
府者以為右職姦軌不勝則取勇猛能操切百姓者以¶
苛暴威服下者使居大位故亡義而有財者顯於世欺¶
謾而善書者尊於朝誖逆而勇猛者貴於官故俗皆曰¶
<pb:KR3k0055_WYG_157-13a>¶
何以孝弟為財多而光榮何以禮義為史書而仕宦何¶
以謹慎為勇猛而臨官故黥劓而髠鉗者猶復攘臂為¶
政於世行雖犬彘家富埶足目指氣使是為賢耳故謂¶
居官而置富者為雄桀處姦而得利者為壯士兄勸其¶
弟父勉其子俗之壊敗乃至於是察其所以然者皆以¶
犯法得贖罪求士不得真賢相守崇財利誅不行之所¶
致也今宜除贖罪之法相守選舉不以實及有贓者輙¶
行其誅亡但免官則爭盡力為善貴孝弟賤賈人進真¶
<pb:KR3k0055_WYG_157-13b>¶
賢舉實㢘而天下治矣¶
　　杖刑一¶
増後漢紀曰明帝時政事嚴酷公卿皆鞭杖左雄上言¶
九卿位次三事班在大臣行有佩玉之節動有庠序之¶
儀加以鞭杖誠非古典上即除之　晉春秋曰諸葛武¶
侯杖二十以上皆親決宣王聞之喜曰吾無患矣　三¶
國典略曰齊馮翊王潤字子澤神武第十四子也㢘慎¶
方雅習於吏職神武嘗稱之曰此吾家千里駒也初為¶
<pb:KR3k0055_WYG_157-14a>¶
定州刺史開府王迴洛闗督獨孤秡侵竊官田受納賄¶
賂潤案舉其事二人上言潤出送臺使張魏文登壇南¶
望歎息不測其意武宣曰馮翊王少小謹慎内外所知¶
不為非法朕信之矣登髙逺望人之常情何足可道鼠¶
軰輕相間搆理應從斬猶以舊人未忍致法迴洛決鞭¶
二百秡宜决鞭一百　隋書曰庫狄士文拜真州刺史¶
性清苦不受公料家無餘財其子嘗噉官㕑餅士文枷¶
之於獄累日杖一百步送還京僮隸無敢出門　唐書¶
<pb:KR3k0055_WYG_157-14b>¶
曰開元二年監察御史蔣挺有所犯敇朝堂杖之黄門¶
侍郎張廷珪曰御史憲司清望耳目之官有犯當殺即¶
殺當流即流不可決杖可殺不可辱也　又曰開元中¶
前廣州都督裴伷先下獄中書令張嘉貞奏請決杖兵¶
部尚書張説進言臣聞刑不上大夫以其近於君也故¶
曰士可殺不可辱也臣今秋廵邉中途聞姜皎朝堂決¶
杖皎是三品亦有微功不宜決杖廷辱以卒伍待之且¶
律有八議勲貴在焉今伷先不可又輕決罰上然其言¶
<pb:KR3k0055_WYG_157-15a>¶
嘉貞不說退而曰何言事之深也説曰宰相者時來即¶
為豈能長據若貴臣盡可杖但恐吾等行當及之此言¶
非為伷先乃為天下士君子也　又曰王遂為浙西觀¶
察使毎有笞撻其杖率過常制既遇禍監軍使封其杖¶
來獻命中人出示於朝以作誡　五代史曰劉銖用法¶
刻甚民有過者問其年幾何對曰若干即隨其數杖之¶
謂之隨年杖毎杖一人必兩杖齊下又謂之曰合歡杖¶
　　杖刑二¶
<pb:KR3k0055_WYG_157-15b>¶
原法杖(晉令曰應得法杕者以小杖過五寸/者稍行之應杖而髀有瘡者緩臋也)　増白挺¶
(大杖/也)　創杖架(唐宇文融以夏楚大小無制始創杖架/以髙卑度杖長短又鑄銅為規齊其巨)¶
(細/)　罪不加(李封為延陵令吏人有罪不/加杖罰但令裏碧巾以辱之)　懸棒四門¶
(魏太祖為洛陽北都尉治/四門作五色棒懸門左右)　有犯共斥(徐有功初為蒲/州司法以寛為)¶
(治不施敲朴吏相約有犯徐司法杖者/衆共斥之迨報滿不杖一人職事亦理)　原生荆長六¶
尺(晉令曰杖皆用荆其長六尺/制杖大頭圍一寸尾三分半)　傅咸受罰太重(傅咸/傳曰)¶
(楊濟與咸書曰昨遣人相視受罰云太/重相念杖痕不耐風寒宜深慎䕶云云)　違拒上命財¶
加罪黜(傅咸答楊/濟與書云)　上梢雲根下拂地足(世説曰桓温/在荆州全欲)¶
<pb:KR3k0055_WYG_157-16a>¶
(以徳被江漢恥以威刑肅物令史受杖正從朱衣上過/桓式年少從外來云向從閣下過見令史受杖上梢雲)¶
(根下拂地足意譏不著桓公曰我猶患其/重案式桓歆小字温第三子仕至尚書)　丁邯不就¶
郎杖之數十(三輔法錄曰丁邯字叔春選為郎託疾不/就詔問實病否對曰臣實不病恥以孝㢘)¶
(為令史職耳世祖怒杖之數十詔問欲為郎否/對曰能殺臣者陛下不能為郎者臣詔出之)　白裒¶
表山濤詔杖五十(王隠晉書山濤傳曰武帝以山濤為/司徒頻讓不許濤出徑歸家左丞白)¶
(裒奏違詔/杖裒五十)¶
　　鞭扑一¶
原親抶(左傳宋司城子罕親執扑/以行築者而抶其不勉者)　枉笞(楚相枉張儀/盗璧笞撻之)¶
<pb:KR3k0055_WYG_157-16b>¶
(詳拷/訊)　示賊(左傳齊襄公誅屨於徒人費弗得/鞭之見血遇賊於門袒而示之背)　笞秦¶
(仙婦/笞秦)　撾吏(後漢常林夜/撾吏詳拷訊)　鞭督(晉書曰魏明帝令婦/人加笞還從鞭督之)¶
(例以其形體裸露故也又晉令/曰應受杖而體有瘡者督之也)　鞭刑　箠令　笞罰¶
　笞令　増蒲鞭(續漢書曰劉寛為南陽太守遇民如/子吏民有罪以蒲鞭罰之示辱而已)¶
　繫笞　笞訊　原撻伯禽(成王有過周/公則撻伯禽)　鞭師曹(左/傳)¶
(魏侯有嬖妾使師曹誨之琴/師曹鞭之公怒鞭師曹三百)　使受撻(史記曰吏過笞/撻陳餘餘欲起)¶
(張耳躡使受笞去耳責餘/曰今見一辱而死一吏乎)　増鞭圉人(左傳子般怒鞭/圉人犖公曰不)¶
(如殺之是不可鞭/能投蓋於稷門)　原撻之流血(禮/記)　鞭之見血(詳示/賊注)¶
<pb:KR3k0055_WYG_157-17a>¶
　七人而畢(左傳曰楚子玉治兵終日/而畢鞭七人貫三人耳)　一抶何傷(左/傳)¶
(曰齊懿公奪閻織之妻而使織為參乘邴歜以鞭抶/織織怒歜曰人奪汝妻而不敢怒一抶汝庸何傷)¶
加笞減笞(漢景帝詔曰加笞與重罪無異幸而不死不/可為人其定律笞者五百曰三百三百曰二)¶
(百也又詔曰加笞者或至死而笞未畢朕/甚憐之其減笞三百曰二百二百曰百)　無得更人¶
(漢景詔當笞者笞臋無得更人/畢一罪乃更人由是笞者得全)　未嘗撻人(漢朱邑為/桐鄉嗇夫)¶
(未嘗撻/辱人)　増鞭作官刑(舜典孔傳曰為/辦治官事之刑)　扑作敎刑(舜/典)¶
(孔傳曰楚扑也/為敎官之刑)　夏楚收威(禮樂記篇曰夏楚/二物收其威也)　撻以¶
記之(尚書侯以明/之撻以記之)　許嘉免父(汝南先賢傳曰許嘉年/十三父給亭治道坐不)¶
<pb:KR3k0055_WYG_157-17b>¶
(竞當得鞭嘉叩頭流血/請得免由是感激讀書)　立秋施鞭扑(馬融曰立秋/乃施鞭扑)¶
竹箠長五尺(刑法志曰諸笞者箠長五尺其本/大一寸其末薄半寸皆平其節也)　生革¶
去四㢘(又曰鞭皆用牛皮生革/㢘或法鞭生革去四㢘)¶
　　徒刑一¶
原顧山　埽道(漢平紀曰天下女徒已論歸家出顧山/錢月三百聼使入錢顧人入山伐木也)¶
(刑魏王凌遇事髠/  五嵗當道埽除)　伐薪　舂稾(伐薪三年鬼薪徒也/  春槀徒役女子之)¶
(刑/)　當完　驅就(漢張蒼定律諸當完者/完為城旦  驅以就役)¶
　　徒刑二¶
<pb:KR3k0055_WYG_157-18a>¶
原斷徒　配役　施職事(凡害人者寘之圜土而/施職事焉以明刑恥之)　弛¶
刑徒(漢邴吉使女徒復作弛刑/徒注曰不私鎖但責保)　役重罪(周禮曰凡萬/民有罪者役)¶
(諸司空重罪旬有三日坐期月役則宥/而赦之注曰役者使給百工之役也)　計徒庸(左傳/士彌)¶
(牟營城周計徒庸慮/材用以令役於諸侯)　城旦三嵗(張蒼定律諸當髠者/完為城旦舂滿三嵗)¶
(為鬼薪白粲鬼薪白粲一嵗入於隸臣妾隸臣妾一嵗/免為庶人隸臣妾滿二嵗為司寇司寇一嵗及作如司)¶
(寇二嵗皆免為庶人逃亡/及耐罪以上不用此令)　司寇二嵗(詳/上)　任之以事¶
(周禮曰司圜職掌收/教罷民任之以事)　役諸司空(大司寇職曰以嘉石/平罷民凡萬民之有)¶
(罪過而未麗於法而害於州/里者桎梏而坐諸嘉石云云)　收教罷民(周禮司圜職/曰掌收教罷)¶
<pb:KR3k0055_WYG_157-18b>¶
(民謂恐人/不從化)　聚教罷民(周禮司寇職曰以/圜土聚教罷民)　髠頭衣赭¶
(風俗通曰秦始皇遣䝉恬築長城徒卒罪/髠負土赭衣後遂繁息今皆髠頭衣赭)　秋落之象¶
(張斐曰髠刑者/秋落之象也)　許歴完士(王粲曰許歴為完士一言/猶敗秦今之四嵗刑士也)¶
　劉楨輸作(典略曰魏太子嘗宴文學酒酣命夫人甄/氏出拜衆人咸伏而楨獨平視太祖聞之)¶
(乃收楨減/死輸作也)　有罪皆耐(漢惠詔上造以上内外公孫有/罪當刑及當為城旦春皆耐為)¶
(鬼薪白粲注曰城旦謂旦旦起治城舂者婦人不預外/徭役但舂作米四嵗刑鬼薪取薪給宗廟白粲令擇米)¶
(皆三嵗/刑也)　有爵不奴(周禮凡有爵者七十者未齓者皆/不為奴有爵謂命士已上男子八)¶
(嵗女子七嵗而毁/齒此司厲之職也)　于役計年　就役計日　増猪突¶
<pb:KR3k0055_WYG_157-19a>¶
豨勇(漢書曰匈奴侵寇王莽募天下囚徒名曰猪突豨/勇服注曰突者逐也能觸突人故取以為喻也)¶
　私罪以上(唐徐有功時有詔公罪流私罪徒以上會/赦免踰百日不首復論有功奏陛下寛殊)¶
(死罪已發者原之若無告言所犯終不自發如告言赦/前事則與律乖今赦前之罪不自首者還以法論則恩)¶
(雖布天下而罪不能/貸臣為陛下不取也)　死罪以下(五代梁乾化二年徳/音降死罪以下囚罷)¶
(徒/役)　原英布為黥徒(漢書黥布傳曰人相布當黥而/王果坐法徒驪山後封九江王)¶
曹宗為城旦(曹參傳曰參世孫/宗有罪免為城旦)　上罪三年而舍(司圜/曰能)¶
(改者/云云)　中罪二年而舍　下罪一年而舍(并周禮/司圜職)　男¶
子入於罪隸(司厲職曰其奴男子入/於罪隸女子入於舂槀)　圜土罰人而不¶
<pb:KR3k0055_WYG_157-19b>¶
虧財(周禮司圜職曰凡圜土之刑人也不虧體其/罰人也不虧財注言罰人但任之以事耳)¶
　　徒刑三¶
増判文苑英華流人降徒判曰曼倩持法恭聞至理之¶
名公閭在官雅得平反之譽與其失善寧可利滛頃以¶
澤被寰中風行水上象雷雨以作解自昆蟲而必及五¶
流之罪恩降一至於徒年三㸔之條會慮復加於清雪¶
渙然無咎咸與惟新大理以慮合從寛雅符平典刑部¶
以徒非本坐何太深文¶
<pb:KR3k0055_WYG_157-20a>¶
　　流刑一¶
増後魏書曰髙聰有罪恕死徙平州為民届瀛州屬刺¶
史王質獲白兔將獻託聰為表髙祖見表顧謂王肅曰¶
那得復有此才而朕不知也肅曰髙聰北徙此文當其¶
所製髙祖悟曰必應然也　隋書曰王伽開皇末為齊¶
州行參軍初無足稱後被州使送流囚李參等七十餘¶
人詣京師時制流人並枷鎖傳送伽行次滎陽哀其辛¶
苦悉呼而謂之曰汝等雖犯憲法枷鎖亦太辛苦吾欲¶
<pb:KR3k0055_WYG_157-20b>¶
與汝等脫去行至京師總集能不違期否皆拜謝曰必¶
不敢違伽於是悉脫其枷與期曰某日當至京師如至¶
期却吾為汝受死舍之而去流人感恱依期而至一無¶
離叛上聞而異之於是悉召流人并令携負妻子俱入¶
賜宴於殿前而赦之擢伽為雍令　刑法志曰太宗十¶
四年詔流罪無逺近皆徙邉要州後犯者寖少焉¶
　　流刑二¶
原縞武　青衣(禮記曰𤣥冠縞武不齒之服注曰所放/不率敎者  漢書文帝紀曰淮南王長)¶
<pb:KR3k0055_WYG_157-21a>¶
(謀反徙/蜀青衣)　増降為流　免以配(唐太宗時房元齡與法/司増損隋律降大辟為)¶
(流者九十二流為徙者七十一以明皇時詔曰徙非重/刑而役者寒暑不釋繫械杖古  代肉刑也或犯非巨)¶
(蠧而捶以至/死其皆免)　原辭窮兩造既明豪奪吾人　流宥五¶
刑自宜逖離爾土　聖代好生既宥爾以逺也　小人¶
懐土尚於我有尤乎　四裔是投罪輕重而不等　五¶
流斯宅居逺近而有差¶
　　流刑三¶
原不韋(司馬遷答任安書曰/不韋遷蜀世傳吕覽)　莊舄(莊舄曰越之流人/去人滋久思人滋)¶
<pb:KR3k0055_WYG_157-21b>¶
(深/)　黜惡(禮/)　流凶(四/凶)　播棄　譴謫　流放　投荒¶
　徙不毛(孔明曰徙/不毛之地)　禦魑魅(左傳曰投之四/裔以禦魑魅)　分北¶
三苗(書/)　流宥五刑(書注曰謂君不忍/刑放宥之於逺也)　舜流共工(書/曰)¶
(舜流共工/于幽州)　緩死申恩　移人禦魅　流在裔土　以¶
實裔土(國/語)　虞翻徙交州(吴志虞翻性疎直孫權怒徙/交州雖處罪放講學不倦上)¶
(書曰長沒海隅生無可與/語死以青蠅為弔客云云)　蔡邕徙朔方(後漢蔡邕傳/初邕與司徒)¶
(劉郃素不相平叔父衞尉質又與將作大匠楊球有隙/球即中常侍程璜女夫也璜遂使人飛章言邕質數以)¶
(私事請託於郃郃不聼邕含隠切志欲相中於是詔下/尚書召邕詰狀論棄市有詔減死一等與家屬髠鉗徙)¶
<pb:KR3k0055_WYG_157-22a>¶
(朔方邕報楊復書曰昔徙此者故城門校尉梁伯喜南/郡太守馬季常或至三嵗近者嵗餘皆得旅返自知罪)¶
(戾不敢/慕此)　去父母之邦　徙瘴癘之鄉　居檮杌於四¶
裔(左傳指/四凶也)　五流有宅五宅三居(舜典孔傳曰五等之/罪亦有三等之差四)¶
(裔九州/中國也)　放讙兜于崇山以變南蠻¶
　　流刑四¶
増表唐陳子昂為將軍程處弼謝放流罪表曰臣無敎¶
訓家有逆子臣合湮宗滅族以顯國刑天慈哀矜放從¶
流竄臣為慶賴已是非圖今月日遂蒙天恩以臣所坐¶
<pb:KR3k0055_WYG_157-22b>¶
流刑特從釋放窮骸朽骨一朝再生踴躍章惶再崩再¶
隕臣山東孤子朝無親故智識愚魯非有材能陛下超¶
羣越軰崇以榮寵昔任郎將十有三年遂無涓涘一階¶
升録自陛下踐極謬荷恩私冒寵叨榮超絶時軰越從¶
郎將檢校將軍纔逾一年即加正授皆是宸眷非有因¶
人寵渥崇隆莫與臣比臣之孤賤貴顯知慚臣又凶殃¶
積罪甘投魑魅孤負陛下之恩永為遐荒之鬼肝腦塗¶
地無以為酬豈謂天造曲矜恩及枯骨收骸溝壑反魄¶
<pb:KR3k0055_WYG_157-23a>¶
幽泉使魑魅窮魂重生聖日糞土殘命不滅荒陬負徳¶
戴恩萬死無報不勝感荷再生之慶¶
　　死刑一¶
増釋名曰斬蹔也蹔加兵即斷也　又曰獄死曰考竟¶
考得其情竟其命於獄也　禮記曰刑人於市與衆棄¶
之¶
　　死刑二¶
増家語曰郟谷之會齊侯奏宫中之樂俳優侏儒戲於¶
<pb:KR3k0055_WYG_157-23b>¶
公前孔子趨進歴階而上曰匹夫熒侮諸侯者罪應誅¶
請有司速加法焉於是斬侏儒手足異處齊侯懼有慚¶
色　史記曰秦皇平六國制天下藏詩書及偶語皆棄¶
市　後漢書曰張濟為河南令中常侍段珪奴乘犢車¶
於道濟即收捕梟首懸尸珪門　唐書曰狄仁傑遷大¶
理丞左威衞大將軍權善才右監門中郎將范懐義坐¶
誤斧昭陵栢罪當死髙宗詔誅之仁傑奏不應死帝怒¶
曰是使我為不孝子必殺之仁傑曰漢有盗髙廟玉環¶
<pb:KR3k0055_WYG_157-24a>¶
者文帝欲族之張釋之廷諍曰假令取長陵一抔土何¶
以加其法於是罪止棄市陛下之法在象魏固有等差¶
犯不至死而致之死何哉誤伐一栢而殺二臣後世謂¶
陛下何如主帝意遂解免死　又曰徐有功凡三坐大¶
辟將死泰然不憂赦之亦不喜　又曰興平縣人上官¶
興因醉格殺人亡竄吏執其父下獄興自首請罪以出¶
其父京兆尹杜琮以其首罪免父有光教義請減死配¶
流王彦威曰殺人者死若許殺人不死是敎殺人興雖¶
<pb:KR3k0055_WYG_157-24b>¶
免父不合減死¶
　　死刑三¶
原議緩　贖疑(易曰議獄緩死千大辟死刑也死罪/有疑即赦之罰  鍰以贖死罪也)¶
莫大　無小(死刑莫大之刑也/  書曰刑故無小)　必當　不恨(月令曰/斬殺必)¶
(當者漢宣詔曰獄者萬人之命能使/生  不怨死者不恨則可謂文吏矣)　刑於市　肆諸¶
朝(上詳死刑一市子服景伯曰吾/力猶能肆諸  朝謂公伯寮也)¶
　　死刑四¶
原止殺(書以殺/止殺)　制命(書曰制長/短之命)　無肆掠(詳拷/訊)　象¶
<pb:KR3k0055_WYG_157-25a>¶
天之刑(書刑徳考曰大辟之/屬二百象天之刑)　如水滅火(白虎通曰大/辟謂死也如)¶
(水滅/火)　磔之於市(刑法志曰中元二年改曰棄市注/先時死刑皆磔之於市今改棄市)¶
肢體分散(釋名曰車磔/曰轘轘散也)　齊王行車磔(孔叢子曰齊王/行車磔之刑羣)¶
(臣諌不聼子髙見齊王曰聞君行車磔/之刑竊謂下吏之過齊乃除車磔之刑)　太公誅狂矞¶
(韓子曰太公望東封於齊海上賢者名狂矞太公望聞/之往請焉三却馬于門而狂矞不報見也太公誅之周)¶
(公曰狂矞天下賢者也何為誅之太公曰矞也/義不臣天子不友諸侯吾恐其亂法易教也)　威王¶
烹大夫(史記齊威王召阿大夫曰子譽言日聞是以幣/厚吾左右以求譽烹阿大夫及左右嘗譽者)¶
　簡子沈鸞徼(呂氏春秋趙簡子沈鸞徼于河曰吾嘗/好聲色矣而鸞徼致之吾嘗好宫室臺)¶
<pb:KR3k0055_WYG_157-25b>¶
(榭矣而鸞徼為之吾嘗好良馬善御矣而鸞徼來之吾/好士六年矣而鸞徼未嘗進一人也是長吾過絀善也)¶
　誅伯鯀於羽郊(韓子曰堯欲傳天下與舜伯鯀諌曰/不祥也孰以天下傳匹夫尭不聼舉)¶
(兵誅之/於羽郊)　斬防風於會稽(又曰禹朝諸侯之君於會稽/之上防風之君後至而禹斬)¶
(之/)　少正順非而澤(家語曰孔子誅少正卯門人進問/孔子曰天下有大惡者五五曰順)¶
(非而澤此乃人之/姦雄不可不誅)　丁公為臣不忠(史季布傳曰丁公/為項王將常窘髙)¶
(祖髙祖曰兩賢豈相阨哉丁公引兵還及項王滅丁公/謁見髙祖斬丁公以狥軍中曰令項王失天下者丁公)¶
(也斬之使後為/臣者無效丁公)　晉文斷顛頡之脊(商鞅曰晉文公斷/顛頡之脊以狥晉)¶
(國為其晩/至故也)　魏絳戮揚干之僕(左傳曰晉侯之弟揚干/亂行於曲梁魏絳戮其)¶
<pb:KR3k0055_WYG_157-26a>¶
(僕/)　上不及天下不及地(晉律注曰梟斬棄之於市者/斬頭也令上不及天下不及)¶
(地/也)　考得其情竟命於獄(詳死/刑一)　念施行之後不可復¶
生　當結罪之前所宜惟恤　管蔡挾武庚作亂周公¶
殺之(史記管蔡世家曰武王封叔鮮于管封叔/度于蔡二叔乃挾武庚以作亂周公誅之)　鄧析¶
操兩可之說子産誅之(列子曰鄧析操兩可之説設無/窮之辭當子産執政作竹刑子)¶
(産戮而/誅之)¶
　　族刑一¶
原刑法志曰當三族者皆先黥劓斬左右趾笞殺之梟¶
<pb:KR3k0055_WYG_157-26b>¶
其首菹其骨肉於市其誹謗詈詛者又先斷舌故謂之¶
具五刑¶
　　族刑二¶
原及嗣　禍宗(虞書曰罰弗及嗣及朱安世曰丞相/禍及宗矣公孫賀  父子俱死獄)¶
連坐　濫施　夏刑孥戮　秦法族誅(尚書曰汝不從/誓言予則孥戮)¶
(汝書漢朱浮與彭/寵  曰族滅之計)　在父兄之不知　豈宗族而相及¶
　秦皇暴虐威以三夷　商紂毒痡罪及九族¶
　　族刑三¶
<pb:KR3k0055_WYG_157-27a>¶
原罪人以族(泰誓曰今商王受弗敬上天降灾下民沈/湎冒色敢行暴虐罪人以族注曰刑及九)¶
(族/也)　誹謗者族(漢書髙帝紀曰漢王元年沛公還灞上/十一月召諸豪傑曰父老苦秦苛法久)¶
(矣誹謗者族/偶語棄市)　赤族之誅　及宗之禍　垣平夷三族¶
(漢書文帝紀曰後元年冬十月術/士新垣平詐覺謀反夷之三族)　荆軻沈七族(文選/應劭)¶
(注曰荆軻為燕剌秦王不成而死其七族坐之/沈没也張晏曰七族者上至髙祖下至曽孫)　以古¶
非今者族(秦始皇本紀曰十三年丞相李斯奏曰臣/請史官非秦紀皆燒之以古非今者族)¶
威以參夷之刑(張衡東京賦曰秦政利觜長距終得擅/場收以大半之賦威以參夷之刑注秦)¶
(法一人有/罪夷三族)　温舒罪至五族(漢書曰王温舒為右輔行/中尉遇有變告温舒受員)¶
<pb:KR3k0055_WYG_157-27b>¶
(騎錢它姦利事罪至五族自殺其時/兩弟及兩婚家亦各自坐它罪而族)　髙后除三族罪¶
(髙后紀曰元年正月/詔曰合除三族之刑)¶
　　族刑四¶
増表唐李嶠為百僚賀恩制逆人親屬不為累表曰臣¶
聞父殛子興聖賢忠厚之教身死宗戮末季陵夷之道¶
或罰不及嗣或禍并其族淳朴既往惻隠不逮於昆蟲¶
法令滋章網羅必及於麛卵天厭滛虐誕興明聖去貪¶
殘而遂生育品物昭蘇哀獄訟而緩虔劉寰瀛愷澤在¶
<pb:KR3k0055_WYG_157-28a>¶
予之㫖固已刑於萬方拯物之心豈直解其三面日者¶
亂臣干紀巨猾滔天將傾渤海之流且觸崑山之柱陛¶
下傷澆浞之為變弔管蔡之不臧法雷電之威誅而不¶
怒用春秋之義斷必以情擢其髮而葬其尸殱其魁而¶
宥其黨漢主三夷之族黜而不行秦皇九族之刑矜而¶
莫用至若𤓰連萍託枝附葉隨或玉石難分或淄澠易¶
混俱削嫌疑之迹并從寛大之文遷州貶縣纔示於小¶
懲竄海投沙尚班於榮級則是大有造於羣兇也而聖¶
<pb:KR3k0055_WYG_157-28b>¶
慈無已天澤愈隆並運四時乃錫造於平分之外不遺¶
萬物尚加恵於曲成之表使枯朽之幹向秋而更榮窮¶
涸之鱗在轍而能躍藏其疾而含其垢責其效而要其¶
功雖魏士之私於外朝獲安反側商人之染於汙俗咸¶
與維新無以匹此含𢎞方斯滌蕩¶
　　罰親¶
原刑放(左傳曰刑/放於寵)　不隠(左傳曰仲尼曰叔向古之遺/直也治國制刑不隠於親三)¶
(數叔魚之惡不為末減曰義也夫可謂直矣平丘之會/數其賄也以寛衛國晉不為暴歸魯季孫稱其詐也以)¶
<pb:KR3k0055_WYG_157-29a>¶
(寛魯國晉不為虐邢侯之獄言其貪也以正刑書晉不/為頗三言而除三惡加三利殺親益榮猶義也夫注曰)¶
(叔魚叔向弟也三罪為國施刑不可不正其/餘以直傷義故疑之於義未安直則有也)　議親(周/禮)¶
(八議一/曰議親)　數惡(詳上註/叔向)　血屬　義不掩恩(門外/之理)　威¶
克厥愛(書曰威克厥愛允濟/愛克厥威允罔功)　罪無掩蔽(禮/)　刑不頗¶
邪(傳/)　大義滅親(左傳石碏殺子君/子曰大義滅親)　増貴戚必禁(月/令)¶
(雖有貴戚近/習無有不禁)　原季子遏惡(公羊曰公子牙卒不稱殺/為季子諱季子遏惡不為)¶
(國諱緣季子之心為之/諱君親無將將必誅也)　緩追逸賊(穀梁鄭伯克叚叚/失弟子道賤叚而)¶
(惡鄭伯鄭伯處心積慮成於殺也/猶曰取懷中而殺之宜緩追逸賊)　不以父成刑(史記/曰楚)¶
<pb:KR3k0055_WYG_157-29b>¶
(王使石奢為治有殺人者犇追之則其父也曰/以父成刑不孝也不行君法非忠也刎頸而死)　不以¶
法貸人(晉苟晞從母弟求為將晞曰吾不以法貸/人將無後悔後果犯法晞斬之詳死刑二)　君¶
子不黨　法家少恩　私不害公　愛而知惡　惟惡¶
是疾　雖親必誅　惟令是行　雖親不隠　宜准律¶
論　難從刑放　仁不遺親　義無絶愛　雖親惟立¶
愛　而法且斷恩　他人尚思欽恤　本族難忘哀矜¶
　敦既睦之情恩重掩義　行無頗之法公不滅私¶
周公垂涕而治管蔡之獄　季友㱆欷而行叔牙之誅¶
<pb:KR3k0055_WYG_157-30a>¶
　増小慈失教鄭莊成叔段之誅(左傳鄭伯克段/于鄢譏失教也)　為¶
法斷恩漢武可昭平之奏(漢隆慮公主子昭平君尚帝/女隆慮病困以金千斤錢千)¶
(萬預為昭平君贖死罪上許之隆慮卒昭平醉殺主傳/母廷尉請論決上曰吾弟一子又屬我垂涕良久曰先)¶
(帝法令詘之何面目/入髙廟遂可其奏)¶
　　公族刑¶
原死刑(周禮甸師王之同姓有罪則死刑焉注/曰王同姓有罪者斷其獄於甸師之官)　親哭¶
(禮記曰骨肉之/恩無絶親哭之)　増無絶(詳上/注)　獄成(周禮公族有罪/獄成有司讞于)¶
(公公曰宥之三宥不對則走出致刑於甸人公又使人/追之曰雖然必赦之有司曰無及也反命於公公素服)¶
<pb:KR3k0055_WYG_157-30b>¶
(不舉為之變如其倫之䘮/無服注倫親疎之比也)　原罪三宥(詳上/注)　議八辟¶
(周禮八辟一/曰議親之刑)　無宫刑(公族無官刑/不翦其𩔖也)　不即市(周禮凡/王之同)¶
(族有罪不即市注/曰刑於隱所也)　纎剸亦告(禮公族之罪其在/□剸亦告於甸人)　有¶
司正術(公族之罪雖親不/以犯有司正術也)　磬于甸人(記曰公族有死/罪則磬於甸人)¶
　恩雖切於棣華　法宜除於蔓草　雖金枝可貴三¶
宥必加　而玉律難容一成不變¶
　　罰故¶
原議故(周禮八議/一曰議故)　刑故(獄成/刑故)　申恩　屈法　雖久¶
<pb:KR3k0055_WYG_157-31a>¶
要之難忘　有大故而宜棄　舊雖在於八議　法宜¶
效於二天　惟惡是去雖舊必誅　惟法是行雖舊必¶
罰　雖敦於念舊義在不遺　而奉彼正刑罪宜無赦¶
　罪或難掩法可行於二天　事茍足容刑宜緩於一¶
割　崇姦獲戾大為防而猶踰　念舊廢刑小不忍而¶
為亂¶
　　不齒¶
原廢以馭罪(周禮曰太宰以八柄馭羣臣/七曰廢以馭罪注廢放也)　降為庶人¶
<pb:KR3k0055_WYG_157-31b>¶
(書曰降霍叔為庶人三/年不齒注曰齒録也)　終身不齒(禮曰有不率教者/屏之逺方終身不)¶
(齒/)　三年不齒(周禮曰凡害人者以明刑恥之其/能改者反於中國不齒三年也)　元¶
冠縞武(禮曰不齒之/服詳流刑二)　増不齒仕版(宋太宗端拱元年/少府監言犯贓配)¶
(役人郭冕等九人皆嘗任京朝官會赦當敘用/上曰冕等贓吏不可復齒仕版止令釋遣之)¶
　　財產沒官¶
原馭貧(周禮曰太宰以八柄馭羣臣六曰奪/以馭其貧謂其罪大沒入其家財也)　沒入¶
奪駢邑(子曰管仲奪伯氏駢邑三百飯蔬/食沒齒無怨言當罪故不怨也)　沒先居(列/子)¶
(曰宋人向氏學盗俄以/贓獲罪沒先居之産也)　抵於公法　沒以家財¶
<pb:KR3k0055_WYG_157-32a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_157-32b>¶
　¶
　¶
　¶
　¶
　¶
　¶
　¶
御定淵鑑𩔖函卷一百五十二¶
