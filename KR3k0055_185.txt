# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.481405
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百八十
<pb:KR3k0055_WYG_185-1a>¶
　欽定四庫全書¶
御定淵鑑𩔖函卷一百八十¶
　　禮儀部二十七(喪服杖衰雜冠/履        服)　(笄服幗髽復絰/除    起)¶
　　　(恩服制追行喪服/服過    諡)¶
　　　喪服一¶
　增禮記三年問曰三年之喪何也曰稱情而立文因以¶
　飾羣别親疎貴賤之節而弗可損益也故曰無易之道¶
　也創鉅者其日久痛甚者其愈遲三年者稱情而立文¶
<pb:KR3k0055_WYG_185-1b>¶
　所以為至痛極也　又曰然則何以至期也曰至親以¶
　期斷是何也曰天地則已易矣四時則已變矣其在天¶
　地之中者莫不更始焉以是象之也然則何以三年也¶
　曰加隆焉爾也焉使倍之故再期也由九月以下何也¶
　曰焉使弗及也故三年以為隆緦小功以為殺期九月¶
　以為間上取象於天下取法於地中取則於人人之所¶
　以羣居和壹之理盡矣　孝經援神契曰喪不過三年¶
　以期増倍五五二十五月以義斷仁示民有終縁喪絶¶
<pb:KR3k0055_WYG_185-2a>¶
情　宋書禮志曰鄭元喪制二十七月而終學者多云¶
得禮晉初用王肅議祥禫共二十五月遂以為制江左¶
以來唯晉朝施用搢紳之士猶多遵鄭議　後周武帝¶
詔曰齊斬之情經籍所訓近代沿革遂亡斯禮伏奉遺¶
令既𦵏便除攀慕几筵情實未忍三年之喪達於天子¶
古今無易之道王者之所常行但時有未諧不得全制¶
軍國務重庶日聽朝衰麻之節苫廬之禮率遵前典以¶
申罔極　荀氏家傳曰荀爽對䇿曰漢制天下皆誦孝¶
<pb:KR3k0055_WYG_185-2b>¶
經𨕖吏則舉孝廉以孝務也盖夫喪親自盡孝之終也¶
今二千石不得行三年喪非所以崇孝道而稱火徳也¶
頃者漢嗣數乏枝葉不繁其咎未必不由此往者文帝¶
勞謙自納行過乎儉故有遺詔以日易月此所謂夷惠¶
激俗當身而已非貫萬世為後嗣法者也　家禮曰服¶
有四制一曰正服如為父母為祖父母為伯叔為兄弟¶
之𩔖二曰加服謂本輕而加之為重如嫡孫為祖不杖¶
期承重則斬衰三年之𩔖三曰降服謂本重而降之為¶
<pb:KR3k0055_WYG_185-3a>¶
輕如為妻杖期姑在則不杖之𩔖四曰義服謂本無服¶
而以義起之者如舅姑為婦及為人後者為所後之𩔖¶
凡殤服以次降一等(凡年十九至十六為長殤十五至/十二為中殤十一至八嵗為下殤)¶
(應服期者長殤降服大功九月中殤七月下殤小功五/月應服大功以下以次降等不滿八嵗為無服之殤哭)¶
(之以日易月生未三月則不哭也/男子已娶女子許嫁皆不為殤)凡男為人後女適人¶
者為其私親皆降一等私親之為之也亦然(女適人者/降服未滿)¶
(被出則服其本服已除則不復服也親凡婦服夫/黨當喪而出則除之  凡妾為其私  則如衆人)¶
　　喪服二¶
<pb:KR3k0055_WYG_185-3b>¶
原五服(周禮小宗伯職云辨吉凶之五服車旗宫室/之禁鄭注云五服王及公卿大夫士之服也)¶
四制(喪服四制云喪有四制變而從宜取之四/時也有恩有理有節有權取之人情也)　飾痛¶
(三年問云斬衰苴杖居倚廬食/粥寢苫枕塊所以為至痛飾也)　觀哀(祭統云喪則/觀其哀也)¶
加隆(白虎通云三年之喪何二十五月以為古民質痛/於死者不封不樹喪期無數亡之則除後代聖人)¶
(因天地萬物有終始而為之制以朞斷之父至尊母至/親故加隆以盡孝子之恩恩愛至深加之則倍故再期)¶
(二十五/月也)　引進(檀弓云喪兄弟之子猶子也盖引而進/之也嫂叔之無服也盖推而逺之也)¶
　斬衰(三/升)　齊衰(四升五升六升注/三等謂降正義也)　大功(七升八升/九升注降)¶
(服大功七升正服大功/八升義服大功九升也)　小功(十升十一升十二升/注八十縷為升也)¶
<pb:KR3k0055_WYG_185-4a>¶
緦麻(十三升十四升十五升/此哀之發於衣服也)　衰絰(君子衰絰/則有哀色)　名服¶
(世母叔母姑在室期以名服也又云士為庶母三月以/名服也注大夫以上為庶母無服又乳母三月以名服)¶
(也/)　從服(婦為舅姑從服妻之父母/三月從服也注從妻服之)　改𦵏緦(謂墳以/他故崩)¶
(壊將亡失/尸柩故也)　當室緦(童子不緦唯當室緦/注當室謂父母後)　同爨緦(從/母)¶
(之夫舅之妻二夫人相為服君子未/之言也或曰同爨緦注以同居為恩)　服術有六(禮大/傳云)¶
(服術有六一曰親親二曰尊尊三曰名四曰出入五曰/長幼六曰從服鄭注云術猶道也親親父母為首尊尊)¶
(君為首名世母叔母之屬也出入女子嫁者及在室者/長幼成人及殤也從服若夫為妻之父母妻為夫之黨)¶
(服/)　從服有六(又云從服有六有屬從有徒從有從有/服而無服有從無服而有服有從重而)¶
<pb:KR3k0055_WYG_185-4b>¶
(輕有從輕而重鄭注云屬從子為母之黨也徒從臣為/君之黨也從有而無公子為其妻之父母從無而有公)¶
(子之妻為公子之外兄弟從重而輕夫為/妻之父母從輕而重公子之妻為其皇姑)　稱情立文¶
(三年問鄭注云稱情而立文/稱人之情輕重而制其禮也)　人道至文(又云三年之/喪人道之至)¶
(文者也夫是之謂至隆是百王之所同/古今之所一也未有知其所由來者也)　服以飾情(白/虎)¶
(通云喪禮必制衰麻何以副意也服以飾情情貌相配/中外相應故吉凶不同服歌哭不同聲所以表中誠也)¶
　絰以代帶(又云腰絰者以代紳帶也所以結之何思/慕腸若結也必再結之用明思慕無已)¶
　上殺下殺(喪服小記云親親以三為五以五為九上/殺下殺旁殺而親畢矣鄭注云已上親父)¶
(下親子三也以父親祖以子親孫五也以祖親髙/祖以孫親元孫九也殺謂親益疎者服之則輕)　錫¶
<pb:KR3k0055_WYG_185-5a>¶
衰疑衰(司服職云王為三公六卿錫衰為諸侯緦衰為/大夫士疑衰其首服皆弁絰鄭康成注云君為)¶
(臣服弔服也鄭司農云錫麻之滑易者十五升去其半/有事其布無事其縷緦亦十五升去其半有事其縷無)¶
(事其布疑衰十四升衰康成謂無事其縷衰/在内無事其布衰在外疑之言擬也擬於吉)　有恩有¶
理(喪服四制云恩者仁也理者義也其恩厚者其服重/故為父斬衰三年以恩制者也門内之治恩掩義門)¶
(外之治義斷恩資於事父以事君而敬同貴貴尊/尊義之大者也故為君亦斬衰三年以義制者也)　有¶
節有權(又云節者禮也權者智也三日而食三月而沐/朞而練毁不滅性不以死傷生也喪不過三年)¶
(苴衰不補墳墓不培祥之日鼓素琴告民有終也以節/制者也資於事父以事母而愛同天無二日土無二王)¶
(國無二君家無二尊以一治之也故父在為母齊衰期/者見無二尊也杖者何也爵也或曰輔病三日授子杖)¶
<pb:KR3k0055_WYG_185-5b>¶
(五日授大夫杖七日授士杖婦人童子不杖不能病也/百官僃百物具不言而事行者扶而起言而後行事者)¶
(杖而起身自執事而後行者面垢而已秃者不髽傴者/不袒跛者不踊老病不止酒肉凡此八者以權制者也)¶
　三年二年(喪服小記云再朞之喪/三年也朞之喪二年也)　二時一時(又云/五月)¶
(之喪二時也三/月之喪一時也)　雖貴遂服(漢晋春秋曰初文帝之崩/也羊祜謂傅休奕曰三年)¶
(之喪雖貴遂服自天子達漢文除之毁禮傷義常以為/歎今上天縱至孝有曾閔之性雖奪其服而實行喪禮)¶
(喪禮行除服何為耶若因此革魏之薄而興先王之法/以敦厚風俗垂之百代不亦美乎傅曰漢文以來世乃)¶
(淺薄不能行國君之喪因而除之數百年一旦復古恐/難行也祜曰就不能使天下如禮且使主上遂服不猶)¶
(善乎傅曰若主上不除而下除此為/但有父子無君臣三綱之道虧矣)　出母無服(喪服/小記)¶
<pb:KR3k0055_WYG_185-6a>¶
(為父後者為出母無服鄭注云不/敢以己私廢父所傳重之祭祀)　同僚有服(孔叢子/曰秦莊)¶
(子死孟武伯問扵孔子曰古者同僚有服乎荅曰然同/僚有相友之義貴賤殊等不為同官聞諸老聃昔者虢)¶
(叔閎夭太顛散宜生南宫括五臣同僚比徳以贊文武/及虢叔死四人者為之服朋友之服古之達理者行之)¶
(也/)　若子無服(家語云門人疑所服夫子者子貢曰昔/夫子之喪顏囘也若喪其子而無服喪)¶
(子路亦然今請喪夫子如喪父而無服於是/弟子皆弔服而加麻絰出有所之則不絰也)　方喪三¶
年(檀弓曰事君有犯而無隠左右就養有方服勤至死/方喪三年鄭注云勤勞辱之事也方喪資於事父此)¶
(以義/為制)　服勤三年(問喪云成壙而歸不敢入處室居於/倚廬哀親之在外也寢苫枕塊哀親)¶
(之在土也故哭泣無時服勤三年思/慕之心孝子之志也人情之實也)　恩深義重(白虎/通云)¶
<pb:KR3k0055_WYG_185-6b>¶
(弟子為師服者弟子有君臣父子朋友之道也故生則/尊敬而親之死則哀痛之恩深義重故為之隆服入則)¶
(絰出/則否)　制重哀輕(潘岳悼亡賦序云吾聞喪/禮之在妻制重而哀輕)　天子絶¶
朞(白虎通云天子與諸侯絶朞/何示同愛百姓民不獨親也)　大夫降緦(禮云朞之/喪達乎諸)¶
(侯三年之喪達乎/天子大夫降緦)　舊君無服(孔叢子曰子思居衛魯/穆公卒縣子使乎衛聞)¶
(喪而服謂子思曰子雖未臣魯父母之國也先君宗廟/在焉奈何不服子思曰吾豈愛乎禮不得也縣子曰請)¶
(問之荅曰臣而出國君不埽其宗廟則為之服寄公寓/乎是國而為國服吾既無列扵魯而祭在衛吾何服哉)¶
(是寄臣而服所寄之君則舊君無服明不/二君之義也縣子曰善哉我未之思也)　國君齊衰¶
(白虎通云庶人國/君服齋衰三月)　妾為長子(喪服小記妾為君之長/子與女君同鄭注云不)¶
<pb:KR3k0055_WYG_185-7a>¶
(敢以恩輕輕/服君之正統)　妾為女君(雜記云女君死妾為女君之/黨服鄭注云妾扵女君之親)¶
(若其/親然)　斬衰之葛(喪服小記云斬衰之葛與齊衰之麻/同鄭注云絰之大俱七寸五分寸之)¶
(一帶五寸二十/五分寸之十九)　齊衰之葛(又云齊衰之葛與大功之/麻同鄭注云絰之大俱五)¶
(寸二十五分寸之十九帶四/寸百二十五分寸之七十六)　小功不稅(檀弓云曽子/曰小功不税)¶
(則是逺兄弟終無服也而可乎鄭注云據禮而言也日/月已過乃聞喪而服曰税大功以上則然小功輕不服)¶
　斬衰不緝(釋名云絞帶絞麻緦為帶也三年之衰曰/斬不緝其末直剪斬而已期曰齋齋齊也)¶
　長子三年(父為長子三年傳曰正體在上所以傳重/也母為長子三年傳曰父所不降母亦不)¶
(敢降注不敢以尊/降祖禰之正也)　殤叔小功(夫叔之長殤小功布衰/裳即葛五月注不見中)¶
<pb:KR3k0055_WYG_185-7b>¶
(殤明從/下也)　繼母如母(傳曰繼母配父與因母同/故孝子不敢殊注因親也)　慈母¶
如母(傳曰妾之無子者妾子無母父命妾曰汝以為子/命子曰汝以為母若是則生飬之終其身如死則)¶
(喪之三年貴父之命也/注云大夫士之妾子也)　非大夫禮(傳曰晏桓子卒晏/嬰粗衰斬苴絰帶)¶
(杖菅屨食粥居倚廬寢苫枕草君子曰非大/夫之禮也曰卿為大夫也注此平仲之謙也)　為子皐¶
衰(檀弓曰成人有兄死而不為衰者聞子皐為宰遂為/衰成人曰蠶則績而&KR0521;有筐范則冠而蟬有緌兄則)¶
(死而子皐/為之衰)　無服之殤(子生三月則父名之死而不服/撫而哭之哭殤而以日易月者)¶
(子生一月哭之一日/凡言子者兼男女也)　大功之殤(傳曰中殤何以不見/大功之殤中從上小)¶
(功之殤中從下注曰據從昆弟之下殤在緦麻也大功/小功皆謂服其成人也大功殤中從上則齊衰殤亦中)¶
<pb:KR3k0055_WYG_185-8a>¶
(從上此主大夫為殤/服不見者以此求)　父卒母三年(尊得/伸也)　父在母朞¶
年(至尊在不敢伸其私尊父/必三年而後娶達子之志)　庶子不繼祖(庶子不為/長子三年)¶
(不繼祖也注重其當/先祖正體故三年)　庶子不私親(庶子為父後者為/其母緦麻三月注)¶
(與尊者為一體/不敢服其私親)　不績者不縗(周禮庶人不/績者不縗)　不當寜¶
無衰(禮曰衰與其不當物也寕無衰也齊衰不以邉坐/大功不以服勤注不當物謂精粗廣狹不中制度)¶
(而惡/其亂)　為殤後以其服(喪服小記云為殤後者以其服/服之鄭注云言為後者據承之)¶
(也殤無為人父之道/以本親之服服之)　妾有子為之緦(又云士妾有子/而為之緦鄭注)¶
(云士卑妾無男女/則不服不别貴賤)　父在不為妻杖(嫡子父在不為妻/杖注以父為䘮主)¶
<pb:KR3k0055_WYG_185-8b>¶
　出妻子為母朞(出妻子為母朞則為外祖父母無服/注為父後者為出母無服䘮不祭故)¶
(也/)　為人後者不貳斬(傳曰為人後者為其父/母朞服注云不貳斬)　無主¶
祭者不忍降(傳曰姑姊妺女子適人無主者姊妺/服注云無主祭者哀之不忍降服也)　既¶
練而有期喪(禮曰三年之䘮既練矣有期之䘮既𦵏矣/則帶其故葛帶絰服朞之絰服其功衰)¶
　大功或為齊衰(檀弓公叔木有同母異父之昆弟死/子游曰其大功乎狄儀有同母異父)¶
(之昆弟死子夏曰/魯人則為之齊衰)　祖父卒為母三年(祖父卒而後為/母三年注祖在)¶
(為祖母如父/在為母同)　為人後姑舅大功(夫為人後者其/妻為舅姑大功)¶
　　喪服三¶
<pb:KR3k0055_WYG_185-9a>¶
增議劉愷行喪禮議曰詔書所以為制服之科者盖崇¶
化厲俗以𢎞孝道也今刺史一州之表二千石千里之¶
師職在平章百姓宣美風俗尤宜尊重典禮以身先之¶
而議者不尋其端至於牧守則云不宜是猶濁其源而¶
望流清曲其形而欲影直不可得也　唐魏徴定服制¶
議曰臣聞禮所以決嫌疑别同異眀是非者也非從天¶
降非從地出人情而已矣夫親族有九服術有六隨恩¶
以薄厚稱情以立文然舅之與姨雖同氣論情度義先¶
<pb:KR3k0055_WYG_185-9b>¶
後實殊何則舅為母之本族姨乃外成他族求之母族¶
姨不在焉考之經文舅誠為重故周王念齊毎稱甥舅¶
之國秦伯懐晉實切渭陽之詩在舅服止一時為姨居¶
喪五月循名喪實逐末棄本盖古人之情或有未達所¶
宜損益實在兹乎記曰兄弟之子猶子盖引而進之也¶
嫂叔不服盖推而逺之也禮繼父同居則為之朞未嘗¶
同居則不服為從母之夫舅之妻二夫人相為服或曰¶
同爨緦然則繼父之徒並非骨肉服重由乎同爨恩輕¶
<pb:KR3k0055_WYG_185-10a>¶
在乎異居故知制服雖繼於名亦縁恩之厚薄者也或¶
有長年之嫂遇孩童之叔劬勞鞠養情若所生譬同居¶
之繼父方他人之同爨情義之深淺寜可同日而言哉¶
在其生也愛之同於骨肉及其死則曰推而逺之若推¶
而逺之為是則不可生而共居生而共居為是則不可¶
死同行路重其生而輕其死厚其始而薄其終稱情立¶
文其義安在且事嫂見稱載籍非一鄭仲虞則恩禮甚¶
篤顔𢎞都則端肅致感馬援則其見必冠孔伋則哭之¶
<pb:KR3k0055_WYG_185-10b>¶
為位此並躬踐教義仁深孝友察其所行之㫖豈非先¶
覺者歟但於時上無哲王禮非下之所議遂使深情鬱¶
乎千載至理藏於萬古今屬欽明在辰聖人有作五禮¶
詳洽一物無遺猶且永念慎終爰命秩宗更詳考正臣¶
等奉遵明㫖觸𩔖旁求采摭羣經討論傳記謹按曽祖¶
父母舊服齊衰三月請加為齊衰五月適子婦舊服大¶
功請加為周年衆子婦舊服小功今請與兄弟子婦同¶
為大功九月嫂叔舊無服今請服小功五月服其弟妻¶
<pb:KR3k0055_WYG_185-11a>¶
及夫兄亦小功五月舅服緦麻請與從母同服小功¶
顔師古嫂叔舅服議曰原夫服紀之制異統同歸或本¶
恩情或申教義所以慎終追逺敦風厲俗輕重各順其¶
適名實不可相違喪過乎哀易象之眀訓其易寜戚聖¶
道之遺㫖所議兩條實為舛駮特降絲綍俾革遺謬竊¶
以舊館脱驂尚云出涕鄰里有殯且輟巷歌況乎昆弟¶
之妻嚴親是奉夫之昆弟貲業本同遂乃均諸百姓絶¶
於五服當其喪歿闔門縞素已獨晏然元黄莫改無益¶
<pb:KR3k0055_WYG_185-11b>¶
闗防實開淪薄相為制服孰謂非宜在昔子思仲尼之¶
胄為位哭嫂事著禮文哭既施位眀其慘怛茍避凶服¶
豈曰稱情又外氏之親俱縁於母母舅一列等屬齊尊¶
姨既小功舅乃緦麻曲生異議兹亦未安秦康孝思見¶
舅如母語其崇重寜非密戚愚請昆弟之妻服當五月¶
夫之昆弟咸亦如之為舅小功同於姨服則親疎中節¶
名數有倫帷薄之制更嚴内外之序增睦至於舅姑為¶
婦其服太輕冢婦止於大功衆婦小功而已但著代之¶
<pb:KR3k0055_WYG_185-12a>¶
重事義特隆饋奠之重誠愛兼極略其恩禮有虧慈恵¶
猶子之婦並服大功已子之妻飜其減降以𩔖而言未¶
為允協今請冢婦朞服衆婦大功既表授受之親又荅¶
執筓之養叔仲之後諸婦齊同則周洽平均更無窒礙¶
矣　元行中父在為母及舅姨嫂叔服議曰夫天地之¶
性惟人最靈者盖以智周萬物惟睿作聖明貴賤辨尊¶
卑逺嫌疑分情理也是以古之聖人徵性識本縁情制¶
服則有申有壓天父天夫故斬衰三年情理俱盡者因¶
<pb:KR3k0055_WYG_185-12b>¶
心立極也生則齊體死則同穴比隂陽而配合同兩儀¶
之化成而妻喪杖周情理俱殺者盖逺嫌疑尊乾道也¶
父為嫡子三年斬衰而不去職者盖尊祖重嫡崇禮殺¶
情也資於事父以事君孝莫大於嚴父故父在為母罷¶
職齊周而心喪三年謂之尊壓者則情申而禮殺也斯¶
制也羲農堯舜莫之異也文武周孔所同遵也今若舍¶
尊壓之重虧嚴父之義略純素之嫌貽非聖之責則事¶
不師古有傷名教矣姨兼從母之名又即母之女黨加¶
<pb:KR3k0055_WYG_185-13a>¶
於舅服有理存焉嫂叔不服逺嫌疑也若引同爨之緦¶
以忘推逺之跡既乖前聖亦為難從謹詳三者之疑並¶
請依古為當　韋縚奏喪服舅緦麻三月從母外祖父¶
母皆小功五月外祖至尊同於從母之服姨舅一等服¶
則輕重有殊堂姨舅親即未踈恩絶不相為服舅母來¶
承外族不如同爨之禮竊以古意猶有所未暢者也請¶
加外祖父母為大功九月姨舅皆小功五月堂舅堂姨¶
舅母並加至袒免韋述議曰聖人究天道而厚於祖禰¶
<pb:KR3k0055_WYG_185-13b>¶
繫族姓而親其子孫母黨比於本族不可同貫明矣今¶
若外祖及舅加服一等堂舅及姨列於服紀則中外之¶
制相去幾何先王之制謂之彞倫奉以周旋猶恐失墜¶
一紊其叙庸可止乎請依儀禮喪服為定楊仲昌議曰¶
鄭文貞公魏徵始加舅服至小功五月雖文貞賢也而¶
周孔聖也以賢改聖後學何從竊恐内外乖序親踈奪¶
倫情之所沿何所不至記曰無輕議禮明其蟠於天地¶
並彼日月賢者由之安敢損益也敕姨舅既服小功舅¶
<pb:KR3k0055_WYG_185-14a>¶
母不得全降宜服緦麻堂姨舅宜服袒免¶
　　衰¶
增説文衰喪衣也上曰衰下曰裳衰之為言摧也言中¶
心摧痛也　杜預曰衰在胷前　周禮小宗伯大喪懸¶
衰式於路門之外肆師之職大喪禁外内男女之衰不¶
中法者　儀禮喪服曰凡衰外削幅裳内削幅幅三拘¶
(削殺/也)若齊裳内衰外員廣出於適寸(員在背上適辟領/也員也出於辟領)¶
(外傍一/寸也)適博四寸出於衰衰麻長六寸博四寸　禮記¶
<pb:KR3k0055_WYG_185-14b>¶
外傳曰凡言斬衰者以六寸之布廣四寸為衰帖於心¶
前剪而不緝也(緝者縫/緶之名)齊之言齊也(如鍼縷其裳下/之縫使齊半也)緦¶
者如絲也錫衰者先緝錫白之謂也疑衰者疑其布是¶
絲也(疑衰鍚衰二者/君之弔服也)　左傳曰魯昭公立十九年矣猶¶
有童心比及𦵏三易衰袵如故衰(言其嬉/戲無度)¶
　　冠一¶
增周禮小宗伯大喪懸冠式於路門之外　又夏官太¶
僕大喪懸首服之法於宫門　儀禮喪服曰冠繩纓條¶
<pb:KR3k0055_WYG_185-15a>¶
屬冠六升外畢鍜而勿灰　又曰疏衰齊傳曰問者曰¶
何冠也曰齊衰大功冠其衰也緦麻小功冠其衰也帶¶
縁各視其冠　禮記檀弓曰古者冠縮縫今也衡縫故¶
喪冠之反吉非古也　禮記外傳曰吉冠乏布倍於衣¶
也朝服十五升則冠三十升是也今喪冠升數少斬衰¶
三升冠六升齊衰四升冠七升又有疏衰即三升半之¶
衰也　毛詩羔裘曰素冠刺不能三年也庶見素冠兮¶
棘人欒欒兮　家禮冠所謂梁也褙厚紙為梁廣三寸¶
<pb:KR3k0055_WYG_185-15b>¶
長足以跨項前後用稍細布裹之就摺其布為細㡇子¶
三條直過梁上其㡇俱向右是謂三辟積其梁之兩頭¶
盡處捲屈向外以承武是謂外畢别用麻繩一條折其¶
中從額上約之至項後交過前各至耳邉結住以為武¶
又以武之餘纓垂下為纓結於頤下此斬衰冠制也若¶
齊衰冠則用布一條重疊為之制如前而垂其末為纓¶
　　冠二¶
增不緌(檀弓喪冠不緌/鄭注云去飾也)　勿灰(家禮云斬衰冠鍜而勿/灰鍜用水濯布勿用灰)¶
<pb:KR3k0055_WYG_185-16a>¶
(也/)　條屬(儀禮䘮服傳云冠繩纓條屬注属猶著也通/屈一條繩為武垂下為纓著之冠也雜記曰)¶
(䘮冠條属以别吉凶人按禮疏曰吉冠則纓武異材凶/冠則纓武同材今世  為齊衰以下冠往往以紙糊為)¶
(武而用布裹之而又别用布/為纓盖不知條屬之義也)　四異(按五服之䘮冠其/制度之異者有四)¶
(升數之不同一也繩纓之與布纓澡纓二/也右縫之與左縫三也勿灰之與灰四也)　四同(其制/之同)¶
(者亦四條属一也外畢二也辟/積之數三也廣狹之數四也)¶
　　筓¶
原榛以為筓(檀弓南宮縚之妻之姑之䘮夫子誨之髽/曰爾無從從爾爾無扈扈爾盖榛以為筓)¶
(長尺而總八寸鄭注南宮縚孟僖子之子/南宫閲也總束髮垂為飾齊衰之總八寸)　鬠筓用桑¶
<pb:KR3k0055_WYG_185-16b>¶
(儀禮鬠筓用桑長四寸纋中鄭注桑之為言喪也用為/筓取其名也長四寸不冠故也纋筓之中央以安髪)¶
　惡筓以終喪(䘮服小記齊衰惡筓以終喪注云筓所/以卷髮帶所以持身婦人質於喪所以)¶
(自卷持者/有除無變)　箭筓終三年(又云箭筓終䘮三年注亦於/䘮所以自卷持者有除無變)¶
　　幗髽¶
增儀禮喪服曰女子在室為父布總箭筓髽衰三年(總/束)¶
(髮謂之總者既束其本又總其末箭筓篠也髽露紒也/猶男子之括髮括髮以麻則髽亦用麻也盖以麻自項)¶
(而前交於額上卻繞紒如著幓頭焉小記曰男子冠而/婦人筓男子免而婦人髽但言衰不言裳婦人不殊裳)¶
又曰女子子適人者為其父母婦為舅姑惡筓有首以¶
<pb:KR3k0055_WYG_185-17a>¶
髽卒哭子折筓首筓以布總傳曰筓有首者惡筓之有¶
首也惡筓者櫛筓也折筓首者折吉筓之首也吉筓者¶
象筓也　檀弓曰魯婦人之髽而弔自敗於臺鮐始也¶
(時家家有喪髽而相/弔去纚而紒曰髽也)禮記外傳曰髽者婦人有喪者髽¶
(古人重髽男子吉時皆有縱/以縚其髮然後加筓加冠也)去纚而髽曰髽(魯婦人&KR0476;/升陘之戰)¶
(也露髽相弔/以代喪冠也)有麻髽(女子在室&KR0476;父母之喪用麻/合髽以對兄弟括髪時也)有布¶
髽(齊衰已下/以布束髪)髽者開散之名也(既去有縱/髽形葩髽)左傳襄公四¶
年臧紇救鄫侵邾敗于狐駘國人送喪者皆髽魯於是¶
<pb:KR3k0055_WYG_185-17b>¶
乎始髽(髽麻髮合結也&KR0476;喪者多/故不能僃凶服髽而已)廣雅曰幗謂之祺¶
　　絰一¶
增周禮夏官曰弁師王之弁絰弁而加環絰　儀禮喪¶
服傳曰苴絰者麻之有蕡者也苴絰大搹左本在下去¶
五分一以為帶齊衰之絰斬衰之帶也去五分一以為¶
帶　禮記外傳曰絰者實也表其有喪慼之情實也喪¶
服衰之與絰因象平常之時冠帶吉凶相變也有首絰¶
有腰絰有絞帶斬衰首絰圍九寸向下皆五分去一用¶
<pb:KR3k0055_WYG_185-18a>¶
為腰絰則七寸五分齊衰首絰七寸五分之一腰絰五¶
寸八分大功首絰五寸八分腰絰四寸六分小功首絰¶
三寸七分緦首絰三寸七分腰絰二寸九分¶
　　絰二¶
增首絰(家禮云斬衰首絰用有子麻帶黒色者為單股/繩約長一尺七八寸圓圍九寸  齊衰首絰用)¶
(無子麻為麄繩/周圍七寸餘)　腰絰(家禮云用有子麻兩股相交為/麄繩圓圍七寸有餘兩相交結)¶
(之餘圍身外兩頭各存散麻三尺未結待成服日方結/之其交結處兩頭各綴細繩繫之  婦人腰絰用有子)¶
(麻為之制于男子繫于袪袖之上未成服不散垂/  齊衰腰絰大五寸餘其制一如斬衰而不散垂)　環¶
<pb:KR3k0055_WYG_185-18b>¶
絰(雜記曰小斂環絰/公大夫士一也)　弁絰(喪大記云君/將大斂弁絰)　苴絰(士喪/禮云)¶
(苴絰大鬲左本在下要絰小鬲散帶/垂長三尺牡麻絰右本上亦散帶垂)　絞帶(家禮云用/有子麻為)¶
(繩一條圓圍二三寸許初起長二尺就當中屈轉分為/兩股各長一尺結合為一彄子然後合兩股為一條比)¶
(腰絰較小些圍腰從左過後至前乃以末梢串從彄子/中過反插于右邉在絰之下如今人繫公服革帶相似)¶
　散帶(雜記大功/以上散帶)　原絰以代紳(詳䘮/服)　麻不絶本(䘮/服)¶
(小記云下殤小功帶澡麻/不絶本詘而反以報之)¶
　　履¶
增菅屨(斬齊裳菅屨/者菅菲也)　繩屨(公士大夫之衆臣為/其君繩屨者繩菲也)　疏¶
<pb:KR3k0055_WYG_185-19a>¶
屨(蔍蒯之菲也/疏衰服之)¶
　　杖¶
原苴竹　削桐(䘮服小記云苴杖竹也削杖桐也孔穎/達疏云此一經觧䘮服苴杖削杖也然)¶
(杖有苴削異者苴者黯也夫至痛内結必形色外章心/如斬斫破貌必蒼苴所以衰裳絰杖俱僃苴色也必用)¶
(竹者以其體圓性直履四時不改明子為父禮申痛極/自然圓足有終身之痛故也故斬而用之無所厭殺也)¶
(削杖者削殺也削奪其貌不使苴也必用桐者明其外/雖披削而心本同也且桐隨時凋落故謂母䘮示外披)¶
(削殺服從時除而終/身之心當與父同也)　扶身(白虎通云所以必杖者孝/子失親悲哀哭泣三日不)¶
(食身體羸病故杖以扶/身明不以死傷生也)　輔病(儀禮䘮服傳云苴杖竹/也削杖桐也杖各齊其)¶
<pb:KR3k0055_WYG_185-19b>¶
(心皆下本杖者何爵也無爵而杖者何擔主也非主/而杖者何輔病也童子婦人何以不杖不能病也)¶
不入室(禮虞杖不/入於室)　不升堂(又云祔杖/不升于堂)　三年不易(有/三)¶
(年之練冠則以大功之/麻易之惟杖履不易)　既殯皆杖(䘮大記云大夫䘮/三日既殯主人主)¶
(婦室老皆杖士䘮二日而殯/三日之朝主人婦人皆杖)　祖不厭孫(父不主庶子/之䘮則孫以)¶
(杖即位可也/注祖不厭孫)　舅不主妾(父在庶子為妻以杖即位注/舅不主妾之䘮子得伸也)¶
　童子當室(童子當室/則免而杖)　長女在室(女子在室為父母/其主䘮者不杖則)¶
(子一人杖注女子在室亦童子也無男昆弟使同姓為/主不杖則子一人杖謂長女也許嫁二十而筓筓為成)¶
(人成人/正杖也)　哭殯則杖(大夫哭殯則杖/哭柩則輯杖)　堂上不杖(注避/尊者)¶
<pb:KR3k0055_WYG_185-20a>¶
(之處/也)　不以即位(記曰庶子不以杖即位又云為/長子杖則其子不以杖即位也)　不¶
以入廟(杖不終入/於廟門)　王命則去(杖/)　聽卜則去(聼卜有/事於尸)¶
(則去/杖)　國命則輯(國君之命/則輯杖)　君所則輯(大夫於君所/則輯杖於大)¶
(夫所/則杖)　有爵而后杖(雜記曰古者貴賤皆杖叔孫武叔/朝見輪人以杖閡轂而輠輪者於)¶
(是有爵而/后杖也)　父在不敢杖(父在不敢杖矣/尊者在故也)　斷而棄之¶
(棄杖者斷而/棄之於隠者)　杖而後起(禮/)　親在不為妻杖(為妻父/母在不)¶
(杖不/稽顙)　姑在而為夫杖(婦人不為主而杖者姑/在為夫杖注姑不壓婦)¶
　　雜服¶
<pb:KR3k0055_WYG_185-20b>¶
原慈母(練冠以䘮慈母/自魯昭公始也)　出母(檀弓云不為伋也妻是/不為白也母故孔氏不)¶
(䘮出母自/子思始也)　久而不𦵏(乆而不𦵏惟主䘮者/不除其餘以麻終身)　莫知所¶
終(魏李𦙍祖敏為河内守公孫度欲用之遂去莫知所/終𦙍父追求積年情若居喪而不聘娶鄰居故人與)¶
(父同年者因制服徐邈勸娶妻生𦙍遂/絶房室𦙍孤幼居䘮又設木主祭祖也)　詐服迎䘮(晋/殷)¶
(仲堪為荆州王欽詐服迎拜父䘮律當棄市仲堪曰律/處重者謂父在而詐服耳今欽父實先終與父在不同)¶
(遂活/之)　設主祭祖(李𦙍詳/上注)　晉悼夫人(傳曰杞孝公卒/晋悼夫人䘮之)¶
(姊妹/也)　南宫縚妻(南宫縚之妻之姑之/喪夫子誨之髽詳筓)¶
　　除服¶
<pb:KR3k0055_WYG_185-21a>¶
原先重(喪服小記云除䘮者先重者鄭注云先/重者謂練男子除乎首婦人除乎腰)　易輕¶
(又云易服者易輕者鄭注云易輕者謂大喪既虞卒/哭而&KR0476;小喪也易喪服男子易乎帶婦人易乎首)¶
母喪(後漢江革母終不忍除服郡/守遣丞掾釋服因請為吏)　姊喪(檀弓云子路/有姊之䘮可)¶
(以除之矣而弗除也孔子曰何弗除也子路曰吾寡兄/弟而弗忍也子曰先王制禮行道之人皆弗忍也子路)¶
(聞之遂/除之)　殤喪(記云除殤之䘮也必純注不/朝必純言于成人為釋&KR0941;服)　成喪(除/成)¶
(喪者其祭也朝服縞冠注/成人也縞冠未純祭服也)　深衣練冠(檀弓云将軍文/子之䘮既除䘮)¶
(而後越人來弔主人深衣練冠待于/廟垂涕洟子游曰亡于禮者之禮也)　朝服縞冠(見前/注)¶
　增外除内疚(任昉竟陵王行狀云衣裳外除心負内/疚茹感肌膚沈痛創鉅  禮記云親喪)¶
<pb:KR3k0055_WYG_185-21b>¶
(外除日月已/竟哀不忘也)　去官除服(孔帖云呉競母䘮去官服除/自陳脩史有緒家貧不能具)¶
(紙筆願得少禄以終餘功/拜諫議大夫復脩史焉)¶
　　起復一¶
增從宜(䘮有四制變而從宜注四制者恩理節權/也恩仁理義節禮權智也出䘮服四制)　原¶
奪情(公羊傳云重奪孝/子之情望慕無窮)　增移忠(孝經云君子之事親/孝故忠可移於君)¶
　奪禮(常相制云頃奪禮于/苴麻俾戾權于韎韐)　順變(身許心喪/奪情順變)　原攝¶
事(晋張華為度支尚書母憂哀過禮/中詔偪令攝事贊成伐呉之計也)　金革無避(禮記/曽子)¶
(問云子夏曰三年之䘮卒哭金革之事無避也者禮與/初有司與孔子曰夏后氏三年之䘮既殯而致事殷人)¶
<pb:KR3k0055_WYG_185-22a>¶
(既𦵏而致事周人卒哭而致事記曰君子不奪人之親/亦不可奪親也此之謂乎子夏曰金革之事無避也者)¶
(非與孔子曰吾聞之老聃曰昔者魯公伯禽有為為之/也今以三年之䘮從其利者吾弗知也鄭注云疑有司)¶
(初使之然致仕還其職位於君也伯禽/有徐戎作難䘮卒哭而征之急王事也)　弁冕服事(公/羊)¶
(傳曰古者臣有大䘮則三年不呼其門也練可以弁冕/服金革之事君使之非也臣行之禮也閔子要絰而服)¶
(事既而曰若此乎古之道不即人心退而致仕孔子盖/善之也何休注曰己練可以弁冕此説時衰政失非謂)¶
(禮當然也弁禮所謂皮弁爵弁也皮弁武冠爵弁文冠/加旒曰冕主所以入宗廟服金革之事謂以兵事使之)¶
(君使之非古道也/臣順為命亦理也)　遣使釋服(東觀漢記云趙憙&KR0476;母/憂上疏乞身行䘮禮顯)¶
(宗不許遣使者為釋服賞賜恩寵甚渥崩案憙内典宿/衛外幹宰職正身立朝未嘗解惰及帝  復典䘮事再)¶
<pb:KR3k0055_WYG_185-22b>¶
(奉大行禮事脩舉肅/宗即位進為太傅)　詔使即拜(東觀漢記云桓焉為/太傅以母憂自乞聼)¶
(以大夫行䘮踰年詔使賜牛酒/奪服即拜光祿大夫遷太常)　不敢踰制(漢書云翟/方進為丞)¶
(相&KR0476;後母憂既𦵏三十六日除服起視事以為身僃漢/相不敢踰國家之制  案師古注曰漢制自文帝遺詔)¶
(之後國家遵以為常大功十五日小功十四/日緦麻七日方進自以大臣故云不敢踰制)　不令追¶
服(後漢書曰耿恭征疏勒時母卒及還追行䘮制有/詔使五官中郎將齎賜牛酒釋服奪情不令追服)¶
弁絰即事(禮曰君既𦵏王政入於國既卒哭而復王事/大夫士既𦵏公政入於家既卒哭弁絰帶金)¶
(革之事無避注此權禮也/弁絰帶輕服權以即事也)　墨衰從戎(晋伐秦遂發命/子墨衰絰注晋)¶
(文未𦵏襄公以凶服從戎故墨衰絰/稱子也晋於是乎始墨遂常為俗)　官舍設靈(晋傅/咸繼)¶
<pb:KR3k0055_WYG_185-23a>¶
(母䘮以無兄弟自陳/詔乃使官舍設靈)　事畢還禄(禮閔子騫以孝聞者/也要絰而服事君既)¶
(而曰若是乎古之道不即人心退而致仕孔子善之注/既事畢言古者不敢斥君即近也退退身也致仕還祿)¶
(位於君也孔子善其服事君/之義内不失親親之恩也)　自陳喪制(太康七年大/鴻臚鄭黙母)¶
(䘮當依舊攝職自陳始制大臣終三年然元康中陳/準傅咸之徒猶以權奪不得終禮自兹往往為比也)¶
請辭軍事(魏觧𢎞&KR0476;父䘮有軍事當行辭疾病帝怒曰/汝非曽閔収廷尉髙柔為請之帝乃原之)¶
　增服闋視職(晋顧和拜銀青光祿大夫領國子祭酒/頃之母憂去職居䘮以孝聞既練衛將)¶
(軍禇裒上疏薦和為尚書令遣散騎郎喻㫖毎見逼促/輙號咷慟哭謂所親曰古人或有釋其憂服以祗王命)¶
(盖以才足幹時故不得不體國殉義吾在常日猶不如/人況今中心荒亂將何以補于萬分祗足以示輕忘孝)¶
<pb:KR3k0055_WYG_185-23b>¶
(道貽素冠之譏耳和表疏十/餘上遂不起服闋然後視職)　奪情就職(山濤居母䘮/負土成墳手)¶
(植松柏詔奪情就職以濤為/吏部尚書濤不得已就職)　令起視事(隋邳國公蘇/威為右僕射)¶
(以母憂去職柴毁骨立上敕威曰公徳行髙人情寄殊/重必須抑割為國惜身朕之於卿為君為父宜依朕㫖)¶
(以禮自存未/幾起令視事)　建言奪服(唐書天下既定羣臣居䘮者/皆奪服崔善為極言其弊武)¶
(徳二年始許終䘮然猶時以權迫/不能免如房元齡禇遂良者衆矣)　固請終制(唐張説/累遷工)¶
(部兵部二侍郎以母䘮免既期詔使為黄門侍郎固請/終制祈陳哀到時世俗衰薄士以奪服為榮而說獨以)¶
(禮終天下髙之事又武后朝解琬除監察御史以䘮免/武后以琬習邉  迫令西撫𦍑夷琬因乞終䘮后嘉許)¶
(之非又代宗朝宗室涵方母䘮奪衰持節宣慰所至州/縣  公亊未嘗言疏飯水飲席地以瞑及使還固請終)¶
<pb:KR3k0055_WYG_185-24a>¶
(制代宗見其/癯毀許之)　固辭見聽(李朝隠授岐州刺史母䘮&KR0281;/職召為揚州大都督府長史)¶
(固辭/見聽)　强起就職(于志寜為太子詹事以母䘮免有詔/起復本官固請終䘮帝遣中書侍郎)¶
(岑文本敦諭之曰忠孝不兩全今太子須人/教約卿强起為我卒輔導之志寕乃就職)　奪服拜¶
官(杜暹遷給事中以母䘮&KR0281;職㑹安西都䕶張孝嵩遷/太原尹或言暹往使安西虜服其清今猶慕思乃奪)¶
(服拜黄門侍郎/兼安西副都護)　苫塊奉詔(來瑱擢潁川太守母䘮免/以孝聞安禄山反張垍薦)¶
(之興塊次拜汝南太守太鄭元璹母䘮免會突厥提/精騎數十萬身自將攻  原詔即苫次起元璹持節)¶
衰麻謁相(李林甫聞蕭頴士名欲拔用時穎士寓居廣/陵居母䘮服衰麻詣京師徑謁林甫於政事)¶
(堂林甫素不識遽見衰麻大惡之即令斥去穎士大怒/乃著伐櫻桃賦刺林甫有曰擢無庸之𤨏質專廟朝之)¶
<pb:KR3k0055_WYG_185-24b>¶
(右/地)　奪服不哭(唐陳思忠居父䘮詔奪服客往弔思忠/辭以辰日薛大鼎子克構曰事親者避)¶
(嫌可也既孤矣則/無不哭世服其論)　釋衰拜賜(吕諲擢平章事會母䘮/解三月復召知門下三)¶
(品當賜門㦸或勸諲以凶服受吉/賜不宜諲釋衰拜賜人譏其失禮)　徒跣藉稾(歐陽詢/母䘮詔)¶
(奪哀毎入朝徒跣及門夜直藉稾/以寢非公事不語還家輒號慟)　被髮居堊(田𢎞正/遇害魏)¶
(人素徳𢎞正以田布賢使世其官穆宗遽召布觧衰拜/魏博節度乘傳以行布&KR0197;泣固辭不聽乃出伎樂與妻)¶
(子賔客訣曰吾不還未至魏三十里/跣行被髮號泣而入居堊室屏節旄)　墨衰元纛(田布/起復)¶
(節度使制云墨衰在體元纛在/前提劒就命無忘哀敬元稹撰)　峨冠泣血(韓偓言宰/相崔貽範)¶
(處䘮未數月遽使視事傷孝子心今中書事一相可辦/陛下誠惜貽範才俊變衰而召可也何必使出峨冠廟)¶
<pb:KR3k0055_WYG_185-25a>¶
(堂入泣血柩側毁瘠則廢務勤/恪則忘哀此非人情可處也)　起復之制(五代史云/鄭餘慶嘗)¶
(採唐士庶吉凶書疏之式雜以當時家人之禮為書儀/兩卷明宗見其有起復之制歎曰儒者所以隆孝悌而)¶
(敦風俗且無金革/之事起復可乎)　起復之服(朝野雜記云故事大臣/奪情者服慥光幘黲紫)¶
(袍皁角帶道君惡之政和末始議以入公門不應變服/遂以吉服朝然居家猶䘮服也紹興初朱藏一起復古)¶
(僕射請所服太常援政和近事為請而居第則慘服去/佩焉議者不以為是孝宗之䘮趙子真當國始令羣臣)¶
(服白涼衫皁帶以治事逮終䘮乃止論者以為是及光/宗之䘮禮部侍郎陳宗召復請百官以日易月禫除畢)¶
(服紫衫皁帶/以治事從之)　佩魚不中禮(談録李宗諤云先公周顯/徳末翰林學士起復裹素)¶
(紗軟脚幞頭黲紫公服毎入朝猶佩魚袋或曰魚袋者/取事君夙夜匪懈之義然以金為飾亦身之華也居䘮)¶
<pb:KR3k0055_WYG_185-25b>¶
(奪情不當有金銀/之飾公遽謝不敏)　起復非好事(石林過庭錄云至和/間富鄭公為相以母)¶
(䘮去位時久無以宰相持䘮者昭陵意大向公必欲起/復詔再下再力辭上以盧朱崖薛文恵故事切責有云)¶
(以相國之尊而守匹夫之節任天下之重而為門内之/私朕所不取也且命中人督公起非同就道不得先還)¶
(公復抗章言天下無事宰相奉行常務豈可與太宗時/比中書樞密院臣僚韓琦等平居皆嘗與臣論起復不)¶
(是好事今在嫌疑之地必不肯為臣盡/言惟斷自聖意上知其不可奪乃已)　六疏辭(宋孝/宗詔)¶
(起復劉珙為宣撫使凡六疏辭之/引經據禮詞甚切至帝為寢其詔)　四學諫(宋理宗起/復史嵩之)¶
(太學生黄愷伯等百四十四人上書曰嵩之不天徘徊/牽引轉移上心衷私御筆必得起復之禮然後從容就)¶
(道初不見其憂戚之容是率天下而為無父之國矣武/學生翁日善等六十七人京學生劉時舉等九十七人)¶
<pb:KR3k0055_WYG_185-26a>¶
(宗學生與寰等三十四/人皆上書切諫皆不報)　歴陳起復之非(明李賢還京/上疏乞終䘮)¶
(不允遂入閣視事編脩羅倫上疏請許李賢終制歴陳/古今起復之非反覆數千言辭甚切直倫復詣賢私第)¶
(告以不可賢怒力辭/内批貶倫士論榮之)　交劾忘親之罪(明張居正奉㫖/奪情視事呉中)¶
(行趙用賢艾穆沈思孝交章劾其忘親貪位居正怒王/錫爵造䘮次求觧居正屈膝於地舉手索刃作刎頸狀)¶
(曰爾殺我爾殺我/錫爵大驚趨出)　原既𦵏不入庫門(魯莊公之䘮既/𦵏而絰不入庫)¶
(門注時慶父作亂閔公不敢居䘮𦵏/以吉服而反正君臣欲以防遏之也)　卒哭而復王事¶
(見/前)　節以忠全　情由禮抑　門内之治恩掩義　門¶
外之治義斷恩　父母之喪三年不從政　齊衰之喪¶
<pb:KR3k0055_WYG_185-26b>¶
三月不從政　所宜移孝入忠　不可以恩掩義　公¶
勤奉上宜從金革之虞　哀戚在中何必苴麻之飾¶
　　起復二¶
增啓梁任昉上蕭太傅奪禮啟曰昉往從末宦禄不代¶
耕飢寒無甘㫖之資限役廢晨昏之半膝下之歡已同¶
過隙几筵之慕幾何可憑且奠酹不親如在安寄晨暮¶
寂寥閴若無主所守既無别理窮咽豈及多喻明公功¶
格區宇感通有塗若霈然降臨賜寢嚴命是知孝治所¶
<pb:KR3k0055_WYG_185-27a>¶
被爰至無心錫𩔖所及匪徒教義不任崩迫之情謹以¶
啟事陳聞¶
增表宋宋庠代李副樞乞終喪表曰遭喪奔赴奄集私¶
門餘喘窮號方迷魂榦猥蒙恩諭收齒官聯聞命驚迷¶
撫心殞越伏念臣早由羈齒入服仕途先父勉臣以義¶
方教臣以忠藎俾其奉國不使顧私不圖瞻岵無日遘¶
閔終天藥劑隔於親嘗風木纒乎永痛静言孤苦尤倍¶
尋常寜可冒四近之榮忘三年之愛而況心馳塋冢方¶
<pb:KR3k0055_WYG_185-27b>¶
卜於始襄身逺几筵殆同於不祭茍容去職未謂乏人¶
伏望陛下俯徇哀祈追收權典許終喪紀獲報劬勞庶¶
棘人之風普均於有截先王之禮不廢於最靈願竭餘¶
隂永酬洪造　王淮辭免起復太宰表曰苫塊餘生已¶
濵死所絲綸渙號俾服官班敕使薦臨徳音下逮呼天¶
號絶撫已驚迷伏念臣早偶家艱專承母訓零丁孤苦¶
邈爾無依鞠育提攜逮夫有立犬馬之養未伸風木之¶
悲遽至攀號泣血摧踊殞心仰賴聖神之恩甫終窀穸¶
<pb:KR3k0055_WYG_185-28a>¶
之事几筵是奉墳土未乾痛深陟屺之瞻恨未及泉之¶
見敢謂宸衷念舊優詔奪情盖三年免懐通喪者乃聖¶
王之制而踰月視事變禮者豈治世之風雖睿眷之殊¶
常豈私情之所忍伏望陛下推孝思而錫𩔖謹宰柄以¶
馭臣念哀苦之方深況衰疲之已甚報親日少願終制¶
以為期事國時長尚捐軀而未晩　又曰方席薪而枕¶
塊於義為安俾服冕而乘軒共知不可哀悰薦布宸聼¶
未回再殫罔極之情冀動盖髙之聽伏念臣猥蒙天眷¶
<pb:KR3k0055_WYG_185-28b>¶
誤玷宰司乆無補於明時亟自招於大禍慈顔遽隔悲¶
隙駟之難留厚穸甫成倚苫廬而永慕庶畢哀恫之制¶
少酬顧復之恩忽奉制綸俾還相位私情莫處公議靡¶
容豈可遵故事以蹈前非但當守禮經而據古是臣重¶
罹酷罰屬在衰年既極摧殘寖成疾恙精神陡耗筋力¶
頓衰雖强使之造朝決難堪於應務伏望陛下委大眀¶
之照憫不移之愚追寢渙恩俾終祥禫則聖主得全於¶
禮貌而孤臣獲畢其孝思疾首痛心或偷生於此日銘¶
<pb:KR3k0055_WYG_185-29a>¶
肝鏤肺期報徳於他時　劉珙辭免起復表曰泣血陳¶
詞仰祈聰聽批章示訓尚閟俞音涕泗無從囘皇失措¶
伏念臣俄纒欒棘之悲永負劬勞之報呼天靡及觸地¶
無容强食勝喪空驚過隙之駟感時追往更傷返哺之¶
烏敢意敕使薦臨徳音頻降雖君命召固難俟駕而行¶
念人子情不忍短喪而出矧今耉老在上忠賢繼登外¶
無兵革之虞内有禮樂之僃則焉用於愚臣俾故違於¶
典禮伏望陛下大眀旁燭至徳兼容俾酬慈母之恩俯¶
<pb:KR3k0055_WYG_185-29b>¶
遂匹夫之志褒形一字已同華衮之榮誓畢三年庶免¶
素冠之刺¶
　　恩服¶
原袁逢舉荀爽(後漢袁逢舉荀爽不/應及卒制服三年)　向苗舉桓鸞(向/苗)¶
(舉桓鸞為膠東令/苗卒奔䘮終三年)　陸景為祖母(晋陸景為祖母/所育心䘮三年)　周¶
翼為郗鑒(周翼為舅郗鑒/去職心䘮三年)　趙武為程嬰(服齊衰/三年)　公¶
臣為管仲(管仲遇盜取為公臣/及死桓公使為之服)　韋泓託應詹(晋書韋/泓屬亂)¶
(離依託應詹詹分甘苦營伉儷及宅/幷薦之詹卒制朋友服祭之終身)　傅燮為所舉(傅/燮)¶
<pb:KR3k0055_WYG_185-30a>¶
(再舉孝亷聞所/舉卒棄官行服)　樂恢為郡守(樂恢為本郡吏太/守坐法奔䘮行服)　龎¶
濟為徐楫(魏徐楫請龎濟為主/簿楫死送䘮行服)　增行服如所親(李大/亮歿)¶
(後所育孤姓為大/亮行服如所親者)　哀毁如大喪(孔帖云畢創始䘮繼/母而二妹襁褓身鞫)¶
(養至成人及卒妹為創服弟栩留司東都聞疾馳/歸哀毁如大䘮雖變服未嘗笑天下稱其友悌)　號¶
哭如喪親(初齊王憲女嫠居李綱厚恤之/及綱卒女被髮號哭如䘮其親)　丁潭為琅¶
邪王(琅邪王裒始受封帝欲引朝賢為其國上卿遂用/丁潭為郎中令會裒薨潭上書求行終䘮禮曰輒)¶
(案令文王侯之䘮官僚服斬既𦵏而除今國無繼統䘮/庭無主臣實陋賤不足當重謬荷首任禮宜終䘮詔下)¶
(博議使除服/心䘮三年)¶
<pb:KR3k0055_WYG_185-30b>¶
　　追行喪服¶
原李夑(漢李燮父固為梁冀所害燮匿於人家得免十/餘年梁冀誅乃還鄉里追行䘮服與姊相見悲)¶
(感路/人)　袁紹(後漢袁紹生而父卒&KR0476;母䘮服竟又追父/服凡在廬冢六年禮畢歸洛陽非海内知)¶
(名不/得見)　劉臻(漢宗室東海孝王臻及儉並有篤行母亡/皆吐血毁瘠至服練兄弟追念初䘮父幼)¶
(小哀禮有闕/重行喪制也)　增蕭希甫(五代史曰梁袁象先為青州/節度使以蕭希甫為廵官希)¶
(甫不樂乃棄其母妻變姓名亡之鎮州及莊宗滅梁遣/希甫宣慰青齊始知其母已死而妻袁氏亦改適矣乃)¶
(發哀服䘮/居於魏州)¶
　　服過制¶
<pb:KR3k0055_WYG_185-31a>¶
原喪不除(曾子問云父母之䘮弗除可乎孔子曰先王/制禮過時弗舉禮也非弗能勿除也患其過)¶
(於制/也)　期猶哭(檀弓曰伯魚之母死期而猶哭子/曰嘻其甚也伯魚聞之遂除之)　行¶
服六年(後漢汝南薛/包行服六年)　庶母三年(晉衛崇為庶母服三/年顧和曰禮以執物)¶
(成教心奪天屬之性今/冒越皆下太常奪服)　妻亡終喪(盧欽字子若妻亡/廬杖終䘮不御酒)¶
(肉劉寔不/以為罪)　妻卒並杖(順帝時山陽太守王襲字伯宗/妻卒與諸子並杖行時人議之)¶
　薛宣相駮(漢薛宣字貢君為丞相弟脩為臨淄令後/母卒脩去官持服宣謂脩三年䘮人少能)¶
(行之兄弟相駮不可脩/竟行服兄弟由是不和)　薛勤何恨(魏薛勤䘮妻不哭/曰幸不為夭何復)¶
(恨/哉)¶
<pb:KR3k0055_WYG_185-31b>¶
　　諡一¶
原説文曰諡者諡行之迹也　韋昭辨釋名曰古者諸¶
侯薨則天子論行以賜諡唯王者無上故於南郊稱天¶
以諡之當春秋時周室卑微臣諡其君故諸侯之諡多¶
不以實　古史考曰諡禮待𦵏而諡所以尊名也其行¶
善善惡惡為諡所以勉為善也　禮記曰君子已孤不¶
更名已孤暴貴不為父作諡(注作諡嫌以己/尊加於父也)又曰幼名¶
冠字死諡周道也　禮表記子曰先王諡以尊名節以¶
<pb:KR3k0055_WYG_185-32a>¶
壹恵恥名之浮于行也(注云諡以尊名為美諡以尊顯/其聲名也壹專也恵善也善行)¶
(雖多難以枚舉但節其大者/以尊其善故曰節以壹恵也)大戴禮曰武王踐阼曰諡¶
者行之迹是以大行受大名小行受小名行出乎己名¶
出乎人　論語曰子貢問曰孔文子何以謂之文也子¶
曰敏而好學不恥下問是以謂之文也　春秋說題辭¶
曰號者功之表諡者行之迹所以追勸成徳使尚務節¶
　五經通義曰諡者死後之稱累生時之行而諡之生¶
有善行死有善諡所以勸善戒惡也諡之言列其所行¶
<pb:KR3k0055_WYG_185-32b>¶
身雖死名常存故謂諡也　晉中興書曰時賜諡多由¶
封爵不考徳行王導曰近代以來唯爵得諡武官牙門¶
有爵必諡卿校常伯無爵悉不賜諡甚失制諡之本今¶
中興肇建勲徳兼僃宜深體前訓使行以諡彰中宗納¶
焉自後公卿無爵而諡自導始也¶
　　諡二¶
増唐上元元年尊太公望為武成王宋太中祥符元年¶
加諡昭烈武成王　原檀弓曰公叔文子卒其子戌請¶
<pb:KR3k0055_WYG_185-33a>¶
諡于君曰日月有時將𦵏矣請所以易其名者君曰昔¶
者衛國凶饑夫子為粥與國之餓者是不亦恵乎昔者¶
衛國有難夫子以其死衛寡人不亦貞乎夫子聽衛國¶
之政脩其班制社稷不辱不亦文乎故謂夫子貞恵文¶
子　左傳曰無駭卒羽父請諡與族公問於衆仲衆仲¶
對曰天子建徳因生以賜姓胙之土而命之氏諸侯以¶
字為諡因以為族官有世功則有官族邑亦如之公命¶
以字為展氏　穆天子傳曰為盛姫諡曰哀淑人　增¶
<pb:KR3k0055_WYG_185-33b>¶
唐會要開元二十七年追諡孔子為文宣宋太中祥符¶
五年追諡至聖元加諡大成曰大成至聖文宣王明朝¶
因之至嘉靖間改為先師孔子　原列女傳曰魯黔婁¶
先生死曽子與門人往弔焉曰何以為諡其妻曰以康¶
為諡昔者先生君嘗賜之粟二十鍾先生辭而不受是¶
其有餘富也君嘗欲授之國相先生辭而弗為是有餘¶
貴也求仁而得仁求義而得義其諡為康不亦宜乎¶
左傳曰楚子疾告大夫曰不榖不徳亡師于鄢以辱社¶
<pb:KR3k0055_WYG_185-34a>¶
稷若以大夫之靈獲保首領以殁于地唯是春秋窀穸¶
之事所以從先君于禰廟者請為靈若厲大夫擇焉既¶
卒子囊謀諡大夫曰君有命矣子囊曰君命以共若之¶
何毁之赫赫楚國而君臨之撫有蠻夷奄征南海以屬¶
諸夏而知其過可不謂共乎請諡之共大夫從之　增¶
晉太子申生卒晉人諡為恭太子諡始此　原漢書曰¶
霍去病元狩六年薨上悼之發屬國元甲軍陳自長安¶
至茂陵為冢象祁連山諡之景桓侯(諡法仁義行剛曰/景辟土行逺曰桓)¶
<pb:KR3k0055_WYG_185-34b>¶
　又曰賈山奏事曰古者聖王作諡三四十世爾雖堯¶
舜禹湯文武累世廣徳以為子孫基業無窮二三十世¶
也秦始皇帝曰死而以諡法是父子名號有時相襲也¶
以一至萬則世世不相復也故死而號曰始皇帝　東¶
觀漢記曰呉漢爵位奉賜最尊重然但治宅不起巷第¶
恭儉如此病薨奏諡有司議以為武昭特賜諡曰忠¶
侯　張璠漢記曰范丹中平二年卒三府各遣令史奔¶
弔累行論諡僉曰宜為貞節先生會𦵏二千餘人　增¶
<pb:KR3k0055_WYG_185-35a>¶
賈充字公閭老病自憂諡傳從子模曰是非久自見不¶
可掩也晉太康中卒博士秦秀以其奸囘弑逆請諡以¶
荒帝更曰武　王儉字仲寳卒禮官欲諡文獻王晏與¶
儉不平啟上曰此諡自宋以來不加異姓因改諡憲¶
王通龍門人字仲淹四逰長安見隋文帝於太極殿奏¶
太平十二䇿不報退居河汾教授生徒大業末卒於家¶
門人諡曰文中子　楊侃職林唐貞元十五年故唐安¶
公主賜諡莊穆則公主諡自此始及考唐髙祖女平陽¶
<pb:KR3k0055_WYG_185-35b>¶
公主起兵參佐己諡為昭齊髙帝女妻沈攸之子文和¶
已諡為興憲則公主賜諡又非自唐安始矣　唐岐王¶
範卒明皇贈諡恵文太子史斷云範乃明皇之弟而是¶
時官又為太子傅顧以太子諡之顛倒不倫　唐宋王¶
名成器後改封寕王名憲開元二十九年薨上哀惋特¶
甚曰天下兄之天下也固讓於我為呉太伯常名不足¶
以處之乃諡曰讓皇帝其子汝陽王璡表述先志固讓¶
不許代宗時又追贈曰齊王　處士楊厚新都人少傳¶
<pb:KR3k0055_WYG_185-36a>¶
父統業東漢順帝時徴至長安累官侍中拜議郎後稱¶
病歸教授門生三千餘人卒年八十二鄉人諡曰文公¶
　唐趙元亮字真固少負志畧如隠者之操及卒其友¶
魏元忠宋之問崔璩等諡曰昭夷先生　許敬宗在唐¶
奸囘取容忍心害理及卒太常博士袁思古按諡法名¶
與實爽曰繆請以諡之敬宗孫彦伯訟請改諡博士王¶
福畤曰何曽既忠且孝徒以日食萬錢得諡為繆敬宗¶
忠孝不逮於曽而飲食男女之累過之諡之曰繆無負¶
<pb:KR3k0055_WYG_185-36b>¶
許氏矣詔五品以上更議禮部尚書楊思敬曰過而能¶
改曰恭請諡曰恭詔從之　裴光庭字連城唐開元中¶
為吏部尚書用人多循資格失勸奨之道及卒博士孫¶
琬請諡曰克其子訟之賜諡忠獻　顔杲卿真卿從兄¶
也唐天寳末為常山太守安禄山反城陷被執罵賊而¶
死楊國忠用張通幽譖竟無褒贈真卿泣訴於上杖殺¶
通幽贈杲卿太子太保諡忠節　顔真卿為賊所殺貞¶
元中追贈司徒諡文忠　李晟破賊時咸寜公渾瑊亦¶
<pb:KR3k0055_WYG_185-37a>¶
進取咸陽其功固不相下故其卒與晟同諡忠武　蕭¶
頴士字茂挺唐開元中舉進士對䇿第一尹徽王恒盧¶
異等執弟子禮受業門下號蕭夫子與李華齊名及卒¶
門人共諡曰文元先生　宋慶禮卒太常以其奸巧自¶
是諡曰專禮部員外張九齡駮之曰慶禮在邉陲二十¶
年邉亭晏然不當加以醜諡改曰敬　漢世母后無諡¶
髙祖尊先母為昭靈夫人尊髙后為昭靈后至明帝𦵏¶
隂太后始建光烈之稱然猶未以諡名也其後母后止¶
<pb:KR3k0055_WYG_185-37b>¶
有二諡至宋仁宗時劉太后崩諡莊獻明肅則母加四¶
諡自此始矣　宋邵雍字堯夫天性髙邁迥出千古而¶
坦夷温厚不見圭角所著有皇極經世觀物内外篇漁¶
樵問答擊壤集行世卒年六十七程明道銘其墓朱文¶
公為之贊元祐中賜諡康節　陳瓘字瑩中號了翁紹¶
興中特諡忠肅　戚同文字文約所交皆當世知名士¶
楊徽之因使至郡多與之酬倡及卒徽之與其門人諡¶
堅素先生　明世宗時真人邵元節卒贈少師諡文康¶
<pb:KR3k0055_WYG_185-38a>¶
榮静初死時内閣擬二諡御批俱用故得四字諡¶
　　諡三¶
原取善(表記云先王諡以尊名節以壹恵恥名之浮於/行也注恵善也節以一善言取其一大善以為)¶
(諡號也/浮過也)　知行(聞其諡/知其行)　成徳(穀梁云𦵏而後舉諡諡/所以成徳也徐邈注云)¶
(成謂定其/徳之優劣)　尊名(表記云先王諡以尊名鄭注云名者/謂聲譽也言先王論行以為諡以尊)¶
(名者使聲譽可/得而尊信也)　當實(崔駰議章帝諡云臣聞號者功/之表謚者行之迹據徳録功名)¶
(當其/實)　受名(王導上疏曰臣聞大行受/大名則實稱不誣而已)　太史掌(周禮/太史)¶
(掌卿大夫䘮/賜諡讀誄)　大夫謀(楚恭王/詳諡二)　陳行迹(周禮太師職/云大䘮帥瞽)¶
<pb:KR3k0055_WYG_185-38b>¶
(而廞作䘌諡鄭氏注云廞興也興言王之行謂諷誦其/治功之詩故書廞為淫鄭司農云淫陳也陳其生時行)¶
(迹為/作諡)　附豐功(孫毓諡議云大名必加/茂實美號必附豐功)　商臣加惡(傳/云)¶
(商臣弑其父諡之曰靈不瞑曰成乃瞑注禮既/𦵏乃諡啇臣忍人既弑父未斂而加惡諡也)　子囊¶
増名(君子謂楚子囊忠君薨不/忘增其名注謂諡君為恭)　文者一言(白虎通云/諡或一言)¶
(或兩言何文者以一言為諡髙宗殷宗也/質者以兩言為諡故湯死後世稱成湯也)　帝后一體¶
(蔡邕諡議云漢世母氏無諡至於明帝始建光烈之稱/諡法有功安民曰烈帝后一體禮亦宜同皇太后宜諡)¶
(為和熹/烈皇后)　大夫會諡(白虎通云諸侯薨世子赴告天子/天子遣大夫會其𦵏而諡之何幼)¶
(不誄長賤不誄貴諸侯相誄/非禮也臣當受諡於君也)　鴻臚奏諡(漢書云諸侯/薨大鴻臚奏)¶
<pb:KR3k0055_WYG_185-39a>¶
(謚誄䇿注曰/誄䇿簡也)　上古無諡(抱朴子云上古無/諡始於周家耳)　中古為¶
諡(史記秦始皇制曰朕聞太古有號無諡中古有號死/而以行為諡如此則子議父臣議君也甚無謂朕弗)¶
(取焉自今以来除諡法朕為始皇帝後世/以計數二世三世至千萬世傳之無窮)　增取孝為¶
諡(荀爽對策/詳諡一)　無爵而諡(自王導始/詳諡一)　二字非褒　一¶
字非貶(並詳諡四/獨孤及議)　門人私諡　鄉人公諡　後代追¶
諡　訟請改諡(並詳/諡二)　原别尊卑彰有徳(白虎通云死/有諡何諡者)¶
(别尊卑彰/有徳也)　生無爵死無諡(郊特牲云死而諡今也古/者生無爵死無諡鄭注曰)¶
(古謂殷以前也大夫以上乃謂之爵死有諡也周制爵/及命士雖及之猶不諡耳今記時死則諡之非禮也)¶
<pb:KR3k0055_WYG_185-39b>¶
　諡有七十二品(白虎通云所以諡之為堯何為諡有/七十二品禮記諡法曰翼善傳聖諡)¶
(曰堯仁聖盛明諡曰舜慈恵愛/民諡曰文强理勁直諡曰武)　議者百五十人(何晏/魏明)¶
(帝諡議表云案外内羣寮議宜曰明餘所執難各不同/書曰三人占則從二人之言傳曰善鈞從衆今稱明者)¶
(可謂/衆也)　彰明既往　沮勸將來¶
　　諡四¶
原表梁陸倕為張纘謝兄尚書諡靖子表曰亡兄夙搆¶
皇慈早邀靈慶立言著績未酬天寵門衰祚寡遽辭昌¶
運拊心摧恨私懐罔極日月告時幽埏寖逺王人猥集¶
<pb:KR3k0055_WYG_185-40a>¶
佳冊光臨榮溢里庭恩沈松檟¶
原書齊虞羲與蕭令王僕射書為袁彖求諡曰袁侍中¶
體髙亮之宏姿挺孤竒之逸操孝友結於衡閭忠正表¶
於邦域懐抱七經該綜百氏清文麗目幾義窮神言非¶
義而不發容導禮而後動居貧無悶事等安期處顯不¶
驚道均無歎兄弟親從同居共財怡怡雍穆人所不聞¶
顧與善無徵報施徒語岱山委岫崑岳摧峯四海搢紳¶
誰不掩泣明公徳冠時宗道髙物表若得横議聖時斟¶
<pb:KR3k0055_WYG_185-40b>¶
酌今古採茂實於當年標芳流於千載馳徽諡於山道¶
潤貞氣於泉門豈非體國之至公典謨之盛軌者哉¶
原議晉張華晉文王諡議曰殊位盛禮實隆明徳班爵¶
崇寵亦光茂勲至於表名贈號世考洪烈冠聲無窮者¶
莫尚於號諡也論功髙於禹稷比徳邁於伊周　增唐¶
許孟容徳宗諡議曰皇莫大夫羲軒帝莫加於唐虞姒¶
氏商鎬亦續憲度咸紀名諡以揚昭光徽發揮茂耀如¶
掲日月泥金方草仙鼎忽成汗漫無從希夷永閟哀同¶
<pb:KR3k0055_WYG_185-41a>¶
軌之將會仰鴻名之可易鋪衍至蹟錫乎無窮　賈餗¶
敬宗諡議曰七月將至同軌既集上稽國典傍考物情¶
約以經義合諸諡法表功節恵庶叶大中　蘇滌宣宗¶
諡議曰皇天平分盛王全用施雷雨之廣澤則庶物生¶
成務恩威之至仁則四海亭育遂使含靈受泰觸𩔖知¶
懐美諡大名固當稱謂　杜宣猷懿宋先太后諡議曰¶
母儀夙著壼教自髙夢日昭其休祥俔天表其鴻慶晦¶
曜未兆逢時乃彰殊榮不在於生前縟禮必行於身後¶
<pb:KR3k0055_WYG_185-41b>¶
當海晏河清之日屬賔天上漢之朝故劒軫皇情之深¶
新阡赴丹禁之慟於是痛環珮之絶響感詩禮之無聞¶
爰詔近臣俾詠明淑神算添句用寫悲情豈八字之能¶
倫與三光而齊朗天文照臨哀榮兼極璇宫對立蘭殿¶
煥開想像如覆於玉衣肸蠁疑逰於金屋上仙之日都¶
人不簪於柰花追榮之辰國風空賦於荇菜秦原松檟¶
佳氣久凝漢后褘褕盛禮俄及道光前古徳冠後宫發¶
睿感於賜衣軫孝思於遺鏡遂揚翟黼之禮以慰昭靈¶
<pb:KR3k0055_WYG_185-42a>¶
之慈　崔厦駮議郭知運曰若節度合諡而不以其時¶
則嗣子廢先君之徳若不合諡而茍遂其志則先君因¶
嗣子而見尊以僕射而言恐貽越禮之讓以國家而言¶
又殊旌善之體　故太保丞相贈太師苗晉卿諡議曰¶
古者生以行觀其志歿以諡易其名字之美惡視行之¶
大小後代或三字以表徳貞恵文子是也或二字以彰¶
善酇文終侯留文成侯是也盖其跡大名盛則禮優諡¶
崇　獨孤及重議吕諲諡曰昔孔子作春秋以繩當代¶
<pb:KR3k0055_WYG_185-42b>¶
而亂臣賊子懼諡法亦春秋之微㫖也在懲惡勸善不¶
在哀榮在議美惡不在字多文王伐崇周公殺三監誅¶
淮夷晉重耳一戰而霸諸侯武功盛矣而皆諡曰文以¶
冀缺之恪徳臨事甯俞之忠於其國随會之納諫不忘¶
其師立身不失其友其文徳豈不優乎而並諡曰武固¶
知書法者必稱其大而畧其細故言文不言武言武不¶
言文三代以下樸散禮壊乃有二字之諡二字諡非古¶
也其源生於衰周施及戰國之君漢興蕭何張良霍去¶
<pb:KR3k0055_WYG_185-43a>¶
病霍光俱以文武大畧佐漢致太平其事業不一謂一¶
名不足以紀其善於是乎有文終文成景桓宣成之諡¶
雖瀆禮甚矣然猶褒不失人唐興參用周漢之制謂魏¶
徵以王道佐時近文直言極諫愛君而忘身近貞二徳¶
並優廢一不可故曰文貞公謂蕭瑀端直鯁亮近貞性¶
多猜貳近褊言褊則失其謇正稱貞則遺其宏狹非一¶
言所能名故曰貞褊公其餘舉凡推𩔖大抵準此皆有¶
為為之也若迹無殊途事歸一貫則直以一字目之故¶
<pb:KR3k0055_WYG_185-43b>¶
杜如晦諡成封徳彞諡明王珪諡懿陳叔達諡忠温彦¶
博諡恭岑文本諡憲韋巨源諡昭唐休璟諡忠崔日用¶
諡昭其流不可悉數此並當時赫赫以功名居宰相位¶
者諡不過一字不聞其子孫佐吏有以字少稱屈者由¶
此言之二字不必為褒一字不必為貶若褒貶果在字¶
數則是堯舜禹湯文武成康不如周威烈王慎靚王也¶
齊桓晉文不如趙武靈王魏安釐秦莊襄楚考烈也杜¶
如晦王珪已下或成或明或懿或憲不如蕭瑀之貞褊¶
<pb:KR3k0055_WYG_185-44a>¶
也　蘇端駮司徒楊綰諡議曰聖人立諡有公無私所¶
以周宣不敢私於父諡曰厲漢宣不敢私於祖諡曰戾¶
百王明制歴聖通則昔公叔文子有死衛之節脩班制¶
之勤社稷不辱方居此諡爰及太宗初魏公徵有匡救¶
公直之忠中宗末蘓瓌有保安不奪之節所以諸賢甚¶
衆諡文貞者不過數公至於燕公張説先朝辭翰之臣¶
名節昭著省司尚謂不可至今人故稱之　梁肅代太¶
常荅蘇端駮楊綰諡議曰夫具美果在一名則士文伯¶
<pb:KR3k0055_WYG_185-44b>¶
孔文子且無經緯天地之文孟武伯甯武子又非克定¶
禍亂之武若以廢禮不稱其名則臧孫辰縱逆祀不得¶
諡文管夷吾臺門反玷不得諡敬是知議名之道録其¶
所長則舍其所短志其大行則遺其小節使善惡決於¶
一字褒貶垂於將來盖先王制諡之方也且聖無全能¶
才不必備以鄭公徵立言正色恥君不如堯舜其節大¶
矣而昧於知人許公瓌固執遺詔廷沮邪計其志明矣¶
終不能守故春秋為賢者諱過傳稱不以一眚掩大徳¶
<pb:KR3k0055_WYG_185-45a>¶
語曰無求備於一人盖二公所以為文貞也若曰百行¶
所歸九徳咸事如周公之文宣父之徳然後擬議則千¶
古莫嗣而諡典絶矣安在一二蘇魏足為定制乎　李¶
㢲駮尚書右僕射鄭珣瑜諡議曰夫文人者大則經緯¶
天地次則潤色王猷周文以至徳為西伯季孫以道事¶
其主咸諡曰文為美無以尚也亦焉用兩字然後為備¶
哉兩字之諡非春秋之正也故相國鄭公之諡為文足¶
矣焉用獻哉為獻可矣焉用文哉　又李㢲議曰夫諡¶
<pb:KR3k0055_WYG_185-45b>¶
一字正也堯舜禹湯周公召公是也兩字非正也故諡¶
法不載或人臣不守彞章苟逞異端考烈慎靚是也或¶
時主之權以功徳加厚於臣也蕭何霍光房元齡魏徵¶
是也不當加而僭也孔光劉寛薛元超李元紘是也三¶
字過也貞恵文是也亦諡法所不載也古今無有也公¶
叔文子諡衛君之過也衛之亂制也不然即記之失也¶
以一美加一字即堯舜禹湯當累數十字以為諡也¶
韋乾度駮左散騎常侍房式諡議曰聖上法維天之度¶
<pb:KR3k0055_WYG_185-46a>¶
　崇納汙之𢎞雖宏澤滂流鼓盪昭洗然易名之典在正¶
　根源苟非其人不可加美¶
　¶
　¶
　¶
　¶
　¶
　¶
<pb:KR3k0055_WYG_185-46b>¶
　¶
　¶
　¶
　¶
　¶
　¶
　¶
御定淵鑑𩔖函卷一百八十¶
