# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.426798
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十九
<pb:KR3k0055_WYG_454-1a>¶
　欽定四庫全書¶
御定淵鑑類函巻四百四十九¶
　　蟲豸部五(蜘蛛/蛤蚧)　(蠅虎蝸蜈蚣/蝎    牛)　(守宫/)¶
　　　蜘蛛一¶
　原爾雅曰䵹鼄鼄蝥(北燕謂之毒蝥齊人呼社公江東/呼蝃蝥  増郭璞云齊人呼社公)¶
　(亦言網公方言曰秦晉之間謂之鼄蝥關東趙魏之郊/謂之蜘蛛或謂之蠾□北燕朝鮮昜水之間謂之蝳蜍)¶
　　又次蟗(秋/)鼅鼄(疏曰蟗鼅/鼄别名)　原又蠨蛸長踦(小蜘蛛/長脚者)¶
　(俗呼喜子來増陸璣疏曰一名長脚荆州河内人謂之/喜母此蟲  著人衣當有親客至有喜也幽州人謂之)¶
<pb:KR3k0055_WYG_454-1b>¶
　(親客亦如蜘蛛為羅網居之陶隠/居本草有赤斑者俗名新絡婦)　又土蜘蛛(在於地/中布網)¶
　(者/)草蜘蛛(絡幕/草上)　埤雅曰世言蜘蛛布網如罾其絲右¶
　繞今磨旋蔓生皆右循而轉亦自然之理也　原詩曰¶
　蠨蛸在户(即長/踦也)　焦貢昜林曰未濟之蠱蜘蛛作網以¶
　伺行旅青蠅嚵聚觸我羅域為網所得死於網國　又¶
　曰井之遯蜘蛛南北廵行網罟　増論衡曰蜘蛛結絲¶
　以網飛蟲人之用計安能過之亦掃其網置衣領中令¶
　人知巧辟忘　束晳發蒙記曰蜂出蜘蛛　原廣志曰¶
<pb:KR3k0055_WYG_454-2a>¶
草蜘蛛在草上色青土蜘蛛在地上春行草間秋系在¶
草有在器下者有以系於籬壁間緣壁捕蠅者長脚在¶
壁屋為絡者　増廣五行記曰蜘蛛集於軍中及人家¶
有喜事　酉陽雜俎曰道士許相之言以盆覆寒食飯¶
於暗室地上入夏悉化為蜘蛛　元稹詩集曰巴蜘蛛¶
大而毒其甚者身邉數寸而踦長數倍其身網羅竹柏¶
盡死中人瘡痏潗濕且痛癢倍常用雄黄苦酒塗所嚙¶
仍用鼠婦蟲食其絲盡輒愈療不速絲及心而療不及¶
<pb:KR3k0055_WYG_454-2b>¶
矣　彚苑曰海蜘蛛大若丈二車輪文具五色非大深¶
山谷不伏遊絲隘中牢若絙纜虎豹麋鹿間觸其網益¶
吐絲糾纒不可脫俟其斃腐乃就食之舶人欲樵蘇者¶
率百人束炬以往遇絲輒燃或云取其皮為履不航而¶
渉　明道雜志曰黄州窗壁間有大蜘蛛足長三寸而¶
腹極小行甚駛腹無絲不能為網　葛洪瘧方曰取蜘¶
蛛一枚著飯中吞即愈　物類相感志曰蜘蛛申日能¶
越　採蘭雜志曰昔有母子離别母見蠨蛸埀絲著衣¶
<pb:KR3k0055_WYG_454-3a>¶
則曰子必至也果然故名曰喜子子思其母亦然故號¶
曰喜母均之一物也　又曰長蚑一名青鳥一名解憂¶
　夢溪筆談曰廣南有天蛇螫人則徧身潰爛不可救¶
其瘡腫處以針投之有物如蛇凡取十餘條不止若螫¶
少輕以秦皮煎湯恣飲兩三日可愈即草間黄花蜘蛛¶
也(雅俗稽言曰蜘蛛之大而五/色花文作大網者曰天蛇)　續博物志曰凡蛛&KR0224;¶
皆可消疣屢有驗(雅俗稽言曰用其絲以/繫疣久則其疣自落)　字說曰設¶
一面之網物觸而後誅之知誅不義者也¶
<pb:KR3k0055_WYG_454-3b>¶
　　蜘蛛二¶
増抱朴子曰太昊師蜘蛛而結網　原符子曰公子重¶
耳奔齊與五臣遊乎大澤之中見蜘蛛布網曵繩執豸¶
而食之公子重耳乃執僕之手駐駟而觀之顧其臣咎¶
犯曰此蟲也知之德薄矣而猶役其智布其網曵其繩¶
執豸以食之况乎人之智而不能廓埀天之網布絡地¶
之繩以供方丈之御是曽不如蜘蛛之智孰可謂之人¶
乎咎犯曰公子慎弗言也君終行之則有邦有嗣也¶
<pb:KR3k0055_WYG_454-4a>¶
郡國志曰滎陽有厄井相傳漢祖為雍齒所追投匿井¶
中有蜘蛛結網蔽其井口得脫汲黯為滎陽守立神蛛¶
廟祀之　増金樓子曰楚國龔舍初隨楚王朝宿未央¶
宫見蜘蛛大如栗四面縈羅網有蟲觸之而罥者退而¶
不能得出焉舍乃歎曰吾生亦如是耳仕宦者人之網¶
羅也豈可淹歳於是挂冠而退時人笑之謂舍為蜘蛛¶
之隠　魏志曰館陶令葛原遷新興太守管輅往祖餞¶
之賔客並會原自起取燕卵蜂窠蜘蛛著器中使射覆¶
<pb:KR3k0055_WYG_454-4b>¶
卦成輅曰第三物觳觳長足吐絲成羅尋網欲食利在¶
昏夜此蜘蛛也舉坐驚起　原異苑曰陳都殷家養子¶
名琅與一婢結好經年婢死後猶來往不絶心患惛錯¶
其母深察焉後夕見大蜘蛛緣牀就琅便宴爾怡恱母¶
取而殺之琅性理遂復　朝野僉載曰張文成景雲二¶
年為鴻臚寺丞有蜘蛛大如栗當寝門緣絲上經數日¶
大赦加階授五品　增開元天寶遺事曰帝與貴妃每¶
至七月七日夜在華清宫遊宴時宫女輩各捉蜘蛛於¶
<pb:KR3k0055_WYG_454-5a>¶
小合中至曉開視蛛網稀密以為得巧之候密者言巧¶
多稀者言巧少民間亦效之　酉陽雜俎曰元和中蘇¶
湛遊蓬鵲山入山數十里遥望巖間有白光圎明徑丈¶
蘇以為靈境也遂逼之纔及其光長呌一聲身如繭矣¶
有蜘蛛黒色大如鈷䥈走集巖下奴以利刀决其網方¶
斷蘇已腦陷而死　宣室志曰有御史韋君從事江夏¶
奉使至京道次商於館中忽見亭柱有白蜘蛛曳而下¶
状甚微韋君曰是為人之患也吾聞汝雖小螫人良藥¶
<pb:KR3k0055_WYG_454-5b>¶
無及因以指殺之俄又見一白者下如前亦殺之且命¶
左右掃去其網曰為人患者吾爾除矣明日欲去因以¶
手撫其柱有一白蜘蛛螫之痛不可忍不數日一臂俱¶
腫潰爛血盡而終　江夏志曰江夏城南鐵佛寺内有¶
蜘蛛井世傳唐時有紅白二蜘蛛化為妖婦以媚人故¶
鑄鐵佛鎮之　金史世紀曰宣孝太子侍宴於常武殿¶
典食令　　進粥有蜘蛛在粥盌中聶赫恐懼失措太¶
子從容曰蜘蛛吐絲乘空忽墮此中耳豈汝罪哉¶
<pb:KR3k0055_WYG_454-6a>¶
　　蜘蛛三¶
増長足　大腹(上詳前魏志見夢書曰蜘蛛為大腹/其性然也夢  蜘蛛憂懐姙婦人也)¶
占喜　卜巧(夢書曰夢蜘蛛者其日遂有喜/事  下詳前開元天寳遺事)　斷絲¶
裂網(酉陽雜俎曰裴旻山行有山蜘蛛埀絲如疋布将/及旻引弓射殺之大如車輪因斷其絲數尺收之)¶
(部下有金瘡者剪方寸帖之血立止市勝非録曰王守/一自稱鍾南山人布衣賣藥于洛陽  常携一拄杖每)¶
(見蜘蛛網必以杖毁裂盡浄而後已或問之曰天地之/間飛走之屬捕逐搏挐固非一物均為口腹以養性命)¶
(獨蜘蛛結網張羅設機/巧以害物吾是以惡之)　嚙寺僧　啗幼兒(原化記曰/頃有寺僧)¶
(其房前有蜘蛛為&KR0224;形絶大此僧見即以物戲打之後/蜘蛛見僧來即隐避如此數年一日忽盛熱僧獨於房)¶
<pb:KR3k0055_WYG_454-6b>¶
(晝寝蜘蛛乃升牀嚙斷僧喉成瘡少頃而卒大玉堂閒/話曰泰嶽之麓有岱岳觀樓殿咸古制一夕  風有聲)¶
(轟然響振山谷及旦視即經樓之陊也樓屋徘徊之中/雜骨盈車有老蜘蛛在焉形如矮腹五升之茶鼎展足)¶
(則周數尺之地矣先是側近民家亡失幼兒不計其數/盖悉罹其啗食也盖布網其上或遭其黏縻絆而不能)¶
(自解則遭其害矣於是觀主/命薪以焚之臭聞十餘里)　楊姬借嘲　翟尉託諷¶
(洛陽舊聞記曰洛陽有歌姬楊苧蘿聰慧有才思解嘲/辨楊凝式甚憐之時有僧雲辨者善講經有口才楊尤)¶
(重之忽有蜘蛛于簷前埀絲而下正對楊與雲辨前楊/笑謂歌者曰試嘲得著奉絹二疋歌者應聲嘲之曰吃)¶
(得肚嬰撐尋思繞寺行空中設羅&KR0224;只待殺蟲生盖嘲/雲辨體充肚大也楊見詩絶倒大呌和尚将絹來雲辨)¶
(慚且笑與絹五疋淮復齋漫録曰翟嗣宗尉臨淮頗為/監司所窘遂於臨  館驛題蜘蛛絲詩曰纎絲來往疾)¶
<pb:KR3k0055_WYG_454-7a>¶
(如梭長愛騰空作網羅害物身心雖甚小漫天綱紀亦/無多林間宿鳥應嫌汝簾下飛蟲亦懼他莫學螳蜋捕)¶
(蟬勇須知黄/雀奈君何)¶
　　蜘蛛四¶
増塗布不濡(淮南子萬畢術曰蜘蛛塗布而雨自稀取/蜘蛛置甕中食以膏百日以塗布不濡也)¶
　塗足不没(抱朴子曰以七斑蜘蛛及七種水馬以合/馮夷水仙丸服之亦可以居水中又以塗)¶
(蹠下則可以多行水上也又淮南子曰取蜘蛛與水狗/及豬肪置甕中封以新縑百日視之蜘蛛肥殺之以塗)¶
(足渉水不没矣又一法取蜘蛛二十枚納甕中合肪/百日以塗足得行水上故曰蜘蛛塗足不用橋梁)¶
　　蜘蛛五¶
<pb:KR3k0055_WYG_454-7b>¶
増詩唐孟郊蜘蛛諷曰萬類皆有性各各禀天和蠶身¶
與汝身汝身何太訛蠶身不為己汝身不為他蠶絲為¶
衣裳汝絲為網羅濟物幾無功害物日已多百蟲雖切¶
恨其将奈爾何　蘇拯蜘蛛諭曰春蠶吐出絲濟世功¶
不絶蜘蛛吐出絲飛蟲成聚血蠶絲何專利爾絲何專¶
孽映日張網羅遮天亦何别儻居要地門害物可堪說¶
網成難福已網敗還禍爾小人與君子利害一如此¶
元稹蜘蛛詩曰蜘蛛天下足巴蜀就中多縫隙容長踦¶
<pb:KR3k0055_WYG_454-8a>¶
虚空織横羅縈纒傷竹柏吞噬及蟲蛾為送佳人喜珠¶
櫳無奈何　又詩曰&KR0224;密将求食絲斜誤著人因依方¶
託緒挂罥遂容身截道蟬冠礙漫天玉露頻兒童憐小¶
巧慚欲及車輪　又詩曰稚子憐圎&KR0224;佳人祝喜絲那¶
知緣暗隙忽復嚙柔肌毒腠攻猶昜焚心療恐遲看看¶
長妖緒和扁欲漣洏　宋梅堯臣詠蜘蛛詩曰日結一¶
尺網知吐幾尺絲百蟲為爾食凡腹尚苦飢　范成大¶
田園雜興詩曰靜看簷蛛結&KR0224;低無端妨礙小蟲飛蜻¶
<pb:KR3k0055_WYG_454-8b>¶
蜓倒挂蜂兒窘催喚山童為解圍　楊萬里觀雨中蜘¶
蛛詩曰蜘蛛作&KR0224;祗愁疎密了還遭小雨餘漏却飛蟲¶
渾細事無妨網得萬真珠　又戲題簷間蜘蛛詩曰屋¶
角籬尖竹樹陰可憐用盡許多心凝身不動如無物頓¶
網輕揺試有禽絲貫日華明五色戲隨風舞忽千尋看¶
渠經緯來還去忘却摧頹心不禁　沈約詩曰&KR0224;蟲埀¶
户織　黄庭堅詩曰玉釵罥蛛郎馬歸　又詩曰蛛&KR0224;¶
鎖硯蝸書架¶
<pb:KR3k0055_WYG_454-9a>¶
増賦晉成公綏蜘蛛賦曰獨星懸於浮處遂設&KR0224;於四¶
隅南連大廡北接華堂左馮廣厦右依髙廊吐絲屬絡¶
布網引綱&KR0655;羅絡幕綺錯交張於是蒼蚊夕起青蠅昏¶
歸營營羣衆薨薨亂飛挂翼繞足鞙絲置圍衝突必獲¶
犯者無遺　唐賈餗蜘蛛賦曰觀其周旋細宻往復輕¶
疾縷積於纎綸成若屈其身也或埀之如墜其絲也亦¶
動而愈出成章無軋軋之聲不漏得恢恢之質　敬括¶
蜘蛛賦曰蠢爾蠨蛸樂居閑邃挺自然之巧畜多端之¶
<pb:KR3k0055_WYG_454-9b>¶
思託玉堂以謀生賞金窗而得地委曲面實迴環接空¶
踠長絲於柔指拖纎網於輕躬始裔裔而将盡幾緜緜¶
而不窮或連延於壁隅時蒙羃於楹曲雜花幌而左右¶
交引緣錦屏而逺近相屬疎而不漏細而弗逾貼飛花¶
則亂錦霑皓露則埀珠　宋張耒蜘蛛賦曰魚棲假淵¶
鳥棲求木而我所宅獨取諸腹巢於牆屋人不予取朝¶
蠅暮蚊食人所惡彼殘物所養而無益於世雖名人兮¶
斯蟲是愧¶
<pb:KR3k0055_WYG_454-10a>¶
　　蠅虎一¶
増古今注曰蠅虎蠅狐也形似蜘蛛而色灰白善捕蠅¶
一名蠅虎子(潛確類書曰一名蠅豹身黒嘴邉有雙肉/爪攫蠅而食之两目似虎炯然有光說文)¶
(謂之/蠅蝗)　易曰震來虩虩(雅俗稽言曰虩音隙蠅虎/也常若多懼故取象焉)　崔¶
寔四民月令曰五月五日取蠅虎杵碎拌豆豆自踴躍¶
可以擊蠅¶
　　蠅虎二¶
増杜陽雜編曰唐穆宗時飛龍衛士韓志和嘗在上前¶
<pb:KR3k0055_WYG_454-10b>¶
於懐中出一桐木合子方數寸中有物名蠅虎子數不¶
啻一二百焉其形皆赤云以丹砂飼之故也能為五隊¶
分舞涼州上令召樂以舉其曲而虎子盤旋宛轉無不¶
中節曲終纍纍而退若有尊卑等級又能臂蠅虎子獵¶
蠅於數百歩之内如鷂搏雀罕有不獲者　酉陽雜俎¶
曰于頔在襄州有山人王固謁見於懐中出竹一節及¶
小鼓規纔運寸筒中有蠅虎子數十行出分為二隊如¶
對陣勢毎擊鼓或三或五隨鼓音變陣天衡地軸魚麗¶
<pb:KR3k0055_WYG_454-11a>¶
鶴列無不備也進退離附人所不及凡變陣數十乃行¶
入筒中觀者大駭¶
　　蠅虎三¶
増詩宋陳師道蠅虎詩曰物微趣下世不數隨力捕生¶
得稱虎匿形注目揺兩股卒然一擊世莫禦十中失一¶
八九取吻間流血腹如鼓却行奮臂吾甚武明日淮南¶
作端午¶
　　蜈蚣一¶
<pb:KR3k0055_WYG_454-11b>¶
増爾雅曰蒺藜蝍蛆　廣雅曰蝍蛆蜈蚣也　埤雅曰¶
一名蚿(百足/蟲也)一名商距今俗謂之百足　方言曰馬蚿¶
北燕謂之蛆蟝其大者謂之馬陸　史記曰騰蛇之神¶
而殆於蝍蛆　本草曰蜈蚣性能制蛇見大蛇便緣而¶
噉其腦　又曰蜈蚣畏蛞蝓不敢過所行之路觸其身¶
則死　荘子曰蝍蛆甘帯(司馬彪注曰帯小蛇/也蝍蛆喜食其眼)　又曰¶
使蚉負山商距馳河　又曰夔(一足/獸)憐蚿蚿憐蛇(言夔/以少)¶
(而羡多蚿以/有而羡無也)　魯連子曰百足之蟲三斷不蹶則其所¶
<pb:KR3k0055_WYG_454-12a>¶
持者衆也　關尹子曰蝍蛆食蛇蛇食蛙蛙食蝍蛆互¶
相食也(埤雅廣要曰三物/相值莫能先動)　抱朴子曰南人入山皆以¶
竹管盛活蜈蚣蜈蚣知有蛇之地便動作於管中如此¶
則草中便有蛇也蜈蚣見蛇能以氣禁之蛇即死　束¶
晳發蒙記曰雞以蜈蚣為酒謂食之即醉也　博物志¶
曰馬陸萬足蟲蚿之大者又名馬軸　物類相感志曰¶
蜈蚣畏油　又曰蛇虺見之而蟠伏蝍蛆當前似施禁¶
法蛇即為之開口蝍蛆入食其腸復穴其傍而出　酉¶
<pb:KR3k0055_WYG_454-12b>¶
陽雜俎曰綏安縣多蜈蚣大者能以氣吸兔小者吸蜥¶
蝪相去三四尺骨肉自消　臨海異物志曰晉安東南¶
吳嶼山蜈蚣千萬積聚成堆或云長丈餘者以作脯味¶
似大蝦　嶺南異物志曰珠崖人每晴明見海中逺山¶
羅列皆如翠屏而東西不定悉蜈蚣也　南越志曰開¶
寧縣多蜈蚣其皮可以鞔鼔取其肉曝為脯美於牛肉¶
　異物志曰東南海中蜈蚣長數丈能噉牛里人秋冬¶
間遇之則鳴鼔燃火炬以驅逐之　鐵圍山叢談曰嶺¶
<pb:KR3k0055_WYG_454-13a>¶
嶠多蜈蚣動長二三丈螫人求死不得然獨畏托胎蟲¶
蟲多延行井幹墻壁上蜈蚣雖大偶從下過托胎蟲必¶
自落於地蜈蚣為局縮不得行托胎蟲乃徐徐為繞周¶
匝蜈蚣愈益縮然後登其首陷腦而食之以故人遭蜈¶
蚣害必取托胎蟲涎輙生搗塗焉痛立止　玉匣記曰¶
蝸牛不獨為伏蝎亦能制蜈蚣蜈蚣見蝸牛則不復能¶
去蝸徐登其背以涎繞之其足盡落　鶴林玉露曰蜘¶
蛛灑溺以殺蜈蚣¶
<pb:KR3k0055_WYG_454-13b>¶
　　蜈蚣二¶
増紀聞集曰唐杜暐使嶺南至康州見蜈蚣大如箏天¶
寶四載廣州因海潮淹一蜈蚣死割其爪得肉一百二¶
十斤　續博物志曰李勉在汴州得異骨一節可為硯¶
南海時得於海商云是蜈蚣脊骨　聖君初政録曰洪¶
武時初建成均地多蜈蚣上令築土峰以鎮之號雞鳴¶
山自是蜈蚣頓息¶
　　蜈蚣三¶
<pb:KR3k0055_WYG_454-14a>¶
増賦葛洪遐觀賦曰蜈蚣大者長百歩頭如車箱可畏¶
惡越人獵之屠裂取肉白如瓠　黄庭堅禽演百足馬¶
蚿笑鼈跛¶
　　守宫一(合蜥/蝪)¶
増爾雅曰蠑螈蜥蜴蜥蜴蝘蜓蝘蜓守宫(埤雅廣要曰/易名而通者)¶
(也/)　說文曰在草曰蜥蝪在壁曰蝘蜓　陶𢎞景曰有¶
四種形大純黄色者為蛇醫亦名蛇舅似蛇醫而小尾¶
長見人不動者名龍子小而五色尾青碧者名蜥蝪小¶
<pb:KR3k0055_WYG_454-14b>¶
而緣牆壁色黒者名蝘蜓　方言曰秦晉西夏謂之守¶
宫或謂之蠦&KR2598;或謂之刺易其在澤中者謂之蜥蜴南¶
楚謂之蛇醫或謂之蠑螈東齊海岱之間謂之䗂䗔北¶
燕謂之祝蜒　又曰桂林之中守宫能鳴者與蛤蚧相¶
似　古今注曰蝘蜓一曰守宫一曰龍子善於樹上捕¶
蟬食之其長細五色者名曰蜥蜴其長大者曰蠑螈蛇¶
醫大者長三尺其色黝紺善媚人一曰黝螈一名緑螈¶
　考工記注曰胷鳴蠑螈屬(馬融周官作以胃鳴/干寳周官作以骨鳴)　明¶
<pb:KR3k0055_WYG_454-15a>¶
楊慎卦爻名義曰昜者盧&KR2598;之名守宫是也　淮南子¶
曰守宫塗臍婦人無子　又曰守宫飾女臂有文章¶
抱朴子曰謂蜥蝪為神龍者非但不識神龍亦不識蜥¶
蝪　又曰虺蝪盈數而虯龍希覿　揚子解嘲曰執蝘¶
蜓而嘲龜龍　博物志曰蜥蝪以器養之食以硃砂體¶
盡赤所食滿七斤擣之萬杵以㸃女人支體終身不滅¶
偶則落故曰守宫　異物志曰魚跳躍則蜥蝪從草中¶
下稍稍依近便共浮水而相合　三教珠英曰守宫鱗¶
<pb:KR3k0055_WYG_454-15b>¶
色似蛇而四足亦與魚合　墨客揮犀曰南方溪澗中¶
有魚生石上號石斑魚至春含育則毒不可食云與蜥¶
蝪交也¶
　　守宫二¶
増漢書東方朔傳曰武帝置守宫盆下使射之朔曰臣¶
以為龍又無角謂之為蛇又有足跂跂脉脉善緣壁若¶
非守宫即蜥蝪上曰善賜帛十疋　文昌雜録曰守宫¶
其形大㮣類蜥蝪足短而加闊亦有金色者秦始皇時¶
<pb:KR3k0055_WYG_454-16a>¶
有人進之云能守鑰故名焉又曰置於宫中宫人之有¶
異志者即吐血汙其衣或曰以繫宫人臂吐血汙臂者¶
有異心也　酉陽雜俎曰王彦威鎮汴之二年夏旱時¶
適王傅李玘過汴因宴王李王以旱為憂李醉曰欲雨¶
甚易耳可求蛇醫四頭十石甕二每甕實以水浮二蛇¶
醫復以木蓋宻泥之分置於鬧處甕前設席燒香選小¶
兒十嵗已下十餘令執小青竹晝夜更擊其甕不得少¶
輟王如其言試之一日兩度雨大注數百里舊說龍與¶
<pb:KR3k0055_WYG_454-16b>¶
蛇師為親家　又曰太和末松滋縣南有士人寄居親¶
故莊中肄業初到之夕二更後方張燈臨案忽有小人¶
長寸半葛巾策杖入門謂士人曰乍到無主人當寂寞¶
其聲大如蒼蠅士人素有膽氣初若不見乃登牀責曰¶
遽不存主客禮乎復升案觀書詬詈不已因覆硯於書¶
上士人不奈以筆擊之墮地呌數聲出門而滅有頃有¶
婦人四五或老或少皆長寸許大呼曰真官以君獨學¶
故令郎君共論精奥何癡頑狂率輒至損害今可見真¶
<pb:KR3k0055_WYG_454-17a>¶
官其來索續如蟻状如騶卒撲士人士人恍然若夢初¶
不肯去因囓四肢痛不可忍復曰汝不去将損汝眼言¶
訖又四五人遂上其面士人驚懼隨出行至堂東遥望¶
見一門絶小如節使衙門士人乃呌何物怪魅敢凌人¶
如此復被衆嚙之恍惚間已入小門見一人峩冠當殿¶
階下侍衛千數悉長寸餘叱士人曰吾憐汝獨處俾小¶
兒往何乃致害罪當腰斬遂見數十人持刀攘臂逼之士人¶
大懼謝曰某愚騃肉眼不識真官乞賜餘生久之曰彼¶
<pb:KR3k0055_WYG_454-17b>¶
既知悔叱令曵出不覺已在小門外及歸書堂已五更¶
矣殘燈猶在天明尋其蹤跡東壁古階下有小穴如栗¶
守宫出入焉遂雇夫發之除數尺有守宫十餘石大者¶
色赤長尺許即坐者也壤土如樓状士人積薪焚之後¶
亦無他　西湖志曰錢武肅王居宫中輪差諸院敏利¶
老嫗監更一夕有大蜥蝪沿銀釭吸油既竭而倐然不¶
見監更嫗異之不敢語人也明日王曰吾昨夜夢飲麻¶
膏而飽嫗以所見對王微哂而已　倦遊雜録曰熙寧¶
<pb:KR3k0055_WYG_454-18a>¶
中京師久旱按古法令坊巷以甕貯水插柳枝泛蜥蝪¶
小兒呼曰蜥蝪蜥蝪興雲吐霧降雨滂沱放汝歸去時¶
蜥蝪不能盡得往往以蠍虎代雩入水即死小兒更曰¶
冤苦冤苦我是蝎虎似恁昏沉怎得甘雨　瑯嬛記曰¶
一人為蛇傷痛苦欲死見一小兒來曰可用兩刀在水¶
内相磨取水飲之神效言畢化為緑螈走入壁孔中其¶
人如方即愈¶
　　守宫三¶
<pb:KR3k0055_WYG_454-18b>¶
増食蠆(陶隐居曰守宫/食蠆故呼蠍虎)　捕蟬(詳上古/今注)　蛇師(埤雅廣/要曰舊)¶
(說蛇體有傷此輒銜草傅之故/名蛇醫  北户録云一曰蛇師)　龍子(吳氏本草曰守/宫一名石龍子)¶
(又名土/龍子)　禱雨(卦爻名義注曰守宫/與龍通氣故可禱雨)　嘔雹(又曰守宫/與蛇同形)¶
(故能吐雹夷堅志載劉法師在龍興府西山見蜥蝪如/手臂大無限入井吸水盡即吐為雹伊川謂雹有是上)¶
(面結成者有是/蜥蝪做者以此)¶
　　守宫四¶
增詩古樂府曰護惜加窮袴防閑託守宫　宋蘇軾蠍¶
虎詩曰跂跂有足蛇脉脉無角龍為虎君弗笑食盡蠆¶
<pb:KR3k0055_WYG_454-19a>¶
尾蟲　又詩曰黄雞啄蠍如啄黍牕間守宫稱蠍虎閒¶
中徼尾伺飛蟲巧㨗工夫在腰膂跂跂脉脉善緣壁陋¶
質從來誰比數今年水旱號蜥蝪狂走兒童鬧歌舞能¶
銜渠水吐氷雹不向蛟龍覓雲雨守宫弩力搏蒼蠅明¶
年嵗旱當求汝¶
　　蛤蚧¶
増本草曰蛤蚧首如蟾蜍背有細鱗如蠶子土黄色身¶
短尾長多生於山谷或大樹間一雌一雄行常相隨常¶
<pb:KR3k0055_WYG_454-19b>¶
自呼其名曰蛤蚧　物類相感志曰南民曰蛤蚧生一¶
嵗每鳴一聲二嵗每鳴二聲有至十聲者土人以為老¶
蛤蚧尤重之　海録曰蛤蚧大月三聲小月兩聲　北¶
户録曰其聲絶大或曰一年一聲驗之非也端州大㕔¶
有蛤蚧州吏云已多年至今每鳴或三聲或一聲不定¶
也　又曰蛤蚧背緑色上有黄斑㸃若古錦文長尺餘¶
其族則守宫蜥蝪蝘蜓多居古木竅間自呼其名又有¶
十二時亦其類也大者一尺尾長於身相傳云自旦至¶
<pb:KR3k0055_WYG_454-20a>¶
暮變十二般色傷人必死嘗獲一枚閉於籠中玩之只¶
見變黄褐赤黒四色　酉陽雜俎曰南中有避役一名¶
十二時辰蟲状似蛇醫脚長色青赤肉鬛者夏月時見¶
於籬壁間俗云見者多稱意事其首倐忽更變為十二¶
辰状¶
　　蠍一¶
増埤雅廣要曰蠍毒蟲　詩曰彼君子女巻髪如蠆¶
大戴禮曰神人國有蜂蠆不螫嬰兒　陶𢎞景曰蠍有¶
<pb:KR3k0055_WYG_454-20b>¶
雌雄雄螫者痛止一處雌者痛牽諸處　又曰守宫食¶
蠆故呼蠍虎　蜀本草曰蠍緊小者名蛜&KR1417;　孝經援¶
神契曰蜂蠆埀芒(毒在/後也)　荘子曰老聃云三皇之智憯¶
於蠆蠍之尾　酉陽雜俎曰鼠負蟲大者多化為蠍蠍¶
子多負於背蠍前謂之螫後謂之蠆常為蝸牛所食以¶
跡規之蠍不復去　又曰嘗見一蠍負十餘子子色猶¶
白纔如稻粒　又曰張希復言陳州古倉有蠍形如錢¶
螫人必死　通俗文曰長尾為蠆短尾為蠍　物類相¶
<pb:KR3k0055_WYG_454-21a>¶
感志人或謂蝎螫者取蝸涎塗之痛立止　傳載曰安¶
邑縣北門有一蠍如琵琶大每出不毒人　江鄰幾雜¶
志曰都中弄蠍尾有五毒者三毒者云城西剥馬務蝎¶
食馬血尤毒螫人有死者　癸辛雜志曰北方毒螫有¶
所謂火蝎者比之常蠍極小其毒甚酷常有數人夏月¶
小憇磐石忽覺髀間奇痛徹心不可忍遂急起索之則¶
石面光瑩無他物僅行數歩則通身腫潰而殂同行者¶
異之意石之下必有異遂起視之見一蠍極小而色黒¶
<pb:KR3k0055_WYG_454-21b>¶
一人以竹杖擊之竹皆爆裂而執竹之手亦腫潰不旋¶
踵而死近得杜真人持呪驅此害稍息¶
　　蠍二¶
増博古圖曰商有蠆鼎其銘釋曰蠆善毒人寓思患豫¶
防意　左傳曰鄭人謗子産曰其父死於路已為蠆尾¶
　魏志曰彭城夫人夜之厠蠆螫其手呻呼無賴華陀¶
令温湯近熱漬手其中卒可得寝旁人數為昜湯令暖¶
其日即愈　干寳搜神記曰安陽城南有亭宿者輒死¶
<pb:KR3k0055_WYG_454-22a>¶
有書生入亭宿明掘得蠍大如琵琶尾長數尺亭遂安¶
靜　北史齊南陽王綽傳曰綽為定州刺史後主髙緯¶
徴至行在問在州何者最樂對曰多取蝎混蟲觀之極¶
樂後主即夜索蝎一斗比曉得二三升置諸浴斛使人¶
倮卧其中號呌宛轉帝與綽臨觀喜噱不已謂綽曰如¶
此樂事何不早馳驛奏聞　唐景龍文館記曰上已日¶
上幸渭濵宴侍臣其日賜侍臣栁圈各一云帯之免蠆¶
毒　傳載曰潤州金壇縣大歴中(雜俎作/開元)有北人為主¶
<pb:KR3k0055_WYG_454-22b>¶
簿以竹筒齎蠍十餘枚置於㕔事之樹後遂孳育數百¶
枚為土氣所蒸而不能螫人南人不識呼為主簿蟲¶
吉凶影響録曰黄靖國死見冥中治武后獄以大甕聚¶
萬蠍螫之¶
　　蠍三¶
増論曹植藉田論曰封人有以輕鑿修去樹之蝎者曰¶
不識天下有蝎乎曰三苖共工讙兜非堯之蝎歟齊之¶
諸田晉之六卿魯之三桓非諸侯之蝎歟　劉晝防慾¶
<pb:KR3k0055_WYG_454-23a>¶
篇曰身之有慾如樹之有蠍樹抱蠍則自鑿身抱慾則¶
自害¶
増序宋嵇含遇蠆賦序曰元康二年中夜遇蠆客有戯¶
余者曰諺云過滿百為蠆所螫斯言信哉雖内省不疚¶
而逢此害喟然而歎遂作賦¶
　　蝸牛一¶
増爾雅曰蚹蠃螔蝓(郭璞曰即/蝸牛也)　本草曰蛞蝓一名陵¶
蠡一名土蝸一名蚹蝓一名蠡牛亦曰𤓰牛入三十六¶
<pb:KR3k0055_WYG_454-23b>¶
禽限又是四種角蟲之類營室星之精　古今注曰蝸¶
牛陵螺也形如螔蝓殻如小螺白色生池澤草木間頭¶
有兩角行則觸警則縮首尾俱能藏入殻中盛夏日則¶
自懸樹葉下以有兩角故名牛(今有一種生於卑濕大/於蝸牛而無殻有角盖)¶
(螔蝓之/類也)　又曰蝸殻宛轉有文章絞縛為結似螺殻故¶
曰螺　又曰野人為圎舍如蝸殻名曰蝸舍亦曰蝸牛¶
廬　禮記曰蝸醢而苽食(人君燕食所用也/埤雅曰蝸肉中醢)　三蒼曰¶
蝸小牛螺也俗名黄犢　日華子曰即負殻蜒蚰也¶
<pb:KR3k0055_WYG_454-24a>¶
淮南子曰昌陽去蚤蝨而來蛉窮去害小而來患大(蛉/窮)¶
(即蜒蚰也是物好濡而升髙則焦死故曰蛉窮一曰/陵窮乘陵則窮也宋史小人居髙位者亦目為蛉窮)¶
山海經曰清安之山北望河曲是多倮纍(郭璞曰倮/纍蝸牛也)¶
玉匣記曰蝸牛不獨能伏蝎亦能制蜈蚣蜈蚣見蝸牛¶
則不復能去蝸徐登其背以涎繞之其足盡落　聞見¶
録曰陰濕之下蟲名蚹蠃每循牆上升掉首弓腰盤礴¶
委曲搰搰矻矻必求前進未半塗則沫既涎窮精潰力¶
竭竟粘壁而死¶
<pb:KR3k0055_WYG_454-24b>¶
　　蝸牛二¶
増荘子曰戴晉人告魏惠王曰有國於蝸之左角曰觸¶
氏有國於蝸之右角者曰蠻氏時相與爭地而戰伏尸¶
數萬逐北旬有五日而後返　朝野僉載曰唐武后中¶
尚食奉御張思恭進牛窟利上有蜒蚰大如筯天后以¶
玉合貯之召思恭示曰昨窟利上有此極是毒物近有¶
烏食百足蟲忽死開腹中有蜒蚰一抄諸蟲並盡此物¶
不化朕昨日以來意惡不能食思恭頓首請死勅免之¶
<pb:KR3k0055_WYG_454-25a>¶
　與宰夫並流嶺南　酉陽雜俎曰睿宗為冀王時寝齋¶
　壁上蝸跡成天字上懼埽之經數日如初　清異録曰¶
　臨川李善寧之子十嵗能即席賦詩親友嘗以貧家壁¶
　試之略不搆思吟曰椒氣從何得燈光鑿處分拖涎來¶
　藻飾惟有篆愁君拖涎指蝸牛也¶
　　　蝸牛三¶
　増詩唐杜牧詩曰蝸蜒蠧畵梁(南方卑濕積雨後蝸涎/盈室書畵梁壁爛然如)¶
　(銀/)　宋蘇軾蝸牛詩曰腥涎不满腹聊足以自濡升髙¶
<pb:KR3k0055_WYG_454-25b>¶
　不知休竟作粘壁枯　歐陽修詩曰斷牆著雨蝸成字¶
　増賦唐馬吉甫蝸牛賦曰順陰而起背陽而化夤緣於¶
　草木縈委於臺榭傍庭廡以徐迴循墻隅而亂下纎角¶
　内奮寧交觸氏之兵堅殻外圎終結野人之舍闕爪牙¶
　兮自逹無羽翼兮相借本忘情於蚌守亦何憚於鴟嚇¶
　¶
　¶
御定淵鑑類函巻四百四十九¶
