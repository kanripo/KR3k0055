# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.566559
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十九
<pb:KR3k0055_WYG_434-1a>¶
　欽定四庫全書¶
御定淵鑑類函卷四百二十九¶
　　獸部一(麟貅獅子/貔    狼)　(騶虞附虎/狽豺)　(豹/)¶
　　　麟一¶
　原毛詩義疏曰麟麏身馬足牛尾黄色圓蹄一角角端¶
　有肉音中鐘呂王者至仁則出　許慎說文曰麒麟仁¶
　獸也　何法盛徵祥記曰麒麟者毛蟲之長仁獸也牡¶
　曰麒牝曰麟牡鳴曰游聖牝鳴曰歸昌夏鳴曰扶㓜秋¶
<pb:KR3k0055_WYG_434-1b>¶
　鳴曰養綏　廣雅曰麟者行歩中規折還中矩游必擇¶
　土翔必後處不履生蟲不折生草不羣居不旅行不犯¶
　陷穽不罹罘&KR1577;文章彬彬　大戴禮曰毛蟲三百六十¶
　而麟為之長　禮記曰麟鳳龜龍謂之四靈麟以為畜¶
　則獸不狘(呼厥反/一作獝)　春秋保乾圗曰嵗星散為麟　春¶
　秋運斗樞曰機星得其所則麒麟生和平合萬民　春¶
　秋感精符曰麟一角眀海内共一主也王者不刳胎不¶
　割卵則出於郊一本曰徳及幽隠不肖斥退賢人在位¶
<pb:KR3k0055_WYG_434-2a>¶
則至眀於興衰武而仁仁而有慮禽獸有䧟穽非時張¶
獵則至一本曰眀王動則有義静則有容乃見　說苑¶
曰帝王之著莫不致四靈焉徳盛則以為畜治平則至¶
矣麒麟麇身牛尾圜頭一角含信懐義音中律吕歩中¶
規矩擇土而踐彬彬然動則有容儀　孝經援神契曰¶
徳至鳥獸則麒麟臻　禮斗威儀曰君乗金而王其政¶
平麒麟在郊　孫卿子曰古之王者其政好生惡殺麟¶
在郊野　春秋繁露曰恩及羽蟲則麒麟至張網焚林¶
<pb:KR3k0055_WYG_434-2b>¶
則麒麟去　鶡冠子曰麟者𤣥枵之獸隂之精也徳能¶
致之其精畢至　蔡邕月令章句曰天宫五獸中有大¶
角軒轅麒麟之星凡麟生于火游于土故修其母致其¶
子五行之精也視眀禮修則麒麟見　孫氏瑞應圖曰¶
一角獸者六合同歸則至一本曰天下太平則至　増¶
又曰青曰聳孤赤曰炎駒白曰索冥黒曰甪端黄曰麒¶
麐　原淮南子曰麒麟鬬則日月蝕　增春秋孔演圗¶
曰麟鬬則日無光(注麟龍少陽精鬬於地/則日月亦將爭於上)　原毛詩曰¶
<pb:KR3k0055_WYG_434-3a>¶
麟趾美太平公子皆信厚如麟趾之仁麟之趾振振公¶
子吁嗟麟兮　増譚子化書曰麒麟出亡國土之象也¶
觀我之義禽必不義以彼為祥禽必不祥¶
　　麟二¶
原尚書中候曰帝軒提像配永修機(永長修從也黄帝/觀攝提配而行之)¶
(以長從升/機故也)麒麟在囿鸞鳯來儀　増唐傳曰堯時麒麟¶
在郊藪　孔叢子曰唐虞之世麟鳯㳺于田　吳越春¶
秋曰禹時麒麟歩於庭　宋志曰成王時麒麟㳺苑¶
<pb:KR3k0055_WYG_434-3b>¶
原左傳曰魯哀公十四年春西狩獲麟叔孫氏之車子¶
鉏商獲之以為不祥以賜虞人仲尼觀之曰麟也然後¶
取之　漢書曰終軍從上幸雍獲白麟一角五蹄又得¶
竒木支旁出輒復合上異之終軍對曰野獸并角眀同¶
本也衆支内附示無外也若此之應殆將有觧編髪削¶
左袵襲冠帶要衣裳而䝉至化者焉由是改年曰元狩¶
後越地及匈奴名王率衆來降　東觀漢記曰章帝時¶
麟五十一見又安帝三年潁川上言麟見　王隠晉書¶
<pb:KR3k0055_WYG_434-4a>¶
曰泰始元年白麟見　又咸寧五年白麟見平原　涼¶
州記曰吕光時張掖金澤有麟見羣獸皆從改年麟嘉¶
　増路史曰石季龍開華林郡國上蒼麟二八爰俾張¶
司虞調之以駕芝盖　孔氏帖曰前蜀王建武成元年¶
十月麟見璧州永平二年六月麟見文州三年麟見永¶
泰四年麟見昌州　吳越備史曰天祐二年冬十月有¶
獸入吳興一角而麟趾　燕翼貽謀録曰太平興國九¶
年十月癸巳嵐州獻獸一角似鹿無斑角端有肉性馴¶
<pb:KR3k0055_WYG_434-4b>¶
善詔羣臣參騐徐鉉滕中正王佑等上奏曰麟也宰相¶
宋琪等賀　元五行志曰至大年大同宣寧縣民家牛¶
生一犢其質有鱗無毛其色青黄若麟者以其鞹上之¶
　夏原吉賦序曰永樂十有二年秋榜葛剌國來朝獻¶
麒麟今年秋記麻相國復以麒麟來獻¶
　　麟三¶
原木精　仁獸(春秋孔演圗曰蒼之滅/也麟不榮也麟木精也)　狼頭　牛尾¶
(何法盛晉中興徵祥記曰麟麏/身牛尾狼頭一角黄色馬足也)　一角　五蹄(上詳麟/一說苑)¶
<pb:KR3k0055_WYG_434-5a>¶
(二下詳麟/  漢書)　駕六飛　吐三卷(春秋命歴序曰洛書摘/亡辟曰次是民沒六皇)¶
(出天地命易以第絶宋均曰次民沒民始穴處之世終/也六皇此下人數者也辰放大頭四乳號曰皇次屈地)¶
(㪍辰放次屈之名也地㪍地名駕六飛麟從日月飛麒/麟有翼能飛者從日月謂循其度也治二百五十嵗)¶
(孝經古契曰孔子夜夢豐沛邦有赤煙氣起顔回子夏/侣徃觀之驅車到楚西北范氏之廟見芻兒捶麟傷其)¶
(前左足束薪而覆之孔子曰兒来汝姓為誰兒曰吾姓/為赤松字時僑名受紀孔子曰汝豈有所見乎吾所見)¶
(一獸如麕羊頭頭上有角其末有肉方以是西走孔子/發薪下麟視孔子趨而徃麟蒙其耳吐三卷書孔子精)¶
(而讀之亦/載捜神記)　四靈之畜　五行之精(上詳麟一禮記月/下詳麟一蔡邕)¶
(令章/句)　毛蟲之長　嵗星之精(上詳麟一大戴禮圗下/詳麟一春秋保乾)¶
<pb:KR3k0055_WYG_434-5b>¶
　在郊藪　飲玉英(禮曰鳯皇麒麟在郊藪抱瑞應圗/曰麟王者嘉祥也含仁  義不羣)¶
(居不旅行彬彬乎其有文章/食嘉禾之實飲珠玉之英)　不至　可羈(史記仲尼/曰刳胎殺)¶
(天則麒麟不至異楚辭麟/可係而羈兮豈  夫犬羊)　不羣　先兆(麟者止不羣/行無侣不踐)¶
(生蟲不噬生草不食生肉/夀三千嵗  吉之先兆)　定　角(毛詩麟之定振振/公姓  學如牛毛)¶
(成如/麟角)　肉角　麏體(麟角端有肉示有武/不用  下見郭璞賦)　傷足　蒙¶
耳(家語鉏商於大野獲麟折其左足孔子觀之曰孰為/來哉反袂拭靣泣涕沾襟子貢問曰何泣子曰麟為)¶
(明王出非其時見害以傷/足  下詳前吐三卷注)　作歌　為畜(漢武紀五畤/獲白麟一角)¶
(五蹄因作白麟歌薦宗/廟也  禮麟以為畜)　瑞中國　游靈畤(公羊麟非/中國之獸)¶
<pb:KR3k0055_WYG_434-6a>¶
(嘉祥中國彼文選濯/濯之麟游  靈畤)　大野獲　九真獻(左傳曰西狩/大野獲麟注)¶
(云麟者仁獸王者之嘉瑞也時無眀王出而遇獲仲尼/傷周道之不興感嘉瑞之無應故修春秋為中興之教)¶
(也絶筆於獲麟之一句所感而起所以為終也/故曰感麟而作春秋也  漢宣時九真國獻麟)　解罘¶
放　鑿井得(東京賦解罘放麟言齊中興二年二月監/南兖州蕭日南上  廣陵宣城内鑿井得)¶
(鏤麒麟/一枚)　四靈之首　百獸之先　増金瑞　獸聖(京/房)¶
(麟金獸之瑞者論衡/麒麟獸之聖  也)　身五彩　夀千嵗(瑞應圗曰麟/羊頭狼蹄圎)¶
(頂身有五彩腹下黄高一丈二尺千抱/朴子曰麟夀三千嵗廣雅麟夀一  嵗)　吐玉書　駕¶
芝蓋(拾遺記曰孔子未生時有麟吐玉書於闕里人家/文曰水精之子系衰周而素王徵在賢眀知為神)¶
<pb:KR3k0055_WYG_434-6b>¶
(異乃以繡紱繫麟角信宿而去至敬王末魯人鉏商獲/麟繫角之紱猶在焉  晉書石虎命司虞張昌調蒼麟)¶
(以駕芝盖列/乎充庭之乗)　昭昭　踆踆(上見麟五韓愈獲麟解而/杜甫西岳賦麒麟踆踆)¶
(在/郊)¶
　　麟四¶
原吐哺(費禕曰鳯凰来/翔麒麟吐哺)　引取(穀梁曰西狩獲麟其言/引取之也注云麟自為)¶
(孔子來也不為魯魯引/而取之不與魯之亂也)　増夀人(春秋運斗樞曰機星/得則麒麟生萬人壽)¶
　示武(埤雅角端有肉示/有武而不用也)　畫閣(杜甫詩早聞/黄閣畫麒麟)　象尼¶
(杜甫詩傷/麟泣象尼)　宗麟(孔叢子言偃問曰飛者宗鳯走者宗/麟為其難致也敢問今見其誰應之)¶
<pb:KR3k0055_WYG_434-7a>¶
　如麟(牟子理惑論昔人未見麟問嘗見麟者曰麟何/類乎曰麟如麟也問者曰若吾嘗見麟則不問)¶
(子矣而曰麟如麟寜可解哉見者曰/麟麏身牛尾鹿蹄馬背問者霍觧)　為眀王(援神契/非有明)¶
(王則五靈不至孔子曰/麟之至也為眀王也)　兆赤劉(孝經援神契麟吐書/三卷廣三寸長八寸)¶
(毎卷二十四字其言赤/劉當起孔子精而讀之)　驪山石麒麟(西京雜記五柞/宮前有梧桐樓)¶
(樓下有石麒麟二枚刋其文詞是秦始皇驪山墓/上物也頭髙一丈三尺東邉者前足折折處如血)　天¶
上石麒麟(三國典略曰徐陵年數嵗家人攜以見沙/門寳誌誌摩其頂曰此天上石麒麟也)¶
　　麟五¶
増詩唐李嶠麟詩曰漢祀應祥開魯郊西狩廻竒音中¶
<pb:KR3k0055_WYG_434-7b>¶
鐘吕成角喻英才畫像臨仙閣藏書入帝臺若驚能吐¶
哺為得鳯皇來¶
増賦眀夏原吉麒麟賦曰豐骨神異靈毳瑩潔霞明龍¶
首雲擁鳯臆星眸眩兮焜燿龜文燦兮煜熠牛尾拂兮¶
生風麕身動兮散雪蹴馬蹄兮香塵接腕聳肉角兮玉¶
山貫額¶
原頌後漢蔡邕麟頌曰皇矣大角降生靈獸視眀禮修¶
麒麟來孚春秋既書爾來告就庶士子鉏獲諸西狩¶
<pb:KR3k0055_WYG_434-8a>¶
吳薛綜麒麟頌曰懿哉麒麟惟獸之伯政平覿景否則¶
戢足徳以衛身不布牙角屏營唐日帝堯保禄委體大¶
吳以昭遐福天祚聖帝享兹萬國　西涼武昭王麒麟¶
頌曰一角圓蹄行中規矩游必擇地翔而後處不入䧟¶
穽不罹網罟徳無不王為之折股¶
原賛晉郭璞麟賛曰麟惟靈獸與麏同體智在隱蹤仁¶
表不抵孰為來哉宣尼揮涕　増宋黄庭堅麟趾賛曰¶
麟有趾而不踶仁哉麟哉有定而不抵仁哉麟哉有角¶
<pb:KR3k0055_WYG_434-8b>¶
而不觸仁哉麟哉¶
増解唐韓愈獲麟解曰麟之為靈昭昭也詠於詩書於¶
春秋雜出于傳記百家之書雖婦人小子皆知其為祥¶
也然麟之為物不畜於家不常有于天下其為形也不¶
類非若犬豕豺狼麋鹿然然則雖有麟不可知其為麟¶
也角者吾知其為牛鬛者吾知其為馬犬豕豺狼麋鹿¶
吾知其為犬豕豺狼麋鹿惟麟也不可知不可知則其¶
謂之不祥也亦宜雖然麟之出必有聖人在乎位麟為¶
<pb:KR3k0055_WYG_434-9a>¶
聖人出也聖人者必知麟麟之果不為不祥也又曰麟¶
之所以為麟者以徳不以形若麟之出不待聖人則謂¶
之不祥也亦宜¶
増表唐李嶠賀麟趾表曰惟此仁獸獨冠毛羣識變知¶
機通靈感化悟金輪之欲轉即見殊祥知玉輦之方㳺¶
先呈瑞跡九九為數眀歴算之無疆濯濯咸歌見休眀¶
之有應五蹄顯五方之㑹一角彰一統之符　張仲素¶
賀麟見表曰異質卓犖竒彩光眀顧歩幽巖發聞郡國¶
<pb:KR3k0055_WYG_434-9b>¶
神物自生於聖日靈編徒載其嘉名¶
　　獅子一¶
原許愼說文曰虓師子也(虓呼/交反)　爾雅曰狻麑如虥貓¶
食虎豹淺毛也(郭璞注曰即師子也狻音/酸麑音倪虥音士奸反)　増本草釋¶
名曰獅為百獸長故謂之獅虓象其聲也梵書謂之僧¶
迦彼說文云一名白澤今考瑞應圗白澤能言語非獅¶
也　本草集解曰獅子出西域諸國狀如虎而小黄色¶
亦如金色猱狗而頭大尾長亦有青色者銅頭鐡額鉤¶
<pb:KR3k0055_WYG_434-10a>¶
爪鋸牙弭耳昂鼻目光如電聲吼如雷有耏髥牡者尾¶
上茸毛大如斗怒則威在齒喜則威在尾每一吼則百¶
獸辟易馬皆溺血其乳入牛羊馬乳中皆化成水雖死¶
後虎豹不敢食其肉西域畜之七日内取其未開目者¶
調習之若稍長則難馴矣　原穆天子傳曰狻猊日走¶
五百里(郭璞注曰師/子也食虎豹)　増束晳發蒙記曰師子五色而¶
食虎於巨山之岫一噬則百人仆惟畏鈎㦸　舊說曰¶
獅子虎見之而伏豹見之而瞑熊見之而躍　師子乳¶
<pb:KR3k0055_WYG_434-10b>¶
以金銀寳器盛之皆漏惟以玻瓈盛之則否師子乳一¶
滴可迸驢乳五斛　酉陽雜爼西域有黒獅子棒獅子¶
舊說蘇合香獅子糞也　原漢書西域傳曰烏弋國有¶
師子似虎正黄尾端毛大如斗司馬彪續漢書條支國¶
出師子犀牛　十洲記曰聚窟洲在西海中申未地面¶
各方三千里北接崑崙二十六里有師子辟邪鑿齒天¶
鹿長牙銅頭鐡額之獸　増天竺濵海出師子　西域¶
師子國能馴養師子因以名國　新華嚴曰譬如大師¶
<pb:KR3k0055_WYG_434-11a>¶
子吼小師子聞悉皆勇健一切禽獸逺避竄伏¶
　　獅子二¶
原章帝章和元年安息國遣使獻獅子符祓形似麟而¶
惟無角也　増南史曰梁武帝時波斯獻生獅子帝問¶
曰獅子有何色劉顯曰黄獅子超不及白獅子超　唐¶
太宗時西域康居國獻獅子帝命虞世南作賦　總章¶
間訶毗施主捺塞獻師子　舊唐書曰中宗時有大食¶
國使請獻師子姚璹上疏諫詔停其獻　倦游雜録曰¶
<pb:KR3k0055_WYG_434-11b>¶
石參政中立性滑稽天禧中為貟外郎帖職時西域獻¶
師子畜於御苑日給羊肉十五觔嘗率同列徃觀或歎¶
曰彼獸也給肉乃爾吾軰沗預曹郎日不過數斤人反¶
不如獸乎石曰君何不知分耶彼乃苑中獅子吾曹苑¶
外狼耳安可比耶　輟耕錄曰元時大㑹羣臣盡出諸¶
獸於萬嵗山若虎豹熊象之屬一一置列訖然後獅子¶
至身材短小絶類人家所畜金毛猱狗諸獸見之畏懼¶
俯伏不敢仰視及各飼以雞鴨野味之類諸獸不免以¶
<pb:KR3k0055_WYG_434-12a>¶
爪按定用舌去其毛羽惟獅子則以掌擎而吹之毛羽¶
紛然脱落此其所以異於諸獸也　癸辛雜志曰元時¶
有貢獅子者首類虎身如狗青黒色宫中以為不類所¶
畫者疑非真使其牽入虎牢皆俯首帖耳不敢動獅子¶
遂溺於虎之首虎亦莫敢動也乃知為真獅子¶
　　獅子三¶
原服狸　擊象(張華博物志曰魏武伐冐頓經白狼山/逢師子使格之殺傷甚衆見一物從林)¶
(中出如貍上帝車軛上師子将至便跳上其頭師子伏/不敢起遂殺之得獅子還未至四十里雞犬皆無鳴吠)¶
<pb:KR3k0055_WYG_434-12b>¶
(者天宋炳師子擊象圗序梁伯玉說沙門釋僧吉云嘗/從  竺欲向大秦其間數十里外忽聞哮哮㩜㩜驚天)¶
(怖地頃之但見百獸率走蹌地足絶而四巨象俄焉而/至以鼻捲泥自厚塗數尺數數噴鼻隅立俄有師子三)¶
(頭崩石折木直摶四象以殪/盤石血若溢泉巨樹草偃)　食豹　似麟(上詳師子/一爾雅)¶
(下詳師子/二章帝條)　毛淺若虥　尾大如斗(上詳師子一爾雅/  下詳師子一漢)¶
(書西/域傳)　成敬則之夢　破林邑之軍(蕭子顯齊書曰王/敬則之母為女巫)¶
(敬則胞紫色謂人曰此兒有鼓角相敬則年長兩腋下/乳各長數寸夢騎五色師子後位至太尉尋陽公  沈)¶
(約宋書曰宗慤字充幹随檀和之伐林邑經入象浦林/邑王范楊邁傾國來逆限渠不得度以具装被象前後)¶
(無際慤以為外國有獅子威伏百獸乃製其形與象相/御象果驚奔賊衆因此潰亂慤乃與馬軍主馬通厲渠)¶
<pb:KR3k0055_WYG_434-13a>¶
(直度歩軍和之共奮擊楊邁迸走大衆一時奔/散遂克林邑盡收其珍異皆是未名之寳也)　疏勒¶
獻　烏弋生(孝順帝陽嘉四年夏疏勒國獻氂牛/師子  下詳師子一漢書西域傳)　獻¶
月支　在西海(後漢孝章帝章和元年月支國獻/符祓師子  下詳師子一十洲記)　毛¶
羣之長　逸才之獸　増聲雷　目電(東觀漢記師子/聲吼如雷目光)¶
(如電外國之産/毛羣之長也)　吼龍　怖熊(雞跖集曰唐開元末西/域獻師子至安西道中)¶
(繫於驛樹近井哮吼若不自安俄頃風雨大至有龍自/井中出飛去  伽蓝記曰元魏波斯國獻師子永安末)¶
(始達京師莊帝謂侍中李彧曰朕聞虎見師子必伏可/覓試之於是詔近山郡縣捕虎以進鞏縣山陽并進二)¶
(虎一豹見師子悉瞑目不敢仰視園中素有一盲熊性/甚馴善帝令取試之虞人牽盲熊至聞師子氣驚怖跳)¶
<pb:KR3k0055_WYG_434-13b>¶
(踉曵瑣而/起帝大笑)　尾拂　筋絃(雜俎集賢校理張希復言舊/有師子尾拂夏月蝇蚋不敢)¶
(集其上絃釋氏書言以師子/筋為琴  鼔之衆絃皆絶)¶
　　獅子四¶
原神獸　竒獸　增畫獅(志怪録顧光寳善畫建康陸/溉患瘧經年光寶詣之以墨)¶
(塗一獅子謂溉曰此出手便靈異可於户外牓之䖍誠/祈禱溉如其言是夕中夜户外有窸窣之聲良久乃不)¶
(聞眀日所畫獅子口中臆前有血淋漓及/於户外皆有㸃焉溉病遂愈時人異之)　糖獅(唐張/子路)¶
(誣李泌受嚴震金獅子百枚徳宗/意是糖獅及騐果然遂殺子路)　獅子王(客有問於/浮休子曰)¶
(來俊臣之徒何如對曰昔有獅子王於深山攫一豺將/食之豺曰請為王送二鹿以自贖師子王喜周年之後)¶
<pb:KR3k0055_WYG_434-14a>¶
(無可送者王曰汝殺衆生亦已多矣今次到汝汝其圗/之豺黙無對遂齚殺之俊臣之輩何異豺也未幾俊臣)¶
(等皆/及禍)　獅子樂(唐趙宗儒官太常卿太常有/五坊師子樂非大朝㑹不作)　柱頭吼¶
(法顯記阿育王精舍後立石柱作師子柱内西邉有佛/像内外映徹浄若琉璃有外道與沙門爭此住處時沙)¶
(門與共誓此處若是沙門住者當有靈騐作是言/巳柱頭師子乃大鳴吼見證外道懼怖心服而還)　金¶
精之剛(張九齡/賛序)　獸中之王(郭璞曰師子/獸中之王也)¶
　　獅子五¶
原賦唐虞世南師子賦曰惟皇王之御歴乃承天而則¶
大洽至道於區中被仁風於海外通鳯穴以文軌襲龍¶
<pb:KR3k0055_WYG_434-14b>¶
庭以冠帶舎夷言於藁街陳方物於王㑹眇眇地角悠¶
悠嶂表有絶域之神獸因重譯而來擾其為狀也則筋¶
骨糺纒殊姿異制闊臆脩尾勁豪柔毳鈎爪鋸牙藏鋒¶
畜鋭弭耳宛足伺間借勢暨乎奮鬛䑛脣倏來忽徃瞋¶
目電曜發聲雷響拉虎吞貔裂犀分象碎隨兕於齦齶¶
屈巴蛇於指掌踐藉則林麓摧殘哮呼則江河振蕩服¶
猜心於猛氣遂感徳以依仁同百獸之率舞共六擾而¶
來馴斯則物無定性從化如神譬鱗羽變質於淮海金¶
<pb:KR3k0055_WYG_434-15a>¶
錫成器於陶鈞當是時也兆庶欣瞻百僚嘉歎恱聲教¶
之遐宣屬光華之再旦臣載筆以叨幸得寓目於竒翫¶
順文徳以呈祥乃編之於東觀　増唐牛上士師子賦¶
曰方頥蹙額隅目髙眶攫地蹲踞騰空抑揚簇拳毛以¶
被勁縷柔毳以為裳逢之者碎犀象聞而頓伏值之者¶
破鵰鶚不敢飛翔哮呼奮迅眱瞲騰振掌擭攅鈹口銜¶
霜刃故雙睛怒以電射一吼威而雷震¶
増賛宋蘇軾屏風畫師賛曰圎其目仰其鼻奮髥吐舌¶
<pb:KR3k0055_WYG_434-15b>¶
威見齒舞其足前其耳左顧右盼喜見尾雖猛而和盖¶
其戯嵓嵓髙堂䕶燕几啼呼顛沛走百鬼¶
増序唐張九齡師子賛序曰頃有至自南海厥繇西極¶
獻其方物而師子在焉爾雅所謂狻猊如虥猫食虎豹¶
今之所見信然絶猛者也其天骨雄詭材力傑異得金¶
精之剛焉為毛羣之特屹立不動而九牛相失耽視且¶
嗔而百獸皆伏所以肉視犀象孩撫熊羆其餘瑣細不¶
置牙齒凡我侍臣咸為之賛¶
<pb:KR3k0055_WYG_434-16a>¶
　　騶虞一¶
原孝經援神契曰徳至鳥獸白虎見　瑞應圖曰白虎¶
者仁而不害王者不暴虐恩及行葦則見　増又曰王¶
者徳至禽獸澤洞幽眀則見　又曰酋耳似虎絶大不¶
食生物見虎豹即殺之太平則至郭璞云即騶虞也¶
周書曰夾林酋耳大傳謂之侄獸　原中興徵祥說曰¶
天下太平則騶虞見騶虞仁獸也狀如白虎而黒文其¶
尾參倍　又曰王者仁而不害則白虎見白虎狀如虎¶
<pb:KR3k0055_WYG_434-16b>¶
而白色嘯則風興皜身如雪而無雜者是也近代所謂¶
白虎者背斑而虎文爾雅所謂彪虎者也　河圗括地¶
象曰令訾野中有玉虎晨鳴雷聲聖人感期而興　毛¶
詩曰吁嗟乎騶虞　又義獸也白虎黒文不食生物有¶
至信之徳則應之而來　春秋元命苞曰堯為天子季¶
秋下旬夢白虎遺吾馬啄子其母曰扶始升高丘睹白¶
虎上有雲感已生臯陶索扶始問之如堯言眀於刑法¶
罪次終始故立臯陶為大理　春秋演義圗曰湯地七¶
<pb:KR3k0055_WYG_434-17a>¶
十内懐聖明白虎戯朝　昔召公化行陜西之國而騶¶
虞應　魏略曰文帝欲受禪郡國上言白虎二十七見¶
　王隠晋書曰太康六年荆州送兩足虎時尚書郎索¶
靖議稱半虎博令王鈐為文曰般般白虎觀釁荆楚孫¶
吳不逞金皇赫怒　増祥瑞志曰宋元嘉二十五年白¶
虎見蜀郡二赤虎𨗳前二十六年白虎見南琅琊半陽¶
山二虎隨從　朝野僉載曰天后時涪州龍武界多虎¶
暴有一獸似虎而絶大日正午逐一虎直入人家噬殺¶
<pb:KR3k0055_WYG_434-17b>¶
之不食其肉自是縣界不復有虎矣録奏檢瑞圗乃酋¶
耳　五代史曰蜀永平三年五月騶虞見璧山有二鹿¶
隨之¶
　　騶虞二¶
原仁獸　珍物(瑞應圗騶虞仁獸也朕漢宣帝神雀元/年詔曰南郡獲白虎  之不明震於珍)¶
(物/)　樂囿　戲朝(逺牧之獸來我庭下騶虞之獸樂我/之囿漢武帝時也  下詳騶虞一春)¶
(秋演/義圗)　踰境　居丘(王業字子春為荆州刺史卒於枝/江住䘮亭有白虎來震其側出入)¶
(人間及發䘮又踰境吏民為立廟號白虎吏丘/吳王闔閭𦵏于吳縣三月有白虎居上號虎)　銜肉¶
<pb:KR3k0055_WYG_434-18a>¶
　啄子(漢宣帝時東立宗廟/於殿前  下詳騶虞)　(祠仁獸銜肉致/春秋元命苞)　出孟¶
山　圍林氏(山海經騶虞如虎五色其間尾長於身出/孟山亦出鳥䑕同穴山亦出林氏之國日)¶
(行千里虞文選圍林/氏之騶  林氏山名)　鵲巢之應　天瑞之徵(詩騶虞/鵲巢之)¶
(應也鵲巢之化行人倫既正朝廷既治天下純被文王/之化則庶類蕃殖蒐田以時仁如騶虞則王道成矣)¶
(白質黒章其儀可嘉皎皎穆穆君子之態蓋聞其/聲今視其來厥塗靡從天瑞之徵兹舜氏興也)　西¶
伯免難　咎繇感生(太公六韜西伯拘羑里散宜生得/白虎以獻紂免西伯難  下詳騶)¶
(虞一春秋/元命苞)　修文之應　彰瑞之休(選今南郡獲白虎/偃武修文之應獲)¶
(之者張武白虎張而猛服也是以北狄賔今邉不恤冦/甲士寢而旌旗仆  文騶虞承獻素質仁形彰瑞之休)¶
<pb:KR3k0055_WYG_434-18b>¶
(顯/也)　増至仁　擾義(傳謂白虎仁即此是也虎宜以殺/為事今反不履生草食自死之肉)¶
(蓋仁之至也般薛道衡/文足足懐仁  般擾義)¶
　　騶虞三¶
原右射(禮武王克殷後散軍左射貍/首右射騶虞貫革之射息也)　虎從(見騶虞一/祥瑞志)¶
　嘯(蜀志谷煙發/而騶虞嘯)　増忠信之徳(說文白虎有忠/信之徳不喫人)　出¶
則偃武(郁離子曰其性好仁/故出則天下偃武)　仁心毛質　猊首虎軀¶
(竝詳白居易/畫騶虞賛)　不虛來(李白詩騶/虞不虛來)　不折生(梁父吟不/折生草莖)¶
　　騶虞四¶
<pb:KR3k0055_WYG_434-19a>¶
原頌後漢蔡邕賦五靈頌曰大梁乗精白虎用生思叡¶
信立繞於垣坰　吳薛綜頌曰婉婉白虎優仁是崇飢¶
不侵暴困不改容歛威揚徳愷悌之風聖徳極盛騶虞¶
乃彰¶
原賛晋郭璞騶虞賛曰怪獸五采尾參於身矯足千里¶
倐忽若神是謂騶虞詩歎其仁¶
　　虎一¶
増本草集解曰按格物論虎山獸之君也狀如猫而大¶
<pb:KR3k0055_WYG_434-19b>¶
如牛黄質黒章鋸牙鈎爪鬚健而尖舌大如掌生倒刺¶
項短鼻齆夜視一目放光一目看物聲吼如雷風從而¶
生百獸震恐易卦通騐云立秋虎始嘯仲冬虎始交或¶
云月暈時乃交又虎不&KR0298;交孕七月而生又虎知衝破¶
能畫地觀竒偶以卜今人效之謂之虎卜虎噬人隨月¶
旬上下而嚙其首尾其搏物三躍不中則捨之人死於¶
虎則為倀鬼導虎而行虎食狗則醉狗乃虎之酒也聞¶
羊角煙則走惡其臭也虎害人獸而蝟鼠能制之智無¶
<pb:KR3k0055_WYG_434-20a>¶
大小也獅駮酋耳黄腰渠捜能食虎勢無彊弱也抱朴¶
子云虎及鹿兔皆夀千嵗五百嵗則變白又海中虎鯊¶
能變虎　本草釋名曰虎象其聲也魏子才云其文從¶
虚從几象其蹲踞之形從人者非也揚雄法言云陳魏¶
之間謂之李父江淮南楚之間謂之李耳或謂之□䖘¶
(左傳作於莬/漢書作烏檡)自闗東西謂之伯都按李耳當作狸兒盖¶
方音轉狸為李兒為耳也今南人猶呼虎為猫即此意¶
也郭璞謂虎食物值耳則止故呼李耳觸其諱應劭謂¶
<pb:KR3k0055_WYG_434-20b>¶
南郡李翁化為虎故呼李耳皆穿鑿不經之言也爾雅¶
云虎竊毛曰虥(音/棧)猫白虎曰甝(音/含)黒虎曰虪(音/育)似虎而¶
五指曰貙(音/傴)似虎而非真曰彪似虎而有角曰虒(音/嘶)¶
春秋運斗樞曰樞星精為虎　風俗通曰虎者陽物百¶
獸之長也能噬食鬼魅今人卒得病燒皮飲之繫其衣¶
服亦辟惡　酉陽雜俎曰虎有骨如乙字長一二寸在¶
脇兩旁皮内尾端亦有之謂之虎威佩之臨官氣雄¶
又虎夜視一目放光獵人候而射之弩箭纔及光隨墜¶
<pb:KR3k0055_WYG_434-21a>¶
地成白石入地尺餘記其處掘得之能止小兒啼(或曰/即虎)¶
(魄/也)虎鬚可治齒痛　北户録曰刮虎牙治犬咬瘡神效¶
無比　考異郵曰陽立於七故虎首尾長七尺般文者¶
隂陽雜也　雜志曰虎能識人氣未至百歩輒伏而嘷¶
聲震山谷須臾奮躍搏人人有勇者不為動虎止而坐¶
逡廵弭耳而去又虎骨甚異雖咫尺淺草能身伏不露¶
及其虓然作聲則巍然大矣　虎不食小兒兒癡不知¶
虎可懼故不食又不食醉人必坐守以俟其醒非俟其¶
<pb:KR3k0055_WYG_434-21b>¶
醒俟其懼也凡食男子必自勢起婦人必自乳起惟不¶
食婦人之隂人遇之者當作勢與敵而屢退引至曲路¶
即可避去盖虎項短不能回顧止直行故也　物類相¶
感志曰凡虎若食一人耳上缺痕若割裂以騐食人之¶
數無差　虎薈虎一生一乳乳必雙虎　淮南子曰虎¶
有子不能搏攫者殺之為其堕武也　羣玉曰虎之渡¶
水實其常性以尾為帆旁擊其尾即可擒　滇中寧山¶
有虎能飛狀如蝙蝠左右皆有肉翼翼上有毛如紫貂¶
<pb:KR3k0055_WYG_434-22a>¶
色　述異記曰漢中有虎生角道家云虎千嵗則牙蜕¶
而角生　玉谿編事南詔謂虎為波羅　雲南蠻人呼¶
虎為羅羅老則化為虎有羅藏山　博物志曰江陵有¶
貙人能化為虎俗云貙虎化為人好著紫葛衣足無踵¶
有五指者人化為虎　括地圗曰越俚之民老者化為¶
虎　國史補曰俗言四指者天虎也五指者人虎也¶
侯鯖録曰虎變為人惟尾不化須為焚除乃得成人¶
河圗曰懸虎鼻門上宦家子孫得印綬懸虎鼻門中一¶
<pb:KR3k0055_WYG_434-22b>¶
年取燒作屑與婦飲之二月中可得子且貴　荀九家¶
易艮為虎　毛詩曰有力如虎　又曰袒禓暴虎獻于¶
公所　又曰進厥虎臣闞如虓虎　禮記曰前有士師¶
則載虎皮　管子曰虎豹獸之猛者也居深林廣澤之¶
中則人畏其威而載之虎豹去其幽而近於人則人得¶
之而易其威故曰虎豹託幽而威可載也　尸子中黄¶
伯曰余左執太行之猱而右搏雕虎惟象未試焉　戰¶
國䇿曰人有置係蹄者而得虎虎怒決蹯而去虎之情¶
<pb:KR3k0055_WYG_434-23a>¶
非不愛其蹯也然而不以環寸之蹯而害七尺之軀者¶
權也　論衡曰變復之家謂虎食人者功曹為姦所致¶
也其意以為功曹衆吏之率虎諸禽之雄也功曺為姦¶
來漁於吏故虎食人以象其意或問風從虎何也風木¶
也虎金也木受金制焉得不從故呼嘯則風生自然之¶
道也　雜論曰猛虎不處卑地鷙鳥不立垂枝¶
　　虎二¶
増管子曰桀之時女樂三萬人放虎於市觀其驚駭¶
<pb:KR3k0055_WYG_434-23b>¶
瑣語曰周王欲殺太子宜臼釋虎將執之宜臼叱之虎¶
弭耳而服　衝波傳曰孔子嘗游於山使子路取水逢¶
虎於水所與共戰攬尾得之内懐中取水還問孔子曰¶
上士殺虎如何子曰上士殺虎持虎頭又問中士殺虎¶
如何子曰中士捉耳又問下士殺虎如何子曰捉虎尾¶
子路出尾棄之　韓詩外傳曰楚熊渠子夜行見寢石¶
以為伏虎彎弓而射之沒金飲羽下視知其為石　華¶
陽國志曰秦昭㐮時白虎為害乃募長於弓矢者朐䏰¶
<pb:KR3k0055_WYG_434-24a>¶
廖仲藥秦精等伏弩於高樓射殺之王曰虎歴四郡凡¶
害千二百人一朝降之功莫大焉乃刻石與盟　列士¶
傳曰秦王將朱亥著虎圈中亥瞋目視虎眥裂血出濺¶
虎終不敢動　獨異志曰漢景帝好游獵有獵人見虎¶
無便得之乃為珍饌祭所見之虎帝夢虎死在祭所乃¶
命剥取皮牙餘肉悉化為虎而去　述異記曰漢宣城¶
郡守封邵化虎食郡民民呼曰無作封使君生不治民¶
死食民　王孚安成記曰都區寳居父䘮里人格虎虎¶
<pb:KR3k0055_WYG_434-24b>¶
匿其廬寶以蓑衣覆藏之虎以故得免時負野獸以報¶
寳由是知名　後漢書宋均遷九江太守郡多虎暴均¶
下記屬縣一去䧟穽除削課制虎相與東浮渡江　拾¶
遺記曰魏文帝時樂浪獻虎文如錦斑以鐡為檻人莫¶
敢視任城王彰曳虎尾以繞背虎弭耳無聲　捜神後¶
記魏時尋陽縣北山中蠻人有術能使人化作虎鄉人¶
周眕有一奴使入山伐薪奴有婦及妹亦與俱行既至¶
山奴語二人曰汝且上高樹視我所為如其言既而入¶
<pb:KR3k0055_WYG_434-25a>¶
草須臾見一大黄斑虎從草中出奮迅吼喚甚可畏怖¶
二人大駭良乆還草中少時復還為人語二人云歸家¶
慎勿道後向等輩説之周尋復知乃以醇酒飲之令熟¶
醉使人解其衣服了無他異惟於髻髪中得一紙畫作¶
大虎虎邉有符周宻取録之奴既醒喚問之見事已露¶
遂具説本末云先嘗於蠻中告糴有蠻師云有此術乃¶
授得此法　安帝隆安元年涼州牧李暠微服出城逢¶
一虎在道邉化為人遥呼暠為西涼君暠因張弧待之¶
<pb:KR3k0055_WYG_434-25b>¶
又呼曰汝無疑也暠知其異乃投弓於地虎人乃前謂¶
暠曰燉煌非福地君之子孫王於西涼不如遷都酒泉¶
言訖乃去暠乃移都酒泉建國號西涼王　獨異志曰¶
劉牧字子仁嘗居南山野中植果種蔬人多伐樹踐囿¶
俄有二虎近居惟見牧則揺尾牧曰汝來䕶我也虎輒¶
俛首歴年牧卒虎乃去　捜神記曰長沙居民作檻捕¶
虎檻發明日衆徃格之見一亭長赤幘大冠在檻中坐¶
大怒曰昨被縣召夜避雨誤入此中急出我民曰君見¶
<pb:KR3k0055_WYG_434-26a>¶
召當有文書即出懐中文書於是出之尋化為虎走矣¶
　捜神後記曰丹陽沈宗以卜為業義熙中忽有一人¶
著皮袴乗馬從一人亦著皮袴來詣宗卜云西去覓食¶
好東去覓食好宗為作卦卦成告之東向吉因就宗乞¶
飲内口著甌中狀如牛飲既出東行百餘歩從者及馬¶
皆化為虎自此虎暴非常　梁典曰齊沈僧照嘗校獵¶
中道而還曰國家有邉事須處分問何以知之曰向聞¶
南山虎嘯知耳俄而使至　南史庾黔婁仕齊為編令¶
<pb:KR3k0055_WYG_434-26b>¶
政有異績猛獸皆渡徃臨沮界(蕭勵遷宣城内史傅昭/為安城内史竝獸暴為)¶
(息/)　又蕭業徙湘州零陵舊有二猛獸為暴無故相枕¶
而死郡人唐睿見猛獸傍一人曰刺史徳感神眀所以¶
兩猛獸自斃言訖不見(蕭象為湘州刺史/四猛獸死于郭外)　廣古今五¶
行記曰梁衡山侯蕭泰鎮㐮陽時虎甚暴村門設檻機¶
發村人炬火燭之見一老道士自陳云從村告乞還誤¶
落檻裏共開之出檻即成虎奔馳而去　周書曰楊忠¶
從太祖狩於龍門獨當一虎左挾其腰右㧞其舌太祖¶
<pb:KR3k0055_WYG_434-27a>¶
壯之北臺謂虎為揜于因以字之　朝野僉載曰唐傅¶
黄中為諸暨令有部人飲大醉臨崖而睡忽有虎臨其¶
上而嗅之虎鬚入醉人鼻中遂噴&KR0329;聲振虎驚躍落崖¶
為人所得　又有人能結壇召虎人有疑罪令登壇有¶
罪者虎傷無罪者不顧名虎噬　異苑曰扶南王范尋¶
常畜虎五六頭鰐魚六頭若有訟未知曲直便投與魚¶
虎魚虎不噬則為有理穢貊之人祭虎為神將有以也¶
　傳異志曰天寳中河南緱氏縣仙鶴觀每年九月二¶
<pb:KR3k0055_WYG_434-27b>¶
日夜有一道士得仙其夜皆不扄户以求上昇之應後¶
張竭忠攝令疑之至日令二勇者以兵器潜窺之至三¶
更後見一黒虎入觀須臾銜出一道士二人射之不中¶
竭忠大獵於太子陵東石穴中格殺數虎獲金簡玉籙¶
冠帔人髪甚多　廣異記曰天寶中巴人伐太白廟前¶
大松有老人止之不聼老人乃登山呼斑子俄羣虎出¶
噬巴人又嶺南山魈亦呼虎為斑子　唐潭州華林善¶
覺禪師觀察裴休訪之問有侍者否師乃喚大空小空¶
<pb:KR3k0055_WYG_434-28a>¶
二虎自菴後出師曰有客且去二虎咆哮而去　國史¶
𥙷曰裴旻善射嘗一日斃虎三十有一四顧自矜有父¶
老至曰此皆彪也似虎而非將軍若遇真虎無能為也¶
旻曰真虎安在父老曰自此而北三十里徃徃有之旻¶
躍馬而徃次叢薄中果有一虎騰出狀小而勢猛據地¶
一吼山石震裂旻馬辟昜弓矢皆墜幾不得免自此慙¶
懼不復射虎　原化記曰張俊者深水縣尉元澹莊客¶
也其妻為虎所取俊乃挟矢入山於近虎穴處上大樹¶
<pb:KR3k0055_WYG_434-28b>¶
伺之見其妻已死為虎所禁尸自起拜虎訖解衣祼而¶
復僵又於穴中引四子皆大如貍競來争食俊連射斃¶
之截虎頭并殺四子取其首負妻而歸　唐五行志曰¶
大歴四年虎入京師長夀坊宰臣元載家廟射殺之¶
唐鍾傅少醉遇虎與鬬摶其肩傅亦持虎不置㑹人斬¶
虎得免既貴悔之戒諸子曰勿效我暴虎也　十國紀¶
年曰五代吳周本少倜儻有猛虎為暴本與二兄徃視¶
之遇於篁竹間奮躍前搤虎二兄同擊之虎敗死於穴¶
<pb:KR3k0055_WYG_434-29a>¶
由是知名　吳越備史曰錢王鏐命閭丘方建下元金¶
籙於東府龍瑞宫有黒虎一蹲宫前醮罷遂不見　録¶
異記曰嘉陵江側有婦人年五十已來自稱十八姨徃¶
徃來民家不飲不食毎教諭人作好事若為惡事者我¶
常令猫兒三五箇廵檢汝來語畢遂去或奄忽不見民¶
間知其是虎所化皆敬而懼之　又吉陽治在涪州南¶
有像設古碑猶在物業甚多人莫敢犯涪州禆將藺庭¶
雍妹盜取常住物因即迷路身變為虎其前足之上銀¶
<pb:KR3k0055_WYG_434-29b>¶
纒金釧宛然猶存每見鄉人隔林與語求見其母母畏¶
之不敢徃虎來徃郭外經年漸去　茅亭客話曰靈池¶
縣洛帶村民郝二者常說其祖父以醫卜為業畫一孫¶
真人從以赤虎懸於縣市卜肆中因及髦年每日顒坐¶
瞠目觀畫虎終日無倦自兹不見畫虎則不樂村舍㕔¶
廚寢室懸掛虎皆遍有兄見其耽好因說府城有藥肆¶
養一活虎拜告其兄求偕至郡既見後頓忘寢食旬餘¶
方誘得歸自兹一月入城看虎再三經年惟好食肉以¶
<pb:KR3k0055_WYG_434-30a>¶
熟肉不快其意即啖生肉至孟蜀先主建偽號之眀年¶
一日夜分開莊門出去有行人說夜來一虎跳入羊馬¶
城内軍人上城射殺分而食之其祖父不歸絶無耗音¶
則化為虎者是也遂訪得虎骨數塊將歸𦵏之　又偽¶
蜀末利州路有二客負販雜貨徃葭萌市鬻之日將暮¶
去市十五里餘藂林高樹上有人云虎過溪來行人迴¶
避二客惶忙選得一樹髙枝葉蔽人形處登之逡廵有¶
二虎迭來攫躍或作人聲曰人在樹上一虎曰我須上¶
<pb:KR3k0055_WYG_434-30b>¶
樹取之虎欲相及二客以拄杖摏之虎呌曰刺著我眼¶
遂號呼而逸至曙行人稍集赴葭萌市征之所有一婦¶
報云任欄頭夜來醉歸刺損雙眼不來檢稅二客相顧¶
私語衆怪而問之因說夜來以拄杖摏損虎眼是斯人¶
偽為虎而刼路耶衆言比處近有二虎且暴遂相率持¶
杖徃欄頭家騐之纔及中路遇一虎虎畏人多惶怖越¶
山而去衆至任欄頭家籬隙之内但見欄頭倮形而坐¶
兩目流血呻吟不已衆乃叱之以杖擊笆籬欄頭踉蹌¶
<pb:KR3k0055_WYG_434-31a>¶
曳一尾突門而出目無所見撞落深坑吼怒拏攫衆斃¶
之遂舁入市向先見之虎即欄頭妻也　又武都人姓¶
徐失其名開寳初徃巴逢興販猿徑鳥道猛獸羣行村¶
甿皆設檻穽以捕之時徐至一村安泊中夜機發村人¶
炬火照之見一老僧困憊在穽中自陳云夜來入村教¶
化廻誤落穽中開檻出之躍跳數十成一巨虎奮迅騰¶
躑而逝　又永康軍太平興國中虎暴失踪誤入市市¶
人千餘叫噪逐之虎為人逼弭耳矚目而坐或一怒則¶
<pb:KR3k0055_WYG_434-31b>¶
跳身咆哮市人皆顚沛長吏遣善捕獵者李吹口衆云¶
李吹口至矣虎聞忙然竄入市屋下匿身李遂以㦸刺¶
之仍以短刃刺虎心前取血升餘飲之因問飲虎血何¶
也李云以壯吾志也　稽神録曰建安山中人種粟者¶
皆搆棚於高樹以防虎嘗有一人方升棚見一虎垂頭¶
塌尾過去甚速俄有一獸如虎而稍小躡前虎而去遂¶
聞竹林中哮吼震地久之乃寂眀日徃視其虎被食略¶
盡但存少骨　聰道人結廬於雲間佘山之東峯有二¶
<pb:KR3k0055_WYG_434-32a>¶
虎為之衛名大青小青行則隨侍前後　貴州僧結菴¶
龍虎山下嘗赴齋市人家倩四僕肩輿以行至其家即¶
求宻室閉僕其内加扃鑰戒勿與食主人俄聞咆哮走¶
視之皆虎也驚悸毛竦爭來言僧但微笑齋罷啟鑰喚¶
出依然僕也遂舉輿去盖以法攝制山中虎耳　傳竒¶
曰大中年寗茵秀才於南山莊夜吟有叩門者曰南山¶
斑寅將軍拜謁相與吟詠眀騐之乃虎也　宣室志曰¶
張鋋次巴西遇白額侯於巴西侯席上眀騐之乃虎也¶
<pb:KR3k0055_WYG_434-32b>¶
　青瑣髙議曰張侍郎守鄆虎害物公令吏執符追虎¶
虎熟視銜符随吏至望公閉目蹲伏公數其罪撻之約¶
三日出境不然盡殺虎去死化為石今呼虎石也　宋¶
史曰朱泰家貧百里鬻薪飬母虎負之去朱厲聲曰食¶
我不足惜但母無託耳虎遂棄泰於地里人以為孝感¶
醵金遺之目為虎殘云　虛谷閒抄曰清源人陳褎隠¶
居别業臨窗夜坐外即曠野忽聞人馬聲見一婦人騎¶
虎自窗下過徑之屋西室内壁下先有一婢卧婦人即¶
<pb:KR3k0055_WYG_434-33a>¶
取細竹杖從壁隙中刺之婢即云腹痛開户如厠褎方¶
駭愕未及言婢始出已為虎所搏遽前救之僅免鄉人¶
云村中恒有此怪所謂鬼虎者也　遼史曰開泰五年¶
秋大獵帝射虎以馬馳太速矢不及發虎怒奮勢將犯¶
蹕左右辟易陳昭衮捨馬捉虎兩耳騎之虎駭且逸上¶
命衛士追射昭衮大呼止之虎雖逸昭衮終不墮地伺¶
便㧞佩刀殺之　金史曰熙宗獵於海島三日之間親¶
射五虎獲之勗獻東狩射虎賦(勗宗/室也)　元史曰博特音¶
<pb:KR3k0055_WYG_434-33b>¶
授信陽府達嚕噶齊信陽多虎一日以馬裼置鞍上出¶
獵命左右燔山虎出走博特音以馬裼擲虎虎摶裼據¶
地而吼因旋馬射之虎立死¶
　　虎三¶
原風從　人化(易曰風從虎入淮南子曰牛哀病七日/化為虎其兄  視哀搏而殺之思幽賦)¶
(曰牛哀病而化虎/雖逢兄而必噬)　渡河　出柙(劉琨為𢎞農守有異/政虎乃負子而渡河)¶
(去柙論語曰虎兕出/於  是誰之過與)　射石　嘯風(李廣射草中石以/為虎射之沒羽視)¶
(之石也復射終不能入事與/熊渠子同  虎嘯而谷風生)　蹈尾　編鬚(心之憂危/若蹈虎尾)¶
<pb:KR3k0055_WYG_434-34a>¶
(虎莊子撩虎頭編/  鬚幾不脱虎口)　履尾　摧斑(易履虎尾不咥人亨/  七啟拉虎摧斑)¶
　措爪　傅翼(老子曰善攝生者虎無所措其爪食/  為虎傅翼將飛入邑檡人肉而)¶
委肉　蒙皮(侯嬴曰公子欲赴秦軍譬如委肉於餓虎/之口  傳城濮戰晉胥臣蒙馬以虎皮先)¶
(犯陳蔡奔/楚右師潰)　狐假　鼉為(江乙謂楚王曰狐假虎威嵗/抱朴子曰鼉之為虎夀千)¶
(五百年/色白也)　隂精　鮮食(魏志夫虎隂精而居于陽/依木長嘯  食鮮肉也)　鈎¶
爪　鋸牙　攫拏　哮闞(靈光殿賦奔虎攫拏以梁倚/仡奮亹而軒䰇仡魚乙切)¶
(闞火/檻切)　類狗　獻鹿(馬援戒兄子曰畫虎不成反類於/狗也  晋郭文嘗有虎忽張口向)¶
(文文視其口有横骨乃以手探去/之虎至明日乃獻一鹿于堂前)　遺患　稱寃(張良/曰所)¶
<pb:KR3k0055_WYG_434-34b>¶
(謂養虎自遺患也謂漢不取楚曰童恢字漢宗為太守/有虎害人檻捕生得二虎恢祝  殺人者當垂頭非者)¶
(當號吼稱寃於是一虎低頭閉目如/懼即時殺之其一鳴吼自奮即放之)　不懼　足畏(勇/者)¶
(不懼足貌足/畏色  憚)　自衛　徒搏(先主入蜀至巴郡嚴顔拊/心而歎曰此所謂坐空山)¶
(放虎/自衛)　卞莊刺　周處射(卞莊子刺虎管堅子止之曰/兩虎方食牛牛甘必鬬鬭則)¶
(大者傷小者亡從傷而刺一舉必有兩獲莊子然/之果獲兩虎  周處射南山白額虎以除害也)　乳¶
子文　狀越椒(令尹子文初生棄於夢澤虎乳之楚人/謂乳為穀謂虎為於菟命之曰鬭榖於)¶
(菟子傳楚司馬子良/生  越椒熊虎之狀)　大人變　女子搤(象曰大人虎/變其文炳也)¶
(四異苑楊豐為虎嚙有女年十/  手無刀刃直搤虎頭免父難)　七月而生　三代俱¶
<pb:KR3k0055_WYG_434-35a>¶
死(家語三九二十七陽氣成虎七月生俱孔子過泰山/聞婦人哭子問之曰吾舅與夫及子  死於虎子曰)¶
(何為不去曰無苛政/孔子曰苛政猛於虎)　呪刀伏　言市有(西京雜記東/海黄公有幻)¶
(術制蛇虎佩赤金刀及衰飲酒過度遇白虎以赤金刀/厭之遂為虎所食  甘茂曰今有一人言市有虎信之)¶
(乎曰二人言猶疑三人言/信之今䜛臣豈非三人乎)　疑而注矢　感而存樹(疑/而)¶
(注矢訝飛將之雄/  感孝而存樹)　不與生物　投畀譛人(不以生物/與之謂其)¶
(有殺之之怒不以全物與之謂其有決之之怒/  詩取彼譛人投畀豺虎豺虎不食投畀有北)　鞹猶¶
犬羊　文豈彩飾(論語虎豹之鞹猶犬羊之鞹畫蜀志/夫虎生而文炳豈以彩自飾  哉性)¶
(自然/也)　風嘷雨嘯　乳血餐膚　眈眈之視　逐逐之¶
<pb:KR3k0055_WYG_434-35b>¶
欲　増山君　虞吏(說文虎西方獸曰獸君以其/為山獸之君也亦曰山君)　寅¶
客　斑奴(真誥寅獸白齒亦能見機亦云寅客斑焦氏/昜林登山履谷與虎相觸猬為功曹  奴奔)¶
(北/)　戾蟲　英獸(春秋後語虎者戾蟲孝水經注上虞/楊威少失父事母至  嘗與母入山)¶
(採薪為虎所逼自計不能脱於是抱母且號且行虎見/其情遂弭耳而去自非誠實精微孰能理感於英獸矣)¶
　嘯谷　入廬(駱賔王集樞精嘯谷韻清籟於驚蘋氏/法苑殺生部窮獸入廬乃祈生於區)¶
　探穴　攀欄(吳志吕蒙欲從軍其母止之蒙曰不探/虎穴安得虎子  魏明帝於宣武塲上)¶
(斷虎爪縱百姓觀之時王戎方十嵗亦看虎虎乗間攀/欄而吼其聲震地觀者無不辟易顛仆戎湛然無懼色)¶
　食牛　寢木(尸子曰虎豹之駒未成文而有食牛/之氣  孫卿子曰見寢木以為伏虎)¶
<pb:KR3k0055_WYG_434-36a>¶
金玉精　爪牙伏(吳越春秋吳王闔閭𦵏閶門外金玉/精化為白虎  韓子虎之所以能伏)¶
(狗者爪牙也使虎釋其爪牙而/使狗用之則虎反伏於狗矣)　蒙臯比　在檻穽(左/傳)¶
(宋師次於郎公子偃自雩門竊出蒙臯比而先犯之積/司馬遷書猛虎在山百獸震恐及在檻穽揺尾求食)¶
(威約之/漸也)　投千金　點兩睛(吕氏春秋衣人在寒食人/在飢投虎千金不如一豚)¶
(肩虎拾遺記始皇二年謇㳙國畫工名烈裔者刻兩白/玉  其毛如生不㸃兩目睛始皇使他工夜徃㸃之旦)¶
(虎飛去眀年南郡獻白虎二視之/乃玉虎也命去目睛乃不能復去)¶
　　虎四¶
原繡虎(魏曹植有文/人號繡虎)　雕虎(煥乎執雕/虎以拭虎)　始交(月令大/寒之日)¶
<pb:KR3k0055_WYG_434-36b>¶
(虎始/交)　何為(不義自斃/雖猛何為)　暴(論語暴虎馮河死而/無悔者吾不與也)　鬭¶
(藺相如曰今兩虎/相鬭勢不俱全)　猛噬　咆哮　増卑勢(吳越春秋/吳王將赦)¶
(越王伍子胥諫王曰夫/虎之卑勢將以有擊也)　弭毛(大夫扶同謂越王曰猛/獸將擊必弭毛帖伏)¶
　虎牢(穆天子傳天子獵於鄭圃虞人掠林有虎在於/葭中天子將至七萃之士髙奔戎生擒虎而獻)¶
(之天子命為之柙畜/之束虞是曰虎牢)　虎市(髙僧傳南海始興有虎市/山峯嶺高絶虎之淵藪世)¶
(受其災天竺沙門跋摩改名靈鷲住錫於斯晝行夜徃/或時值虎以杖按頭抒之而去於是山旅水濵去來無)¶
(梗/)　虎媒(陳氏家義興山中夜聞虎當門大虓開視之/乃一少艾雖衣襦凋損而妍姿不傷問知是)¶
(商女隨母上塚作寒食為虎所摶至此陳婦見其端麗/諷之曰能為吾子婦乎女謝惟命乃配其季子踰月其)¶
<pb:KR3k0055_WYG_434-37a>¶
(父母踪跡得之喜甚/遂為婚姻目曰虎媒)　騎虎㧞鬚(酉陽雜俎仙人鄭思/逺常騎虎故人許隠)¶
(齒痛求治鄭曰惟得虎鬚及熱揷齒間/即愈為拔數莖與之因知虎鬚治齒也)　乗虎夜歸(明/興)¶
(雜記瑞安卓敬年十五六讀書寳香山嘗夜歸值/風雨路迷偶得一牛乗之以行及門視之則虎也)¶
　　虎五¶
原行晉陸機猛虎行曰渇不飲盜泉水熱不息惡木隂¶
飢食猛虎窟寒棲野雀林　増唐儲光羲猛虎詞曰寒¶
亦不憂雪飢亦不食人人肉豈不甘所惡傷眀神太室¶
為我宅孟門為我鄰百獸為我膳五龍為我賔蒙馬一¶
<pb:KR3k0055_WYG_434-37b>¶
何威浮江亦以仁彩章曜朝日爪牙雄武臣髙雲逐氣¶
浮厚地隨聲震君能賈餘勇日夕常相親　韓愈猛虎¶
行曰猛虎雖云惡亦皆有匹儕羣行深谷間百獸望風¶
低身食黄熊父子食赤豹麛擇食於熊豹肯視兔與狸¶
正晝當谷眠眼有百歩威自矜無當對氣性縱以乖朝¶
怒殺其子暮還食其妃匹儕四散走猛虎還孤棲狐鳴¶
門兩旁烏鵲從噪之出逐猴入居虎不知所歸誰云猛¶
虎惡中路正悲啼豹來銜其尾熊來攫其頥猛虎死不¶
<pb:KR3k0055_WYG_434-38a>¶
辭但慚前所為虎坐無助死況如汝細微　張籍猛虎¶
行曰南山北山樹冥冥猛虎白日繞樹行向晩一身當¶
道食山中麋鹿盡無聲年年養子在空谷雌雄上山不¶
相逐谷中近窟有山村長向村家取黄犢五陵年少不¶
敢射空來林下看行迹　李賀猛虎行曰長戈莫舂彊¶
弩莫抨乳孫哺子教得生獰舉頭為城掉尾為旌東海¶
黄公愁見夜行道逢騶虞牛哀不平何用尺刀壁上雷¶
鳴泰山之下婦人哭聲官家有程吏不敢聽　宋劉宰¶
<pb:KR3k0055_WYG_434-38b>¶
殺虎行謝宜興趙大夫詩曰君不見陽羡周將軍射殺¶
南山白額虎千古萬古聲流聞又不見宜興趙大夫南¶
山三十有六虎令行殺取無復餘古陽羡今宜興大夫¶
邑之主將軍邑之民主賔多寡事不同千古萬古同清¶
芬　元李俊民宣差射虎詩曰北原風勁霜草枯草間¶
出沒藏於菟眈眈來此被誰驅不防邂逅馮婦車將軍¶
胆氣勇有餘手中笑撚金僕姑等閒如射兔與狐兩眼¶
錯莫精光無深山大澤失所居或撩汝頭編汝鬚可憐¶
<pb:KR3k0055_WYG_434-39a>¶
肉食無逺圗伎倆不及黔之驢　周震霆虎墮井詩曰¶
郭西猛虎勢莫當攫人白晝來神岡(地名距/郡十里)暗中推墮¶
若有物眢井百尺籬根藏凍泉收聲甃為土轆轤綆斷¶
苔蘚蒼眼花誤落爪牙廢棄置有待摧彊梁酸風飛沙¶
寒日黄四郊流血皆戰塲乗時吞噬恒妥尾翼以倀鬼¶
髙駝翔北平將軍老且死泰山哭聲哀怨長豈知鑿地¶
古設險邂逅一蹶由天亡吁嗟此物肆無忌妄意流毒¶
窺城墻千夫駭汗手莫指造次坎窞侔干將貫盈有兆¶
<pb:KR3k0055_WYG_434-39b>¶
此未悟來者紛紛投土囊　眀沈周虎來詩曰成化十¶
一年九月偽言虎至爭慌惚前村漸報咥老翁西村少¶
年撲見骨昨聞鄰子說果見夜聞噭哮竦毛髮起從壁¶
孔稍窺覘恰有微月映屋缺翻烏駭雀不安樹偃草落¶
葉悲風發闊行卓尾自破來意搏不得怒氣勃聳軀哆¶
吻首闖地瞋目眈眈兩杯凸侵朝出門迹宛在濕泥載¶
塗五爪沒口中且言尚驚怕轉首四顧疑衝突嗚呼猛¶
獸猛不知平郊獨行無乃忽彎弧倘有裴將軍老命須¶
<pb:KR3k0055_WYG_434-40a>¶
臾應弦沒不如徙惡南山深安我民心汝安窟¶
増序唐符載畋獲虎頌序曰節度使樊公畋於郢城修¶
軍禮先是里人之訟乳虎為暴極於兵冦既卜其穴乃¶
大捜而取之爽氣凌厲士抝餘怒敲扣拍撲芟殺䇿䃗¶
觀其怒氣之所狡憤迅軀之所騰跱鋸牙之所噉咋鈎¶
爪之所拏攫傑作人立呀若箕張聲輕暴雷目爍燃炬¶
有一人烏獲之倫威鬰喬傑&KR1536;狡獷決鐏長㦸以撐拒¶
乃匐身而掩刃勢傾力絶四偃在地穿喉貫背爪有餘¶
<pb:KR3k0055_WYG_434-40b>¶
搏於是騰氣射虹霓酣噪破山林淋漓贔屓獻於公所¶
　　豹一¶
増本草釋名曰豹性暴故曰豹按許氏說文豹之脊長¶
行則脊隆豸豸然具司殺之形故字從豸從勺王氏字¶
說豹性勺物而取程度而食故字從勺又名曰程沈氏¶
筆談秦人謂豹為程至今延州猶然東人謂之失刺孫¶
　本草集解曰豹狀似虎而小白面團頭自惜其毛采¶
其文如錢者曰金錢豹宜為裘如艾葉者曰艾葉豹次¶
<pb:KR3k0055_WYG_434-41a>¶
之又西域有金線豹文如金線海中有水豹上應箕宿¶
禽蟲述云虎生三子一為豹　穆天子傳曰舂山百獸¶
所聚也爰有赤豹熊羆　山海經曰泰山多赤豹　陸¶
璣疏曰尾赤而文黒謂之赤豹　莊子曰豐狐文豹棲¶
於山林伏以巖穴靜也夜行晝居戒也雖飢渇隠約猶¶
且胥疏於江湖之上而求食焉定也然且不免於羅罔¶
機辟之患其皮為之災也　淮南子曰蝟使虎申蛇令¶
豹止物各有所制也　武昌記曰樊口南有大姥廟孫¶
<pb:KR3k0055_WYG_434-41b>¶
權嘗獵於山下依夕見一姥問權獵何所得曰正得一¶
豹姥曰何不竪豹尾忽然不見應劭漢官儀曰豹尾過¶
後執金吾罷解圍天子鹵簿中後屬車施豹尾於道路¶
豹尾之内為省中盖權事應在此故為立廟也¶
　　豹二¶
原似虎　名程(說文云豹似虎圜文黄紋黒如錢也/豹一名程列子曰程生馬注曰豹)¶
隠南山　受北國(陶答子妻曰南山有黒豹隠霧雨而/十日不下食  宣王時錫韓侯奄受)¶
(北國因以獻/其赤豹也)　君子變　管中窺(易君子豹變其文蔚/也  晋王子敬數嵗)¶
<pb:KR3k0055_WYG_434-42a>¶
(門生輩曰此郎管中/窺豹時見一斑也)　在檻　為裘(莊子虎豹在檻穽/之中揺尾而求食)¶
(豹管子武王侈靡命豹襜豹裘方得入廟故/  皮曰千金功臣之家糶千鐘粟得一豹皮)　九闗¶
即谷(楚辭曰虎豹九闗多瑞應/圗幽都即谷山上  黒豹)　鞹猶犬羊　威同鼷¶
鼠(上詳虎三與韓子虎豹/不用爪牙  鼷鼠同威)　増留皮　為枕(五代王彦/章曰豹死)¶
(㽞皮人死留名枕五行志/韋后妹嘗為豹  以辟邪)　炮脯　煮胎(洞冥記元封/中起神明之)¶
(臺炮青豹之脯青豹出浪坂之山狀如虎色如/翠殺之為脯食之不愚  杜牧詩歸來煮豹胎)¶
　　豹三¶
原為罪(韓子翟人獻黒豹皮晋文/公歎曰皮美自為罪也)　駭人(其駭/人也)　號飛¶
<pb:KR3k0055_WYG_434-42b>¶
豹(晋王彌膂力/過人號飛豹)　乗赤豹(楚辭曰乗赤/豹兮從文狸)　文蔚之皮(爾/雅)¶
(曰西方之美有/文蔚之皮焉)　炳蔚之姿(文選虎豹以/炳蔚凝姿)　水豹　土¶
豹　豹落(吳都賦云剽掠虎/豹之落落居處也)　増豹韜(太公六韜/有豹韜)　文¶
采炳煥(後秦記狄伯竒少曽游獵得豹見/其文采炳煥遂自感歎始學書藝)　徃而不反¶
(其為物徃而不反故曰豹死則/首山軍之殿後者豹尾以入)　羑里獻(懐壅山有黒/豹虎身白㸃)¶
(文王囚羑里散宜/生得之以獻紂)　羅山獸(道書南海博羅縣有羅山/髙入雲霧諸仙人所游之)¶
(山也上有豹獸如獼猴/南海人名之為果下)　豹袪豹褎(詩羔裘豹袪自我/人居居羔裘豹褎)¶
(自我人究究豹袪下大夫也豹褎/上大夫也晋人刺在位不恤其民)　豹飾豹幨(詩羔裘/豹飾飾)¶
<pb:KR3k0055_WYG_434-43a>¶
(謂領縁人君之服也管子上大夫豹飾列/大夫豹幨埤雅云此齊一時之數非古也)　海豹(海豹/形如)¶
(豹文身五色叢居水涯常以一豹/䕶守如雁奴類其皮可飾鞍褥)　它牛豹(南蠻傳室/利佛逝國)¶
(有槖它豹文而犀角以/乗且耕名曰它牛豹)　五豹將軍(宣室志張鋋次巴/西巴西侯邀五豹)¶
(將軍乃/豹也)¶
　　豹四¶
増詩唐李嶠豹詩曰車法肇宗周鼷文闡大猷還將君¶
子變來藴太公籌委質超羊鞹飛名列虎侯若令逢雨¶
霧長隠南山幽　宋梅堯臣文豹篇曰壯哉南山豹不¶
<pb:KR3k0055_WYG_434-43b>¶
畏白額虎澤霧毛雖雜鼮鼠朝捋其鬚暮飲乳文章子¶
雲久已許還笑大夫費五羖天子仗中儀物舉尾與斾¶
常願看取¶
　　貔貅一¶
原爾雅曰貔白狐其子豰　說文曰貔豹屬出貉國¶
尚書曰如虎如貔　毛詩曰獻其貔皮赤豹黄羆　禮¶
記曰前有摯獸則載貔貅　増史記曰黄帝敎熊羆貔¶
貅貙虎以與炎帝戰於坂泉之野¶
<pb:KR3k0055_WYG_434-44a>¶
　　貔貅二¶
原賛晉郭璞貔賛曰書稱猛士如虎如貔貔盖豹屬亦¶
曰執夷白狐之云似是而非¶
　　狼一(狽豺附/)¶
原說文曰狼似犬鋭頭白頰前高後廣　爾雅曰牡獾¶
牝狼其子獥絶有力迅　增本草集解曰狼豺屬也南¶
人呼為毛狗其居有穴其形大如犬而尖喙駢脇脚不¶
甚高能食雞鴨鼠物其色雜黄黒亦有蒼灰色者其聲¶
<pb:KR3k0055_WYG_434-44b>¶
能大能小野俚尤惡其冬鳴其腸直故鳴則後竅皆沸¶
其性貪戾踐藉老則其胡如袋所以跋胡㚄尾進退兩¶
患其象上應奎星　毛詩疏曰狼能為小兒啼聲以誘¶
人去數十歩止其猛健者人不能制其膏可以煎和其¶
皮可以為裘　禽書曰狼卜食狼將逺逐食必先倒立¶
以卜所向故獵師遇狼輒喜盖狼之所在獸之所在也¶
古之造式者木用槐癭棗瘤而以狼牙為柱取其靈知¶
也　李竒曰豺從才狼從良獸之有才智者　原瑞應¶
<pb:KR3k0055_WYG_434-45a>¶
圗曰白狼王者仁徳明哲則見一本王者進退動凖法¶
度則見　山海經曰盖山獸多白狼　毛詩曰狼跋其¶
胡載㚄其尾美周公也　又曰竝驅從兩狼兮揖我謂¶
我臧兮齊哀公好田獵也　周禮曰獸人冬獻狼(注時/之味)¶
(也/)　増抱朴子曰山中&KR0091;當路君者狼也¶
　　狼二¶
原尚書中候曰湯牽白狼握禹籙　田俅子曰商湯為¶
天子都於亳有神手牽白狼口銜金鈎而入湯庭　増¶
<pb:KR3k0055_WYG_434-45b>¶
國語曰周穆王征犬戎得四白狼四白鹿以歸自是荒¶
服者不至　原周宣王時白狼見犬戎滅　増漢宫殿¶
疏曰秦故虎圈周匝三十五歩狼圈廣八十歩長二十¶
歩西去長安十五里　捜神記曰王業為荆州刺史山¶
無豺狼　後周書曰突厥之先匈奴之别種也為鄰國¶
所破其族有一小兒棄草澤中有牝狼以肉飼之及長¶
與狼交合遂有孕焉逃於髙昌國北山洞穴生十男其¶
後各為一姓阿史那即其一也　宣室志曰張鋋夜次¶
<pb:KR3k0055_WYG_434-46a>¶
巴西巴西侯相邀置酒邀滄浪君至一人蒼衣其質魁¶
岸夜半鋋亦假寐天將曉鋋悸而寤見一狼卧於前盖¶
所謂滄浪君也　舊唐書曰薛延陁部落嘗有一客乞¶
食於主人者主人引與入帳命妻具饌其妻顧視客乃¶
狼頭人也主人不之覺妻告鄰人共視之狼頭人已食¶
主人而去相與逐之見二人追者告其故二人曰我是¶
也我即神人薛延陁當滅我來取之追者懼而反走¶
南部新書曰武后時遊擊將軍朱佛兒於魏縣長夀鄉¶
<pb:KR3k0055_WYG_434-46b>¶
界内逢白狼馴狎無懼人意遂繫得送於縣縣令孟神¶
符牒稱崔融為表賀　江南野録曰嗣主如南都詰旦¶
殿廷忽見有殘獐一脚詢宿衞莫知所以使徃詢陳陶¶
陶曰昨暮乃狼星直日故爾嗣主歎曰真鴻儒矣　稽¶
神録曰晉州神山民黄張妻忽夢一黄褐人腰腹甚細¶
留淫之兩接而去遂娠好食生肉䑛脣咬齒而性狠戾¶
生二狼生即走其夫擊殺之　元五行志曰至正十年¶
彰徳境内狼狽為害夜如人形入人家哭就人懐抱中¶
<pb:KR3k0055_WYG_434-47a>¶
取小兒食之　酉陽雜俎曰狼狽是兩物狽前足絶短¶
毎行常駕兩狼失狼則不能動故世言事乖者稱狼狽¶
　本草集解曰狽足前短能知食所在狼足後短負之¶
而行故曰狼狽　埤雅曰豺狗足似狗而長尾白頰髙¶
前廣後其色黄季秋取獸四面陳之以祀其先世謂之¶
豺祭獸故先王候之以田汲冡周書霜降之日豺乃祭¶
獸豺不祭獸爪牙不良　又俗云羣豺噬虎言其猛健¶
且衆可以窘虎也史云豺見虎睡則遶而溺之虎不能¶
<pb:KR3k0055_WYG_434-47b>¶
起遂噬之又云豺舌似棘䑛舌似鋸骨痩如豺豺柴也¶
豺體細痩故謂之豺棘人骨立謂之柴毁義取諸此¶
本草集解曰豺狼屬也其牙如錐噬物羣行虎亦畏之¶
又喜食羊其聲如犬人惡之以為引魅不祥其氣臊臭¶
可惡羅願云世傳狗為豺之舅見狗輒跪亦相制耳¶
酉陽雜俎曰獵者不殺豺以財為同聲　韻府曰湖南¶
李玉獵深山見豺數隻逐之其豺合爪人立而號若乞¶
命狀玉遂舍弓弩更業¶
<pb:KR3k0055_WYG_434-48a>¶
　　狼三¶
原金精　鈎瑞(瑞應圗曰白狼金精也/  下詳狼二田俅子)　銜衣　當道¶
(宋王懿字仲徳義兵窘廹暴雨洪潦不知津梁有一白/狼至前仰天而號訖銜王懿衣因渡随之得濟也  漢)¶
(張綱為御史充八使之數綱埋輪於都/亭曰豺狼當道安問狐狸遂劾梁冀)　善顧　憙還¶
(狼善顧其後還/狼性怯走憙)　似犬　逐羊(選宣王得白狼而戎狄/賔服注白狼頭白似犬)¶
(也之史譬使豺/狼  逐羣羊也)　嚙宫人　配二女(江都昜王非卒子/建立宫人有過縱)¶
(狼嚙殺之觀以為樂為北史單于二女甚美置高/堂上有老狼守臺遂  狼妻産子後遂為高昌國)　増¶
佛寺童子　道旁女人(宋王懿三臨徐州威徳著於彭/城立佛寺作白狼童子像於塔)¶
<pb:KR3k0055_WYG_434-48b>¶
(中以報白狼銜衣救已之徳也詳前銜衣注曰白澤圗/百嵗狼化為女人名曰知女坐道旁告丈夫  我無父)¶
(母兄弟丈夫娶為妻三年而/食人以其名呼之則逃去)¶
　　狼四¶
原去腸(禮狼去腸/不堪食)　解變(抱朴子曰狼夀三百/嵗則解變化為人形)　乳烏¶
孫(烏孫昆莫棄於野/狼乳之時初生也)　入咸市(洪範五行傳秦/時狼入咸市也)　知殷¶
興(白狼知殷/家之興)　増狼村(穆天子傳舂山百/獸所居爰有狼村)　狼堠(埤雅/古之)¶
(烽用狼糞取其煙直而/聚風吹不斜故曰狼堠)　狼藉(雜志狼起卧游戲/多藉草草多穢亂)　狼¶
噬(李林甫以王鉷險刻/倚之使鷙擊狼噬)　狼乳溝(地里志陜西慶陽府/有狼乳溝乃稷棄於)¶
<pb:KR3k0055_WYG_434-49a>¶
　(野狼乳之地後/人遂以名溝)　避狼城(述異記周幽王時牛化為虎/羊化為狼洛陽有避狼城)¶
　　　狼五¶
　増詩宋陳師道捕狼詩曰一狼將四子一嶺走千羊意¶
　得無前敵時乖闕後防寧知射生手已發弩機張會使¶
　烏鳶飽空令豺虎傷¶
　原賛晋郭璞白狼賛曰矯矯白狼有道則游應符變質¶
　乃銜靈鈎惟徳是適出殷見周¶
　増表唐崔融賀白狼表曰金精累爍鼓鑄於隂陽玉毳¶
<pb:KR3k0055_WYG_434-49b>¶
　霜翹騰倚於郊甸應時乃出野心狎而無驚有道則游¶
　貪性馴而不搏¶
　¶
　¶
　¶
　¶
　¶
御定淵鑑類函卷四百二十九¶
