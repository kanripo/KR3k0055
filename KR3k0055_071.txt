# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.031837
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0055_WYG_071-1a>¶
　欽定四庫全書¶
御定淵鑑𩔖函卷六十六¶
　　設官部六(太宰/)　(太尉/)　(大司馬/)¶
　　　太宰一¶
　原太宰於殷為六太於周為六卿亦曰冢宰　武王時¶
　周公始居之掌建邦之治　秦漢魏並不置(平帝加王/莽號曰宰)¶
　(衡/)　晋初依周禮備置三公三公之職太師居首以景¶
　帝名師故置太宰以代之而以安平獻王孚居焉増掾¶
<pb:KR3k0055_WYG_071-1b>¶
　屬十人盖為太師之互名非周冢宰之任也(安帝以太/宰琅邪王)¶
　(徳文不宜嬰拂事務以汙論道之重可衮冕之服綠盭/綬羽葆鼔吹盭音戾盭綠也以綠為質盭草名也出琅)¶
　(邪平昌縣似艾可/染綬因以為綬名)　宋大眀中用江夏王義恭為之冠¶
　綬服秩悉與太傅同　齊以為贈　梁初有之　陳又¶
　以為贈有事則權兼之　後魏初無至孝莊時以太尉¶
　上黨王天穆為之増置佐吏　北齊無聞　後周文帝¶
　又依周禮建六官遂置天官大冢宰卿一人掌邦治以¶
　建邦之六典佐皇帝治邦國自隋而無　増宋崇寕時¶
<pb:KR3k0055_WYG_071-2a>¶
蔡京得政乃言僕臣之賤非宰相所宜稱於是改左僕¶
射為太宰右僕射為少宰靖康末詔宰臣依舊為左右¶
僕射　遼金元眀俱無是官¶
　　太宰二¶
原尚書曰冢宰掌邦治統百官均四海　増又曰百官¶
總已以聽冢宰伊尹乃眀言烈祖之成徳以訓于王¶
原周官曰太宰之職掌建邦之六典以佐王治邦國一¶
曰治典以&KR0052;邦國以治官府以紀萬民二曰教典以安¶
<pb:KR3k0055_WYG_071-2b>¶
邦國以教官府以擾萬民三曰禮典以和邦國以統百¶
官以諧萬民四曰政典以平邦國以正百官以均萬民¶
五曰刑典以詰邦國以刑百官以糾萬民六曰事典以¶
冨邦國以任百官以生萬民　増又曰太宰以九兩繫¶
邦國之民兩耦合之言繫者以維持其情性使不離㪚¶
也　家語曰官屬不治分職不明法政不一百事不紀¶
曰亂亂則飭冢宰(飭謂整/攝也)　原王隐晋書曰武帝時太¶
傅領司徒何曾屢上書遜位詔以司徒所掌煩務不可¶
<pb:KR3k0055_WYG_071-3a>¶
以久勞耆艾其進位太宰朝㑹乗輿劍履上殿如漢蕭¶
何魏鍾繇故事　増又曰何曾為太宰年老禮優每召¶
見敕以常所飲食服物自隨令二子侍&KR0025;　又曰太宰¶
羕與王導同受顧命輔成帝時帝㓜冲詔羕依安平獻¶
王孚故事設牀帳於殿上帝親迎拜　原晉公卿禮秩¶
曰安平王孚朗陵公何曾汝南王亮皆為太宰　齊職¶
儀曰太宰品第一金章紫綬佩山𤣥玉堯命羲和使主¶
其隂陽之職羲伯司天官也后稷伏事虞夏敬事民時¶
<pb:KR3k0055_WYG_071-3b>¶
尊稷為天官夏衰稷後不窋失官由是廢官殷以其官¶
為冢宰周公在豐為太宰召公又居之秦漢魏無此職¶
晋武帝以&KR0025;祖安平王孚為太宰始置其官安平薨省¶
咸寕四年又置㦯謂夲太師之職避景帝諱改為太宰¶
太宰周之卿位晋武依周置職以尊安平非避諱也後¶
元興中恭帝為太宰桓𤣥都督中外博士徐豁議太宰¶
非武官不應敬都督&KR0025;豁議　増仲長統昌言曰冢宰¶
堯官也¶
<pb:KR3k0055_WYG_071-4a>¶
　　太宰三¶
原正百工　計羣吏(尚書蔡仲之命惟周公位冡宰正/百工孔傳謂武王崩時也  周禮)¶
(曰太宰三嵗則大計/羣吏之治而誅賞之)　統理百官　均平四海(尚書冢/宰統理)¶
(百官均平四海孔傳云天官統/理萬物縂御衆官合天下職之)　六典佐王　八柄詔¶
王(詳太宰二二周禮太宰以八柄詔王馭羣臣一曰爵/以馭其貴  曰祿以馭其冨三曰予以馭其幸四曰)¶
(置以馭其行五曰生以馭其福六曰奪以馭/其貧七曰廢以馭其罪八曰誅以馭其過)¶
　　太宰四¶
原太宰古官(晋百官表注云太宰古官金章紫綬五時/朝服進賢三梁冠佩山𤣥玉官品第一)¶
<pb:KR3k0055_WYG_071-4b>¶
　冢宰成道(家語云古之御天下者以六官縂治焉冢/宰之官以成道司徒之官以成徳宗伯之)¶
(官以成仁太尉之官以成聖司㓂之官以成義/司空之官以成禮注曰太宰治官所以成道)　總百¶
官(尚書伊訓曰百官縂已以聴冢宰/孔傳云伊尹以三公攝冢宰也)　賛王治(周禮太/宰職云)¶
(王視治朝則賛聴治鄭注治朝在路門/外羣臣治事之朝王視之則助王平㫁)　正百官(禮記/曰爾)¶
(臣守和宰正百官鄭注爾近也謂/調君事者冢宰也主治百事也)　掌邦治(周禮天官/職惟王建)¶
(國辨方正位體國&KR0052;野設官分職以為民極乃立天/官冢宰使率其屬而掌邦治鄭注治謂六官之職)¶
主國政(尚書冢宰掌邦治孔傳云/天官卿稱太宰主政治也)　制國用(禮王制曰/冢宰制國)¶
(用必於嵗杪五榖/皆入然後制國用)　布治於邦國(周禮太宰職云太宰/掌以正月之吉始和)¶
<pb:KR3k0055_WYG_071-5a>¶
(布治于邦國都鄙乃縣治象之法于/象魏使萬民觀治象挟日而歛之)　施典于邦國(又/云)¶
(太宰乃施典於邦國而建其牧立其監設其参傳其伍/陳其殷置其輔鄭注乃者更申敕之以侯伯有功徳者)¶
(加命作州長謂之牧監一國參謂卿三人伍謂/大夫五人也殷謂衆士輔府史庶人在官者也)　施法¶
于官府(又云太宰乃施法于官府而建其正立其貳設/其考陳其殷置其輔鄭注正謂冢宰司徒宗伯)¶
(司馬司㓂司空也貳謂小宰小司徒小/宗伯小司馬小司㓂小司空也考成也)　施則于都鄙¶
(又太宰乃施則于都鄙而建其長立其兩設其伍陳其/殷置其輔鄭注長謂公卿大夫王子弟食采邑者兩謂)¶
(兩卿不言三卿/者不足於諸侯)　六職辨邦治(又小宰職云一曰治職/以平邦國二曰教職以)¶
(安邦國三曰禮職以和邦國四曰政職以服邦/國五曰刑職以詰邦國六曰事職以冨邦國)　六屬¶
<pb:KR3k0055_WYG_071-5b>¶
舉邦治(又云小宰以官府之六屬舉邦治一曰天官二/曰地官三曰春官四曰夏官五曰秋官六曰冬)¶
(官/)　六聨合邦治(又云小宰以官府之六聨合邦治一/曰祭祀之聨事二曰賔客之聨事三)¶
(曰喪荒之聨事四曰軍旅之聨事五/曰田役之聨事六曰斂弛之聨事)　八成經邦治(又/云)¶
(小宰以官府之八成經邦治一曰聽政役以比居二曰/聽師田以簡稽三曰聽閭里以版圖四曰聽稱責以傅)¶
(别五曰聽祿位以禮命六曰聽取予以書契/七曰聽賣買以質劑八曰聽出入以要會)　八法治¶
官府(又云太宰以八法治官府一曰官屬以舉邦治二/曰官職以辨邦治三曰官聨以㑹官治四曰官常)¶
(以聽官治五曰官成以&KR0052;邦治六曰官法以正/邦治七曰官刑以糾邦治八曰官計以弊邦治)　八則¶
治都鄙(又云太宰以八則治都鄙一曰祭祀以馭其神/二曰法則以馭其官三曰廢置以馭其吏四曰)¶
<pb:KR3k0055_WYG_071-6a>¶
(祿位以馭其士五曰賦貢以馭其用六曰禮俗以/馭其民七曰刑賞以馭其威八曰田役以馭其衆)　六¶
計弊羣吏(又小宰以聽官府之六計弊羣吏之治一曰/㢘善二曰㢘&KR0014;三曰㢘敬四曰㢘正五曰㢘)¶
(法六曰/㢘辨)　六叙正羣吏(又云小宰以官府之六叙正羣/吏一曰以叙正其位二曰以叙)¶
(進其治三曰以叙作其事四曰以叙制其/食五曰以叙受其會六曰以叙聽其情)　九兩繫邦¶
國之民(又曰太宰以九兩繫邦國之民一曰牧以地得/民二曰長以貴得民三曰師以賢得民四曰儒)¶
(以道得民五曰宗以族得民六曰主以利得民七曰/吏以治得民八曰友以任得民九曰藪以冨得民)¶
九貢致邦國之用(又曰太宰以九貢致邦國之用一曰/祀貢二曰嬪貢三曰器貢四曰幣貢)¶
(五曰材貢六曰貨貢七曰/服貢八曰斿貢九曰物貢)　八統馭萬民(又云太宰以/八統詔王馭)¶
<pb:KR3k0055_WYG_071-6b>¶
(萬民一曰親親二曰敬故三曰進賢四曰使/&KR0014;五曰保庸六曰尊貴七曰達吏八曰禮賔)　九職任¶
萬民(又云太宰以九職任萬民一曰三農生九穀二曰/園圃毓草木三曰虞衡作山澤之材四曰藪牧養)¶
(蕃鳥獸五曰百工飭庀八材六曰商賈阜通貨賄七曰/嬪婦庀治絲枲八曰臣妾聚歛疏材九曰閑民無常職)¶
(轉移/執事)　九賦斂財賄(又云太宰職以九賦歛財賄一曰/邦中之賦二曰四郊之賦三曰邦)¶
(甸之賦四曰家削之賦五曰邦縣之賦六曰邦都之/賦七曰關市之賦八曰山澤之賦九曰弊餘之賦)¶
九式均財用(又云太宰以九式均財用一曰祭祀之式/二曰賔客之式三曰喪荒之式四曰羞服)¶
(之式五曰工事之式六曰幣帛之式七曰/芻秣之式八曰匪頒之式九曰好用之式)　收舉五榖¶
　播時百榖　西陽王以宗室加禮(晋起居注咸康元/年以太宰西陽王)¶
<pb:KR3k0055_WYG_071-7a>¶
(羕宗室長厚特加禮敬依安/平王故事設牀帳於後也)　何太傅以耆艾進位(詳/太)¶
(宰/二)¶
　　太宰五¶
原碑晋孫綽太宰郗鑒碑文曰公葢黄帝之苗裔氏族¶
所由皆紀於祖御史大夫之碑矣靈和誕授載有公侯¶
至徳碩量天實挺之琅邪王應天啓之運闡中興之道¶
思延英賢以匡王業乃假兖州刺史金章仍割元鉞載¶
飾于時羯宼凶熾羣逆猋起公奮其忠勇精貫白日信¶
<pb:KR3k0055_WYG_071-7b>¶
順為甲胄大節為城池故&KR0014;摧却凶宼全身濟功惟公¶
徳器純固體識深宏敦尙衡門則服膺曽閔毗亮皇極¶
則憲章元凱䔍誠簡於帝心明允著於蒞政信鍾山之¶
圭璧嵗寒之靈木者也摛藻風雲策名帝錄肇階方尺¶
遂隆台岳王室未休吾何以豫興言冄慨思康天步將¶
俾皇化歸之太素彼蒼者天曽不遐祚哲人其萎民斯¶
攸慕嗟爾後昆式瞻宏度　齊王儉太宰褚彦囘碑文¶
曰夫太上立徳其次立功此之謂不朽所以子産云亡¶
<pb:KR3k0055_WYG_071-8a>¶
宣尼泣其遺愛隨武既殁趙文懐其餘風乃祖太傅徳¶
合當時行庇州壤深識臧否不以毁譽形言亮采王室¶
每懐冲虚之道可謂婉而成章志而晦者矣公稟川岳¶
之靈暉含圭璋而挺曜和順内凝英華外發神茂初學¶
業隆弱冠是以仁經義緯敦睦於閨庭金聲玉振寥亮¶
於區宇孝敬淳深率由斯至盡歡朝夕人無間言逍遥¶
乎文雅之囿翺翔乎禮樂之場風儀與秋月齊明音徽¶
與春雲等潤既而齊徳龍興順皇髙禪深達先天之運¶
<pb:KR3k0055_WYG_071-8b>¶
匡賛奉時之業亦猶稷契之臣虞夏荀裴之奉魏晋今¶
之尚書古之冢宰雖職&KR0127;於衮司而任隆于百辟暫遂¶
冲㫖改授朝端邇無異言逺無異望執五禮以正民簡¶
八刑而罕用故&KR0014;騁蹟康衢延慈哲后仰南風之髙詠¶
餐東序之祕寳雅議於聽政之晨披文於宴私之夕參¶
以酒徳間以琴心曖有餘暉遥然流想君垂冬日之温¶
臣盡秋霜之戒肅肅焉穆穆焉於是見君親之同致知在¶
三之如一銘曰永言必孝因心則友仁洽兼濟愛深善¶
<pb:KR3k0055_WYG_071-9a>¶
誘覩海齊深登岳均厚五臣兹六八元斯九率禮蹈謙¶
諒實身幹迹屈朱軒志隆衡館眇眇𤣥宗萋萋辭翰義¶
既水流文亦霧散¶
原誄晋潘岳太宰魯武公誄曰昂昂公侯實天誕育八¶
元斯九五臣兹六揜討逆節折衝江湖走欽擒儉梟誕¶
弊吳公于出征爰整其旅壘未越郊麾不及舉秦凉獲¶
乂西戎即叙他人之賢譬彼丘陵邈矣公侯如日之升¶
泰山其頽寢疾不興遐邇曷仰社稷焉慿生榮則易終¶
<pb:KR3k0055_WYG_071-9b>¶
哀實難靡不春華鮮克嵗寒嗚呼公隕率土含酸趙喪¶
望諸列國同傷秦亡&KR0989;叔舂者不相桃李不言下自成¶
行徳之休明沒&KR0014;彌彰¶
原表後魏温子昇上黨王穆讓太宰表曰臣聞䇿&KR0989;長¶
途終慙一日之致懸縷層臺詎任千鈞之重固知才弱¶
不可自強力微難以企及智小謀大恐貽折足之憂才¶
&KR0127;任重懼有絶臏之悔既慮鑠金因陳匪石¶
　　太尉一¶
<pb:KR3k0055_WYG_071-10a>¶
原太尉秦官　漢因之(應劭漢官儀謂太尉周官非也/鄭注月令亦曰秦官尚書中候)¶
(云爵為太尉束晳據非秦官以此追難元焉劉昭曰緯/候衆書貴尚詭出沒隐𩔰動挟誕怪太尉官實司天虞)¶
(舜作宰璿衡賦政當是據位以書前職非虞之實號也/太尉所職即舜所掌遂以同掌追&KR0091;太尉乃中候之誤)¶
(假盖非官之為謬康成淵博自注中候裁及注禮而忘/舜位豈其實㢤此是不發譏於中候而正之於月令也)¶
(廣㣲之誚/未探碩意)金印紫綬掌武事漢文三年省景帝三年復¶
置其尊與丞相等(丞相衞綰病免上議置丞相太尉籍/福說田蚡曰上以将軍為丞相必讓)¶
(竇嬰嬰為相将軍必為太尉太尉相尊/等耳又有譲賢名蚡&KR0025;之皆如其謀)五年又省元狩¶
四年更名大司馬(大司馬說/在本篇)　後漢建武二十七年復¶
<pb:KR3k0055_WYG_071-10b>¶
舊名為太尉公每帝初即位多與太傅同錄尚書事¶
府門無闕(論者云王莽以大司馬/簒盗神器故貶其闕)掌四方兵事功課¶
嵗盡則奏其殿最而行賞罰凡郊祀之事掌亞獻大¶
喪則告諡南郊凡國有大造大疑則與司徒司空通¶
而論之國有過事與二公通諫諍之靈帝末以劉虞¶
為大司馬而太尉如故自此則大司馬與太尉始並¶
置矣(劉寵字祖榮遷/太尉以日食免)　魏亦有之(王祥字休徴為太/尉司馬文王進爵)¶
(為王時祥與司徒何曽司空荀凱並詣王覬曰相王/尊重今可相率而拜祥曰相國勢位誠尊貴然要是)¶
<pb:KR3k0055_WYG_071-11a>¶
(魏之宰相吾等魏之三公公王相去一階而已班列/大同安有天子三公可&KR0127;拜人者耶損魏朝之美虧)¶
(晋王之徳君子愛人以禮吾不為也及入荀凱遂拜/祥獨長揖文王謂祥曰今日然後知君子見顧之重)¶
　晋太尉進賢三梁冠介幘絳朝服金章紫綬佩山¶
𤣥玉若郊廟冕服七旒𤣥衣纁裳七章　宋制武冠¶
山𤣥玉　齊制九旒　後魏初與大將軍不並置正¶
光之後亦皆置焉歴代唯後周無其餘皆有悉為三¶
公　増宋循歴代之制以太尉與司徒司空並為三¶
公政和時罷之復周制以太師太傅太保為三公少¶
<pb:KR3k0055_WYG_071-11b>¶
師少傅少保為三孤以太尉本秦主兵官定為武階¶
之首正一品在節度使之上建炎三年劉光世始以¶
檢校太保除自後&KR0137;以檢校三少&KR0137;以節度使不帯¶
檢校皆徑進太尉則進使相是為除授之序依兩府¶
恩數　遼南面置三師府又有三公府太尉司徒司¶
空此皆南面朝官之長公師府俱有掌印官一人　金¶
三公太尉司徒司空各一貟皆正一品論道&KR0052;邦爕理¶
隂陽　元太宗即位始建三公其拜罷嵗月皆不可考¶
<pb:KR3k0055_WYG_071-12a>¶
至世祖之世其職常缺而僅置太保一貟至成宗武宗¶
而後三公並建迨無虚位矣又有所謂大司徒大司空¶
太尉之屬或置或不置其置者或開府或不開府而東¶
宮嘗置三師三少盖亦不恒有也　馬祖常上言曰司¶
徒司空皆古三公之流人臣名爵無如此極比者聖上¶
踐祚之初沙汰冗濫尤慎此官近嵗屢有閑雜人等如¶
沈宗攝汪元昌之流亦受司徒司空之職竊恐天下後¶
世𫝊為口實非便也　元仁宗延祐五年監察御史上¶
<pb:KR3k0055_WYG_071-12b>¶
言比年名爵濫冒已極太尉司徒國公接迹於朝昔奉¶
詔裁罷中外莫不忻恱近聞禮部奉㫖鑄太尉司空司¶
徒等印共二十有九此軰無功扵國家誠恐載在史册¶
貽笑将来請自今以後凡閥閲貴重勲業昭著者存留¶
一二餘並革去制曰可　明太祖下江左因勝國之舊¶
為五等爵以贈勲臣其後有王公侯伯之典而罷子男¶
至公孤不以為贈亦幷無太尉司徒等官　又按叙齊¶
職儀云太尉古官也(魚豢曰太尉掌武事古者兵獄官/皆以尉為稱尉罻也言兵獄羅罻)¶
<pb:KR3k0055_WYG_071-13a>¶
(也言兵獄/羅罻奸非)　堯時舜為太尉舜時契為司徒禹為司空¶
古亦為三公之職其後常以太尉與大司馬迭置不兩¶
立(有大司馬則不置/太尉歴代皆然)　周以太師太傅太保為三公以¶
大司馬大司徒大司空與大司宼大冢宰大宗伯為六¶
卿至西漢末師傅保之官崇其號為上公以大司馬大¶
司徒大司空為三公後漢初省大司馬立太尉與司徒¶
司空為三公(皆除/大字)歴魏晋宋齊之後常然至後周又依¶
周禮以師傅保為三公五代史志云隋又以太尉司徒¶
<pb:KR3k0055_WYG_071-13b>¶
司馬為三公歴代皆開府置官屬唐廢府寮¶
　　太尉二¶
原月令曰孟夏之月命太尉賛俊傑遂賢良舉長大¶
春秋合誠圖曰堯坐舟中與太尉舜臨觀鳳凰授圖¶
史記曰孝恵帝六年置太尉官　漢書百官表曰太尉¶
掌武事周勃灌嬰周亞夫等為之　又曰太尉古官也¶
自上安下曰尉故武官以為號　漢書曰呂后問髙帝¶
曰陛下百嵗之後蕭相國既死令誰代之上曰曹參可¶
<pb:KR3k0055_WYG_071-14a>¶
其次曰王陵可然少戅陳平可以助之陳平智有餘然¶
難獨任周勃厚重少文然安劉氏者必勃也可令為太¶
尉　又曰王龔為太尉在位恭慎自非公事不通州郡¶
書記其所辟命皆海内長者　東觀漢記曰張輔字益¶
侯為太尉父尚在輔每&KR0118;轉乃一到洛父来適會正臘¶
公卿罷朝俱賀嵗奉酒上輔父夀極歡莫不嘉其榮¶
又曰鄧彪字智伯為太尉在位清白公㢘率下　謝承¶
後漢書曰京兆朱寵字仲威為太尉家貧食脫粟飯卧¶
<pb:KR3k0055_WYG_071-14b>¶
布被朝廷賜錦被粱&KR0079;皆不敢當　又曰鄭宏字巨君¶
為臨江太守行春有兩白鹿隨車夾轂而行宏怪問主¶
簿黄國鹿為吉凶國拜賀曰聞三公車轓(一作/圖)畫作鹿¶
明府當為宰相後宏果為太尉　又曰初第五倫為㑹¶
稽太守署鄭宏為𥆳郵舉孝㢘及宏為太尉而倫為司¶
空班次在下每正朔朝見宏曲躬自卑上知其故遂置¶
雲母屏風分隔其間由此以為故事　増又曰劉寛為¶
太尉靈帝頗好學藝每引見寛令之講&KR0052;寛嘗於坐被¶
<pb:KR3k0055_WYG_071-15a>¶
酒睡伏帝問太尉醉耶寛仰對曰臣不敢醉但任重責¶
大憂心如醉　又曰張禹為太尉時連嵗災荒府蔵空¶
虚禹上疏求入三嵗租稅以助都國廩假許之　又曰¶
楊震代劉愷為太尉帝舅大鴻臚耿寳薦中常侍李閏¶
兄於震震不&KR0025;寳乃自徃候震曰李常侍國家所重欲¶
令公辟其兄寳代𫝊上意耳震曰如朝廷欲令三府辟¶
公固宜有尚書敕遂拒不許寳大恨而去　原袁山松¶
漢書曰太尉劉虞讓位於羊續靈帝時為三公者皆輸¶
<pb:KR3k0055_WYG_071-15b>¶
禮錢千萬續舉緼袍以示之曰臣之所有唯此而已遂¶
不代虞　華嶠後漢書曰安帝即位太尉徐防以災異¶
宼賊䇿免就國凡三公以災免始自防也　范曄後漢¶
書曰曹嵩靈帝時貨賂中官及輸西園錢一億萬故位¶
至太尉　増續漢書百官志曰太尉一人掌方岳事物¶
功課嵗盡則奏其殿最而行賞罰世祖即位為大司馬¶
　原應劭漢官儀曰章帝詔曰司空牟融典職六年勤¶
勞不怠其以融為太尉錄尚書事　又曰冲帝丁酉策¶
<pb:KR3k0055_WYG_071-16a>¶
書太尉趙峻二世掌典機衡有匪石不貳之心大司農¶
李固公族之苗忠直不囘有史魚之風今以峻為太傅¶
固為太尉與大将軍冀參錄尚書事　増又曰河間相¶
張衡說明帝以為司徒司空府已營欲更治太尉府府¶
公南陽趙憙也西曹掾安衆鄭君素愛名莭以為朝廷¶
新造北宫整飭宫寺今府本館陶公主第舍員職鮮少¶
自足相授憙表陳之即見聼許其冬帝幸辟雍歴二府¶
光觀莊䴡而太尉府獨卑陋𩔰宗東顧歎息曰屠牛縦¶
<pb:KR3k0055_WYG_071-16b>¶
酒勿令乞兒為宰　原幽明錄曰常山張顥為梁相天¶
新雨後有鳥如鵲飛翔稍下墜地民争取即化為一圓¶
石顥椎破之得金印文曰忠孝侯印顥表上聞蔵之秘¶
府顥漢靈帝時至太尉　齊職儀曰魏文帝黄初二年¶
日食有司奏免太尉賈詡詔曰天地之災害罪在朕躬¶
勿貶三公遂為永制　増魏志曰文帝踐祚鍾繇&KR0118;太¶
尉時華歆王朗並先世名臣帝罷朝謂左右曰此三公¶
者乃一代之偉人也後日殆難繼矣　吴志曰孫皓詔¶
<pb:KR3k0055_WYG_071-17a>¶
曰范慎勲徳俱茂朕所敬慿宜登上公以副衆望可為¶
太尉　晋中興書曰郗鑒為太尉雖在公位冲心愈約¶
勞謙日昃誦翫墳索自少及長身無擇行家本書生後¶
因喪亂&KR0281;巾&KR0025;戎非其夲願常懐慨然咸康五年秋寢¶
疾上疏遜位優詔不許　又曰桓温授侍中太尉固讓¶
不受旬月之中使者八至軺軒相望於道　謝靈運晋¶
書曰秦有太尉掌兵漢仍修之㦯置&KR0137;省是故司馬之¶
官主九伐之職　五代史後唐書莊宗御文明殿册齊¶
<pb:KR3k0055_WYG_071-17b>¶
王張全義為守太尉如常儀禮畢全義於尚書都省領¶
事宰臣羣官在列諫議竇專不降階為御史所劾專援¶
引舊典以對時宰臣不記故事無&KR0014;詰寢而不行¶
　　太尉三¶
原上司　亞獻(東觀漢記曰楊震字伯起為太尉性忠/誠每陳諫諍中常侍樊豐等譛之収印)¶
(綬歸本郡震到洛陽都亭謂門生曰吾蒙恩居上司奸/臣狡猾而不&KR0014;誅寵嬖傾亂而不&KR0014;禁何面目以見日)¶
(月遂飲鴆而死/  下詳太尉一)　統兵　掌武(並詳太/尉一)　化石　㫁金¶
(上詳太尉二大應劭漢官儀曰三公國之楨幹朝廷取/正以成㫁金  司農李固忠正不撓其以固為太尉)¶
<pb:KR3k0055_WYG_071-18a>¶
　兩鹿　三鱣(上詳太尉二湖范曄後漢書曰楊震字/伯起嘗客於  外不答州郡禮命數十)¶
(年衆人謂之晚暮而震勵志愈䔍後有鸛雀銜三鱣魚/飛集&KR0688;堂前都&KR0688;取魚進曰凡鱣者卿大夫之服象也)¶
(數三者法三台也先生/自此升矣後位至太尉)　畫鹿轓　飛鵲印(並詳太/尉二)¶
保皇家　安劉氏(摰虞隴西王泰為太尉册曰惟君行/為時表親則宗臣論道経邦保乂皇)¶
(家是用進登上台/  下詳太尉二)　主九伐　齊七政(上詳太尉二曰/汝南先賢傳)¶
(陳蕃拜太尉讓曰齊七政/訓五兵臣不如議郎王暢)　歎黄憲　舉蔡謨(謝承後/漢書曰)¶
(陳蕃拜太尉臨朝嘆曰黄憲若在不敢先佩印綬/  晋書郗鑒字道徽進祿太尉疾䔍舉蔡謨自代)　置¶
屏風　賜錦被(並詳太/尉二)　増六年　四世(上牟融彪楊/震秉賜  四)¶
<pb:KR3k0055_WYG_071-18b>¶
(世為/太尉)¶
　　太尉四¶
原冊太子授璽綬(漢百官表云太尉掌邦/冊皇太子捧上其璽綬)　辭年老賜¶
几杖(晋書曰劉寔拜太尉自陳年老固/辭上不許賜几杖宅一區不朝)　幽賛神明(古/今)¶
(通典云興治隆化幽賛神明奉/度順道使災不生者謂太尉也)　綱維王室(魏志明帝/寢疾劉放)¶
(孫資召太尉司馬/宣王以綱維王室)　臨朝&KR0989;諤(謝承集云永平之初太/尉鄭宏臨朝&KR0989;諤日旰)¶
(忘/食)　立朝正色(囗□為太尉菲食惡衣弊車/羸馬立朝正色不可干也)　九州用¶
緩羣公咸治(見崔駰/太尉箴)　上清三元下寕九域(隴西王泰/為太尉冊)¶
<pb:KR3k0055_WYG_071-19a>¶
(曰惟君貴為世家親則宗臣其上清三元/下寕九域永欽洪範以康濟宇宙敬哉)　華歆清素¶
寡欲(曹植輔臣論曰清素寡欲明敏特達志存太虛安/心元妙處平則以和養徳遭變則以㫁蹈義華太)¶
(尉歆之/謂也)　郗鑒冲心愈約(詳太/尉二)　楊秉不惑酒色(張璠/漢記)¶
(曰楊秉為太尉嘗曰我有三不/惑酒色財也時天下稱為名公)　劉寔不治産業(王隐/晋書)¶
(劉寔拜太尉不治産業居無第/宅祿賜皆給付親舊家無餘財)　固讓不就(謝承後漢/書曰鄭宏)¶
(為太尉固讓不就西曹掾/曰天子已白陵廟宜當拜)　稱疾不退(魏志華歆拜太/尉歆稱病乞退)¶
(讓位於管寕帝不許臨當大㑹乃遣㪚騎常侍繆襲奉/詔喻㫖曰君其力疾就㑹以恵予一人将立席几筵命)¶
(百官總已以須君到朕然後御坐又/詔襲須歆必起乃還歆不得已乃起)　病免賜俸終身¶
<pb:KR3k0055_WYG_071-19b>¶
(東觀漢記曰鄧彪為太尉在位清白為百寮式視事以/疾乞骸&KR0487;賜策罷贈錢三十萬在所以二千石俸終其)¶
(身/)　吿老以侯就第(干寳晋紀曰劉寔為太尉告老詔/以侯就第居三司之上國之大政)¶
(將詔於/宅室也)　以日蝕免(東觀漢記曰太尉張輔鄭/宏徐防趙憙並以日蝕免)　以流¶
星免(後漢太尉皇甫嵩以流星策免/案續漢書曰以日有重珥免)　漢寵元勲任先¶
周勃　晋尊碩徳𨕖在王祥　張禹在位三世忠孝彌¶
篤　牟融典職六年勤勞不息¶
　　太尉五¶
原詩晋傅咸贈太尉司馬虞顯機詩曰帝崇元淑妙𨕖¶
<pb:KR3k0055_WYG_071-20a>¶
其屬命子是佐増衮之縟¶
原箴後漢崔駰太尉箴曰天官冢宰庶寮之率師錫有¶
帝命虞作尉爰叶台極爰平國域制軍詰禁王旅惟式¶
九州是綏羣公咸治干戈載戢宿𨇠其紀上之云據下¶
之云戴茍非其人斁我帝載昔周人思文公而召南詠¶
甘棠昆吾崇夏伊摯嘉商季葉頗僻禮用不匡無曰我¶
強莫余敢喪無曰我大&KR0127;戰好殺紂師百萬卒以不艾¶
宰臣司馬敢告在際¶
<pb:KR3k0055_WYG_071-20b>¶
原贊後漢蔡邕太尉陳公賛曰公在百里有西産之恵¶
賜命方伯分陕餘慶餘慶伊何兆民其觀少者是懐老¶
者是安綱紀文王文王用平東𥆳京輦京輦用清乃登¶
三事三事攸寕契稷之佐具于堯庭今則由古於穆誕¶
成¶
原碑後漢蔡邕楊太尉碑銘曰於戯公惟岳靈天挺徳¶
翼赤精神氤氲仁哲生應台任作邦楨帝欽亮訪典刑¶
道不忒迄有成光遐邇穆其清　又楊太尉碑銘曰天¶
<pb:KR3k0055_WYG_071-21a>¶
鑒有漢挺生光輔世作三事勲在王府乃及伊公克光¶
前矩悉心畢力𦙍其相武化洽羣生澤霑區宇　又太¶
尉李咸碑銘曰天垂三台地應五岳降生我公應鼎之¶
足奕世載徳名昭圖錄既文且武桓桓紹續外則折衝¶
内則大麓　又太尉橋元碑曰岐嶷而超等總角而逸¶
羣至矣乎初紳髙明卓異為衆傑之䧺其性莊疾華尚¶
樸百折而不撓拔賢如逝流討惡如霆擊至徳在已揚¶
之由人茍不矯迹夫何舎焉　後漢桓驎太尉劉寛碑¶
<pb:KR3k0055_WYG_071-21b>¶
曰公誕受純和之氣體有樂道寕儉之性疾雕飾尚樸¶
素&KR0127;榮利重謙讓力與同好鐫墳典於茅廬是以根&KR0052;¶
緯綜精㣲誨童冠而不倦&KR0118;南陽大守推貞諒以示下¶
顯衆善以厲否惻隐之誠通於神人故去鞭朴如獲其¶
情弗用刑如弭其姦　晋孫綽太尉庾亮碑曰次黄中¶
以啓曹鍾遐武於軒轅爰及晋代世號多士公吸峻極¶
之秀氣誕命世之深量㣲言散于秋毫𤣥風暢乎徳音¶
闚門者貴其凝峙入室者議其通𤣥摽形者得之廊廟¶
<pb:KR3k0055_WYG_071-22a>¶
悟㫖者期諸濠川提挈南翔息肩靈越㑹大君有命納¶
妃徳門自求多福辭不獲已鳯羽籠于華樊麟趾縶于¶
椒房王敦阻兵翫權志窺神器乃轉公左衞将軍要䧺¶
㦸以扶華轂勒武旅以翼豹尾死難之心義形于色親¶
受中詔奔告方伯於是羣后契盟同稟髙謀巖栖懐徳¶
以響赴義拯神器於獸吻扶帝座於已傾王室之不壊¶
翳伯舅是賴公以為戰伐之謀仁所恥聞况立徳宏道¶
年㡬不惑闔門沈舟将逺迹山海詔累遣侍中黄門逼¶
<pb:KR3k0055_WYG_071-22b>¶
以嚴制知不獲免乃固求外任江外無烽燧之警宇内¶
歸穆然之美銘曰金徳時昏乾綱絶紀素靈南映中宗¶
蔚起誰其賛之數鍾伊公達人忘懐形隨運通再潜再¶
躍婉若㳺龍　梁沈約齊太尉王儉碑銘曰瞻旦奭而¶
齊軫軼夔龍而長騖百辟翹首譬列星之仰望舒千里¶
結轍若派流之宗江漢及宋道盛運鼎命将改而瞻烏¶
所集未知適歸公髙卧閒宇獨咤虚室眷龍顔以托夢¶
詠日角以興言佇傅巖之下懐滋水之上慨深版蕩念¶
<pb:KR3k0055_WYG_071-23a>¶
在濡足霸君亦慮屬一匡情降三顧卜匪熊罷唯人是¶
與公深覩興廢妙識人英察榮光於河渚攀龍翼於雲¶
漢傾方寸以奉國忘七尺以事君殊文共㑹異軫同歸¶
堆案盈几充庭滿室隨方引應㫁決如流辭不輟響紙¶
無停茟精明外朗神彩㫄映矖矚接其光景風雲溢乎¶
帷席囂喧總至大薄相填齊鑣共軫並而不雜銘曰悵¶
公赫矣世載經綸四彼三傑六兹五臣徳參世命道亞¶
如仁屣步金門濯纓蘭疇激水上征培風鬱起　陳沈¶
<pb:KR3k0055_WYG_071-23b>¶
烱太尉始興昭烈王碑曰古者帝王之興莫不崇建親¶
屏泰伯讓而退封武哀終而受號則有之矣至若勒功¶
鼎鼐銘徳太常清廟尊乎國家揚名顯乎子弟在昭烈¶
王見之焉若夫媯水遥源石砮遐集五絲作而詠南風¶
八世興而和鳴鳯藉帝王之基居正卿之族有由来矣¶
孔融汝潁之論許其少多傅暢諸公之書頗有賢哲自¶
漢至魏涉江而東綿邈蟬聨言之耆舊皇上革命應運¶
大啓邦國麟趾盤石之宗固立金楨玉幹之戚畢封文¶
<pb:KR3k0055_WYG_071-24a>¶
叔掩被之悲無冺仲謀援鞍之慟逾切乃封始興郡王¶
永定元年下詔曰天倫所感義本因心名器追崇則惟¶
恒典亡兄梁故南兖州刺史長城縣公徳範沈&KR0201;風度¶
寛厚性與天通深乎靡測昔彈冠入仕譽重城華宣力¶
艱難遂顧洪業雖時非季漢勢異桓王海内挹其風流¶
生民懐其大徳者矣朕受天眀命爰膺寳厯言尋永徃¶
興慕増懐可奉贈太尉公昔之宻戚近親宗英令徳若¶
河間之不羣沛獻之受象東平之樂善陳思之𦸼䴡實¶
<pb:KR3k0055_WYG_071-24b>¶
聞之也未有身死忠貞名存前代若王之義烈者銘曰¶
稽古帝舜重瞳有裔曰陳祚土纂虞之系騰波汝潁承¶
流媯汭四岳有後六竒獻計惟實惟忠卿長羣公浮舟¶
震澤佳氣蔥蔥岐周七十商亳百里婉婉中陽帝出攸¶
止太常景王季孫讓子天下不踐聞之惇史入孝出忠¶
清輝何已苞指周蔵風流懿徳言為世範行成士則名¶
山可鐫豐碑易勒惜哉徃矣殞身凶慝鼎命既遷山河¶
是始光啓代郡徳表永祀周以别功魯侯戾止禮茂廟¶
<pb:KR3k0055_WYG_071-25a>¶
堂恩加松祀　増張說贈太尉裴行儉神道碑曰星辰¶
元象所以殷時布氣然而行不言之道者天也文武用¶
才所以勤官定國然而収無為之理者帝也當髙宗之¶
休運任名世之良臣清九流而闢四海代天工而張帝¶
徳歴𨕖前哲豈多乎哉公諱行儉字守約河東聞喜人¶
其先出于嬴姓伯益之後也秦則裴侯始封漢則侍中¶
授職魏晋之代鬱為盛門八裴方於八王聲振海内三¶
子尊為三祖望髙士族自冀州刺史徽至公十二代中¶
<pb:KR3k0055_WYG_071-25b>¶
軍将軍雙虎至公六葉代無遺徳不損厥問者已大王¶
父伯鳯周驃騎大将軍光汾二州刺史琅邪郡開國公¶
大父定髙大将軍馮翊郡守襲琅邪郡公諸侯受封山¶
河𫝊國天子共理循良克家考仁基隋左光祿大夫以¶
隂圖世充仗義拔舊主遭時不利玉折名揚聖唐龍興¶
旌㳤勵莭贈原州都𥆳謚命曰忠藎春秋之褒也公清¶
明本乎世徳正性出乎胎教氣潤河靈貌䧺岳立仁孝¶
之道天生而知将相之器與年俱長以髙䕃為宏文生¶
<pb:KR3k0055_WYG_071-26a>¶
絶事篤學累年不舉房僕射異而問焉對曰隋室喪亂¶
家亡典籍館有良書探討未徧故少留耳梁公驚曰𩦸¶
子志氣凌雲一日千里其早為通人之目也如是明經¶
補左屯衞倉曹詔舉轉雍州司士𨕖金部户部二貟外¶
厯都官郎中長安令明慶中與長孫太尉褚河南論及¶
中宫廢立國家憂患有公伯寮&KR0626;行於季氏出為西州¶
長史又改金山副都䕶又拜安西大都䕶西域&KR0025;政七¶
八年間窮荒舉落重譯向化我之獨賢邉之多幸乾封¶
<pb:KR3k0055_WYG_071-26b>¶
嵗徴為同文少卿尋除司列少常伯官復舊號為吏部¶
侍郎加銀青光祿大夫自居銓管大設綱綜辨識差才¶
審官序爵法著新格言成故事上元中長星出天秃髪¶
入塞詔公為洮州道左軍總管又為秦州鎮撫右軍總¶
管並受元帥周王節度雖祭公有諫耀武之事不行而¶
方叔陳師来威之道備矣儀鳯二年十姓生可汗匐延¶
都支為李遮匐潜搆犬戎俶擾西域朝廷慿怒将行天¶
討公進議曰敬元敗績於茅戎審禮免胄而入狄豈可¶
<pb:KR3k0055_WYG_071-27a>¶
絶域更勤王師今波斯王亡侍子在此若命使冊立則¶
路由二蕃便宜取之是成擒也髙宗善其計詔公以名¶
冊送波斯兼安撫大使公徃蒞遺愛洽於人心是行也¶
百城故老望塵而雅拜四鎮酋渠連營而&KR1460;酒一言召¶
募萬騎雲集公乃&KR0281;嚴以反諜託獵以訓旅誤之多方¶
間其無備褁糧十日執都支於帳前破竹一呼鉗遮匐¶
於麾下華戎相慶立碑碎葉盖美克雋不殺而是講要¶
人以徳而去害審廓氛䘲扵地表燀皇靈於天外充國¶
<pb:KR3k0055_WYG_071-27b>¶
有屯田之頌竇憲有燕山之銘訂兹逺略彼何㣲也遷¶
禮部尚書加上柱國又特降恩命兼右衞大将軍夷典¶
秩宗神必據我文昌有將天道存焉調露中單于可汗¶
伏念外判大鴻臚蕭嗣業喪律詔公為定襄道大總管¶
軍至朔州斥堠相接匈奴故態狃刼糧以餒師神將出¶
竒張虚勢以䧟敵偽為轉運伏其壯士示羸師以緩行¶
隐精騎以躡迹宼果大下援兵奔散驕虜益驁自為得¶
色驅此車牛憩彼井泉於是箱中兵起千弩齊發要路¶
<pb:KR3k0055_WYG_071-28a>¶
騎飛一息而至羣胡顛沛殺傷滿野&KR0025;此饋運路無驚¶
者觀夫大漠無倪穹廬靡所追之迯遯捨之慿陵費日¶
老師兵家所病公潜使緩頬均其利心深圖既入狼意¶
亦改及委罪衙官隂送降欵公宻上其事人莫之知及¶
如所期舉國歸附煙塵大起師徒惶惑公徐使令軍曰¶
此是伏念執温𫝊来降非他宼也俄而啣璧轅門釋縛¶
納欵帝嘉厥勲命尚書崔知悌乗馹勞軍備禮獻凱冊¶
勲之日程務挺張䖍朂者行軍之偏将也訴言子勞逼¶
<pb:KR3k0055_WYG_071-28b>¶
逐方降大軍又屬秉鈞忌才上下其手公曰雖不逮羣¶
師之讓功猶恥與二王之競力今而殺降後無来者乃¶
封公聞喜縣開國公而伏念温𫝊皆戮都市是年也伏¶
念弟元珍擁其餘種復叛則天稱制追正宿枉贈伏念¶
太僕卿程張諸家别故夷族君子以為神理之不可誣¶
也永淳元年詔公為金牙道大總管未行遘疾四月二¶
十八日薨於京師延夀里春秋六十有四銘曰天生亞¶
聖祚此王國文綜九流武参七徳柔逺服叛窮西盡北¶
<pb:KR3k0055_WYG_071-29a>¶
赫我皇靈去其蝥賊仁則不逺智何不周如山之峻如¶
川之流術與神合藝将道逰書来懸帳賦出登樓司馬¶
軍陣官人綱紀帝加常伯國于聞喜室有令妻家成克¶
子社金𫝊世桓圭守祀神道上台永介邦祉¶
　　大司馬一¶
原大司馬古官也掌武事(司主也/馬武也)　少皥有鴡鳩氏為¶
司馬(瞗音/睢)　尭時棄為后稷兼掌司馬　周時司馬為¶
夏官掌邦政　項羽以曹無咎周殷並為大司馬(楚大/司馬)¶
<pb:KR3k0055_WYG_071-29b>¶
(景舍帥軍伐蔡蔡侯奉社稷而歸之楚發其賞舍辭曰/發誠布令而敵退是王威也相攻而敵退是将威也戰)¶
(而敵退是衆威也臣不宜以衆威受賞因又司馬穰苴/本姓田齊威王以古司馬法而附穰苴  號為司馬穰)¶
(苴/)　漢初不置武帝元狩四年初罷太尉置大司馬以¶
冠将軍之號(冠者加於其上為一官也霍光以大司馬/大将軍輔政武帝又令大将軍驃騎将軍)¶
(皆有大司/馬之號)　宣帝地節三年置大司馬不冠将軍亦無¶
印綬官屬(霍禹為大司馬/冠小冠無印綬)　成帝綏和元年初賜大司¶
馬金印紫綬置官屬祿比丞相去將軍哀帝建平二年¶
復去大司馬印綬官屬冠軍如故元夀二年復賜大司¶
<pb:KR3k0055_WYG_071-30a>¶
馬印綬置官屬去将軍位在司徒上(漢律丞相大司馬/大将軍月俸錢六)¶
(萬/)始置大司馬議者以漢有軍候千人司馬官故加大¶
王莽居攝以漢乃無少司徒而定司馬司空之號並加¶
大　後漢光武建武二十七年省大司馬以太尉代之¶
故常與太尉迭置不並列(吴漢為大司/馬封舞陽侯)至靈帝末始置¶
焉　魏文帝黄初二年復置大司馬以曹仁居之而太¶
尉如故則太尉大司馬大将軍各自為官位在三司上¶
(吴有左右/大司馬)　晋定令亦在三司上(晋諸公賛曰義陽王/為太尉大司馬時父)¶
<pb:KR3k0055_WYG_071-30b>¶
(子為太宰父子居上公中代以来未之有也殿/  又汝南王亮為大司馬正旦大㑹乗車上)武冠絳¶
朝服金章紫綬佩山𤣥玉與大将軍同　宋時唯元嘉¶
中用彭城王義康為之冠玉與晋同　齊以為贈　梁¶
時置官屬　陳以為贈　後魏北齊與大将軍為二大¶
位居三師之下三公之上　後周以為夏官謂之大司¶
馬卿(掌邦政以建邦國之九法佐皇帝平邦/國大祭祀掌其宿衞廟社則奉羊牲)自隋而無¶
　　大司馬二¶
原韋昭辨釋名曰大司馬司馬武也大總武事也大司¶
<pb:KR3k0055_WYG_071-31a>¶
馬掌軍古者兵車一車四馬故以馬名官訓馬為武者¶
取其速行也　白虎通曰司馬主兵不言兵而言馬者¶
陽物乾之所為行兵用馬不以傷害為文故言馬也¶
尚書周官曰司馬掌邦政統六師平邦國(孔傳云夏官/卿也主戎馬)¶
(之事掌征伐統正六/軍治邦國四方之亂)　又曰大司馬之職掌以九伐之¶
法(詳書/鈔)　毛詩曰祈父予王之爪牙(毛萇云祈父司馬/職掌封畿之兵甲)¶
(鄭注祈父時人以其職號呼之故曰祈父我乃王爪牙/之士當為王閑守為衛也尚書作圻父酒誥圻父薄違)¶
　増家語曰賢&KR0014;而失官爵功勞而失賞士卒疾怨兵¶
<pb:KR3k0055_WYG_071-31b>¶
弱不用曰不平不平則飭司馬&KR0346;謂整攝也　原尚書¶
大傳曰蠻夷猾夏寇賊姦宄則責之司馬　増韓詩外¶
傳曰隂陽不和四時不莭星辰失度災變非常則責之¶
司馬　原管子曰凉風至白露下天子命左右司馬全¶
組甲勵士衆　春秋運斗樞曰黄帝坐𤣥滬與大司馬¶
容光臨觀鳯銜圖置黄帝前　増尚書中候曰稷為大¶
司馬舜為太尉　原齊職官儀曰大司馬品第一秩二¶
千石其在少昊則睢鳩氏之任顓頊以司馬主火尭命¶
<pb:KR3k0055_WYG_071-32a>¶
羲叔為司馬夏官也虞夏二代以司馬夏官棄居其職¶
　増博物志曰太公望為灌壇令文王夢見婦人當道¶
哭問其故曰吾泰山之神女也嫁為西海婦灌壇令當¶
吾道不得作風雨夢覺召太公是日果疾風暴雨文王¶
乃拜太公為大司馬後成王以畢公髙為司馬　齊職¶
官儀曰楚漢之際曹無咎周殷始居其職　漢書曰董¶
賢為大司馬是時賢年二十二雖為三公常給事中領¶
尚書百官因賢奏事單于来朝宴見羣臣在前單于怪¶
<pb:KR3k0055_WYG_071-32b>¶
賢年少以問譯上令報曰大司馬年少以大賢居位單¶
于乃起拜賀帝得賢臣　又曰孝元王皇后成帝母也¶
家凡十侯五大司馬外戚莫盛焉　原漢書百官表曰¶
成帝綏和元年敕賜大司馬金印紫綬有長史秩千石¶
　増漢官序曰三司之職司馬主兵漢承秦曰太尉武¶
帝改曰大司馬無印綬官兼加而已世祖改曰太尉¶
東觀漢記曰更始欲以近親廵行河北大司徒賜言上¶
第一可用更始以上為大司馬遣之河北　原東觀漢¶
<pb:KR3k0055_WYG_071-33a>¶
記讖曰孫咸征狄今以平狄將軍孫咸行大司馬事咸¶
以武名官以應圖讖　増後漢書曰世祖北擊羣賊呉¶
漢將突騎五千為軍前鋒數先登䧟陣及河北平漢與¶
諸將奉圖書上尊號世祖即位拜漢為大司馬　又曰¶
上疾瘳召見隂興欲以代呉漢為大司馬興叩頭流淚¶
固讓曰臣不敢惜身誠恐虧損聖徳不可茍冒至誠發¶
中感動左右帝遂聽之　班彪奏事曰元狩六年罷太¶
尉置司馬議以北軍中有千人司馬故加之大司馬以¶
<pb:KR3k0055_WYG_071-33b>¶
别大小司馬之號也　原王隐晋書曰石苞太始之初¶
拜大司馬舊参軍於都督無敬故孫楚抗衡於苞苞以¶
楚傲更相表陳參軍有敬自楚始也　増又曰齊王冏¶
之盛也有一婦人詣大司馬府求寄産更詰之婦人曰¶
我截臍便去耳識者聞而惡之　又曰陳騫咸寕初轉¶
大司馬騫因入朝言於帝曰胡列臺宏皆勇而無謀强¶
於自用非綏邉之才將為國恥願陛下詳之時宏為揚¶
州刺史不承順騫命帝以為不恊相搆於是徴宏既至¶
<pb:KR3k0055_WYG_071-34a>¶
復以為凉州刺史騫竊歎息以為必敗二人後果失𦍑¶
戎之和皆被宼喪沒征討連嵗僅&KR0014;得定帝乃悔之¶
原晋中興書曰王猛少貧鬻畚為事嘗至洛陽貨畚有¶
人於市貴買其畚云家近在此可隨我取直隨去忽至¶
深山此人曰且住當先啓道君須㬰猛進見一公踞胡¶
牀頭白將従十許人有一人引猛云大司馬公可進猛¶
因拜老公公曰王公何緣拜即十倍售畚直發人送猛¶
出山既出顧視乃嵩髙山也　晋公卿禮秩曰大司馬¶
<pb:KR3k0055_WYG_071-34b>¶
古兵官也魏氏大司馬大將軍各自為官在三司上晋¶
以石苞為大司馬次三司下　増晋太始官名曰大司¶
馬石苞開爽通悟秉意不羣　原晋百官表注曰司馬¶
武官也周禮云掌邦政者所以平諸侯正天下也　増¶
後魏書曰安定王休領大司馬髙祖親行諸軍遇休以¶
盗三人狥於六軍斬之有詔赦之休執曰陛下將逺清¶
衡霍故親御六軍跋涉野次軍行伊始已有奸竊如其¶
不斬何以息盗詔曰大司馬執憲誠宜如是但緣朕王¶
<pb:KR3k0055_WYG_071-35a>¶
者之體亦時有非常之澤雖違軍法可特原之休乃奉¶
詔髙祖謂司徒誕曰大司馬嚴而秉法君不可不慎於¶
是六軍肅然　後周書曰夏官謂之大司馬也¶
　　大司馬三¶
原睢鳩　司武(𫝊曰少昊氏以鳥名官睢鳩氏司馬也/注云王睢也摯而有别故命為司馬以)¶
(主法制名/宋司馬)　正百官　均萬民(周禮司馬掌邦典政以/平邦國以正百官以均)¶
(萬/民)　平尚書事　冠將軍號(漢官觧詁云司馬中外以/親寵平尚書事宰尹樞機)¶
(勉用八政播時百穀/者也  下詳前一)　以整武事　入毗皇家(物理論/云髙祖)¶
<pb:KR3k0055_WYG_071-35b>¶
(定天下立大司馬以整武事損曹植輔臣論云文武並/亮權智時發奢不過制儉不  禮入毗皇家帝之股肱)¶
(出作侯伯實撫東夏者曹大/司馬也按大司馬曹仁也)　白魚入舟　鳯凰銜圖¶
(侯謹歌詩云周公為司馬白/魚入王舟  下詳大司馬二)　位極人臣　威震海内¶
(晋書曰陳騫為太尉加黄鉞為大司馬位極人臣海漢/書曰霍光為大司馬大將軍政事一出于光威震  内)¶
(訖十三年百姓充/實四海賔服也)　増隂興讓官　王莽貶闕(上詳大/司馬二)¶
(闕齊職官儀曰大司馬府舊為/  至王莽篡位故貶去闕焉)　單于拜賀　賁育弗¶
加(上詳大司馬二以傅子曰曹大司馬/之勇雖賁育弗  加也曹即曹仁也)　左右　大小¶
(呉志曰赤烏九年秋九月以車騎朱然為左大司/馬衞將軍金琮為右大司馬  下詳班彪奏事)¶
<pb:KR3k0055_WYG_071-36a>¶
　　大司馬四¶
増穰苴　桓温(並為/司馬)　原司馬成聖(家語注云聖通也/征伐所以通天下)¶
(成聖者聖功/於是成也)　司馬主天(韓詩外傳云三公司馬主/天司空主土司徒主人)¶
施邦國之政(周禮大司馬云乃以九畿之籍施邦國之/政職方千里曰國畿其外方五百里曰侯)¶
(畿又其外方五百里曰甸畿又其外方五百里曰男畿/又其外方五百里曰采畿又其外方五百里曰衞畿又)¶
(其外方五百里曰蠻畿又其外方五百里曰夷畿又/其外方五百里曰鎮畿又其外方五百里曰蕃畿)¶
教治兵之法(環濟要畧云夏官司馬/教四時軍旅治兵之法)　中春教振旅(周/禮)¶
(大司馬職云中春教振旅司馬以旗致民平列陳如戰/之陳鄭注以旗者立其民于旗下也兵者守國之備凡)¶
<pb:KR3k0055_WYG_071-36b>¶
(師出曰治兵入曰振旅皆習戰也四時各教民以/其一焉春習振旅兵入収衆專於農平猶正也)　中¶
冬教大閲(又云中冬教大閱鄭注春辨鼔鐸夏/辨號名秋辨旗物至冬大閲簡軍實)　掌九¶
法平邦國(周禮大司馬職云掌建邦國之九法以佐王/平邦國制畿封國以正邦國設儀辨位以等)¶
(邦國進賢興功以作邦國建牧立監以維邦國制軍詰/禁以糾邦國施貢分職以任邦國簡稽郷民以用邦國)¶
(均守平則以安邦國比小事大以和邦國鄭注云興猶/舉也作起也起其勸善樂業之心使不惰廢也簡謂比)¶
(數之稽/猶計也)　以九伐正邦國(又曰大司馬掌以九伐之法/正邦國馮弱犯寡則眚之賊)¶
(賢害民則伐之暴内陵外則壇之野荒民散則削之負/固不服則侵之賊殺其親則正之放弑其君則殘之犯)¶
(令陵政則杜之外内/亂鳥獸行則滅之)　違命則征　害民則伐(環濟要/略云夏)¶
<pb:KR3k0055_WYG_071-37a>¶
(官司馬職若有違命則/征之暴賢害民則伐之)　安世懼不敢當(漢書張安世/傳云霍光薨)¶
(魏相上封事言張安世上欲用之安世懼不敢當上曰/君而不可尚誰可者數日拜大司馬車騎将軍安世尊)¶
(為諸侯身衣弋綈/夫人自紡績也)　景舍辭不受賞(詳前/一)　吴漢在朝¶
唯公(續漢書吴漢傳曰上即位漢為大司馬海内無事/乃得安然其性忠厚䔍於事上華嶠漢書云漢在)¶
(朝廷/唯公)　張奮名為清白(華嶠漢書云張奮為大/司馬在位名為清白)　穰苴¶
文&KR0014;附衆(史記晏子薦穰苴曰文&KR0014;附衆/武&KR0014;敵國乃為大司馬立大功)　子孟可屬¶
社稷(漢書霍光傳云上年老寵姬鉤弋趙媫妤有男上/心欲以為嗣命大臣輔之察羣臣唯光任大重可)¶
(屬社稷上乃使黄門畫者畫周公輔成王朝諸侯/以賜光後上病䔍以光為大司馬大将軍輔少主)　石¶
<pb:KR3k0055_WYG_071-37b>¶
苞加鼓吹之樂(晋書石苞為大司馬進封樂陵/郡公加侍中羽葆鼓吹之樂)　陳騫¶
賜衮冕之服(晋書陳騫為大司馬/致仕賜騫衮冕之服)　周任元勲寵崇吕¶
尚　漢推大莭𨕖在霍光　當歸馬之朝雖云無事然¶
睢鳩之職用備不虞¶
　　大司馬五¶
原誄後漢杜篤大司馬吴漢誄曰篤以為堯隆稷契舜¶
嘉臯陶伊尹佐殷吕尚翼周若此五臣功無與疇今漢¶
吴公追而六之乃作誄曰朝失鯁臣國喪爪牙天子愍¶
<pb:KR3k0055_WYG_071-38a>¶
悼中宫咨嗟四方殘暴公不兹征征兹海内公其攸平¶
泯泯羣&KR0058;賴公以寧勲業既崇持盈守虚功成即退挹¶
而損諸死而不朽名勒丹書功著金石與日月俱　魏¶
曹植大司馬曹休誄曰於穆公侯魏之宗室明徳繼踵¶
奕世純粹闡𢎞汎愛仁以接物藝以為華體兹亮實年¶
沒弱冠志在英䧺髙揖名師發言有章東夏翕然稱曰¶
龍光貧而無怨恐以為難嗟我公侯屢空是安不耽世¶
祿親恱為歡好彼&KR0363;樞甘此瓢簟味道忘憂踰憲超顔¶
<pb:KR3k0055_WYG_071-38b>¶
矯矯公侯不撓其厄呵叱三軍躬奮雄㦸足蹴白刃手¶
接飛鏑終弭淮南保我疆埸　晋陸機吴大司馬陸抗¶
誄曰我公承軌髙風肅邁明徳繼體徽音奕世昭徳昭¶
徳伊何克俊克仁徳周&KR0014;事體合機神禮交徒候敬睦¶
白屋踧踖曲躬吐食揮沐爰及鰥寡賑此惸獨孚厥恵¶
心脫驂分祿乃命我公誕作元輔位表百辟名茂羣后¶
因是荆人造我寕宇備物典䇿玉冠及斧龍旂飛藻靈¶
鼓樹羽質文殊塗百行異轍人玩其華鮮識其實於穆¶
<pb:KR3k0055_WYG_071-39a>¶
　我公因心則哲經綸至道終始自結徳與行滿英與言¶
　溢¶
　原章梁簡文帝為南平王拜大司馬章曰臣度連宸萼¶
　地實璿跗王業權輿夙奉締構爰頒盧綰同賛宻謀豫¶
　均鄧禹俱奉明詔故摶飛九萬實假扶摇之力冲天百¶
　尺無俟剞劂之勞¶
　¶
　¶
<pb:KR3k0055_WYG_071-39b>¶
　¶
　¶
　¶
　¶
　¶
　¶
　¶
御定淵鑑𩔖函卷六十六¶
