# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.855886
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百五十九 
<pb:KR3k0055_WYG_364-1a>¶
　欽定四庫全書¶
御定淵鑑類函卷三百五十九¶
　　火部一(火/煙)　(烽燧/)¶
　　　火一¶
　原釋名曰火化物也亦言燬也物入即皆毁壊也　說¶
　文曰熯蒸火也煨盆中火也熛火飛也熲爚火光也¶
　元命苞曰火之為言委隨也故其立字人散子者為火¶
　　易曰離為火　又曰燥萬物者莫熯乎火　又曰火¶
<pb:KR3k0055_WYG_364-1b>¶
　就燥　又曰火在天上大有君子以遏惡揚善順天休¶
　命　増又曰天與火同人山下有火賁澤中有火革木¶
　上有火鼎山上有火旅火在水上未濟　詩曰叔在藪¶
　火烈具舉　又曰如火烈烈則莫我敢遏　原尚書曰¶
　藻火粉米(畫為火/形也)　又曰火炎崑岡玉石俱焚(言火逸/而燼玉)¶
　(也/)天吏逸徳烈于猛火　又曰若火之燎于原不可嚮¶
　邇其猶可撲滅(火炎不可近尚可撲滅諭/言不可信尚可刑戮也)　又曰洪範¶
　五行二曰火火曰炎上炎上作苦　増又曰予若觀火¶
<pb:KR3k0055_WYG_364-2a>¶
　又曰無若火始燄燄厥攸灼敘弗其絶　原禮記月¶
令曰孟夏之月盛徳在火　又曰仲春無焚山林　増¶
又曰季春出火為焚也　又禮運曰後聖有作修火之¶
利笵金合土以炮以燔以烹以炙　又表記曰火之於¶
民也尊而不親　周禮曰司爟掌行火之政令四時變¶
國火以救時疾季春出火民咸從之季秋内火民亦如¶
之時則施火令凡祭祀則祭爟凡國失火野焚莱則有¶
刑罰焉　又曰司烜氏掌以夫遂取明火於日(注夫遂/陽燧也)¶
<pb:KR3k0055_WYG_364-2b>¶
　又曰仲春以木鐸修火禁於國中(注謂季春将出火/也火禁謂用火之)¶
(處及備/風燥)　原左傳曰火龍黼黻　又曰郯子曰炎帝以¶
火紀官故為火師而火名　又曰古之火正或食於心¶
或食於咮(心鶉星咮/鶉首也)以出内火是故咮為鶉火心為大¶
火(謂火正之官配食於火星也建辰之月鶉火星昏見/南方則令民放火建戍之月火星伏在日下夜不得)¶
(見則令民内火/以禁放火者也)　又曰陶唐氏之火正閼伯居商丘¶
又曰人火曰火天火曰災　増又曰鄭鑄刑書士文伯¶
曰火見鄭其火乎火未出而作火以鑄刑器火如象之¶
<pb:KR3k0055_WYG_364-3a>¶
不火何為　又曰子産曰火烈民望而畏之故鮮死焉¶
　又曰昭公十七年冬有星孛於大辰西及漢(夏之八/月辰星)¶
(見在天漢西今孛星/出辰西光芒及天漢)申湏曰彗所以除舊布新也天事¶
恒象(天道恒以象/預告於人)今除於火火出必布焉諸侯其有火¶
災乎(今火向伏故知當/湏火乃布散為災)　原山海經曰厭火國獸身黑¶
色火出口中(言能/吐火)　増又曰令丘之山無草木其上多¶
火　又曰西海之南流沙之濵赤水後黑水前有山名¶
曰崑崙之丘其外有炎火之山投物即然(今扶南東萬/里有蓍薄國)¶
<pb:KR3k0055_WYG_364-3b>¶
(東復五千里有火山國雖霖雨火常燃有白䑕常出/山邊求食人捕之以毛作布而今之火浣布此類也)¶
原譙周古史考曰古者茹毛飲血燧人初作燧火人始¶
燔炙　國語曰火焚其彞器子孫為疑由王者蔑棄五¶
則(則常/也)　増又曰火無災曰煇　史厯書曰顓帝命火¶
正黎司地　漢書曰蒯通曰臣之里婦與諸母相善夜¶
亡肉姑以為婦盗遣之里母即束緼請火亡肉家曰昨¶
夜犬得肉鬪相殺請火以治之　五行志曰火南方揚¶
光輝為明者也其於王者南面向明而治　後五行志¶
<pb:KR3k0055_WYG_364-4a>¶
注曰火者陽之精也火性炎上人所用烹飪者也　原¶
魏武帝明罰令曰聞太原上黨西河鴈門冬至之後百¶
有五日皆絶火寒食云為介子推　増北史王劭上請¶
變火曰在晉時有人以洛陽火渡江者世世事之火色¶
變青今温酒及炙肉用石炭木炭火竹火草火麻荄火¶
氣味各不同以此推之新火舊火理應有異　隋天文¶
志曰火為威徳　元史祭祀志光禄卿以陽燧取明火¶
供爨　又曰執炬者以炬燎火　原莊子曰指窮於為¶
<pb:KR3k0055_WYG_364-4b>¶
薪火傳也不知其盡也(以指盡前薪之理故火傳而不/滅譬得納養之中故命續而不)¶
(絶/)　増又曰堯讓天下於許由曰日月出矣而皭火不¶
息其於光也不亦難乎　又曰利害相摩生火甚多¶
原尸子曰燧人上觀星辰下察五木以為火　孫子曰¶
凡火攻有五一曰火人二曰火積三曰火輜四曰火庫¶
五曰火燧　増荀子曰施薪若一火就燥也　原春秋¶
繁露曰若火不炎上秋多電由王者視不明也　又曰¶
若人君惑於䜛邪内離骨月外疎忠臣咎及於火則大¶
<pb:KR3k0055_WYG_364-5a>¶
旱必有火災　淮南子曰陽燧見日則燃而為火(陽燧/金也)¶
(日髙三四丈持以向日燥艾承/之寸餘有頃焦吹之則得火)　増又曰練木生火練¶
火生雲　又曰失火而遇雨失火則不幸遇雨則幸也¶
故禍中有福也　又曰槁竹有火弗鑚不然　原抱朴¶
子曰南海之中蕭丘之上有自生之火常以春起而秋¶
滅丘方千里當火起時此丘上純生一種木火起正著¶
此木木雖為火所著但小焦黑人或以為薪者如常薪¶
但不成炭炊熟則灌滅之後復更用如此無窮又夷人¶
<pb:KR3k0055_WYG_364-5b>¶
取木華績以為火浣布皮亦剥以灰煮為布但不及華¶
細好耳　又曰有白䑕大者重數斤毛長三寸居空木¶
中其毛亦可績為布故火浣布有三種焉　春秋潛潭¶
巴曰火從井出有賢士從人起(火明賢者象賢者/屈滯象從井出)　春¶
秋考異郵曰火者陽之精也　風俗通曰城門失火禍¶
及池中魚按百家書宋城門失火自汲池中水以沃之¶
魚悉露見但就把之　又曰夫火者南方陽光輝為明¶
聖人嚮之而治取其象也　増白虎通曰火之為言化¶
<pb:KR3k0055_WYG_364-6a>¶
也陽氣用事萬物變化　原白澤圖曰火之精宋無忌¶
　増河圗汴光篇曰陽精散而分布為火　宋程子曰¶
本朝鑚木取火謂火生於木非也两木相戛用力極則¶
陽生金以石相軋則有火非特木也　元臨川呉氏曰¶
君火正夏之交東南之維震㢲也相火正夏之時正南¶
之方離也　原𤣥中記曰南方有炎山焉在扶南國之¶
東加營國之北諸薄國之西山從四月而火生十二月¶
火滅正月二月火不然山上但出雲氣而草木生葉枝¶
<pb:KR3k0055_WYG_364-6b>¶
條至四月火然草木葉落如中國寒時草木葉落也行¶
人以正月二月三月行過此山下取柴以為薪然之無¶
盡時取其皮績之為火浣布　十洲記曰炎洲在南海¶
中地方二千里去岸九萬里上有風生獸似豹青色大¶
如狸張取之積薪數車以燒之薪盡而此獸在火中然¶
其毛不焦斫刺不入打之如皮囊以鐵錐鍜其頭數十¶
下乃死以其口向風湏㬰便活而起以石上菖蒲塞其¶
鼻即死取其腦菊花服之盡十斤得夀五百嵗　又曰¶
<pb:KR3k0055_WYG_364-7a>¶
有火林山山中有火獸大如䑕毛長三四寸或曰山可¶
百里許取其獸毛績以為布名曰火澣布國人衣服之¶
垢洿以水浣濯之終日不潔以火燒布兩食乆許出其¶
垢即去白如雪　増西京雜記曰樊噲問陸賈曰自古¶
人君受命於天有瑞應豈有是乎賈曰有之夫目瞤則¶
得酒食燈火華則得錢財故目瞤則祝之火華則拜之¶
况天下大寳非天命何以得之哉　原廣志曰火洲在¶
南海中火然洲其木不死更鮮　博物志曰積油萬石¶
<pb:KR3k0055_WYG_364-7b>¶
則自然生火泰始中武庫火積油所致也　増古今注¶
曰陽燧以銅為之形如鏡照物則景倒向日生火　拾¶
遺記曰岱輿山有草名莽煌葉圓如荷去之十歩炙人¶
衣服則燋鳥獸不敢近也刈以為席冬彌温以枝相磨¶
則火出　又曰燧明國有火樹名燧木屈盤萬丈雲霧¶
出於中間折枝相鑚則火出矣後世聖人以食救萬物¶
乃至南垂目此樹表有鳥若鶚以口啄樹粲然火出聖¶
人因取小枝以鑚火號為燧人氏在庖犧之前則火食¶
<pb:KR3k0055_WYG_364-8a>¶
起乎兹矣　原地鏡圗曰黄金之見為火　異苑曰臨¶
卭有火井漢室隆則炎赫彌熾桓靈之際火勢漸微¶
増郡國志曰連渾府有火井炎氣上升以草焚之則煙¶
騰火發故名焚臺　原括地圖曰神丘有火穴光照千¶
里　増齊地記曰東武有火木燒之不死亦不損也¶
唐文粹楊烱渾天賦師門何術兮驗火而登仙　或問¶
朱子曰四時取火何為季夏又取一番朱子曰土王未¶
月故取之　陸游老學菴筆記曰南鄭見一軍校火山¶
<pb:KR3k0055_WYG_364-8b>¶
軍人也言火山之南鋤鑊所及烈燄應手涌出故以火¶
名軍　續文獻通考曰遼道宗清寧中扈駕車營火賜¶
錢粟及馬有差　又曰太康中祥州火遣使恤災　明¶
陸深清暑筆談曰廣野中陽燄望之如波濤奔馬¶
　　火二¶
原禮含文嘉曰燧人始鑚木取火　列仙傳曰甯封子¶
黄帝陶正掌火能作五色煙　家語曰堯火帝而王尚¶
赤　列仙傳曰陶安公六安冶師也數行火一旦散上¶
<pb:KR3k0055_WYG_364-9a>¶
紫色衝天湏㬰朱雀止冶上曰安公安公冶與天通¶
呂氏春秋曰伊尹說湯五味九沸九變火為之紀　増¶
史記曰武王既渡河有火自上復下至於王屋流為烏¶
其色赤　原韓詩外傳曰晉平公藏寳之臺燒救火三¶
日三夜乃勝之公子晏束帛而賀曰臣聞王者藏於天¶
下諸侯藏於百姓農夫藏於囷庾今百姓乏於外而賦¶
斂無已昔桀紂殘賊為天下戮今皇天降災於藏臺此¶
是君之福也　韓子曰魯燒積澤天北風火南倚恐燒¶
<pb:KR3k0055_WYG_364-9b>¶
國哀公懼自将衆趨救火左右無人盡逐獸不救火乃¶
召問仲尼仲尼曰夫逐獸者樂而無罰救火者苦而無¶
賞此火所以不救也事急不及以罰救火者盡賞之則¶
舉國不足以賞於民請從行罰乃下令曰不救火者比¶
降北之罪令下未徧火已滅矣　又曰越王問於大夫¶
種曰吾欲伐呉對曰可矣何不試焚宫室於是遂焚宫¶
室民莫能救火乃下令曰民之救火而死者比死敵之¶
賞民之塗其體被濡衣走火者左右各三千人　呉越¶
<pb:KR3k0055_WYG_364-10a>¶
春秋曰越王思報呉冬則抱氷夏則握火　戰國䇿曰¶
楚王遊雲夢野火之起也若雲霓　史記曰龎涓追孫¶
臏臏量其行暮當至馬陵乃伏兵斫樹白而書之曰龎¶
涓死此樹下於是令齊軍萬弩夹道暮火舉而俱發涓¶
夜至見白書乃舉火燭讀之未畢萬弩俱發㳙敗死¶
又曰騎刼攻即墨田單取牛千頭衣以五采束刃其角¶
結火其尾穿城而出壯士隨牛後火光明炫耀燕軍視¶
牛皆龍文所觸輒死　列女傳曰梁姑姊其室失火兄¶
<pb:KR3k0055_WYG_364-10b>¶
子與二子在内欲取兄子輒得其子火盛不得復入婦¶
人曰梁豈可户告人曉邪被不義之名何面見兄弟國¶
人哉遂赴火而死　増魚豢典畧曰泰伯出獵至於咸¶
陽有火鳥流下化為白雀銜緑丹書集於公車　原三¶
輔黄圗曰秦始皇帝葬驪山六年之間為項王所發牧¶
兒墮羊冢中然火求羊燒其槨藏　漢書曰項王西屠¶
咸陽殺秦降王子嬰焚其宫室火三月不滅　東觀漢¶
記曰郅惲為長沙有義士古初遭父喪未𦵏鄰人火起¶
<pb:KR3k0055_WYG_364-11a>¶
及初舍棺不可移初冐火伏棺上㑹火滅　又曰廉范¶
為蜀郡成都地廹屋狹百姓夜作以供衣食又禁火民¶
復弊之失火者日屬范令夜作但使儲水百姓皆恱¶
又曰梁鴻牧豕長安上林苑中失火延人家問所燒財¶
物悉推豕償之其主言少鴻願以身作躬執其勤　神¶
仙傳曰欒巴為尚書正旦㑹得酒西南潄云成都市失¶
火潄酒作雨　樊英列傳曰英隐于壺山嘗有黒風從¶
西方起英謂學者曰成都市火甚盛因含水西向潄之¶
<pb:KR3k0055_WYG_364-11b>¶
乃令記其日後有從蜀来者云是日大火黑雲平旦從¶
東起湏㬰大雨火遂得滅　汝南先賢傳曰郭慮從南¶
郊含酒東北三噀云齊失火以厭之後齊果上火事¶
又曰蔡君仲有至孝之心母終棺在堂西舍失火将至¶
君仲伏屍號哭火越向東家陳留耆舊傳曰劉昆為¶
江陵令民有火災昆向火叩頭即霈然下雨詔問反風¶
滅火虎北渡河何以致此昆曰偶然爾帝曰此長者之¶
言也　英雄記曰周瑜鎮江夏曹操欲從赤壁渡江南¶
<pb:KR3k0055_WYG_364-12a>¶
無船乗簰從漢水下住浦口未即渡瑜夜宻使輕船走¶
舸百數艘艘有五十人移棹人持炬火火然則廻船走¶
去去復還燒者湏㬰燒數千簰火大起光上照天操夜¶
遁去　捜神記曰糜竺常從洛歸未至家數十里見路¶
次有好新婦從竺求寄載行二十餘里新婦謝去謂竺¶
曰我天使去當往燒東海糜家感君見載故以相語竺¶
因請之曰不可不得不燒君快去我緩来日中必火發¶
竺乃急行達家便出財物日中而火大發　異苑曰晉¶
<pb:KR3k0055_WYG_364-12b>¶
惠帝元康三年武庫火燒孔子履漢髙斬白蛇劒王莽¶
頭等　晉中興書曰殷浩北伐江逌為長史逌取百雞¶
以長繩連脚皆繫火一時驅放飛過塹集於羌營火皆¶
然　増葛仙公别傳曰公與客談話時天寒公謂客曰¶
居貧不能人人得爐火請作一大火以共煖焉仙公因¶
吐氣火赫然從口出湏㬰火滿室坐客皆熱脱衣矣¶
晉書曰晉宫中嘗夜失火武帝登樓望之愍懐太子年¶
五嵗牽帝裾入闇中帝問其故太子曰暮夜倉卒宜備¶
<pb:KR3k0055_WYG_364-13a>¶
非常不宜令照見人主也由是竒之　又曰韓康伯家¶
貧年數嵗母為作襦令伯執熨斗謂之曰且著襦尋當¶
作複褌伯曰不復湏母問其故對曰火在斗中而柄尚¶
熱今著襦下亦當煖母甚異之　又曰王獻之常與兄¶
徽之共在一室忽然火發徽之遽走出不遑取履獻之¶
神色怡然徐喚左右扶出　又曰庾亮鎮武昌夜半望¶
見城内有數炬火從城上出如大車状白布幔與火俱¶
出城東北行至江乃滅　原抱朴子曰呉世姚光有火¶
<pb:KR3k0055_WYG_364-13b>¶
術呉主積荻千束火焚荻了盡光恬坐灰中振衣而起¶
　増梁書曰阮孝緒家貧無以爨僮妾竊鄰人樵以繼¶
火孝緒知之乃為不食令撤屋而炊　後魏書曰祖瑩¶
好學以夜繼晝父母恐其成疾禁之後然火讀書以衣¶
被蔽塞窗户恐為家人所覺也　又曰蕭鸞遣魯康祚¶
侵太倉口傅永以賊若夜来必應渡淮以火記其淺處¶
永既設伏乃宻令人以瓠盛火渡淮南岸當深處置之¶
教之云若有火起即以然之其夜康祚等来斫永營東¶
<pb:KR3k0055_WYG_364-14a>¶
西二伏挟之康祚等奔淮水火既競起不能記其本濟¶
處遂望永所置之火而争渡焉水深溺死斬首數千級¶
　北齊書曰神武西征登鳯陵命李義深李士畧共作¶
檄文皆辭請以孫搴代神武乃引搴入帳自為吹火促¶
之搴神色安然援筆立就　孔帖唐太平公主下降自¶
興安門内設燎相屬道樾為枯　九國志呉盧文進遷¶
潤州節度城中火救之不息文進怒自出州門使召馬¶
歩使将斬之聲至火即滅續文獻通考曰唐鄭潛曜¶
<pb:KR3k0055_WYG_364-14b>¶
母代國長公主寢疾潛曜刺血為書請諸神丐以身代¶
火其書而神許二字獨不化翼日立愈　宋王銍黙記¶
曰周王朴夜與世宗微行止五丈河旁中夜後指謂世¶
宗曰陛下見隔河如漁燈者否世宗隨亦見之一燈熒¶
熒然迤邐甚近則漸大至隔岸火如車輪矣其間一小¶
兒如三數嵗引手相指朴曰陛下速拜之既拜漸逺而¶
沒　續文獻通考曰宋顧筆仙鬻筆遇仙年九十七一¶
日積葦庭中坐其上自舉火焚之但見烈焰中乗火雲¶
<pb:KR3k0055_WYG_364-15a>¶
而去　又曰遼太宗㑹同元年三月虎官楊單赴乾寧¶
陵為滄州節度使田武名所圍髙模翰與趙延夀聚義¶
往救有火光自模翰目中出縈繞旗矛焰如流星乆之¶
模翰喜曰此天贊之祥也遂進兵殺獲甚衆　又曰金¶
太祖初伐遼師唐古岱旺結之地諸軍禳射介而立有¶
如烈火起於人足及戈矛之上人以為兵祥明日至扎¶
扎水光復如初後果克敵　又曰收國元年正月進師¶
伐遼次寧江州有火光正圓自空而墜上曰此祥徵酧¶
<pb:KR3k0055_WYG_364-15b>¶
白水而拜進逼蘇庫努城大敗遼師　又曰金温石相¶
州人幼孤母終廬墓側旦作粥一盂析為三食之不復¶
舉火　又曰郭斌女奴者斌守㑹州城破妻子自焚死¶
女奴自火中抱兒出授人曰将軍盡忠此其兒也幸哀¶
而收之言畢復投火死元将聞之為保其孤　又曰元¶
順帝二十三年石州有人持鎗矛忽生火焰抹之即無¶
揺之即有　元史余丙建徳遂安人父亡結廬古山下¶
殯其中日閉户守視有牧童遺火延殯廬丙與子亟撲¶
<pb:KR3k0055_WYG_364-16a>¶
不止欲投身火中與俱焚俄暴雨火滅　又曰劉源歸¶
徳中牟人母呉年七十餘病不能行火起延至其家源¶
趨入抱母為火所焚而死　續文獻通考曰明武宗正¶
徳中山東文登縣火起桑樹樹燔而枝葉無損　又曰¶
江西餘干縣仙居寨夜大雷電有光如箭墜旂竿上如¶
燈籠光照四野士卒撼其旂直飛上竿首因發砲衝之¶
其火四散鎗首皆有光如星湏㬰而滅　又曰裴慶蘇¶
州人二十七代天師某抵姑蘇知其異人長跪延之慶¶
<pb:KR3k0055_WYG_364-16b>¶
約三年後俟我於廬峰頂上遂别去越三年果歸擔棄¶
履數石壘一洞自入塞其門火自内發焚訖烈焰中猶¶
見慶乗白鶴昇天天師俟於廬峰頂慶果至並去莫知¶
所之　又曰江西唐治父以九十卒鄰家火起或挽之¶
出曰父在此我死不出火息後所居巋然獨存孝子竟¶
以薫炙伏棺死¶
　　火三¶
原化雀　流烏(上魚豢典畧二下/史記並詳前)　外照　内隂(湛方/生論)¶
<pb:KR3k0055_WYG_364-17a>¶
(曰俗之談者以為火外照無納影之能内鑒無朗闇之/功也  張隐文士傳曰離火隂居内故鑒之可映也)¶
　焚芝　爨柘(抱朴子曰慮巫山之失火恐芝艾之并/焚  淮南子曰夏爨柘燧火冬爨松燧)¶
(火/)　登庫　搆祠(左傳曰宋衛陳鄭皆火梓慎登大庭/氏之庫以望之  漢書陳勝呉廣叢)¶
(祠中夜搆火狐鳴呼/曰大楚興陳勝王)　束緼　徙薪(上詳前一託桓譚/新論傳曰  言淳)¶
(于髠至鄰家見其竈突直而積薪在旁謂/曰此有火災即更為曲突而逺徙其薪)　光㦸　生¶
矛(沈約宋書曰晉惠帝永興元年成都王伐長沙每夜/戈㦸鋒有火光如懸燭  漢書曰車師後王姑句家)¶
(矛端生火其妻股訾陬謂姑/句曰矛端生火此兵氣也)　蔽窗　塗隙(上祖瑩詳/前二  韓)¶
(子曰丈人之慎火也塗其隙白圭之行堤/也塞其穴故丈人無火難白圭無水患)　連雞　結¶
<pb:KR3k0055_WYG_364-17b>¶
牛(並詳/前二)　珠扞　荷厭(國語曰楚王孫圉聘於晉謂趙/簡子曰珠足以扞火災則寳之)¶
(泉沈約宋書曰殿屋之為圓/  方井蒹荷華者以厭火祥)　燄燄　烈烈(上尚書並/下毛詩)¶
(詳前/一)　泥中　水上(魏收後魏書曰張天錫時有火/然於泥中  下易經詳前一)¶
臨卭井　神丘穴(並詳/前一)　延北閣　越東家(范蔚宗後/漢書章帝)¶
(時新平王家失火延及北閣後殿甚崔鴻前趙録曰劉/殷曽祖母柩在殯西鄰失火風飈  盛殷夫婦叩殯火)¶
(災遂燒/東家)　順星　取日(周禮季春出火季秋納火注云/順火星藏見而出納火也  金)¶
(燧取火/於日也)　去藁　徙薪(左傳去表之藁注表火道藁草/也  漢書曲突徙薪無恩澤焦)¶
(頭爛額為上客漢時人有/上書論徐福先言霍氏也)　燔柴　然□(書燔柴祭天/  論衡曰夫)¶
<pb:KR3k0055_WYG_364-18a>¶
(然一□火爨一尺氷終日不熱持一尺氷置庖厨中終/夜不寒何也微之感大不能動也今鄒子不過如□火)¶
(尺氷而皇天巨大不徒鑊氷庖厨也一仰/天歎天為雨霜何天之易感霜之易降)　燒棧　焚¶
舟(史張良勸漢王/  左傳秦孟明)　祭爟祈墉(周禮爟火也祭之者/報其為明之功也詳)¶
(前一火左傳子/産祈  於四墉)　鑚燧　徹屋(周禮改火燧人氏始用/火春取榆栁之火夏取)¶
(棗杏之火秋取柞槱之火冬取槐檀之火一年中鑚火/各異逐時也  左傳宋樂喜火所未至徹小屋塗大屋)¶
(陳畚挶具綆缶備水器量輕重蓄水潦積土塗/廵丈城繕守備表火道具正徒令燧正奔火)　沈熒¶
　飛燄(蜀都賦火井沈熒於/幽泉  髙燄飛扇)　禍始　治象(左傳士文/伯對晋侯)¶
(商人閲其祸敗必始於火是以知/天道将有火  風俗通詳前一)　方揚　不息(詩燎/之方)¶
<pb:KR3k0055_WYG_364-18b>¶
(揚詳莊/子  一)　不親　非愛(禮表記詳前一愛韓詩/外傳不數易非  火也)　不禁¶
　先言(東觀漢記亷范為蜀守不禁火但嚴水備人歌/曰不禁火民安作  漢書魏勃曰失火之家豈)¶
(暇先言主人/後救火乎)　鬱彼　赫然(鬰彼火氣前葛/仙公吐詳  二)　供祭祀¶
　救時疾(周禮司烜氏以陽燧取明火於日以供祭祀/之明燭注以明火爇燭也  司爟氏詳前一)¶
　仙公吐　介子焚(葛𤣥詳二子晋文/公焚林介  推死)　焚雉裘　濡¶
馬褐(晉帝焚雉頭/裘  下救火)　焚柏梁　燒夷陵(柏梁焚而作建/章以厭火  白)¶
(起攻楚/燒夷陵)　叫宋廟　焚吳宫(左傳或叫宋太廟曰譆譆/出出鳥鳴於亳社如曰譆)¶
(譆火秦始皇時呉宫吏/以  照鷰窠燒呉宫)　抱薪救　起屋厭(文子是猶/抱薪而救)¶
<pb:KR3k0055_WYG_364-19a>¶
(火起漢書言越/俗  屋以厭火)　書焚室　罰焚萊(鄭子産書焚室而/寛其征與之財)¶
(下詳前一司爟氏注/野焚萊擅放火者)　焚巫尫　燒公署(魯旱公欲焚/之  晋尚書)¶
(荀顗曰近太祝署失火燒三間半署在廟北隔道在重/牆内又即已滅頻為詔㫖所問主者以詔聞顗責尚書)¶
(不按禁止此/輩皆為過當)　濡帷從　脫械救(易林濟濡帷幕鬰攸/從之䝉葺公屋  劉)¶
(榮坐事郡付縣獄為野火所及/榮脫械救火事畢還獄自著械)　災西門　禳回禄(西/門)¶
(之外天災有幣無性用馬祀盤庚皆非禮神鄭/子産禳火於𤣥𠖇回禄𤣥𠖇水神回禄火)　劒飛¶
武庫　象奔呉師(晉武庫火累代寶盡焚見斬蛇劒飛/出屋  左傳楚昭王使執燧象以奔)¶
(呉師謂以/火繫象尾)　丹丘千年　秦宫三月(拾遺記曰丹丘千/年之燒  下詳前)¶
<pb:KR3k0055_WYG_364-19b>¶
(二/)　望而畏之　蹈而死者(子産語詳前一死論語/水火吾見蹈而  者矣)¶
廟焚則哭　廐焚則拜(禮有焚先人之廟者則哭三日/  廐焚孔子拜鄉人之為火來)¶
(者/)　兵猶火也　鄭其火乎(左傳弗戢将自/焚  下詳前一)　用馬於¶
四墉　祓禳於四方(宋樂喜使祝宗用馬於四墉墉城/也積隂之氣故祝之  左傳國不)¶
(市大為社祓禳於四/方振除火災禮也)　陽精　炎徳　生木　尅金¶
陽精上騰　炎氣旁逹　雖政在救災　而仁唯愛物¶
　徒望成都之雨　誰反江陵之風　配五行而攸序¶
　備六府而孔修　季桓為政猶止傷人　尼父退朝¶
<pb:KR3k0055_WYG_364-20a>¶
不問乎馬　増拜華　刈草(陸賈語火華則拜之詳前/一  莽煌草以枝相磨則)¶
(火出詳/前一)　代日　勝月(拾遺記宛渠國夜則琢然石以/代日光火大如粟輝耀一室)¶
(莊子曰月/固不勝火)　服霜　練雲(抱朴子曰立夏日服六壬六/癸之符或服飛霜之散則不)¶
(熱㓜伯子生仲都二人衣重裘曝夏日中周以/爐火口不稱熱用此方也  淮南子詳前一)　然木¶
　啄枝(神異經曰南荒外有火山長四十里廣四五里/其中生木晝夜火然得暴風雨火不滅  拾遺)¶
(記燧明國/詳前一)　錯木　消金(河圗挺佐輔曰伏羲禪於伯/牛錯木作火  淮南子曰金)¶
(堅則火/消之)　如輪　似幔(周世宗事詳前二/  庾亮事詳前二)　内暗　外¶
光(宋張載正䝉曰火内暗而外明水張衡靈/憲曰日匹火月匹水火則外光  則含影)　水妃¶
<pb:KR3k0055_WYG_364-20b>¶
土母(宋蘇軾詩曰丁女真水妃寒山便火耘主明陸深/清暑筆談曰香品皆産南方南離位離  火火為)¶
(土母火盛/則土得養)　反風　潄雨(續文獻通考元僧振藏主性/慧居鄞城西海㑹寺一日往)¶
(定海見主家火起以杖指之乃/反風而滅  漢欒巴詳前二)　獸吐　鳥銜(續文獻/通考明)¶
(萬厯時延綏定字四墩房屋上瓦獸口内火燄二三尺/  拾遺記曰郅寄字君珍䘮親盡禮去墓一百里毎行)¶
(常有鳥銜/火以夾之)　八人　四老(孔帖曰唐翟天師乾祐常入/䕫州市大言曰今夕當有八)¶
(人過此可善待之人不之悟其夜火焚數百家八人乃/火字也  又曰王維輞川林下坐用雷門四老石燈滅)¶
(則石中/鑚火)　石軋　木摩(宋程子語詳前一則莊/子曰木與木相摩  然)　女丁¶
　婦壬(韓愈陸渾山火詩曰/女丁婦壬傳世婚)　畬田　焚稾(杜甫詩畬/田費火聲)¶
<pb:KR3k0055_WYG_364-21a>¶
(則唐書段秀實徙涇州别将王童之謀夜焚槀積救火/  亂秀實嚴禁備夜中火發令軍中曰敢救者斬明日)¶
(捕斬以狥/遂遷涇州)　賜粟　恤災(遼道宗清寕/中事詳一)　焚和　燒山¶
(上莊子詳一彌圓覺經曰如/取螢火燒湏  山終不能著)　照蟹　驚猨(宋蘇軾詩/曰野竹爆)¶
(哀聲幽桂飄寃芬悲同秋照蟹快若/夏燎蚊  又曰照山炬火落猨驚)　隂巖　陽燄(宋/歐)¶
(陽修詩曰隂巖火自生/  明陸深語詳前二)　筒盛　矛見(博物志曰臨邛/有火井深六十)¶
(餘丈火上出人以筒盛火行百里餘/猶可然也  元順帝時事詳前二)　焚槐　炎草(莊/子)¶
(水中有火乃焚大槐寒陸景典語曰衝風/之吹枯枝烈火之炎  草武王伐紂勢也)　如粟　似¶
紅(古今注曰宣帝地節元年上郡沙中夜有/火如粟出不熱  杜甫詩曰爐存火似紅)　吹熒¶
<pb:KR3k0055_WYG_364-21b>¶
潛扇(劉禹錫觀火詩吹熒照水府忽孔帖劉/承慶明堂災疏㜸煨潛扇倐  成災)　呵雷¶
遊龍(李白詩陶公矍鑠呵赤雷/  劉禹錫詩赤龍遊𤣥都)　鴉銜　熊入(續文獻/通考明)¶
(萬厯中澧州安鄉縣烏鴉羣聚銜絮褁火處明孝宗時/有熊入城何孟春曰宜慎火未幾城内在  有災或問)¶
(之孟春曰曽記宋紹興己酉永嘉災前數日有熊至城/下州守髙則謂其倅允縚曰熊於字能火郡中宜慎火)¶
(已而/果然)　足底生　石中出(遼髙模翰詳前二糧元史太/祖至班珠爾河餱  俱盡㑹)¶
(一野馬北來諸王哈扎爾射得之遂刳/草為釜出火於石汲河水煑而啖之)　錐可却　鳥¶
不焚(杜陽編唐順宗時拘彌國貢却火錐小又曰順宗/朝拘彌國貢雀一雌一雄純黒色大  似燕其聲)¶
(清厲殆不類尋常禽鳥若置於烈火中火自散去帝嘉/其異以水晶籠盛之宫人以蠟炬燒之終不能損毛羽)¶
<pb:KR3k0055_WYG_364-22a>¶
　炖於風　洩於宻(柳宗元湘源妃碑潛火煽孽炖於/融風  韓愈文火洩於宻而為用)¶
(且大能不違於道可燔可炙可鎔可甄/以利乎生物及其放而不禁反為災矣)　無弗與　若¶
始然(孟子昏夜叩人之門户求水火/無弗與者  又曰若火之始然)　廣夀殿　燕子¶
樓(五代史唐明宗本紀廣夀殿火有司理之請加丹雘/帝喟然歎曰天以火戒我豈宜増以侈耶  孔帖朱)¶
(全忠使将攻時溥拔之溥/與妻子登燕子樓自焚死)　聲至即滅　觀之彌盛(九/國)¶
(志詳前二取博物志曰臨邛有火井昔人以/竹木投之  火諸葛丞相往觀視火轉盛)　絳旃彤¶
幢　霞車紅靷(韓愈陸渾山火詩彤幢絳旃紫纛旛炎/官熱屬朱冠禈霞車紅靷日轂轓丹㽔)¶
(縓蓋緋/繙㠾)　孝子不舉　尚書遣禜(元史詳二宗續文獻/通考金宣  興定中)¶
<pb:KR3k0055_WYG_364-22b>¶
(京師屢火遣禮部/尚書楊雲翼禜之)　用之彌明　宿之彌壯(揚子曰火/用之而彌)¶
(明宿之/而彌壯)¶
　　火四¶
原火令(周禮時則施火令/注謂令焚萊之時)　火禁(又曰宫正春秋以木/鐸修火禁因火星入)¶
(戒/)　焮(子産令行火/所焮焮炙也)　煇(國語火無/災曰煇)　更火(漢馬融云/周月令有)¶
(更/火)　奔火(詳徹/屋注)　増知火(鄭𤣥别傳曰元年十七在家/見大風起詣縣曰某時當有)¶
(火災宜祭爟廣設禁備/時火果起而不為害)　清火道(述征記曰北征有張/母墓舊說張母是王)¶
(氏妻王家葬有年後開墓而香/火猶然其家奉之稱清火道)　滅火均(淮南子曰救/火者汲水趨)¶
<pb:KR3k0055_WYG_364-23a>¶
(之或以甕瓴或以盆盂其方圓銳/橢不同盛水各異其於滅火均也)　山火(唐温庭筠燒/歌起來望南)¶
(山山火燒山田微紅/乆如滅短焰復相連)　寒火(宋邵雍曰世有/温泉而無寒火)　遇火不¶
傷(續文獻通考金譚處端號長春子寕海人六嵗墮井/遇火俱無所傷得道後書龜蛇二字帖呉六酒肆得)¶
(免火/患)　然火為疑軍(元史雅克特穆爾傳圖們岱爾及諸/王額森特穆爾軍䧟通州雅克特穆)¶
(爾急引軍還乗其初至擊之敵軍狼狽走渡潞河夾/河而軍敵列植黍稭衣以氊衣然火為疑兵夜遁)¶
　　火五¶
原詩梁庾肩吾逺看放火詩曰風前細塵起月裏黒煙¶
生發燄看喬木侵光識逺城　増唐李白續令詠山火¶
<pb:KR3k0055_WYG_364-23b>¶
詩曰野火燒山上人歸火不歸燄隨紅日去煙逐暮雲¶
飛　宋范成大燒盆行曰春前五日初更後排門然火¶
如晴晝大家薪乾勝豆䕸小家𢃄葉燒生柴青煙滿城¶
天半白棲烏驚飛啼格磔兒孫圍坐雞犬忙鄰曲歡笑¶
遥相望黄宫氣應纔兩月嵗隂猶驕風栗烈将迎陽令¶
作好春政要火盆生煖熱　楊廷秀雪曉舟中生火詩¶
曰烏銀見火生緑霧便當水沈濃一炷却因斷續更氤¶
氲散作霏㣲煖袍袴湏㬰霧霽吐紅光煙如雲表生扶¶
<pb:KR3k0055_WYG_364-24a>¶
桑陽春和日曛滿室蒼顔渥丹疑醉鄉忽然火冷霧亦¶
滅只見紅爐堆白雪窗外雪深三尺強窗裏雪深一寸¶
香　元宋无出火詩曰前船去速後䑸忙暗裏尋䑸認¶
火光何處笙歌歸棹晩髙燒銀燭照紅妆¶
原賦潘尼火賦曰覽天人之至周嘉火徳之為貴含太¶
陽之靈暉體淳剛之正氣先聖仰觀通神悟靈窮物盡¶
數研幾至精形生於未兆聲發於無象尋之不得其根¶
聽之不聞其響來則莫見其跡去則不知其往似大道¶
<pb:KR3k0055_WYG_364-24b>¶
之未離而元氣之灝瀁故能博贍羣生資育萬類盛而¶
不暴施而不費其變無方其用不匱鑽燧造火陶冶羣¶
形協和五味革變羶腥酒醴烹餁於斯獲成爾乃狄牙¶
典膳百品既陳和羮酋醳㫖酒醲醇烹黿煮鼉灼龜臛¶
鱗若乃流金化石鑠鐵融銅造制戎器以戒不恭砥鍊¶
兵械整飾軍容四海康又邊境無寇韜弓戢劒觧甲釋¶
胄銷鏑為耒鑄戈為耨戰士反於耕農戎馬放乎外廐¶
及至焚野燎原陸(一作/埏)火赫羲林木摧(一作/摺)拉沙礫並¶
<pb:KR3k0055_WYG_364-25a>¶
(一作/煎)糜騰光絶覽雲散霓披遂及衝風激揚炎光奔逸¶
𤣥煙四合雲蒸霧萃山陵為之崩弛川澤為之涌沸去¶
若風驅疾如電逝紛綸紆轉倐忽横厲蕭條長空野無¶
孑遺無隰不灰無坰不斃震響達乎八𠖇流光燭乎四¶
裔榛蕪既除九野謐清蕩枝瘁於凛秋候來春而改生¶
其揚聲發怒則雷電之威也明照逺鑒則日月之暉也¶
甄陶品物則造化之制也濟育羣生則天地之惠也是¶
以上聖人擬火以制禮鄭僑據猛以立政功用闗乎古¶
<pb:KR3k0055_WYG_364-25b>¶
今勲績著乎百姓　戴逵流火賦曰火憑薪以傳燄人¶
資氣以享年茍薪氣之有竭何年燄之恒延　増唐王¶
起鑽燧改火賦曰爾其始也命工徒案林麓選槐檀之¶
樹榆栁之木斬而取也期克順於隂陽鑽而改之序不¶
愆於寒燠爾其鑽也勢若旋風聲如驟雨星彩晨出螢¶
光夜聚青煙生而陽氣作丹燄發而炎精吐影旁射而¶
曜威氣上騰而作苦冠五行以斯用審四時而是取司¶
方守赤以備乎南北東西利物濟人用配乎金木水土¶
<pb:KR3k0055_WYG_364-26a>¶
其猛也物則望而畏矣其炎也人則寒而附之及乎日¶
月其逝春秋相推取捨有常必假於人力新舊迭用無¶
乖於天時　又取榆火賦曰太蔟中律勾芒整轡擇木¶
之宜順天之利歷歷初種常散莢而如錢煌煌是求必¶
鑽木而成燧啓炎上之氣當發生之辰佐暄妍於獻嵗¶
助煦嫗於陽春比皇明之燭幽既自邇而及逺叶時令¶
而委照是捨舊而謀新　崔湜野燎賦曰旭日照爛晴¶
風蕭索憑燥鼓威倐忽而作光赩赩而傍翥氣曈曈而¶
<pb:KR3k0055_WYG_364-26b>¶
上薄翻紫燄於半天迸紅星而四落騞爾電烈雄然雷¶
奔泉汨飋飃沙騰霧昏其始也杳然若六氣含象開混¶
元其少進也赫焉若十日揚光登天門經雪窟而歊靄¶
突氷凌而沸液烈士賈勇懦夫増氣開耳目之溷濁蕩¶
胸襟之滯欷　謝觀清明日恩賜百官新火賦曰木鐸¶
罷廵乃灼燎於榆栁桐花始發賜新火於公卿初燄猶¶
短新煙未密我后乃降睿㫖兹錫有秩中人俯僂以聳¶
聼蠟炬分行而對出炎炎就列布皇明於此時赫赫遥¶
<pb:KR3k0055_WYG_364-27a>¶
臨遇恩光於是日觀夫電落天闕紅排内垣乍歷闈璅¶
初辭渥恩振香爐以朱噴和曉日而燄翻出禁署而螢¶
分九陌入人寰而星落千門煖逐来命風隨驛騎咸就¶
地以照臨示廣徳之遐被燿燿當門煙助松篁之茂熒¶
熒滿目燄如桃李之春¶
　　𤇺燧一¶
増說文曰燧表候也邊有警則舉火　漢書注文頴曰¶
邊方備寇立髙土櫓櫓上設桔橰桔橰頭兜零薪草置¶
<pb:KR3k0055_WYG_364-27b>¶
其中常低之有寇即火然舉之以相告曰𤇺多積薪寇¶
至即然之曰燧顔師古曰晝則燔燧夜則舉𤇺　隋夲¶
紀曰隋法賊少舉二𤇺多舉三𤇺大逼舉四烽　元史¶
巴延克宋拜表曰藩屏一空於江表烽煙直接於錢唐¶
　原甘氏天文占曰權舉烽表逺近沈浮權四星在軒¶
轅尾西邊地警備𤇺候相望虜至則舉𤇺火十丈如今¶
井桔橰火錘其頭若警備急然火其頭放之權重本低¶
則末仰見烽火　𤣥女戰經曰諸見舉烽火煙光傳言¶
<pb:KR3k0055_WYG_364-28a>¶
虜且欲起欲知審來否以言者時所加之得陽者不來¶
得隂者為來法　墨子曰烽火已舉言寇所從來多少¶
　蔡邕徙朔方上書曰既到徙所乗塞守烽職在望候¶
憂怖焦灼無心復能操筆成草致章闕庭　庾闡揚都¶
賦注曰燧火以炬置孤山頭皆縁江相望　増唐六典¶
曰凡烽候所致大率相去二三里其放烽有一炬二炬¶
三炬四炬者隨賊多少為差開元二十五年勅以邊隅¶
無事内地置烽量停近畿烽二百六十所又鎮戍每日¶
<pb:KR3k0055_WYG_364-28b>¶
初夜放煙一炬謂之平安火　酉陽雜俎曰邊亭堠烽¶
用狼矢以其煙直上風吹不斜也　續文獻通考宋許¶
應龍奏曰邇者烽燧告警敵情叵測¶
　　烽燧二¶
原史記曰褒姒不好笑幽王欲其笑為烽燧火鼓似有¶
寇至舉燧火諸侯悉至至而無寇褒姒乃大笑　漢書¶
曰軍臣單于立四嵗匈奴復絶和親大入上郡雲中烽¶
火通於甘泉　東觀漢記曰亷范為雲中太守始到烽¶
<pb:KR3k0055_WYG_364-29a>¶
火日通故事虜出度五千人乃移書旁郡求助吏白今¶
虜兵度出五千請移警檄范不聼遂選精兵自将出至¶
近縣令老弱城守而追之　又曰馬成善治障塞自西¶
河至渭橋河上至安邑太原至井陘中山至鄴皆築堡¶
壁起烽燧十里一候　又曰郭伋為并州伋知盧芳夙¶
賊難卒以力制常嚴烽候明購賞　述征記曰戲水注¶
渭東有周幽王壘昔幽王亟舉烽以恱褒姒犬戎遂伐¶
周諸侯玩而弗至戰敗死於斯地　増王世充營於黑¶
<pb:KR3k0055_WYG_364-29b>¶
石圍李密於月城窟密直馳黑石連舉六烽乃觧圍¶
續綱目宋韓世忠圍金淮揚金約受圍一日則舉一烽¶
至六烽具舉烏珠與劉猊皆引兵至世忠遂引去¶
　　𤇺燧三¶
増詩唐杜甫夕烽曰夕烽來不近每日報平安寨上傳¶
光小雲邊落㸃殘照秦通警急過隴自艱難聞道蓬萊¶
殿千門立馬看¶
原書晉蔡謨與弟書曰軍中耳目當用鼓烽烽可遥見¶
<pb:KR3k0055_WYG_364-30a>¶
鼓可遥聞形聲相傳湏㬰百里非人所及想得先知耳¶
近别菽麥者皆當觧之而王茍諸人癡頑之甚乃至於¶
是常令人怪之然烽鼓之法當豫敕諸軍見烽聞鼓便¶
嚴而此間恒舉烽之後湏文書上言乃符遊軍湏被符¶
乃當嚴昔年石頭夜半舉烽至明日食時臺中乃知弟¶
在石頭時隅中舉烽至下晡遊軍故未嚴此即是茍晞¶
等覆車之軌也¶
　　煙一¶
<pb:KR3k0055_WYG_364-30b>¶
原說文曰煙火氣也焆焆然也　周禮蟈氏掌去鼃黽¶
焚牡蘜以灰灑之則死以其煙被之則凡水蟲無聲¶
増元史祭祀志十一曰香鼎大祭有三始煙為歆神始¶
宗廟則焫蕭祼鬯所謂臭陽逹於牆屋者　又曰一曰¶
禮神玉大宗伯以禋祀祀昊天上帝注禋之言煙也周¶
人尚臭煙氣之臭聞者積柴實牲體焉或有玉帛　又¶
曰三曰升禋禋之言煙也升煙所以報陽也　韓非子¶
曰百尺之室以突隙之煙焚　原春秋繁露曰人之言¶
<pb:KR3k0055_WYG_364-31a>¶
醖去煙此竒怪也非人所意也禍福利害無有竒怪乎¶
　淮南子曰冬至甲子受制木用事火煙青七十二日¶
戊子受制土用事火煙黄七十二日庚子受制金用事¶
火煙白七十二日丙子受制火用事火煙赤七十二日¶
壬子受制水用事火煙黑七十二日　又曰哭之發於¶
口涕之出於目此憤於中而形於外也譬水之下流煙¶
之上尋火從南反夫又孰推之　又曰以束薪為鬼以¶
火煙為氣惑也　増抱朴子曰伯喈識絶音於煙燼之¶
<pb:KR3k0055_WYG_364-31b>¶
餘　唐靈壁子曰煙灰同出飛沈自分　鍾㑹芻蕘論¶
曰焚林成煙其似如雲　原拾遺記曰貟嶠山西有星¶
池出爛石常浮於水色紅質虗似胏燒之香聞數百里¶
煙氣升天則成香雲雲徧則成香雨　増顔延之連珠¶
曰火含煙而煙妨火桂懐蠧而蠧殘桂然火勝則煙滅¶
蠧壯則桂折　唐栁宗元文曰夜爇膏炬晝凌風煙¶
續文獻通考曰金受尊號殿上下鳴鞭戛敔樂止儀使¶
副等添香爐煙升　宛署雜記曰燕城煙火有花草人¶
<pb:KR3k0055_WYG_364-32a>¶
物等形統名煙火勲戚家集百巧為一架分四門次第¶
傳爇通宵以為樂¶
　　煙二¶
原列仙傳曰甯封子黄帝時人為陶正有神人過之為¶
其掌火能令火出五色煙教其積薪自燒而隨煙上下¶
猶有骨時人葬之　拾遺記曰晉文公焚林以求介子¶
推有白鵶繞煙而噪或集介子推之側火不能焚晉人¶
嘉之為立臺號曰思煙　列子曰趙襄子狩於山中籍¶
<pb:KR3k0055_WYG_364-32b>¶
芿燔林熻赫百里有人從石壁中出隨煙燼上下衆謂¶
之鬼物察之則人焉　謝承後漢書曰吳郡徐相為長¶
沙太守常食乾飯不發煙爨　晉書曰苻堅之将亂也¶
闗中土然無火而煙氣大起方數十里月餘不滅後為¶
慕容冲所滅　後魏書曰慕容超之将亡也南郊柴燎¶
燄起而煙不出靈臺令張光告人曰火盛煙滅國其亡¶
乎　許邁别傳曰邁少名映有道術髙平閻慶就映受¶
業慶方去映為燒香皆五色煙出映亦自去莫知所在¶
<pb:KR3k0055_WYG_364-33a>¶
　増廣古今五行記曰前京御史宋詡房壁中煙出掘¶
而視之别柱然焦詡謂弟澄曰柱之為字主在木右宋¶
字含木木焦宋破而主存此災之大者也宜思防之¶
唐哥舒翰傳負薪塞路順風火其車熛焱熾突騰煙如¶
夜　元史王閏東平湏成人父嘗卧疾夜然長明燈室¶
中火延籬壁間煙燄閉寝户閏突入火中觧衣䝉父抱¶
而出¶
　　煙三¶
<pb:KR3k0055_WYG_364-33b>¶
原火含　水滅(上詳前一溢漢書曰漢元帝時有童/謡曰井水  滅竈煙灌玉堂流金門)¶
噪鵶　去黽(上詳一/下詳二)　漲天　連雲(沈約宋書曰桓𤣥/使桓謙屯東陵口)¶
(卞範之屯覆舟山西髙祖躬先士卒以奔之東北風急/因命縱火煙漲天謙等諸軍一時土崩  劉向熏爐銘)¶
(曰中有蘭麝朱火青煙/蔚術四塞上連青雲)　五色　四合(上詳前二𤣥潘/尼火賦曰  煙)¶
(四/合)　増咒棗　召雷(宋儲泳祛疑說曰舊聞咒棗煙起/心知其為術而不知其所以也後)¶
(因叩之道師乃知棗之煙者藏藥於棗託名以咒然之/則藥如煙起  又曰向有行雷法者以夜游艾納數藥)¶
(合而為香每燒則煙聚爐上人身鳥翼/恍如雷神所至敬向不知其為藥術也)　凝光　含明¶
(王勃序煙光凝而暮山紫明/  黄庭經肝神龍煙視含)　傍起　暮雜(潘岳誄青/煙傍起櫪)¶
<pb:KR3k0055_WYG_364-34a>¶
(馬長鳴暮歐詩/明嵐雜  煙)　五侯家　六窗昏(韓翃詩日暮漢宫/傳蠟燭輕煙散入)¶
(五侯家則元海瓊子曰人當動/念之時  六窗煙昏七竅風號)¶
　　煙四¶
原詩梁簡文帝煙詩曰浮空覆雜影含樹宻花藤乍如¶
洛霞發頗類巫雲登映光飛百仞從風散九層欲持翡¶
翠色時吐鯨魚燈　陳張正見浦狹村煙度詩曰茅蘭¶
夾兩㟁野燎燭中川村長合夜影水狹度浮煙收光暗¶
鳥弋分火照漁船山人不炊桂樵華幸共然　増唐李¶
<pb:KR3k0055_WYG_364-34b>¶
嶠詠煙詩曰瑞氣凌青閣空濛上翠微迴浮雙闕路遥¶
拂九仙衣桑柘迎寒色松篁暗晩暉還當紫霄上時接¶
彩鸞飛　王良士南至日隔仗望含元殿爐煙詩曰霜¶
㦸羅仙仗金爐引御煙霏微雙闕麗溶曳九門連拂曙¶
祥光滿分晴瑞色鮮　崔立之南至日隔仗望含元殿¶
爐煙詩曰飄飄縈内殿漠漠淡前軒聖日開如捧卿雲¶
近欲渾輪囷洒宫闕蕭索散乾坤　裴次立南至日隔¶
仗望含元殿爐煙詩曰芬馨流逺近散漫入貂蟬霜仗¶
<pb:KR3k0055_WYG_364-35a>¶
　凝逾白朱䦨映轉鮮始看浮闕在稍見逐風遷　僧處¶
　黙逺煙詩曰靄靄前山上凝光滿薜蘿髙風吹不盡逺¶
　樹得偏多翠與晴雲合輕将淑氣和正堪流野目朱閣¶
　意如何　元趙孟頫贈放煙火者詩曰人間巧藝奪天¶
　工鍊藥然燈清晝同柳絮飛殘鋪地白桃花落盡滿街¶
　紅紛紛粲爛如星隕㸌㸌喧豗似火攻後夜再翻花上¶
　錦不愁零亂向東風　明袁凱新煙詩曰覆堤初冉冉¶
　渡水尚遲遲一樹梨花色猶能似舊時¶
<pb:KR3k0055_WYG_364-35b>¶
　¶
　¶
　¶
　¶
　¶
　¶
　¶
御定淵鑑類函卷三百五十九¶
