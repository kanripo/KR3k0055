# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.100232
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百三
<pb:KR3k0055_WYG_108-1a>¶
　欽定四庫全書¶
御定淵鑑𩔖函卷一百三¶
　　設官部四十三(前後左右將軍安四征將軍/四鎮將軍  四  将軍)¶
　　　(四平將軍以下/鎮軍將軍)¶
　　　前後左右將軍一¶
　原杜氏通典曰前後左右將軍皆周末官秦因之位上¶
　卿金印紫綬漢不常置或有前後或有左右皆掌兵及¶
　四彝有長史秩千石(李廣為前將軍趙充國為後將軍/辛慶忌王商為左将軍馮奉世為)¶
<pb:KR3k0055_WYG_108-1b>¶
　(右將/軍)光武建武七年省魏以来復置晉武初又置前軍¶
　左軍右軍泰始八年又置後軍是謂四軍齊亦號左右¶
　前後四軍陳並有之北齊左右将軍領千牛偹身唐無¶
　　增玉海曰漢五府趙充國𫝊神爵二年詔舉護羌校¶
　尉時後將軍充國病五府舉辛湯充國奏不如湯兄臨¶
　衆詔用臨衆病免五府復舉湯　段㑹宗𫝊曰竟寧中¶
　五府舉段㑹宗為西域都護(表時王商/為右将軍)　馮奉世傳曰¶
　永光二年秋隴西羌反詔召丞相元成御史大夫鄭宏¶
<pb:KR3k0055_WYG_108-2a>¶
大司馬車騎將軍王接左將軍許嘉右将軍奉世入議¶
　杜鄴𫝊曰與王音善王商位特進領城門兵得舉吏¶
如将軍府鄴説音曰成都侯商以特進領城門兵復有¶
詔得舉吏如五府　表曰左将軍始於後元二年上官¶
桀右將軍始於始元四年王莽前後将軍始於元平元¶
年韓増趙充國¶
　　前後左右将軍二¶
增耿純就國　李通乞身(冊府元龜曰耿純為前将軍/擊王郎将李煇大破之又擊)¶
<pb:KR3k0055_WYG_108-2b>¶
(更始太守范荆降之封東光侯純辭就國帝曰文帝謂/周勃丞相吾所重君為吾率諸侯就國今亦然也  又)¶
(曰李通為前将軍以天下略定欲避榮/寵以病上書乞身詔下羣臣議不允)　盡心翊衛¶
勠力固守(又曰北周尉遲綱為前将軍太祖與東魏戰/於邙山不利人心離𣪚綱厲将士盡心翊衛)¶
(宗又曰李神雋為前将軍荆州刺史時梁将曹景/  来攻神雋勠力固守後論功封千乗縣開國侯)　歴¶
船大呼　把矟直刺(又曰北魏楊播為左将軍假前将/軍随孝文南討至鍾離師還詔播)¶
(為衆軍殿時春水初長賊衆大至播以諸軍渡淮未訖/身自居後諸軍渡盡賊衆遂集於是圍播數重播身自)¶
(搏擊殺傷甚多水勢稍减播領精騎歴其船大呼曰今/我欲渡能戰者出賊莫敢動遂擁衆而濟  又曰北周)¶
(耿豪為前将軍従太祖戰於邙山豪謂其部曰大丈夫/見賊湏右手㧞刀左手把矟直斫直刺慎莫皺眉畏死)¶
<pb:KR3k0055_WYG_108-3a>¶
　世隆不拜　鄧翼泣對(又曰南齊栁世隆授後将軍/尚書左僕射不拜世隆性愛)¶
(渉獵啓太祖借祕閣書帝給三千卷之又曰秦鄧翼為/河間相父羌苻堅車騎將軍慕容垂  圍鄴以翼為後)¶
(将軍冀州刺史翼泣對使者曰先君忠於秦室翼豈可/先叛乎垂遣使喻之翼曰冀州宜任親賢翼請他役效)¶
(命垂乃用為建武/将軍河間太守)　鄧禹誦詩　武陵書奏(又曰後漢/鄧禹年十)¶
(三能誦詩受業長安光武狥河北號禹曰鄧将軍累遷/前将軍右将軍  又曰蜀諸葛亮為右将軍行丞相事)¶
(亮言教書奏多可觀随/𩔖相従凡為二十四篇)　原定䇿立宣帝　持節攻河¶
東(漢書曰趙充國字翁孫為後將軍與大將軍霍光定/䇿尊立宣帝  後漢書曰鄧禹字仲華為前将軍持)¶
(莭中分麾下精兵二萬人遣西入関禹自箕關将入河/東河東都尉守關不開禹攻十日破之獲輜重千餘乗)¶
<pb:KR3k0055_WYG_108-3b>¶
　觧綬賜仲都　使兵随滿寵(東觀漢記曰李忠字仲/都為右将軍封武侯辭)¶
(時無綬上觧所佩綬以賜之都魏志曰滿寵字伯寕拜/前将軍領豫州刺史代曹休  督揚州諸軍事汝南兵)¶
(民戀慕大小相率奔/随道路不可禁止)　增元定擒竇泰　長孺獲明徹¶
(冊府元龜曰北魏元定孝武時為前将軍従擒竇泰復/宏農破沙苑戰河橋定皆先鋒當其前者無不披靡)¶
(又曰逹奚長孺為左前軍與烏丸軌圍陳将吳明徹於/呂梁陳遣劉景為聲援長孺取車輪數百繫以大石流)¶
(之清水連轂相次以待景軍景至船艦礙輪不得進/長孺乃縦竒兵大破之及獲吳明徹進位大将軍)¶
荅書八十函　取書數千卷(又曰南宋朱齡石為髙祖/鎮軍參軍時劉穆之嘗於)¶
(髙祖坐與齡石荅書自旦至日中穆之得百函齡石得/八十函髙祖北伐遷左将軍  又曰北魏李順為左軍)¶
<pb:KR3k0055_WYG_108-4a>¶
(將軍征統萬赫連昌克之太武賜諸/將珍寳順唯取書數千卷太武善之)　賈復食六縣¶
李雄賜百口(又曰後漢賈復為左將軍後定封膠東侯/食郁秩壮武下密即墨梃胡觀陽凡六縣)¶
(洮又曰李雄領左後軍征吐谷渾雄率歩騎督軍糧於/  河為賊所持雄與偽和縦竒兵擊破之賜奴婢百口)¶
　功名次充國　威猛亞雲長(又曰漢馮奉世為右將/軍居爪牙官前後十年)¶
(為折衝宿将功名次趙充國等又曰蜀張飛為右将軍/雄壮威猛亞於雲長魏程昱  咸稱關張萬人敵也)¶
　原常惠勤勞有功　師丹㢘直守位(漢書曰常惠代/蘇武為典屬國)¶
(明習外國事勤勞數有功遂為右將軍/  又曰師丹以㢘直守位為左将軍)　增追楊盛於¶
竹嶺　討祖恱於硤石(冊府元龜曰後秦姚平為姚泓/後将軍時仇池公楊盛攻䧟祁)¶
<pb:KR3k0055_WYG_108-4b>¶
(山執建節王總遂逼秦川泓遣平救之盛引退姚嵩與/平追之及於竹嶺  又曰崔延伯為後将軍幽州刺史)¶
(梁衍遣趙祖恱偷據硖石詔延伯與都督崔亮討之亮/令延伯守下蔡延伯取車輪去輞削鋭其輻两两接對)¶
(揉竹為絙貫連相屬並十餘道横水為橋两頭施大轆/轤出沒任情不可燒斫斷祖恱䓁走路繇是梁軍不能)¶
(赴救祖悦/合軍見俘)　重甲跳三丈矛　兩騎攪數萬人(又曰晉/郭黙為)¶
(右将軍黙為人勇健嘗身被重甲跳三丈矛時人莫不/憚之  又曰南齊周盤龍為右将軍魏寇淮陽圍甬城)¶
(盤龍子奉叔單馬率二百餘人䧟陣魏萬餘人張左右/翼圍繞之一騎走還報奉叔已沒盤龍方食棄箸馳馬)¶
(奮矟直奔魏陣自稱曰周公来魏素畏盤龍驍名即披/靡時奉叔已大殺敵得出在外盤龍不知乃衝東撃西)¶
(奔南&KR0691;北賊衆莫敢當奉叔見其父久不出復躍馬入/陣父子两騎縈攪數萬人魏衆大敗盤龍父子由是名)¶
<pb:KR3k0055_WYG_108-5a>¶
(播北/國)　原文則持軍甚嚴整　公明將軍逺斥候(魏志/曰于)¶
(禁字文則遷左将軍假莭鉞禁持軍甚嚴整得賊財物/無所私入  又曰徐晃字公明為右将軍性儉約畏慎)¶
(將軍逺斥候先為不可勝然後戰追奔爭利士不暇食/常嘆曰古人患不遭明君今幸遇之當以功自効何用)¶
(私譽為終/不廣交援)　馳至金城圖上方略　樂為邉将不願宿¶
衛(漢書曰趙充國為後将軍年七十餘時西羌反上老/充國使御史大夫丙吉問誰可將者充國對曰亡踰)¶
(老臣上遣問度羌鹵何如當用㡬人充國曰百聞不如/一見兵難預度臣碩馳至金城圖上方畧然羌戎小彞)¶
(逆天背畔滅亡不久願陛下以屬老臣勿以為憂赴晉/書曰河東郭黙為右将軍樂為邉將不願宿衞及  召)¶
(謂平南将軍劉𦙍曰我能禦敵而不見用但右将軍主/禁兵若疆埸有虞被使出征方始配給将卒無素㤙信)¶
<pb:KR3k0055_WYG_108-5b>¶
(不著以此臨敵少有不敗矣時當為/官擇才若人臣自擇官安得不亂乎)　李將軍後期責¶
之幕府　趙食其失道贖為庶人(漢書曰李廣為前將/軍與右将軍趙食其)¶
(合軍出定襄失道後期大將軍長史急責廣之幕府上/簿廣曰諸校尉無罪乃吾自失道吾今自上簿至幕府)¶
(從又趙食其𫝊曰武帝以食其為右将軍/  大将軍出定襄迷失道當斬贖為庻人)¶
　　前後左右將軍三¶
原為國虎臣(漢書曰辛慶忌字子真為左将軍慶忌居/處恭儉食飲被服尤節約然性好輿馬號)¶
(為鮮明唯是為奢為國虎臣遭世/承平匈奴西域親附敬其威信)　為國爪牙(漢官儀/曰武帝)¶
(四征四彞有前後左右将軍為國爪牙所以/揚示威靈折衝萬里如虎如龍朝夕禦侮)　金印紫¶
<pb:KR3k0055_WYG_108-6a>¶
綬(詳通/典)　位諸卿上(漢官觧詁曰前後左右将軍宣元/以後雖不出征猶有其官位在諸)¶
(卿/上)　增威震華夏(蜀志曰關侯為前将軍假節鉞攻曹/仁於樊魏遣于禁助仁會霖雨漢水)¶
(溢七軍皆沒禁降關侯又斬龎徳/威震華夏曹操議徙都以避其鋭)　威震江東(魏志曰/張遼為)¶
(前将軍屯合肥孫權甚憚之初遼為孫雄所圍遼潰出/復入雄衆破走繇是威震江東兒啼不肯止其父母以)¶
(遼恐/之)　髙熲得民和(冊府元龜曰隋髙熲為左軍大将/蕭巖之叛詔熲綏集江漢甚得民)¶
(和/)　寇儁得衆心(又曰北周寇儁為左将軍梁州刺史/梁人以州處僻逺知無外援遂遣兵)¶
(圖攻儁撫勵将士人思効命/梁人知其得衆心弗之敢逼)　皇甫嵩連戰(又曰後漢/皇甫嵩中)¶
(平時梁州賊王國圍陳倉拜嵩為左将軍督軍拒之/自冬迄春城堅守固賊自觧去嵩進擊連戰大破之)¶
<pb:KR3k0055_WYG_108-6b>¶
劉康祖大戰(又曰劉康祖為左軍将軍魏永昌王庫仁/真以長安之衆八萬騎與康祖相及於尉)¶
(武大戰一日一/夜殺戮填積)¶
　　前後左右將軍四¶
增碑唐楊炯撰右将軍魏哲神道碑曰公諱哲字知人¶
鉅鹿曲陽人也貞觀十五年起家補國子博士喬林埽¶
日驚白鳯於詞條璧水澄天駭雕龍於義壑班超慷慨¶
常懐萬里之心季路生平每負三軍之氣十六年敕授¶
左翊衛北門長上禄賜同京仍令為飛騎等講禮鄧司¶
<pb:KR3k0055_WYG_108-7a>¶
徒之舊事馬上讀書祭征鹵之前聞營中習禮宫花如¶
錦還臨拜将之壇槐葉成帷復對聞軍之市自皇王眷¶
命大帝應期運璇衡而制八方調玉燭而臨四極元菟¶
白狼之野来奉衣簮蟠桃析木之鄉尚迷聲教太宗文¶
皇帝操斗極把鈎陳因百姓之心問三韓之罪勝殘去¶
殺上慿宗廟之威禁暴戢兵下籍熊羆之用公丹心白¶
刃夲自輕生六郡三河由来重氣烏江討逆剖項籍於¶
五侯涿野懲奸磔蚩尤於四宰二十年詔除遊擊将軍¶
<pb:KR3k0055_WYG_108-7b>¶
右武侯信義府右果毅都尉長上如故顯慶二年以内¶
憂觧職三年詔除左衛清宮府左果毅都尉谷府折衝¶
都尉並長上如故又以應詔舉對䇿甲科遷左騎衛即¶
将於時長榆歴歴烽火猶驚髙栁依依邉風尚急四年¶
詔公為鐵勒道行軍緫管陳兵玉塞按莭金微學常山¶
之蛇擬麗譙之鶴伏尸百萬因瀚海而藏舟闢地數千¶
即燕山而築觀武臣雄略氣慴西零神将宏圖威加北¶
地麟徳元年詔遷左驍騎中即将尋檢校右監門左武¶
<pb:KR3k0055_WYG_108-8a>¶
衛将軍本官如故昔者封禪陟云亭之後七十二君圖¶
書出河洛以還三千餘歳振兵釋旅方崇薦帝之儀道¶
洽功成必致禋天之禮粤以皇家闢統之五十年今上¶
開基之十七載登封告禪玉牒金繩建顯號而施尊名¶
揚英聲而騰茂實華彞輯睦皆承萬歲之恩朝野歡娛¶
咸奉千年之慶乾封元年詔加明威将軍本官如故大¶
風遺孽叛換青丘小水殘魂慿陵碧海率百官於文祖¶
尚興彭蠡之師㑹萬國於塗山猶有防風之戮是歲也¶
<pb:KR3k0055_WYG_108-8b>¶
詔公為遼東道行軍總管軍營對日兵氣横天開玉堂¶
而按部坐金城而勒陣駕鼉梁於聖海秦王息鞭石之¶
威泛鼇釣於仙舟愚叟罷移山之力然後風行電卷斬¶
将屠城塞丹浦之遥源伐黒林之奥本王孫公子名霑¶
皂𨽻之臣深谷大山境入樵漁之囿二年詔加上柱國¶
仍檢校安東都護道之以徳齊之以刑威振六官風揚¶
五部兵戈載輯無勞尉候之虞桴鼔希聞寕有穿窬之¶
盗仰太陽而晞湛露方預四朝臨逝水而急寒風俄悲¶
<pb:KR3k0055_WYG_108-9a>¶
一去紫關生入判自無期繡服晨還竟知何日¶
　　四征將軍一¶
原杜氏通典曰四征將軍皆漢魏以来置加大者始曰¶
方面征東將軍(漢獻帝初平三年以馬騰/為之或云以張遼為之)征西將軍(漢/光)¶
(武建武中以馮/異為大将軍)征南將軍(漢光武二年以馮異為/之亦以岑彭為大將軍)征北¶
將軍(魏明帝太和中置劉/靖為之許允亦為之)各一人魏黄初中位次三公¶
後魏加大則次衛将軍唐無¶
　　四征將軍二¶
<pb:KR3k0055_WYG_108-9b>¶
原治軍整齊　與士簡易(華嶠後漢書曰岑彭説降朱/鮪遷征南将軍治軍整齊秋)¶
(毫無犯出又曰耿康字伯初為征/西将軍  西城康壮勇與士簡易)　增案行邉境　築¶
起城塢(冊府元龜曰後漢耿恭為征西將軍遣案行凉/州邉境勞賜保塞羌人進屯酒泉授戊巳校尉)¶
(中又曰魏鄧艾為征西将軍脩治障塞築城起塢泰始/  羌人叛凉州道斷吏民安全者皆保艾所築塢焉)¶
　喻告蠻彞　賞賜軍士(又曰後漢岑彭為征南大将/軍伐蜀漢喻告諸蠻彞降者)¶
(奏封其君長俸又曰晉羊祜為征南大将軍立身清儉/被服率素禄  所資皆以贍給九族賞賜軍士家無餘)¶
(財/)　姜維結陣　楊忠守橋(又曰蜀姜維為征西将軍/随丞相諸葛亮與魏司馬)¶
(宣王相持於渭南㑹亮卒長史楊儀等整軍而出百姓/奔告宣王宣王追焉維令儀反旗鳴鼔若将相向者宣)¶
<pb:KR3k0055_WYG_108-10a>¶
(王退於是儀結陣去不又曰楊忠為征西将軍河橋之/役忠力戰守橋敵人  得進邙山之戰又先登䧟陣除)¶
(驃騎大/將軍)　被甲在前　執耒以率(又曰後漢耿秉為征/西將軍副車騎将軍)¶
(竇憲北征秉性勇壮而簡易軍行嘗自被甲在前休止/不結營部然逺斥候明要誓有警軍陳立成士卒皆樂)¶
(為死嵗又曰魏鄧艾為征西将軍艾脩治偹守積榖彊/兵值  凶旱手執耒耜以率將士上下相感莫不盡力)¶
　振旅建業　𫝊首京師(又曰南梁王僧辯為征東大/将軍特給鼔吹一部後既平)¶
(湘州旋於江陵督舟師西討及為鎮軍将軍破北齊文/宣衆振旅於建業  又曰波權喜為征西將軍孝武時)¶
(宋葭蘆戍主楊文度遣弟竄襲䧟仇/池權喜攻䧟葭蘆斬文度𫝊首京師)　身不跨馬　手¶
不釋卷(又曰晉杜預為征南大將軍身不跨馬射不穿/札而毎有大事輙居将率之列  獻徵録曰明)¶
<pb:KR3k0055_WYG_108-10b>¶
(吳亮正統間佩征南副将軍印鎮守貴州尋調鎮守雲/南體貌魁梧饒智略所至蠻彞懐附喜文學至老手不)¶
(釋/卷)　潜至狄道　因停瑕丘(冊府元龜曰魏陳泰為征/西将軍都督雍梁諸軍事)¶
(雍州刺史王經與姜維戰敗還保狄道城維圍狄道㤗/度髙城嶺潜行夜至狄道與維交戰維退城中将士得)¶
(出衆又曰北魏慕容白曜為征南大将軍宋遣吳憘公/率  欲冦彭城尉元表請濟師獻文詔白曜赴之白曜)¶
(到瑕丘遇患時泗水暴竭船不/得進憘公退白曜因停瑕丘)　益脩攻偹　廣設方¶
略(又曰魏夏侯尚為征南將軍假節督南方諸軍事時/孫權雖稱藩尚益脩攻討之偹後權果有貳心  又)¶
(曰晉義陽成王望初仕魏為征西将軍持莭都督雍凉/二州諸軍事在任八年威化明肅先是姜維屢寇關中)¶
(及望至廣設方略維/不得為寇関中頼之)　頻㧞四城　悉平六洞(又曰北/魏慕容)¶
<pb:KR3k0055_WYG_108-11a>¶
(白曜為征南大将軍攻宋無鹽等戍一旬之内頻㧞四/城威震齊土  獻徵録曰明顧寰為征南將軍鎮貴州)¶
(征五開六洞一百三十/七寨悉平斬獲功多)　陳懋撫綏　沭琮友愛(又曰/明陳)¶
(懋佩征西将軍印總兵鎮守寧夏賜寳鏹白粲牛羊以/為戒嚴之費懋至鎮號令一新凡降附者撫綏之務得)¶
(其歡心右又曰明沭琮従兄璘號繼軒有文武才由都/指揮陞  都督充縂兵官佩征南将軍印繼鎮雲南撫)¶
(公友愛/篤至)　至崑崙山　克可渡河(又曰明時吐蕃所部/州城邀阻烏思藏使)¶
(者掠其輜重命鄧愈為征西將軍討之愈分兵為三并/力齊入覆其巢穴窮追至崐崙山斬首不可勝計  弇)¶
(州史料曰洪武十四年命潁川侯傅友徳為征南将軍/率三十萬衆征雲南遂城烏撒得七星關以通畢莭又)¶
(克可渡河於是東川烏/蒙芒部諸蠻望風降附)　樓望三十　陣圖十二(冊府/元龜)¶
<pb:KR3k0055_WYG_108-11b>¶
(曰晉蔡謨為征北将軍領徐州刺史石季龍於青州造/船數百掠縁海諸縣謨遣龍&KR0750;将軍徐元䓁守中州并)¶
(設募若得賊大白船者賞布千匹是時謨所統七千餘/人所戍東至土山西至江乗鎮守八所城壘凡十一處)¶
(烽火樓望三十餘處随宜防偹甚有算略舊又曰北魏/源賀為征南将軍依古今兵法及先儒耆  之説略採)¶
(至要為十二陣圖以/上之獻文覧而嘉焉)　稱羲之清貴　白慶之忠謹(冊/府)¶
(元龜曰晉庾亮為征西將軍王羲之為参軍累遷長史/亮上䟽稱羲之清貴有鍳裁遷寕逺将軍江州刺史)¶
(又曰宋檀道濟爲征南大将軍白太祖稱沈慶之忠/謹曉兵帝使領隊防東掖門稍得引接出入禁省)¶
納印三十城　脩牆七百里(獻徵録曰明廖永忠洪武/時充征南将軍率舟師取)¶
(两廣永忠自福州遣人諭何真真以廣循恵降破邵宗/愚山寨獲宗愚䓁諸郡相繼降檄諭九真日南朱崖儋)¶
<pb:KR3k0055_WYG_108-12a>¶
(耳三十餘城皆納印請吏綏又曰明周尚文拜征西将/軍鎮守寜夏厯鎮山西延  俱有戰功鎮大同條上禦)¶
(敵四十餘事脩補牆/堡七百里墾田五萬)　原破赤眉於崤底　習水軍於¶
三州(華嶠後漢書馮異傳曰異為征西大将軍時三輔/大亂異討之與赤眉賊會大破於崤底追擊之又)¶
(大破行廵上書言狀不敢自伐諸将或欲分其功詔云/征西功若丘山也  魏志曰王昶字文舒為征南将軍)¶
(假節都督荆豫諸軍事乃表/徙治新野習水軍扵三州)　収𣪚卒奮翼黽池　将¶
鋭卒虎歩江南(後漢書曰馮異字公孫代鄧禹討三輔/車駕送之賜以乗輿七尺貝劍詔進征)¶
(西大将軍攻赤眉大為所敗步走歸營収其𣪚卒與赤/眉期約大戰大破之璽書勞異曰始雖垂翅回谿終能)¶
(奮翼黽池可謂失之東隅収之桑榆及魏志曰曹休字/文烈為征東将軍假黄鉞督張遼䓁  諸州郡二十餘)¶
<pb:KR3k0055_WYG_108-12b>¶
(軍擊呂範䓁於洞浦破之拜揚州/牧表曰将鋭卒虎歩江南云云)　耿康為征西匈奴¶
懐信　羊祜為征南江浦馳義(華嶠後漢書曰耿康為/征西将軍出西域康鎮)¶
(撫單于匈奴與國懐其㤙信儀王隐晉書曰羊祜字叔/子為征南大将軍開府辟召  同三司乃進據險要開)¶
(建五城収膏腴之地奪吴/人之資於是江浦馳義也)　張遼持㦸先登文帝謂之¶
邵虎　曹仁披甲破賊三軍皆曰天人(魏志曰張遼字/文逺為征東将)¶
(軍征孫權遼披甲持㦸先登䧟陣殺數十人斬二將文/帝謂之邵虎  又曰曹仁字子孝為征南將軍留屯江)¶
(陵拒吴將周瑜瑜將數萬衆来攻募得三百人逆與挑/戰遂為所圍仁意氣奮怒披甲上馬将其麾下壮士數)¶
(十騎出城直前衝入乃得觧長史陳矯等初見仁出皆/懼及見仁還乃嘆曰将軍真天人也三軍服其勇太祖)¶
<pb:KR3k0055_WYG_108-13a>¶
(益壯/之)¶
　　四征将軍三¶
原年老徵還(魏志曰滿寵字伯寧為征東将軍以年老/徵還遷為太尉寵不治産業家無餘財)¶
　老疾求還(魏志曰趙儼字伯然都尉遷征/西将軍督雍凉以老疾求還)　增勇冠¶
三軍(冊府元龜曰蜀黄忠南陽人先主南定諸郡忠従/入蜀嘗先登䧟陣勇冠三軍益州定拜討鹵将軍)¶
(又擊敗夏侯淵/遷征西将軍)　勇冠當世(又曰韓茂膂力絶人為征/南将軍善於撫衆勇冠當)¶
(世為朝/廷所稱)¶
　　四鎮将軍一¶
<pb:KR3k0055_WYG_108-13b>¶
原杜氏通典曰鎮東將軍(後漢末魏/武帝為之)鎮南將軍(後漢末/劉表為)¶
(之魏張魯晉當陽/侯杜元凱並為之)鎮西將軍(後漢劉表為之魏/鍾會鄧艾並為之)鎮北将¶
軍(魏明帝太和中置/劉靖許允為之)各一人宋時四鎮與中軍為雜號¶
後魏加大次尚書令唐無¶
　　四鎮将軍二¶
原開邉據險　鑿山通道(魏志曰劉靖遷鎮北将軍假/莭都督河北諸軍事靖以為)¶
(經常之大法莫善扵守防使民彞有别遂開拓邉守屯/據險要又脩廣戾渠陵大堨水溉灌薊南北三更種稻)¶
(邉民利之之又曰鄧艾字士載為鎮西將軍艾自陰平/道行無人  地七百餘里鑿山通道造作橋閣山髙谷)¶
<pb:KR3k0055_WYG_108-14a>¶
(深至為艱險艾以氊自裹推轉而下将/士皆攀木縁崖魚貫而進先登至成都)　深入鹵庭¶
拓平西夏(又曰鄧艾為鎮西将軍至成都劉禪請降詔/曰艾耀威奮武深入鹵庭斬将搴旗梟其鯨)¶
(鯢使僣號之主稽首繫頸無又曰鍾會字士季為鎮西/将軍詔曰會所向摧弊前  强敵緘制衆城罔羅迸逸)¶
(蜀之豪帥靣縳歸命謀無遺䇿舉無廢功凡所降誅/動以萬計全勝獨克有征無戰拓平西夏方隅清晏)¶
增繕武牢城　城南皖口(冊府元龜曰晉祖逖為鎮西/将軍東討石勒乃營繕武牢)¶
(城城北臨黄河西接成臯逖使從子汝南太守濟䓁率/衆築壘  又曰陳徐度為鎮北将軍高祖永定三年率)¶
(衆城南/皖口)　告老遜位　上疏固辭(又曰魯芝為鎮東將/軍青州刺史芝以年)¶
(及懸車告老遜位表章十餘上武帝徵為光禄大夫以/又曰晉劉宏恵帝時為鎮南將軍都督荆州諸軍事)¶
<pb:KR3k0055_WYG_108-14b>¶
(平張昌功應封次子一人/縣侯宏上疏固辭許之)擊破孫峻　討滅陳敏(又曰/魏諸)¶
(葛誕為鎮東大将軍時吳大將軍孫峻䓁號十萬至夀/春誕拒擊破之斬呉左将  又曰晉周馥為鎮東将軍)¶
(與周圯等討/陳敏滅之)　轉付袍帽　唯収圖書(又曰晉劉宏為/鎮南将軍荆州)¶
(刺史南蠻校尉宏嘗夜起聞城上持更者歎聲甚苦遂/呼省之兵年過六十羸疾無襦宏愍之乃責罰主者遂)¶
(給韋袍複㡌轉以相付陶又曰晉應詹為南平太守鎮/南将軍督五郡軍事與  侃破杜弢於長沙賊中金寳)¶
(溢目詹一無所取唯/収圖書莫不歎之)　蜀主敕降　魏人退軍(又曰魏/鍾會為)¶
(鎮西将軍與征西将軍鄧艾同伐蜀蜀主劉禅詣艾降/遣使敕姜維等従東道詣會降  又曰南梁始興王憺)¶
(為鎮西将軍益州刺史時魏襲巴西圍南安太守垣/季珪堅守憺遣軍救之魏人退軍所収噐械甚衆)¶
<pb:KR3k0055_WYG_108-15a>¶
大破魏将　再破蜀軍(又曰蜀魏延随先主入蜀拜鎮/北将軍諸葛亮駐漢中使延西)¶
(入羌中魏後将軍費瑶雍州刺史郭淮與延戰於陽谿/大破淮䓁遷為前師征西大将軍  又曰魏鍾會為鎮)¶
(西将軍討蜀再破蜀軍蜀将皆退/守劒閣會乃移檄蜀将吏士民)　摧鋒河朔　救復¶
秦隴(又曰晉祖逖為鎮西将軍豫州刺史公私豐贍方/當摧鋒越河埽清兾朔聞王敦與劉隗䓁搆隙感)¶
(激發病将又曰赫連達為都将軍従太祖平侯莫陳悦/加平東  軍魏孝武入闗褒叙勲義以達首迎元帥救)¶
(復秦隴進爵/魏昌縣伯)　何曽見崇重　張黎著聲稱(又曰晉何/曽為鎮北)¶
(将軍都督河北諸軍事将之鎮文帝使武帝齊王攸辭/送數十里曽為賓主偹太牢之饌侍從吏騶莫不醉飽)¶
(其見崇重如此徽又曰張黎為鎮北将軍與樂安/王範濟南公崔  鎮長安清約公平甚著清稱)　東¶
<pb:KR3k0055_WYG_108-15b>¶
海憚周馥　王敦畏祖逖(又曰晉周馥惠帝時為鎮東/将軍馥自經世故毎欲維正)¶
(朝廷忠情懇至東海王越深憚之窺又曰晉祖逖為豫/州刺史進為鎮西将軍石勒不敢  兵河南使成臯縣)¶
(脩逖母墓與逖書求通使交市逖不報書而聽/互市収利十倍時王敦久懐逆亂畏逖不敢發)　王平¶
著名跡　黄權有局量(又曰蜀王平為鎮北将軍統漢/中時鄧艾在東馬忠在南平在)¶
(北境咸著名跡警又曰蜀黄權降魏為鎮南将軍文帝/察權有局量欲  之遣左右詔權未至之間累催相屬)¶
(官屬侍従莫不震悚/而權舉止顔色自若)　原黄權道隔降魏　許允放散¶
官物(蜀志曰黄權字公衡為鎮北将軍督江北軍以防/魏師先主自在江南及吳将軍陸遜乗流㫁圍南)¶
(軍敗績先主引退而道隔絶權不得還故率将所領降/於魏有司執法白収權妻子先主曰孤負黄權權不負)¶
<pb:KR3k0055_WYG_108-16a>¶
(孤也待之如初軍魏氏春秋曰許允字士宗為鎮北将/軍都督河北諸  事未發以放散官物収付廷尉徙樂)¶
(浪道/死)　隴西王秉心誠亮　魯鎮東恪勤在公(晉起居/注武帝)¶
(詔曰關中内屏京畿外藩河右北捍戎翟南鎮巴漢宜/任懿親以靖西土隴西王素秉心誠亮思度宏逺  晉)¶
(録曰鎮東将軍魯芝恪勤在公不營/私門素無華宅使軍兵作屋五十間)　曹休為鎮南車¶
駕臨送　鄧艾為鎮西劉禪奉璽(魏志曰曹休為鎮南/将軍車駕臨送乃下)¶
(輿執手而别帝又云鄧艾至成都劉/禪遣使奉皇  璽綬為箋詣艾請降)¶
　　四安將軍一¶
原杜氏通典曰安東将軍(後漢陶謙曹/休並為之)安南將軍(光武/元年)¶
<pb:KR3k0055_WYG_108-16b>¶
(以岑彭為之晉范/陽王虓亦為之)安西将軍(後漢末段熲魏鍾/會石鍳亦為之)安北将¶
軍(晉以郗/鍳為之)各一人後魏亦有唐無¶
　　四安將軍二¶
增識蛇勢　挾獸腰(冊府元龜曰晉桓温為安西将軍/率衆伐蜀初諸葛亮造八陣圖於)¶
(魚復平沙之上壘石為八行行相去二丈温見之謂此/常山蛇勢也文武皆莫能識之  又曰楊忠為安西将)¶
(軍嘗従太祖於龍門忠獨當一猛/獸左挟其腰右㧞其舌太祖壮之)　築圍建業　觧圍¶
仇池(又曰吳徐盛為安東将軍封蕪湖侯魏文帝大出/有渡江之志盛建議從建業築圍作薄落圍上設)¶
(假樓江上浮船諸将以為無益盛不聼固立之文帝到/廣陵望圍愕然彌漫數百里江水盛長便引軍退諸将)¶
<pb:KR3k0055_WYG_108-17a>¶
(乃服難又曰北魏古弼為安西将軍時宋遣将裴方明/擊楊  當克仇池立楊元庶子保熾於是假弼莭督隴)¶
(右諸軍事既平仇池未㡬諸氐復推楊文徳為主圍仇/池弼發上邽髙平沂城諸軍討之仇池圍觧文徳走漢)¶
(川/)　李崇詐逃　古弼偽退(又曰北魏李崇孝文帝時/為安東将軍徐州降人郭)¶
(陸聚黨作逆人多應之崇遣髙平人卜兾州詐稱犯罪/逃亡歸於陸陸納之以為謀主數月兾州斬陸送之賊)¶
(徒潰敗平又曰北魏古弼為安西将軍従太武征赫連/定駕至  凉次於涇南遣弼與侍中張黎擊平凉赫連)¶
(定自安定率歩騎来救與弼等相遇弼偽退以誘之太/武使髙車敕勒馳擊定斬首數千級弼乗勝取安定)¶
撫慰蠻户　糾合宗鄉(又曰史寕為安東将軍賀㧞勝/為荆州刺史寕以本官為勝軍)¶
(司率歩騎一千随勝之部值荆蠻騷動三鵶路絶寕先/驅平之因撫慰蠻户翕然降附  又曰薛㧞父謹為安)¶
<pb:KR3k0055_WYG_108-17b>¶
(西将軍真君中蓋吳擾動關右薛永宗屯據河側太武/親討之乃詔㧞糾合宗郷壁於河際斷二冦往来之路)¶
(事平日賜/爵永康侯)　博覧經籍　粗有辭義(又曰晉郗鍳博覧/經籍躬耕隴畆以)¶
(儒雅著名不應州命後為安西将軍賦又曰南齊/栁惔為安南将軍著仁政博及諸詩  粗有辭義)　每¶
竭志能　可任大事(又曰晉庾翼為都督江荆䓁州諸/軍事安西将軍代兄亮鎮武昌翼)¶
(以年少超居大位毎竭智能勞謙匪懈戎征嚴明數年/之中軍國充實人情翕然稱其才  又曰北魏王思正)¶
(孝武帝時為安東将軍齊神武潜有異圖帝/以思正可任大事拜中軍大都督縂宿衛兵)　桓温直¶
進　盧淵徐行(又曰晉桓温為安西将軍率衆伐蜀李/勢勢衆大潰温乗勝直進焚其小城勢)¶
(遂夜遁徐又曰盧淵為安南將軍時涇州羗叛淵以歩/騎六千  行而追未經三旬賊衆逃散降者數萬口唯)¶
<pb:KR3k0055_WYG_108-18a>¶
(梟首惡餘/悉不問)¶
　　四安將軍三¶
增為寇所憚(冊府元龜曰奚眷少有將略明元時為/尚書假安南将軍虎牢鎮將為寇所憚)¶
為鄰所憚(又曰孫陽為都督荆信二府諸軍事安西将/軍荆州刺史出鎮公安増脩城池懐服邉逺)¶
(為鄰境/所憚)　索綝有威㤙(又曰晉索綝為新平太守時劉/聪将蘇鐵等刼掠三輔除綝安)¶
(西将軍馮翊太守綝有威/㤙華戎嚮服賊不敢犯)　古弼著威名(又曰北魏古/弼為安西將)¶
(軍鎮長安/甚著威名)　周訪為名將(又曰晉周訪為安南将軍梁/州刺史訪威風既著逺近悦)¶
(服中興名将性謙/虚未嘗論功伐)　鄭模為名將(又曰鄭模為安東将/軍時将督敗沒者多)¶
<pb:KR3k0055_WYG_108-18b>¶
(模挫敵持重/號為名將)¶
　　四平將軍一¶
原杜氏通典曰平東將軍(晉當陽侯杜元/凱王濬等為之)平南將軍(晉/盧)¶
(欽羊祜胡/奮等為之)平西將軍(晉以/嵇紹)平北將軍(漢獻以張燕晉/以阮坦為之)各¶
一人並漢魏間置後魏亦有唐無¶
　　四平将軍二¶
增移檄赴難　乗𫝊發兵(冊府元龜曰晉温嶠為平南/将軍江州刺史鎮武昌祖約)¶
(蘇峻反嶠自武昌推陶侃為盟主赴難列上書陳約峻/罪状移檄四方征鎮  又曰尉撥為平南将軍北豫州)¶
<pb:KR3k0055_WYG_108-19a>¶
(刺史後雒州民田智度謀逆詔撥乗/𫝊發豫州兵擊之獲智度送京師)　安都頻克　天¶
助多獲(又曰南陳侯安都為猛烈将軍髙祖與齊戰於/幕府山安都擊齊軍大敗之進號平南将軍仍)¶
(督水軍討蕭勃頻戰克以功進號鎮北将軍多又曰司/馬天助為平東将軍破宋将閭萬齡軍前後  所擄獲)¶
　綏防蠻楚　懐柔羌戎(又曰北魏田益宗為征鹵将/軍遣戍主竒道顯擊楊僧逺)¶
(軍破之進號平南将軍宣武又詔益宗綏防蠻楚加安/南将軍  又曰北魏陸俟為平西将軍安定鎮大将既)¶
(至懐柔羌戎莫不歸/附後遷平東将軍)　莫不摧挫　預皆畏懾(又曰北/魏楊大)¶
(眼為平南将軍大眼自為將帥恒身先兵士衝突堅陣/當其鋒者莫不摧挫  又曰楊大眼為平東将軍至京)¶
(師觀者如市大眼為将帥前後/所遣督将軍未渡江預皆畏懾)　銜枚夜襲　攻城野¶
<pb:KR3k0055_WYG_108-19b>¶
戰(又曰北魏楊椿為平西将軍時涇州屠各陳瞻等聚/衆叛詔椿為别将𨽻安西将軍元麗討之陰簡精卒)¶
(銜枚夜襲斬瞻而傳其首戰又曰羅斤為/平西将軍平凉州攻城野  多有克㨗)　順流放火¶
　觧鞍潰圍(又曰吳潘璋為平北将軍㐮陽太守魏將/夏侯尚等圍南郡分前部作浮橋璋将所)¶
(領到魏上流伐葦數百萬束縛作大筏欲順流放火燒/敗浮橋尚引退  又曰陳周文育髙祖破蔡路養於南)¶
(野文育為路養所圍矢石雨下所乗馬死文育/右手搏戰左手觧鞍潰圍而出累遷平西将軍)　賊不¶
能進　魏弗敢逼(又曰梁尋陽王大心為江州刺史進/號平南将軍侯景叛數遣軍西上寇)¶
(抄大心令荘鐵擊破之賊不能進馬又曰北周蔡祐為/平東将軍從太祖戰於河橋祐下  歩鬭手殺數人敵)¶
(圍之十餘重祐彎弓持滿/四靣拒之東魏人弗敢逼)　賜細御銀槊　著光明鐵¶
<pb:KR3k0055_WYG_108-20a>¶
鎧(又曰北魏奚康生為平西将軍轉涇州刺史時梁直/閣将軍徐元明戍於郁州以城内附孝文遣康生迎)¶
(接賜細御銀纒槊一張并棗奈果面敕曰果者果如朕/心棗者早遂朕意  又曰北周蔡祐為平東将軍與齊)¶
(神武戰於邙山祐時著光明鐵鎧所/向無前敵曰此鐵猛獸也皆避之)　權景宣陷陣¶
垣崇祖追奔(又曰權景宣為平西将軍従太祖収宏農/破沙苑皆先登䧟陣  又曰垣崇祖為平)¶
(西將軍慮魏寇淮北啓徙下蔡戍於淮東既而魏果欲/攻下蔡聞内徒乃揚聲戍平陰故城衆疑之崇祖曰下)¶
(蔡去鎮咫尺魏豈敢置戍實欲除此故城恐奔去之不/盡耳魏軍果掘下蔡城崇祖自率衆渡淮與戰大敗之)¶
(追奔數/十里)　乗勝至巴西　率衆鎮北境(又曰北魏邢巒/為平西将軍克)¶
(梁秦二州乗勝至於巴西開境東西七百南北千里後/  又曰長孫翰為平南将軍率衆鎮北境威名甚著)¶
<pb:KR3k0055_WYG_108-20b>¶
(為都督北部諸/軍事平北將軍)¶
　　四平將軍三¶
增拒寳夤功(冊府元龜曰北魏董紹為平西將軍孝明/以紹拒蕭寳夤之功賞新蔡縣開國男)¶
　平葛榮功(又曰北魏斛斯椿為平北将軍従/爾朱榮平葛榮以功除上黨太守)　甚収¶
聲稱(又曰王斤為平北将軍時并州田卜謀反餘衆不/安遣斤鎮虒慮以撫慰之斤綏静羣醜甚収聲稱)¶
　甚有稱績(又曰桓宣為平北将軍鎮襄陽宣/久在襄陽綏撫僑寓甚有稱績)　招慰¶
三萬落(又曰北魏源賀為平西将軍太武征凉/州遣賀率精鋭歴諸部招慰下三萬落)　招納¶
數萬口(又曰樊子鵠為平北将軍永安中以招/納叛蜀數萬口進封中都縣開國公)　命范¶
<pb:KR3k0055_WYG_108-21a>¶
汪為參軍(又曰晉庾亮為平西将軍以范汪/博學多通善談名理命為参軍)　表樸特¶
為刺史(又曰裴詢為平南将軍郢州刺史詢以蠻酋田/樸特地居要險衆踰數萬足為邉捍遂表樸特)¶
(為西郢/州刺史)¶
　　鎮軍将軍以下一¶
原杜氏通典曰鎮軍大將軍魏置文帝以陳羣為之晉¶
則楊駿胡奮並領鎮軍将軍齊後周隋亦有之唐因之¶
　冠軍將軍魏置以文欽為之蓋因史記楚義帝以宋¶
義為卿子冠軍漢武帝以霍去病功冠三軍封冠軍侯¶
<pb:KR3k0055_WYG_108-21b>¶
之義也晉亦有之金章紫綬給五時朝服武冠佩水蒼¶
玉歴代並有(隋文帝置翊軍等四十三號将軍品凡十/六等為𣪚號将軍以加汎授居曺有職務)¶
(者為執事官無職務者為散官武官上柱國以下/為散秩官将軍為散號官至煬帝時定令罷之)唐因¶
之　增晉書曰元帝加李矩冠軍将軍軺車幢葢封陽¶
武縣侯　宋書曰檀道濟為冠軍将軍髙祖北伐以為¶
前鋒　原雲麾将軍梁置雜號陳及唐並有之　忠武¶
将軍梁置雜號陳有之唐因之　壮武将軍梁置雜號¶
陳有之唐因之　宣威將軍唐置　明威将軍梁置雜¶
<pb:KR3k0055_WYG_108-22a>¶
號後魏亦有之唐因之　定逺将軍梁置雜號唐因之¶
　寕逺将軍晉置唐因之　增晉書曰陶侃為寜逺将¶
軍勤於吏職　原游騎將軍魏置陳有之唐因之　増¶
陳書曰周文育累前後功除游騎将軍　原游擊将軍¶
漢置武帝以蘇建韓說為之後漢鄧晨亦為之魏晉以¶
来並有之(魏卞蘭有才學為游擊将軍加散騎常侍晉/游擊將軍諸葛冲精果有文武才唐因之又)¶
(置懐化将軍歸/徳将軍授蕃官)¶
　　鎮軍將軍以下二¶
<pb:KR3k0055_WYG_108-22b>¶
增以功増邑　抗表辭事(冊府元龜曰魏陳泰為鎮軍/将軍假節都督淮北諸軍事)¶
(及諸葛誕作亂夀春司馬文王率六軍軍丘頭緫直行/臺泰前後以功増邑二千六百户  又曰唐張貴為左)¶
(領軍大將軍有目疾抗/表辭事授鎮軍大将軍)　遊讌賦詩　曲躬敬長(又曰/南梁)¶
(沈約為鎮軍時有彭城人劉孺羙風采性通和雖家人/不見其喜愠約聞其名引為主簿嘗與遊宴賦詩大為)¶
(約所嗟賞所又曰南梁曹景宗為鎮軍将軍為人尚勝/雖公卿無  推稱唯韋叡年長特相敬重同讌御筵亦)¶
(曲躬/謙遜)　陸抗上疏　元謨陳說(又曰吴陸抗為鎮軍大/将軍後主拜抗都督信)¶
(陵䓁諸軍事上疏陳時宐十七條汝又曰南宋王元謨/補長沙王義欣鎮軍中兵将軍領  陰太守時敵攻䧟)¶
(滑䑓元謨陳䇿文帝謂殷景仁曰聞/王元謨陳説使人有封狼居胥意)　造門不屑　據¶
<pb:KR3k0055_WYG_108-23a>¶
牀不動(又曰蜀宗預為鎮軍大将軍領兖州刺史時都/護諸葛瞻初統朝事廖化過預欲與預共詣瞻)¶
(所預曰吾等年踰七十所竊已過何求於年少輩而屑/屑造門邪遂不往  又曰南梁王僧辯為鎮軍将軍司)¶
(徒尚書令討湘州賊陸納賊黨李賢明䒭宇至徑趨僧/辯僧辯尚據胡牀不為之動於是指揮勇敢遂獲賢明)¶
　揮劒截蛟　登山搏熊(又曰晉鄧遐為冠軍将軍勇/力絶人時人方之樊噲數従)¶
(桓温征伐襄陽城北沔水中有蛟嘗為人害遐遂㧞劒/入水蛟盤繞其足遐揮劒截蛟數段而出  又曰北魏)¶
(于栗磾為冠軍将軍道武畋於白登山見熊領數子/道武顧謂栗磾曰能搏之乎栗磾曰能尋即擒之)¶
柳惲上牋　稚珪上表(又曰南梁栁惲為冠軍将軍征/東司馬時齊東昏未平士猶苦)¶
(戰惲上牋陳便宜請城平之日先収圖籍乃遵漢祖寛/大愛民之義髙祖従之  又曰孔稚圭為冠軍将軍南)¶
<pb:KR3k0055_WYG_108-23b>¶
(陽太守以魏軍連嵗南侵征役不息百姓死傷乃上表/曰匈奴為患自古而然陛下何惜匹馬之驛百金之賂)¶
(數行詔命誘此㓙頑使/河塞息肩關境全命)　柳忱見機　尉元密偹(又曰/南齊)¶
(栁忱為冠軍将軍時郢州平蕭穎胄議遷夏口忱諌以/為巴峡未賓不宜輕捨根本摇動民心穎胄不従俄而)¶
(巴東兵至峡口遷都之議乃息論者以為見機降又曰/尉元為冠軍将軍東平太守無鹽戍主申纂詐  元知)¶
(非誠欵外示容/納而密偹焉)　恐成猜迫　不即施行(又曰南齊劉/懐珍領髙平)¶
(太守時朝廷以桂陽王休範之事以懐珍為冠軍将軍/豫章太守懐珍曰休範雖有禍萌安敢便發今者賜使)¶
(恐成猜廹固請不就長又曰南齊蕭穎胄為冠軍将軍/是年敵揚聲當飲馬  江帝懼敕頴胄移居民入城百)¶
(姓驚恐欲南渡頴胄以賊勢/尚逺不即施行敵亦尋退)　從宴華林　表加幢葢¶
<pb:KR3k0055_WYG_108-24a>¶
(又曰晉羅憲仕蜀為巴東太守劉禪降入朝進位冠軍/将軍假莭従帝宴於華林園詔問蜀大臣子弟後問先)¶
(軰宜時敘用者憲薦常忌杜軫等數人即皆叙用咸顯/於世  又曰李矩為梁王彤牙門将伐氐齊萬年有功)¶
(封東明亭侯後討侯都等滅之太尉荀藩假矩/滎陽太守又破石勒衆藩表加矩冠軍将軍)　劉毅¶
行邑　敬則開關(又曰晉劉毅為冠軍将軍持莭兖州/莭度使號令嚴整行經墟邑百姓安)¶
(悦守又曰南齊王敬則為冠軍将軍沈攸之事起太祖/入  朝堂袁粲起兵召領軍劉韞等於宫内相應戒嚴)¶
(将發敬則開關掩襲皆殺之/殿内竊發盡平敬則之力也)　皆令復業　不犯秋毫¶
(又曰北魏慕容白曜為征南将軍参軍韓麒麟美姿容/善騎射白曜進攻升城師人多傷城潰白曜将坑之麒)¶
(麟諌従之皆令復業後白曜表麒麟為冠軍将軍劉又/曰南宋沈攸之為冠軍将軍雍州刺史破薛常寳  胡)¶
<pb:KR3k0055_WYG_108-24b>¶
(於赭圻濃湖賊軍委棄珍貨諸軍各競収斂/惟攸之約勒所部不犯秋毫諸軍以此多之)　常為前¶
鋒　所至獨克(又曰南陳程文季随都督吴明徹圍夀/陽毎戰常為前鋒齊人憚之以功除明)¶
(威将軍下又曰張興世為遊擊将軍/北伐次  邳號令嚴明所至獨克)　陶侃運甓　子¶
隆偃甲(又曰晋陶侃為寕逺将軍荆州刺史在州無事/朝運百甓於齋外暮運於齋内人問其故曰吾)¶
(方致力中原過爾優逸恐不堪事其勵志勤力皆此𩔖/也  又曰陸子隆為明威将軍時周迪據臨川反東昌)¶
(縣人脩行師率兵以攻子隆子隆設伏於外仍閉/門偃甲示之以弱及行師至腹背擊之行師大敗)　各¶
據一營　止失一舸(又曰陸子隆為明威将軍廬陵太/守周迪引陳寳應復出臨川子隆)¶
(随都督章昭達討迪又随踰東興嶺討寳應寳應拒官/軍子隆與昭逹各據一營昭達戰失利亡其鼓角子隆)¶
<pb:KR3k0055_WYG_108-25a>¶
(救之大破賊衆盡獲昭達所亡羽儀甲仗之又曰南宋/垣護之為宣威将軍随王元謨攻滑䑓護  百舸為前)¶
(鋒進據石濟魏軍救至元謨敗退魏軍悉牽元謨水軍/大艚連以鐵鏁斷河欲絶護之還路護之毎至䥫鏁以)¶
(長柯斧斷之止失/一舸餘舸並全)　朱伺殺大帥　馬隆募勇士(晉書/曰朱)¶
(伺為明威将軍石勒夏口之戰伺用鐡靣自衛以弩的/射賊大帥數人皆殺之  又曰馬隆為司馬督會梁州)¶
(刺史楊欣敗沒武帝憂之隆募勇士西渡温水詔隆假/莭宣威将軍隆到武威鹵大人猝㧞韓且萬能等率萬)¶
(餘落歸降/凉州遂平)　韋放處分士卒　孫謙布化蠻獠(冊府元/龜曰韋)¶
(放為明威将軍㑹領軍曹仲宗攻渦陽魏大将軍費穆/率衆奄至放麾下止有二百餘人放免胄下馬據胡牀)¶
(處分士卒皆殊死戰莫不以一當百三梁書曰孫謙為/明威将軍巴東建平二郡太守郡居  峡常以威力鎮)¶
<pb:KR3k0055_WYG_108-25b>¶
(之謙至郡布㤙恵/之化蠻獠懐之)¶
　　鎮軍将軍以下三¶
增精鋭八千(晉書曰謝𤣥為冠軍将軍領徐州刺史苻/堅自率兵號百萬詔元為前鋒都督拒之)¶
(衆凡八萬元與桓伊等以精鋭八千/渉淮水堅衆奔潰死者不可勝計)　勇敢千人(冊府/元龜)¶
(曰李矩為冠軍将軍領河東平陽太守劉聰遣従弟暢/攻矩矩軍夜襲之勇敢千人夜掩暢營暢僅以身免)¶
　恃吾勝之(三國志曰呉丁奉為冠軍将軍魏遣諸葛/誕等攻東興太傅諸葛恪率軍拒之諸将)¶
(曰敵聞太傅自来上岸必遁走奉獨曰不然彼動其境/内悉許雒兵大舉而来必有成規豈虚還哉無恃敵之)¶
(不至恃吾/有以勝之)　宜並存之(魏書曰袁飜孝明時為冠軍将/軍凉州刺史會蠕蠕主阿那瓌)¶
<pb:KR3k0055_WYG_108-26a>¶
(後主婆羅門並以國亂来降朝廷問飜安置之所飜表/謂蠕蠕二主並宜存之居阿那瓌於東偏處婆羅門於)¶
(西裔朝/議是之)　先鋒䧟陣(冊府元龜曰辛威為寕逺將軍従/太祖擒竇㤗䓁並先鋒䧟陣勇冠)¶
(一/時)　先登䧟陣(魏書曰茍頺為中𣪚從太武南征為前/鋒每先登䧟陣帝至江加寕逺将軍)¶
　督錢塘軍事(宋書曰沈文季為冠軍将軍督吳興錢/塘軍事沈攸之反文季収殺攸之宗族)¶
(太祖加文季持莭進號/鎮軍将軍西豐縣侯)　督青兾軍事(冊府元龜曰張/沖為冠軍将軍)¶
(都督青兾二州北討諸軍事東昏時魏軍攻司州沖軍/主杜僧護力戰大破之遷廬陵王北中即将司馬加冠)¶
(軍将/軍)　領寕蠻校尉(宋書曰沈攸之為冠軍将軍領寕/蠻校尉雍州刺史又進平尋陽徙)¶
(監郢州諸軍事前将軍郢/州刺史持莭如故不拜)　領驍騎將軍(齊書曰栁悦/者惔之弟也)¶
<pb:KR3k0055_WYG_108-26b>¶
(和帝時為冠軍将軍南平太守從髙祖平郢/州髙祖踐阼以悦為五兵尚書領驍騎将軍)　兼黄門¶
侍即(冊府元龜曰楊侃為鎮軍将軍度支尚書兼給事/黄門侍即又破元顥子領軍将軍冠受擒之顥南)¶
(走車駕入都侃/加征東将軍)　加寕逺将軍(又曰檀韶字令孫行參/髙祖建武将軍事都邑)¶
(既平為鎮軍将軍加/寕逺将軍東海太守)　任樂藹以經略(齊書曰蕭頴胄/為和帝相國左)¶
(長史號鎮軍将軍義師起頴胄/引樂藹及宗史劉坦任以經略)　命陽固為節度(魏書/曰李)¶
(平孝明時以鎮軍大将軍為行䑓拒梁師於硖石詔陽/固為行䑓七兵即中平竒固勇敢命莭度水軍固設竒)¶
(計獲其/外城)¶
　　鎮軍將軍以下四¶
<pb:KR3k0055_WYG_108-27a>¶
增碑唐戴少年鎮軍大將軍王榮神道碑曰將軍姓王¶
氏諱榮太原人也髙門有嗣美玉無瑕緫角精乎兩經¶
弱冠窮乎七略文武不墜剛柔得中肅宗皇帝美公先¶
父有勤勞於國有訓導於家爰自妙年授公右龍武軍¶
司戈累拜御史中丞尋加鎮軍大将軍殊常之澤并集¶
公門雖承湛露之恩不易履氷之戒前後倫𩔖莫之與¶
京於是書芳躅於武經寫丹青於麟閣佩玉腰金朱門¶
綵㦸昔馬援有伏波之號班超揚定逺之名雖門望同¶
<pb:KR3k0055_WYG_108-27b>¶
途終華裔别實豈若登壇柱國授鉞中朝晝列彤庭暮¶
嚴清禁渙汗之重孰云比肩　張說冠軍大将軍郭知¶
運神道碑曰公諱知運字逢時秉太白之精雷泉之霛¶
猿臂虎口虯鬚鶚瞬射穿九札劒敵萬人子卿路逄遥¶
識将軍之相唐舉一見足辨封侯之骨入奉期門出寄¶
分閫執憲縂軍典屬乗障増爵益邑遇厚恩深俄而六¶
州羣冦相率大叛命公統隴右之騎濟河曲之兵鋒鏑¶
爭先玉石俱碎拜左武衛大將軍班師臨洮遘兹虐疾¶
<pb:KR3k0055_WYG_108-28a>¶
　嗟乎匈奴未滅宿志不申生也有涯死而猶視¶
　¶
　¶
　¶
　¶
　¶
　¶
　¶
<pb:KR3k0055_WYG_108-28b>¶
　¶
　¶
　¶
　¶
　¶
　¶
　¶
御定淵鑑𩔖函卷一百三¶
