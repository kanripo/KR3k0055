# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.257129
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十一
<pb:KR3k0055_WYG_426-1a>¶
　欽定四庫全書¶
御定淵鑑類函卷四百二十一¶
　　鳥部四(孔雀/鳥鳯)　(鸚鵡/青鳥)　(秦吉了/雉  鶡)　(時樂鳥/)¶
　　　孔雀一¶
　原春秋元命苞曰火離為孔雀　増本草釋名曰孔雀¶
　一名越鳥梵書謂之摩由邏　異物志曰孔雀形體旣¶
　大細頸隆背似鳯皇自背及尾皆作圓文五色相繞如¶
　帶千錢文長二三尺頭戴三毛以為冠足有距迎晨則¶
<pb:KR3k0055_WYG_426-1b>¶
　鳴相和　埤雅曰尾有金翠五年而後成初春乃生三¶
　四月後復凋與花萼俱榮衰尤自珍愛遇芳時好景聞¶
　絃歌必舒張翅尾盼睞而舞性妬忌自矜其尾雖馴養¶
　已久遇婦女童子服錦綵者必逐而啄之山栖時先擇¶
　貯尾之地然後置身欲生捕之者候雨甚徃擒之尾霑¶
　而重人雖至猶愛其尾不復鶱揚也　虞衡志曰孔雀¶
　生高山喬木之上人探其雛育之喜臥沙中以沙自浴¶
　自拍甚適雄者尾長數尺金碧晃耀時自奮張其尾團¶
<pb:KR3k0055_WYG_426-2a>¶
如錦輪　紀聞曰羅州山中多孔雀羣飛者數十為偶¶
雌者尾短無金翠雄者生三年有小尾五年成大尾山¶
谷民烹食之味如鵝解百毒人食其肉飲藥不能愈病¶
其血與其首解大毒南人得其卵使鷄伏之即成其脚¶
稍屈其鳴若曰都䕶土人取其尾者持刀於叢篁可隱¶
之處自蔽伺過急斷其尾若不即斷廻首一顧金翠無¶
復光彩　嶺南異物志曰交趾郡人多養孔雀或遺人¶
以充口腹或殺之以為脯腊人又養其雛為媒旁施網¶
<pb:KR3k0055_WYG_426-2b>¶
罟捕野孔雀伺其飛下則牽網横掩之採其金翠毛裝¶
為扇拂或全株生截其尾以為方物云生取則金翠之¶
色不減　原續漢書曰西南夷滇池出孔雀　又曰西¶
域條支國出孔雀　西域傳曰罽賓國出孔雀　増後¶
魏書曰龜兹國孔雀羣飛山谷閒人取養而食之字乳¶
如雞鶩王家恒千餘隻　原楊孝元交州異物志曰孔¶
雀人拍其尾則舞　増増益經曰孔雀有九德一顔貌¶
端正二音聲清徹三行歩翔序四知時而行五飲食知¶
<pb:KR3k0055_WYG_426-3a>¶
節六常念知足七不分散八少媱九知反覆以此喻比¶
丘之行儀也　酉陽雜俎曰孔雀因雷聲而孕　北戸¶
録曰孔雀不匹以音影相接而孕或雌鳴下風雄鳴上¶
風亦孕　冀越集曰孔雀雖有雌雄將乳時登木哀鳴¶
蛇至即交故其血膽尤傷人　墨莊漫録曰孔雀毛著¶
龍腦則相綴禁中以翠尾作帚每幸諸閣擲龍腦以辟¶
塵穢過則以翠尾帚之皆聚無遺者亦若磁石引鍼琥¶
珀拾芥物類相感然也　原鹽鐵論曰南越以孔雀珥¶
<pb:KR3k0055_WYG_426-3b>¶
門户崑山之旁以玉抵烏鵲今貴人之所賤珍人之所¶
饒非所以厚中國也　楚辭曰孔蓋兮翠旌(注孔雀之/羽為車蓋)¶
　増太𤣥經曰禮首孔鴈之儀利用登于階(言孔雀有/文雁有序)¶
(其象皆中禮故/利用登於階也)¶
　　孔雀二¶
原周書曰成王時西方人獻孔雀　神仙傳曰蕭史吹¶
簫常致孔雀　漢書曰尉陀獻文帝孔雀二雙　郭子¶
曰梁國楊氏子年九歲甚聰慧孔君平詣其父父不在¶
<pb:KR3k0055_WYG_426-4a>¶
乃呼兒出為設果有楊梅孔指以示兒此實君家果兒¶
應聲答曰未聞孔雀是夫子家禽(一本作孔文/舉詣楊修)　魏文¶
帝詔問朝臣曰前于闐王山習所上孔雀尾萬枝文彩¶
五色以為金根車蓋遥望耀人眼　晉公卿贊曰世祖¶
時西域獻孔雀解人語彈指應節起舞　増述異記曰¶
宋武帝大明五年廣郡獻白孔雀以為中瑞　隋煬帝¶
大業十年有二孔雀自西苑飛集朝堂百官稱賀¶
　　孔雀三¶
<pb:KR3k0055_WYG_426-4b>¶
原綷羽　戴冠(文孔雀綷羽而翺/翔  下見楊修賦)　為裘　珥户(齊書/文惠)¶
(太子織孔雀毛為裘論/  下詳孔雀一鹽鐵)　常致　相存(蕭史吹簫詳孔/雀二  長門賦)¶
(孔雀集/而相存)　増中瑞　南客(上詳孔雀二述異記孔李昉/名孔雀曰南客一名  都䕶)¶
(一名/文禽)　珠尾　翠角(海錄碎事曰孔雀尾端一寸/名曰珠尾  下見韓愈詩)　夢¶
羽　寫貌(齊書曰武帝年十三夢人以筆畫身左右為/兩翅又著孔雀羽衣裳空中飛舉  畫斷日)¶
(貞元中新羅國獻孔雀解舞德宗召邊鸞於眞武門寫/貌一正一背翠綵生動金鈿遺妍若運清聲宛應舞節)¶
　飾纛　畫屏(南蠻盤盤以孔雀羽飾纛后唐/髙祖竇后畫雀屏事詳見  妃)　裁修¶
尾　煥金華(上見鍾㑹賦詩/  下見韓愈)　友鸞鳯　巢雲海(上見/韓愈)¶
<pb:KR3k0055_WYG_426-5a>¶
(詩居下見/白  易詩)¶
　　孔雀四¶
原生遐裔(孔雀生/遐裔)　戲家禽(孔文舉詣楊/修詳孔雀二)　白色(宋孝/武大)¶
(明五年新昌軍獻/詳孔雀二述異記)　文彩(于闐/國獻)　増辟惡(段氏云孔/雀辟惡)¶
偶蛇(紀聞云盧肇在南海見從事王軒有孔雀一日奴/告蛇盤孔雀且死矣軒令救之卒云蛇與孔雀偶)¶
(耳又禽經云鵲見蛇則噪/而賁孔雀見蛇則宛而躍)　高止(禽經孔雀愛/毛遇雨高止)　斷尾¶
(嶺表異録孔雀翠尾自累/其身比夫雄雞自斷其尾)　持翣(南蠻志婆利王/左右持孔雀翣)　鉦¶
棲(孔帖西舍利樂鉦棲孔雀/又西舍利曲名白孔雀)　不可食膽(孔雀食蝮蛇/血膽最毒)¶
<pb:KR3k0055_WYG_426-5b>¶
　不可入目(衍義孔雀不可/入目昏翳人眼)¶
　　孔雀五¶
增詩唐杜甫赤霄行曰孔雀未知牛有角渴飲寒泉逢¶
抵觸赤霄懸圃須徃來翠毛金花不辭辱　武元衡詩¶
西川使宅有韋太尉時孔雀存焉暇日因與諸公同翫¶
座中兼故府賓御興歎者久之因賦是詩用廣其意曰¶
荀令昔居此故巢留越禽動揺金翠尾飛舞玉池隂上¶
客撤瑶瑟美人傷蕙心㑹因南國使歸放海雲深　白¶
<pb:KR3k0055_WYG_426-6a>¶
居易和詩曰索莫少顔色池邊無主禽難收帶泥翅易¶
結著人心項翠落殘碧尾花鎖暗金放歸飛不得雲海¶
故巢深　韓愈和詩曰穆穆鸞鳯友何年來止兹飄零¶
失故態隔絶抱長思翠角高獨聳金華煥相差坐蒙恩¶
顧重畢命守堦墀　王建和詩曰孤號秋閣隂韋令在¶
時禽覓伴海山黒思鄉橘柚深舉頭聞舊曲顧尾惜殘¶
金顦顇不飛去重君池上心　李商隱和孫朴韋蟾孔¶
雀詠曰此去三梁遠今來萬里攜西施因網得秦客被¶
<pb:KR3k0055_WYG_426-6b>¶
花迷可在青鸚鵡非關碧野雞約睂憐翠羽刮目想金¶
箆瘴氣籠飛遠蠻花向座低輕於趙皇后貴極楚懸黎¶
都䕶矜羅幕佳人炫繡袿屏風臨燭釦捍撥倚香臍舊¶
思牽雲葉新愁待雪泥愛堪通夢寐畫得不端倪地錦¶
排蒼雁簾釘鏤白犀曙霞星斗外凉月露盤西妬好休¶
誇舞經寒且少啼紅樓三十級穩穩上丹梯　薛能孔¶
雀詩曰偶有功名正俗才靈禽何事降瑶臺天仙黼黻¶
毛應是宫后屏幃尾忽開曾處嶂中眞霧隱每過庭下¶
<pb:KR3k0055_WYG_426-7a>¶
似春來佳人為我和衫拍遣作傞傞送一杯　李郢孔¶
雀詩曰越鳥青春好顔色晴軒入户㸔呫衣一身金翠¶
畫不得萬里山川來者稀絲竹慣聴時獨舞樓臺初上¶
欲孤飛刺桐花謝芳草歇南國同巢應望歸　宋梅堯¶
臣賦孔雀送魏殊曰置從南海桄榔林籠入西州鸚鵡¶
地聳觀翕翼修尾張鱗鱗團花金縷翠一身爛漫文章¶
多引聲笙竽奈老何五侯池館不可戀桂樹深枝自有¶
窠　劉克莊鄰家孔雀詩曰初來毛羽錦青葱今與家¶
<pb:KR3k0055_WYG_426-7b>¶
雞飲啄同童子有時偷翦翅主人長日少開籠嶠南歳¶
月幽囚裏隴右山川夢寐中因笑世間眞贋錯繡身翻¶
得上屏風¶
原賦魏楊修孔雀賦曰魏王園中有孔雀久在池沼與¶
衆鳥同列其初至也甚見竒偉而今行者莫視臨淄侯¶
感世人之待士亦咸如此故興志而作賦并見命及遂¶
作賦曰有南夏之孔雀同號稱於火精寓鶉虚以挺體¶
含正陽之淑靈首戴冠以飾貌爰龜背而鸞頸徐軒翥¶
<pb:KR3k0055_WYG_426-8a>¶
以俯仰動止歩而有程　鍾㑹孔雀賦曰有炎方之偉¶
鳥感靈和而來儀禀麗精以挺質生丹穴之南垂戴翠¶
毛以表弁垂緑蕤之森纚裁修尾之翹翹若順風而揚¶
麾五色㸃注華羽參差鱗交綺錯文藻陸離丹口金輔¶
黝目素規或舒翼軒峙奮迅洪姿或蹀足躊躇鳴嘯郁¶
吚　晉左九嬪孔雀賦曰戴緑碧之秀毛擢翠尾之修¶
莖飲芳桂之凝露食秋菊之落英耀丹紫之倏爍應晨¶
風以悲鳴¶
<pb:KR3k0055_WYG_426-8b>¶
　　鸚鵡一¶
原萬畢術曰乾睪一名鸚鵡斷舌可使言語　許慎說¶
文曰鸚鵡能言鳥也鸚從鳥嬰聲䳇從鳥母聲　増本¶
草釋名曰按字說云鸚䳇如嬰兒之學母語故字從嬰¶
母亦作鸚鵡熊太古云大者為鸚䳇小者為鸚哥則䳇¶
義又取乎此梵書謂之臊陀　原山海經曰黄山及數¶
歷之山有鳥焉其狀如鴞赤喙人舌能言名曰鸚䳇(郭/璞)¶
(云鸚䳇舌似小兒舌有五/色者亦有純白純赤者)　廣州記曰根杜出五色鸚¶
<pb:KR3k0055_WYG_426-9a>¶
䳇　吳時外國傳曰扶南東有漲海海中有洲出五色¶
鸚鵡　南方異物志曰鸚鵡有三種青大如烏臼一種¶
白大如鴟鴞一種五色大於青者交州巴南盡有之五¶
色者出杜薄州　増又曰凡鳥四指三向前一向後其¶
目下瞼(音/檢)眨(音/劄)上此鳥兩指向前兩指向後四趾齊分¶
兩瞼俱動如人目　本草集解曰鸚䳇有數種緑鸚䳇¶
出隴蜀而滇南交廣近海諸地尤多大如烏鵲數百羣¶
飛南人以為鮓食紅鸚鵡紫赤色大亦如之白鸚鵡出¶
<pb:KR3k0055_WYG_426-9b>¶
西洋南番大如母雞五色鸚䳇出海外諸國大於白而¶
小於緑者性尤慧利或云雄者喙變丹雌者喙黒不變¶
張思正倦游録云海中有黄魚能化鸚鵡此必又一種¶
也　桂海禽志曰白鸚鵡大如小鵝亦能言羽毛玉雪¶
以手撫之有粉粘著指掌如蛺蝶翅　張華曰鸚鵡人¶
以手撫拭其背則瘖瘂矣故禽經云鸚鵡摩其背而瘖¶
鸜鵒翦其舌而語　廣南新春十州多鸚鵡食木葉榕¶
實凡養之俗忌以手頻觸其背犯者即多病顫而死土¶
<pb:KR3k0055_WYG_426-10a>¶
人謂為鸚鵡瘴　彚苑曰鸚鵡瘴余嘗親騐之然此物¶
出南方稍北中冷則發瘴噤戰如人發寒熱以柑子飼¶
之則愈不然必死　原禮記曰鸚鵡能言不離飛鳥¶
淮南子曰鸚鵡能言而不可使長言是得其所言不得¶
其所以言¶
　　鸚鵡二¶
原劉艾漢帝傳曰興平元年益州土人獻鸚䳇三詔曰¶
徃者益州獻鸚䳇三枚夜食三升麻子今穀價騰貴此¶
<pb:KR3k0055_WYG_426-10b>¶
鳥無益有損可付安西將軍楊定因令歸本土　諸葛¶
恪在吳主座有鳥飛過恪曰白頭翁張昭在座疑恪譏¶
之乃曰恪欺陛下不聞有鳥名白頭翁若有請覓白頭¶
母恪問鳥有鸚母請覓鸚父昭不能對　異苑曰張華¶
有白鸚鵡華每出行還輒說僮僕善惡後寂無言華問¶
其故鳥曰見藏甕中何由得知公後在外令喚鸚鵡鸚¶
鵡曰昨夜夢惡不宜出户公猶强之至庭為鸇所搏教¶
其啄鸇脚僅而獲免　沈約宋書曰謝莊為太子庶子¶
<pb:KR3k0055_WYG_426-11a>¶
時南平王鑠上赤鸚鵡普詔羣臣為賦太子左衛率府¶
袁淑文冠當時作賦畢賫以示莊莊賦亦竟淑見而歎¶
曰江東無我卿當獨秀我若無卿亦一時之傑也遂隱¶
其賦　劉義慶宣騐記曰有鸚鵡飛集他山山中禽輒¶
相愛重鸚鵡自念雖樂不可久也便去後數月山中大¶
火鸚鵡遥見便入水霑羽飛而灑之天神言汝雖有志¶
意何足云也對曰雖知不能救然嘗僑居是山禽獸行¶
善皆為兄弟不忍見耳天神嘉感即為滅火　増幽怪¶
<pb:KR3k0055_WYG_426-11b>¶
録曰隋開皇中桞歸舜自巴陵泛舟遇風吹至君山因¶
維舟至一處有鸚鵡數十相呼姓字有名武遊郎阿仙¶
郎阿蘇兒者有名自在仙武仙郎&KR0191;蓮露者有名鳯花¶
臺戴蟬兒多花子者或有善歌者因問歸舜所來及姓¶
字乃曰為足下轉逹桂家十三娘子因遥呼曰阿春此¶
間有客有青衣乘雲而下為之設食忽一道士自空飛¶
下投一尺綺與歸舜曰以此掩眼即去矣歸舜從之身¶
如飛却墜以達舟所　舊唐書曰貞觀十八年陀洹國¶
<pb:KR3k0055_WYG_426-12a>¶
獻白鸚鵡毛羽皓素頭上有紅毛數十垂與翅齊　明¶
皇雜録曰開元中嶺南獻白鸚鵡養之宫中嵗久馴擾¶
聰慧洞曉言詞上及貴妃皆呼雪衣女授以詞臣詩篇¶
數徧便諷誦上每與貴妃及諸王博戲上稍不勝左右¶
呼雪衣娘必飛入局中鼓舞以亂其行列或啄嬪御及¶
諸王手使不能爭道忽一日飛上貴妃鏡臺語曰雪衣¶
娘昨夜夢為鷙鳥所搏將盡於此乎上使貴妃授以多¶
心經以禳之後從校獵戲於殿上忽有鷹搏之而斃上¶
<pb:KR3k0055_WYG_426-12b>¶
與貴妃歎息久之遂命瘞於苑中為立冢呼為鸚鵡冢¶
　松牕録曰明皇時以林邑國進白鸚鵡慧利之性特¶
異常者因暇日以金籠飾之示於三相上再三美之時¶
蘇頲初入相每以忠讜勵已因前進云鸚鵡能言不離¶
飛鳥臣願陛下深以為念　唐李繁淵聖蘧廬曰東都¶
有人養鸚鵡以其慧甚施於僧僧教之能誦經徃徃架¶
上不言不動問其故對曰身心俱不動為求無上道及¶
其死焚之有舍利　宋志曰建隆二年隴州貢黄鸚鵡¶
<pb:KR3k0055_WYG_426-13a>¶
上以為瑞遂作金鸚鵡等旗中書舍人王著獻頌因以¶
為規詔褒之　春渚紀聞曰有韓奉議者為隴州通守¶
家人得鸚哥忽語家人曰鸚哥數日來甚思量鄉地若¶
得放鸚哥即生死無忘也家人聞其語甚憐之即與解¶
所繫縚線遂振翼望西而去家人輩悵然者久之謂必¶
無遠達之理至數月舊任有經使何忠者自隴州差至¶
京師始出州城因憇一木下忽聞木杪有呼急足者忠¶
仰首視之即有鸚哥且顧忠曰你記得我否我便是韓¶
<pb:KR3k0055_WYG_426-13b>¶
通判家所養鸚哥也你到京師切記為我傳語通判宅¶
眷鸚哥已歸到鄉地甚快活深謝見放也忠咨嗟而行¶
至都遂至韓第問鸚哥所在具言其所見舉家驚異且¶
念其慧黠及能偵候何忠傳達其言為可念也　緑雪¶
亭雜言曰宋髙宗宫中養鸚鵡數百皆能言髙宗一日¶
問之曰思鄉否曰思鄉遂遣中貴送歸隴山後數年有¶
使者過隴山鸚鵡問曰上皇安否使者賦詩云隴口山¶
深草木荒行人到此斷肝腸耳邊不忍聽鸚鵡猶在枝¶
<pb:KR3k0055_WYG_426-14a>¶
頭說上皇(一本作徽宗/使者為郭浩)　彚苑曰明鎭守太監遣人徃¶
百夷求得黄鸚鵡獻於京師¶
　　鸚鵡三¶
原緗翼　翠衿(上見曹毗賦賦/  下見禰衡)　丹足　紫毛(上見傅/休奕賦)¶
(曲孫暢異物志曰鸚鵡其毛色或蒼緑或紫赤喙/  如鴞而目深行如鳩雀而能效人言故見殊貴)　擇¶
林　啄蕊(上見禰衡賦贊/  下見郭璞)　如雞　似鴞(上詳鸚鵡一/本草集解)¶
(下詳鸚鵡/一山海經)　通夢憂賢　感神滅火(周宣夢書曰鸚鵡/為亡人居宅也夢)¶
(見鸚鵡憂亡人也其在堂上憂/賢豪也  下詳鸚鵡二宣騐記)　緑衣　朱咮(見傅休/奕賦)¶
<pb:KR3k0055_WYG_426-14b>¶
　緑襟　紫頸　赤羽　黝頷　慧性　竒姿　靈息¶
　殊智　紅臆　紺趾　金目　丹觜　自然之姿¶
哿矣之性(上文言/下能)　増靈禽　隴客(異物志曰鸚鵡西/域靈禽能言凡鳥)¶
(鵡李昉名鸚/  曰隴客)　金精　火德(隴坻西方為金故曰金精/  鸚鵡觜赤故曰火德竝)¶
(禰衡/賦語)　訴寒　問主(孔帖曰貞觀五年林邑獻五色鸚/鵡數訴寒適新羅獻美女二人魏)¶
(徵諫以為不當受太宗乃曰林邑鸚鵡猶自言寒思歸/况人之遠别乎并鸚鵡各付其使還之  邵氏聞見録)¶
(曰關中賈得鸚鵡於隴山能言愛之賈偶以事陷縲絏/既脫而歎怏不已鸚鵡曰郎在獄數日已不堪鸚鵡籠)¶
(閉累年奈何賈即放之去後其儕輩過/隴鸚鵡必於林間致聲問其故主也)　安南種　交¶
<pb:KR3k0055_WYG_426-15a>¶
州獻(太平御覽曰余寓番禺曾游新㑹縣遇安南歡好/使麴將軍見養一鸚鵡背尾有深淺翠毛臆前淡)¶
(紫嫩紅間出兩䏶别垂毛翅尾甚可愛不南/史曰梁天監元年交州獻能歌鸚鵡詔  納)　過吳江¶
　辭金殿(鸚鵡來過吳江水江上洲傳鸚鵡名向落羽/辭金殿孤鳴托繡衣能言終見棄還  隴山)¶
(飛竝李/白詩)　封使者　呼侍兒(天寳遺事曰長安有豪楊/崇義者妻劉氏與鄰兒李)¶
(弇私通遂謀殺崇義埋枯井中其妻經府陳詞官吏日/追捕賊不得後縣官再詣崇義家檢校其架上鸚鵡忽)¶
(厲聲曰殺崇義者李弇也遂捕伏法府尹具其事明皇/取鸚鵡置後宫封為緑衣使者  青林詩話曰蔡確貶)¶
(新州侍兒名琵琶者隨之有鸚鵡甚慧公每扣響板鸚/鵡傳呼琵琶後卒誤觸響板鸚鵡猶呼不已公怏怏不)¶
(樂有詩云鸚鵡言猶在琵琶事/已非傷心瘴江水同渡不同歸)　似妖姬　類俳優(上/見)¶
<pb:KR3k0055_WYG_426-15b>¶
(閻朝隱詩秋梅堯臣詩曰一入秦宫去/千山隴樹  能言依婦女學語類俳優)　不及隴山¶
昇之堂殿(異物志曰廣管雷羅等州多鸚鵡翠毛丹觜/可效人言但差小不及隴山者每羣飛數百)¶
(山果熟時遇之立盡昇成公綏賦曰小鳥以其能/言解意故肓以金籠  之堂殿然未得鳥之性)　翠¶
衿短盡　玉瑣閑拘(上杜甫詩詩/下梅堯臣)¶
　　鸚鵡四¶
原言鳥(漢異域志獻/言鳥注鸚鵡)　慧鳥(郭璞贊/鸚鵡)　赤喙　獻(晉安/帝義)¶
(熙十四年秋林/邑獻白鸚鵡)　斷(梁天監三年斷諸侯進鸚鵡/又交州獻能言鳥乃不納之)　増¶
阿安樂(晉傳咸答客書曰吾作左丞未幾已為京兆雖/心知此為不合然是家鄉親里自願便從俗耳)¶
<pb:KR3k0055_WYG_426-16a>¶
(時足下問吾當去否吾答鸚鵡子/言阿安樂今到阿安樂何為不去)　道寸心(李白詩安/得秦吉了)¶
(為人道/寸心)　緑朝雲(採蘭雜志云河間王琛有妓曰朝雲/善歌又有緑鸚鵡善語朝雲每歌鸚)¶
(鵡和之聲若出一琛/愛之號為緑朝雲)　放雪衣(蘇子瞻常記周韶事云/杭州營籍周韶嘗侍廣)¶
(坐泣求落籍客命以詩遂援筆立成曰隴上巢空嵗月/驚忍㸔回首自梳翎開籠若放雪衣女應念觀音般若)¶
(經韶時衣白故云/一坐驚歎遂落籍)　下筆驚(李商隐詩郎君下筆驚鸚/鵡註謂韓偓偓小字冬郎)¶
(嘗即席為此/詩一坐盡服)　醉客霑(杜甫詩醉客霑鸚鵡注謂鸚鵡/螺也梁簡文帝答張纉書車渠)¶
(屢酌鸚/鵡驟傾)　文不加㸃(隋書曰杜慎徽幼聰敏博渉開皇/末舉秀才㑹林邑獻白鸚鵡僕射)¶
(楊素促召慎徽使作賦慎徽援/筆立成素見其文不加㸃異之)　名載梵經(韋臯鸚鵡/舍利塔記)¶
<pb:KR3k0055_WYG_426-16b>¶
(曰貞元中有獻鸚鵡鳥者河東裴氏志樂/金仙之道以此鳥名載梵經常狎而敬之)　鸚鵡王(百/縁)¶
(經曰鸚鵡王見佛比丘/寂然宴坐甚懷喜悅)¶
　　鸚鵡五¶
原詩唐李義府詠鸚鵡詩曰牽弋辭重海觸網去層巒¶
戢羽雕籠際延思彩霞端慕侣朝聲切離羣夜影寒能¶
言殊可貴相助憶長安　増唐閻朝隱鸚鵡貓兒篇曰¶
鸚鵡鳥同資造化兮殊粹精鷫鸘毛翡翠翼鵷雛延頸¶
鵾鷄弄色彷彷兮佯佯似妖姬躧歩兮動羅裳趨趨兮¶
<pb:KR3k0055_WYG_426-17a>¶
蹌蹌若處子廻眸兮登玉堂　胡皓同蔡孚起居詠鸚¶
鵡詩曰鸚鵡殊姿致鸞皇得比肩常循金殿裏每話玉¶
階前賈誼才方達揚雄老未遷能言既有地何惜未聞¶
天　杜甫鸚鵡詩曰鸚鵡含愁思聰明憶别離翠衿渾¶
短盡紅觜漫多知未有開籠日空殘宿舊枝世人憐復¶
損何用羽毛竒　白居易鸚鵡詩曰竟日語還黙中宵¶
栖復驚身囚縁綵翠心苦為分明暮起歸巢思春多憶¶
侣聲誰能拆籠破從放快飛鳴　又詩曰隴西鸚鵡到¶
<pb:KR3k0055_WYG_426-17b>¶
江東養得經年觜漸紅常恐思歸先翦翅每因餧食暫¶
開籠人憐巧語情雖重鳥憶髙飛意不同應似朱門歌¶
舞妓深藏牢閉後房中　又雙鸚鵡詩曰緑衣整頓雙¶
栖起紅觜分明對語時始覺琵琶絃莽鹵方知吉了舌¶
參差鄭牛識字吾常歎(諺云鄭康成家/牛觸牆成八字)丁鶴能歌爾亦¶
知若稱白家鸚鵡鳥籠中兼合解吟詩　又紅鸚鵡詩¶
曰安南遠進紅鸚鵡色似桃花語似人文章辯慧皆如¶
此籠檻何年出得身　劉禹錫和樂天鸚鵡詩曰養來¶
<pb:KR3k0055_WYG_426-18a>¶
鸚鵡觜初紅宜在朱樓繡户中頻學喚人縁性慧偏能¶
識主為情通斂毛睡處難鎖日軃翅愁時願見風誰遣¶
聰明好顔色事須安置入深籠　徐凝和鸚鵡詩曰毛¶
羽曾經翦處殘學人言語道寒暄任饒長被金籠闔也¶
免栖飛雨雪難　張祜鸚鵡詩曰栖栖南越鳥色麗思¶
沉淫暮隔碧雲海春依紅樹林雕籠悲斂翅畫閣豈闗¶
心無事能言語人聞怨恨深　又曰萬里去心違竒毛¶
覺自非美人憐解語凡鳥畏多機未勝無丹觜何勞事¶
<pb:KR3k0055_WYG_426-18b>¶
緑衣雕籠終不戀㑹向故山歸　裴夷直鸚鵡詩曰勸¶
爾莫移禽鳥性翠毛紅觜任天眞如今漫學人言巧解¶
語終須累爾身　蘇郁(一作吳/英秀)鸚䳇詞曰莫把金籠閉¶
鸚䳇箇箇分明解人語忽然更向君前言三十六宫愁¶
幾許　杜牧鸚䳇詩曰華堂日漸高雕檻繫紅縚故國¶
隴山樹美人金翦刀避籠交翠尾罅觜静新毛不念三¶
緘事世途皆爾曹　來鵬鸚鵡詩曰色白還應及雪衣¶
觜紅毛緑語仍竒年年鎻在金籠裏何似隴山閒處飛¶
<pb:KR3k0055_WYG_426-19a>¶
　羅鄴鸚鵡詠曰玉檻瑶軒任所依東風休憶嶺頭歸¶
金籠昔惜好毛羽紅觜莫教多是非便向郄堂誇飲啄¶
還應禰筆發光輝乘時得路何須貴燕雀鸞皇各有機¶
　秦韜玉鸚鵡詩曰每聞别雁競悲鳴却向金籠寄此¶
生早是翠襟爭愛惜可堪丹觜彊分明雲漫隴樹魂應¶
斷歌按秦樓夢不成幸自禰衡人未識嫌他作賦被時¶
輕　裴說鸚鵡詩曰常貴西山鳥銜恩在玉堂語傳明¶
主意衣拂美人香緩歩尋珠網髙飛上畫梁長安頻道¶
<pb:KR3k0055_WYG_426-19b>¶
樂何日從君王　殷文圭鸚鵡詩曰丹觜如簧翠羽輕¶
隨人呼物旋知名金籠夜黯山西夢玉枕曉憎簾外聲¶
才子愛竒吟不足美人憐爾繡初成應縁是我邯鄲客¶
相顧咬咬别有情　吳越羅隱鸚鵡詩曰莫恨雕籠翠¶
羽殘江南地暖隴西寒勸君不用分明語語得分明出¶
轉難　宋王安石鸚鵡詩曰雲木何時兩翅翻玉籠金¶
鎻祇煩寃不須强作人間語舉世何人解語言　元馬¶
祖常王繼學鸚鵡聨句曰雕籠居啄桃袨服儀采緑南¶
<pb:KR3k0055_WYG_426-20a>¶
荒孕靈質西顥發麗曲頸綬紅縈絲喙棘頳屈玉蓄慧¶
婉含章襮彩燦成褥能言貫珠舌善舞凌雲躅金眸肖¶
韝隼珍畜異巢鵠層墖寳舍利深杯注醽醁流丹曙林¶
度墮翠春洲浴石鏡影毰毸銅梁歩陸續題賦吾豈能¶
入貢爾應録　揭傒斯桃花鸚鵡詩曰嶺外經年别花¶
前得意飛客來呼每慣主愛食偏肥才子憐紅觜佳人¶
學緑衣貍奴亦可怕莫自戀芳菲　納新賦鸚鵡送偰¶
世南亷使之海南詩曰朱崖擅珍鳥鸚鵡獨專名滿庭¶
<pb:KR3k0055_WYG_426-20b>¶
榕葉春晝晴飛來却向花間鳴三月蠻江春水緑日斜¶
還傍江頭浴弱羽翻空濕翠流爪痕蹴浪珊瑚束間關¶
更作斷腸聲水流花落難為情烏臺使君午夢醒隔簾¶
細雨春冥冥¶
原賦後漢禰衡鸚鵡賦曰時黄祖太子射賔客大㑹有¶
獻鸚鵡者舉酒於衡前曰今日無以娛賔竊以此鳥自¶
遠而至明慧聰善願先生為之賦衡筆不停綴文不加¶
㸃辭曰惟西域之靈鳥兮挺自然之竒姿體金精之妙¶
<pb:KR3k0055_WYG_426-21a>¶
質兮含火德之明輝性辯慧而能言兮心聰明而識機¶
故其嬉遊髙峻栖跱幽深飛不妄集翔必擇林紺趾丹¶
觜緑衣翠衿采采麗容咬咬好音雖同族於羽毛固殊¶
智而異心配鸞凰而等美焉比德於衆禽　魏曹植鸚¶
鵡賦曰美洲中之令鳥超衆類之殊名感陽和而振翼¶
遁太陰以成形遇旅人之嚴網殘六翮而無遺身挂滯¶
於重緤孤䳄鳴而獨歸豈余身之足惜憐衆雛之未飛¶
分糜軀以潤鑊何全濟之敢希蒙含育之厚德奉君子¶
<pb:KR3k0055_WYG_426-21b>¶
之光輝怨身輕而施重恐嘉惠之中虧常戢心以懷懼¶
雖處安其若危永哀鳴以報德庶終來而不疲　應瑒¶
鸚鵡賦曰何翩翩之麗鳥表衆豔之殊色被光耀之鮮¶
羽流黝黄之華飾苞明哲之𢎞慮從陰陽之消息秋風¶
厲而潛形蒼神發而動翼　陳琳鸚鵡賦曰咨乾坤之¶
兆物萬品錯而殊形有逸姿之令鳥含嘉淑之哀聲抱¶
振鷺之素質被翠羽之縹精　王粲鸚鵡賦曰步籠阿¶
以躑躅叩衆目之希稠登衡幹以上干噭哀鳴而舒憂¶
<pb:KR3k0055_WYG_426-22a>¶
聲嚶嚶以高厲又憀憀而不休聽喬木之悲風羡鳴友¶
之相求日奄藹以西邁忽逍遥而既冥就隅角而歛翼¶
倦獨宿而宛頸　阮瑀鸚鵡賦曰惟翩翩之艷鳥誕嘉¶
類於京都穢海隅而弗處慕聖惠而來徂被坤文之黄¶
色服離光之朱形配秋英以離緑苞天地以耀榮　晉¶
傅休奕鸚鵡賦曰竒毛曜體緑采含英鳯翔鸞跱孔質¶
翠榮發言輒應若響追聲懸頳分於丹足婉朱咮之熒¶
熒　左九嬪賦曰色則丹喙翠尾緑翼紫頸秋敷其色¶
<pb:KR3k0055_WYG_426-22b>¶
春耀其榮　盧諶賦曰有遐方之竒鳥産𤓰州之舊壤¶
揮緑翰以運影啟丹觜以振響　傅咸賦曰有金方之¶
竒鳥處隴坻之髙松謂崇峻之可固然以慧而入籠披¶
丹脣以授音亦尋響而應聲盼明眸以承顔側聰明而¶
有聽口纔發而輕和密晷景而隨形言無往而不復似¶
探幽而測㝠自嘉智於君子足取愛而揚名　曹毗賦¶
曰余在直見交州獻鸚鵡鳥嘉其有智歎其籠樊乃賦¶
之曰其形則雉顧鵠盼鷹跱鴈息丹喙含映緗葩煥翼¶
<pb:KR3k0055_WYG_426-23a>¶
森森修尾蔚蔚紅臆金采員嬰於雙眸朱藻爛暉於首¶
側　桓靈寳鸚鵡賦曰有遐方之令鳥超羽族之拔萃¶
翔清曠之遼朗栖高松之幽蔚羅萬里以作貢嬰樊紲¶
以勤瘁紅腹頳足黝頷翠頂革好音以遷善效言語以¶
自騁翦羽翮以應用充戲玩於軒屏　宋顔延之白鸚¶
鵡賦曰余具職崇賢預觀神祕有白鸚鵡焉被素履黝¶
性温言達九譯絶區作玩天府同事多士咸竒思賦其¶
辭曰禀儀素域繼體寒門貌履黝而被潔性既養而亦¶
<pb:KR3k0055_WYG_426-23b>¶
温雖言禽之末品妙六氣而尅生徃祕竒於鬼服來充¶
美於華京恨儀鳯之無辨惜晨鷖之徒暄思受命於黄¶
髮獨含辭而採言起交河之榮薄出天山之無垠旣達¶
美於天居亦儷景於雲阿漸惠和之方渥綴風土而未¶
訛服瑣翮於短衿仰梢雲之層柯覬天網之一布漏微¶
翰於山阿　謝莊赤鸚鵡賦曰徒觀其柔儀所踐頳藻¶
所挺華景夕映容光晦鮮惠性昭和天機自曉審國音¶
於寰中達方聲於裔表及其雲移霞峙霰委雪翻陸離¶
<pb:KR3k0055_WYG_426-24a>¶
翬漸容裔鴻軒躍林飛岫煥若輕電溢煙門集場棲圃¶
熠若夭桃被玉園至於氣淳體浮霧下崖沉月圗光於¶
緑水雲寫影於青林遡還風而聳翮霑清露而調音¶
梁昭明太子鸚鵡賦曰有能言之竒鳥每知來而發聲¶
乍青質而翠映或體白而雪明喙前鈎而趨歩翼高舞¶
而翩翾足若丹而三布目如金而雙圓　増唐李百藥¶
鸚鵡賦曰翠翮孔質鴻鶱鶚峙應舞節以鸞回慕知來¶
而鵲起先假道於朱咮方徐行於紺趾配六象以表德¶
<pb:KR3k0055_WYG_426-24b>¶
參四靈而效祉　王維白鸚鵡賦曰名依西域族本南¶
海同朱喙之清音變緑衣於素彩芳樹絶想雕籠撫翼¶
時銜花而不言每投人以方息慧性孤禀雅容非飾合¶
火德之明輝被金方之正色　唐人白鸚鵡賦曰豐姿¶
冰華全體玉色匪鵷彩之爭妙何衆禽之比德呼名自¶
應隔羅幔而飛來教語半成學美人之漸逼故對綺琴¶
而傾聽上金屏而斂翼蒙正平之翰藻應司空之寵識¶
　郝名遠白鸚鵡賦曰懿其霜毛雪毳鮮襟皓臆明眸¶
<pb:KR3k0055_WYG_426-25a>¶
珠朗修趾頳飾理翮整翰仰雲路而翻飛自邇陟遐託¶
風林以棲息¶
增序宋歐陽修紅鸚鵡賦序曰聖俞作紅鸚鵡賦以謂¶
禽鳥之性宜適於山林今兹鸚徒事言語文章以招累¶
見囚樊中曾烏鳶雞雛之不若也謝公學士復多鸚之¶
才故有金閨玉堂之安飲泉啄粟自足為樂作賦以反¶
之夫適物理窮天眞則聖俞之說勝負賢才以取貴於¶
世而能自將所適皆安不知櫳檻之與山林則謝公之¶
<pb:KR3k0055_WYG_426-25b>¶
說勝某始得二賦讀之釋然知世之賢愚出處各有理¶
也¶
　　秦吉了¶
増秦吉了即了哥唐書作結遼鳥畨音也出嶺南容管¶
亷邕諸州峒中大如鸜鵒紺黒色夾腦有黄肉冠如人¶
耳丹咮黄距人舌人目目下連頸有深黄文頂尾有分¶
縫能效人言音頗雄重用熟鷄子和飯飼之亦有白色¶
者　唐㑹要曰林邑國出結遼鳥一云出杜箔州　朝¶
<pb:KR3k0055_WYG_426-26a>¶
野僉載曰天后時左衛兵曹劉景陽使嶺南得秦吉了¶
二&KR0215;能解人語至都進之留其雌者雄煩怨不食天后¶
問之曰何乃無憀也鳥曰配為使者所得頗憶之乃召¶
景陽曰何故藏一鳥不進景陽叩頭伏罪仍進之后亦¶
不罪也　唐志曰開元初廣州獻秦吉了言音雄重如¶
丈夫委曲識人情慧於鸚鵡遠矣　唐白居易秦吉了¶
詩曰秦吉了出南中彩毛青黒花頸紅耳聰心慧舌端¶
巧鳥語人言無不通　明高啟詠苑中秦吉了詩曰不¶
<pb:KR3k0055_WYG_426-26b>¶
獨能言異凡鳥最愛佳名呼吉了雕籠幾度學雞鳴驚¶
起煙花六宫曉駕來别院未知迎先聽遥呼萬歲聲願¶
把春風一杯酒從今莫聽上林鶯¶
　　時樂鳥¶
増唐書曰明皇有五色鸚鵡能言育於宫中上令左右¶
試牽御衣鳥輒瞋目叱咤岐王府文學能延京因獻鸚¶
鵡篇以贊其事上以鳥及延京詩示百僚尚書左丞相¶
張說上表賀曰臣按南海異物志有時樂鳥鳴云太平¶
<pb:KR3k0055_WYG_426-27a>¶
天下有道則見騐其圗丹首紅臆朱冠緑翼鶯領文背¶
糅則五色今此鳥本南海貢來與鸚鵡狀同而毛尾全¶
異其心聰性辨䕶主報恩固非凡禽實瑞經所謂時樂¶
鳥延京雖敘其事未正其名望編國史以彰聖瑞　唐¶
張說時樂鳥篇曰舊傳南海出靈禽時樂名聞不可尋¶
形貌乍同鸚鵡類精神别禀鳯皇心千年待聖方輕舉¶
萬里呈才無伴侶紅茸糅繡好毛衣清泠謳啞好言語¶
内人試取御衣牽啄手瞋聲不許前心願陽烏恒保日¶
<pb:KR3k0055_WYG_426-27b>¶
志嫌陰鶴欲凌天天情玩訝良無已察圖果見祥經裏¶
本持符瑞驗明王還用文章比君子自憐弱羽詎堪珍¶
喜共華篇來示人人見嚶嚶報恩鳥多慙碌碌具官臣¶
　　烏鳯¶
増桂海禽志曰烏鳯如喜雀色紺碧頸毛類雄雞鬃頭¶
有冠尾垂二弱骨各長一尺四五寸其杪始有毛羽一¶
簇冠尾絶異大略如鳯鳴聲清越如笙簫能度小曲妙¶
合宫商又能為百蟲之音生左右江溪峒中極難得書¶
<pb:KR3k0055_WYG_426-28a>¶
傳未之紀當由人罕識云¶
　　靑鳥一¶
原山海經曰三危之山有青鳥居之(青鳥主為西王母/取食者恆自棲息)¶
(於此/山也)　増太平清話曰靑鳥形如鳩鴿紅頂長尾緱仙¶
姑曾見之　原紀年曰穆王十三年西征至于青鳥之¶
所憇　漢武故事曰七月七日上於承華殿齋正中忽¶
有一靑鳥從西方來集殿前上問東方朔朔曰此西王¶
母欲來也有頃王母至有二青鳥如烏夾侍王母旁¶
<pb:KR3k0055_WYG_426-28b>¶
又曰鉤弋夫人卒上為起通靈臺常有一靑鳥集臺上¶
　晉中興書曰顔含嫂病困須蚺蛇膽不能得含憂歎¶
累日忽有一童子持青囊授含乃蛇膽也童子化為青¶
鳥飛去　神仙傳曰東陵聖母廣陵海陵人杜氏妻也¶
學劉綱道坐在立亡杜公不信誣言聖母作姦收付獄¶
聖母從牕中飛去於是遠近為立廟甚有神騐常有一¶
青鳥在祭所人有失物者青鳥便飛集物上路無拾遺¶
　　青鳥二¶
<pb:KR3k0055_WYG_426-29a>¶
増授青囊　銜紅巾(上詳晉中興書鳥杜甫詩楊花/雪落覆白蘋青  飛去銜紅巾)¶
須長年　比佳士(上見陶潛詩詩/  下見杜甫)　飛集　信來(上詳/神仙)¶
(傳青李商隱詩今/朝  鳥信來賒)¶
增詩晉陶潛青鳥詩曰翩翩三青鳥毛色竒可憐朝為¶
王母使暮歸三危山我欲因此鳥具向王母言在世無¶
所須惟酒與長年　唐李白詩曰遥憶雙彩鳯婉孌三¶
青禽以歡秦娥意復得王母心　杜甫詩曰西來有好¶
鳥為我下青冥羽毛淨白雪慘澹飛雲汀既䝉主人顧¶
<pb:KR3k0055_WYG_426-29b>¶
舉翮唳孤亭持以比佳士及此慰揚舲(箋註西來好/鳥用王母事)¶
增贊晉郭璞青鳥贊曰山名三危青鳥所憇往來崑崙¶
王母是𨽻穆王西征旋軫斯地¶
　　雉一¶
増禽經曰雉介鳥也　本草釋名曰雉理也雉有文理¶
也雉類甚多亦各以形色為辨耳梵書謂雉曰迦頻闍¶
羅　又曰雉飛若矢一往而墮故字從矢今人取其尾¶
置舟車上欲其快速也　本草集解曰雉南北皆有之¶
<pb:KR3k0055_WYG_426-30a>¶
形大如雞而斑色繡翼雄者文彩而尾長雌者文暗而¶
尾短其性好鬪其鳴曰鷕(音/杳)其卵褐色將卵時雌避其¶
雄而潛伏之否則雄食其卵也　說文曰雉有二十四¶
種　原爾雅鸕諸雉(今雉/也)鷮雉(長尾走/且鳴)鷂雉(青質/五采)鳪雉¶
(黄色鳴/自呼)鷩雉(似山鷄/而小)　増禽經曰朱黄曰鷩雉白曰雗¶
(音/汗)雉黝曰海雉(海雉曰秩秩如雉而黒在海中/山上蓋即夏小正所謂黝雉也)首有采¶
毛曰山雉頸有采囊曰避株背有采羽曰翡翠腹有采¶
文曰錦雞　原博物志曰翟雉長尾雨雪惜其尾栖高¶
<pb:KR3k0055_WYG_426-30b>¶
樹杪不敢下食往往餓死　増埤雅曰翟雉惜其尾往¶
往餓死蓋文之溺物也故禽經云霜傅彊枝鳥以武生¶
者少雪封枯原鳥以文死者多　原山海經曰少華之¶
山其鳥多赤鷩可以禦火孟山鳥多白雉　孝經援神¶
契曰德至鳥獸故雉白首(妃房不偏/故白雉應)　春秋感精符曰¶
王者旁流四表則白雉見　抱朴子曰白雉有種南越¶
尤多按地域圗今之九德則古之越裳也蓋白雉之所¶
出周成王所以為瑞者貴其所自來之遠明其德化所¶
<pb:KR3k0055_WYG_426-31a>¶
被之廣非謂此為竒也　増又曰雞有專栖之雄雉有¶
擅澤之鷮　爾雅翼曰澤雉因地之墳衍以為疆界分¶
而䕶之不相侵越一界之内要以一雄者為主餘者雖¶
衆莫敢鳴雊　原洪範五行傳曰正月雷微而雉雊雷¶
氣通也　増禮記月令曰仲冬雉始雊謂陽動則雉鳴¶
而勾其頸也　原又曰孟冬雉入大水為蜃　増禽經¶
曰雀交不一雉交不再　原尚書曰日月星辰山龍華¶
蟲(華蟲鷩雉也五采故謂之華蟲人増楊炯冕服/議曰華蟲者雉身被五采象聖  體兼文明也)　周¶
<pb:KR3k0055_WYG_426-31b>¶
官曰巾車掌皇后之五輅重翟錫面(重翟翟/雉之羽)　増車服¶
注曰天子金根車馬上插以雉尾皇后法駕重翟羽蓋¶
有雉尾扇　原儀禮曰士相見之禮贄用雉(取其有耿/介之意)¶
　春秋運斗樞曰璣星散為雉　易曰離為雉(取其有/文章)¶
　毛詩曰有鷕雉鳴　増詩義疏曰四足之美有鹿兩¶
足之美有鷮　原莊子曰澤雉十步一啄百步一飲不¶
蘄畜乎樊中　増揚子曰山雌之肥其意得乎　崔劼¶
曰鵲巢避風雉去惡政乃是鳥之一長¶
<pb:KR3k0055_WYG_426-32a>¶
　　雉二¶
原尚書曰髙宗肜日越有雊雉祖已曰惟先格王正厥¶
事(言至道之王遭變異/正其事而異自消也)乃訓于王曰惟天監下民典厥¶
義(祖已旣言遂以道訓諫王也/言天惟下視民以為常也)　尚書大傳曰武丁祭¶
成湯有雉飛鼎耳而雊問諸祖已曰雉者野鳥也不當¶
升鼎升鼎者欲為用也遠方將有來朝者乎武丁思先¶
王之道辮髪重譯至者六國　孝經援神契曰周成王¶
時越裳獻白雉去京師三萬里王者祭祀不相踰宴食¶
<pb:KR3k0055_WYG_426-32b>¶
衣服有節則至　列異傳曰秦穆公時陳倉人掘地得¶
物若羊非羊若猪非猪牽以獻穆公道逢二童子童子¶
曰此名為媪常在地食死人腦若欲殺之以柏插其首¶
媪復曰彼二童名為陳寳得雄者王得雌者覇陳倉人¶
捨媪逐二童子童子化為雉飛入平林陳倉人告穆公¶
穆公發徒大獵果得雌又化為石置之汧渭之間至文¶
公為立祠名陳寳雄飛南集今南陽雉縣其地也秦欲¶
表其符故以名縣每陳倉祠時有赤光長十餘丈從雉¶
<pb:KR3k0055_WYG_426-33a>¶
縣來入陳寳祠中有聲如雄雉　左傳曰賈大夫娶妻¶
而美不言不笑御以如臯射雉獲之其妻始笑而言¶
又曰叔孫豹奔齊庚宗婦人獻以雉問其姓曰予子長¶
矣能奉雉而從我矣　又曰郯子云五雉為五工正(五/雉)¶
(見爾/雅)　春秋感精符曰魯昭公時雉銜環入(雉之為言/弟也喻昭)¶
(公弟為季氏/入之為君也)　論語曰山梁雌雉時哉時哉子路拱之¶
三嗅而作　揚雄琴清英曰雉朝飛操者衛女傅母之¶
所作也衛女嫁於齊太子中道聞太子死問傅母曰何¶
<pb:KR3k0055_WYG_426-33b>¶
如傅母曰且往當䘮䘮畢不肯歸終之以死傅母悔之¶
取女所自操琴於塜上鼓之忽二雉俱出墓中傅母撫¶
雉曰女果為雉耶言未畢俱飛而起忽然不見傅母悲¶
痛援琴作操故曰雉朝飛　琴操曰齊牧犢子年七十¶
無妻朝日見飛雉雌雄相隨感之撫琴而歌曰雉朝飛¶
鳴相和雄雌羣逰於山阿　尹文子曰楚人握山雉者¶
路人問何鳥也欺之曰鳯皇也路人曰我聞鳯皇今始¶
見矣汝販之乎請買千金弗與請加倍乃與之方欲獻¶
<pb:KR3k0055_WYG_426-34a>¶
楚王經宿死路人不遑惜其金惟恨不得獻王王聞之¶
感其欲獻已召厚賜之過買鳥之金十倍　漢武故事¶
曰上幸梁父祠地主上親拜庶羞以遠方竒禽異獸及¶
白雉白鳥之屬其日山上有白雲　蕭廣濟孝子傳曰¶
蕭望之至孝除尚書郎有雉數十頭飲啄宿止當上直¶
送至岐路下直入門飛鳴車側　増西京雜記曰茂陵¶
文固陽本瑯琊人善馴野雉為媒用以射雉毎以三春¶
之月為茅障以自翳用觟矢以射之日連數百茂陵輕¶
<pb:KR3k0055_WYG_426-34b>¶
薄者化之皆以雜寳鐕厠翳障以青州蘆葦為弩矢輕¶
騎妖服追隨於道路以為歡娛也陽死其子亦善其事¶
董司馬好之以為上客　原漢書曰平帝元始元年春¶
越裳重譯獻白雉一黒雉二詔使三公以薦宗廟　東¶
觀漢記曰魯恭字仲康為中牟令蝗蟲不入縣界河南¶
尹遣郡掾肥親騐之坐樹下雉過止恭側旁有小兒親¶
曰何不捕之兒言雉方將雛可憐親歎曰童子有仁心¶
三異也　魏書曰太祖才力過人於南皮一日射雉獲¶
<pb:KR3k0055_WYG_426-35a>¶
三十六頭　魏志曰侍中辛毗從文帝射雉帝曰樂哉¶
毗曰於陛下甚樂於羣下甚苦帝黙然為之希出　魏¶
略曰文帝欲受禪郡國奏白雉十九見　魏志文紀曰¶
延康元年四月饒安縣言白雉見　江表傳曰孫權數¶
射雉潘濬諫權權曰時特暫出耳不復如往日也濬曰¶
天下未定萬機多務射雉非急弦絶括破皆能為害濬¶
乃手自撤壞雉翳權由是遂絶不復射雉　吳志曰孫¶
休銳意於典籍欲畢覧百家之言大好射雉春秋之間¶
<pb:KR3k0055_WYG_426-35b>¶
常晨出夜還惟此時捨書　晉咸寧起居注曰太醫司¶
馬程據上雉頭裘詔於殿前燒之　増異苑曰司馬軌¶
之善射雉太元中將媒下翳此媒屢雊野敵亦應試令¶
尋覓所應者頭翅已成雉半身後故是蛇　原宋略曰¶
孝武帝嘗出射雉值雨侍中沈懷文諫曰非止千乘失¶
容亦乃聖躬櫛沐　増南齊書曰褚炫從宋明帝射雉¶
至日中無所得帝時猜羞召問侍臣曰吾旦來如臯遂¶
空行可笑座者莫答炫獨曰今節候雖適而雲霧尚凝¶
<pb:KR3k0055_WYG_426-36a>¶
故斯翬之禽驕心未警但得神駕游豫羣情便為載懽¶
帝意解乃於雉場置酒　三國典略曰渤海王髙歡攻¶
鄴時瑞物無歳不有令焚連理木煑白雉而食之¶
　　雉三¶
原官名　后諱(傳曰少昊氏以鳥名官五雉為五工正/注雉有五種工正即官名也  漢呂太)¶
(后名雉號曰野/雞至今稱也)　離羅　為扇(詩有兔爰爰雉離于/羅  古今注雉尾扇)¶
疏趾　盈握(祭宗廟曰疏趾也雉/尾不盈握不食)　始雊　不食(季冬/野雉)¶
(始雊不易/雉膏  食)　見西河　出孟山(桓帝永康七年白雉見/西河  白雉出於孟山)¶
<pb:KR3k0055_WYG_426-36b>¶
　羽中旌旗　雊升鼎耳(書羽畎夏翟注羽中旌旗故/貢之  下詳雉二尚書大傳)¶
　載飛載鳴　一飲一啄(莊/子)　朱冠　斑尾　綺翼¶
采尾　衮背　藻翰　毰毸　英麗　揚翅　聳角¶
増璣象　離精(上見雉一春秋運斗樞故離火/也其象文明性復猋悍  為雉)　原禽¶
　介鳥(雉不處下濕故日原禽鬪禽/經雉介鳥也以其善搏  也)　夏翟　春翬(尚/書)¶
(注羽畎谷名雉尾至夏則光/澤故曰夏翟  下見蕭有詩)　姱姿　勇氣(潘岳賦厲/耿介之專)¶
(心兮奓雄豔之姱/姿  下見李白詩)　赤祥　啞瑞(五行志曰雉南方近/赤祥也  清異録曰)¶
(于頔董天休俱為鄜州從事頔文辯天休木訥而衣冠/甚麗一日有獻錦雉者頔笑曰此物毛羽粲錯但鳴不)¶
<pb:KR3k0055_WYG_426-37a>¶
(中律呂亦/啞瑞而已)　滅火　知雷(冥騐記曰野火燒山林中有/一雉入水漬羽飛洒滅火往)¶
(來疲乏不以為苦也五行志曰雷在地中雉性精剛/故獨知之應而鳴  說文曰雷始動雉鳴而雊其頸)¶
如臯　入室(上詳雉二左傳五舊唐書曰髙駢進東面/都統中和二年  月雉雊於揚州廨舍㑹)¶
(二雉雊寢占者曰野鳥入室軍府將空駢心惡之其月/盡出兵於東塘結壘而處如赴難之勢凡百日還廣陵)¶
(蓋禳雊雉/之異也)　隨郎車　集令庭(蕭望之為郎雉數十常/隨其車詳雉二孝子傳)¶
(城孔述睿除武/  令雉集其庭)　入平林　飛齋宫(上詳雉二列異傳/  五行志曰開元)¶
(十三年雄雉馴/飛泰山齋宫内)　繡衣謝　丹砂化(北史曰後魏裴安/祖行道中舍於樹)¶
(下有鷙鳥逐雉雉急投之觸樹遂死安祖愍之乃取置/隂涼地䕶視良久得蘇喜而放之後忽夜夢一丈夫繡)¶
<pb:KR3k0055_WYG_426-37b>¶
(衣曲領向安祖再拜云感君垂救故來謝德縣宋史曰/神宗時李大臨出知汝州辰溪貢丹砂道葉  其二篋)¶
(化為雙雉鬪山谷間有耕者獲之人疑為/盜械送於府大臨識其異訊得實乃釋之)¶
　　雉四¶
原化蜃(趙簡子歎日雉/入淮化為蜃)　求雌(詩雉之朝雊/尚求其雌)　蛇化(晉/武)¶
(庫閉甚密中忽聞雉雊張華曰/必是蛇化也開視側有蛇蛻焉)　雄來(魏志雄雉飛來/登王𢎞直内鈴)¶
(柱頭令管輅作卦曰到五月必/遷時三月也至時果為渤海守)　覩(晉既開青雲覩白/雉何不張爾弓挾)¶
(爾/矢)　馴(中牟馴雉/於桑下)　六雉(伊洛之南白質五色皆偹曰/翬由江淮而南青質五采皆)¶
(備曰鷂東方曰鶅南方曰/翟北方曰鵗西方曰鷷)　白雉(典略岱/宗之精)　驍媒　應¶
<pb:KR3k0055_WYG_426-38a>¶
媒　雙角　特超　媒翳(媒者少養雉子至長狎人/能招野雉因名曰媒翳)¶
増雌雊(則天誕之夕/雌雉皆雊)　求偶(馬融笛賦山鷄晨鳴野雉/朝雊求偶鳴子悲號長嘯)¶
　應鐘鳴(淮南子撞鐘於/庭郊雉皆雊)　候陰晴(中和集商人置雉/尾於舟中以候陰)¶
(晴天當晴則尾直竪/天將雨則尾下垂)　集晉庭(瑣語晉平公時有鳥從/南方來赤質五色集於)¶
(庭叔向曰吾聞師曠言西方有鳥白質五色皆備曰/翬南方有鳥赤質五色皆備曰雉今來為君瑞也)¶
進堯羮(神仙傳曰彭祖姓籛名鏗帝顓頊之裔孫/善養性能調鼎進雉羮於堯食之以夀考)　山¶
梁(徐陵山梁飲啄/非有意於樊籠)　射場(齊東昏侯在位置射雉場二/百九十六處翳中帷幕歩障)¶
(皆飾錦繡金銀鏤弩牙瑇瑁帖箭每出輒與鷹犬隊/主徐令孫媒翳隊主俞靈韻齊馬而走左右爭逐)¶
<pb:KR3k0055_WYG_426-38b>¶
赤鷩(見雉一山海經雉潘岳云山鷩悍害猋迅已甚蓋/其耿介甚於他  故周官三公服鷩冕又劉熙云)¶
(鷩雉之憋惡者山雞也鷩憋也性急憋/故畫其形於衣以象人臣執耿介之節)　遊鷮(西都賦/遊鷮高)¶
(翬絶阬踰斥注雉之健者為鷮/尾長六尺詩云有集維鷮是也)¶
　　雉五¶
增詩漢班固白雉詩曰啟靈篇兮披瑞圖獲白雉兮效¶
素鳥嘉祥阜兮集皇都發皓羽兮奮翹英容潔朗兮於¶
純精彰皇德兮侔周成永延長兮膺天慶　原宋鮑照¶
詩曰雉朝飛振羽翼專場挾兩雌恃彊力媒已驚翳已¶
<pb:KR3k0055_WYG_426-39a>¶
逼蒿間潛彀盧矢直刎繡頸碎錦臆絶命君前無怨色¶
　梁簡文帝詩曰晨光照麥畿平野度春翬避鷹時聳¶
角妬壟或斜飛少年從遠役有恨意多違不如隨游蕩¶
羅袂拂臣衣　増梁吳均詩曰可憐稚子斑羣飛集野¶
甸文章始陸離意氣已驚狷　又曰二月雉朝飛横行¶
傍壠歸斜㸔水外翟側聽嶺南翬&KR0604;蹀恒欲戰耿耿恃¶
彊威當令君見賞何辭碎錦衣　陳後主詩曰四野秋¶
原暗十步啄方前雊聲風處遠翅影雲間連箭射妖姬¶
<pb:KR3k0055_WYG_426-39b>¶
笑裘值盛名然已足南皮賞復㑹北宫篇　張正見詩¶
曰陳倉雉未飛斂翮依芳甸朱冠色尚淺錦臆毛初變¶
雊麥且專場排花聊勇戰唯當渡弱水不怯如臯箭¶
　江緫詩曰麥壠新秋來澤雉屢徘徊依花似協妬拂¶
草乍驚媒三春桃照李二月栁爭梅暫住如臯路當令¶
巧笑開　毛處約詩曰春物始芳菲春雉正相追澗響¶
連朝雊花光𢃄錦衣竄跡時移影驚媒或亂飛能使如¶
臯路相逢巧笑歸　原陳蕭有射雉詩曰二月春翬動¶
<pb:KR3k0055_WYG_426-40a>¶
曹王挾妬媒插翳依花合芟場向野開隔田聞雊近横¶
溪見影來弦鳴青靨碎箭落錦衣摧今日如臯路能將¶
巧笑廻　増唐李嶠詩曰白雉振朝聲飛來表太平楚¶
郊疑鳯出陳寳若雞鳴童子懷仁至中郎作賦成冀君¶
看飲啄耿介獨含情　儲光羲射雉詞曰曝暄理新翳¶
迎春射鳴雉原田遥一色臯陸曠千里遥聞咿喔聲時¶
見雙飛起羃䍥疎蒿下毰毸深麥裏顧敵乃忘生爭雄¶
方決死仁心貴勇義豈復能傷此超遥下故墟迢逓回¶
<pb:KR3k0055_WYG_426-40b>¶
高畤大夫惜何苦取笑歡妻子　李白雉朝飛操曰麥¶
隴青青三月時白雉朝飛挾兩雌錦衣綺翼何離褷牧¶
犢采薪感之悲春天和白日暖啄食飲泉勇氣滿爭雄¶
鬪死繡頸斷　又雉子斑曲辭曰辟邪伎作鼓吹驚雉¶
子斑之奏曲成喔咿振迅欲飛鳴扇錦翼雄風生雙雌¶
同飲啄趫悍誰能爭乍向草中耿介死不求黄金籠下¶
生　韋應物射雉詩曰走馬上東岡朝日照野田野田¶
雙雉起翻射斗迴鞭雖無百發中聊取一笑妍羽分繡¶
<pb:KR3k0055_WYG_426-41a>¶
臆碎頭弛錦鞘懸方將悅羇旅非關學少年弢弓一長¶
嘯憶在㶚城阡　白居易山雉詩曰五歩一啄草十歩¶
一飲水適性遂其生時哉山梁雉梁上無罾繳梁下無¶
鷹鸇雌雄與羣雛皆得終天年　韓愈雉朝飛操曰雉¶
之飛於朝日羣雌孤雄意氣横出當東而西當啄而飛¶
隨飛隨啄羣雌粥粥　又雉帶箭詩曰原頭火燒靜兀¶
兀野雉畏鷹出復没將軍欲以巧伏人盤馬彎弓惜不¶
發地形漸窄觀者多雉驚弓滿勁箭加衝人決起百餘¶
<pb:KR3k0055_WYG_426-41b>¶
尺紅翎白鏃相傾斜將軍仰笑軍吏賀五色離披馬前¶
墮　王建雉將雛曰雉咿喔雛出殻毛斑斑觜啄啄學¶
飛未得一尺髙還逐母行旋母脚麥壠淺淺難蔽身遠¶
去戀雛低怕人時時土中鼓兩翅引雛拾蟲不相離¶
張祜雉朝飛操曰朝陽隴冬泛暖景雙啄雙飛雙顧影¶
朱冠錦襦聊日整漠漠霧中如衣褧傷心盧女弦七十¶
老翁長獨眠雄飛在草雌在田衷腸結憤氣呵天　温¶
庭筠雉場歌曰茭葉萋萋接煙曙鷄鳴埭上梨花露彩¶
<pb:KR3k0055_WYG_426-42a>¶
仗鏘鏘已合圍繡翎白頸遥相妬雕尾扇張金縷高碎¶
鈴素拂驪駒豪緑場紅跡來相接箭發銅牙傷彩毛麥¶
隴桑隂小山晩六虯歸去凝笳遠城頭却望幾含情青¶
畞春蕪連古苑　霍緫雉朝飛曰五色有名翬清晨挾¶
兩雌羣羣飛自樂歩歩影相隨覘葉逢人處驚媒妬寵¶
時緑毛春鬪盡彊敵願君知　宋蘇軾食雉詩曰雄雉¶
曳修尾驚飛向日斜空中紛格鬪綵羽落如花喧呼勇¶
不顧投網復誰嗟百錢得一雙新味時所嘉烹煎雜雞¶
<pb:KR3k0055_WYG_426-42b>¶
鶩爪距漫槎牙誰知化為蜃海上落飛鴉　元楊維楨¶
雉朝飛曰琴操有雉朝飛多指牧犢子之作據揚雄所¶
記則曰衛女傅母之所作也余以牧犢之歎不如衛女¶
之善死有關世教故賦以補舊樂府之缺云雉朝飛一¶
雄挾兩雌雄死雌誓黄泥歸衛女嫁齊子未及夫與妻¶
青縭綰素結一死與之齊人言衛女蕩且離烏得冢中¶
有雉飛琴聲鼓之聞者悲¶
原賦晉王叔之翟雉賦曰余在荆楚見人有養雉翟二¶
<pb:KR3k0055_WYG_426-43a>¶
鳥者慨然感之而為賦云含野氣於人塗信多懼而少¶
嘉雉見質而不陋翟表文而弗華映寒條之始緑發冬¶
秀之餘葩　傅純雉賦曰覽飛禽之可貴偉翔雉之嘉¶
形應炎離之誕育包造化之淳精鮮光皎粲麗采繁盈¶
首同暉於昊天垂黝景之緑青體等耀於方采敷五色¶
之華英　傅休奕雉賦曰禀炎離之正氣應朱火之禎¶
祥播五采之繁縟被華文而成章冠列角之盛儀翹從¶
風而飄揚履嚴距之武節超鸞時而鳯翔感天和而貽¶
<pb:KR3k0055_WYG_426-43b>¶
瑞進據鼎而祚商樂周道之方隆敷皓質於越裳　孫¶
楚雉賦曰體冲和之淑質飾羽儀於茂林班五色之文¶
章揚皦皦之清音設密網於巖阿飛輕繳之雲浮上無¶
逃而弗獲下無隱而不搜遂戢翼以就養隨籠棲而言¶
歸恒逍遥於階庭廕朝陽之盛暉　増晉潘岳射雉賦¶
曰爾乃搫場拄翳停僮葱翠恐吾游(雉媒/名)之晏起慮原¶
禽之罕至甘疲心於企想分倦目以寓視何調翰之喬¶
桀邈疇類而殊才候扇舉而清叫野聞聲而應媒褰微¶
<pb:KR3k0055_WYG_426-44a>¶
罟以長眺已踉蹌而徐來摛朱冠之赩赫敷藻翰之陪¶
鰓首約緑素身拖黼繪青鞦莎靡丹臆蘭綷或蹶或啄¶
時行時止斑尾揚翹雙角特起良游呃喔引之規裏應¶
叱愕立擢身竦峙捧黄間以密彀屬剛挂以潛擬倒禽¶
紛以迸落機聲振而未已　唐浩虚舟射雉解顏賦曰¶
健馬蹄疾中原草平想媞媞之未悅聆戞戞之初鳴花¶
顔惝怳以徐駭錦翼翩翻而忽驚由是星走白羽綺張¶
丹臆彩毛迸落初莞爾以難名飛鏃洞穿遂嫣然而不¶
<pb:KR3k0055_WYG_426-44b>¶
息¶
原表宋孝武帝在藩上白雉表曰白體表素彩儀禀識¶
自擾陶氣仁風練色淳露不蘄一飲之逸不資三逸之¶
勤　増唐中書門下賀白野雞表曰耿介之性自能馴¶
狎綷雜之姿翻然純素丹立楹檻雪映雕籠豈越裳之¶
獻獨美於前王而岱宗之精用呈於今貺¶
原啟周庾信謝趙王賚雉啟曰夏翟秋飛江翬春澗中¶
牟縣之客遂得坐觀賈大夫之妻已應含笑仰費中厨¶
<pb:KR3k0055_WYG_426-45a>¶
來供下客山川道遠口腹知恩¶
　　鶡一¶
原說文曰鶡似雉出上黨　増本草集解曰鶡狀類雉¶
而大黄黒色首有毛角如冠性愛其黨有被侵者直往¶
赴鬪雖死猶不置　本草釋名曰其羽色黒黄而褐故¶
曰鶡青黒色者名曰䲸(音/介)性耿介也青鳯亦曰鶡取象¶
於此也　禽經曰鶡毅鳥也毅不知死　鶡一名勇雉¶
一名神雀　山海經曰煇諸之山其鳥多鶡　原月令¶
<pb:KR3k0055_WYG_426-45b>¶
曰大雩之日鶡鳥不鳴　増先儒曰虎夫戴鶡　徐廣¶
曰鶡似黒雉荀綽晉百官表注曰冠插兩鶡鷙鳥之暴¶
疏者也每所攫撮應爪摧衂天子武騎故以冠焉　蘇¶
子曰帶方寸之印施丈尺之組戴鶡雀之毛建千丈之¶
城此世俗之富貴也　原列子曰黄帝與炎帝戰以鵰¶
鶡為旗幟　漢書曰京兆尹張敞舍鶡雀飛集丞相府霸¶
以為神雀欲以上聞敞劾奏之霸大慚　續漢書輿服¶
志曰虎賁武騎皆鶡冠以其鬪死乃止故趙武靈王以¶
<pb:KR3k0055_WYG_426-46a>¶
表武士焉¶
　　鶡二¶
増亷風　猛氣(上見王粲賦/下見曹植賦)　毅鳥　神雀(禽/經)　曜文¶
墀　飾武士(上見曹植賦/下見郭璞賦)　出上黨　集京兆(上詳說/文下詳)¶
(漢/書)　製旗　為冠(上詳列子冠杜詩生年鶡冠子漢書/云道家鶡  子一篇居深山以鶡為)¶
(冠袁淑真隱傳曰鶡冠子或曰楚人/衣敝履穿因服成號著書言道家事)¶
　　鶡三¶
原賦魏曹植鶡賦曰鶡之為禽猛氣共鬪終無勝負期¶
<pb:KR3k0055_WYG_426-46b>¶
必於死遂賦之焉美遐圻之偉鳥生太行之巖阻體貞¶
剛之烈性亮金德之所輔戴毛角之雙立揚黝黄之勁¶
羽甘沈殞而重辱有節士(一作/俠)之儀矩降居擅澤髙處¶
保岑遊不同嶺栖必異林若有翻雄駭逝孤雌驚翔則¶
長鳴挑敵鼓翼專場踰髙越壑雙不(一作/戰)隻僵階侍斯¶
珥俯曜文墀成武官之首飾増庭燎之高暉　王粲鶡¶
賦曰惟兹鶡之為鳥信才勇而勁武服乾剛之正氣被¶
淳駹之質羽愬晨風以羣鳴震聲發乎外宇厲亷風與¶
<pb:KR3k0055_WYG_426-47a>¶
　猛節超羣類而莫與惟膏薰之焚銷固自古之所咨逢¶
　虞人而見獲遂因執乎縹纍頼有司之圖功不開小而¶
　漏微令薄軀以免害從孔鶴於園湄¶
　原贊晉郭璞鶡贊曰鶡之為鳥同羣相為疇類被侵雖¶
　死不避毛飾武士兼厲以義¶
　¶
　¶
　¶
<pb:KR3k0055_WYG_426-47b>¶
　¶
　¶
　¶
　¶
　¶
　¶
　¶
御定淵鑑類函卷四百二十一¶
