# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.528232
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十
<pb:KR3k0055_WYG_155-1a>¶
　欽定四庫全書¶
御定淵鑑𩔖函卷一百五十¶
　　政術部二十九(獄/囚)　(疑獄/放囚)　(寃獄/恤囚)　(緩獄/活囚)　(留獄/録囚)¶
　　　(無囚/)¶
　　　獄一¶
　原釋名曰獄硧也言實硧人情僞也又謂之牢言所在¶
　堅牢也又謂之圜土言築土之表牆其形圜也又謂之¶
　囹圄(囹領也/圄禦也)言領録囚徒禁御也　詩曰宜犴宜獄¶
<pb:KR3k0055_WYG_155-1b>¶
　韓詩外傳曰鄉亭之繫曰犴朝廷曰獄則其事也　急¶
　就章曰咎繇造獄後代因之　風俗通曰夏曰夏臺殷¶
　曰□里周曰囹圄是也　博物志曰夏曰念室殷曰動¶
　止周曰稽留三代之異名也又狴牢者亦獄别名家語¶
　曰孔子為大司寇有父子訟者同狴縶之　增說文曰¶
　獄謂之牢　易曰山下有火賁君子以明庶政無敢折¶
　獄　又曰澤上有風中孚君子以議獄緩死　周禮秋¶
　官曰以圜土聚敎罷民　漢舊儀曰郡邸獄理天下郡¶
<pb:KR3k0055_WYG_155-2a>¶
國上計屬大鴻臚東市獄屬京兆尹¶
　　獄二¶
原囹圄　狴牢(上見獄一曰漢書曰有罪當械者皆頌/繫應劭注  頌者容也言見寛容但處)¶
(曹吏舍不/入狴牢)　屬杓　象斗(漢書曰勾圜十五星杓曰賤/人之牢牢星實則囚多虚則)¶
(開出宋春秋元命苞曰爲獄圎者象斗/運合  均注曰作獄圎者象斗運也)　東市　北寺¶
(衞宏漢舊儀曰東市獄屬京兆尹西市屬左馮翊也獄/司馬彪續漢書曰范滂字孟博坐繫黄門北寺北寺)¶
(吏謂曰凡坐繫皆祭臯陶滂曰臯陶賢者古之直臣知/滂無罪將理之帝如其有罪祭之何益衆人由此止也)¶
　掖庭　郡邸(史記曰武帝譴責鉤弋夫人脫簪珥叩/頭帝曰引去送掖庭獄  衞宏漢書舊)¶
<pb:KR3k0055_WYG_155-2b>¶
(儀曰郡邸獄理天下郡/國上計屬大鴻臚也)　請室　謁居(絳侯囚請室註/今鍾下人  魯)¶
(謁居繫導官注諸/獄皆滿權寄此者)　見螻　夢蟻(劉義慶幽明録曰晉/廬陵太守龎企字子)¶
(及上祖坐事繫獄而非其罪見螻蛄行其左右相謂曰/使爾有神能活我死不當生乎因投飯與螻蛄食盡去)¶
(有頃復來形體稍大意異之復與食數日間其大如豚/及報當行刑螻蛄掘壁根為大孔因破械得從此出亡)¶
(後遇赦得活中東無疑齊諧曰吳當陽縣董昭之乗船/過錢塘江江  見一蟻著一短蘆惶遽垂死使以繩繫)¶
(蘆著船船至岸蟻得出中夜夢一人烏衣來謝云僕是/蟻中王君有急難當見先語厯十餘年時江左所刼盜)¶
(横録昭之爲刼主繫餘姚獄昭之自惟蟻王夢緩急當/告今何處告之獄囚言但取兩三蟻著掌中祝之昭之)¶
(如其言暮果夢昔烏衣人云可急去入餘杭山天下既/亂赦令不久也於是便覺蟻攻嚙械已盡因得出獄過)¶
<pb:KR3k0055_WYG_155-3a>¶
(江投餘杭山/遇赦遂得免)　春省　秋繕(禮記曰仲春之月命有司/省囹圄去桎梏止獄訟)¶
(又曰孟秋之月命有司修法制繕囹圄具桎梏/鄭元注曰囹圄所以禁守繫者則今之獄矣)　上書¶
　注史(後漢書曰尚書郎張宏獄吏上書自頌龍又鄒/陽在獄中上書  崔鴻後趙録曰石季  幽中)¶
(書令徐光於襄國詔獄光在/獄中注解經史十餘萬言)　不留　勿擾(周易曰山/上有火旅)¶
(君子以明愼用刑而不留獄獄史記曰蕭何卒召/曹參參去囑其後相曰以齊  市爲寄愼勿擾也)　星¶
牢　天獄(韓陽天文要集曰貫索明貴人出/詩含神霧曰杓為天獄主天殺也)　圜扉¶
平砥(周禮曰若無節則惟圜土内之鄭元注曰圜土獄/城也江淹上建平王書曰抱痛圜門含憤獄户又)¶
(王融曲水詩序曰鞠茂草於圜扉死衞展陳諺言表曰/諺言廷尉獄平如砥有錢生無錢  此諺之起死生之)¶
<pb:KR3k0055_WYG_155-3b>¶
(出於此/法獄也)　仰天　望氣(史記曰趙髙案李斯拘執束縛/居囹圄中仰天而歎曰悲夫不)¶
(道之君何可為計哉有漢書曰/望氣者言長安獄中  天子氣)　黄沙　紫氣(晉武帝/太康初)¶
(置黄沙獄以訊囚徒黄沙獄名曰山堂肆考曰初吳未/滅時斗牛之間常有紫氣雷煥  寶劎之精上徹於天)¶
(耳張華問寶劒何在煥曰在豫章豐城獄中華/即補煥爲豐城令煥至即掘獄基得雙龍劎)　增雀¶
角　犬牙(詩曰誰謂雀無角何以穿我屋誰謂女無家/何以速我獄  釋文曰獄字從二犬猶二犬)¶
(之牙/也)　原蟲盤　虎穴(漢武帝幸甘泉宫經長平坂見/有蟲盤覆地色如生肝頭目口)¶
(鼻皆具問於東方朔對曰此蟲名怪哉昔時拘繫無辜/咸仰首歎曰怪哉怪哉蓋怨憤之氣感動上天所生也)¶
(此地必秦獄處即按地圗果如其言上又問何以去之/對曰積憂者得酒而解以酒灑之當消于是取蟲置酒)¶
<pb:KR3k0055_WYG_155-4a>¶
(中須㬰皆糜散以尹賞為長安令修治長安獄穿/地方深各數丈  瓴甓為郭大石覆之名曰虎穴)　增¶
三木　九棘(史記曰魏其侯衣赭衣關三木注云關三/木頭及手足也又柳子厚斷刑論云貫三)¶
(木加連鎖而致之獄釋易曰習坎上六係用徽纆寘/於叢棘三歳不得凶  文衆議獄於九棘之下也)¶
原中都官　未央廏(司馬彪續漢書曰武帝置中都官/獄二十六所先皆省惟廷尉及洛)¶
(陽有詔獄廏衞宏漢舊儀曰未央廏/獄主理六  三署郎屬太僕光禄勲)　侵絳侯　辱安¶
國(史記曰周勃免相就國歳餘每河東守尉行縣至絳/勃自畏恐誅常被甲令家人持兵以見之其後人有)¶
(上書因告勃反捕理之勃恐不知置辭吏稍侵辱之絳/侯既出曰吾將百萬軍安知獄吏之貴也  漢書曰韓)¶
(安國坐法抵罪而獄吏田甲辱之安國/曰死灰獨不復然乎田曰然則溺之)　澤上有風¶
<pb:KR3k0055_WYG_155-4b>¶
山下有火(俱詳獄/易彖辭)　　黄霸受經　杜篤為誄(漢書曰/夏侯勝)¶
(宣帝時議不當尊武帝廟及丞相長史黄霸坐不舉劾/俱下獄霸欲從勝受經勝辭以死罪霸曰朝聞道夕死)¶
(可矣勝賢其言遂授之繫更再冬講不息頗後漢書曰/杜篤字季雅客居美陽數從令請託不諧  相恨令怒)¶
(收篤送京會大司馬吳漢薨光武詔諸儒誄/之篤於獄中為誄辭最高帝恱賜帛免之)¶
　　獄三¶
原畫地(司馬遷書畫地為獄議/不入刻木為吏期不對)　栫棘(左傳曰吳子執/邾子於樓臺栫)¶
(之以棘栫/扳也音賤)　深室(左傳曰寘諸深/室别為囚室也)　暴室(掖庭織作/染練者)¶
增桎梏(孟子曰桎梏死/者非正命也)　重事(漢景帝紀曰/獄重事也)　大命(路/温)¶
<pb:KR3k0055_WYG_155-5a>¶
(舒傳云獄者/天下之大命)　狴犴(揚子曰狴犴/使人多禮乎)　原内圜土(周禮鄭/注曰圜)¶
(土獄/城也)　振賁獄(漢書曰賁於治水/事屬水衡尉也)　增司政典(吕刑曰/司政典)¶
(獄/)　小宛刺(詩小宛大夫刺幽/王詩曰宜岸宜獄)　在縲紲(論語曰子謂/公冶長可妻)¶
(也雖在縲紲之/中非其罪也)　納槖饘(左傳曰僖公二十八年晉執/衞侯歸京師寘諸深室寗武)¶
(子職納槖饘焉注曰武子以君在幽隘/故以衣食為己職槖衣囊也饘糜也)　原三王有獄¶
(白虎通曰三王始有/獄夏曰夏臺云云)　晉令固屋(晉令獄屋皆當完固/厚其草蓐無令漏濕)¶
　司空詔獄(舊儀曰司空詔獄治/列侯二千石屬宗正)　若盧詔獄(王商傳/左將軍)¶
(丹等請詔謁者召商詣若盧詔獄案/孟康曰若盧獄名屬少府黄門北寺)　掖庭秘獄(漢書/曰劉)¶
<pb:KR3k0055_WYG_155-5b>¶
(輔上言不宜立趙倢伃為皇后/上使侍御史收縛下掖庭獄)　太子家獄(舊儀曰太/子家獄治)¶
(太子官屬太/子太傅也)　蟲生憤氣(詳獄/二)　獸觸疑罪(論衡曰獬/豸者一角)¶
(之羊也性知有罪臯陶臨其罪疑者令羊觸之有罪則/觸無罪則不觸蓋天生聖獸助獄為驗故臯陶禮半跪)¶
(坐事/之)　增子長修史(漢司馬遷字子長因論李陵得/罪幽於縲紲因而發憤作史記)¶
殯母還獄(漢鍾離意為棠邑令民房廣為父報仇繫獄/母病死廣哭不食意憐傷之聽廣歸殯母丞)¶
(掾皆爭不可意曰罪自歸我義不累汝等遂遣/歸殯殮訖果還入獄意密以狀聞廣得減死論)　奪父¶
出獄(魏臧霸父式為獄掾能據法守正不狥太守私情/太守怒收式付府獄霸令數人要奪父出與父俱)¶
(亡/命)　導囚踰獄(魏孫禮荒亂時與母相失有馬台者為/求得之台後坐法當死禮私導台令踰)¶
<pb:KR3k0055_WYG_155-6a>¶
(獄乃自首主簿温嘉之/白太祖得減罪一等)　鵲巢獄樹(明皇即位以來二/十年間號稱治平)¶
(人罕犯法大理寺卿徐嶠奏云今歳天下斷死刑止五/十八人先是相傳寺獄殺氣太盛鳥雀不棲今有鵲巢)¶
(其樹百官以/幾致刑措賀)　鵲噪獄樓(朝野僉載曰唐貞元中黎景/逸居空青山有鵲巢其庭每)¶
(以餘食食之甚馴狎後景逸出仕被誣下獄一日有/鵲飛於獄樓上下向景逸喜噪久之已而果赦下)¶
　　獄四¶
原詩隋魯本與胡師耽同繫胡州出被刑獄中詩曰叔¶
夜絃初絶韓安灰未然相悲不相見幽縶與幽泉　唐¶
駱賔王幽縶書情通簡知己詩曰驄馬刑章峻蒼鷹獄¶
<pb:KR3k0055_WYG_155-6b>¶
吏猜絶縑非易辨疑璧果難裁揆畫慙周道端憂滯夏¶
臺生涯一滅裂岐路幾徘徊入穽方摇尾迷津正曝腮¶
圜扉長寂寂疎網尚恢恢青陸春芳動黄沙旅思催覆¶
盆徒望日蟄户未驚雷霜歇蘭猶敗風多木屢摧地幽¶
蠶室掩門静雀羅開自憫秦寃痛誰憐楚奏哀　增又¶
憲臺出縶寒夜有懷詩曰獨坐懷明發長謡苦未安自¶
應迷北叟誰肯問南冠生死交情異殷憂歳序闌空餘¶
朝夕鳥相伴夜啼寒　原沈佺期幽繫詩曰吾憐曾家¶
<pb:KR3k0055_WYG_155-7a>¶
子昔有投杼疑吾憐姬文公非無鴟鴞詩臣子竭忠孝¶
君王惑讒欺萋斐離骨&KR0079;含惋興此辭　增又曰無事¶
今朝來下獄誰期十月是横河君看鷹隼俱能擊為報¶
蜘蛛收網羅　又同獄者歎獄中無燕詩曰何許乗春¶
燕多知辯夏臺三時併欲盡雙影未嘗來食蕊嫌叢棘¶
銜泥怯死灰不知黄雀語能雪冶長猜　儲光羲獄中¶
貽姚張薛李鄭柳諸公詩曰中夜囹圄深初秋縲紲久¶
疎螢出暗草朔風鳴衰柳河漢低在户蠨蛸垂向牖雁¶
<pb:KR3k0055_WYG_155-7b>¶
聲逺天末涼氣生霽後哀哀害神理惻惻傷慈母妻子¶
垂涕泣家僮日奔走書辭苦人吏饋食勞交友寒服猶¶
未成繁霜漸將厚諸公深惠愛朝夕在左右束濕雖欲¶
操鈞金庶無負傷羅念摇翮蜿足思驤首眷言出深穽¶
永日常攜手　李白繫潯陽上崔相渙詩曰毛遂不墮¶
井曾參寧殺人虚言誤公子投杼惑慈親白璧雙明月¶
方知一玉眞　劉長卿罪所上御史惟則詩曰誤因微¶
禄滯南昌幽繫圜扉晝夜長黄鶴翅垂同燕雀青松心¶
<pb:KR3k0055_WYG_155-8a>¶
在任風霜斗間誰與看寃氣盆下無由見太陽賢達不¶
能同感激更於何處問蒼蒼　盧綸罪所送苖貟外上¶
都詩曰謀身當議罪寧遣友朋聞禍近防難及愁長思¶
未分寂寥驚逺語幽閉望歸雲親戚如相見唯應泣向¶
君　宋蘇軾獄中寄弟子由詩曰聖主如天萬物春小¶
臣愚暗自亡身百年未滿先償債十口無歸更累人是¶
處青山可埋骨他年夜雨獨傷神與君世世為兄弟更¶
結人間未了因　又曰柏臺霜氣夜淒淒風動琅璫月¶
<pb:KR3k0055_WYG_155-8b>¶
向低夢遶雲山心似鹿魂飛湯火命如雞眼中犀角眞¶
吾子身後牛衣愧老妻百歳神遊定何處桐郷知𦵏浙¶
江西　明李夢陽獄夜詩曰簷景棲棲落臺居黯黯幽¶
䑕縁爭果墜螢過隔衣流幸竊餘光照那蠲多穴愁亦¶
知廣川子跼蹐為春秋¶
增序唐駱賓王在獄詠螢火賦序曰綈袍匪舊白首如¶
新誰明公冶之非孰辨臧倉之愬是用中宵而作達旦¶
不瞑覩兹流螢之自明哀此覆盆之難照況乘時而變¶
<pb:KR3k0055_WYG_155-9a>¶
含氣而生雖造化之不殊亦昆蟲之一物應節不&KR0317;信¶
也與物不競仁也避日不明義也臨危不懼勇也事有¶
&KR0403;情而動興因物而多懷感而賦之&KR0147;以自廣　又在¶
獄詠蟬詩序曰余禁所禁垣西是法㕔事也有古槐數¶
株焉每至夕照低陰秋蟬疎引發聲幽息有切常聞吟¶
喬樹之微風韻資天縱飲髙秋之墜露清畏人知僕失¶
路艱虞遭時徽纆不哀傷而自怨未摇落而先衰聞蟪¶
蛄之流聲悟平反之已奏見螳螂之抱影怯危機之未¶
<pb:KR3k0055_WYG_155-9b>¶
安感而綴詩貽諸知已庶情&KR0403;物應哀弱羽之飄零道¶
寄人知憫餘聲之寂寞¶
　　疑獄一¶
增賈子曰梁嘗有疑獄羣臣半以為當罪半以為無罪¶
雖梁王亦疑梁王曰陶之朱公以布衣富侔國是必有¶
奇智乃召朱公而問曰梁有疑獄獄吏半以為當罪半¶
以為不當罪雖寡人亦疑吾子決是奈何朱公曰臣鄙¶
民也不知當獄雖然臣之家有白璧二其色相如也其¶
<pb:KR3k0055_WYG_155-10a>¶
徑相如也其澤相如也然其價一者千金一者五百金¶
王曰徑與色澤相如也一者千金一者五百金何也朱¶
公曰側而視之一者厚倍是以千金梁王曰善故獄疑¶
則從去賞疑則從與梁國大恱¶
　　疑獄二¶
原惟輕　有赦(舜典曰罪疑惟輕刑周書曰五罰之疑/有赦罰贖刑罪也  疑赦從罰罰疑赦)¶
(從免言/重疑也)　無質　不聽(疑事無質質成也疑則捨之不/可成也  禮曰有旨無簡不聽)¶
(注曰簡誠也雖有其意/無其誠者不論以為罪)　闕疑　緩死　罪疑　刑放¶
<pb:KR3k0055_WYG_155-10b>¶
　雖國令是干罰宜無小　而人心未厭事合從輕¶
宣尼之聽訟辭不獨見也　漢景之恤疑獄亦命讞之¶
　　疑獄三¶
原共赦(禮記曰疑獄氾與衆/共之衆疑則赦之)　讞疑　吏不決(詳疑獄/四漢髙)¶
(詔/)　人不厭(漢景帝詔曰諸疑獄雖文致於/法而於人心不厭者輙讞之)　平亭疑¶
法(史記曰張湯決大獄請博士弟子補廷尉史平亭疑/法奏讞疑注亭均也調也言平均疑法及為讞疑奏)¶
(之/)　分别著讞(又曰必奏先為上分别其原上所受是/而著讞法廷尉挈令注著明書之也挈)¶
(獄訟之要書於讞法/挈令以為後代式)¶
<pb:KR3k0055_WYG_155-11a>¶
　　疑獄四¶
增詔漢髙帝讞獄詔曰獄之疑者吏或不敢決有罪者¶
久而不論無罪者久繫不決自今以來縣道官獄疑者¶
各讞所屬二千石官二千石官以其罪名當報之所不¶
能決者皆移廷尉廷尉亦當報之廷尉所不能決謹具¶
為奏傅所當比律令以聞¶
　　寃獄一¶
增後漢書曰永平中寒朗以謁者守侍御史與三府&KR0122;¶
<pb:KR3k0055_WYG_155-11b>¶
屬共考案楚獄顔忠王平辭引隧鄉侯耿建朗陵侯臧¶
信濩澤侯鄧鯉曲成侯劉建建等辭未嘗與忠平相見¶
朗心傷其寃試以建等物色獨問忠平而二人錯愕不¶
能對朗知其詐乃上言建等無奸專為忠平所誣帝曰¶
即如是忠平何故引之對曰忠平自知所犯不道故多¶
有虚引兾以自明帝曰即如是何不早奏對曰臣恐海¶
内别有發其姦者帝怒曰吏持兩端促提下左右方引¶
去朗曰願一言而死帝曰誰與共為章對曰臣自知當¶
<pb:KR3k0055_WYG_155-12a>¶
必族滅不敢多汚染人誠兾陛下一覺悟而已今出之¶
不如入之可無後責是以考一連十考十連百又公卿¶
朝㑹陛下問以得失皆長跪言舊制大罪禍及九族陛¶
下大恩裁止於身天下幸甚及其歸舍口雖不言而仰¶
屋竊歎莫不知其多寃無敢牾陛下者臣今所陳誠死¶
無悔帝意解詔遣朗出　永平二年京師旱和熹鄧皇¶
后親幸洛陽寺録寃獄有囚杜洽實不殺人而被考自¶
誣羸困輿見畏吏不敢言將去舉頭若欲自訴太后察¶
<pb:KR3k0055_WYG_155-12b>¶
視覺之呼還問狀具得枉實即收洛陽令下獄抵罪行¶
未還宫澍雨大降¶
　　寃獄二¶
原亡璧　盜金(楚相亡璧門下疑張儀盜之掠/撻數百  下詳猜認直不疑)　增刳¶
腹　則耳(唐武后時酷吏來俊臣黨人羅告司刑府史/樊惎謀反誅之惎子訟寃於朝堂無敢理者)¶
(乃援刀刳其腹秋官侍郎劉如璿見之竊歎士唐宇文/融恨恚張說乃與崔隱李林甫共劾說引術  王慶則)¶
(奏表其閭及引僧道岸冒署右職帝怒詔源乾曜隱甫/韋抗等即尚書省鞫之發金吾兵圍其第說兄左庶子)¶
(光詣朝堂/刵耳列寃)　原胏石民　棘林鬼(周禮曰以胏石達窮/民注赤石也  策秀)¶
<pb:KR3k0055_WYG_155-13a>¶
(才文曰胏石少不寃之人棘林多夜哭之鬼/樹棘槐聽訟於其下夜哭之鬼謂無辜者)　冶長非¶
罪　良夫無辜(上詳獄四曰左傳曰衞侯夢人被髮/北面而譟  予為渾良夫叫天無辜)¶
不察申生　竟死孝婦(左傳曰申生曰君實不察其罪/  上虞寡婦養姑以壽終姑女)¶
(誣告婦加鴆竟結其罪孟嘗字伯周為户曹/明之不可天連旱後太守殷丹至明之遂雨)　五月降¶
霜　三年致旱(鄒衍被囚仰天而歎五月降霜累東海/孝婦養姑甚謹夫死不嫁姑恐  之自)¶
(殺姑女告婦殺母婦自誣服殺姑于公明之不可/竟殺之郡界旱三年後太守至祭其冢天乃立雨)　增¶
大霧不開　滛潦自霽(南部新書曰唐李錡之誅大霧/三日不開或聞鬼哭上疑其寃)¶
(詔收𦵏之龎唐崔碣為河南尹邑有大賈王可久轉貨/江湖間值  勛亂盡亡其貲不得歸妻詣卜者楊乾夫)¶
<pb:KR3k0055_WYG_155-13b>¶
(咨存亡乾夫内恱其色且利其財既占陽驚曰乃夫殆/不還矣即陰以百金謝媒者誘聘之妻乃嫁乾夫遂為)¶
(富人及徐州平可久困甚丐衣食歸閭里往見妻乾夫/大怒詬逐之妻詣吏自言乾夫厚納賂而可久反得罪)¶
(再訴復坐誣可久恨歎遂失明及碣至可久陳寃碣廉/得其情即勅吏掩乾夫並前獄吏下獄悉發賕姦一日)¶
(殺之以妻還可久時/方滛潦獄決即霽)　原寃濫　頗邪　黄沙失入¶
丹筆誤書　抱恨入地　無辜籲天　𤓰李雖疑　薰¶
蕕自别　生為窮人　死為寃鬼　未聞情得　但見¶
獄成　獄非明察　法乃濫施　得情猶合哀矜　非¶
罪誠宜開釋　劒有餘寃尚能衝斗　日無私照猶隔¶
<pb:KR3k0055_WYG_155-14a>¶
覆盆　衆口鑠金信非其罪　片言折獄不見其人¶
　　寃獄三¶
原死灰不然(詳獄三/韓安國)　捶楚求罪(捶楚之下何求不獲/雖臯陶聽之猶謂死)¶
(者有/餘辜)　增鄭昌訟寃(漢司隸校尉蓋寛饒剛直公清刺/舉無所避時方用刑法任中書官)¶
(寛饒因奏封事上以為怨謗下其書執金吾議以寛饒/㫖意欲求禪大逆不道諫大夫鄭昌上書訟寃上竟下)¶
(寛饒吏寛饒引佩刀自刎/北闕下衆庶莫不憐之)　為兄訴寃(唐穆賛字相明/累官侍御史陜)¶
(虢觀察使盧岳妻分貲不及妾子妾訴於官中丞盧佋/欲重妾辜賛不聽佋與宰相竇參共誣賛受金捕送獄)¶
(賛弟賞上寃狀詔三司覆/治無驗猶出為柳州刺史)　申理元忠(唐中宗時諸張/深怨魏元忠乃)¶
<pb:KR3k0055_WYG_155-14b>¶
(譛元忠嘗言太后老矣不若挾太子為久長太后怒下/元忠獄朱敬則抗疏理之曰元忠素稱忠直若令抵罪)¶
(失天下望貶元/忠為髙要尉)　誣劾韋賞(唐杜兼字處宏僚官韋賞/陸楚皆名家子有美譽嘗)¶
(論事忤兼兼遂誣劾以罪帝遣中人至兼廷勞畢/出詔執賞楚殺之二人以無罪死天下莫不稱寃)　雪¶
師旦枉(唐李尚隱擢左臺監察御史時有馮昭泰者性/鷙刻人憚其彊嘗誣桐廬人李師旦二百餘家)¶
(為妖蠱繫獄詔御史覆按皆託病不往尚隱曰善/良方蒙枉不為申明可乎因請行果推雪其寃)　訟¶
岳飛寃(宋秦檜矯詔下飛與子雲大理獄命中丞何鑄/大理卿周三畏鞫之飛裂裳以背示鑄有盡忠)¶
(報國四字鑄察其寃白檜檜語塞乃改命諫議大夫万/俟卨飛坐繫兩月無可證者或敎卨以臺章所指淮西)¶
(逗留事為言又使于鵬孫革等證飛逗留命評事元龜/年取行軍時日雜定之傅會其獄大理卿薛仁輔等皆)¶
<pb:KR3k0055_WYG_155-15a>¶
(言岳飛無辜不聽一日檜手書小紙付獄即報飛/死矣布衣劉允升上書訟岳飛寃下大理獄死)　原¶
多殺不辜　而號無罪(無所/告也)　銜寃飲恨　吞聲飲恨¶
　與濁吏何親　與寃人何讐　氣怨結而不揚　涕¶
滿汁而横流　國章斯抵誠合申之　人命所懸豈宜¶
寃濫¶
　　寃獄四¶
増詩唐錢起歎畢少府以持法無隱見繫詩曰用法本¶
禁邪盡心翻自極畢公在囹圄世事何糺纆翠鳳呈其¶
<pb:KR3k0055_WYG_155-15b>¶
瑞虞羅寄鎩翼囚中千念時窗外百花色落景閉圜扉¶
春蟲枉叢棘古人不念文紛淚莫沾臆　明楊繼盛朝¶
審途中口吟曰風吹枷鎖滿城香簇簇爭看貟外郎豈¶
願同聲稱義士可憐長板見君王聖明德厚如天地廷¶
尉稱平過漢唐性僻從來歸視死此身原自不隨楊¶
又獄中紅苔詩曰寒柝淒淒哀怨絶陰雲黯黯鬱愁結¶
西風滿地苔痕紅盡是渭囚寃淚血　又臨刑詩其一¶
曰浩氣還太虚丹心照萬古生前未了事留與後人補¶
<pb:KR3k0055_WYG_155-16a>¶
其二曰天王自聖明制度高千古平生未報恩留作忠¶
魂補¶
增制唐申理寃屈制曰朕祇膺寶歴寅奉璇圗常居安¶
以戒危每在得而思失慮一夫之弗獲憂萬方之有罪¶
以為承平既久區㝢至曠州邑相望衆庶殷阜事繁則¶
詐起法弊則姦生念兹寃滯載懷惻隱是以頻發詔書¶
庶幾息訟　又制曰微物不安每切納隍之慮一人失¶
業更軫宵衣之懷思欲下情上通無令壅隔所以明四¶
<pb:KR3k0055_WYG_155-16b>¶
聦也其官人百姓等有寃滯未申或獄訟失職或賢才¶
不舉或進獻謀猷如此之流任其投匭凡百士庶宜識¶
朕懷¶
增書唐陳子昂申宗人寃獄書曰臣伏見宗人嘉言有¶
至忠之誠抱徇公之節執法不撓為國殄讐頃者逆子¶
賊臣陰搆禍難濳圗宻計將危社稷當時逆節初露朝¶
野震驚賴陛下神武之威天機電斷得奉聖決恭順天¶
誅不顧軀命不避彊禦惟法是守惟惡是讐幸得察罪¶
<pb:KR3k0055_WYG_155-17a>¶
明辜窮姦極黨使伏法者自首情實天衢得以清泰萬¶
國得以歡寧今乃遭誣罔之罪被搆架之詞陷見疑之¶
辜困無驗之告(集作/詰)幽窮詔獄吏不見明肝血赤心無¶
所控告母年八十老病在牀抱疾喘息朝不保夕身幽¶
獄户死生斷絶朝蒙國榮夕為孤囚臣竊痛之¶
　　緩獄¶
原不留(易曰君子以明愼/用刑而不留獄)　緩死(易曰君子以/議獄緩死)　要囚¶
(詳刑/法三)　緩刑(周/禮)　容姦　利滛　仲春省(月令曰仲春/天子命有司)¶
<pb:KR3k0055_WYG_155-17b>¶
(省囹圄去桎梏/無肆掠止獄訟)　孟夏挺(挺寛也孟夏挺/重囚至秋方決)　出輕繫(出/而)¶
(舍/之)　輟丹筆　刑將不變　獄貴惟精　若審愼而無¶
他　雖愆期而可恕　淹恤過時亦宜問罪　稽留有¶
故亦可徴辭　將蔽罪之有程敢忘愼守　未得情而¶
難斷寧免稽遲　國章斯抵宜守限於申嚴　人命所¶
懸豈忘情於審愼　雖緩死以過時未盡善也　比失¶
刑於欲𨒪不猶愈乎¶
　　留獄¶
<pb:KR3k0055_WYG_155-18a>¶
增後漢書曰安帝初清河相叔孫光坐贓抵罪遂增錮¶
二世釁及其子是時居延都尉范邠復犯贓罪司徒楊¶
震等議依光比劉愷獨以為春秋之義惡惡止其身禁¶
錮子孫非先王祥刑之意　唐書曰唐扶字雲翔太和¶
五年為山南宣撫使内鄉倉督鄧琬負度支漕米七千¶
斛吏責償之繫其父子至孫凡二十八年九人死於獄¶
扶奏申釋之詔切責鹽鐵度支二使天下監院償逋繫¶
三年以上者皆原　又曰白居易見度支有囚繫閿鄉¶
<pb:KR3k0055_WYG_155-18b>¶
獄者更三赦不得原乃奏言父死縶其子夫久繫妻嫁¶
債無償期禁無休日請一切免之奏凡十餘上朝廷許¶
之　又曰初鹽鐵度支屬官悉得以罪人繫所在獄或¶
私置牢院而州縣不聞知歳千百數不時決殷侑奏許¶
州縣糾列所繫申本道觀察使并具獄上聞許之　原¶
違限之糾　慢官之科　雖要囚惟恤　而折獄有程¶
　雖事無欲𨒪　而法有勾稽　既察情而得情　何¶
當斷而不斷　既非伏念之勤　宜及過時之責　若¶
<pb:KR3k0055_WYG_155-19a>¶
踰伏念之時淹恤不糾　則恐舞文之吏因縁長姦¶
聽訟之要辭既易於二三　伏念之期日遂踰於五六¶
　　囚一¶
原風俗通曰囚遒也言辭窮情得以罪誅遒也　増尚¶
書曰要囚服念五六日至於旬時丕蔽要囚　又泰誓¶
曰囚奴正士　毛詩曰在泮獻囚　周禮曰罪人寘諸¶
圜土故囚字為口守人此其象也　周官曰掌囚掌守¶
盜賊凡囚者鄭元注云囚拘也此其事也　易坎卦曰¶
<pb:KR3k0055_WYG_155-19b>¶
上六利用徽纆寘於叢棘三歳不得凶　漢書天文志¶
曰有勾圜十五星屬杓曰賤人之牢牢中星實則囚多¶
虚則開出也　淮南子曰拘囹圄者以日為修當市死¶
者以日為短　韓陽天文要集曰流星入昴貴人繫囚¶
也¶
　　囚二¶
原左傳曰紂囚文王七年諸侯皆從之囚紂於是懼而¶
歸之　又曰莊公乗邱之役公以金僕姑射南宫長萬¶
<pb:KR3k0055_WYG_155-20a>¶
公右遄孫生搏之宋人請之宋公靳之曰始吾敬子今¶
子魯囚也吾不敬子矣　又曰晉襄公縛秦囚使萊駒¶
以戈斬之囚呼萊駒失戈狼曋(音/審)取戈以斬囚　又曰¶
鄭公子歸生受命於楚伐宋宋華元樂吕禦之戰於大¶
棘宋師敗績囚華元獲樂吕　漢書曰雋不疑為京兆¶
尹每行縣録囚徒不疑多有所平反母為喜笑飲食語¶
言異於他時或無所出母怒為之不食故不疑為吏嚴¶
而不殘　又曰王章下廷尉獄妻子皆繫小女年十二¶
<pb:KR3k0055_WYG_155-20b>¶
起號哭曰平常獄上夜呼囚數至九今八而止我君素¶
剛先死者必君也果死　東觀漢記曰馬援為郡督郵¶
送囚至府囚有重罪援哀而縱之亡命北地遇赦　後¶
漢書曰陸續字智初太守尹興辟為郡門下&KR0122;是時楚¶
王英謀反事覺顯宗得其録有尹興名興詣廷尉續與¶
主簿梁宏及&KR0122;史五百餘人詣洛陽詔獄續母逺至京¶
師覘候無縁與續相聞但作饋食付門卒進之續對食¶
悲泣不能自勝使者怪而問其故續曰母來不得相見¶
<pb:KR3k0055_WYG_155-21a>¶
故但悲泣耳使者大怒以為門吏通傳意氣將召案之¶
續曰囚食餉羹誠母所自調和故知來耳非人告也母¶
常截肉未嘗不方斷蔥以寸為度是以知之　魏志曰¶
賈逵字道宗太祖征劉備先遣賈逵至斜谷視形勢道¶
逢水衡載囚數十車逵以運急輙竟重者一人皆放其¶
餘太祖善之拜諫議大夫　晉書曰曹攄字顧逺為臨¶
淄令獄有死囚歳夕攄行獄愍之曰新歳人情所重豈¶
欲暫見家耶衆囚皆泣曰若得暫歸死無恨也攄悉開¶
<pb:KR3k0055_WYG_155-21b>¶
獄出之剋日令還&KR0122;吏固爭咸謂不可攄曰此雖小人¶
義不見負自為諸君任之至日相率而還並無違者一¶
縣歎服　北史曰後魏元麗拜雍州刺史為政嚴酷吏¶
人患之其妻崔氏誕一男麗遂出州獄囚死及徒流案¶
未申臺者一時放免　宋書曰王志累遷宣城内史清¶
謹有恩惠郡人張倪吳慶爭地因經年不決志到官倪¶
慶因相攜請罪所訟地遂成閒田後為東陽太守郡獄¶
有罪重囚十餘人至日悉遣還家過節皆反惟一人失¶
<pb:KR3k0055_WYG_155-22a>¶
期志曰此自太守事主者勿憂明日果至以婦孕吏人¶
益歎服之　北史曰蕭撝入周為上州刺史為政以禮¶
讓為本嘗至元日獄中囚繫悉放歸家聽三日然後赴¶
獄主者爭之撝曰昔王長虞延見稱前史吾雖寡德切¶
懷景行以之獲罪亦所甘心諸囚荷恩依限而至吏人¶
稱其惠化　陳書曰張種以外戚賜無錫嘉興縣侯秩¶
嘗於無錫見有重囚在獄天寒呼囚曝日遂失之陳文¶
帝聞之笑而不責　唐書曰韋仁壽隋大業末為蜀郡¶
<pb:KR3k0055_WYG_155-22b>¶
法司書佐獄無寃囚其有罪者臨時就戮猶西向為仁¶
壽禮佛而死　又曰太宗親録囚徒多所原宥見死罪¶
者憫之放歸於家限至來秋即戮乃勅天下死囚皆放¶
令入京並依期而集於是天下死罪囚三百九十人皆¶
釋禁自至不勞督領一無逃散太宗感其奉法盡赦之¶
　又曰髙宗遵貞觀故事務在恤刑嘗問大理卿唐臨¶
在獄繫囚之數對曰見囚五十餘人惟二人合死上以¶
囚數少甚喜　又曰吕元膺為蘄州刺史頗著恩信嘗¶
<pb:KR3k0055_WYG_155-23a>¶
歳終閱郡囚囚有自告者曰某有父母在明日元正不¶
得相見因泣下元膺憫焉盡脫其械縱之與為期守吏¶
曰賊不可縱元膺曰吾以忠信待之及期無後到者由¶
是羣盜賊相引而去¶
　　囚三¶
原籥動　杓虛(王充論衡曰赦令將至則繫室籥動獄/中人當出故其感應令籥動也  詩含)¶
(神霧曰杓為天獄/中星虚囚則開出)　夏臺　羑里(夏桀為虐召湯囚之/夏臺  殷紂無道囚)¶
(文王於/羑里)　縲紲　琅當(公冶長在縲紲之中當王莽捕/關東犯鑄錢以鐵琅  鎖其項)¶
<pb:KR3k0055_WYG_155-23b>¶
(傳詣鍾官萬數/注琅當長鎖也)　黑幪　赭衣(周禮司寇凡害人者寘/之圜土弗使冠餙而加)¶
(明刑注弗使冠餙著黑/幪  史魏其衣赭衣)　攘獄　捕亡(周禮謂拒當獄/者  捕亡律主)¶
(守不覺失囚減囚罪二等若拒捍走者又減二等皆限/百日内追捕限外他人捕得若囚已死及自首除其罪)¶
(又曰徒流囚徒限内亡者一日笞四十三日加一/等主守不覺減囚罪三等故縱者即與囚同罪也)　蒙¶
幕　著械(左傳晉人囚季孫意如以幕蒙之榮晉棠邑/丞劉榮坐事當死縣有野火延及  脫械救)¶
(火畢還/自著械)　搶地　仰天(漢書司馬遷與任安書曰當此/時也見獄吏則頭搶地視徒隸)¶
(則心惕息歎史記李斯居/囹圄仰天  息詳獄三)　夏挺　冬決(禮記曰仲夏/門閭無閉關)¶
(市無索挺重囚益其食鄭元注挺寛也斷謝承後漢書/曰會稽盛吉為廷尉每至冬節罪囚當  垂泣而決其)¶
<pb:KR3k0055_WYG_155-24a>¶
(罪/)　就格　促械(華嶠後漢書曰范滂以黨事下黄門/北寺滂以同囚多嬰病乃請先就格)¶
(遂與同郡袁忠等爭受楚毒怒魚豢魏畧曰賈逵為丞/相主簿魏王欲征吳逵諫王  付獄吏不即著械逵曰)¶
(促著我械王且疑我在近職求緩於卿/將遣人來察著械適訖果遣人視之)　至冬　休臘¶
(上詳冬決注時陳留耆舊傳曰虞延除淄/陽令每至歳  伏臘輙休遣囚徒詳放囚)　要奪　導¶
踰(魏臧霸父式為獄&KR0122;據法不聽太守私殺太守收霸/父付獄霸將數人要奪與父亡命  魏孫禮私導馬)¶
(台令踰獄/詳獄四)　石室　金墉(吳越春秋曰吳王拘越王勾/踐與大夫范蠡於石室  晉)¶
(雜事曰齊王冏舉義兵囚趙/王倫父子五人於金墉城)　竹囚　梧象(晏子春秋/曰景公樹)¶
(竹令吏守之有斬竹者公以車逐之得而拘之晏子曰/君人者寛惠慈衆公令出所斬竹之囚  王充論衡曰)¶
<pb:KR3k0055_WYG_155-24b>¶
(李子長為政欲知囚情以梧/桐為人象囚之刑詳察獄)　内宫　永巷(孔衍春秋/後語曰秦)¶
(穆公將兄三人囚於内宫囚漢書曰/吕后為皇太后乃令永巷  戚夫人)　籠鳥　檻猿¶
係徽纆　拘囹圄(易曰係用徽纆詳刑法三叢/棘注  下淮南子詳上囚二)　釋箕¶
子　出許楊(武王下車釋箕子囚鄧許楊被譛下獄而/械輙自解獄吏遽白  晨驚曰果濫賢太)¶
(守即出/楊遣還)　囚轑陽　縶軍府(左傳曰越椒囚蔿賈於轑/陽  又曰鍾儀幽而楚奏)¶
(詳囚四楚/囚鍾儀注)　關三木　入五刑(魏其大將關三木詳獄/三  尚書曰兩造具備)¶
(師聽五辭孔安國注曰兩謂囚證造至也/兩至具備則衆獄官共聽其入五刑之罪)　解史慈¶
出房廣(吳志曰太史慈常為山越所執孫䇿躬自解縛/捉其手曰寧識神亭時耶若卿下時得我如何)¶
<pb:KR3k0055_WYG_155-25a>¶
(慈曰未可量也策大笑曰今日之事與卿共之母虞預/會稽典録曰鍾離意為棠邑令縣民房廣繫獄  死意)¶
(乃出之廣殯畢/自還詳獄四)　身為木石　職納槖饘(司馬遷書圜/牆之中身為)¶
(木石與法吏為伍為左傳寗俞忠於/衞侯以衞侯衣食  己職詳獄四)¶
　　囚四¶
原又維(易曰拘係之/又從維之)　脫桎(易曰用/脫桎梏)　不拲(周禮中罪/不拲詳下)¶
　胥靡(史楚王胥靡申公注曰/連繫而相隨服役之也)　頌繫(漢景帝著令年/八十以上十歳)¶
(以下及孕未乳産盲師侏儒當鞫繫者頌/繫之注師樂師盲瞽也頌寛容不桎梏也)　逮繫(淳于/公下)¶
(獄逮繫長安注在道將送/防禦不絶若今傳送囚也)　瘐死(漢宣帝詔繫者掠苦/飢寒瘐死獄中朕甚)¶
<pb:KR3k0055_WYG_155-25b>¶
(憫之其會郡國歳上繫囚以掠苦瘐死者所坐名縣爵/里丞相御史課殿最以聞注瘐死囚徒病肂為瘐死或)¶
(作/瘉)　為械(朱安世曰斜谷之/木不足為我械)　縲囚(幽/縶)　入穽　摇尾¶
　荷校滅耳(易噬嗑卦上九爻辭曰荷擔荷也校枷也/受没刑之人為惡既積刑罰上重遂至滅)¶
(没耳/也)　屨校滅趾(又曰屨校滅趾无咎足著於械又戕/於足趾罪輕能自懲戒不復更行故)¶
(无咎/也)　囚者梏拲(周禮掌囚職曰凡囚者上罪梏拲而/桎中桎梏下罪梏王之同族拲有爵)¶
(者桎以待弊罪拲音居勇反拲者兩手共一/木桎梏兩手各一木在手曰梏在足曰桎)　一年而¶
舍(又曰任之以事而收敎之能改者上罪三/年而舍中罪二年而舍下罪一年而舍)　三年不¶
齒(又曰其不能改而出圜/土者殺雖出三年不齒)　拘者滿圄(晏子春秋曰景/公籍重而獄多)¶
<pb:KR3k0055_WYG_155-26a>¶
(拘者滿圄/怨者滿朝)　楚囚鍾儀(左傳曰晉侯觀於軍府見鍾儀/問之曰南冠而縶者誰也有司)¶
(對曰鄭人所獻楚囚也使稅之召而弔之再拜稽首問/其族對曰伶人也公曰能樂乎對曰先父之職官也敢)¶
(有二事使與/之琴操南音)　秦囚孟嘗(史記孟嘗君傳曰為秦相或/說曰孟嘗賢而父齊族今相)¶
(秦必先齊而後秦昭王乃/囚欲殺之獻狐白裘得免)　囹圄以囚　桎梏以縶¶
灌夫繫居室(漢書灌夫傳曰有詔劾灌夫罵坐不敬縶/居室師古曰居室署名也屬少府其後改)¶
(名曰/保宮)　囚之士弱氏(左傳曰衞獻公如晉晉人執而囚/之於士弱氏案杜注士弱晉主獄)¶
(大/夫)　梏之疏屬山(山海經曰貳負之臣殺窫窳帝乃梏/之疏屬之山梏其右足反縛兩手)¶
　劉輔繫秘獄(詳獄/四)　周勃受吏侵辱(漢書周勃為丞/相十餘月乃免)¶
<pb:KR3k0055_WYG_155-26b>¶
(相就國後人有上書告勃欲反下廷尉逮/捕勃治之勃恐不知置辭吏稍侵辱之)　韋曜因吏¶
上辭(吳志韋曜傳孫皓積前後嫌/忿收曜付獄曜因獄吏上辭)¶
　　囚五¶
原詩隋虞綽於婺州被囚詩曰窮通雖有命逋亡誠負¶
累背恩已偷生臨危未能死待罪既不測法禁復無已¶
厚顔羞朋友囚心愧妻子聖日始東扶徂年廹西氾方¶
違盛明代永向幽泉裏況當此春節物候驚田里桃蹊¶
日影亂柳徑秋風起動植皆順性嗟余獨淪恥投筆不¶
<pb:KR3k0055_WYG_155-27a>¶
重陳此情寄知己　增唐元稹慙問囚詩曰司馬子微¶
壇上頭與君深結白雲儔尚平邨落擬連賣王屋山泉¶
為别游各待陸渾求一尉共資三徑便同休那知今日¶
蜀門路帶月夜行縁問囚　宋唐庚訊囚詩曰參軍坐¶
㕔事據案嚼齒牙引囚到庭下囚口爭喧譁參軍氣益¶
振聲厲語益切自古官中財一一民膏血為吏掌管籥¶
反竊以自私人不汝誰何如摘頷下髭事老惡自張証¶
佐日月明推窮見毛脉那可口舌爭有囚奮然出請與¶
<pb:KR3k0055_WYG_155-27b>¶
參軍辨參軍心如眼有睫不自見參軍在場屋薄薄有¶
聲稱只今作參軍幾時得騫騰無功食國禄去竊能幾¶
何上官乃容隱曾不加譴訶囚今信有罪參軍宜揣分¶
等是為貧計何苦獨相困參軍噤無語反顧吏卒羞包¶
裹琴與書明日吾歸休¶
增制唐中宗慮囚制曰禮防君子自昔通規律禁小人¶
由來共貫朕情存革務志在懲愆欲申作解之恩慮開¶
徼倖之路非所以納人&KR0100;物垂裕後昆既屬陽和之辰¶
<pb:KR3k0055_WYG_155-28a>¶
宜敦耕稼之業三農啓候方陳敬愛之規百姓為心爰¶
軫泣辜之念將申慮降再釋狴牢庻無滯禁之寃仍示¶
小懲之戒其都城之内見禁囚徒朕特親慮仍令所司¶
具為條例奏聞¶
增判唐失囚判曰圜土不嚴罪人其遁亡而由己誠曰¶
慢官獲則因人其何補過相彼維甲所謂攸司不念恪¶
居儆于羑里旋聞失守逸乃楚囚雖非故縱所因曾是¶
慢常而致徒稱勿佚未可塞違得於他人自是疎網無¶
<pb:KR3k0055_WYG_155-28b>¶
漏失其所職豈可出柙不科無貪假手之功固合甘心¶
於責¶
　　放囚¶
原兩釋(左傳曰兩/釋縲囚)　一重(詳囚二/賈逵)　乃逸(左傳曰晉人/令曰蒐乗補)¶
(卒明日復戰乃逸楚囚注曰緩/之令逸欲使楚人知其謀也)　而縱(詳囚二/馬援)　㢮刑¶
(漢書若/今責保)　出繫(月令出/輕繫)　至節輙遣(晉范廣字仲將為/棠邑令丞劉榮坐)¶
(事當死郡以付縣家有老母/至節廣輙遣還榮如期返)　刻期並來(詳囚二/曹攄)　伏¶
臘皆歸(後漢虞延字子大為淄陽令歳時伏臘放囚歸/皆剋期返有一囚於家病自載詣縣既至而死)¶
<pb:KR3k0055_WYG_155-29a>¶
　寒病遂解(後漢鍾離意字子阿辟司徒府送囚詣河/内時河内寒徒病路過𢎞農意移屬縣使)¶
(作徒衣縣不與而上書言狀意亦具以聞世祖謂侯霸/曰君所使&KR0122;何仁於用心誠良吏也意遂於道解徒桎)¶
(梏恣所欲適與剋/期俱至無敢違者)　誦經脫械(晉苻丕左丞相徐義為/慕容永所獲杻械其手)¶
(將殺之義誦觀世音經至夜有為開械脫出若/有導之者遂奔楊佺期佺期乃以為洛陽令)　殮母¶
還獄(詳獄/四)　務以哀矜　示其仁信　無茍免之心待¶
而懷惠　守自拘之限來不忍欺¶
　　恤囚¶
原給酒(漢趙廣漢為京兆富人蘇囘為郎二人劫執之/求財廣漢就曉之曰京兆職謝兩卿無殺天子)¶
<pb:KR3k0055_WYG_155-29b>¶
(臣釋質束手得善相遇二人即叩頭送獄廣令給酒/&KR0079;至冬當出死豫為調棺斂葬具皆曰死無所恨)¶
愍無子(詳獄二/喬智明)　問辭狀(吳顧雍為丞相為吕壹所誣/毁後壹繫廷尉命雍鞫訊雍)¶
(和顔色問其辭狀臨出又謂曰君/得無欲有所道耶壹叩頭無言)　增給衣薪(宋神宗/詔天下)¶
(繫囚貧乏者冬月權給衣被/薪炭及飯食仍委長吏提舉)　具湯沐(宋紹興元年有/進呈疎決禁囚)¶
(者上曰此事甚好朕方念之聞祖宗時常遣/内侍持餅&KR0079;徧賜繫囚仍具湯沐以示恩惠)¶
　　活囚¶
原偉張蒼(史張蒼坐法當斬解衣伏鑕肥白/如瓠王陵偉之言於沛公赦不斬)　壯王訢¶
(暴勝之欲斬王訢訢曰殺訢不足増威不如/時有所寛以明恩貸勝之壯其言而赦之)　崔篆出¶
<pb:KR3k0055_WYG_155-30a>¶
姦(漢書崔篆為建新大尹獄姦塡滿出二千餘人掾吏/皆叩頭曰將有悔篆曰邾文公不以一人易其身君)¶
(子謂之知命如殺一大尹贖二千/人蓋所願也遂稱疾去詳獄二)　邴吉拒使(詳獄/二)¶
寒朗陳寃(詳寃/獄一)　袁安條奏(後漢汝南袁安遷為楚郡/太守楚王英謀反連及數)¶
(千人顯宗怒甚治之廹急囚皆自誣安至案獄無證明/者條上出之掾吏叩頭爭安曰如不合上意太守自坐)¶
(不相及帝悟奏/出四百餘家)　增元吉辨寃(寶訓曰石州判官馮元/吉辨寃獄全活者二人)¶
(特超一資賜緋/章服以奬之)　多所全活(宋趙普為軍事判官太祖/與語奇之會獲盜百餘人)¶
(將就死普意其有寃啓太祖/更訊之所全活者十七八)　仲孫審獄(宋姚仲孫為/許州司理時)¶
(有王嗣宗知州事民有被盜殺者其妻訴里胥責賄不/與而惡之曰此必盜也乃捕繫獄將抵死仲孫疑之嗣)¶
<pb:KR3k0055_WYG_155-30b>¶
(宗怒曰若非盜耶然亦不敢遽決後數日果得眞盜嗣/宗喜曰審獄當如是也改資州轉運使檄往富順監按)¶
(疑獄全活/者數十人)　張奎辨囚(宋張奎守婺州有滯囚法當死/獄成三問輙不服轉運使命奎)¶
(覆按一視牘而辨之/得不死人皆服其明)　唐肅白寃(宋唐肅為泰州司理/有商人夜宿逆旅而)¶
(同宿者殺人亡去旦視之血汚其衣為吏所執不能明/遂自誣服肅為白其寃而知州馬知節趣令具獄肅固)¶
(持不可後數日/果得眞殺人者)　訪問非盜(宋孫觀察亷權知滄州有/劫盜獄成亷疑之謂其僚)¶
(屬曰我武人也獄非吾事試召其鄰里而訪問/之皆曰非盜也既二日果得眞盜降詔奬諭之)　釋囚¶
得賊(厚德録曰宋靳宗說嘗攝滄州鹽務縣里有繫囚/坐殺人法當死宗說疑之會犯者言其母年九十)¶
(病甚願一别母而死宗說憫然釋囚/縛令人與俱徃既而吏獲所殺人者)¶
<pb:KR3k0055_WYG_155-31a>¶
　　　録囚¶
　原口說(應奉為郡決曹吏行部四十二縣録囚徒數千/人太守問之奉口說罪繫姓名坐狀輕重一無)¶
　(遺/脫)　面罵(吳吕壹以姦罪繫廷尉尚書懷敘/面罵辱壹丞相顧雍責敘云云)　多得情¶
　僞(後漢左雄為青州刺史每行/部録囚徒察顔色多得情僞)　有所平反(詳囚二/雋不疑)¶
　　　無囚¶
　原黄霸(漢書黄霸為潁川太守百/姓嚮化八年獄無重囚)　童恢(後漢書童恢/為不其令獄)¶
　(連年/無囚)　囹圄空虚　恩惠懷感(劉平為全椒令有恩惠/百姓懷感刺史行縣獄)¶
　(無繫/囚)　增三年無囚(何易于為益昌/令獄三年無囚)　府縣獄空(唐代/宗性)¶
<pb:KR3k0055_WYG_155-31b>¶
　(仁恕即位五年/府縣獄無重囚)　大理獄空(宋紹興間大理司奏獄空/上曰大理寺臨安府在闕)¶
　(下雖未敢謂刑措然獄訟/清簡寃抑得申亦庻幾焉)　三院獄空(宋神宗元豐五/年四月知開封)¶
　(府王安禮言三院獄空安禮事至輙斷庭無留訟於是/以獄空揭諸府門遼使過見歎息稱爲異事上曰安禮)¶
　(留意吏事能駭動/外夷於古無愧矣)　本寺獄空(宋孝宗淳熈五年閏六/月大理寺卿吳交如等)¶
　(奏本寺獄空欲依故/事稱賀詔免上表)　為獄代償(宋孫莘老知福州時/民欠市易錢繫者甚)¶
　(衆有富人出錢五百萬葺佛殿請於莘老莘老曰所以/施錢者何也曰願得福耳曰佛殿未甚壞孰若為獄囚)¶
　(代償官逋使數百人釋桎梏之苦得福豈/不多乎富人即日輸錢囹圄為之一空)¶
御定淵鑑𩔖凾卷一百五十¶
