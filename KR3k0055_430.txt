# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.408929
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十五
<pb:KR3k0055_WYG_430-1a>¶
　欽定四庫全書¶
御定淵鑑類凾卷四百二十五¶
　　鳥部八(鳩鷄雞/&KR1860;  附)　(山雞附吐綬雞附/杉雞    竹雞附)　(錦雞附/英雞附)¶
　　　(秧雞附/火雞附)¶
　　　鳩一¶
　原方言曰鳩自闗而東周鄭之郊韓魏之都謂之郎睪¶
　其大者謂之鳻鳩　増格物總論曰按左傳五鳩曰祝¶
　鳩氏司徒也曰睢鳩氏司馬也曰鳲鳩氏司空也曰鷞¶
<pb:KR3k0055_WYG_430-1b>¶
　鳩氏司宼也曰鶻鳩氏司事也五鳩鳩民者也　埤雅¶
　曰雎鳩摯而有别故為司馬主法制鳲鳩平均故為司¶
　空平水土鵻鳩孝故為司徒主教民籍虞槐賦春棲教¶
　農之鳥即鵻是也　本草釋名曰鳩也鵓也其聲也斑¶
　也錦也其色也佳者尾短之名也古者庖人以尸祝登¶
　尊俎謂之祝鳩此皆鳩之大而有斑者其小而無斑者¶
　曰佳(音/錐)曰&KR3841;(音/葵)曰荆鳩曰楚鳩也鳩之子曰䳕鳩曰役¶
　鳩曰糠鳩曰郎臯曰辟臯　本草集解曰斑鳩有有斑¶
<pb:KR3k0055_WYG_430-2a>¶
者有無斑者有灰色者有大者有小者　鳩小而灰色¶
及大而斑如梨花㸃者並不善鳴惟項下斑如真珠者¶
聲大能鳴可以作媒引鳩鳩性慤孝而拙於為巢纔架¶
數莖往往墮卵天將雨即逐其雌霽則呼而反之故曰¶
鷦巧而危鳩拙而安或云雄呼晴雌呼雨　斑鳩是處¶
有之春分化為黄褐侯秋分化為斑鵻黄褐侯青鵻也¶
　黄褐侯狀如鳩而緑褐色聲如小兒吹竽　又鳩有¶
白鳩緑鳩今夏月出一種糠鳩微帶紅色小而成羣所¶
<pb:KR3k0055_WYG_430-2b>¶
謂黄褐侯秋化斑鵻恐即此也好食桑葚及半夏苖¶
鶻鳩似山雀而小短尾青黑色多聲又名鶌鳩又名鶻¶
鵃喜朝鳴又名鶻朝一云即鷽鳩也陸璣直以為斑鳩¶
非也斑鳩項有繡文斑然與此全異此外又有□(音/雉)鳩¶
鷑(音/及)鳩又有鸜鵒亦鳩類　埤雅曰鶻鳩性食桑葚然¶
過則醉而傷其性故詩云于嗟鳩兮無食桑葚　原毛¶
詩宛彼鳴鳩　増又鳲鳩在桑其子七兮鳲鳩一名秸¶
鵴一名搏黍一名布榖一名獲榖又名撥榖又名郭公¶
<pb:KR3k0055_WYG_430-3a>¶
又名鴶鴝又名鷜又名桑鳩又名鵓姑曹子建責躬表¶
曰七子均養者鳲鳩之仁也　月令季春之月鳴鳩拂¶
其羽戴勝降於桑(牝牡飛鳴以翼相拂鄭康成注/曰鳲鳩飛其翼相擊趨農事也)　法¶
言曰鳲鳩自闗而東謂之戴勝張華曰勝即首上飾也¶
頭上毛起故曰戴勝一名戴鵀(音/壬)似山鵲而尾短長觜¶
青色尾冠俱有文采如戴花故呼戴鵀　爾雅曰鳲鳩¶
即布榖張華曰農事方起此鳥飛鳴於桑間若云五榖¶
可布種也故曰布榖揚雄傳注布榖一名買䤥(音/韋)蓋聞¶
<pb:KR3k0055_WYG_430-3b>¶
其聲則農買䤥插以布榖也又其聲曰家家撒榖因其¶
聲之相似也　周書時訓曰鳴鳩不拂其羽國不治其¶
兵　本草釋名曰布榖名多皆各因其聲之似而呼之¶
如俗呼阿公阿㜑割麥插禾脫却布袴之類皆因其鳴¶
時可為農候故耳或云鳲鳩即月令鳴鳩也鳴乃鳲字¶
之訛禽經及方言並謂鳴鳩即戴勝郭璞云非也(詳鵧/鳩)¶
　本草集解曰布榖似鷂長尾牝牡飛鳴以翼相拂擊¶
　又案毛詩義疏云鳲鳩大如鳩而帶黄色啼鳴相呼¶
<pb:KR3k0055_WYG_430-4a>¶
而不相集不能為巢多居樹穴及空鵲巢中二月榖雨¶
後始鳴夏至後乃至　埤雅曰鳲鳩不自為巢居鵲之¶
成巢有均一之徳蓋其哺子朝自上而下暮自下而上¶
者均也其子在梅在棘在榛而已則常在乎桑者一也¶
　又曰鳲鳩性一而慈祝鳩性一而孝　又曰鵻與鳲¶
鳩皆壹鳥也故有尸祝之號　又曰鵓鳩灰色無繡項¶
隂則屏逐其匹晴則呼之語曰天將雨鳩逐婦是也¶
　禽經云鳩生三子一為鶚　原禮記曰仲春之月鷹¶
<pb:KR3k0055_WYG_430-4b>¶
化為鳩然後設罻羅　列子曰鷂之為鸇鸇為布榖布¶
榖久復為鷂　増爽鳩鷹也一嵗曰黄鷹二嵗曰鴘鷹¶
次赤也三嵗曰鶬鷹頂有毛角微起通謂之角鷹鷹為¶
鳩屬者應陽而變則啄柔仁而不鷙故禮月令鷹化為¶
鳩夏小正鷹者其殺之時也鳩者非其殺之時也　詩¶
雎鳩注曰睢鳩水鳥一名王睢狀類鳬鷖今江淮間亦¶
有之生有定耦而不相亂偶常並游而不相狎故毛傳¶
以為摯而有别列女傳以為人未嘗見其乗居而匹處¶
<pb:KR3k0055_WYG_430-5a>¶
者盖其性然也　原續漢禮儀志曰仲秋之月縣道皆¶
案户比民年始七十者授之以玉杖餔之糜粥八十九¶
十禮有加賜玉杖長九尺端以鳩為飾鳩者不噎之鳥¶
也欲老人不噎所以愛民也　増酉陽雜俎曰朱提以¶
南無鳩鵲　又曰鴞椘鳩所生　原說苑曰梟逢鳩鳩¶
曰子將安之梟曰我將東徙鳩曰子改鳴則可不能改¶
鳴東徙猶惡子之聲也¶
　　鳩二¶
<pb:KR3k0055_WYG_430-5b>¶
原琴操曰舜耕於歴山思慕父母見鳩與母俱飛鳴相¶
哺食益以感思乃作歌　瑞應圖曰白鳩成湯時来王¶
者養耆老尊道徳不以新失舊則至一本曰成王時来¶
　列子曰邯鄲之人以正月之旦獻鳩於簡子簡子大¶
悅厚賞之客問其故簡子曰元旦放生示有恩也客曰¶
人知公放必競捕獻之捕益多不如勿賞　風俗通曰¶
俗說髙祖與項羽戰敗於京索遁叢薄中羽追求之時¶
鳩正鳴其上追者以鳥在無人遂得脫及即位異此鳥¶
<pb:KR3k0055_WYG_430-6a>¶
故作鳩杖以賜老者按少皥五鳩鳩者聚衆民也周禮¶
羅氏獻鳩養老漢無羅氏故作鳩杖以扶老　古今注¶
曰平帝元始三年濟南鳩生白子　會稽典録曰皮延¶
字叔然會稽山陰人養母至孝居喪有白鳩巢廬側遂¶
以終喪　又曰鄭𢎞遷臨淮太守郡人徐憲在喪致哀¶
白鳩巢戸側𢎞舉為孝廉朝廷稱為白鳩郎　増後漢¶
書曰楊由從人飲勑諸生酒三行嚴車去請其故由曰¶
向社中水上有鳩鳥鬭兵之象由去後舍人有鬭者果¶
<pb:KR3k0055_WYG_430-6b>¶
殺二人也　原吳録曰赤烏十二年八月白鳩見章安¶
　廣州先賢傳曰頓琦蒼梧人至孝母喪琦獨身立墳¶
歷年乃成居喪踰制感物通靈白鳩栖息廬側見人輒¶
去見琦而留　捜神記曰京兆長安有張氏獨處室有¶
鳩自外入止於牀張氏祝曰鳩来為我禍也飛上承塵¶
為我福邪来入我懷鳩飛入懷以手探之則不知鳩之¶
所在而得一金帶鈎是後子孫過盛有為必偶貲財萬¶
倍蜀客賈至長安中聞之乃厚賂婢婢竊鈎以與蜀客¶
<pb:KR3k0055_WYG_430-7a>¶
張氏旣失鈎漸漸衰耗而蜀客亦數罹窮厄不為己利¶
或吿之曰天命也不可以力求於是賫鈎以反張氏張¶
氏復昌故闗西稱張氏傳鈎云　又曰沛國戴文諶居¶
陽城山有神降焉其妻疑是妖魅神已知之便去遂化¶
作一五色鳥白鳩數十隻後有雲覆之遂不見　増晉¶
書曰太始八年白鳩二集太廟南門左九嬪白鳩賦序¶
鳩巢於廟闕而孕白鳩一雙毛色甚鮮金行之應也¶
南史曰姚察在服制之中有白鳩巢於户上　隋書曰¶
<pb:KR3k0055_WYG_430-7b>¶
李得饒性至孝及居喪有鳩巢其廬　張九齡居母喪¶
白鳩巢廬側　北夢瑣言曰王庭凑武陵支屬也生於¶
别墅嘗有鳩數十隻朝集庭樹暮集簷下人異之後為¶
三軍扶立為留後代田𢎞正歸别墅而庭樹婆娑暗比¶
舍矣¶
　　鳩三¶
原居鵲巢　食桑葚(詩維鵲有巢維鳩居之謂君積行/累功以致爵位夫人起家而居有)¶
(之其徳如鳲鳩乃可配焉箋如鳲鳩居鵲已/成之巢故比興也  又于嗟鳩兮無食桑葚)　養老¶
<pb:KR3k0055_WYG_430-8a>¶
紀官(上詳鳩二風俗通為左傳少皞氏/以鳥紀官鳲鳩氏  司空平水土)　集井上　巢¶
廬側(地里志滎陽有厄井沛公避項羽有雙鳩集井/上故漢世正旦放鳩  下詳鳩二會稽典録)¶
集白水　獻邯鄲(景毅為白水令有異政鳩/集其㕔  下詳鳩二列子)　拂羽¶
均食(上見鳩二月令躬下/見鳩二曹植責  表)　入無忌之案　化張氏之¶
鈎(上詳鷂二列士傳/下詳鳩二捜神記)　軒軒　斑斑　増入御座　集¶
鳳池(晉永康元年正月大㑹有鳩入御座武帳中拂司/空張華之冠  朝野僉載唐王及善才行庸猥風)¶
(神鈍濁為内史時/人號為鳩集鳳池)　巢舟　出籠(梁書庾子與父域為/巴州守卒於郡子與)¶
(奉喪還鄉初發蜀有雙鳩巢舟中及至又栖廬側每聞/哭泣聲必飛翔簷上悲鳴激切  傅咸序余舍傍種楸)¶
<pb:KR3k0055_WYG_430-8b>¶
(成林閒居聽斑鳩聲音可恱於是捕而畜之旣而/馴擾偶出之籠無何失之其後時時一来飛翔也)　朱¶
目丹趾　霜衣雪襟(上見鳩五曹植魏徳論謳/  下見鳩四李白白鳩辭)¶
　　鳩四¶
原在桑(詩刺不一也在位無君子用心之不一也鳲鳩/在桑其子七兮箋鳲鳩食其子旦從上而下暮)¶
(從下而上/均平如一)　在棘(鳲鳩在桑/其子在棘)　邕邕　増首政(李白白/鳩辭白)¶
(鳩之白誰與鄰霜衣雪襟誠可珍含哺七子能平均食/不噎性安馴首農政鳴陽春天子刻玉杖鏤形賜耆人)¶
　入雲(許慎曰鳲鳩奮迅其羽直/刺上飛數千丈入雲中)　助生氣(周禮羅氏/羅春鳥獻)¶
(鳩以養國老鄭康成注仲春鷹化為/鳩變舊為新宜以養老助生氣也)　隨風雨(許表明/詩作禽)¶
<pb:KR3k0055_WYG_430-9a>¶
(莫作鳲鳩婦一/生離别隨風雨)　催春種(杜甫詩布榖/處處催春種)　青春深(杜甫/詩鳴)¶
(鳩乳燕/青春深)　錦翼花(歐陽修詩斑然/錦翼花簇簇)　肉寄生(清異録章/貢小蒙川)¶
(蘇氏山林多鳩賔客滿座可悉厭飫一網數十/百咄嗟可辦其黨戲之曰此君家肉寄生也)　贈人¶
(好事集毛傳好食鳩人與已相得/必以鳩贈之一日李翺送十二籃)　題詩(明通紀成化/年間進士李)¶
(文祥有才名與大學士萬安孫𢎞璧同年安欲引文祥/附已使𢎞璧延款於家出盡鳩請詩文祥題之末句云)¶
(春來風雨尋常事莫把天恩/作已恩安銜之出為縣丞)¶
　　鳩五¶
原詩魏王粲詩曰鷙鳥化為鳩逺竄江漢邊遭遇風雲¶
<pb:KR3k0055_WYG_430-9b>¶
㑹托身鸞鳳間天姿旣否戾受性又不閑邂逅見逼迫¶
俛仰不得言　增梁吳均白浮鳩詩曰琅琊白浮鳩紫¶
翳飄陌頭食飲東莞野棲宿越王樓　唐張何織鳥詩¶
曰季春三月裏戴勝下桑来映日花冠動迎風繡羽開¶
候驚蠶事晩織向女工裁旅宿依花定輕飛遶樹回欲¶
過髙閣柳更拂小庭梅所寄一枝在寧憂弋者猜　元¶
稹春鳩詩曰春鳩與百舌音響詎同年如何一時語俱¶
得春風憐猶知造物意當春不生蟬免敎爭呌噪沸渭¶
<pb:KR3k0055_WYG_430-10a>¶
桃花前　賈島題戴勝詩曰星㸃花冠道士衣紫陽宫¶
女化身飛能傳上界春消息若到蓬山莫放歸　王建¶
戴勝詞曰戴勝誰與爾為名木中作窠牆上鳴聲聲催¶
我急種榖人家向田不歸宿紫冠綵綵褐羽斑銜得蜻¶
蜓飛過屋可憐白鷺滿緑池不如戴勝知天時　温憲¶
春鳩詩曰村南微雨新平緑淨無塵散睡桑條暖閑鳴¶
屋脊春逺聞和曉夢相應在諸鄰行樂花時節追飛見¶
亦頻　宋梅堯臣咏鳩詩曰一世為巢拙長年與鵲爭¶
<pb:KR3k0055_WYG_430-10b>¶
欲知雲脚雨先向屋頭鳴頸上玉花碎臆前檀粉輕何¶
時將刻杖扶助老夫行　陸游嘲布榖詩曰時令過清¶
明朝朝布榖鳴但令春促駕那為國催耕紅紫花枝盡¶
青黃麥穂成從今可無語傾耳舜絃聲¶
原賦晉傅咸斑鳩賦曰集茂樹之䕃蔚登弱枝以容與¶
體郁郁以敷文音邕邕而有序情欽樂而是恱遂籠之¶
於前㝢爾乃飲以神泉食之稻粱朝憩椒塗夕宿蘭房¶
時連翩於庭阿見飛燕之頡頏慨感物而哀鳴聲楚切¶
<pb:KR3k0055_WYG_430-11a>¶
以懐傷仰華林而矯翼紛䎖逝而髙翔¶
原謳魏曹植魏徳論謳曰斑斑者鳩爰素其質昔翔殷¶
邦今為魏出朱目丹趾靈姿詭類載飛載鳴彰我皇懿¶
原論魏曹植令禽惡鳥論曰昔荆之梟將徙巢於吳鳩¶
遇之曰子將安之梟曰將巢於吳鳩曰何去荆而巢吳¶
乎梟曰荆人惡予之聲鳩曰子能革子之聲則免無為¶
去荆而巢吳也如不能革子之聲則吳楚之民不異情¶
也為子計者莫若宛頸戢翼終身勿復鳴也¶
<pb:KR3k0055_WYG_430-11b>¶
原序晉阮籍鳩賦序曰嘉平中得兩鳩子常食以黍稷¶
後卒為狗所殺故作賦　增宋陳造布榖吟序曰人以¶
布榖為催畊其聲曰脫了潑袴淮農傳其言云郭嫂打¶
婆浙人解云一百八箇鳥何與人事人以意測之是非¶
皆不同為作此　陸游詩序曰春夏之交鳴鳥百族惟¶
布榖聲最悲急動人¶
　　雞一¶
原爾雅曰雞大者蜀蜀子雓未成雞曰僆絶有力奮雞¶
<pb:KR3k0055_WYG_430-12a>¶
三尺為鶤(郭璞注蜀今蜀雞也雓雞子名也今/江東守雞少者為僆鶤古之名雞)　易曰¶
巽為雞(雞知時號/令之謂)　易林曰巽為雞雞鳴節時家樂無¶
憂　春秋運斗樞曰玉衡星精散為雞逺雅頌著倡優¶
則雄雞五足　說題辭雞為積陽南方之象(離為日積/陽之象也)¶
火陽精物炎上故陽出雞鳴以類感也(日將出預喜於/類見而鳴也)¶
　又曰雞之為言隹也隹而起為人期莫寶也(善為人/制晏早)¶
(之/期)　毛詩曰君子于役不知其期曷至哉雞棲于塒(鑿/牆)¶
(而棲/曰塒)　又曰雞棲于桀(棲于杙/為桀)　又風雨思君子也亂¶
<pb:KR3k0055_WYG_430-12b>¶
世不改其度焉風雨凄凄雞鳴喈喈風雨如晦雞鳴不¶
已　又曰雞旣鳴矣朝旣盈矣匪雞則鳴蒼蠅之聲¶
周官曰工商執雞(取其守/時而動)　禮記曰子事父母雞初鳴¶
咸盥潄　又曰季冬之月雉雊雞乳　又曰祭宗廟之¶
禮雞曰翰音(増注翰長也雞/肥則鳴聲長也)　論語曰割雞焉用牛刀¶
　莊子謂惠子曰羊溝之雞(司馬彪曰羊/溝鬭雞之處)三嵗為株(株/魁)¶
(帥/也)相者視之則非良雞也然而數以勝人者以貍膏塗¶
其頭(雞畏/貍也)　又曰嫗雞搏貍　又曰越雞不能伏鵠卵¶
<pb:KR3k0055_WYG_430-13a>¶
魯雞固能矣　増又曰見卵而求時夜(注時夜度時而/呼更也雞未出)¶
(卵而早求其呼更/此早計之喻也)　原淮南子曰雞知將旦鵠知夜半¶
　風俗通呼雞曰朱朱俗云相傳雞本朱氏翁化為之¶
今呼雞皆朱朱也(増按說文解喌喌二口為讙州其聲/也讀若祝祝者誘致禽畜和順之意)¶
(喌與朱音/相似耳)　龍魚河圖曰黑雞白頭食之病人雞有六¶
指亦殺人雞有四距亦殺人雞有五色亦殺人　白澤¶
圖曰雞有四距重翼者龍也殺之震死　論墓書曰養¶
白雞令識其主聲形以五月五日九月九日任意用五¶
<pb:KR3k0055_WYG_430-13b>¶
色綵長五寸係雞頸將雞於名山放雞著山仰頭呪曰¶
必存鳴晨雞心開悟　本草曰烏雞主補中　增王褒¶
曰魚瞰雞睨李善以為魚目不瞑雞好邪視　物類相¶
感志曰野雞屬陰先鳴而後鼓翼家雞屬陽先鼓翼而¶
後鳴　徐鉉曰雞者稽也能稽時也　梵書雞曰鳩七¶
咤　輟耕録曰司晨之雞必以童　老學菴筆記淮南¶
諺曰雞寒上樹鴨寒下水騐之皆不然有一媪曰雞寒¶
上距鴨寒下觜耳上距謂縮一足下觜謂藏其咮於翼¶
<pb:KR3k0055_WYG_430-14a>¶
間　原魏志曰馬韓國出細尾雞其尾長五尺餘　沈¶
懐逺南越志曰雞冠四開如蓮花鳴聲清徹　述異記¶
曰雩都縣江邊有石室常有神雞色如金出穴奮翼長¶
鳴見人輒飛入穴因號為金雞穴　淵中記曰東南有¶
桃都山上有大樹名曰桃都枝相去三千里上有天雞¶
日初出照此木天雞即鳴天下雞皆隨之　増神異經¶
曰扶桑山有玉雞玉雞鳴則金雞鳴金雞鳴則石雞鳴¶
石雞鳴則天下之雞悉鳴而潮水應之矣　輿地志曰¶
<pb:KR3k0055_WYG_430-14b>¶
愛州移風縣有潮雞鳴長且清如吹角每潮至則鳴述¶
異記以為伺潮雞　交廣志曰白雞金骹者美駝雞昂¶
首髙可七尺出忽魯謨斯國長尾雞尾細而長長三尺¶
者出朝鮮國長五尺餘者出馬韓國南甸出應時雞晝¶
夜依時而鳴　原江表傳曰南郡獻長鳴承露雞　廣¶
志曰雞有胡髥五指金骹反翅之種大者蜀小者荆白¶
雞金骹者善奮并州所獻吳中送長鳴雞　又曰九真¶
郡出長鳴雞　増狼盲之雞特禀異聲(狼盲/地名)　拾遺記¶
<pb:KR3k0055_WYG_430-15a>¶
曰胥徒國獻沉明石雞色如丹大如燕常在地中應時¶
而鳴聲能徹逺其國聞鳴乃殺牲以祀之當鳴處掘地¶
則得此雞若天下太平翔飛頡頏以為嘉瑞亦為寶雞¶
道家云昔仙人桐君採藥入穴數里得丹石雞碎為藥¶
服之者令人有聲氣後天而死¶
　　雞二¶
增徐整正律曰黄帝之時以鳳為雞　原列子曰紀渻¶
子為周宣王養鬭雞十日而問之雞可鬭乎曰未也方¶
<pb:KR3k0055_WYG_430-15b>¶
虚驕而恃氣十日又問之曰未也猶疾視而盛氣十日¶
又問之曰幾矣望之如木雞其徳全矣異雞無敢應者¶
也　列仙傳曰祝雞公者雒陽人居尸郷北山下養雞¶
百餘年雞皆有名字千餘頭暮栖於樹晝日放散呼名¶
即種别而至　博物志曰祝雞公養雞法今世人呼雞¶
祝祝起此也　増洞冥記曰有逺飛雞朝往夕還常銜¶
桂實歸於南土祝雞公善養雞得逺飛雞之卵伏之名¶
曰翻明雞如鵠大色紫有翼翼下有目亦曰目羽雞¶
<pb:KR3k0055_WYG_430-16a>¶
左傳曰齊莊公朝指殖綽郭最曰是寡人之雄也州綽¶
曰君以為雄誰敢不雄然臣不敏平陰之役先二子鳴¶
(晉伐齊及平陰州綽獲殖綽/郭最故自比於雞闘勝先鳴)　原又曰季郈之雞鬬(季/平)¶
(子郈昭伯二家/相近故雞闘)季氏芥其雞(𢷬芥子播其羽或曰/以膠沙播之為芥雞)郈氏¶
為之金距　又曰賔孟適郊見雄雞自斷其尾問之侍¶
者曰憚為犧也　史記曰子路性鄙好勇力冠雄雞佩¶
猳豚殘暴孔子孔子乃設禮義稍誘之子路乃委質請¶
為弟子　韓詩外傳曰田饒事魯哀公而不見察謂哀¶
<pb:KR3k0055_WYG_430-16b>¶
公曰君不見夫雞乎頭戴冠者文也足搏距者武也敵¶
在前敢鬭者勇也見食相呼者仁也守夜不失時者信¶
也雞雖有五徳君猶日瀹而食之者何也以其所從来¶
近也夫鵠無此五徳君猶貴之以其所從来者逺也(詳/鵠)¶
　越絶書曰雞山者句踐以畜雞將伐吳以食死士¶
吕氏春秋曰善學者若齊王之食雞也食其蹠數千而¶
後足　論衡曰孟嘗君叛出秦闗雞未鳴闗不開下座¶
賤客鼓臂為雞鳴而羣雞和之乃得出闗夫牛馬以同¶
<pb:KR3k0055_WYG_430-17a>¶
類相應而雞人亦以殊音相和應和之驗未足以效同¶
類也　戰國䇿曰秦恵王謂寒泉子曰蘇秦欺敝邑欲¶
以一人之智反覆山東之君夫諸侯之不可一猶連雞¶
之不能俱止於棲也　燕丹子曰燕太子丹質於秦逃¶
歸到闗丹為雞鳴遂得逃歸　史記曰武帝得越巫立¶
越祀而以雞卜上信之　論衡曰傳言淮南王得道畜¶
産皆仙犬吠天上雞鳴雲間　漢書曰王奉光好鬭雞¶
宣帝微時數與奉光㑹後即位封卭城侯　又曰宣帝¶
<pb:KR3k0055_WYG_430-17b>¶
微時鬭雞於鄠杜之間　又曰龔遂為渤海太守使民¶
家養五雞　又曰宣帝時或言益州有金馬碧雞可醮¶
而致之於是遣王褒持節求焉(金形似馬/碧形似雞)　增永光中¶
有獻雄雞生角者五行志以為王氏之應京房易傳賢¶
者居明夷之世知時而傷或衆在位厥妖雞生角　原¶
後漢書曰河南樂羊子妻不知何氏女嘗有他舍雞謬¶
入垣内姑盜殺食之妻對雞不食而泣姑怪問之妻曰¶
自傷居貧使食有他肉姑竟棄之　增搜神記曰漢桓¶
<pb:KR3k0055_WYG_430-18a>¶
帝延熹五年臨沅縣有牛生雞兩頭四足　原九州春¶
秋曰魏王入漢中討劉備不得進意欲棄之乃發令曰¶
雞肋官屬不知何謂主簿楊修曰夫雞肋棄之則可惜¶
噉之無所得以比漢中王欲去也乃白魏王遂還　吳¶
録曰魏文帝遣使求長鳴短鳴雞羣臣以非禮欲不與¶
孫權勅付之　吳時外國傳扶南王范尋以鐵為鬭雞¶
假距與諸將賭戲　增郭頌魏世語曰劉放孫資共典¶
樞要夏侯獻曹肇心内不平殿中有雞栖樹二人相謂¶
<pb:KR3k0055_WYG_430-18b>¶
此亦久矣其能復幾　原幽明録曰晉兖州刺史沛國¶
宋處宗嘗買得一長鳴雞愛養甚至恒籠著窗間雞遂¶
作人語與處宗談論極有𤣥致終日不輟處宗因此功¶
業大進　增甄異録曰徐州人吳清以太元五年差征¶
殺雞求福置頭盤中忽然而鳴後以功拜清河太守雞¶
之妖更為祥　西河記曰涼州罪人於市將刑忽有一¶
白雄雞飛於人邊請命引頸長鳴伏地向吏驅之去輒¶
来刺史張義免其坐　御史臺記曰太學博士張昌宗¶
<pb:KR3k0055_WYG_430-19a>¶
之族叔精五經懵於時事畜一雞呼為勃公子　梁元¶
帝金樓子曰羅含之雞能言　晉書曰元興中衡陽有¶
雌雞化為雄八十日而冠萎及桓靈寶建國於楚衡陽¶
屬焉自簒至敗凡八旬矣　異苑曰朱文繡與羅子鍾¶
為友仕於梁文繡旣死子鍾哭之其夕亦亡梁南七里¶
有山葬文繡於其中北九里有澗埋子鍾於内文繡神¶
靈變為雞子鍾魂魄化為雉清鳴哀響往来不絶故詩¶
曰雞山别飛響雉澗和清音　冥報記曰周武帝好食¶
<pb:KR3k0055_WYG_430-19b>¶
雞卵拔虎為監膳儀同開皇中死而復蘇云被攝證武¶
帝進白團事儀同不識左右曰名雞卵為白團也　唐¶
明皇好鬭雞治雞坊於兩室間索長安雄雞金尾鐵距¶
髙冠昂首者千數養於雞坊選六軍小兒五百人使馴¶
擾敎飼之又以賈昌為小兒長貴臣外戚皆尚之貧者¶
或弄木雞　酉陽雜俎曰威逺軍子將臧平者好鬭雞¶
雞髙於常雞數寸無敢敵者威逺監軍與帛十疋彊買¶
之因寒食乃進十宅諸王皆好鬭雞此雞凡敵十數猶¶
<pb:KR3k0055_WYG_430-20a>¶
擅場怙氣穆宗大恱因賜威逺監軍帛百疋主雞者想¶
其蹠距奏曰此雞實有弟長趾善鳴前嵗賣之河北軍¶
將獲錢二百萬　朝野僉載曰渤海髙嶷巨冨忽卒經¶
日而蘇云有一白衣人眇目把牒冥司訟殺其妻子嶷¶
對元不識此老人冥官云君命未盡且放還遂悟白衣¶
人乃是家中老瞎麻雞也令射殺魅遂絶(捜神記王子/珍父事同)¶
　清異録曰郝輪陳别墅畜雞數百外甥丁權伯勸曰¶
畜一雞日殺小蟲無數况損命莫知紀極輪曰汝要我¶
<pb:KR3k0055_WYG_430-20b>¶
破除羮本雖親而實疎也　宋髙僧傳曰杭州徑山釋¶
法欽姓朱氏嘗養一雞不食生類隨之若影不游他所¶
及僧入長安長鳴三日而絶今雞冢在山也　客退紀¶
談曰黄昏雞鳴必殺之以除不祥也沈氏黄昏雞鳴適¶
有神降於伍氏沈往問之荅曰定昏雞啼福禄日躋於¶
是沈氏日昌里中異之　遼史曰欽哀皇后蕭氏小字¶
訥木錦入宮嘗拂承天太后榻獲金雞吞之膚色光澤勝¶
常已而生興宗¶
<pb:KR3k0055_WYG_430-21a>¶
　　雞三¶
原玉鐺　金距(上詳習嘏賦傳/下詳雞二左)　芥羽　花冠(上詳雞/二左傳)¶
(懐下詳雞一沈/  逺南越志)　翠冠　黑羽(沈懐逺長鳴雞賛翠冠/繽莒碧距麗陳就昏别)¶
(夕望旭驚晨賦/下見傳休弈)　金骹　鐵距(上詳雞一廣志國下/詳雞二吳時外  傳)¶
能言　善鬭(王子年拾遺記含塗國去王都七萬里人/善服鳥獸雞犬皆使能言  西京雜記成)¶
(帝時交趾越嶲獻長鳴雞即刻漏驗之晷/刻無差長鳴一食時不絶長距善鬭也)　翠彩　朱¶
光(上見傅休弈賦/  下見曹植賦)　雙頭　四翼(王子年拾遺記太初/二年月氐貢雙頭雞)¶
(四足一尾鳴則俱鳴年魏收後魏書崔光字長仁河東/清河郡人也正始元  夏有典事史元顯獻四足四翼)¶
<pb:KR3k0055_WYG_430-21b>¶
(雞詔散騎侍郎趙邕以問光光表曰翅足衆多亦羣下/相扇動之象雛而未大脚弱差小亦其勢尚微易制禦)¶
(也武帝覽之恱後數日而元顯/等並以罪伏法於是禮光逾重)　飛海外　鳴雲中(郭/子)¶
(横洞冥記有逺飛雞夕則還依人曉則絶飛四海外朝/往夕還  沈懐逺南越志威平有巨穴焉至於重陰四)¶
(晦則雞/鳴雲中)　童子化　丈人殺(秦時陳倉見二寳雞化為/童子或云得雄者王得雌)¶
(者霸穆公獵獲得雌者遂霸西戎立祠神光從東南/方来如雄雞之聲  論語丈人殺雞為黍而食子路)¶
銜珠　䑛藥(昭靈后名舍始游於洛水有玉雞銜赤珠/曰吞之者王含始吞之生漢髙祖  淮南)¶
(王劉安食藥得仙餘藥雞犬䑛之/皆飛昇後雞鳴天上犬吠雲間)　爥夜　無晨(古今/注雞)¶
(一名爥夜無古人/有言牝雞  晨)　釁夾室　入新豐(禮凡釁夾室用/雞  漢髙祖以)¶
<pb:KR3k0055_WYG_430-22a>¶
(太上皇思豐沛故作新豐一如豐沛道路人家雞犬散/放之皆識其家西征賦曰混雞犬而亂放各識家以競)¶
(入/)　露棲　星散(晉苻朗食雞知棲處曰此雞恒半露/棲檢之皆騐  下詳雞一春秋運斗)¶
(樞/)　供母　愁予(後漢茅容字季偉郭林宗過宿旦日/容殺雞宗將謂為已設旣而供母與)¶
(客單蔬林宗起拜之予/長門賦衆雞鳴而愁)　繫火　塗膏(殷浩北伐羌江/逌為長史取雞)¶
(百餘隻以長繩連之皆繫火一時驅放過塹/集羌營皆發火燒之  下注詳雞一莊子)　駭犀¶
更鶩(駭雞之珍犀角也雞見影/則鳴  下詳鴨二左傳)　戒旦　候時(雞鳴戒/旦則飄)¶
(爾長/征)　用牲　出詛(周禮雞人凡祭祀用雞牲叔鄭伯/使行出雞犬以詛射潁考  者二)¶
(十五人/為行)　膠膠　喈喈(雞鳴/並詩)　早晨　失旦(感寒雞/之早晨)¶
<pb:KR3k0055_WYG_430-22b>¶
利觜　剛爪(選秦政利觜長距終得/擅場  賦爪似鍊剛)　求敵　登樓(賈/勇)¶
(求敵先鳴擅場翼/  雞登棲而斂)　繡頭　縞翼　朱冠　錦臆　鬭¶
東郊　鳴髙樹(陳思王詩闘雞東郊/道  又雞鳴髙樹端)　養不畜貍　破¶
而得粟(養雞者不畜狸何齊二野父爭雞傅琬字季珪/為山陰令問雞  食一云豆乃殺雞破得粟罪)¶
(言豆者一/縣稱其神)　嘲唽　毰毸(楚辭鵾雞嘲唽而/悲鳴  毰毸怒貌)　揮羽¶
撫翼　司晨　增伺夜(洞冥記影娥池北有鳴琴之院/有伺夜雞随鼔節而鳴從夜至)¶
(曉一更為一聲五更/為五聲亦曰五時雞)　專棲　索鬭(抱朴子雞有專棲/之權  開元遺事)¶
(李林甫不得士心每有所行多不協羣/議國人謂林甫精神剛戾如索闘雞)　五徳　三號¶
<pb:KR3k0055_WYG_430-23a>¶
(上詳雞二韓詩外傳明史/記歴書曰雞三號卒)　登天　上樹(易翰音登于/天  杜詩驅)¶
(雞上/樹木)　戴冠郎　烏衣婦(異聞集汴人張琦家有女子/入夜哀痛白日即安已經年)¶
(嵗王勣至其家停宿聞女子聲開古鏡照之痛者曰戴/冠郎被殺其病者牀下有大雄雞死矣乃是主人七八)¶
(嵗老雞寐朝野僉載衞鎬為縣官下縣至里人王幸在/家方假  夢一烏衣婦人引十數小兒著黄衣咸言乞)¶
(命叩頭再三斯須又至鎬甚惡其事遂催食欲前適鎬/所親者報曰王幸在家窮無物設饌有一雞見抱兒已)¶
(得十餘日將欲殺之鎬方悟烏衣婦人果/烏雞也遂命解放是後復夢感欣然而去)　食蹠　棄¶
肋　斷尾　鼓翼　助氣　伺潮　雄鳴　雌伏　拖¶
錦碎沙　戴紅拍翠　介甲飾戈　髙冠沉羽¶
<pb:KR3k0055_WYG_430-23b>¶
　　雞四¶
原思賢妃(詩雞鳴思賢妃也齊哀公荒淫怠慢/故賢妃貞女夙夜警戒相成之道)　刺不¶
德(詩女曰雞鳴刺不/恱徳而好女色焉)　相聞(雞犬之音相聞人/至老死不相徃来)　始乳¶
(月/令)　雀登背(晉元年三雀共登一雄雞背三入安/東府㕔事占者當三進爵為天子也)　雌¶
為雄(漢孝宣帝時雌化/雄元后統政之故)　玉雞(瑞應玉雞瑞氣也王者/至孝合神明則至也)¶
　金雞(檀道濟晉陽秋安帝義熙元年雲都/髙山有金雞青黄色飛集巖谷間)　候鳴問¶
寢(禮文王之為世子也/雞初鳴衣服至寢門)　聞鳴起舞(晉祖逖字士雅與/劉琨同寢中夜聞)¶
(雞鳴蹴琨曰此/非惡聲因起舞)　反翅之種　胡髥之種　雞人(詳更/漏)¶
<pb:KR3k0055_WYG_430-24a>¶
　增驅雞(荀子覩孺子之驅雞而見馭庶/民之術急則驚緩則滯馴則安)　棄雞(陳子/云棄)¶
(晨雞俟鳳警亦猶棄當世/之實才湏故人之執政)　雞陂墟(吳越春秋婁門外/雞陂墟者吳王牧)¶
(雞/處)　雞鳴埭(晉書武帝嘗幸琅琊城宫人常從早/發至湖北埭雞始鳴今呼為雞鳴埭)　建¶
金雞(北齊大赦庫令於殿門外建金雞衆皆不識其義/問於司馬膺之對曰按海中有占曰天雞星動當)¶
(有赦由是帝/王以星為候)　傳雞唱(漢官儀宫中不畜雞汝南出長/鳴雞衞士候於朱雀門外專傳)¶
(雞唱曲古歌東方欲明星爛爛汝南晨雞登/壇喚  終漏盡嚴其陳月沒星稀天下旦)¶
　　雞五¶
原詩魏劉楨鬭雞詩曰丹雞被華綵雙距如鋒芒願一¶
<pb:KR3k0055_WYG_430-24b>¶
揚炎威會戰此中唐利爪探玉除瞋目含火光長翹驚¶
風起勁翮正敷張輕舉奮鈎喙電擊復還翔　曹植鬭¶
雞詩曰游目極妙伎清聽厭宫商主人寂無為衆賔進¶
樂方長筵坐戲客鬭雞閒觀房羣雄正翕赫雙翅自飛¶
揚揮羽激清風悍目發朱光觜落輕毛散嚴距往往傷¶
長鳴入青雲扇翼獨翺翔願䝉貍膏助長得擅此塲¶
應瑒鬭雞詩曰戚戚懐不樂無以釋勞勤兄弟游戲塲¶
命駕迎衆賔二部分曹伍羣雞渙以陳雙距解長緤飛¶
<pb:KR3k0055_WYG_430-25a>¶
踊超敵倫芥羽張金距連戰何繽紛從朝至日夕勝負¶
尚未分專場驅衆敵剛㨗逸等羣四坐同休賛賔主懐¶
恱欣博弈非不樂此戲世所珍　梁簡文帝鬭雞詩曰¶
歡樂良無已東郊春可游百花非一色新田多異流龍¶
尾横津漢車籠赴戍樓玉冠初警敵芥羽忽猜儔十日¶
驕旣滿九勝勢恒遒脫使田饒見堪能說魯侯　又雞¶
鳴詩曰塒雞識將曙長鳴髙樹顚啄葉疑障羽排花彊¶
欲前意氣多驚舉飄揚獨無侣陳思助鬭協貍膏郈昭¶
<pb:KR3k0055_WYG_430-25b>¶
妒敵安金距丹山可愛有鳳皇金門飛舞有鴛鴦何如¶
五徳美豈勝千里翔　劉孝威鬭雞篇曰丹雞翠翼張¶
妒敵得專場翅中含芥粉距外曜金芒願賜淮南藥一¶
使雲間翔　周庾信鬭雞詩曰開軒望平子驟馬看陳¶
王貍膏燻鬭敵芥粉&KR0381;春場解翅蓮花動猜羣錦臆張¶
　王褒看鬭雞詩曰蹀&KR0604;始横行意氣欲相傾妒敵金¶
芒起猜羣芥粉生入場疑挑戰逐退似追兵誰知函谷¶
下人去獨開城　陳徐陵鬭雞詩曰季子聊為戲陳王¶
<pb:KR3k0055_WYG_430-26a>¶
欲騁才花冠已衝力金爪復驚媒鬭鳳羞衣錦雙鸞恥¶
鏡臺陳倉若有信為覓寶雞来　周𢎞正詠老敗鬭雞¶
詩曰少壯摧雄敵盼視生猜忌一随年月衰摧頹落毛¶
駛閒觀春光滿東郊草色異無復先鳴力空餘擅場意¶
　禇玠鬭雞東郊道詩曰春郊鬭雞侣捧敵兩逢迎詭¶
羣排袖出帶勇向場驚錦毛侵距散芥羽雜塵生還同¶
戰勝罷耿介寄前鳴　增隋岑徳潤雞鳴篇曰鐘響應¶
繁霜晨雞錦臆張簾迥猶侵露枝髙已映光排空下朝¶
<pb:KR3k0055_WYG_430-26b>¶
揭奮翼上花場雨晦思君子闗開脫孟嘗旣得依雲外¶
安用集陳倉　唐杜淹咏寒食鬭雞應秦王敎詩曰寒¶
食東郊道揚鞲競出籠花冠初照日芥羽正生風顧敵¶
知心勇先鳴覺氣雄長翹頻掃陣利爪屢通中飛毛遍¶
緑野灑血漬芳藂雖然百戰勝會自不論功　杜甫咏¶
雞詩曰紀徳名標五初鳴度必三殊方聽有異失次曉¶
無慙問俗人情似充庖爾輩堪氣交亭育際巫峽漏司¶
南　秦系曉雞詩曰黯黯嚴城罷鼓鼙數聲相續出寒¶
<pb:KR3k0055_WYG_430-27a>¶
棲不嫌驚破紗窗夢却恐為妖半夜啼　李益聞雞贈¶
主人詩曰嘐嘐司晨鳴報爾東方旭無事戀君軒令君¶
重鳬鵠　韓愈孟郊鬭雞聫句曰大雞昂然来小雞竦¶
而待崢嶸顚盛氣洗刷凝鮮綵髙行若矜豪側睨如伺¶
殆精光目相射劒㦸心獨在既取冠為胄復以距為鐓¶
天時得清寒地利挾爽塏磔毛各噤㾕怒癭爭碨磊俄¶
膺忽爾低植立瞥而改腷膊戰聲喧繽翻落羽皠中休¶
事未決小挫勢益倍妒腸務生敵賊性專相醢裂血失¶
<pb:KR3k0055_WYG_430-27b>¶
鳴聲啄殷甚飢餒對起何急驚随旋仍巧紿毒手飽李¶
陽神槌困朱亥惻心我以仁碎首爾何罪獨勝事有然¶
旁驚汗流沫知雄欣動顔怯負愁看賄爭觀雲塡道助¶
呌波翻海事爪深難解嗔睛時未怠一噴一醒然再接¶
再礪乃頭垂碎丹砂翼塌拖錦綵連軒尚賈餘清厲比¶
歸凱選俊感收毛受㤙慙始隗英心甘鬭死義肉耻庖¶
宰君看鬭雞篇短韻有可採　李商隐賦得雞詩曰稻¶
粱猶足活諸雛妒敵專場好自娛可要五更驚稳夢不¶
<pb:KR3k0055_WYG_430-28a>¶
辭風雪為陽烏　李頻風雨聞雞詩曰不為風雨變雞¶
徳一何貞在暗長先覺臨晨即自鳴隂霾方見信頃刻¶
詎移聲向晦如相警知時似獨清蕭蕭和斷漏喔喔報¶
重城欲識詩人興中含君子情　王遒雞鳴曲曰金距¶
花冠傍舍棲清晨相呌一聲齊開闗自有馮生計不必¶
天明待汝啼　韓偓觀雞鬭偶作詩曰何曽解報稻粱¶
恩金距花冠氣遏雲白日梟鳴無意問惟將芥羽害同¶
羣　李咸用雞鳴曲曰海樹相扶烏影翹戴紅拍翠聲¶
<pb:KR3k0055_WYG_430-28b>¶
膠膠鴛瓦凍危金距趫誇雄鬭氣爭相髙漏殘雨急風¶
蕭蕭離人枕上心忉忉　又早雞詩曰錦翅朱冠驚四¶
鄰稻粱恩重職司晨不知下土兵難戢但報明時向國¶
人　南唐陳陶雞鳴曲曰雞聲春曉上林中一聲驚落¶
蝦蟇宫二聲喚破枕邉夢三聲行人煙海紅平旦慵將¶
百雛語蓬鬆錦繡當陽處愧君飲食長相呼為君晝鳴¶
下髙樹　閩徐夤雞詩曰名參十二屬花入羽毛深守¶
信催朝日能鳴送曉陰峩冠裝瑞璧利爪削黄金徒有¶
<pb:KR3k0055_WYG_430-29a>¶
稻粱感何由報徳音　崔道融雞詩曰買得晨雞共雞¶
語常時不用等閑鳴深山月黑風雨夜欲近曉天啼一¶
聲　五代劉兼晨雞詩曰朱冠金距綵毛身昧爽髙聲¶
已報晨作瑞莫慚先貢楚擅場湏信獨推秦淮南也伴¶
升仙犬函谷曽容借曉人此日卑棲随飲啄宰君驅我¶
亦相馴　宋梅堯臣晩泊觀鬭雞詩曰舟子抱雞来雄¶
雄峙髙岸側行初取勢俯啄示無憚先鳴氣益振奮擊¶
心非愞勇頸毛逆張怒目眥裂盱血流何所爭死鬭欲¶
<pb:KR3k0055_WYG_430-29b>¶
充玩應當激猛毅豈獨專晨旦勝酒人自私粒食誰爾¶
喚　宋祁詩曰君園稻冨非爭食省樹枝深未許棲但¶
得齊蠅無亂響不辭風雨五更啼　劉敞養雞詩曰耆¶
舊飄流漢汝南長鳴獨與古無慙蕭蕭風雨思君子欲¶
倚空窗聽爾談　蘇軾僧爽白雞詩注養三十餘年常¶
立坐側聽經詩曰斷尾雄雞本畏烹年来聽法伴修行¶
還湏却置蓮花漏老怯風霜恐不鳴　文同詩曰崢嶸¶
已介季氏甲更以黄金飾兩戈雖有英心甘鬭死其如¶
<pb:KR3k0055_WYG_430-30a>¶
紀渻木雞何　又詩曰昂然大雄雞髙冠紫沉羽星占¶
太史局樹接丞相府知時不失晦得食曾呼伍幸無中¶
夜鳴湏逢人起舞　陸游贈老雞詩曰峩峩赤幘先羣¶
輩喔喔長鳴蓋四郊意氣雖雄無處用風霜從我老衡¶
茅　又詩曰場中啄粟樹頭棲三唱明星出尚低闗路¶
元無孟嘗客吳兒莫議會稽雞　又白雞詩曰赤幘峩¶
峩玉羽明籬間新織竹籠成老人從此知昏曉不用元¶
戎報五更　又新買啼雞詩曰峩峩赤幘聲甚雄意氣¶
<pb:KR3k0055_WYG_430-30b>¶
不與其曹同我求長鳴久未獲一見便覺千羣空主人¶
燒神議已決知我此意遽見從秋衣初縫惜不得急與¶
三百新青銅憐渠亦復解人意来宿庭樹不待籠狐貍¶
熟睨那敢犯蕭蕭清露和微風五更引吭震戸牖横挺¶
無復湏元戎明星已髙啼未已雲際騰上朝陽紅老夫¶
抱病氣已索頼汝豪壯生胸中明朝舂黍得碎粒第一¶
當册司晨功　陳無已次韻秦覯聞雞詩曰立馬階除¶
待一鳴何如春夢不聞聲固知雞口羞牛後不待羣鳴¶
<pb:KR3k0055_WYG_430-31a>¶
已可驚　元楊維楨闘雞行曰兩雄勇鋭誇匹敵老距¶
當場利如㦸氄毳毰毸蝟刺張怒咽磈礧嗔睛碧劍心¶
一動碎花冠口血相汙膠綵翼何當罷闘作啼聲埭上¶
梨花春露滴　明俞允文雞詩曰月落空營舊壘低寒¶
風獵獵大荒西驚魂易斷江南夢惱殺重城未曉啼¶
原賦晉傅休奕闘雞賦曰黒羽黝而含曜兮素毛穎而¶
揚精紅縹厠於微黄兮翠綵蔚而流青五色錯而成文¶
兮質光麗而豐盈前看如倒傍視如傾目象規作觜似¶
<pb:KR3k0055_WYG_430-31b>¶
削成髙膺峭跱䨇翅齊平躍身竦體怒勢横生爪似鍊¶
鋼目如奔星揚翹因風撫翮長鳴猛志横逸勢凌天廷¶
或躑躅踟蹰或囁喋容與或爬地俯仰或撫翼未舉或¶
狼顧鴟視或鸞翔鵠舞或佯背而引敵或畢命於彊禦¶
於是紛紜翕赫雷合電擊争奮身而相㦸兮競隼鷙而¶
鵰睨得勢者凌九天失據者淪九地徒觀其戰也則距¶
不虚挂翮不徒撫意如飢鷹勢如逸虎　陸善長鳴雞¶
賦曰美南雞之殊偉察五色之異形何伺晨之早發&KR0936;¶
<pb:KR3k0055_WYG_430-32a>¶
長音之逸聲　習嘏長鳴雞賦曰嘉鳴雞之令美智窮¶
神而入靈審璇璣之迴遽定昏眀之至精應青陽於將¶
旦忽鵠立而鳳停乃拊翼以讃時遂延頸而長鳴若乃¶
本其形像詳其羽儀朱冠玉璫彤素並施紛葩赫奕五¶
色流離殊姿艶溢彩耀華披雍容欎茂飄颻風靡扇六¶
翮以增輝舒毳毛而下垂違䨇距之岌峩曵長尾之逶¶
迤　增唐浩虚舟木雞賦曰縱逸情絶端良氣全臆離¶
披而踵附眸眩曜而節穿驚被文而錦翼蔚矣迷搴木¶
<pb:KR3k0055_WYG_430-32b>¶
而花冠爛然故能進異激昂處同虚寂郢工誤起乎心¶
匠郈氏徒驚乎目擊　宋張耒鳴雞賦曰意氣武毅被¶
服鮮明峩峩朱冠丹頸黝膺蒼距矯攫秀尾翹騰奉職¶
有恪徐歩我庭啄粟飲水孔肅靡争山川蒼蒼風霰宵¶
凝黯幽窗之紞紞恍予夢之初驚聞振衣之腷膊忽孤¶
奏之泠泠委更籌之雜亂和城角之凄清應雲外之鳴¶
鴻弔山顛之落星¶
原賛晉湛方生長鳴雞賛曰精心妙覺獨曉冥冥風雨¶
<pb:KR3k0055_WYG_430-33a>¶
如晦不&KR0317;其鳴　梁劉孝威正旦春雞賛曰寳雞陳倉¶
祠光表神雄飛帝漢雌飛霸秦排膺激怒礴翅張瞋電¶
鞭失燄雷車折輪助標魏教擅場齊珍名流晉㦸歌傳¶
漢臣竊脂善盜搏榖難馴緑鸚智淺蒼鷹害深兼姿五¶
徳歸於翰音¶
原文宋袁俶俳諧記雞九錫文曰維神雀元年嵗在辛¶
酉八月己酉朔十三日丁酉帝顓頊遣征西大將軍下¶
雉公王鳳西中郎將白門侯扁鵲咨爾浚雞山子維君¶
<pb:KR3k0055_WYG_430-33b>¶
天姿英茂乗機晨鳴雖風雨之如晦&KR0936;不已之竒聲今¶
以君為使持節金西蠻校尉西河太守以揚州之㑹稽¶
封君為㑹稽公以前浚雞山為湯沐邑君其祗承予命¶
使西海之水如帶浚雞之山如礪國以永存爰及苖裔¶
浚山侍郎丁鴻舎人鳬亭男梁鴻郎中蘇鵠死罪伏惟¶
君徳著朝野勲加鵷鷟故天王鳳皇特錫位封令鳳鵲¶
等在柏外願時拜受不勝欣豫之情謹詣栖下以聞¶
　　山雞一(吐綬雞英錦雞秧&KR1860;雞火杉雞/竹雞    雞    雞    雞附)¶
<pb:KR3k0055_WYG_430-34a>¶
原竺法真登羅山疏曰山海經云鷩雉一名山雞養之¶
禳火災　南越志曰曾城縣多鵕䴊鵕䴊者山雞也利¶
距善闘世以家雞闘之則可擒也光色鮮明五采炫耀¶
　增本草釋名曰鷩性憋急耿介故名鵕䴊儀容俊秀¶
也周有鷩冕漢有鵕䴊冠皆取其文明俊秀之義鷩與¶
鸐同名山雞鸐大而鷩小鷩與鷊同名錦雞鷊文在綬¶
而鷩文在身以此為異大抵皆雉屬也按禽經云首有¶
彩毛曰山雞腹有彩色曰錦雞項有彩囊曰避株是山¶
<pb:KR3k0055_WYG_430-34b>¶
雞錦雞又稍有分别而俗通呼為一矣葢是一類不甚¶
相逺也　博物志曰山雞有美毛自愛其色終日映水¶
目眩則溺死　原辛氏三秦記曰陳倉山在太白之西¶
上有石雞與山雞各别趙髙使燒山山雞飛去石雞不¶
去晨鳴山頭聲聞三十里或云是玉雞　異苑曰山雞¶
愛其毛映水則舞魏武時南方獻之武帝欲其鳴舞而¶
無由公子倉舒令以大鏡置其前雞鑒形而舞不知止¶
遂乏死韋仲將為之賦甚美　魏志曰平原太守劉邠¶
<pb:KR3k0055_WYG_430-35a>¶
取山雞毛著器中使管輅筮之輅曰髙岳巖巖有鳥朱¶
首羽翼黝黄鳴不失晨此山雞毛也　增裴景仁苻秦¶
書曰苻健皇始四年冬山雞入人家栖宿養子而去羣¶
聚傍渭水而游翔與家雞無異　吐綬雞出巴峽及閩¶
廣山中人多畜玩大如家雞小者如鴝鵒頭頰似雉羽¶
色多黒雜以黄白圎㸃如真珠斑項有嗉嚢内藏肉綬¶
常時不見每春夏晴明則向日擺之頂上先出兩翠角¶
二寸許乃徐舒其頷下之綬長濶近尺紅碧相間采色¶
<pb:KR3k0055_WYG_430-35b>¶
煥爛踰時悉斂不見或剖而視之一無所覩此鳥生亦¶
反哺行則避草木故禽經謂之避株本草謂之吐錦雞¶
古今注謂之錦嚢蔡氏詩話謂之真珠雞倦游録謂之¶
孝鳥詩經謂之鷊卭有㫖鷊是矣　述異記曰吐綬鳥¶
一名錦帶功曹　錦雞禽經曰腹有彩文曰錦雞張華¶
注狀如鳩鴿膺前五色如孔雀羽出南越山中嵗採捕¶
之為王者冠服之飾　虞衡志曰南中有錦雞一名金¶
雞形如小雞頭項&KR1058;毛金色身紅黄相間極有文彩目¶
<pb:KR3k0055_WYG_430-36a>¶
微白湖南北亦有之　&KR1860;雞似鷺金頂紅觜肉味香脆¶
柔羙甲於水陸之鳥每来於三月三前去於九月九前¶
来則夜至羣飛之聲如雷　杉雞黄冠青綬常住杉樹¶
下頭上有長黄毛如冠頭及頸正青如垂纓　南越志¶
曰新夷縣多杉雞　竹雞格物論曰竹雞比鷓鴣差小¶
毛羽褐色多斑赤文自呼泥滑滑　本草釋名曰山菌¶
子即竹雞也　又曰菌子言味羙如菌也蜀人呼為雞¶
頭鶻南人呼為泥滑滑因其聲也　本草集解曰竹雞¶
<pb:KR3k0055_WYG_430-36b>¶
生江南川廣處處有之多居竹林其性好啼見其儔必¶
鬬捕者以媒誘其鬬因而網之諺云家有竹雞啼白蟻¶
化為泥蓋好食蟻也亦辟壁蝨　英雞出澤州有石英¶
處常食碎石英狀如雞而雉尾體熱無毛腹下毛赤飛¶
翔不逺腸中常有石英人食之取英之功也　秧雞大¶
如小雞白頰長觜短尾背有白斑多居田澤畔夏至後¶
夜鳴達旦秋後即止一種䳾雞亦秧雞之類也大如雞¶
而長脚紅冠雄者大而色褐雌者稍小而色斑秋月即¶
<pb:KR3k0055_WYG_430-37a>¶
無其聲甚大　火雞瀛崕勝覽曰三佛齊國出火雞大¶
如鶴身圎而頸更長頸中有二紅軟冠狀如紅褐尖觜¶
渾身毛如羊毛稀長青色脚長鐵黒其爪甚利或爪破¶
人腹腸出即死好食□炭因名火雞用杖捶碎打不能¶
死¶
　　山雞二¶
增詩唐崔護山雞舞石鏡詩曰廬峰開石鏡人說舞山¶
雞物象纎無隐禽情目自迷景當煙霧歇心喜錦翎齊¶
<pb:KR3k0055_WYG_430-37b>¶
宛轉烏呈彩婆娑鳳欲棲何言資羽族在地得天倪應¶
笑翰名者終朝飲敗醯　温庭筠山雞詩曰石壑動晴¶
景山禽凌翠微繡翎翻草去紅觜啄花歸巢暖碧雲色¶
影孤清鏡輝不知春樹畔何處又分飛　許渾山雞詩¶
曰珍禽暫不扃飛舞躍前庭翠網摧金距雕籠減繡翎¶
月圎疑望鏡花暖似依屏何必舊巢去山山芳草青¶
薛能山雞詩曰五色文勝百鳥王相思兼絶寄芸香由¶
来不是池中物雞樹歸時即取將　宋歐陽修山雞詩¶
<pb:KR3k0055_WYG_430-38a>¶
曰蠻荆鮮人秀厥羙為物怪禽鳥得之多山雞稟其粹¶
衆彩爛成文眞色不可繪仙衣霓紛披女錦花綷䌨輝¶
光日華亂眩轉目睛憊髙田啄秋粟下澗飲泉瀨清唳¶
或相呼舞影還自愛豈知文章累遂使羅網挂及禍誠¶
其媒求友反遭賣有身乃吾患斷尾亦前戒不羣世所¶
驚甚羙衆之害稻粱雖云厚樊縶豈為泰山林歸無期¶
羽翮日已鎩用晦有前言書之可為誡　文同山雞詩¶
曰髙原濯濯弄春暉金碧光纓繪綵衣石溜寫煙晴自¶
<pb:KR3k0055_WYG_430-38b>¶
照巖枝横月夜相依有時勃窣盤跚舞忽地鈎輈格磔¶
啼寄語人間用繒繳瑶臺鸞鳳好同歸　唐劉禹鍚吐¶
綬雞詩曰越山有鳥翔寥廓嗉中天綬光若若越人偶¶
見而竒之因名吐綬江南知四明天姥神仙地朱鳥星¶
精鍾異氣赤玉雕成彪炳毛紅綃剪出玲瓏翅湖煙始¶
開山日髙迎風吐綬盤花絛臨波自染琅玕草映葉疑¶
開王母桃花紅草緑人間事未若靈禽自然貴鶴吐明¶
珠暫報恩鵲銜金印空為瑞春和秋霽野花開玩景尋¶
<pb:KR3k0055_WYG_430-39a>¶
芳處處来翠幕雕籠非所慕珠丸柘彈莫相猜棲月啼¶
煙凌縹緲髙秋先見金霞曉三山仙路寄遥情刷羽揚¶
翹欲上征不學碧雞依井絡願随青鳥向層城大液池¶
中有黄鵠憐君長向卑枝宿何如一借羊角風来聽簫¶
韶九成曲　宋王安石吐綬雞詩曰樊籠寄食老低摧¶
組麗深藏肯自媒天日清明聊一吐兒童初見互驚猜¶
　張舜民咏薛判官吐綬雞詩曰雲飛水宿永相忘却¶
向雕籠仰稻粱春草滿山歸不得對人猶復吐文章¶
<pb:KR3k0055_WYG_430-39b>¶
元周權吐綬雞詩曰巴山靈鳥初離羣葳㽔麗組雲錦¶
文羽翎新刷爪距利采色勝似沙頭鴛晴暾入戸爛相¶
射嗉中有物垂紅碧綬光若若花盤絛出示山童有矜¶
色文章固足媒爾身雕籠拘束還悲辛區區飲啄豈不¶
厚情&KR0359;野樹溪雲春　元鄭允端吐綬雞詩庭院春陰¶
䕶薄寒山禽飛下玉䦨干胸中錦繡無人識閑向東風¶
自吐看　明楊基吐綬雞詩曰暖風晴日融春晝閑看¶
花陰雞吐綬綺縠都將綵羽糚紅絲不待金針繡叠叠¶
<pb:KR3k0055_WYG_430-40a>¶
胭脂縷縷金龍紋盤錯鳳紋深憑誰剪作鴛鴦帶雅稱¶
佳人翡翠衿　宋張舜民錦雞詩序曰焦君以錦雞為¶
贈文彩可愛性復馴狎然終日為家貓所困遂復挈還¶
仍嗣短句魯恭感物性能馴因把華蟲贈里仁雖有文¶
章堪恱目却無言語解媒身只愁貓犬常窺汝胡不山¶
林逺避人好在舊籠還舊主便當歸放澗之濵　劉克¶
莊弔錦雞詩曰炎州産文雞毛羽固天稟朱丹飾尾距¶
綵繡錯襟袵主人極珍憐禽合分俸廩置諸後園中小¶
<pb:KR3k0055_WYG_430-40b>¶
奴司啄飲地荒籠柵疎客見輒危懔黠貍出沒精豪鼠¶
窺伺稔諒垂彼饞涎或瞷君髙枕駭機中夕發果以斃¶
来諗裂冠首立碎嚙嗉聲已噤酷哉三尺喙殘此一段¶
錦長嗟命瘞埋詎忍付烹飪始為文采累終欠智慮審¶
善視雙翠衣衣凉勿嗜寢　宋林光朝乞竹雞詩曰疎¶
籬短短花枝䦨鳩婦不鳴天雨寒鳩婦離家二百日亦¶
有姊妹依故山黄粱不肯啄欲去羽衣殘主人一見一¶
憐汝抱取東家竹雞来戲聚孤村落日不相識各各哀¶
<pb:KR3k0055_WYG_430-41a>¶
　鳴求其主兩鳥勿驚遽低頭聽我語鳩婦入我家必殺¶
　入吾口牀頭瓶甖無餘粒養汝一到十日後東堂數竹¶
　夾新蹊兒童牢落惟愛一竹雞堂心有眢井飢則哺其¶
　泥主人縁窗安淨几丹碧相依安用此竹雞竹雞愼勿¶
　傍人飛我屋三間沉白蟻¶
　原賦晉傅休奕山雞賦曰惟南州之令鳥兼坤離而體¶
　珍被黄中之正色敷文象以飾身翳景山之竹林超游¶
　集乎水濵鑒中流以顧影晞雲表之清塵　宋臨川康¶
<pb:KR3k0055_WYG_430-41b>¶
　王山雞賦曰形鳳婉而鵠峙羽衮蔚而緗暉臨渌湍而¶
　映藻傍青崖而妍飛不隐燿而貽累倏見屈於虞機¶
　¶
　¶
　¶
　¶
　¶
御定淵鑑類函卷四百二十五¶
