# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.979733
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十二
<pb:KR3k0055_WYG_367-1a>¶
　欽定四庫全書¶
御定淵鑑類函卷三百六十二¶
　　珍寳部二(銀/錢)　(銅/)¶
　　　銀一¶
　原許慎說文曰銀白金也　増周禮夏官曰正南曰荆¶
　州其利丹銀　原爾雅曰白金謂之銀其美者謂之鐐¶
　　増又曰鍾山之寳有銀燭(謂有精光/如燭也)　孝經援神契¶
　曰神靈滋液有銀甕不汲自滿　山海經曰扭陽之山¶
<pb:KR3k0055_WYG_367-1b>¶
　其陽多白銀(郭璞曰/即銀也)少陽之山其下多赤銀(銀之/精者)　原¶
　史記封禪書曰殷得金徳銀自山溢　漢書曰益州醘¶
　町山出銀賁古亦出銀　又曰無雷國出銀　又曰黄¶
　金一斤直錢萬朱提銀八兩為流直一千五百八十他¶
　銀一流直千是為銀貨二品(朱提縣名/屬犍為)　魏志曰濊國¶
　男女繫銀廣數寸以為飾　後魏書曰銀出始興陽山¶
　縣又出桂陽陽安縣驪山有銀鑛二石得銀七兩白登¶
　山亦有銀鑛八石得銀七兩(宣武帝詔並置/銀宫每令採鑄)　増唐書¶
<pb:KR3k0055_WYG_367-2a>¶
曰貞觀中御史權萬紀請採宣饒二州諸山銀坑上謂¶
曰昔堯抵璧於山捐珠於谷由是崇名羙號見稱千載¶
後漢桓靈二帝好利賤士為近代庸暗之主卿遂欲將¶
我比桓靈耶是日放令還第　管子曰上有鉛者下有¶
銀　原抱朴子曰銀但不及金玉餌可以地仙　東方¶
朔神異經曰西南有銀山焉長五十餘里廣四五里髙¶
百餘丈皆悉白金不雜土石不生草木　南越志曰遂¶
成縣任山有銀穴銀沙　地鏡圖曰銀之氣夜正白流¶
<pb:KR3k0055_WYG_367-2b>¶
散在地撥之隨手散復合此是也山有蔥下有銀光隱¶
隱正白山有磁石下有銅若金　又曰白銀見為雄雞¶
　廣州記曰廣州市司用銀米　瑞應圖曰王者宴不¶
及醉刑罰中人不為非則銀甕出　増桂陽記曰臨賀¶
山有黑銀　王韶之始興記曰冷君西北有小首山宋¶
元嘉元年夏霖雨山崩自巔及麓崩處有光若星居人¶
聚觀皆是銀礫鑄得銀也　續文獻通考曰大定中定¶
襄部中有銀冶衆議官𣙜爲便節度使張大節曰山澤¶
<pb:KR3k0055_WYG_367-3a>¶
之利當與民共貧而無業者雖嚴刑能禁其竊取乎宜¶
眀諭民授地輸課則游手者有所資於官亦便從之¶
又曰元武宗至大時尚書省臣言别都魯思謂雲南朝¶
河等處産銀令往試之得銀六百五十兩詔立提舉司¶
以巴圖魯斯為達嚕噶齊　又曰明萬厯中雲南土司¶
貢金壺銀盤¶
　　銀二¶
増吴越春秋曰禹登委宛山得金簡青玉為字編以白¶
<pb:KR3k0055_WYG_367-3b>¶
銀　原列異傳曰故司隷校尉上黨鮑子都少時上計¶
掾於道中遇一書生獨行無伴卒得心痛子都下車為¶
按摩奄忽亡不知姓名有素書一卷銀十餅即賣一餅¶
以殯殮餘金以坑之素書著生腹上哭之謂曰若子魂¶
靈有知當令子家知子在此今奉使命不獲久留遂辭¶
而去　増吴志曰孫皓時掘地得銀長一寸廣一分上¶
刻有年月於是改年為天䇿　又曰婁圭為劉表所圍¶
圭飲食健兒數百人人賜銀一斤使擊表　原後魏書¶
<pb:KR3k0055_WYG_367-4a>¶
曰後魏孝明皇帝開恒州銀山之禁與人共之　増南¶
史曰梁陶季直早慧祖甚愛之嘗以四函銀列置於前¶
令諸孫各取一季直時年四嵗獨不取曰若有賜當先¶
父伯不應度及諸孫故不取祖益竒之　彚苑南唐耿¶
先生明道術保大中召入宮自稱耿先生以雪作錠投¶
火中即化為銀　東軒雜錄云張文定公齊賢為南漕¶
時家宴奴竊銀器數件公熟視不問後居相位厮役輩¶
多得班行此奴竟不沾祿乘間泣請公曰爾憶江南竊¶
<pb:KR3k0055_WYG_367-4b>¶
吾銀器乎吾懐之三十年不以告人爾亦不知也　合¶
璧曰宋范文正公仲淹少極貧悴嘗與一術者游病篤¶
告文正曰吾得煉水銀法兒幼不足以付以方授子并¶
白銀一斤内文正懐中後為諫官術者之子已長呼而¶
告之取其方并白金授之封識宛然　山堂肆考曰宋¶
蘇軾少年在金山寺讀書治牀下土見一大甕白銀以¶
土埋之語僧曰吾得官當修建寺宇後數年舉進士令¶
家人掘前銀修寺命僧計數留為後騐十年東坡辭官¶
<pb:KR3k0055_WYG_367-5a>¶
歸家與僧較其數則與所得俸祿相同也　續文獻通¶
考曰宋劉留臺未第時於旅舍獲白金一袋共八十斤¶
盡以還其主蕭然歸家鄉里共鄙之曰得金不能取將¶
復來干人也未幾登第子孫相繼貴顯　又曰王文亮¶
奉化人嘗渡浙江得白金百斤留守三日竟歸其主後¶
以壽終王荆公誌其墓　又曰金世宗大定五年聽人¶
射買寳山縣銀冶　又曰元盩厔人董龍家貧與里人¶
共祀社衆買牲牢龍撰文以祭祭畢分胙久之不平逐¶
<pb:KR3k0055_WYG_367-5b>¶
出龍龍造泥飯以祭泣於樹下将焚文有白鼠銜文入¶
地穴掘之得白金一斗龍不自私率衆首官縣令賢之¶
奏聞旌表其廬曰義夫　山堂肆考曰元世祖時安圖¶
為丞相歸鄉里見一大蛇走入穴中令人掘之得一窖¶
白銀安曰此天與我必與諸人乃召鄉里孤貧老弱者¶
盡散其銀以賑之人沾其惠咸稱天公宰相　續文獻¶
通考曰明陳完天台人舉鄉薦任涇縣教諭嘗與同僚¶
及諸生分膳夫銀内一生多取一錢而去既而少者來¶
<pb:KR3k0055_WYG_367-6a>¶
告完曰多在此遂封一錢與之其人曰多在某人皆知¶
之先生夲不多某安敢受完曰吾寔偶多汝若不受盍¶
棄諸水乎遂棄諸涇¶
　　銀三¶
原洗礦　鑄礫(酈道元水經注曰潺水山源有金銀礦/洗取火合之以成金銀也  下始興記)¶
(詳前/一)　搆宮　為闕(列子曰周穆王執化人之祛騰而/上天暨化人之宮搆以金銀絡以)¶
(珠玉山史記曰蓬萊方丈瀛洲此/三神  也皆以黄金白銀為宮闕)　鏤盤　飾鼎(魏收/後魏)¶
(書曰大武皇帝和平二年詔中尚坊作黄金合盤鏤以/白銀鈿以玫瑰  阮諶三禮圗曰牛鼎受一斛天子飾)¶
<pb:KR3k0055_WYG_367-6b>¶
(以黄金錯/以白銀)　牓闕門　雕層閣(東方朔十洲記曰東方/外有東明山有宮焉左)¶
(右闕而立其髙百尺建以五色門有銀牓以青碧鏤題/曰天地長男之宮  釋智猛游外國傳曰龜兹國髙樓)¶
(層閣金/銀雕飾)　増盂　椀(元史賈文備傳曰文備屯三汊口/備宋兵宋以雲梯三十餘架攻文)¶
(備率兵鏖戰却之憲宗賜以弓矢銀盂以又伯嘉努傳/曰巴延以其前後戰功上聞世祖大恱  銀椀一賜之)¶
　素霧　白衣(湘州記曰曲江縣有銀山上多素霧好/宋徐鉉稽神錄陳尚書言昔在鄉里)¶
(為詩俚人謂之陳舍人比樂天也性疎簡喜賓客常有/二道者一黄衣一白衣詣其家求宿舍之㕔事夜聞二)¶
(客牀上鎗然有聲乆之若無人秉燭視之/見白衣乃銀人也黄衣不復見家遂富)　移牀　建¶
寺(又曰壽州大將趙璘本州有凶宅人莫敢居璘居之/獨㩀中堂夜有物推牀曰我等在此已乆為君所壓)¶
<pb:KR3k0055_WYG_367-7a>¶
(甚不快君可速去乃相與移其牀於庭下璘亦安寢明/日於堂上置牀䖏掘得銀一窖宅遂安  蘇軾事詳前)¶
(二/)　婦成　女化(玉堂閒話宜春郡民章一家以孝義/聞賓客至者皆延納之忽一日晩有)¶
(一羙婦詣門求宿諸婦欣然待之夜深而罷有一子弟/心恱之囑其乳母别止一室夜深潛就之其人身體如)¶
(氷生大驚命燭視之乃一銀人重可千百斤一家驚喜/恐其變化即以炬炭然之乃真白金  彚苑詳注曰說)¶
(寳云唐撫州金谿葛祐二女性至孝敬祐為金谿監銀/場吏時鑛盡熬鋉不成嵗額盡虧祐傾家無以償拷掠)¶
(㡬死二女痛父之拷相與囓齒發誓願以身代父死明/日果同躍冶中俄有隂雲四起烈風雷雨如晦衆皆驚)¶
(異即發爐取其骨已化為白銀矣有司遂釋其父且聞/於朝詔旌異官為立祠囓齒之䖏有池曰㰱血池其廟)¶
(至今尚存鄉民遇水旱/疫病必往禱焉甚靈感)　斫柱　賜盆(稽神錄云饒州/鄧公場采銀之)¶
<pb:KR3k0055_WYG_367-7b>¶
(所山底天祐募銀夫十餘人鑿地道入數歩空闕明朗/有穴如天窗柱石皆白銀也采者持斧入将斫之俄而)¶
(山摧盡壓死自是無敢下者之宋蓼花洲聞錄兵部杜/尚書杜業妻張氏妬悍業憚  如事嚴親烈祖嘗命元)¶
(皇后召張至内庭誡之曰業位望通顯得置妾媵何拘/忌如此豈婦道所宜耶張雪涕而言業夲狂生遭逢聖)¶
(運多壘之初陛下所藉者駑馬未竭耳而又早衰多病/縱之必敗其患将誤於任使烈祖聞之大加奨歎以銀)¶
(盆綵叚/賞之)　交牀　坐椅(元史實喇巴圖爾傳曰納新叛/從諸王裕嚕往征之力戰有功)¶
(納新平帝賞以腰帶及銀交牀等物以又阿克塔齊傳征/巴實伯里與敵兵累戰累㨗樞宻臣  其功聞以銀坐)¶
(椅賜/之)¶
　　銀四¶
<pb:KR3k0055_WYG_367-8a>¶
増詩唐李嶠詠銀詩曰思婦屏輝掩遊人燭影長玉壺¶
初下箭桐井共安牀色帶長河色光浮滿月光靈山有¶
珍甕仙闕薦君王¶
原銘後魏太武帝作黄金盤鏤以白銀銘曰九州致貢¶
殊域来賓乃作兹器錯用竒珍鍜以紫金鏤以燭銀¶
　　銅一¶
増爾雅云白銅謂之鋈赤銅謂之鉼　原尚書曰淮海¶
惟揚州厥貢惟金三品(金銀/銅)　増山海經曰昆吾之山¶
<pb:KR3k0055_WYG_367-8b>¶
其上亦多銅　原越絶書曰鄞山破而出錫若耶涸而¶
出銅歐冶因為純鉤之劒　増史記曰龍門碣石多銅¶
鐵　原漢書曰凡律度量衡用銅者所以同天下齊風¶
俗也銅為物至精不為燥溼寒暑變其節不為風雨曝¶
露改其形似於士君子之行是以用銅也用竹為引者¶
事之宜也(竹長十丈髙一丈唯竹/篾軟而堅宜為之也)　又曰吴有鄣郡銅¶
山即招致天下人亡命者盜鑄錢以故土賦無而國用¶
饒　世語曰太康八年凌雲臺上生銅　増通鑑曰以¶
<pb:KR3k0055_WYG_367-9a>¶
銅為鑑可正衣冠矣　唐書曰開元中許昌縣之唐祠¶
掘地得古銅罇又隱起雙鯉篆書文曰宜子　唐書食¶
貨志劉秘曰銅之為兵不如鐵為器不如漆禁銅則人¶
無所用盗鑄者少　淮南子曰銅英青　士幃曰銅出¶
於石為鈴則小鑄鐘則大　𤣥中記曰銅之精為童奴¶
　荆州記曰衡陽重安縣有巖塘故老相傳云此塘中¶
有銅神今猶時聞銅聲水傳變綠魚為之死　宋蘇軾¶
物類相感志曰荸薺煑銅則軟甘草煮銅則硬　朝野¶
<pb:KR3k0055_WYG_367-9b>¶
雜記宋朝銅坑冶閩蜀湖廣江淮浙路皆有之祖宗時¶
天下嵗産銅七百五萬斤有竒渡江後其數日減　續¶
文獻通考曰金章宗明昌中監察御史李炳言頃聞有¶
司奏在官銅數可支十年若復每嵗令夫匠過界逺採¶
不惟多費復恐或生邊釁若支用将盡之日止可於界¶
内採煉從之　明蒋一葵長安客話曰太醫院署有古¶
銅人虛中注水關竅畢通古色蒼碧瑩然射目相傳海¶
潮中出者¶
<pb:KR3k0055_WYG_367-10a>¶
　　銅二¶
原左傳曰鄭伯朝楚楚子與之金曰無以為兵使鑄三¶
鐘　増史記曰張孟談董安于之治晉陽也宫室之堂¶
皆以鍊銅為柱　原又曰秦始皇鑄天下兵器為十二¶
金人各重千斤　漢書曰上使善相相鄧通曰當貧餓¶
死文帝於是賜通蜀東道銅山鑄錢(詳/錢)　増又曰武帝¶
即位好鬼神之事李少君以却老方見上上有故銅器¶
問少君少君曰此器齊桓公十年陳于柏寢已而案其¶
<pb:KR3k0055_WYG_367-10b>¶
刻果齊桓公器　原華嶠後漢書曰靈帝時遂使鉤盾¶
令宋典繕治南宫又使掖庭令畢嵐鑄銅人四列於蒼¶
龍𤣥武門外又鑄四鐘皆受二千斛縣於堂及雲臺殿¶
殿前又鑄天祿蝦蟇吐水渴烏施於橋西用灑南北郊¶
路以省百姓灑南道之費　増後漢書曰馬援善别名¶
馬於交阯得駱越銅鼓乃鑄為馬式　又曰崔烈入錢¶
五百萬為司徒久之不自安從容問其子鈞曰吾居三¶
公於外議何如鈞對曰論者嫌其銅臭　原魏畧曰明¶
<pb:KR3k0055_WYG_367-11a>¶
帝徙長安諸鍾簴駱駝銅人承露盤折銅人重不可致¶
留於霸城又列坐於司馬門外　晉諸公贊曰司馬模¶
居闗中鑄壊銅人鍾簴為金器以易榖　林邑記曰林¶
邑王范文鑄銅屋　増後趙錄曰石勒徙洛陽銅馬二¶
於襄國列之永鄷門　唐書曰初天寳中天下州郡皆¶
鑄𤣥宗擬其形容首冠環燄足承菡萏與尊佛之像間¶
列於殿堂號為貞容　孔帖髙麗地産銅周世宗時遣¶
尚書市銅髙麗　續文獻通考曰金世宗大定中定襄¶
<pb:KR3k0055_WYG_367-11b>¶
退吏誣縣民匿銅者十八村節度使張大節廉得其寔¶
抵吏罪民斲石頌之¶
　　銅三¶
原鑄鼎　探鉤(黄帝采首山之銅鑄鼎荆山下時三輔/漢錄記張氏先為京都功曹晨  早起)¶
(忽有鳩從内飛下投入張氏懐中探之得一銅鉤官至/數郡太守後失鉤官亦絶矣案幽明錄銅作金詳金探)¶
(鳩/注)　鑿井得　即山鑄(龎儉鑿井得銅/  下吴王濞事)　錢號鄧通¶
臭嫌崔烈(漢文帝賜鄧通銅山鑄錢布/天下世號鄧通錢  下詳二)　増鴨盆　龍¶
形(彚苑詳注門村朱家舊蓄一古銅盆中有鴨形隱然/初不以為異後有農墾田獲一銅鴨農不識賤價售)¶
<pb:KR3k0055_WYG_367-12a>¶
(於朱以合盆影不差毫釐注水盆中鴨輒自浮而浴也/  史記秦使徐福入海還偽辭曰臣見海中大神曰汝)¶
(秦王之神薄得觀而不得取從臣往蓬萊山/見芝城宮闕有使者銅色而龍形光上照天)　水緑¶
草黄(上詳前一下地鏡圗曰/草莖黄秀  有銅噐)　石㸃　風磨(潛確類書/銅亦有青)¶
(白黄赤紫五色青白者為上赤銅以盧干石㸃之則為/黄銅矣一云銅止有赤色一種他色皆其變也  又曰)¶
(鍮鉐黄銅似金者明皇極殿頂名是/風磨銅更貴於金一云即鍮鉐也)　鑿山　鑱德(合/璧)¶
(曰韓洄上言今商州紅崖産銅而洛源監久廢請鑿山/取銅即治舊監  孔帖曰唐馬總遷安南都䕶建二銅)¶
(柱於故處鑱著唐/徳以明伏波之裔)　無雷出　髙麗貢(漢書曰無雷國/出銅  下詳二)¶
　不可作弩　陶以為金(淮南子曰銅不可以為弩得/神異經曰入金山下四丈)¶
<pb:KR3k0055_WYG_367-12b>¶
(丹陽銅張華曰此銅與金相/似典術曰陶丹銅以為金)¶
　　銅四¶
原萬物為銅(賈誼鵩/鳥賦)　増牡銅牝銅(金簡記云取牡銅/以為雄劒取牝銅)¶
(以為/雌劒)　采銅(唐書食貨志元和天下嵗采銅二十六萬/六千斤及宣宗嵗銅六十五萬六千斤)¶
　銅末和酒(朝野僉載定州人崔務墜馬折足醫者令/取銅末和酒服之遂痊及務亡後十餘年)¶
(改𦵏視其脛骨/折䖏有銅束之)¶
　　銅五¶
増詩宋歐陽修詩曰素絲悲青銅¶
<pb:KR3k0055_WYG_367-13a>¶
原贊晉郭璞赤銅贊曰昆吾之山名銅所在切玉如泥¶
火炎其采尸子所歎驗之汲宰¶
原表梁沈約為栁世隆上銅表曰夫幣以周務貨以賑¶
民阜國康治莫尚乎此周氏致平始於圜法漢世㡬措¶
資於貫朽名鑪化金良工盡藝方將盈金中藏収功上¶
苑南楚陋其方府西京鄙其部内¶
　　錢一¶
原周禮地官曰泉府上士四人中士八人下士十有六¶
<pb:KR3k0055_WYG_367-13b>¶
人(鄭𤣥注曰/泉或作錢)國語曰周景王二十一年将鑄大錢以振¶
救人於是乎有母權子而行(母重也重大倍故為母子/輕也其輕小半故為子)¶
漢書曰秦兼天下幣為二等黄金為上幣銅錢質如周¶
錢文曰半兩重如其文而珠玉龜貝銀錫之屬為噐飾¶
寳藏不為幣也漢髙后二年行八銖錢六年行五銖錢¶
(應劭曰秦作錢質如周錢文曰半兩則八銖也漢以太/重更鑄莢錢今民間榆莢錢是也人患其太輕復行八)¶
(銖錢五銖者應/劭所謂莢錢)文帝五年除盜鑄錢令更造四銖錢(四/銖)¶
(錢文亦/曰半兩)武帝建元中行三銖錢五年罷三銖行半兩時¶
<pb:KR3k0055_WYG_367-14a>¶
郡國鑄錢多輕京師鑄官赤仄禁郡國無得鑄専令上¶
林三官鑄而天下非官錢不得行王莽居攝變漢制造¶
大錢徑寸二分重十二銖文曰大錢五十又造契刀錯¶
刀契刀其環如大錢身形如刀長二寸文曰契刀五百¶
錯刀以黄金錯其文曰一刀直五千與五銖錢凡四品¶
並行莽即真以劉字有金刀乃罷錯刀契刀及五銖錢¶
更作金銀龜貝錢布之品名曰寶貨小錢徑六分重一¶
銖文曰小錢直一次七分三銖曰么錢一十次八分五¶
<pb:KR3k0055_WYG_367-14b>¶
銖曰幼錢二十次九分七銖曰中錢三十次一寸九銖¶
曰壯錢四十因前大錢五十是為錢貨六品魏志曰黄¶
初三年以榖貴罷五銖錢華陽國志曰公孫述廢銅錢¶
置鐵錢百姓貨賣不行宋書曰元嘉七年六一錢署鑄¶
四銖錢裴子野宋畧曰泰始中沈慶之啓通私鑄而錢¶
大壊矣一貫長三寸謂之鵞眼錢減此者謂綖環錢貫¶
之以縷入水不沈市井不復料數十萬不盈一掬斗米¶
一萬他物稱之至是禁鵞眼綖環餘别通用也(初學/記)¶
<pb:KR3k0055_WYG_367-15a>¶
増梁有女錢稚錢對文錢豐貨錢(俗謂之男錢言婦/人佩之即生男也)破¶
嶺以東八十為陌名曰東錢江郢以上七十為陌名曰¶
西錢京師以九十為陌名曰長錢大同中乃詔用足陌¶
陳宣帝鑄大貨六銖以一當五銖之十後魏初鑄太和¶
錢孝莊時更鑄永安錢北齊文宣受東魏禪改鑄常平¶
五銖製造甚精後周建徳中鑄五行大布錢以一當十¶
大成初又鑄永通萬國錢以一當千隋開皇初更鑄新¶
錢背靣肉好皆有周郭唐武徳初鑄開通元寳乾封初¶
<pb:KR3k0055_WYG_367-15b>¶
改鑄乾封泉寳已而舊錢多費復行開通元寳錢肅宗¶
初以國用不足乃鑄乾元重寳五代相承皆用唐錢宋¶
初錢文曰宋元通寳太平興國後又鑄太平通寳錢太¶
宗親書淳化元寶作真行草三體自後每改元必更鑄¶
以年號元寶為文及改號寶元文當曰寶元元寶詔學¶
士議請改曰豐濟元寳仁宗特命以皇宋通寳為文慶¶
厯以後復冠以年號遼景宗始鑄乾亨新錢聖宗兼鑄¶
太平錢道宗之世錢有四等曰咸雍太康太安壽隆天¶
<pb:KR3k0055_WYG_367-16a>¶
祚之世更鑄乾統天慶二等新錢金初用遼宋舊錢海¶
陵時始鑄正隆錢字文峻整世宗時鑄錢文曰大定通¶
寶章宗鑄泰和重寶錢宣宗鑄貞祐通寶錢元光初行¶
興定寶錢元得天下行楮幣不用錢武宗時初行錢法¶
其錢曰至大通寶者一文準至大銀一釐曰大元通寳¶
者一文準至大通寶一十文已而皆廢不行明洪武初¶
鑄大中通寳錢與歷代錢兼行成祖錢曰永樂通寳宣¶
宗曰宣徳通寶錢孝宗曰𢎞治通寳錢世宗曰嘉靖通¶
<pb:KR3k0055_WYG_367-16b>¶
寶錢三十二年令照新式鑄洪武至正徳紀元九號錢¶
穆宗錢曰隆慶通寶神宗錢曰萬厯通寶(並見正續/文獻通考)¶
易歸藏曰有人將來遺我錢財日夜望之　周禮注曰¶
錢泉也其藏曰泉其行曰布取名流行無不徧也　原¶
史記曰漢興七十餘年之間國家無事廪庾皆滿而庫¶
府餘貨財京師之錢累百巨萬貫朽而不可較　漢書¶
東方朔曰侏儒長三尺餘俸一囊粟給錢百三十臣朔¶
長九尺餘亦一囊粟錢二百四十　東觀漢記曰馬援¶
<pb:KR3k0055_WYG_367-17a>¶
在隴西上書曰富民之夲在於食貨宜如舊鑄五銖錢¶
天下賴其便　増後唐書曰朱守殷奏於積善坊得古¶
文錢四百五十六文曰得一元寳四百四十文順天元¶
寳一十六文守殷進納勅曰凡窺竒異盡繫休明所獲¶
錢文式昭元貺得一者佇歸於一統順天者式契於天¶
心道煥一時事光千載殊休繼出信史必書宜付史館¶
　韓子曰或令孺子懐錢挈一甕往沽而狗齕之酒所¶
以酸　韓詩曰既阻我徳賈用不售一錢之物舉賣百¶
<pb:KR3k0055_WYG_367-17b>¶
何時當售　揚子曰手中無錢而欲往市貨貨主問錢¶
何在曰無錢貨主必不與也胸中無學猶手中無錢也¶
　草木子云元朝止行鈔法而不鑄錢獨至大官裏行¶
至大二等錢當五以蒙古字書小錢以楷書及至正官¶
裏托克托為相立寳錢提舉司鑄至正錢尋亦罷鑄　原¶
地鏡圖曰銅錢之氣望之如青雲　増郭氏婚禮謁贊¶
文曰金錢為質所歷長久金取和明錢用不止　唐牛¶
僧孺策曰自晉以東厥錢用青金自河以北厥錢用黒¶
<pb:KR3k0055_WYG_367-18a>¶
金是殊異之禁不及矣　宋夷堅志云撲滿者以竹為¶
竅為蓄錢具有入竅而無出竅滿則撲之　蘇軾物類¶
相感志曰銅錢與胡桃一處嚼之錢易碎　續文獻通¶
考曰遼道宗大安中禁錢出境　又曰金世宗大㝎中¶
諭宰臣云今者外路見錢其數甚多聞有六千餘萬貫¶
皆在僻䖏積貯不散與無等耳今中都嵗費三百萬貫¶
支用不繼不若致之京師不過少有輓運之費縱所費¶
多亦不過散在民耳　又元多爾濟曰法有便否不當¶
<pb:KR3k0055_WYG_367-18b>¶
視立法之人為廢置銀鈔固當廢銅錢與楮幣相權而¶
用之昔之道也國無廢寳民無失利未可遽廢也言雖¶
不用時論是之　明長安客話曰涿州舊有塔在桑乾¶
河中名鎮河塔嘉靖元年塔崩内有古錢皆飛空如蜨¶
　　錢二¶
原六韜曰武王入殷散鹿臺之金錢以與殷民　漢書¶
曰凡貨金錢布帛之用夏殷以前其詳靡記太公為周¶
立九府圜法(圜即/錢也)　史記曰初蘇秦之燕貸百錢為資¶
<pb:KR3k0055_WYG_367-19a>¶
及貴以百金償之徧報諸所嘗見徳者其從者一人獨¶
未得報乃前自言蘇秦曰我非忘子子之與我至燕再¶
三欲去我易水之上方是時我困故望子深是以後子¶
子今亦得矣　又曰髙祖以吏繇咸陽吏皆送奉錢三¶
蕭何獨以五(或三百/或五百)及封鄼侯乃益封二千户以獨贏¶
奉錢二也　又曰單父人呂公善沛令避仇從之客因¶
家焉沛中豪傑吏聞令有客皆往賀蕭何為主吏主進¶
令諸大夫曰不滿千錢坐之堂下髙祖為亭長素易諸¶
<pb:KR3k0055_WYG_367-19b>¶
吏乃紿為謁者曰賀錢萬寔不持一錢謁入呂公大驚¶
起迎之門呂公者好相人見髙祖狀貌因重敬之引入¶
座蕭何曰劉季固多大言者矣　又曰上使善相者相¶
鄧通曰當貧饑死文帝曰能富通者在我何謂貧於是¶
賜通蜀嚴道銅山得自鑄錢號鄧氏錢布天下(詳寵/幸篇)¶
又曰安息國以銀為錢錢如王靣　漢書曰武帝時公¶
卿請令鑄官錢赤仄(如淳注曰以/赤銅為其郛)一當五官用非赤仄¶
不得行(俗所謂/紫紺錢)　又曰張安世以父子封侯在位太盛¶
<pb:KR3k0055_WYG_367-20a>¶
乃辭祿詔都内别藏張氏無名錢以百萬數(都内主/藏官)¶
東觀漢記光祿勲杜林與馬援鄉里親厚援南方還時¶
林馬適死援遣子持一匹馬遺林曰朋友有車馬之饋¶
可以修之居數月林遣子奉書曰將軍内施九族外有¶
賓客望恩者多林父子食禄禄出常有盈今奉錢五萬¶
援受之謂兒曰當以此為法林所以勝我者也　又曰¶
鄭均兄為縣游擊受禮遺均數諫止不聽即脫身出作¶
嵗餘得數萬錢歸以與兄曰錢盡可復得為吏坐贓終¶
<pb:KR3k0055_WYG_367-20b>¶
身棄捐兄感其語遂有㢘潔稱　増又曰趙勤字益卿¶
劉賜姊子勤童幼有志操往來賜家國租適到時勤在¶
旁賜指錢示勤曰拜乞汝三十萬勤曰拜而得錢非義¶
取終不肯拜　原汝南先賢傳曰平輿闞敞為郡五官¶
掾太守第五常被徵以俸錢百三十萬寄敝敞埋置堂¶
上後常舉家患死惟有孤孫九嵗臨死語云吾有錢三¶
十萬寄掾闞敞孫長大來求敞敞見之悲喜取錢盡還¶
之孫曰祖惟言三十萬爾今乃百三十萬誠不敢當敞¶
<pb:KR3k0055_WYG_367-21a>¶
曰府君疾困謬言爾郎君無疑　増蜀志曰劉類為𢎞¶
農太守使人掘地求錢所在市里皆有孔穴　原郭子¶
曰王衍字夷甫雅尚𤣥逺又疾其婦貪口未嘗言錢婦¶
欲試之夜令婢以錢繞牀不得行夷甫晨起見錢閡之¶
令婢舉阿堵物去　世說曰王武子移地近北邙於時¶
人多地貴武子好馬射買地作埒編錢布地竟埒時號¶
金埒　増宋書曰始興王濬嘗送錢三萬餉袁淑一宿¶
復遣追取言使人謬誤欲以戲淑淑致書曰聞之前志¶
<pb:KR3k0055_WYG_367-21b>¶
一年之中一與一奪義士猶或非之況宻邇旬次何其¶
裒益之亟也竊恐二三諸侯何以觀之　又曰劉凝之¶
隱居荆州年饑衡陽王義季慮凝之餒斃餉錢十萬凝¶
之大喜將錢至市門觀有饑色者悉分與之俄頃而盡¶
　梁書曰宋季雅罷南康郡市宅居呂僧珍宅側僧珍¶
問價雅曰千一百萬怪其貴季雅曰百萬買宅千萬買¶
鄰及僧珍生子季雅往賀署函曰錢一千閽人少之不¶
為通强之乃進僧珍疑其故親自發乃金錢　又曰江¶
<pb:KR3k0055_WYG_367-22a>¶
禄為武寧郡頗有資產積錢於壁壁為之倒迮銅物皆¶
鳴人戲之曰所謂銅山西傾洛鐘東應者也　後魏書¶
曰王昕為汝南王恱騎兵參軍恱數散錢於地令諸佐¶
爭拾之昕獨不拾恱又散銀錢以目昕乃取其一　唐¶
書曰初開元錢之文給事中歐陽詢制詞及書時稱其¶
工字合八分及篆隸三體其詞先上後下次左後右讀¶
之自上及左迴環讀之其義亦通俗謂之開通元寳錢¶
(鄭䖍會粹云詢初進蠟様日文徳/皇后掐一甲文故錢上有掐文)　又曰乾元中李輔¶
<pb:KR3k0055_WYG_367-22b>¶
國奏内飛龍廏鑄鐘投乾元新錢二文於鑪而祈曰如¶
聖躬萬福國祚無疆凶孽殄除四方寧謐則願不銷不¶
鑠一隂一陽並見於外鐘成一如所祈　又曰李希烈¶
旣平淮西節度使陳仙竒進錢一文大小如開通之狀¶
文曰天下太平云於希烈庭中得之命宰臣召百寮徧¶
視之　晉書曰右驍衛大將軍張□始在雍州因春景¶
舒和出遊近郊憇於大塚之上忽有黄雀銜一銅錢置¶
之而去未㡬復於衙院晝卧見二雀相鬭畢各銜一錢¶
<pb:KR3k0055_WYG_367-23a>¶
落於□帽後所獲三錢嘗祕於巾箱識者以爲大富之¶
徵　侯鯖錄曰從來錢文未有草書者淳化中太宗始¶
以宸翰為之旣成以賜近臣　宋蔡絛鐵圍山叢譚曰¶
狄武襄征儂智髙兵出桂林之南道旁有一大廟人謂¶
其神甚靈武襄遽為駐節禱之祝曰勝負無以為據乃¶
取百錢自持之且與神約果大捷則投此期盡錢靣也¶
左右諫止儻不如意恐沮師武襄不聽萬衆方聳視已¶
揮手倐一擲則百錢盡紅矣於是舉軍歡呼聲震林野¶
<pb:KR3k0055_WYG_367-23b>¶
武襄亦大喜顧左右取百釘來即隨錢疎宻布地而釘¶
帖之加之青紗籠覆手自封焉曰俟凱旋當謝神取錢¶
其後破崑崙關敗智髙平邕管師還如言取錢與幕府¶
士大夫共視之乃兩字錢也　俞文豹清夜錄曰温公¶
一日過獨樂園見創一厠屋問守園者何從得錢對曰¶
積遊賞者所得公曰何不留以自用對曰只相公不要¶
錢　續文獻通考曰宋理宗寶祐三年六月仙遊縣南¶
橋溪上魁星祠前溪中湧出開元錢居民取之錢背有¶
<pb:KR3k0055_WYG_367-24a>¶
閩字或福字　又曰鄧珙湘隂人為豐城主簿夜聞庫¶
丁聚哭問之曰失官錢三百貫恐獲罪珙盡以錢代為¶
還官其人感恵以二女獻不納時論髙之　又曰歙人¶
查道淳化中赴舉不能行親族裒三萬錢遺之道出滑¶
臺過父友呂翁家翁死貧無以𦵏母兄将鬻女道傾嚢¶
錢與之為其女擇壻捐財資送　又曰遼聖宗統和十¶
四年鑿大安山取劉守光所藏錢　元史王都中傳武¶
宗詔更鈔法行銅錢以都中為通才除江淮錢貨監凡¶
<pb:KR3k0055_WYG_367-24b>¶
天下為監者六惟江淮所鑄錢號最精　續文獻通考¶
曰明太祖洪武八年庫錢飛時南臺民家屋上有錢豎¶
立瓦上各貫以竹或得一二十文皆庫錢也　稗史彚¶
編成化丁酉六月九日京師大雨雨中往往得錢王文¶
恪公鏊有詩紀事云蒼天似閔斯人困故向雲中撒與¶
錢錢若了時民又困何如只賜與豐年¶
　　錢三¶
原鮫文　鵞眼(洞冥記曰帝升望月臺有三青鴨化為/三小童皆著青綺文襦合握鮫文之大)¶
<pb:KR3k0055_WYG_367-25a>¶
(錢三枚以置帝几前身止而影/動因名曰輕影錢  下詳前一)　贖罪　買官(漢書曰/隆慮公)¶
(主病因以金千斤錢千萬為子昭平君豫贖一死罪武/帝許之  九州春秋曰靈帝賣官廷尉崔烈入錢五百)¶
(萬以買司徒烈拜之日天子臨軒/顧謂左右曰恨不小靳可至千萬)　青蚨　白撰(干寳/搜神)¶
(記曰南方有蟲其形似蟬而大其子著草葉如蠶種得/子以歸則母飛来就之殺其母以血塗子以子塗母用)¶
(錢貨市旋則自還故淮南子術以之還錢名曰青蚨地/漢書曰武帝更錢造銀錫為白金以為天用莫如龍)¶
(用莫如馬人用莫如龜故白金三品/其一重八兩圜之其文龍名曰白撰)　選一　投三(華/嶠)¶
(後漢書曰劉寵字祖榮拜會稽太守政不煩苛徵為將/作大匠山隂有五六老叟賫百錢送寵曰鄙生未嘗識)¶
(郡朝自明府以來狗不夜吠人不見吏今聞當見棄去/故自扶奉送寵每人選一大錢受之  趙岐三輔決錄)¶
<pb:KR3k0055_WYG_367-25b>¶
(曰安陵清者項仲山飲/馬渭水每投三錢而去)　白金　赤仄(上詳白撰注/  下詳前一)¶
體乾　效地(綦母氏錢神論曰黄/爲長男錫為適婦天)　(為父白銀為母鉛/剛堅湏火終始體)¶
(圓應乾孔方效地之王隱晉書曰恵帝時/魯褒錢神論曰錢  為體有乾坤之象)　數甕　一¶
囊(王韶之始興記曰勞口東㟁有石四方髙百餘仞其/狀如臺注云父老相傳此石昔有三人伐木以作橋)¶
(於石頂戯見數甕錢其取半甕還腹趙壹詩曰伊/憂北堂上抗𦵏倚門前文史徒滿  不如一囊錢)　三¶
官鑄　九府法(並詳/前一)　泉布　貫朽(言寳貨之行如泉/之布故名之  下)¶
(史記詳/前一)　有癖　無名(晉和嶠貪財人謂之/有錢癖  下詳前二)　夢磨¶
業鑄(魏文帝問周宣曰夢磨錢文令滅乃更明何也宣/曰陛下家事應之時陳思王云云  史記趙國以)¶
<pb:KR3k0055_WYG_367-26a>¶
(冶鑄為業王數訟錢/事張湯常排趙王)　血塗(詳初/學記)　肉好　買金埒¶
賜銅山(上詳前二/下詳銅)　飲馬投　鑿井得(郝㢘飲馬投/錢  下詳銅)¶
□緡　磨質(漢武初笇緡錢/  取鋊屑也)　範金　置鐵(禮置公孫/述  鐵錢)¶
　採山　沉水(採山鑄錢不綖/環錢入水  沉)　杖頭挂　河間數(阮/宣)¶
(子百錢挂杖頭數漢/謡河間姹女工  錢)　散金　藏鏹　鼓鑄　鎔範(鎔/範)¶
(而合/法度)　流行　銷漏(文選云銷漏參倍/言錢之銷磨缺漏)　輕重相權¶
大小兼利(漢以秦錢重更令鑄榆莢錢有子母相權而/行小大利之子母者錢之輕重也民患輕為)¶
(重是母權子患重作輕/亦不廢重是子權母也)　道元作論　夷甫不言(魯褒/字道)¶
<pb:KR3k0055_WYG_367-26b>¶
(元作錢神論見/後  下詳前二)　罷以便農　鑄而斂貨(貢禹請罷鑄/錢官以便農)¶
(除其租銖之律注云依田畞欲其除市井銖兩之租削/其律也使百姓歸農復古之道  蜀劉備收成都士衆)¶
(皆畧盡府庫財寳軍用不足備憂之劉巴子初曰/鑄直百錢平物價令吏為官市備從之數月充足)　豐¶
國省刑　多姦爭利(晉桓𤣥輔政議欲廢錢用榖帛孔/琳之議巧偽之人溼榖以要利薄)¶
(絹以充資故用錢非惟豐國亦以省刑耳封後漢張材/議以為宜令天下&KR0662;以布為市買皆用之  錢勿出尚)¶
(書朱暉議布錢為租則吏多/姦官自賣鹽則與下爭利)　榆莢五銖既將私鑄¶
竹刑三尺難逭國章　圎而函方立泉貨之法　母以¶
權子制輕重之宜　増龍甃　雀銜(唐段成式酉陽雜/俎元和初洛陽村)¶
<pb:KR3k0055_WYG_367-27a>¶
(百姓王清傭力得錢五繯因買田畔一枯栗樹將為薪/以求利經宿為鄰人盗砍創及腹忽有黒蛇舉首如臂)¶
(語人曰我王清夲也汝勿砍其人驚懼失斤而走及明/王清率子孫薪之復掘其根根下得大甕二散錢寔之)¶
(王清因是獲利而歸十餘年巨富遂/甃錢為龍形號王清夲  下詳前二)　父還　子敵(梁/書)¶
(庾丹父景休位御史中丞丹少有雋才與伏挺何子明/俱為周捨所狎初景休罷巴東郡頗有資產丹負錢數)¶
(百萬責者填門景休怒不為之償既而朝賢之丹不至/景休景休恱乃&KR0662;為還之  宋書曰戴法興父碩子家)¶
(貧二兄延壽延興並修立延壽善書法興好學山隂有/陳載者家富有錢三千萬鄉人或云戴碩子三兒敵陳)¶
(載三千/萬錢)　買水　繫枝(梁書曰何逺為武昌太守武昌/俗皆汲江水盛夏逺患水温每)¶
(以錢買人井寒水不受錢者則連水還之此邴原别傳/曰原避地遼東嘗行得遺錢拾以繫樹枝  錢既不見)¶
<pb:KR3k0055_WYG_367-27b>¶
(取而繫錢者多原問其故荅者謂之神樹原惡由/已而成淫祀乃辨之由是里中遂斂其錢以為社)　西¶
邸　東園(桓範世論漢靈帝置西園之邸賣爵號曰禮/錢  山堂肆考東漢拜三公者輸東園禮錢)¶
　王老　清童(南部新書王元寶富厚人以錢文有元/寳字因呼錢為王老  唐人小說岑文)¶
(夲山亭避暑忽有人叩門云上清童子元寶參奉冠青/圎角冠衣淺青衣自言由漢得果成仙語以漢魏間事)¶
(了如目睹岑因問其冠帔荅曰僕外服圎而心方正此/上清五銖服也天衣六銖尤細五銖也言訖送出門而)¶
(去行數歩至牆下忽不見文夲使人掘之乃一古墓其/中惟得一古錢文本方悟上清童子者謂青銅也名元)¶
(寳者錢之文也外圎心方正錢之狀也青衣者銅衣也/五銖者亦錢文也此乃漢朝所鑄也文夲自是錢帛日)¶
(盛至中書令忽失/古錢岑遂亡矣)　土爲　錫鑄(後唐書曰劉仁恭在/幽州以墐土為錢令)¶
<pb:KR3k0055_WYG_367-28a>¶
(部人行使聚銅錢於山上為無窮之計銅唐書曰元和/中王鍔奏請於當管蔚州界加置鑪鑄  錢漸廢錫錢)¶
　質史　載名(南史梁謝舉兄子僑素貴嘗一朝無食/其子啓欲以班史質錢荅曰寧餓死豈)¶
(可以此充食乎載揚子法言蜀富賈/人賫錢十萬願  一名子雲不聽)　繫鞾　貫竹(朝/野)¶
(僉載鄭愔為吏部侍郎掌選贓汚狼籍引銓有選人繫/百錢於鞾帶上愔問其故荅曰當今之選非錢不行愔)¶
(默而不言前下/明太祖詳  二)　黃榜　紫標(梁書武帝弟蕭宏錢百/萬一聚黄榜標之千萬)¶
(一庫挂一紫標如此三千餘間武帝見之/計錢三億餘萬帝少子綬作錢愚論譏之)　用銀　變¶
土(續文獻通考金世宗大定十八年代州立監鑄錢初/鑄斑駁不可用更命工部郎中張大節吏部員外郎)¶
(麻珪監鑄其錢文曰大定通寳字文肉好丗傳其錢料/微用銀云  異苑曰桂陽臨武徐孫太元中江行見岸)¶
<pb:KR3k0055_WYG_367-28b>¶
(有錢溢出即輦著船/中須㬰&KR0662;變成土)　觸籬　貼壁(幽明錄曰海陵民/王尋先居家單貧)¶
(嘗因大風雨散錢飛至其家來觸籬園誤落餘處拾而/得之尋後巨富錢至數千萬遂擅名於江表  明李日)¶
(華篷窗夜話曰鞔村主人其先窖藏榖十餘屋傳其子/一日發之&KR0662;化為錢又復禁閉迨其孫錢栩栩飛出一)¶
(一貼壁拂之不下俄化為字令儒者辨之一一都是好/文鄉里閧稱鞔村家有文章就視窮詰皆錢榖轉轉幻)¶
(化異/哉)　蝶飛　牛吼(上詳一常孔帖五代袁正辭積錢/盈室中  有聲人以為妖勸其散)¶
(積以禳之正辭曰吾聞物之有/聲求其同類耳宜益以錢必止)　月形　花徑(又曰驃/國以金)¶
(銀為錢形如半月柱開元天寳遺事王/元寳以錦繡石為  以錢為甃花徑)　整甕凍爐¶
(徐鉉稽神錄建安有村人小舟建溪往來采薪為業山/上忽有數錢流下尋至山半樹下有大甕錢滿其中而)¶
<pb:KR3k0055_WYG_367-29a>¶
(甕少欹故錢流出於是推正以石榰之取五百餘錢歸/率家人往将盡取之而忘其所徘徊數日不忍去夜夢)¶
(人曰錢有主不可取也向為甕欹以五百雇爾正之耳/  蘇軾物類相感志曰伏中不可鑄錢汁不清名爐凍)¶
　萬選　三爐(孔帖貟半千稱張鷟文猶青銅錢萬選/萬中時號青錢學士  唐書武徳中置)¶
(錢監於洛并益等諸州今上齊王/元吉賜三爐右僕射裴寂一爐)　草書　潤筆(宋太/宗詳)¶
(前二書北史隋鄭譯自隆州徵還帝令内史李徳林立/作詔  復爵國公位上柱國髙熲戲曰筆乾荅曰出為)¶
(方岳杖筞言歸何/以潤筆上大笑)　用陽　塞屋(續文獻通考元世祖/嘗以錢幣問太保劉)¶
(秉忠秉忠對曰錢用於陽楮用於隂相事文類聚宋太/祖嘗與趙普議事不合上曰安得宰  如桑維翰者與)¶
(之謀乎普曰使維翰在陛下亦不用蓋維翰喜愛錢上/曰茍用其長當䕶其短措大眼孔小賜與十萬貫則塞)¶
<pb:KR3k0055_WYG_367-29b>¶
(破屋/子矣)　童子褁　仙公呼(荆州記曰義熙中有童子羣/浴南陽淯水忽涯邊有錢出)¶
(如流沙因競取之手滿放地尋復行去乃以衫衣褁縛/各有所得  葛仙翁别傳曰取十錢使人一一投井中)¶
(公井上以噐呼錢人見從/井中一一飛出入公器中)　大郭厚輪　鱗差螭縮(太/平)¶
(御覽曹武為右衛将軍晩節在雍州致見錢七十萬皆/厚輪大郭  山堂肆考孫權文曰有和長輿者巨萬藏)¶
(家貫朽仄磨鱗差螭縮陳陳/腥澀死而有知是謂錢鬼)　視如瓦石　散諸親友¶
(宋書山隂人孔祐至行通神隠於四明山嘗見山谷中/有數百斛錢視之如瓦石不異  南史蕭恵明子珍素)¶
(梁天監中位丹陽丞初拜日帝/賜錢八萬珍素一朝散之親友)　滿手挼成　徧身摸¶
出(大中遺事軒轅先生居羅浮山宣宗召至禁中能以/桐竹葉滿手挼之&KR0662;成錢  沈玢續仙傳唐馬湘字)¶
<pb:KR3k0055_WYG_367-30a>¶
(自然有道術嘗於江南刺史馬植坐上/能徧身摸出青銅錢投井中呼之即出)　尉遲給帖¶
長孺與民(逸史隋末太原一書生苦貧所居抵官庫因/穴而見有錢數萬貫遂欲攜挈見金甲人持)¶
(戈曰汝要錢可取尉遲公帖來此尉遲公錢也書生訪/至鐵冶䖏有尉遲敬徳者方袒露蓬首鍜鍊之次乃前)¶
(拜之公問何故曰乞錢五百貫以濟貧苦公怒曰打鐵/人安得錢乃侮我耳生曰足下必他日富貴若能哀閔)¶
(但乞一帖公不得已令生執筆曰錢付某乙五百貫月/日署名書生攜去公與其徒大笑以為妄也書生至庫)¶
(復見金甲人令繫於梁上髙處書生取錢止五百貫後/敬徳佐神堯立殊功勅賜錢一庫開庫欠五百貫將罪)¶
(主者忽於梁上得帖子視之乃打鐵時書帖累日驚歎/求書生具陳所見厚遣之  元史胡長孺傳至大初為)¶
(寧海主簿天徳丁未浙東大祲宣慰同知托歡徹爾議行/賑荒之令歛富人錢一百五十萬給之至縣以餘錢二)¶
<pb:KR3k0055_WYG_367-30b>¶
(十五萬屬長孺藏去乃行旁州長孺察其有乾沒意悉/散與民閱月再至索其錢長孺抱成案進曰錢在是矣)¶
(脫歡察雖/怒不敢問)　散斂有術　輕重相權(續文獻通考金宣/宗貞祐中監察御)¶
(史田迥秀言錢幣欲流通必/散歛有術輕重相權而後可)　輕重良由於出令　歛¶
散實在於得時　景王寳貨單穆立母子之譏　文帝¶
四銖賈生深博換之歎¶
　　錢四¶
増雨錢(任昉述異記周成王時咸陽雨錢終日不絶漢/世潁川民家雨金五銖錢又熊衮性孝家貧遭)¶
(親䘮天雨/錢於其家)　原贏二(蕭何事/詳前二)　吴鄧錢(漢文時榆莢錢/輕乃更鑄四銖)¶
<pb:KR3k0055_WYG_367-31a>¶
(令民縱自鑄故吴以即山鑄錢富埒天/子鄧通財過王者吴鄧錢乃布天下)　顧金錢(史記/曹丘)¶
(生數招權顧金錢注招求也以/金錢事權貴而求得其形勢也)　放鑄(孝文除盜鑄錢/令使人放鑄之)¶
　督鑄(長安鑄錢多姦巧乃署第五倫/督鑄錢掾領長安市市無阿枉)　雜(賈誼曰銅/錫為錢敢)¶
(雜以鉛鐵為他/巧者其罪黥)　小(吴興沈充又鑄小錢謂之沈/郎錢錢既不多由是稍貴)　錢¶
法(漢書曰錢/法不立)　龜貝(漢時人上書言古今以龜貝為貨/今以錢易之以此貧宜改幣上問)¶
(師丹丹曰可改章下有司皆/云卒難易丹老耄遂䇿免之)　紫紺錢(王莽造契刀錯/刀赤仄所謂紫)¶
(紺/錢)　龍文馬文龜文(漢武帝有司言今半兩錢法重四/銖而姦或盜磨錢質而取鋊錢益)¶
(輕薄而物貴乃以白鹿皮方尺縁以繢為皮幣直四十/萬又造銀錫白金三品其一曰重八兩圜之其文龍名)¶
<pb:KR3k0055_WYG_367-31b>¶
(白撰直三千二曰以重差小方之其文馬直五百三曰/復小橢之其文龜直三百後更用五銖錢周郭其質令)¶
(不可得磨/而取鋊)　馬排人排水排(韓暨字公至為監冶謁者/舊時冶作馬排一熟石用)¶
(百匹更作人排又費功暨乃因/長流為水排計其利三倍於前)　増厭勝藕心(潛確類/書漢有)¶
(厭勝錢十三種又有藕心錢狀如干/盾長且方而不圎蓋古刀布六變也)　玉錢(拾遺記因/墀國在西)¶
(域之北晉武帝時獻玉錢千緡其形/如環環重十兩上有天壽永吉四字)　原食萬(何曽日/食萬錢)¶
(嫌無下/箸處)　潤屋之資　藩身之貨　子母之錢　隂陽¶
之炭　増數多留少(南史謝譓為東陽内史及還五官/送錢一萬止留一百荅書曰數多)¶
(留少更/以為愧)　光院錢(孔帖唐陸扆自翰林拜相故事自三/省得相有光署錢留為宴資學士院)¶
<pb:KR3k0055_WYG_367-32a>¶
(未始有扆送光院錢/五十萬以榮近司)　光學錢(事文類聚唐劉尤章為/國子祭酒建言羣臣輸)¶
(光學錢自宰相方/鎮刺史各有差)　擲金錢(唐逸史八月望夜師與上/遊月宫還潞州城上俯視)¶
(城郭悄然而月光如晝上乃擲金錢於城/中而還旬日潞州奏八月望夜獲金錢)　飛錢(唐食/貨志)¶
(憲宗以錢少復禁用銅器時商賈至京師委錢諸道進/奏院及諸軍諸使富家以輕裝趍四方合券乃取之號)¶
(飛/錢)　買春(承平舊纂曰進士不第者諸/知供酒肉之費號買春錢)　錢文(吴越備/史初王)¶
(氏之鎮閩城罍甓皆有錢文有曰此城終歸錢氏諸王/氏惡之因命剗去而錢文愈明又謡言曰風吹楊葉鼓)¶
(城下不得錢/來戈不罷)　以一當十(五代史閩王延義改元永/隆鑄大鐵錢以一當十)¶
鐵葉錢(續文獻通考宋孝宗淳熙中謝師/稷為福建提刑奏免輸鐵葉錢)　荇葉錢(玉/海)¶
<pb:KR3k0055_WYG_367-32b>¶
(宋有荇/葉錢)　百萬自飛(文獻通考宋寧宗慶元二年/吴縣金鵞鄉銅錢百萬自飛)　得¶
錢則珍藏(續文獻通考金宣宗貞祐中平章髙琪請更/造新券與舊劵權為子母而行之濮王守純)¶
(以下皆憚改奏曰自古軍旅之費皆取於民向朝廷以/小鈔殊輕權更寳劵而復禁用錢小民淺慮謂楮幣易)¶
(壊不若錢可久於是得錢則珍藏而劵則亟用惟恐破/裂而至於廢也今朝廷知支而不知収所以錢日貴而)¶
(劵日輕然則劵之輕非民輕之國家致之然也不自量/其所支復歛於民出入循環則彼知為必用之物而自)¶
(愛重矣今徒患輕而即欲更造不惟/信令不行且恐新劵又同於舊劵也)　金銅芽(元耶律/楚材西)¶
(域河中十詠詩曰難穿無眼錢/自注西人金銅芽錢無孔郭)　無錢可貫(明陸楫蒹/葭堂雜抄)¶
(曰成化𢎞治間劉文靖公健丘文莊公濬同朝雅相敬/愛劉北人在内閣獨秉大綱不事博洽丘南人博極羣)¶
<pb:KR3k0055_WYG_367-33a>¶
(書為一時學士所宗一日劉對客論丘曰渠所學如一/倉錢幣縱横充滿而不得貫以一䋲丘公聞之語人曰)¶
(我固然矣劉公則有䋲一條而無錢/可貫獨奈何哉士林傳以為雅謔)¶
　　錢五¶
増詩唐李嶠詠錢詩曰漢日五銖建姬年九府流天龍¶
帶泉寳地馬列金溝趙壹囊初乏何曽箸欲収金門應¶
入論玉井冀來求　又曰九府五銖世上珍魯褒曽詠¶
道通神勸君覓得須知足雖解榮人也辱人　宋沈存¶
中筆談毘陵士人家女子詠破錢詩云半輪殘月掩塵¶
<pb:KR3k0055_WYG_367-33b>¶
埃依稀猶有開元字想得清光未破時買盡人間不平¶
事　孔平仲鑄錢行曰三更趍役抵暮休寒呻暑吟神¶
鬼愁從來鼓鑄知多少銅沙疉就城南道錢成水運入¶
京師朝輸暮給苦不支海内如今半為監農持斗粟却¶
空歸　元吴萊題毘陵承氏家藏古錢曰我觀泉志頗¶
識錢古今錢品不一傳歷山鑄金史靡紀泉府職幣開¶
其前五銖半兩日以變榆莢鵞眼争相縁重輕子母信¶
有制周郭肉好俱完全吾知聖人利丗用要在百貨得¶
<pb:KR3k0055_WYG_367-34a>¶
懋遷農夫紅女寘不易尺布斗粟儲為淵嗟哉後王弊¶
自此竟使匹庶握利權剪皮鑿鍱偽莫禁執籌障簏慳¶
稱賢國儲何嘗調度足民食矧是虀鹽先潛交鬼神欲¶
著論臭衒富貴仍開鄽冶卒銅工各鼓鞴偏爐盗鑄多¶
煙烻一朝變通别改幣餘盡沈朽徒埋船承君好古此¶
収拾寳玩有若編埒然大貝南金特嗇厚𤣥珪博璧同¶
瑛鮮漢官受一潔簠簋晉士挂百酣桮棬白水真人笑¶
有讖上清童子猜非&KR0726;古錢勿用幸久聚古貨難賣空¶
<pb:KR3k0055_WYG_367-34b>¶
精甄時能撫摩却穢夢坐與饕濁收饞涎世間萬物褁¶
可盡牀脚一甕踏欲癲試看營室鏁星處何似揚州騎¶
鶴年¶
原書後漢劉陶上書諫鑄錢事曰夫食者乃有國之大¶
寳生民之至貴也竊見比年以來良田盡於蝗螟之口¶
杼軸空於公私之求野無青草室如懸罄所急朝夕之¶
餐所患靡盬之事豈謂錢之鍥薄銖兩輕重哉就使當¶
令土礫化為南金瓦鹵變為和玉沙石&KR0662;成隋珠犬羊¶
<pb:KR3k0055_WYG_367-35a>¶
盡作狐白絳繡盈堂文綺縵野使百姓渴無所飲饑無¶
所食雖羲皇之純徳大禹之勤勞周文之不暇猶不能¶
以保蕭牆之内也¶
原啓梁簡文帝謝勅賜觧講錢啓曰無勞磁石之火金¶
貨猥臻非遊玉壘之川銅山可見舒王濟之埒猶覺有¶
餘假劉寔之䋲穿而不盡慧輪究竟爰降曲私福田成¶
滿仰由慈被榮光獨照自均若木負恩知重竊譬蓬萊¶
　又謝賜錢啓曰殊澤隆厚造次被蒙重彼八銖珍斯¶
<pb:KR3k0055_WYG_367-35b>¶
九法赤仄成采出自水衡之藏紺文委貫忽積銅扇之¶
裏謹長充放生用濟含識發𢎞誓願等供無邊効彼薄¶
拘均兹流水方使怖鴿獲安窮魚永樂　劉孝威婚謝¶
晉安王賜錢啓曰孝威問吉已通請期有日而賢夫之¶
譽多愧張耳非壻之才偶同王粲睠言前事良以自羞¶
曲降隆慈俯垂珍錫便使禽贄獲舉纁幣有資佩服寵¶
靈隕越非報　任孝恭謝賚錢治宅啓曰䋲樞斷續薄¶
雨已傾席户穿䦨微風自卷不悟恩隆問舍降自天造¶
<pb:KR3k0055_WYG_367-36a>¶
事深更宅乃被庸微脆條可授毁垣再築遂得窗臨上¶
路户望東家人恱爽塏里驚輪奐門學于公逆容駟馬¶
巷均王濬豫擬幡旗　陳張正見謝賜錢啓曰豈期疲¶
疴壁立猥䝉殊賜名稱榆莢非投飲馬之橋價重圜泉¶
寧棄咒雞之野暫移周府纔經漢鑄始降主門忽光私¶
室青蚨委質笑夷甫之不言赤仄垂緡重河間之能數¶
原論晉魯褒錢神論曰有司空公子富貴不齒盛服而¶
遊京邑駐駕乎市里顧見綦毋先生斑白而徒行公子¶
<pb:KR3k0055_WYG_367-36b>¶
曰嘻子年已長矣徒行空手將何之乎先生曰欲之貴¶
人公子曰學詩乎曰學矣學禮乎曰學矣學易乎曰學¶
矣公子曰詩不云乎幣帛筐篚以將其厚意然後忠臣¶
嘉賓得盡其心禮不云乎男贄玉帛禽鳥女贄榛栗棗¶
脩易不云乎隨時之義大矣哉吾視子所以觀子所由¶
豈隨世哉雖曰已學吾必謂之未也先生曰吾將以清¶
談為筐篚以機神為幣帛所謂禮云禮云玉帛云乎哉¶
者已公子拊髀大笑曰固哉子之云也既不知古又不¶
<pb:KR3k0055_WYG_367-37a>¶
知今當今之急何用清談時易世變古今異俗富者榮¶
貴貧者賤辱而子尚質而子守寔無異於遺劒刻船膠¶
柱調瑟貧不離於身名譽不出乎家室固其宜也昔神¶
農氏沒黄帝堯舜教民農桑以幣帛為夲上智先覺變¶
通之乃掘銅山俯視仰觀鑄而為錢故使内方象地外¶
圎象天錢之為體有乾有坤其積如山其流如川動静¶
有時形藏有節市井便易不患耗折難朽象壽不匱象¶
道故能長久為世神寳親愛如兄字曰孔方失之則貧¶
<pb:KR3k0055_WYG_367-37b>¶
弱得之則富强無翼而飛無足而走觧嚴毅之顔開難¶
發之口錢多者處前錢少者居後詩云哿以富人哀此¶
㷀獨豈是之謂乎錢之為言泉也百姓日用其源不匱¶
無逺不往無深不至京邑衣冠疲勞講肄厭聞清談對¶
之睡寐見我家兄莫不驚視錢之所祐吉無不利何必¶
讀書然後富貴由是論之可謂神物無位而尊無勢而¶
熱排朱門入紫闥錢之所在危可使安死可使活錢之¶
所去貴可使賤生可使殺是故忿爭辯訟非錢不勝孤¶
<pb:KR3k0055_WYG_367-38a>¶
弱幽滯非錢不㧞怨仇嫌恨非錢不觧令聞笑談非錢¶
不發諺云錢無耳可闇使豈虛也哉　又曰有錢可使¶
鬼而况於人乎子夏云死生有命富貴在天吾以死生¶
無命富貴在錢何以明之錢能轉禍為福因敗為成危¶
者得安死者得生性命長短相祿貴賤皆在乎錢天何¶
與焉天有所短錢有所長四時行焉百物生焉錢不如¶
天達窮開塞振貧濟乏天不如錢若臧武仲之智卞莊¶
子之勇冉求之藝文之以成人矣今之成人者何必然¶
<pb:KR3k0055_WYG_367-38b>¶
惟孔方而已夫錢窮者能使通達富者能使温暖弱者¶
能使勇悍故曰君無財則士不来君無賞則士不往諺¶
曰官無中人不如歸田雖有中人而無家兄何異無足¶
而欲行無翼而欲翔使才如顔子容如子張空手掉臂¶
何所希望不如早歸廣修農商舟車上下役使孔方凡¶
百君子同塵和光上交下接名譽益彰¶
増議唐元稹錢貨議曰古今言錢幣之輕重者熟矣或¶
更大錢㦯放私鑄或龜㦯貝或皮或刀或禁埋藏或禁¶
<pb:KR3k0055_WYG_367-39a>¶
銷毁或禁器用或禁滯積皆可以救一時之弊也然而¶
或損或益者盖法有行不行之謂也臣不敢逺徵古證¶
竊見元和以来初有公私器用禁銅之令次有交易錢¶
帛兼行之法近有積錢不得過數之限每更守尹則必¶
有用錢不得加除之牓然而銅器備列於公私錢帛不¶
兼於賣鬻積錢不出於牆垣欺濫偏行於市井亦未聞¶
鞭一夫黜一吏賜一告訐壊一蓄藏豈法不便於時耶¶
盖行之不至也　宋陳耆卿奏言錢猶母也楮猶子也¶
<pb:KR3k0055_WYG_367-39b>¶
母子所以相權不可重子而輕母也夫有錢而後有楮¶
其楮益多則其壅滯益甚甚則稱提之說興焉厥今在¶
朝在野日夜講畫而奉行而未嘗有言及錢者楮日多¶
錢日少禁楮之折閱者日嚴而禁錢之漏洩者日寛非¶
果寛也寛於大而獨嚴於小則雖謂之寛可也¶
増疏金温特赫思敬論錢鈔疏曰錢之為泉也貴流通¶
而不可塞積於官而不散則病民散於民而不斂則缺¶
用必多寡輕重與物相權而後可大定之世民間錢多¶
<pb:KR3k0055_WYG_367-40a>¶
　而鈔少故貴而易行軍興以來在官殊少民亦無幾軍¶
　旅調度悉仰於鈔日之所出動以萬計至於填委市肆¶
　能無輕乎不若弛限錢之禁許民自採銅鑄錢而官鑄¶
　模範薄惡不如法者令民不得用則錢必日多鈔可少¶
　出少出則貴而易行矣¶
　増詔元仁宗罷至大錢鈔詔曰我世祖皇帝參酌古今¶
　立中統至元鈔法天下流行公私蒙利五十年於兹矣¶
　比者尚書省不究利病率意變更既創至大銀鈔又鑄¶
<pb:KR3k0055_WYG_367-40b>¶
　大元至大銅錢鈔以倍數太多輕重失宜錢以鼓鑄弗¶
　給新舊資用曽未再期其弊滋甚爰咨廷議允協輿言¶
　皆願變通以復舊制其罷資國院及各處泉貨監提舉¶
　司買賣銅器聽民自便應尚書省已發各處鈔夲及至¶
　大銅錢截日封貯民間行使者赴行用庫倒換¶
　¶
　¶
御定淵鑑類函卷三百六十二¶
