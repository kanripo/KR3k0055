# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.614020
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷五十三
<pb:KR3k0055_WYG_058-1a>¶
　欽定四庫全書¶
御定淵鑑𩔖函卷五十三¶
　　帝王部十四(帝治/記注)　(制作/興造)　(増實録敎増寳訓逺増/遷都    化  來)¶
　　　帝治一¶
　原春秋緯曰天皇地皇人皇兄弟九人分九州長天下¶
　也　莊子曰昔容成氏大庭氏柏皇氏軒轅氏尊盧氏¶
　伏羲氏當是時也結繩而用之甘其食美其服樂其俗¶
　安其居鄰國相望雞狗之音相聞民至老死不相往來¶
<pb:KR3k0055_WYG_058-1b>¶
　若此時則至治也　易曰古者庖犧氏之王天下也仰¶
　則觀象於天俯則觀法於地觀鳥獸之文與地之宜近¶
　取諸身逺取諸物於是始作八卦以通神明之徳以𩔖¶
　萬物之情　莊子曰赫胥氏之時民居不知所為行不¶
　知所之含哺而熙鼓腹而遊　吕氏春秋曰神農敎曰¶
　士有當年不耕者則天下或受其饑矣女有當年不績¶
　者則天下或受其寒矣故夫親耕妻親績　易曰黄帝¶
　堯舜垂衣裳而天下治蓋取諸乾坤　列子曰黄帝喜¶
<pb:KR3k0055_WYG_058-2a>¶
天下之戴己也養正命娛耳目乃喟然歎曰養一已治¶
萬物其患如此於是放萬機舍宫寢退而閒居大庭之¶
館齋心服形三月不親政事晝寢而夢遊於華胥華胥¶
氏國不知距齊國幾千里(齊中/國)蓋非舟車足力之所及¶
神遊而已其國入水不溺入火不熱乗空如履實寢虛¶
若處牀黄帝既寤怡然自得又二十八年天下大治幾¶
若華胥國矣　帝王世紀曰帝嚳以人事紀官故以勾¶
芒為木正祝融為火正蓐收為金正𤣥㝠為水正后土¶
<pb:KR3k0055_WYG_058-2b>¶
為土正是五行之官分職而治諸侯於是化被天下¶
又曰帝堯命羲和四子羲仲羲叔和仲和叔分掌四時¶
方嶽之職故名曰四嶽也天下大和百姓無事有五十¶
老人擊壤於道觀者歎曰大哉帝之德也老人曰吾日¶
出而作日入而息鑿井而飲耕田而食帝何力於我哉¶
　又曰堯老命舜代已攝政尊任伯禹稷契臯繇伯益¶
時有苖氏負固不服禹請征之舜曰我徳不厚而行武¶
非道也吾前敎由未也乃修教三年執干戚而舞之有¶
<pb:KR3k0055_WYG_058-3a>¶
苖請服立誹謗之木申命九官十二牧三載一考績三¶
考黜陟幽明　莊子曰舜問於堯曰夫王之用心何如¶
堯曰不敖無告不廢窮民苦死者嘉孺子而哀婦人此¶
吾所用心也　論語曰無為而治者其舜也與夫何為¶
哉恭己正南面而已矣　春秋元命苞曰禹之時民大¶
樂其駢三聖相繼故夏者大也　鬻子曰禹之治天下¶
也以五聲聽門懸鐘鼓鐸磬而置鞀以待四方之士為¶
銘於簨簴曰語寡人以獄訟者揮鞀　賈誼新書曰周¶
<pb:KR3k0055_WYG_058-3b>¶
成王問鬻子曰寡人聞聖人在上位使民富且壽若夫¶
富則可為也若夫夀則在天乎鬻子對曰夫聖王在上¶
位天下無軍兵之事故諸侯不私相攻而民不私相鬬¶
也則民得盡一生矣聖王在上則君積於徳化而民積¶
於用力故婦人為其所衣丈夫為其所食則民無凍餓¶
已得二生矣聖人在上則君積於仁吏積於愛民積於¶
順則刑罰廢而無夭遏之誅則民得三生矣聖王在上¶
則使人有時而用之有節則民無厲疾民得四生矣¶
<pb:KR3k0055_WYG_058-4a>¶
帝王世紀曰文帝先與匈奴和親匈奴背約入盜然令¶
邊備守不得發兵深入恐煩苦百姓群臣如袁盎等稱¶
説雖切常假借用之群臣如張武受賂遺金錢覺上常¶
發御府金錢賜之以愧其心専務以德化民是以海内¶
殷富興於禮義　又曰文帝斷獄四百幾致刑措　漢¶
書曰孔子稱斯民三代之所以直道而行也信哉周秦¶
之弊網宻文峻而姦宄不勝漢興掃除煩苛與民休息¶
至孝文加之以恭儉孝景遵業五六十載之間至於移¶
<pb:KR3k0055_WYG_058-4b>¶
風易俗&KR0058;民醇厚周云成康漢言文景美矣　後漢書¶
曰明帝善刑理法令分明日晏坐朝幽枉必達外内無¶
倖曲之私在上無矜大之色斷獄得情號居前世之上¶
故後之言事者莫不先建武永平之政然而鍾離意宋¶
均之徒常以察慧為言夫豈𢎞仁之度未優乎　帝王¶
世紀曰孝和之嗣世正身履道以奉大業賔禮耆艾動¶
式舊典宫無嬪嬙鄭衛之燕囿無般樂遊畋之豫躬履¶
至徳虛静自損是以屢獲豐年逺近風承　増唐書曰¶
<pb:KR3k0055_WYG_058-5a>¶
太宗貞觀初户不及三百萬絹一匹易米一斗至四年¶
米斗三四錢外戶不閉者數月馬牛被野人行數千里¶
不齎糧民物蕃息逺方降附者百二十萬人是嵗天下¶
斷獄死罪者二十九人號稱太平此髙祖太宗致治之¶
大畧及其成効如此　又曰髙宗即位之初海内乂安¶
長孫無忌等輔政未見失徳數引刺史入閣問民疾苦¶
増户十五萬　又曰開元時海内富實斗米之價錢十¶
三絹一匹錢二百道路列肆具酒食以待行人店有驛¶
<pb:KR3k0055_WYG_058-5b>¶
驢行千里不持尺兵　又曰穆宗嘗問崔植貞觀開元¶
中治道最盛何致而然植曰太宗資上聖興民間知百¶
姓疾苦故勵精思治又以房𤣥齡杜如晦魏徴王珪為¶
之佐君明臣忠聖賢相維治致升平固其宜矣明皇在¶
天后時身踐憂患既即位得姚崇宋璟此二人早夜孜¶
孜納君於道璟嘗手寫尚書無逸為圖以獻勸帝出入¶
觀省以自戒　又曰元和之治百度修舉稱朝無幸人¶
　通鑑曰晉王歸晉陽休兵行賞舉賢才黜貪殘寘租¶
<pb:KR3k0055_WYG_058-6a>¶
稅撫孤窮伸寃濫禁姦盜境内大治　又曰宋太祖如¶
西京都民垂白者相謂曰我輩少生亂離不圖今日復¶
觀太平天子儀衛宋史太宗贊曰有五兵不試禾稼¶
薦登之效是以青齊耆耋之叟願率子弟治道請封禪¶
者接踵而至　又曰真宗景徳四年諸路豐稔淮蔡間¶
麥斗十錢粳米斛二百　又曰自景徳以來四方無事¶
百姓康樂户口蕃庶田野日闢　又曰大中祥符間河¶
南府獄空有鵲巢其户　又曰仁宗在位四十二年君¶
<pb:KR3k0055_WYG_058-6b>¶
臣上下惻怛之心忠厚之政有以培壅宋三百餘年之¶
基　又曰英宗立詔富弼入覲訪以治道弼知帝果於¶
有為對曰人主好惡不可令人窺測又問邊事對曰陛¶
下臨御未久當布徳行惠願二十年口不言兵　金史¶
世宗諭宰臣曰人皆以奉道崇佛設齋讀經為福朕使¶
百姓無寃天下安樂不勝於彼乎　又曰世宗時羣臣¶
守職上下相安家給人足倉廩有餘嵗斷死罪或十七¶
人或二十人　元史曰仁宗御便殿李孟進曰陛下御¶
<pb:KR3k0055_WYG_058-7a>¶
極物價頓減方知聖人神化之速帝曰卿等能盡力贊¶
襄使兆民乂安庶幾天心克享至於秋成尚未敢必今¶
朕踐祚曽未踰月寜有物價頓減之理孟愧謝　又曰¶
仁宗時逺夷自古未通中國者皆朝貢請吏　通紀曰¶
蹇義夏原吉對明仁宗曰民無科歛之擾徭役之繁可¶
謂治世　通紀曰宣宗謂楊士竒曰憶五年五月共爾¶
宿齊宫論寛恤事且兩閲嵗民事不又有可恤乎士竒¶
退與胡濙條上十數事即命行之¶
<pb:KR3k0055_WYG_058-7b>¶
　　帝治二(思治/)　(識治附/)¶
原人皇虛無(六/韜)　伏羲立卦(易/)　清淨無為(說/苑)　儼然¶
𤣥黙(淮南/子)　允恭𤣥黙(東/觀)　至治洞和(陳思/王)　天為公¶
(禮/記)　無為而天下化(莊/子)　垂拱天下治(淮南/子)　不為刑¶
辟(春/秋)　不言而信(易/)　不化而行(列/子)　不為而善(韓康/伯)¶
　不降席而天下治(子思/子)　不罷而治(說/苑)　不設法度¶
(淮/南)　未使民化未嘗民勸(六/韜)　不知喜怒(六/韜)　其輸而¶
不偽　不勞而成(並淮/南子)　功不賞賢不使　人雖有智¶
<pb:KR3k0055_WYG_058-8a>¶
無所用之(並莊/子)　食鳥獸肉衣其羽皮　汙樽抔飲¶
蕢桴土皷(並禮/記)　不識不知(詩/)　鶉居鷇飲(莊/子)　浮游¶
不知所來罔兩不知所往(淮南/子)　天下和平(孝/經)　天下¶
咸悦　天下和樂(帝王/世紀)　天下化成(易/)　天下懐安(史/記)¶
　天下殷富(杜篤/論)　四海㑹同(書/)　海内勸慕(王/褒)　四¶
海為家(史/記)　四方無虞(書/)　海外有截(毛/詩)　海内乂安¶
(薛/瑩)　光天之下至於海隅　至於海表罔有弗服(並/書)¶
澤及四海　守在四夷(春/秋)　經營四方(毛/詩)　皇化四逺¶
<pb:KR3k0055_WYG_058-8b>¶
(曹/植)　光被四表　撫於五辰庶績其凝(並/書)　光被六幽¶
(班/固)　上暢九垓(司馬/相如)　洋溢八區(揚/雄)　宻靜天下(東/觀)¶
徳合上天化感無外(張景/陽)　鎮撫方外(淮南/子)　協和萬¶
邦(書/)　洽和萬國(典/略)　萬方底定(陸/機)　萬國咸寜(易/)¶
萬邦咸寜　萬國咸休(並/書)　九州影從(何/晏)　九有有截¶
　溥天之下莫非王土(毛/詩)　六合殷昌(張/衡)　員首順風¶
(抱朴/子)　㢠廻首面内(封禪/書)　前番禺後椒塗(揚/雄)　左湯谷¶
右虞泉　東漸於海西被流沙(書/)　東包月窟西暨日¶
<pb:KR3k0055_WYG_058-9a>¶
宿(繆/襲)　經靜兆民(薛/瑩)　靜濟天民(傅/毅)　宜民宜人(毛/詩)¶
民宜其夀(賈誼/新書)　保樂洽夀(東/觀)　國靜民康(曹/植)　充實¶
殷富(桓/子)　克内外無患(春/秋)　民用和睦(孝/經)　人樂其性¶
(文/子)　民樂其業(春/秋)　四方樂業(東/觀)　黎民樂業(續漢/書)¶
吏無百里之徑民無出門之役(東/觀)　耕者讓畔(史/記)　田¶
不侵畔市不務賈(淮南/子)　家給人足(樂/稽)　道不拾遺(淮/南)¶
(子/)　單車露宿(東/觀)　外門不閉(史/記)　民不反亂(春/秋)　民¶
無癘疫　民無反禍(賈/誼)　國無鰥民　刑措不用囹圄¶
<pb:KR3k0055_WYG_058-9b>¶
空虛(淮南/子)　臏者墨者宫者履菲(前漢刑法志曰墨黥/之屬菲履赭衣而不)¶
(純師古曰/菲草履也)　善為國者不師(春/秋)　無兵車之事(賈/誼)　寢¶
天下兵(鶡/&KR0227;)　偃武脩文(書/)　藏兵偃武　五刃不砥三¶
革不累(尸/子)　銷兵刃(史/記)　兵無血刃(漢/書)　焚甲兵(淮南/子)¶
　收兵為鐘(史/記)　鑄戈為耨(潘/左)　倒載干戈包以虎皮¶
(禮/記)　載戢干戈載櫜弓矢(毛/詩)　日辟國百里　馬駕鼓¶
車劒賜騎士(東/觀)　虎賁脫劒(禮/記)　去劒搢笏　偃伯靈¶
臺(司馬/相如)　城復于隍(易/)　丹塞收烽元徼釋駕(張/協)　歸¶
<pb:KR3k0055_WYG_058-10a>¶
馬華山之陽放牛桃林之野(書/)　春無淒風秋無苦雨¶
冬無愆陽夏無伏隂(春/秋)　風不鳴條雨不破塊(鹽鐵/論)¶
甘雨以時(淮南/子)　旬而一雨(鹽鐵/論)　有渰淒淒興雨祁¶
祁(毛/詩)　聖人在上無雹(春/秋)　庶草蕃廡(書/)　庶𩔖蕃殖¶
　百物阜安(周/禮)　百榖用成(書/)　松柏斯兊　梧桐生¶
矣　我黍與與我稷翼翼　曽孫之稼如茨如梁　我¶
倉既盈我庾惟億　亦有髙廩萬億及秭(並毛/詩)　太倉¶
之粟露積於外(史/記)　麀鹿濯濯白鳥翯翯　魚麗于罶¶
<pb:KR3k0055_WYG_058-10b>¶
　魚躍于淵　王在靈沼於牣魚躍(並毛/詩)　昆蟲闓澤¶
(司馬/相如)　無墮鷇　地平天成(書/)　泰階夷清(曹/植)　行同¶
倫(禮/記)　人倫既正　朝廷既治　無偏無黨王道蕩蕩¶
無黨無偏王道平平(書/)　立我蒸民莫匪爾極(毛/詩)　山¶
川鬼神亦莫不寧(書/)　功成作樂治定制禮(禮/記)　農夫¶
詠於田(曹/植)　頌聲作於下(閔/鴻)　𤣥&KR0066;巷歌黄髮擊壤(張/景)¶
(陽/)　老人擊壤(逸士/𫝊)　小兒撫塵(應/璩)　増黄金與土同¶
價(齊世祖曰使我治天下十/年當使黄金與土同價)　閭閻絃誦相聞(宋文/帝)¶
<pb:KR3k0055_WYG_058-11a>¶
除隋之亂比隆湯武　致治之美庶幾成康(唐太/宗)　務¶
農興學慎罰薄斂(宋太/祖)　加惠兵民輕徭薄賦(元仁/宗)¶
三十年間四境晏安户口蕃息(宋文/帝)　華夏富庶旅不¶
齎糧時稱治平(元太/宗)　朝廷清明天下安靜(宋哲宗/元祐)¶
百官任職天下無事(宋仁/宗)　天下晏然國富民足(元仁/宗)¶
　朝無闕政生民皆安(明仁/宗)　春風暄和萬物暢茂四¶
方無事(宋太/宗諭)　百榖豐登雨暘時若此為上瑞(明文/皇詔)¶
勤於為治賞罰嚴明(後魏/顯祖)　仁厚恭儉勤於為政(宋文/帝)¶
<pb:KR3k0055_WYG_058-11b>¶
　勤政憂民帝王常事(宋太/宗語)　詔書勅㫖無非仁政(明/仁)¶
(宗/)　吏治若媮惰而任事蔑殘刻之人　刑法似縱弛¶
而決獄多平允之士　國未嘗無嬖倖而不足以累治¶
世之體　朝未嘗無小人而不足以勝善𩔖之氣(宋史/仁宗)¶
(贊/)　無一物之失所　見萬國之咸寜(趙普/言)　以天下¶
之樂為樂　樂在時平民安(並宋太/宗語)　不以繁華為樂¶
蓋以民安為樂(宋太宗/語李昉)　與世休息迄於丕平(宋太/祖)¶
但求順理以致太平(劉大夏/對孝宗)　制禮作樂有太平之風¶
<pb:KR3k0055_WYG_058-12a>¶
(元魏/顯祖)　承百王之末粗致承平(宋太宗/詔趙普)　永徽之政有¶
貞觀風(唐髙/宗)　有貞觀永徽之風(通鑑唐/睿宗)　言政治者¶
稱元嘉焉(宋文/帝)　真宗之世號為盛治　仁宗之世天¶
下承平　元祐之政庶幾仁宗(宋/史)　世祖之世家給人¶
足(元世/祖)　時稱小元祐(宋理/宗)　時號小堯舜(金世/宗)　一¶
民不得其所朕之責也(明文/皇詔)　御得其道則昆蟲草木¶
無札瘥夭閼之患(通鑑胡/致堂論)　雲物之祥徵於治世(明洪/武)¶
　恩威逺加山川效靈(明永/樂)　天下無事靈貺並至(張/知)¶
<pb:KR3k0055_WYG_058-12b>¶
(白上/真宗)　所宜端拱穆清嗇神和志　自可逺繼三皇俯¶
觀五帝(趙普上/太宗)　原思治憂天下之不治(列/子)　在心天¶
下(說/苑)　憂勞百姓(淮南/子)　殫心萬幾(晉/書)　削心約志(六/韜)¶
　心愁憂苦(帝王/世紀)　念兹在兹(書/)　夙夜基命(毛/詩)　昧¶
旦丕顯(春/秋)　雞鳴而起(孟/子)　夙寤晨興(漢/書)　坐以待旦¶
　自朝至于日中昃不遑暇食(並/書)　日晏坐朝(後/漢)　晝¶
不暇食夜不暇寢(賈/誼)　不貴尺璧而重寸陰(淮南/子)　髙¶
居逺望深視審聽(六/韜)　　不能得治本(唐文宗謂李石/曰朕即位十年)¶
<pb:KR3k0055_WYG_058-13a>¶
(不能得/治本)　致太平之難(又問鄭畋曰奈/何致太平之難)　責治太早(李/石)¶
(對文/宗)　求治太急(蘇軾對/神宗)　求治不宜太急(明宣宗嘗/問劉大夏)¶
(天下何時太平朕何如古/帝對曰求治不宜太急)　欲庶幾二祖之道徳風烈¶
(唐憲宗嘗稱太宗明皇之盛/欲庶幾二祖之道徳風烈)　原識治識其政事(書/)¶
内脩政事(詩/注)　治常清静(風俗/通)　其治嚴静(春/秋)　養性¶
愛民(莊/子)　畏天而愛人(大/戴)　務徳而安民　分徳利民¶
(春/秋)　以樂樂民(黄石/公)　守在約(孫卿/子)　富其民(文/子)　綜¶
核名實(漢/書)　循名責實(鄧/析)　總攝紀綱(桓/譚)　専正人道¶
<pb:KR3k0055_WYG_058-13b>¶
(白虎/通)　總覽威柄(華/嶠)　朝無權臣　朝無寵幸(東/觀)　勤¶
恤務本　䘏民務本(漢/書)　事天任人(尸子/云)　損上益下¶
(易/)　内無疵政(漢/書)　朝無疵政(晉/書)　臨下以簡御衆以¶
寛(書/)　借耳分聽(抱朴/子)　假目以覽(抱朴/子)　平平左右¶
亦是率從(毛/詩)　増聖哲之治其應如響　朞月而可蓋¶
不甚難(魏徵對/太宗)　行帝道而帝行王道而王(同/上)　平亂¶
責武臣守文責文臣(唐髙/宗語)　勸我行仁義既效矣(唐太/宗)¶
　堯舜之化慈儉而已(趙宗儒對/唐太宗)　大亂易治譬饑人¶
<pb:KR3k0055_WYG_058-14a>¶
易食(魏/徵)　喪亂之民思治猶饑渴之望飲食(明太/祖諭)　用¶
徳則逸　用法則勞(明桂彦良/對太祖)　善政在於養民　養¶
民在於寛賦　寛而有制不以廢弛為寛　簡而有節¶
不以慢易為簡(明太/祖諭)¶
　　帝治三¶
原神教(聖人以神道設/教而天下服)　神化(神而化之/使民宜之)　甄冶(董仲/舒曰)¶
(以貪狠為俗法出奸生如以湯止沸以薪救火上之化/下猶泥之在鈞唯甄之所為金之在鎔惟冶之所化)¶
　斧斤(賈誼曰仁義恩厚人主之芒/刃權勢法制人主之斧斤)　校事(魏太祖置/盧洪趙逵)¶
<pb:KR3k0055_WYG_058-14b>¶
(為校事使察群下髙柔曰非居上信下之㫖又逵等以/愛憎作威福太祖不聽後逵等以奸利殺之乃謝柔)¶
　治身(列子楚聘詹何問治國之要對以治身之/術王曰治國何如曰未聞身治而國亂也)　熙¶
庶績(允釐百工/庶績咸熙)　張四維(賈誼曰禮義亷耻是謂四/維四維不張國乃滅亡)¶
辨物居方　厲精更始(宣帝詔令/自新也)　遺九年食(三年耕/則餘一)¶
(年之食三載考績餘三年食進業曰登再登曰平三登/曰太平二十七年遺九年食然後王徳流洽禮樂成)¶
　為天下師(蕭曹以寛厚清/淨為天下師)　必世後仁(如有王者必/世而後仁)¶
　所至咸服(三代至盛際天接地/人跡所至咸賔服)　無宿憂(天下無宿/憂宿久也)¶
　無兵事(賈誼/書)　不拘禁忌(明帝時反支日不受章奏/帝驚曰民廢農桑逺來詣)¶
<pb:KR3k0055_WYG_058-15a>¶
(闕拘以禁忌/豈為政之意)　不知所之(莊/子)　百姓休和(百姓休和/兆民頼之)¶
三代至盛　守成尚文　遭遇右武　日用而不知(百/姓)¶
　制理於未亂　増羙利(唐文宗言不能/以羙利及百姓)　休息(明楊/士竒)¶
(對仁宗曰更得二三年/休息庶幾人皆得所)　寛恤(明宣宗春和/行寛恤之令)　昇平(唐/李)¶
(石謂文宗曰誠務脩將來之政/視太宗昇平之期猶不為晚)　治定功成(宋太/祖)　旋¶
乾轉坤(宋游似侍經筵帝問唐太宗貞觀治效何速/如是對曰人主一念之烈足以旋乾轉坤)¶
功徳兼隆(唐太宗贊自古功徳兼/隆由漢以來未之有也)　恭勤所致(宋李昉/謂太宗)¶
(四海清晏民物阜/康皆恭勤所致)　坐隆大業(宋趙普謂太宗登/極十年坐隆大業)　務¶
<pb:KR3k0055_WYG_058-15b>¶
行故事(宋王旦對真宗曰祖宗之法/具在務行故事慎所變改)　勵精政治(宋孝/宗)¶
　勵精致治(唐憲宗新剪蜀/亂勵精致治)　自視何如即位時(唐李/石謂)¶
(文宗曰陛下春秋少非起人間也而知人/情偽今日視何如即位時帝曰有間矣)　今日承平¶
亦希矣(唐穆宗嘗自謂臨天下十四年雖/未致治然視今日承平亦希矣)　慶厯聖徳¶
頌(宋石/介作)　太平聖徳詩(明楊士竒作太平聖徳詩/十章以獻儒臣亦皆有作)¶
　　制作一¶
原尚書序曰伏羲氏之王天下也始畫八卦造書契以¶
代結繩之政　帝王世紀曰庖犧氏都陳作瑟三十六¶
<pb:KR3k0055_WYG_058-16a>¶
絃　又曰庖犧氏制嫁娶之禮　吕氏春秋曰昔古朱¶
襄氏之治天下也多風而陽氣畜積萬物散解果實不¶
成故士達作為五絃琴以來隂氣以定群生　帝王世¶
紀曰女媧氏作笙簧　又曰神農氏作五絃之琴　龍¶
魚河圖曰&KR0214;尤沒後天下復擾亂黄帝遂畫&KR0214;尤形像¶
以威天下天下咸謂&KR0214;尤不死八方萬邦皆為弭伏¶
帝王世紀曰顓頊命飛龍效八風之音作樂五英以祭¶
上帝(吕氏春秋曰帝顓頊令飛龍作/樂效八風之音命之曰承雲)　又曰帝嚳化被¶
<pb:KR3k0055_WYG_058-16b>¶
天下遂作樂六莖以康帝位　又曰堯以尹夀許由為¶
師夔放山川谿谷之音作樂大章(吕氏春秋曰帝嚳命/咸黒作為聲歌九招)¶
(六列六英帝堯立乃命質為樂/質乃效山林谿谷之音以歌)　又曰舜作大韶之樂¶
簫韶九成鳯凰來儀擊石拊石百獸率舞故孔子稱韶¶
盡美矣又盡善也　禮記曰昔舜作五絃之琴以歌南¶
風　春秋元命苞曰湯之時其民大樂其救之於患害¶
故樂名大濩濩者救也　樂叶圖曰四時之節動静各¶
有分職不得相越當以度行謂調露之樂注曰調露和¶
<pb:KR3k0055_WYG_058-17a>¶
致於甘露　増通鑑曰周公制禮作樂頒度量而天下¶
大服樂曰勺　事文𩔖聚曰漢髙祖時叔孫通因秦樂¶
人制宗廟樂又有房中祠樂唐山夫人所作也孝惠二¶
年使樂府令夏侯寛備其器數更名曰安世樂　漢書¶
曰武帝既滅南越下公卿議曰民間祠有鼔舞樂今郊¶
祀而無樂豈稱乎或曰泰帝使素女鼓五十絃瑟悲帝¶
禁不止故破其瑟為二十五絃於是塞南越禱祠泰一¶
后土始用樂舞益召歌兒作二十五絃及箜篌瑟自此¶
<pb:KR3k0055_WYG_058-17b>¶
起　唐書曰唐製七徳舞本名秦王破陣樂太宗為秦¶
王破劉武周軍中相與作秦王破陣樂及即位宴㑹必¶
奏之謂侍臣曰雖發揚蹈厲異乎文容然功業由之被¶
於樂章示不忘本也　又曰九功舞者本名功成慶善¶
樂太宗生於慶善宫貞觀六年臨幸宴從臣賞賜閭里¶
同漢沛宛帝歡甚賦詩起居郎吕才被之管絃名功成¶
慶善樂　五代史曰周世宗天厯六年詔王朴考正雅¶
樂朴以十二律管互吹難得其真乃依京房為律准以¶
<pb:KR3k0055_WYG_058-18a>¶
九尺之絃十三依管長短寸分設柱用七聲為均樂成¶
而和其所作樂至今用之不可廢　宋史曰宋初竇儼¶
改周樂文舞崇徳之舞為文徳之舞武舞象成之舞為¶
武功之舞改樂章十二順為十二安　又曰始太祖以¶
雅樂聲髙不合中和乃詔和峴以王朴律凖洛陽銅望¶
臬石尺為新度以定律吕故建隆以來有和峴樂以後¶
至崇寜凡六改作　又曰仁宗皇祐二年出親製明堂¶
樂八曲又以自製黄鐘五音五曲並肄於太常三年禮¶
<pb:KR3k0055_WYG_058-18b>¶
官上大樂名曰太安　又曰徽宗時蔡京主魏漢津之¶
説破先儒累黍之非用夏禹以身為度之文以帝指為¶
律度鑄帝鼎景鐘樂成賜名大晟謂之雅樂　金史曰¶
大定間命禮部學士院太常寺更撰樂名取大樂與天¶
地同和之義名之曰太和　又曰後改文舞曰保大定¶
功之舞武舞曰萬國來同之舞　元史曰世祖名樂曰¶
大成文舞曰武定文綏之舞武舞曰内平外成之舞¶
續文獻通考曰太祖洪武中上親製大祀天地樂章八¶
<pb:KR3k0055_WYG_058-19a>¶
年正月上親大祀遂用焉　通紀曰太祖命禮部尚書¶
陶安等作宴享九奏樂章上善之悉屏俗樂　唐書曰¶
開元九年麟徳厯署日蝕不驗詔僧一行作新厯推大¶
衍數立術以應之十五年草成名開元大衍厯其倚數¶
立法固無以易後世有改作者皆依倣而已　五代史¶
曰周世宗即位端明殿學士王朴通於厯數乃詔朴撰¶
定嵗餘朴進欽天厯世宗嘉之詔司天監用之(史論曰/前代造)¶
(厯其法不同而多差至唐一行始以天地之中數作大/衍厯最為精宻後世善治厯者皆用其法朴亦能自為)¶
<pb:KR3k0055_WYG_058-19b>¶
(一家然不能宏深簡易而徑急是/取至其所長雖聖人不能廢也)　宋史曰太平興國¶
間巴中人張思訓創作渾儀以獻太宗召工造於禁中¶
踰年而成按舊法日月晝夜行度皆人所運行新製成¶
於自然尤為精妙　元史曰元初用金大明厯世祖十¶
三年平宋遂詔許衡王恂郭守敬改治新厯成名授時¶
厯自古及今其推驗之精蓋未有出於此者　又曰守¶
敬首言厯之本在於測驗而測驗之器莫先儀表今司¶
天渾儀宋皇祐中汴京所造不與此處天度相符比量¶
<pb:KR3k0055_WYG_058-20a>¶
南北二極約差四度表石年深亦復欹側乃盡考其失¶
創作簡儀又作候極儀作渾天象象雖形似莫適所用¶
作玲瓏儀作仰儀皆臻於精妙卓見絶識有古人所未¶
及者　續文獻通考曰明太祖以劉基精於天文時占¶
乾象佐行軍輙效擢為太史監太史令率其屬髙翼等¶
上大統厯(皆依郭守敬法故/積分猶授時之數)　又曰西域當崑崙之陽¶
為得風氣之正故西域獨有厯元之季世其厯始東厯¶
家以為最宻太祖造大統厯得西人之精乎厯者以其¶
<pb:KR3k0055_WYG_058-20b>¶
厯與中國厯相参推歩而後成之　元史曰世祖即位¶
命國師帕克斯巴製蒙古新字字成上之其字僅千餘其¶
母凡四十有一其相關紐而成字者則有韻關之法其¶
以二合三合四合而成字者則有語關之法而大要以¶
諧聲為主至元六年詔頒行於天下　明紀事本末曰¶
太祖嘗問宋濓孔克仁漢治何不及三代也克仁曰王霸¶
之道雜太祖曰咎將誰始曰在髙祖太祖曰然髙祖創¶
業未遑禮樂孝文時當制作復三代之舊乃逡廵未遑¶
<pb:KR3k0055_WYG_058-21a>¶
使漢家終於如是三代有其時而能為之漢文有其時¶
而不為周世宗則無其時而為之者也¶
　　制作二¶
原制而用之謂之法利用出入民咸用之謂之神(繫/辭)¶
制度數議徳行(易/)　象天地以立制(傅元/天體)　變天下之¶
法(禮含/文嘉)　改正朔易服色(禮/記)　制禮作樂(史/記)　作樂以¶
應天制禮以配地(禮/記)　天地變化聖人效之河出圗洛¶
出書聖人則之　立象以盡意設卦以盡情偽　聖人¶
<pb:KR3k0055_WYG_058-21b>¶
作易幽贊神明(並/易)　庖犧作易𢎞開大道(古史/考)　伏羲¶
作易綿絡天地(揚/雄)　厯象日月敬授人時(書/)　聖人作¶
厯黄帝造厯(續漢/書)　立四時之制(尸/子)　著九六之文(帝/王)¶
(世/紀)　推三光立八節(春/秋)　治五氣設五量(大戴/禮)　合五¶
緯(春/秋)　正六宗(拾遺/記)　吹律定姓紀鐘甄聲(帝王/世紀)　省¶
風作樂(春/秋)　作樂崇徳(易/)　作樂防滿(樂/稽)　黄帝作樂¶
曰咸池(樂/緯)　少昊作樂曰九淵(帝王/世紀)　禹作夏　武王¶
作武(並鄭/注禮)　命咸黒為歌(吕氏/春秋)　命伊尹歌晨露(韓/詩)¶
<pb:KR3k0055_WYG_058-22a>¶
庖犧氏作瑟文王益其少宫南聽鳳以定律　神農作¶
琴(帝王/世紀)　朱襄作琴(吕氏/春秋)　黄帝庖犧作瑟(世/紀)　作簫¶
以象鳳(風俗/通)　禹作夏籥(吕氏春秋曰禹立命臯陶/作為夏籥九成以昭其功)¶
使伶倫作律(吕氏/春秋)　命咎陶作刑(紀/年)　黄帝作&KR0950;冕(世/本)¶
　治其絲麻以為布帛(禮/記)　上棟下宇以待風雨(易/)¶
構其木樔以避羣害(韓/子)　重門擊柝以待暴客　結繩¶
為罟以佃以漁(並/易)　作網罟用禽鳥(典/畧)　鑽燧取火以¶
化腥臊(韓/子)　烹榖為粥燔肉為炙　取犧牲以充庖厨¶
<pb:KR3k0055_WYG_058-22b>¶
(帝王/世紀)　作釡甑成火食之道(古史/考)　後聖有作范金合¶
土(禮/記)　耒耨之利以敎天下(易/)　神農作耒耜(古/史)　弦¶
木為弧剡木為矢　刳木為舟剡木為楫　斷木為杵¶
掘地為臼　服牛乗馬引重致逺以利天下　致天下¶
之民聚天下之貨　易之以棺槨易之以書契(並/易)　以¶
新書石從事(魏/書)　以典論刻石(魏/志)　黄帝作弩(古/史)　以¶
銅為兵(越/絶)　黄帝蹴踘(劉/向)　武王作翣(世/本)　使馬鈞作¶
司南車(魏/畧)　採銅鑄鼎(史/記)　鑄鼎象物(春/秋)　増變律令¶
<pb:KR3k0055_WYG_058-23a>¶
革官名　功極作樂　治終制禮(唐傅奕/上髙祖)　考制度脩¶
通禮　定正樂議刑統(周世/宗)　左圓右方　先偏後伍¶
　交錯屈伸以象魚麗鵝鸛　執㦸而舞以象擊刺往¶
來(唐太宗七徳舞/即秦王破陣樂)　進蹈安徐以象文徳(太宗九/功舞)　更¶
製歌辭(太宗命魏徵褚亮虞世南李/百藥等更製破陣樂歌辭)　作上元舞(唐髙/宗作)¶
(舞者百八十人衣畫雲五色以象元氣/上元二年詔惟圓丘方澤及太廟用之)　化育詒庇孰¶
非厥功(髙宗時奏破陣樂舞入帝常立以視樂闋乃坐/裴守真言二舞誠祖宗盛德然古無天子立觀)¶
(者化育詒庇孰非厥功不/應歌舞别申嚴奉奏可)　追思王業勤勞若此(髙宗/觀樂)¶
<pb:KR3k0055_WYG_058-23b>¶
(舞而/歎)　六變以象功業(宋淳化中和㠓言二舞有六/變之象每變以象太祖功業)¶
推讓宜先文舞(和峴言陛下以推讓/受禪宜先奏文舞)　上親製樂(大中/祥符)¶
(間上親製樂獻王清/昭應宫及景靈宫)　御製樂章(真宗又御製/配享樂章)　作樂¶
崇徳天人之極致(唐元徳/秀言)　制作簡繆聞者皆悲憤(自/唐)¶
(末之亂禮樂制度亡失已久石晉詔太常詳定二舞冬/至㑹朝崇元殿廷設宫縣二舞在北登歌在上然禮樂)¶
(廢久制作簡繆又繼以龜兹部霓裳法曲参亂雅音其/樂工舞郎多敎坊伶人百工商賈州縣避役之人登歌)¶
(發聲悲離煩慝舞者行/列不應節聞者皆悲憤)　太宗増十部樂(燕樂唐髙祖/平隋仍其制)¶
(設九部樂太宗平/髙昌増為十部)　作九絃琴　作五絃阮(宋太宗嘗/謂舜作五)¶
<pb:KR3k0055_WYG_058-24a>¶
(絃之琴以歌南風後王因之復加以文武二絃朕今増/之為九其名曰君臣文武禮樂正民心則九奏克諧而)¶
(不亂矣阮四絃増之為五其名曰水/火金木土則五材並用而不悖矣)　宫中製渾天儀¶
(宋五儀志歸於金中興更謀制作袁正功獻渾儀様髙/宗先自為一儀寘諸宫中以測天象其後卲諤所鑄蓋)¶
(祖是/焉)　禁中作觀星臺(續通考明仁宗洪熙初作觀星/臺於禁中上時時登臺觀象初)¶
(太祖精於天文每以指訓/故成祖仁宗皆知天象)　欽定厯註(明厯式有二曰/王厯曰民厯洪)¶
(武二十九年/欽定厯註)　改銅魚符(唐髙祖罷隋竹使符頒/銀&KR0480;符其後改銅魚符)　秬¶
黍之制或差毫釐　錘鈎為姦害及黎庶(宋太祖淳化/三年詔曰國)¶
(家萬邦咸乂九賦是均顧出納於有司繫權衡之定式/如聞秬黍之制或差毫釐錘鈎為姦害及黎庶宜令詳)¶
<pb:KR3k0055_WYG_058-24b>¶
(定著為/通規)　安得不新其耳目(唐傅/奕言)　制作可施於後世¶
(五代史論周世宗制/作皆可施於後世)　銳意制作以文太平(宋徽/宗)¶
　　實録一¶
増通鑑曰晉秘書監孫盛作晉春秋直書桓温枋頭之¶
敗温怒盛諸子私改之　又曰後魏崔浩與髙允等共¶
譔國記曰務從實録浩刋所譔於石以彰直筆有&KR0626;其¶
暴揚國惡浩竟誅死　唐書曰髙祖太宗實録初敬播¶
所譔信而詳及許敬宗身為國史竄改専出己私　又¶
<pb:KR3k0055_WYG_058-25a>¶
曰吳兢初與劉子𤣥撰定武后實録叙張昌宗誘張説¶
誣證魏元忠事頗言說已然可頼宋璟等激勵苦切故¶
轉禍為忠不然皇嗣且殆後說為相讀之心不善知兢¶
所為即從容謬謂曰劉生書魏齊公事不少假借奈何¶
兢曰子𤣥已亡不可受詘地下兢實書之其草故在聞¶
者歎其直說屢以情蘄改辭曰狥公之情何名實録卒¶
不改世謂今董狐云　又曰肅宗時經大亂後史籍燔¶
闕于休烈奏國史開元實録起居注及餘書三千八百¶
<pb:KR3k0055_WYG_058-25b>¶
餘篇藏興慶宫兵興焚煬皆盡請下御史覈史館所由¶
購府縣有得者許上送官一書進官一資一篇絹十匹¶
凡數月止獲一二篇唯韋述以其家藏國史百三十篇¶
上獻　又曰初韓愈撰順宗實録書禁中事為切直宦¶
豎不喜訾其非實文宗詔路隋刋正隋言改脩非是史¶
冊者褒勸所在匹夫羙惡尚不可誣况人君乎臣宗閔¶
臣僧孺謂史臣李漢蔣係皆愈之壻不可参撰俾臣得¶
下筆臣謂不然且愈所書非自己出元和以來相循逮¶
<pb:KR3k0055_WYG_058-26a>¶
今雖漢等以嫌無害公義請條示甚謬誤者付史官刪¶
定有詔擿貞元永貞間數事為失實餘不復改漢等亦¶
不罷　又曰文宗每言順宗事不詳實史臣韓愈豈當¶
時屈人耶昔司馬遷與任安書辭多怨懟故武帝本紀¶
多失實鄭覃曰武帝中年大發兵事邊生人耗瘁府庫¶
殚竭遷所述非過言李石曰覃所陳因武帝以諫欲陛¶
下終究盛徳帝曰誠然靡不有初鮮克有終　又曰武¶
宗時周墀言故宰相李德裕重定元和實録竄寄他事¶
<pb:KR3k0055_WYG_058-26b>¶
凡人君尚不改史取必信也遂削新書　五代史曰漢¶
隠帝詔賈緯與王伸竇儼等同修晉髙祖出帝實録廣¶
順元年實録成緯求遷官不得由是怨望是時宰相王¶
峻監脩國史緯書日厯多言當時大臣過失峻見之怒¶
曰賈給事子弟仕宦亦要門閥奈何厯詆當朝之士使¶
其子孫何以仕進言之太祖貶斥之　又曰周太祖既¶
黜宰相王峻以峻監脩國史意其所書不實因召史官¶
取日厯讀之史官以禁中事非外所知懼以漏落得罪¶
<pb:KR3k0055_WYG_058-27a>¶
及李榖監脩因請命近臣録禁中事付史館乃命樞宻¶
直學士就樞宻院録送史館自此始　宋史曰太平興¶
國中李昉扈蒙撰太祖實録咸平初王禹偁與脩太祖¶
實録直書其事　又曰錢若水引柴成務宗度吳淑楊¶
億同脩太宗實録八十卷真宗覽書流涕錫賚有差(八/十)¶
(卷内楊億獨草五十六卷/真宗稱其才長於史學)　又曰治平中召宋敏求為¶
仁宗實録檢討官同脩起居注及英宗在殯有言宗室¶
服踈者許嫁娶敏求以為大行未發引不可踰年又有¶
<pb:KR3k0055_WYG_058-27b>¶
言者敏求言宗室義服服降而練可嫁娶矣坐前後議¶
異貶知絳州王珪范鎮乞留之使成實録神宗曰敏求¶
議初不誤即召還　又曰紹聖元年蔡卞請重脩神宗¶
實録曽布請以王安石日録載之　又曰初安石且死¶
悔其所作日録命從子防焚之防詭以他書代紹聖間¶
蔡卞為中書舍人即防家取以上因刪落事實文飾姦¶
偽盡改所脩實録正史於是吕大防范祖禹趙彦若黄¶
庭堅皆獲深譴　又曰徽宗立徐勣言神宗正史今更¶
<pb:KR3k0055_WYG_058-28a>¶
五閏矣未能成書蓋由元祐紹聖史臣好惡不同范祖¶
禹等専主司馬光家藏記事蔡京兄弟純用王安石日¶
録各為之説故議論紛然當時輔相之家家藏記録何¶
得無之臣謂宜盡取用参討是非勒成大典帝然之¶
又曰髙宗時朱勝非為相上諭之曰神宗哲宗兩朝史¶
事多失實非所以𫝊信後世宜召范冲刋定勝非言神¶
宗史多増王安石日録哲宗史經京卞之手議論多不¶
正命官刪脩誠足以彰二帝盛美會勝非去位趙鼎以¶
<pb:KR3k0055_WYG_058-28b>¶
宰相監脩二史是非得其正　又曰髙宗命范冲重脩¶
神哲兩朝實録冲父祖禹元祐中嘗脩神宗實録盡書¶
王安石之過以明神宗之聖其後安石壻蔡卞惡之祖¶
禹坐謫死嶺表至是復以命冲上謂之曰兩朝大典皆¶
為姦臣所壊故以屬卿　又曰髙宗以常同脩撰哲宗¶
實録且諭之曰是除以卿家世𫝊聞多得事實故也一¶
日奏事上愀然曰向昭慈嘗言宣仁保佑大功哲宗自¶
能言之正為宫中有不得志於宣仁者因生誣謗欲辨¶
<pb:KR3k0055_WYG_058-29a>¶
白其事湏重脩實録具以保立勞效昭示來世此朕選¶
卿意也同乞以所得聖語宣付史館仍記於實録卷末¶
(他日上諭/勾濤同此)　金史曰熙宗皇統間史臣進先朝實録三¶
卷上焚香立受之　元史曰世祖至元間司徒色埒黙¶
等進讀祖宗實録帝曰太宗事則然睿宗少有可易者¶
定宗固日不暇給憲宗汝獨不能憶之耶猶當詢諸知¶
者　又曰王鶚言國家以神武定四方皆出太祖廟謨¶
雄斷所致若不乗時紀録竊恐久而遺忘宜置局纂就¶
<pb:KR3k0055_WYG_058-29b>¶
實録附脩遼金二史從之　又曰文宗時以嘗命脩遼¶
金宋三史未成以累朝故事有未備者史官請以翰林¶
國史院脩祖宗實録時有司所具事蹟参訂翰林院言¶
於帝曰實録法不得𫝊於外則事蹟亦不當示人遂已¶
　弇山堂别集曰明制脩實録例以内閣大臣總裁而¶
元勛上公一人監脩獨太祖實録以曹國公李景隆監¶
脩户部尚書夏原吉副之至嘉靖中脩睿宗實録用禮¶
部尚書席書吏部尚書廖紀蓋特典也　又曰重脩太¶
<pb:KR3k0055_WYG_058-30a>¶
祖實録以布衣陳濟與學士解縉為總裁官而禮部尚¶
書李至剛及講讀以下僅為纂脩官　又曰明實録故¶
事有不諱始命内閣翰林臣纂脩實録六科取故奏部¶
院咨陳牘而已其於左右史記言動闕如也是故無所¶
考而不得書國忸衮闕則有所避而不敢書而其甚者¶
當筆之士或有私好惡焉則有所考無所避而不欲書¶
　　實録二¶
増唐厯(柳芳上元中坐事謫黔中時髙力士亦貶巫州/因從力士質開元天寳及禁中事具識本末而)¶
<pb:KR3k0055_WYG_058-30b>¶
(所撰國史已送官不可追刋乃倣編年法為/唐歴四十篇頗有異聞然不立褒貶義例)　唐年補¶
録(唐自武宗已後無實録史官之職廢賈緯采次𫝊聞/為唐年補録當唐之末王室微弱諸侯强盛征伐肆)¶
(出天下多事緯論次多所闕誤/而事迹粗存亦有補於史氏)　紀年録(後唐明宗時/以武王莊宗)¶
(實録未脩何瓚等上言張昭有史材嘗私撰同光實録/十二卷又聞其欲撰三祖志并藏昭宗朝賜武王制詔)¶
(誥九十餘篇請以昭所撰上史館拜昭為史館脩撰委/之撰録昭以懿祖獻祖太祖並不踐帝位仍補為紀年)¶
(錄二十卷又撰莊宗實録/三十卷上之優詔褒美)　尊堯集(陳瓘嘗著尊堯集/謂紹聖史官専據)¶
(王安石日録改神宗史變亂是非不可傳信深明誣妄/以正君臣之義張商英為相取其書既上而商英罷後)¶
(陳執中當國起遷人石械知台州就瓘家脇取尊堯集/瓘受禍最酷幾不免至髙宗時讀其書嘉其忠特賜諡)¶
<pb:KR3k0055_WYG_058-31a>¶
(以表/之)　朱墨史(范冲重脩神宗實録為考異一書明示/去取舊文以墨書刪去者以黄書新脩)¶
(者以朱書世/號朱墨史)　辨誣録(冲脩哲宗實録别/為一書名辨誣録)　六世實録¶
(宋敏求補唐武宗以下/六世實録百四十八卷)　三朝實録(周廣順中竇儼與/賈緯王紳同脩晉)¶
(髙祖少帝漢/祖三朝實録)　三朝帝紀(孝宗時魏把撰神宗/哲宗徽宗三朝帝紀)　四朝¶
㑹要(孝宗時陳俊卿虞允文等上神/宗哲宗徽宗欽宗四朝㑹要)　世稱良筆(蔣乂/撰徳)¶
(宗憲宗實録偕又撰文宗實録/蔣氏三世踵脩國史世稱良筆)　陳夀之流(敬播撰髙/祖實録興)¶
(創業盡貞觀十四年至是又撰太宗實録/訖二十三年房𤣥齡嘗稱播陳夀之流)　竄無完篇¶
(韓愈為順宗實録議者閧/然不息卒竄定無完篇)　萬世公論(元仁宗諭省臣/曰翰林集賢儒)¶
<pb:KR3k0055_WYG_058-31b>¶
(臣朕自選用汝等毋輙擬送人言御史臺任重朕謂國/史院尤重御史臺是一時公論國史院是萬世公論)¶
　佞史謗書(陸佃以脩撰神宗實録徙禮部數與史官/范祖禹黄庭堅争辨大要多是安石為之)¶
(晦隐庭堅曰如公言蓋佞史也/佃曰盡用君意豈非謗書乎)　稱故事以折之(初太/宗有)¶
(畜犬甚馴常在乗輿左右及崩鳴號不食因送永熙陵/寢李至嘗詠其事欲錢若水書之若水不從吕端雖為)¶
(監脩以不蒞局不得署名至抉其事以為専美/若水稱詔㫖及唐朝故事以折之時議不能奪)　援詔¶
令以廷諍(錢若水又重脩太宗實録参以王禹偁李宗/諤梁顥趙安仁未周嵗畢安仁時為宗正卿)¶
(上言䕫王於太宗屬當為兄實録所紀/繆誤若水援國初詔令廷諍數四乃定)　召脩實録(太/宗)¶
(以太祖朝典䇿未備乃召范杲于濠州杲聞命喜甚以/為將加優擢晨夜趨進至宋州遇朗州通判錢熙杲問)¶
<pb:KR3k0055_WYG_058-32a>¶
(以朝議將任僕何官熙/言重脩太平實録耳)　乞脩實録(仁宗初太后臨朝/夏竦在外急於進)¶
(取乞與脩真/宗實録不報)　徵山林遺逸之士(洪武間上謂廷臣曰/近克元都得元十三)¶
(朝實録史所以勸懲不可廢乃詔李善長宋濓為/總裁徴山林遺逸之士汪克寛等十六人同纂脩)¶
　　寳訓¶
増皇祖有訓　聖謨洋洋嘉言孔彰　聰聽祖考之彞¶
訓　率乃祖文王之彞訓　赤刀大訓𢎞璧琬琰在西¶
序　用答揚文武之光訓(並/書)　訏謨定命逺猷辰告(詩/)¶
　大君有命開國承家小人勿用(易/)　帝範十二篇(唐/太)¶
<pb:KR3k0055_WYG_058-32b>¶
(宗作以/賜太子)　三朝寳訓(宋仁宗時/吕夷簡上)　法寳新録(吕夷簡上/景祐法寳)¶
(新/録)　𫝊法寳録(神宗時蔡確/参定編脩)　祖宗家法(哲宗御邇英/閣召宰執講)¶
(讀官讀寳訓至漢武帝籍南山為上林苑仁宗曰山澤/之利當與衆共之何用此也丁度曰臣事陛下二十年)¶
(每奉徳音未始不及于/憂勤此蓋祖宗家法爾)　事親之法(吕大防因推廣祖/宗家法以進曰自)¶
(三代以後惟本朝所立家法最善臣請言其畧自古人/主事母后朝見有時如漢武帝五日一朝長樂宫祖宗)¶
(以來母后皆朝夕/見此事親之法也)　事長之法(前代大長公主用臣妾/之禮本朝必先致恭仁)¶
(宗以姪事姑之禮見獻穆/大長公主此事親之法也)　治内之法(前代宫闈多不/肅宫人或與廷)¶
(臣相見唐入閤圗有昭容位本朝宫/禁嚴宻内外整肅此治内之法也)　待外戚之法(前/代)¶
<pb:KR3k0055_WYG_058-33a>¶
(外戚多預政事常致敗亂本朝母后/之族皆不預政此待外戚之法也)　尚儉之法(前代/宫室)¶
(多尚華侈本朝宫殿止/用赤白此尚儉之法也)　勤身之法(前代人君雖在宫/禁出輿入輦祖宗)¶
(皆歩自内廷出御後殿豈乏人力哉亦/欲渉歴廣庭稍冐寒暑此勤身之法也)　尚禮之法(前/代)¶
(人君在禁中冠服尚簡祖宗以來燕居必以禮竊聞/陛下昨郊禮畢具禮謝太皇太后此尚禮之法也)¶
寛仁之法(前代多深於用刑大者誅戮小者逺竄惟本/朝用法最輕臣下有罪止于罷黜此寛仁之)¶
(法也至於虛己納諫不好畋獵不尚翫好不用玉器不/貴異味此皆祖宗家法足以致太平者陛下不湏逺法)¶
(前代但盡行家法足以/為天下哲宗甚然之)　節費(王巖叟嘗侍邇英進讀/寳訓至節費巖叟曰凡)¶
(言節用非偶節一事便能有濟當每事/以節儉為意則積久累日國用自饒)　知人(又讀仁/宗知人)¶
<pb:KR3k0055_WYG_058-33b>¶
(事巖叟曰人主嘗欲虛心平意無所偏係觀/事以理則事之是非人之邪正自然可見)　多識典¶
章(髙宗朝曽幾承平時為館職去三十八年而復至多/識前輩言行臺閣典章詔脩神宗寳訓書成帝稱善)¶
　講求謨訓(光宗立余端禮言夀皇睿謨聖訓仁政善/敎所當施於天下者願與二三大臣朝夕)¶
(講求而/力行之)　仁厚發為英明(鄭清之進讀仁皇訓典謂仁/宗之仁厚發為英明故能脩)¶
(明紀綱而無寛/弛不振之患)　英明本於仁厚(又言孝宗之英明本/於仁厚故能涵養士)¶
(氣而無矯厲/峭刻之習)　戒子篇(太/宗)　字民訓(理/宗)　寛恤詔令(孝/宗)¶
　寳訓要言(王洙讀寳訓要/言於邇英閣)　三朝聖訓(金章宗時右/補闕請𩔖集)¶
(太祖太宗世宗三朝/聖訓以備觀覽從之)　皇圖大訓(元泰定帝時司天監/紐澤許師敬編𩔖帝)¶
<pb:KR3k0055_WYG_058-34a>¶
(訓成請經筵進講仍俾皇太/子觀覽後更名曰皇圗大訓)　陳說明訓(元文宗詔虞/集等曰自惟)¶
(早嵗䟦渉艱阻視我祖宗既乏生知之明豈能周知故/立奎章閣置學士員日以祖宗明訓古昔治亂得失陳)¶
(説於前使朕樂於聽聞卿/等其推所學以稱朕意)　金匱寳訓(元英宗㑹諸王/於大明殿詔拜)¶
(珠進讀太祖金匱寳訓威儀整/暇語音明暢莫不注目竦聽)　昭鑒録(明太祖訓戒/太子嘗命采)¶
(經𫝊格言為書名曰儲君昭鑒録至成祖命稍充廣/之益以太祖聖謨大訓以為子孫萬世帝王之法)¶
祖訓録(共目十有三上自為/序仍命宋濓序之)　皇明寳訓(太祖又擇言/行之大者為)¶
(皇明寳/訓五卷)　文華大訓(明憲宗製文華大訓成命詹事/彭華等進講東宫每起立拱聽)¶
　　記注一¶
<pb:KR3k0055_WYG_058-34b>¶
増唐書曰褚遂良兼知起居注太宗曰卿記起居大抵¶
人君得觀之否對曰今之起居古左右史也善惡必記¶
戒人主不為非法未聞天子自觀史也帝曰朕有不善¶
卿必記邪對曰守道不如守官臣職載筆君舉必書劉¶
洎曰使遂良不記天下之人亦記之矣　又曰太宗曰¶
朕行有三一監前代成敗以為元龜二進善人共成政¶
道三斥逺群小不受讒言朕能守而勿失亦欲史氏不¶
能書吾惡也　又曰杜正倫知起居注帝嘗曰朕坐朝¶
<pb:KR3k0055_WYG_058-35a>¶
不敢多言必待有利於民乃出諸口正倫曰臣職左史¶
陛下一言失非止損百姓且筆之於書千載累徳帝說¶
　通鑑曰太宗謂監脩國史房𤣥齡曰朕之為心異於¶
前世帝王欲自觀國史知前日之惡為後來之戒𤣥齡¶
乃與許敬宗等刪髙祖今上實録上之上見書六月四¶
日事語多微隠謂曰昔周公誅管蔡以安周季友鴆叔¶
牙以存魯朕之所為亦𩔖是矣史官何諱焉今可削去¶
浮辭直書其事　唐書曰永徽後左右史惟對仗承㫖¶
<pb:KR3k0055_WYG_058-35b>¶
仗下謀議不得聞姚璹以帝王謨訓不可闕紀請仗下¶
所言軍國政要宰相自撰號時政記以授史官從之時¶
政有記自璹始　通鑑曰貞觀之制中書門下及三品¶
官入奏事必使諫官随之有失則匡正美惡必紀之及¶
許敬宗李義府用事奏事多俟仗下於御座前屏左右¶
宻奏監察御史及侍制官逺立以俟其退諌官史官皆¶
随仗出仗下後事不復預聞及宋璟為相欲復貞觀之¶
政令史官随宰相入侍羣臣事非秘宻者皆令對仗奏¶
<pb:KR3k0055_WYG_058-36a>¶
聞史官自依故事　唐書曰文宗與宰相議政適見鄭¶
朗執筆螭頭下謂曰向所論事亦記之乎朕將觀之朗¶
曰臣執筆所書者史也故事天子不觀史昔太宗欲觀¶
之朱子奢曰史不隠善不諱惡自中主而下或飾非䕶¶
失見之則史官無以自免且不敢直筆褚遂良亦稱史¶
記天子言動雖非法必書庶㡬自飭帝恱謂宰相曰朗¶
援故事不畀朕見起居注可謂善守職者然人君之為¶
善惡必記朕恐平日言之不協治體為將來羞庶一見¶
<pb:KR3k0055_WYG_058-36b>¶
得以自改朗遂上之　又曰帝索起居注魏謩奏古置¶
左右史書得失以存鑒戒陛下所為善無畏不書不善¶
天下之人亦有以記之帝曰不然我既嘗觀之謩曰向¶
者取觀史氏為失職陛下一見則後來所書必有諱屈¶
善惡不實不可以為史且後代何信哉乃止　又曰大¶
中時裴休奏言宰相論政上前知印考次為時政記所¶
論非一詳已辭略他議事有所闕史氏莫能詳請宰相¶
人自為記合付史官詔可　宋史曰太祖七年知制誥¶
<pb:KR3k0055_WYG_058-37a>¶
扈蒙上言昔唐文宗每召大臣論事必命起居郎起居¶
舍人執筆立於殿側以紀時政故文宗實録稍為詳備¶
至後唐明宗亦命端明殿學士及樞宻直學士輪脩日¶
厯送史官近來此事都廢每季雖有内殿日厯樞宻院¶
録送史館然所記者不過臣下對見辭謝而已帝王言¶
動莫得而書緣宰相以漏泄為虞昩於宣播史官疏逺¶
何得與聞自今凡有裁制之官優䘏之令發自聖衷可¶
書簡䇿者並委宰臣及參知政事每日輪知抄録以備¶
<pb:KR3k0055_WYG_058-37b>¶
史官撰集從之　又曰程琳脩真宗實録而大中祥符¶
以來起居注闕琳追述上之遂脩起居注　又曰韓維¶
同脩起居注侍邇英講英宗初免喪簡黙不言維疏言¶
邇英閣者陛下燕閒之所也侍於側者皆獻納論思之¶
臣可以博咨訪之義窮仁義之道究成敗之原今禮制¶
終畢臣下傾耳以聽玉音臣請執筆以俟　又曰神宗¶
元豐時王存為編脩官脩起居注時起居注雖日侍而¶
奏事必禀中書俟㫖存乞復唐貞觀左右史執筆随宰¶
<pb:KR3k0055_WYG_058-38a>¶
相入殿故事神宗韙其言聽直前奏事自存始也　又¶
曰徽宗時以天暑令記注官卯漏正即勿奏事仍具為¶
令周常言本朝記注𩔖多兼諫員故凡言動得以所聞¶
見論可否神宗時脩注官雖不兼諫職亦許以史事於¶
崇政殿延和殿直前陳述陛下於炎曦可畏之候暫停¶
進對亦人情之常若著為令則必記於日録𫝊之史筆¶
使後人觀之將以為倦於聽納而忘先王之美事矣事¶
遂寢　又曰隆興時胡銓擢起居郎論史官失職者四¶
<pb:KR3k0055_WYG_058-38b>¶
一謂記注不必進呈庶人主有不觀史之美二謂唐制¶
二史立螭頭之下今在殿東南隅言動未嘗得聞三謂¶
二史立後殿而前殿不立乞於前後殿皆分日侍立四¶
謂史官欲其直前而閤門以未嘗預牒以無班次為辭¶
乞自今直前言事不必預牒閤門以有無班次為拘詔¶
從之　又曰孝宗踐阼先是左右史久不除並記注壅¶
積周必大請言動必書兼脩月進乃命必大兼編𩔖聖¶
政所詳定官　遼史曰遼聖宗詔脩日厯官毋書細事¶
<pb:KR3k0055_WYG_058-39a>¶
　金史曰世宗謂宰臣曰海陵時脩起居注不任直臣¶
故所書多不實可訪求得實詳而録之參政孟浩進曰¶
良史直筆君舉必書自古帝王不自觀史意正在此¶
又曰一日世宗屏侍臣與宰臣議事記注官亦退上曰¶
史官記人君善惡朕之言動及與卿等所議皆當與知¶
其於記録無或有隠可以朕意諭之　元史曰英宗時¶
御史李端言朝廷雖設起居注所録皆臣下聞奏事目¶
上之言動宜悉書之以付史館從之　通紀曰洪武七¶
<pb:KR3k0055_WYG_058-39b>¶
年命詹同宋濓等纂脩日厯成凡一百卷　又曰詞林¶
記曰太祖初建國首設起居注以魏觀宋濓為之日侍¶
左右記言動洪武十四年定起居注秩從七品單仲祐¶
詹同嘗任焉其後竟廢令翰林院史官兼之每朝則立¶
班記事入館則載筆以從書動以為日厯書言以為寳¶
訓永樂洪熙間王直在翰林猶從事於記注宣徳後寖¶
以廢矣成化𢎞治中臣僚累建言欲復起居注之舊或¶
欲即命史官記時政於其中如宋朝政房之制皆未舉¶
<pb:KR3k0055_WYG_058-40a>¶
行¶
　　記注二¶
増天子動則左史書之言則右史書之(禮/記)　國有簡冊¶
君舉必記言動之微可不慎歟(唐魏知/古言)　史官惟詢采¶
二史不注起居(唐劉知/㡬言)　記言動不敢侵官(唐文宗嘗/敕魏謩曰)¶
(事有不當母嫌論奏謩曰臣頃為誎臣/故得有所陳今則記言動不敢侵官)　立侍(宋初記/注官與)¶
(講讀諸儒皆得侍坐邇英閤石揚休奏/脩起居注官記言動當立以侍從之)　召侍經筵(宋/仁)¶
(宗初視事退御邇英閤召侍臣講讀而脩起居注官獨/先出賈黯言召臣下訪對動關政體而史臣不得預聞)¶
<pb:KR3k0055_WYG_058-40b>¶
(請并召侍經/筵詔許之)　分立殿上(宋王介寧宗末除起居舍人/言本朝循唐入閤之制左右)¶
(史不立前殿若御後殿則立朶殿下何所聞見而脩/起居注乎乞依歐陽脩王存胡銓所請分立殿上)¶
留身奏事(宋舊制脩注官經筵官許留身奏事而/近例無有髙宗時洪遵請復舊制從之)　操¶
筆赤墀下(唐鄭覃曰記注操筆赤/墀下所書為後世法)　執筆螭頭下(見記/注一)¶
(唐文/宗)　老儒恬退(宋仁宗時初脩起居注缺中書舍人/彭乗在選中帝指乗曰此老儒也雅)¶
(有恬退名/無以易之)　謹厚長者(金世宗嘗顧脩起居注王崇璧/曰斯人謹厚長者故置諸左右)¶
(欲諸臣效/其為人也)　解其記注(宋仁宗言馮京亦何罪/但解其記注旋復之)　記注¶
與制誥為隣(宋英宗在藩邸時聞蘇軾名及即位欲以/唐故事召入翰林知制誥宰相韓琦曰軾)¶
<pb:KR3k0055_WYG_058-41a>¶
(之才逺大器也他日自當為天下用要在朝廷培養之/今驟用之則天下之士未必以為然英宗曰且與脩注)¶
(如何琦曰記注與制誥為隣未可遽授不若/於舘閣中近上帖職與之乃召試入史館)　書之起¶
居注(宋余靖言嘗有吕覺以治獄賜對祈易章綬陛下/諭之曰朕不欲因鞫囚與人恩澤覺退以告臣臣)¶
(書之起/居注)　書之時政記(宋御史蕭之敏劾虞允文允文/上章待罪孝宗過徳夀宫太上)¶
(曰采石之功之敏在何許上為出之敏允文言之敏端/方請召歸以闢言路上謂其言寛厚命曽懐書之時政)¶
(記/)　邇英延義記注(宋景祐中置崇政殿説書賈昌朝/誦說明白帝多所質問昌朝請記)¶
(録以進賜名邇英/延義記注後罷)　邇英記注(宋髙宗時洪遵直學士/院帝曰卿再登三館常)¶
(典書命今以脩注處卿遂拜起居舍人以經筵官除罷/及封章進對宴㑹錫予講讀問答等事萃為一書名之)¶
<pb:KR3k0055_WYG_058-41b>¶
(曰邇英/記注)　祥曦記注(乾道二年洪邁為起居舍人言起/居註皆据諸處關報始加脩纂雖)¶
(有日歴時政記亦莫得書景祐故事有邇英延義二閣/記注今廢不續陛下言動皆罔聞知恐非命侍本意乞)¶
(今講讀官自今各以日得聖語關送修注官令講筵/所牒報使謹録之因今所御殿名曰祥曦記注制可)¶
聖政日厯(宋孝宗上太皇聖/政日厯於徳夀宮)　夀皇日厯(光宗上夀皇/日厯於重華)¶
(宫/)¶
　　興造¶
原匠人建國辨方正位　體國經野(並周/禮)　始建城市¶
而營宮室　水地以縣(周禮注曰於四角立植而縣以/水望其髙下髙下既定乃為位)¶
<pb:KR3k0055_WYG_058-42a>¶
(而平/地)　置&KR0527;以縣眡以景(周禮注曰&KR0527;古文臬假借字/於所平之地中央樹八尺之)¶
(臬以縣正之眡之以/其景將以正四方也)　識日出之景(周禮曰為規識日/出之景與日入之)¶
(景/)　晝参日景夜考極星(周/禮)　揆之以日(毛/詩)　規天矩¶
地(張/衡)　審曲面勢　右社稷而左宗廟(禮/記)　九經九緯¶
經涂九軌(周禮注曰經緯謂涂也經緯之涂皆容方九/軌疏曰九經九緯者南北之道為經東西之)¶
(道為/緯)　左祖右社面朝後市(周禮注曰王宮所居也宗/祖廟面猶鄉也王宮當中)¶
(經之/涂也)　室度以几堂度以筵(堂脩七/尋三尺)　宮中度以尋野¶
度以歩涂度以軌　内有九室九嬪居之外有九室九¶
<pb:KR3k0055_WYG_058-42b>¶
卿朝焉(並周/禮)　宮隅七雉城隅九雉(周禮注曰宫隅城/隅謂四角浮思也)¶
(雉長三丈/髙一丈)　環涂七軌野涂五軌(周禮疏曰環涂謂遶/城道如環然謂之環)¶
(也野涂國/外謂之野)　經之營之庶民攻之不日成之經始勿亟¶
庶民子來　築室百堵　縮版以載作廟翼翼　捄之¶
陾陾度之薨薨築之登登削屢馮馮百堵皆興鼛鼓弗¶
勝　廼立臯門臯門有伉廼立應門應門將將　俾立¶
室家　廼立冡土(並/詩)　疏龍首以抗殿(張/衡)　既新作於¶
迎風増露寒與儲胥(張/衡)　増土階茅茨唐堯以昌　始¶
<pb:KR3k0055_WYG_058-43a>¶
皇興阿房而秦禍烈　文帝惜露臺而漢祚永(唐薛/收言)¶
規構鴻侈(隋楊素營仁夀/宫規構鴻侈)　營繕相繼(唐太宗時翠微/玊華營繕相繼)¶
　軍營馬監靡不恢崇　佛寺道宮悉皆輪奐(宋太宗/時田錫)¶
(言/)　趨末棄本(唐景雲初作金仙等觀韋凑以為方農/月興土雖貲出公主然髙直售庸則農)¶
(人捨耕取顧趨末棄本/恐天下有受其飢者)　以夜繼晝(宋丁謂營玊清昭/應宫令以夜繼晝)¶
(每繪一壁/給二燭)　登洛北絶岸延眺良久(唐髙宗營東都乃/登洛北絶岸延眺)¶
(良久詔即其/地營上陽宫)　卜鍾山之陽定作新宫(明太祖命劉基/卜地定作新宫)¶
(於鍾山之陽増築新城/延亘周圍凡五十餘里)　止從儉素(金天眷元年命少/府監盧彦倫營建)¶
<pb:KR3k0055_WYG_058-43b>¶
(宫室止/從儉素)　朴素不飾(明太祖新内三殿成曰奉天華蓋/謹身左右樓曰文武殿後為宮前)¶
(曰乾清後曰坤寜六宫以/次序列皆朴素不為飾)　陂池臺榭皆深宮複禁(唐/狄)¶
(仁傑曰古天子陂池臺榭皆/深宫複禁不欲百姓見之)　武功舊第纔蔽風雨(唐/蔣)¶
(世長侍宴披香殿謂太宗曰/陛下武功舊第纔蔽風雨耳)　閱實工徒(隋崔善為督/工徒五百營)¶
(仁夀宫總監楊素索簿閱實/善為執板暗唱無一差繆)　匿匠樓下(宋張商英為/相勸徽宗息)¶
(土木嘗葺升平樓戒主者張丞相/導騎至必匿匠樓下過則如初)　書尚書無逸於二¶
閣(宋仁宗置邇英延義二/閣寫尚書無逸篇於屏)　書大學衍義於兩廡(明太/祖命)¶
(侍臣書大學衍義於兩廡壁間曰前代宫室多/施繪畫今用此朝夕觀覽豈不愈於丹青乎)¶
<pb:KR3k0055_WYG_058-44a>¶
　　遷都一¶
原帝王世紀曰帝顓頊始都窮桑後徙商丘　又曰武¶
王代殷以木承水自酆徙都鎬　史記曰成王少周公¶
攝行政管叔蔡叔羣弟疑周公與武庚作亂周公奉成¶
王命誅武庚殺管叔放蔡叔以微子啟代殷後國於宋¶
周公行政七年成王長周公反政成王北面就羣臣之¶
位成王在豐使召公復營洛邑如武王之意卒營築居¶
九鼎焉曰此天下之中四方入貢道里均　吳志曰黄¶
<pb:KR3k0055_WYG_058-44b>¶
初二年孫權自公安郡都鄂改名武昌　又曰黄初元¶
年四月祭南郊即皇帝位遷都建業　　通鑑曰後魏¶
主以平城地寒將遷都洛陽恐群臣不從乃大舉伐齊¶
行至洛陽戎服乗馬而出諭群臣曰朕世居幽朔欲南¶
遷中土茍不南伐當遷都於此舊人雖不欲内徙而憚¶
於南伐遂定遷都之計　金史曰海陵貞祐二年詔遷¶
都燕京有司圖上燕城宫室制度營建陰陽五姓所宜¶
海陵曰國家吉凶在徳不在地使桀紂居之雖卜善地¶
<pb:KR3k0055_WYG_058-45a>¶
何益使堯舜居之何用卜為　又曰貞元元年以遷都¶
詔中外改燕京為中都府曰大興　又曰金宣宗决意¶
南遷五月遂發中都七月車駕至南京髙琪請脩南京¶
裏城　又曰左司諫僕散毅夫乞更開封府號賜美名¶
以尉氏縣為刺郡雎州為防禦使與鄭延二州左右前¶
後輔京師上曰山陵在中都朕豈樂久居此乎　元史¶
曰世祖在潛邸嘗從容語巴圖魯曰今天下稍定我欲¶
勸主上駐蹕回鶻以休兵息民何如對曰幽燕之地龍¶
<pb:KR3k0055_WYG_058-45b>¶
蟠虎踞形勢雄偉南控江淮北連朔漠且天子必居中¶
以受四方朝覲大王果欲經營天下駐蹕之所非燕不¶
可世祖憮然曰非卿言我幾失之後世祖至開平即位¶
遂定都於燕嘗曰朕居此以臨天下巴圖魯力也　又¶
曰世祖初命劉秉忠相地於桓州東灤水北建城郭於¶
龍岡三年而畢名曰開平繼升為上都而以燕為中都¶
四年又命秉忠築中都城始建宗廟宫室八年建國號¶
曰大元而以中都為大都　通紀曰永樂十四年將建¶
<pb:KR3k0055_WYG_058-46a>¶
北京宫殿命羣臣㑹議於是文武羣臣䟽言北京為上¶
龍興之地北枕居庸西峙太行東連山南南俯中原沃¶
野千里山川形勝宜興工營建以為子孫萬世帝王之¶
業從之　明紀事本末曰永樂十八年九月北京宫殿¶
垂成詔以明年正月朔御新殿乃命召太子太孫於京¶
師¶
　　遷都二¶
原少昊徙曲阜(帝王/世紀)　盤庚遷於殷不常厥邑於今五¶
<pb:KR3k0055_WYG_058-46b>¶
邦古我先王將多前功(書/)　匪亟其欲遹追來孝　作¶
邑于豐宅是鎬京(並/詩)　召公相宅周公成周　維龜正¶
之武王成之　卜云其吉終焉允臧(並/詩)　非敢違卜用¶
宏兹賁(並/書)　度其夕陽　度其鮮原　廼陟南岡　廼¶
覯于京(並毛/詩)　廼正厥位　奠厥攸居　建城市營宫¶
室　太史抱法(周/禮)　永命新邑　安定厥邦　永建乃¶
家　四方和㑹(並/書)　四方入貢(史/記)　民利用遷(書/)　増¶
周之失計未有如東遷之甚者(宋靖康金兵薄城下唐/恪議留太子居守而西)¶
<pb:KR3k0055_WYG_058-47a>¶
(幸洛帝將從之何/&KR1388;言不可乃止)　永嘉不幸暫都江左　方當蕩平¶
區宇旋軫舊京(晉王述/折桓温)　宣宗南渡棄厥本根　宣宗¶
南播疆宇日蹙(金/史)　欲據山河之勝而去冗兵循周漢¶
故事以安天下(宋太祖如西京欲留都洛陽羣臣與晉/王光義切諫上曰吾將西遷者欲據山)¶
(河之勝而去冗兵循周漢故事以安天下也晉王又曰/在徳不在險帝曰晉王之言固善不出百年天下民力)¶
(殫矣/遂還)　與大臣宻議數月而行(明永樂十九年遷都北/京四月奉天謹身華蓋)¶
(三殿灾主事蕭儀言遷都非便上震怒誅之既而科道/上言朝廷不當輕去金陵建都於燕故有此變上曰方)¶
(遷都時朕與大臣宻議數月而行非輕舉也言者因劾/部院大臣上命言官與大臣午門對辨尚書夏原吉奏)¶
<pb:KR3k0055_WYG_058-47b>¶
(曰言官職當言路應詔陳言皆當臣等備員大/臣不能協贊大議臣等合當有罪上乃兩釋之)¶
　　敎化¶
原聖人以神道設敎(詳帝/治)　先王觀民設敎(易/)風以動¶
之　敎以化之　垂世立敎(孔安國/詩序)　垂裕後昆(書/)¶
宓犧神農敎而不誅　黄帝堯舜誅而不怒(周/書)　三皇¶
設言民不違　五帝畫像世順機(何休/公羊)　開物成務(易/)¶
　克綏厥猷(書/)　成天之道(禮/記)　取地之財(大戴/禮)　式¶
和民則　式化厥訓　歛時五福　敷佑四方(並/書)　天¶
<pb:KR3k0055_WYG_058-48a>¶
之牖民(詩/)　因民為制(周/制)　肇脩人紀(書/)　長育人材¶
(詩/序)　則山髙以居賢依巽風以善俗　範圍天地之化¶
而不過曲成萬物而不遺　化而裁之謂之變推而行¶
之謂之通　通其變使民不倦神而化之使民宜之(並/易)¶
(繫/)　章善癉惡樹之風聲(書/)　並建聖哲樹之風聲(左/氏)¶
　著之話言(左/𫝊)　敎之道藝(周/禮)　章善癉惡以示民厚¶
(禮/記)　四方風動惟乃之休(書/)　天地尊化(風俗/通)　敎思¶
無窮(易/)　有卷者阿飄風自南(詩/)　敎之防利告之訓¶
<pb:KR3k0055_WYG_058-48b>¶
典(左/氏)　風以詩書　以禮敎親則民不怨(周/禮)　以樂敎¶
和則民不乖　以儀辨等則民不越　以俗敎民則民¶
不偷　以刑敎中則民不虣　以誓敎䘏則民不怠¶
以度敎節則民知足　以世事敎能則民不失職　以¶
賢制爵則民慎徳　以勲制禄則民興功(並周/禮)　每嵗¶
孟春以木鐸徇于路(書/)　正月朔日布王治於天下(周/禮)¶
　敎民播種(淮/南)　敎民耕農(古史/考)　敎民食糓(賈誼/新書)¶
神農作敎(管/子)　燧人敎漁(尸/子)　虙犧敎獵(尸/子)　敎民漁¶
<pb:KR3k0055_WYG_058-49a>¶
田(越/絶)　敎民巢居(顔峻始/學篇)　節水火(大戴/禮)　化腥臊(韓/子)¶
　養才以任地履時以象天(大戴/禮)　敎化若神(淮南/子)¶
化如神明(劉邵/七萃)　加于百姓刑于四海(孝/經)　休風偃物¶
淳化元通(王粲/七釋)　行于江漢(詩/)　聲暨海外(七/釋)　刑于¶
寡妻至于兄弟　詒厥孫謀以燕翼子(並/詩)　有典有則¶
詒厥子孫(書/)　聖有謨訓明徵定保(書/)　徳音孔昭視¶
民不恌　追琢其章金玊其相(詩/)　増王者以敎化為¶
大務(董仲/舒䇿)　民至愚而神(元王恂言/於世祖)　吾不之疑則反¶
<pb:KR3k0055_WYG_058-49b>¶
覆化為忠厚(同/上)　久安之民驕佚驕佚則難敎　經亂¶
之民愁苦愁苦則易化　五帝三王不易民而化　湯¶
武承大亂之後身致太平(唐魏徵言/於太宗)　民力息則生養¶
遂　生養遂則敎化行而風俗美(元大徳時/吳元珪言)　治國之¶
要敎化為先　敎化之道學校為本(明太/祖諭)　致治在於¶
善俗善俗本於敎化　敎化行雖閭閻可使為君子敎¶
化廢雖中材或墜於小人(同/上)　方今承平之際正宜講¶
究此事(金章宗時户部/尚書鄧儼等言)　不明敎化不知禮義(明太祖/諭劉基)¶
<pb:KR3k0055_WYG_058-50a>¶
　列聖所循皆尚徳敎(唐權徳輿/對憲宗)　宜以祖考躬行之¶
敎為法(宋張綱/對徽宗)　躬履節儉以示四方(宋孝宗時周淙/知臨安府上言)¶
　風化必自近始(同/上)　敎化之行當自貴近始(金世宗/諭廷臣)¶
　人皆以敎化為餘事(金章宗時宰臣言今之察舉官/吏者多責近效以幹辦為上其)¶
(有秉心寛厚欲行敎化者輙謂之迂濶故人皆以敎化/為餘事此孝弟所以廢也若諭所司官吏有能務行徳)¶
(化者擢而用之則敎/化可行孝弟可興矣)　儒者所以隆孝悌而敦風俗(唐/明)¶
(宗/言)　敦朴素　革浮偽　過行者被嗤於鄉　不眤者¶
蒙擯於親(唐太宗時/髙馮言)　禁喪𦵏作樂(宋太宗太平/興國六年)　戒¶
<pb:KR3k0055_WYG_058-50b>¶
飭風俗禁民奢侈(宋光/宗詔)　定制度辨上下　服用居室¶
各有差等　抑昏喪過度之禮　禁追逐無名之費(金/章)¶
(宗時宰/臣集議)　脩學校崇經術旌節孝使士不趨於文華¶
重農桑寛賦稅省徭役禁游惰則民力紓不趨於浮偽¶
(元世祖時/姚樞言)　月朔讀法(明洪武二年命郡縣/長吏月朔㑹民讀法)　分敎郡¶
國(明太祖以北方喪亂之後/命選國子生往各郡分敎)　社學師儒(各詔天下閭/里皆立社學)¶
(延師儒/敎子弟)　大誥三篇訓化民俗(明太祖倣成周大誥之/製以訓化民俗取當世)¶
(事之善可為法惡可為戒者著為條目既而又續為一/篇以申其意使民觀感知所勸懲自是民之作非者鮮)¶
<pb:KR3k0055_WYG_058-51a>¶
(從化者多故又作三/篇其意益切至矣)　家識慈孝人知亷恥(唐太宗時/髙馮言)¶
　士敦操尚鄉恥輕薄(宋文帝元/嘉之政)　識朕此懐務相安¶
養　海内之人皆為兄弟(唐太宗詔勞/刺史陳君賔)　江左風俗於¶
斯為美(宋文/帝)　孝友儉讓近於淳古(宋太宗時陳旭/十三世同居)¶
民間風俗聞稍淳儉(金世/宗言)　刲股割肝咸見慶賞　數¶
世同居輙復其家　孝義所感醴泉甘露芝草異木之¶
瑞史不絶書(宋史/論)　本朝之化感人心之深也(唐憲宗/時權徳)¶
(輿/言)　宋之敎化有足觀者矣(宋史/論)¶
<pb:KR3k0055_WYG_058-51b>¶
　　來逺¶
原懐逺以徳(尚/書)　誕敷文徳(尚書/大禹)　舞干羽而有苖格¶
(書/)　弗寳逺物則逺人格　無怠無荒四夷來王　明¶
王慎徳四夷來賓　柔逺能邇安勸庶邦(並/書)　柔逺能¶
邇以定我王(詩/)　惟徳動天無逺不屇　華夏蠻貊罔¶
不率俾　海隅出日罔不率俾(並/書)　自西自東自南自¶
北無思不服(詩/)　方外百蠻無思不服(漢/書)　蠻夷率服¶
(書/)　蠻夷懐服(大戴/禮)　逺夷稽顙(續漢/書)　蠻夷皆服(吕/氏)¶
<pb:KR3k0055_WYG_058-52a>¶
(春/秋)　夷狄思慕(司馬相如/喻蜀書)　隣國襁負歸徳(尚書/中候)　四¶
方襁負而至　駿奔稽顙委質重譯(張景陽/七命)　諸侯同¶
日貢者五百國(帝王/世紀)　桀無道囚湯後釋之諸侯八譯¶
來者六國(尚書/大𫝊)　逺方來譯至者十六國(帝王世紀/桑榖合生)¶
四方來附(詩/)　一時歸湯(帝王世紀一時歸/湯者三十六國)　通道百¶
蠻(國語武/克殷)　肅清萬里(晉陽秋髙/祖伐公孫)　庶邦丕享(書/)　不¶
遐有佐(詩/)　近者恱逺者來(論/語)　幽邦肆險逺國亡遐¶
(應瑒華/林園詩)　延頸舉踵向風慕義(司馬相如/喻巴蜀檄)　心歌腹詠¶
<pb:KR3k0055_WYG_058-52b>¶
樂在歸附(胡綜為吳/質作降文)　日月所照莫不砥屬(詳帝/功)　風¶
雨所至莫不從助(史記五/帝本紀)　宻須歸文王(吕氏/春秋)　夙沙¶
歸炎帝(帝王世紀/神農氏)　匈奴來朝(漢書/宣紀)　鮮卑送璽(晉中/興書)¶
(元帝/大典)　竒肱車至(括地/圗)　肅慎來貢(書/)　僬僥貢沒羽¶
(帝王/世紀)　濊貉貢良弓(典/論)　西戎獻劒(列子周穆王征西/戎西戎獻昆吾之)¶
(劒/)　西戎獻桮(十洲記云周穆王征西/戎獻桮是百玉之精)　西旅獻獒(書/)¶
　越裳貢雉(史記周本紀/越裳貢白雉)　倭王獻錦(魏志景初中倭/奴王國獻文錦)¶
　獻吉光毛裘(武帝天漢三年西/域國王獻吉光裘)　火浣以示百寮(魏/志)¶
<pb:KR3k0055_WYG_058-53a>¶
(齊王芳即位西域重譯獻火浣布/詔大將軍太尉臨試以示百寮)　楛矢陳於玉階(王/沈)¶
(賀肅慎/貢獻表)　増徳禮形則逺者來格(唐魏/徵言)　脩政事則逺¶
人來歸(宋吕蒙/正言)　民既安利則人斂袵而至　以徳懐¶
逺以惠利民則逺人之歸可立而待(宋張齊/賢言)　殊方異¶
俗相率向化(宋趙/普言)　懐荒振逺諭以賞格(宋太宗時楊/億議棄靈州)¶
　逺人來歸宜有旌異(明成/祖諭)　與民休息遣使往來(宋/太)¶
(祖/)　聲敎逺被自當來賔　脩文徳以來逺　無鈍兵¶
而挫銳(宋太祖時/田錫言)　示綏懐萬國之心　用駕馭四夷¶
<pb:KR3k0055_WYG_058-53b>¶
之䇿(同/上)　垂天覆之仁　假來王之便(宋真宗時/朱允符言)　不¶
使北面則逺方何所瞻仰(唐髙祖時髙麗貢方物帝欲/讓而不臣温彦博曰遼東本)¶
(箕子國漢元菟郡不使/北面則逺方何所瞻仰)　二嵗一進此非所以來逺人¶
(宋神宗時令洮河諸國限二嵗一進/游師雄曰如此非所以來逺人也)　王㑹圗(唐太宗/時逺方)¶
(朝貢甚衆服裝詭異命顔/師古作王㑹圗以示後)　西州程(宋太宗太平興國/間髙昌國遣使朝)¶
(貢太宗以逺人輸誠遣王延徳使焉/雍熙二年使還撰西州程記以獻)　仙晨帝所(隋煬/帝在)¶
(東都以外國朝貢踵至悉召天下竒倡怪伎大陳端門/前曵錦穀珥金琲者十餘萬百官都人列繪褸幔閣夾)¶
(道被服光麗廛邸皆供帳池酒林胾在所/令邀飲食蠻夷嗟咨謂中國為仙晨帝所)　玊帛風雲¶
<pb:KR3k0055_WYG_058-54a>¶
　(明永樂時上幸東苑觀擊毬射柳聽文武羣臣外國朝/使及在京耆老聚觀上顧皇太孫曰可謂萬方玉帛風)¶
　(雲㑹/矣)　漢文帝却千里馬　晉武帝焚雉頭裘(唐魏/徵語)¶
　葱嶺以東皆奉貢贄(唐髙/祖)　西域諸國來朝獻地(隋煬/帝)¶
　　諸蕃畢集洛陽(同/上)　四國扈從東封(唐明皇封泰山/新羅百濟儋羅)¶
　(倭四國/畢赴)　不受康國内附(唐太宗時康國求内附上謂/招來絶域靡費百姓謝不受)¶
　　交趾獻前貢物(元世祖將征交趾丞相博果宻曰不/如遣一介之使諭以禍福彼能悔過)¶
　(自新則不煩兵而下矣帝從之於是交趾感懼/遣其王等詣闕謝罪盡獻前六嵗所當貢物)　大小¶
　逺邇悉奉琛幣　東逾遼水重譯來附　西南極逺之¶
<pb:KR3k0055_WYG_058-54b>¶
　國俱來朝受封爵(明成/祖)¶
　¶
　¶
　¶
　¶
　¶
　¶
御定淵鑑𩔖函卷五十三¶
