# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.309669
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十六
<pb:KR3k0055_WYG_451-1a>¶
　欽定四庫全書¶
御定淵鑑類函卷四百四十六¶
　　蟲豸部二(蜻蜓果螳蜋蠅螽斯/蜂    臝)　(絡緯/)¶
　　　蜻蜓一¶
　増爾雅曰蜻蜓一名虰蛵一名負勞　說文曰一名桑¶
　根　爾雅翼曰鄱陽人呼為江雞　方言注曰蜻蜓謂¶
　之蝍蛉淮南人又呼䗧蛜　吕覽注曰一名白宿　陶¶
　隐居曰一名諸乘有赤黒青黄不同　淮南子曰水蠆¶
<pb:KR3k0055_WYG_451-1b>¶
　為&KR2652;矛□務蜻蜓也　古今注曰蜻蜓一名青亭一名¶
　蝴蜨色青而大是也小而黄者曰胡梨一曰胡離小而¶
　赤者曰赤卒一曰絳騶一曰赤衣使者好集大水上亦¶
　名為赤弁丈人　又曰紺蜨一曰蜻蛉似蜻蛉而色黝¶
　紺遼東人呼為紺幡亦曰童幡亦曰天雞好以七月羣¶
　飛暗天海邊夷貊食之謂海中青蝦化為之也　博物¶
　志曰五月五日埋蜻蜓頭于西向戸下(埤雅作/正中門)至三日¶
　不食則化成真青珠　戰國䇿曰莊辛謂楚莊曰不見¶
<pb:KR3k0055_WYG_451-2a>¶
夫蜻蜓飛翔乎天地之間仰承甘露而飲之自以為無¶
患與人無爭也不知夫五尺童子方將調飴膠絲加已¶
乎四仞之上而下為螻蟻食也¶
　　蜻蜓二¶
増吕覽曰海上之人有好蜻蜓者每居海上遊蜻之至¶
者百數而不止前後左右盡蜻也終日玩之而不去其¶
父告之曰聞蜻皆從汝居取而来吾將玩之明日之海¶
上而蜻無至者矣　尸子曰楚莊王命飬由基射蜻蛉¶
<pb:KR3k0055_WYG_451-2b>¶
曰吾願生得之飬由基援弓射之拂左翼　東方朔别¶
傳曰上置蜻蜓蓋下羅諸數家獨使朔易對曰馮翊馮¶
翊六足四翼頭如珠尾正直長尾短項是非勾蔞即蜻¶
蛚上善賜帛十疋　潛確類書曰唐天祐末歳蝗蟲生¶
地穴中生訖則衆蝗蟲銜其足翅而曳出帝謂蝗曰予¶
何罪食予苖遂化為蜻蜓　清異錄曰後唐宫人或網¶
獲蜻蜓愛其翠薄遂以描金筆塗翅作小折枝花金線¶
籠貯養之爾後上元賣花者取象為之售于遊女¶
<pb:KR3k0055_WYG_451-3a>¶
　　蜻蜓三¶
増飲露(埤雅蜻蜓飲露六足四翼其翅輕薄如蟬晝取/蚊䖟食之遇雨即多好集水上款飛尾端亭午)¶
(則停名之/曰蝏以此)　㸃水(本草㑹編蜻蛉乃水蠆所化水蠆既/化蜻蛉蜻蛉相交還于水上附物散)¶
(卵復生水蠆而化焉或曰蜻蛉貼水飛時以尾蘸水中/人知其㸃水不知其㸃水者乃生子也或曰稻田間青)¶
(蟲所化一種最大/者呼為馬大頭)　埋頭(感應經司馬彪莊子注云童/子埋蜻蜓之頭不食而舞曰)¶
(此將為珠/人笑之)　食尾(蜻蛉飛無所食則自食其/尾食愈甘則尾愈盡而死)¶
　　蜻蜓四¶
増詩唐韓偓蜻蜓詩曰碧玉眼睛雲母翅輕于粉蜨瘦¶
<pb:KR3k0055_WYG_451-3b>¶
于蜂坐来近拂波光舞又是殷勤為蓼叢　杜甫詩曰¶
㸃水蜻蜓款款飛　又曰蜻蜓立釣絲¶
　　螳蜋一¶
原爾雅曰不過蟷蠰也其子蜱蛸(一名&KR2159;蟭/蟷蠰卵也)莫貈蟷蜋¶
蛑(有斧/蟲也)　又曰江東人呼為石蜋　方言曰螳蜋謂之¶
髦或謂之虰或謂之□□　爾雅正義曰螳蜋深秋乳¶
子至夏初乃生　廣雅曰芊芊齕肱螳蜋也　禮月令¶
曰仲夏之月螳蜋生(増埤雅廣要是月升隂始起殺蟲/應而生焉生亦百子如螽斯云)¶
<pb:KR3k0055_WYG_451-4a>¶
　原禮記鄭注曰螳蜋螵蛸母也王瓉問曰爾雅云莫¶
貈螳蜋同類物也今沛魯以南謂之蟷蠰三河之域謂¶
之螳蜋燕趙之際謂之食厖齊濟以東謂之馬敫然多¶
名其子則同云螵蛸是以注云螳蜋螵蛸母也　増易¶
通繫卦曰螳蜋摶蟬之蟲乘寒而殺物自隐蔽而有所¶
害捕摶之象也　周書時訓曰芒種之日螳蜋生是謂¶
隂息　莊子曰螳蜋怒臂以拒車轍不知不勝任也是¶
才之羙者也　范子計然曰螵蛸出三輔上價三百¶
<pb:KR3k0055_WYG_451-4b>¶
髙誘淮南子注曰螳蜋世謂之天馬以其&KR0750;首奮臂頸¶
長而身輕其行如飛有馬之象　揚雄輶軒絶代語曰¶
兖豫間謂螳蜋為拒斧　酉陽雜俎曰螵蛸俗呼為野¶
狐鼻涕　蠡海集曰螳蜋蚱蜢色綠而不鳴者螳蜋有¶
怒攫之勢專食生蟲其氣已散為殺氣蚱蜢性卑潛于¶
草間隂勝故皆不鳴¶
　　螳蜋二¶
原韓詩外傳曰齊莊公出獵有螳蜋舉足將搏其輪問¶
<pb:KR3k0055_WYG_451-5a>¶
御曰此何蟲對曰此螳蜋也為蟲知進而不量力而輕¶
就敵公曰此為天下勇蟲矣廻車避之勇士歸之焉¶
増吴越春秋曰吴王夫差將伐齊太子友欲因諷諫以¶
激于王曰適従後園聞秋蟬之聲往而観之秋蟬登髙¶
樹自以為安不知螳蜋超枝縁條曳腰聳距舉吻欲哺¶
也螳蜋貪心務進志在有利不知黄雀盛縁茂林徘徊¶
枝葉欲啄螳蜋也　原莊子曰莊周遊雕陵之樊睹一¶
異鵲自南方来者翼廣七尺目大運寸感周之顙而集¶
<pb:KR3k0055_WYG_451-5b>¶
于栗林(感觸/也)周曰此何鳥哉翼殷不遊(殷曲/大也)目大不覩¶
(不見/人者)褰裳躩歩(疾行/也)執彈而留之睹一蟬方得美䕃而¶
忘其身螳蜋執翳而搏之見得而忘其形異鵲從而利¶
之見利而忘其真莊周怵然曰物固相累二類相召也¶
捐彈而反走虞人逐而誶之　増宋王鞏聞見近録曰¶
史朝請琳云其舅張仲元患風痺平生餌桑螵蛸圎及¶
死口中有黒氣出户數丈視之螵蛸無數¶
　　螳蜋三¶
<pb:KR3k0055_WYG_451-6a>¶
増捕蟬(埤雅廣要螳蜋捕蟬而食執木葉以/自蔽蟬將去而未飛為之一前一却)　當轍(詳/上)¶
(莊子又古檄云以螳/蜋之斧禦隆車之隊)　執翳隐形(埤雅云螳蜋所執之/翳可以蔽形盖其所)¶
(執之葉既得蟬則棄之而/俗謂人得之可以隐形也)　含氣生火(類仲云螳蜋之/氣含之生火)¶
　勇蟲(詳韓詩/外傳)　斫父(說文螳蜋/一名斫父)¶
　　螳蜋四¶
原賦晋成公綏螳蜋賦曰仰乃茂隂俯縁條枝冠角峩¶
峩足翅岐岐尋喬木而上綴従蔓草而下垂戢翼鷹峙¶
延頸鵠望推翳徐翹舉斧髙抗鳥伏蛇騰鶴擊隼放俯¶
<pb:KR3k0055_WYG_451-6b>¶
飛蟬而奮猛臨蟪蛄而逞壯距車輪而軒翥固齊侯之¶
所尚乃有翩翩黄雀舉翮髙揮連翔枝幹或鳴或飛覩¶
兹螳蜋將以療飢厲觜脅翼其往如歸　増唐陳硎螳¶
蜋拒轍賦曰捨鳴蟬而莫捕蔑黄雀而不知斯謂豺狼¶
之不若念虺蜴而何為¶
原賛晋郭璞螳蜋賛曰螳蜋飛蟲揮斧奮臂當轍不廻¶
勾踐是避勇士致斃厲之以義¶
　　螽斯一¶
<pb:KR3k0055_WYG_451-7a>¶
増爾雅曰螽醜奮　毛詩曰螽斯羽(相比而/起也)詵詵兮螽¶
斯羽薨薨兮(羣飛/聲)螽斯羽揖揖兮(旣飛而/斂羽也)　又曰五月¶
斯螽動股(言斯螽股成/而奮迅也)　草木疏曰螽斯蝗類色靑長¶
角長股股鳴者也　蔡邕月令曰螽類乳于土中深埋¶
其卵江東謂之蚱蜢　列子曰力折春螽之股(盖春時/尚弱也)¶
　埤雅曰螽斯蟲之不妬者一母百子故詩以為予孫¶
衆多之况一名春黍亦或謂之春箕或曰似蝗而小股¶
黒有文五月中以兩股相切作聲聞数歩者是字從冬¶
<pb:KR3k0055_WYG_451-7b>¶
冬終也至冬而終故謂之螽(山堂肆考有一種名土螽/又名土□似蚱蜢而細長)¶
(銳頭青翼能飛能跳飛不甚逺人執其兩股/能動揺其身如女人織然故又名織絹娘)　蠡海集¶
曰蚱蜢性卑潛於草間隂勝也故不鳴　倦遊雜錄曰¶
嶺南人號草螽曰茅蝦常食之¶
　　螽斯二¶
増續異記曰徐邈晋孝武帝時為中書侍郎在省直左¶
右人恒覺邈在帳内與人語有舊門生一夕伺之無所¶
見天微明瞥観一物從屏風裏飛出直入前鐵鑊中乃¶
<pb:KR3k0055_WYG_451-8a>¶
逐視之惟見鑊中菖蒲根下有大青蚱蜢雖疑此為魅¶
而古来未聞但摘除其兩翼至夜遂入邈夢云為君門¶
生所困徃来道絶邈得夢甚悽惨門生知其意微發其¶
端邈初不即道後徐語曰我始入直便見一青衣女子¶
從前度作兩髻姿色美甚聊試挑謔即来就已且愛之¶
仍溺情亦不知其從何而至此兼告夢門生因具以狀¶
白亦不復追殺蚱蜢¶
　　絡緯一¶
<pb:KR3k0055_WYG_451-8b>¶
増詩正義曰絡緯鳴懶婦驚　草木疏曰如蝗斑色毛¶
翅數重其羽正赤六月中飛而振羽索索作聲幽州人¶
謂之蒲錯　古今注曰莎雞一名絡緯一名紡緯(埤雅/廣要)¶
(謂其鳴如/紡緯也)　又曰一名促寒娘有青褐兩種一名梭雞¶
一名絡緯　蠡海集曰馬&KR1578;之蟲至秋而鳴秋之令金¶
也蟲色緑木也金木相軋以為聲以兩股擊翼而鳴者¶
金木傍擊之謂也¶
　　絡緯二¶
<pb:KR3k0055_WYG_451-9a>¶
増詩宋謝靈運詩曰肅肅莎雞羽　唐李白詩曰絡緯¶
秋啼金井闌　宋宋祁詩曰人間底事最堪恨絡緯鳴¶
時無婦驚　元郝經絡緯詩曰牽牛風露滿籬根淡月¶
疎星夜未分燈下有人抛錦字機絲零亂不成文¶
増詞　張弼絡緯詞曰絡緯不停聲從昬直到明不成¶
一絲縷徒負織作名蜘蛛聲寂寂吐絲復自織織網網¶
飛蟲飛蟲足充食事在力為不在聲思之令人三歎息¶
　　蜂一¶
<pb:KR3k0055_WYG_451-9b>¶
原爾雅曰蜂醜□(垂其/腴也)土蜂(在地中/作房者)木蜂(在樹上/作房)　廣¶
雅曰范蜂也　増埤雅曰蜂一名蠆其字象形盖蜂類¶
衆多動以萬計也　又曰黄蜂無蜜纎長其窠仰綴于¶
屋銜漆以固其蒂隂陽在尾喜合末端有岐者牝銳者¶
牡也　方言曰蜂燕趙之間謂之蠓螉或謂之蚴蛻(音/幼)¶
(恱/)　揚雄輶軒絶代語曰其大而有蜜者曰壺蠭注穿¶
竹木作孔者謂之笛師　毛詩曰莫予荓蜂自求辛螫¶
　原春秋潭潜巴曰朝有大蜂武士中蜂赤强黒不梁¶
<pb:KR3k0055_WYG_451-10a>¶
(蜂有刺毒以扞難武/士象也梁或為良)　韓詩外傳曰稷蜂不螫而社鼠¶
不燻非以稷蜂社鼠之神也其所託者然也故聖人求¶
賢者以自輔　増張璠易注序曰蜜蜂以兼採為味¶
列子曰純雌其名稚蜂(正字通其黄色細腰腰僅相属/不能為蜜曰稚蜂淮南子以為)¶
(貞/蟲)　淮南子曰蜂房不容鵲卵小形不足以包大體也¶
　闗尹子曰聖人師蜂立君臣　原抱朴子曰雞有專¶
棲之雄雉有擅澤之驕蟻有兼弱之智蜂有攻寡之計¶
人相役御亦若是耳　増又曰崑崙山大蜂一丈其毒¶
<pb:KR3k0055_WYG_451-10b>¶
殺象　郁離子曰昔靈丘丈人之飬蜂也園有廬廬有¶
守刳木以為蜂之宫其置也疎宻有行新舊有次坐有¶
方牖有向視其生息調其暄寒以鞏其架構如其生發¶
蕃則析之寡則裒之去其蛛蟊蚍蝣獮其土蜂蠅豹夏¶
無烈日冬不凝澌飄風吹而不揺淋雨沃而不漬其分¶
蜜也分其贏而已矣不竭其力也丈人于是不出户而¶
收其利　山海經曰火蜂其狀如螽　束晳發蒙記曰¶
蜂食蜘蛛　隂陽變化錄曰蜂每歳三四月則生黒色¶
<pb:KR3k0055_WYG_451-11a>¶
蜂名曰將蜂又名相蜂不能采花但能釀蜜蓋無此蜂¶
則蜜不成至七八月間盡死不死則羣蜂飢俗云相蜂¶
過冬蜂族必空　原博物志曰人家飬蜂以木為器開¶
小孔以蜜塗器捕三兩蜂納器中宿昔蜂飛出將伴来¶
作蜜多少隨歳豐儉　増又曰諸逺方山郡僻處出蜜¶
蠟蜜蠟所著皆絶巖石壁餘窠乃蠟著石不盡者有鳥¶
形小于雀羣飛千数来至春都盡其處皆破如磨洗至¶
冬蜂皆還洗處結窠如故　酉陽雜俎曰竹蜂出蜀中¶
<pb:KR3k0055_WYG_451-11b>¶
好于野竹上作窠窠如雞子有蒂長尺許蜜皆紺色甘¶
倍常蜜　又曰嶺南有毒菌夜明經雨而腐化為巨蜂¶
黒色喙若鋸長三分餘夜入人耳鼻　嶺表録曰宣歙¶
間人好食蜂兒狀如蠶蛹而瑩白大蜂結房于山林間¶
其大如巨鐘其中不知幾百層村人采時必以草衣蔽¶
身以捍毒螫後以煙火逼散蜂母然後攀援崖樹斷其¶
根一扇有蜂兒五斗或二石三分之一翅足具矣即入¶
鹽酪炒之曝乾以小紙嚢貯之寄入京洛以為方物¶
<pb:KR3k0055_WYG_451-12a>¶
元稹詩集曰蛒蜂類而大巢在褰鼻虵穴下故毒螫倍¶
諸蜂蠆中手足輙斷落及心胷則圯裂用他蜂中人之¶
方療之不能愈巴人徃徃持禁以制之則差　投荒雜¶
錄曰南海有蜂生橄欖樹上形類木葉有手足抱枝自¶
附與葉無别南人取者先伐仆樹候葉凋落辨而取之¶
用為媚藥　鶴林玉露曰蜂交則黄退　搜採異聞錄¶
曰江南土蜂人不能識其穴往往以長紙粘于肉蜂見¶
之必銜入穴乃躡尋得之熏取其子　近峰聞畧曰蜂¶
<pb:KR3k0055_WYG_451-12b>¶
采百花俱置翅間及股間惟蘭花則拱首入房以獻于¶
王物亦知蘭之貴如此　西軒客談曰蜂蝎之毒能螫¶
人然其一螫則其毒甚銳再則漸減人得而加害矣故¶
人之知勇貴乎慎所發　陳藏器曰諸飛蟲著蜘蛛之¶
網皆不能脫惟蜂不畏蜘蛛反擒而食之　一統志曰¶
瓊州臨髙縣毗邪山有神甚靈昔黎人叛神輙驅蜂禦¶
之官軍乗勝追擊至今廟祀焉¶
　　蜂二¶
<pb:KR3k0055_WYG_451-13a>¶
増拾遺記曰周武王東伐紂夜濟河時雲明如晝八百¶
之族皆齊而歌有大蜂狀如丹鳯飛集王舟因以鳥畫¶
其旗翼日而梟紂名其船曰蜂舟魯哀公二年鄭人擊¶
趙簡子得其蜂旗則其類也　原禮記曰郕人有其兄¶
死而不為衰者聞子臯將為郕宰遂為衰郕人曰蠶則¶
績而蟹有匡范則冠而蟬有緌兄則死而子臯為之衰¶
　増洪範五行傳曰秦昭王三十八年上郡大飢蜂食¶
田苖　謝承後漢書曰豫章嚴豐字孟侯為郡主簿太¶
<pb:KR3k0055_WYG_451-13b>¶
守賈萌欲誅王莽有飛蜂附萌車衡豐諫以為不詳之¶
徴萌不從果見殺　原葛仙翁别傳曰仙公與客對食¶
客曰食畢當請先作一竒戲時食未竟仙公曰諸公得¶
無邑邑欲見乎即吐口中飯盡成飛蜂滿屋或集客身¶
莫不震肅但自不螫人耳良乆仙公乃張口見蜂皆飛¶
還入口中成飯食之　増宣騐記曰元嘉元年建安郡¶
山賊百餘人掩破郡治遂入佛圗捜掠財寳先是諸供¶
飬具别封置一室賊破户忽有蜜蜂數萬頭從衣簏出¶
<pb:KR3k0055_WYG_451-14a>¶
同時噬螫羣賊身首腫痛眼皆盲合先諸所掠皆棄而¶
走　王隐晋書曰陶侃以袁謙為髙涼太守未至百餘¶
里浦中有蜜蜂蔽日而下謙船上明早進西南卒遇大¶
風飛沙天地晦合不復得還浦遂沒海中　酉陽雜俎¶
曰東都龍門有一處天寳中北宗雅禪師于此建蘭若¶
一年中桐始花有異蜂聲如人吟咏禪師諦視之具體¶
人也但有翅長寸餘禪師異之乃網取一焉置紗籠中¶
意嗜梧花采花置其傍終日集于一隅微聆吁嗟之聲¶
<pb:KR3k0055_WYG_451-14b>¶
忽有數人翔集籠外若相慰狀又一日其類數百有乗¶
車輿者其大小相稱積于籠外語聲甚細亦不憚人宻¶
聴之有曰孔昇翁為君筮不祥頗記無有曰君已除死¶
籍又何懼焉有曰叱叱予與青桐君奕勝獲琅玕紙數¶
十幅君出可為扎星子詞當為料理語皆非人世事終¶
日而去禪師舉籠放之因祝謝之次日有人長三尺黄¶
羅衣歩虚止禪師屠蘇前曰我三清使者上仙伯致意¶
多謝指顧失所在　杜陽雜編曰貞元八年吴明國獻¶
<pb:KR3k0055_WYG_451-15a>¶
鸞蜂蜜云其蜂之聲有如鸞鳯而身被五彩大者可重¶
十餘斤為巢于深巖峻嶺間大者占地二三畝國人采¶
其蜜不過二三合如過度即有風雷之異久食之令人¶
長壽顔如童子髮白者應時而黒　唐闕史曰皇甫湜¶
性&KR0310;急嘗為蜂螫手指因大躁怒命臧獲及里中小兒¶
輩箕斂蜂窠購以善價俄頃出窠于庭命碎于杵臼絞¶
取津液以酧所痛　玉壺清話曰丁文果善射覆宋太¶
宗一日置一物急令射之果乃曰葩葩華華山中采花¶
<pb:KR3k0055_WYG_451-15b>¶
雖無官職一日兩衙啟之乃數蜂也　南墅閒居錄曰¶
蘇子瞻嘗言其祖光祿公云有一書生晝坐簷下見大¶
蜂觸網相螫久之俱墮地起視已化為小石矣書生異¶
而收之因置衣𢃄中一日過市遇蠻賈數輩視書生愕¶
眙揖曰願見神珠笑而辭之戲以𢃄中石示之羣賈相¶
顧喜曰此破霧珠蠻人至海上采珠寳常以霧暗為苦¶
有此珠霧即自開因以寳貨易之值數千緡　遼史曰¶
㑹同四年神纛車有蜂窠成蜜史占之吉　明興記曰¶
<pb:KR3k0055_WYG_451-16a>¶
太祖登極後命數星士徧行天下遇有年月日時與御¶
誕同者以聞于某處得一人召問之村民也無以為生¶
惟飬蜂十三窠每年割蜜自贍耳上曰是也朕有十三¶
省布政汝有十三窠蜂大小不同統轄無異遂謂命不¶
足信勞以酒食　泳化類編曰楊一清閣老致政後一¶
日遊鎮江北固山下偶見羣蜂擁王出遊遇鷙鳥攫殺¶
羣蜂環守不去數日俱死乃令家伻瘞焉表其封曰義¶
蜂塜親作文祭之¶
<pb:KR3k0055_WYG_451-16b>¶
　　蜂三¶
増應潮(埤雅廣要蜂有兩衙應潮其主之所在衆蜂為/之旋繞如衛誅罰徴令絶嚴有君臣之義  潛)¶
(確類書朝衙畢方出/采花暮衙畢方入房)　居臺(又曰其王之所居疉積如/臺語曰蜂臺言蜂居如臺)¶
(也/)　垂芒(又曰蜂之毒在尾垂穎如鋒故/謂之蜂傳曰蜂蠆垂芒是也)　釀蜜(又曰/采取)¶
(百芳醸蜜其房如脾今謂之蜜脾舊說蜂之化蜜必取/匽豬之水注之蠟房而後蜜成蠟者蜜之蹠也  潛確)¶
(類書采花時一半守房一半分次撥發/花少受罰每一百蜂往往有七十四房)　穿簷椽(山堂/肆考)¶
(郭璞云穿木蜂黒色似土蜂而大在人/家簷椽間穿穴如刀鋸所鑚能螫人)　投紙窓(禪燈/錄神)¶
(瓉禪師見蜂子投窓紙求出師曰/世界如許廣濶不肯出鑚他故紙)　&KR2804;&KR1365;(正字通胡蜂/黒色一名胡)¶
<pb:KR3k0055_WYG_451-17a>¶
(蜂一名/&KR2804;&KR1365;)　蜚零(土蜂赤黒色最大即馬蜂一/名蜚零荆巴間呼為蟺蜂)　七里蜂¶
(獨蜂俗名七里蜂毒/最猛人馬被螫皆亡)　獨脚蜂(出嶺南似小蜂黒色一/足連樹根不能動五月)¶
(采之方書治癰疽燒此/蜂研末和油塗之良)¶
　　蜂四¶
原詩梁簡文帝咏蜂詩曰逐風從汎漾照日乍依微知¶
君不留眄銜花空自飛　増唐耿湋賦得寒蜂采菊蕊¶
詩曰遊颺下晴空㝷芳到菊叢帯聲来蕊上連影在香¶
中　元稹蛒蜂詩曰梨笑清都月(京開元觀/多棃花蜂)蜂遊紫殿¶
<pb:KR3k0055_WYG_451-17b>¶
春構脾分部伍嚼蕊奉君親翅羽頗同類心神固異倫¶
安知人世裏不有噬人人　孟浩然詩曰花蕊上蜂鬚¶
　杜甫詩曰花底山蜂逺趂人　羅隐咏蜂詩曰不論¶
平地與山尖無限風光盡被占采得百花成蜜後不知¶
辛苦為誰甜　温庭筠詩曰蜜官金翼使(指蜂/也)　黄魯¶
直詩曰王蜂衙退海潮上　又曰稚蜂趨衙供蜜課¶
李商隐蜂詩曰沙苑華池爛漫通後門前檻思無窮宓¶
妃腰細纔勝露趙后身輕欲倚風紅壁寂寥崖蜜盡碧¶
<pb:KR3k0055_WYG_451-18a>¶
簾迢遞霧巢空青陵粉蜨休離恨長定相逢二月中¶
宋蘇軾收蜂蜜詩曰空中蜂隊如車輪中有王子蜂中¶
尊分房減口未有處野老解與蜂語言前人傳蜜延客¶
住後人秉艾催客奔布囊包裹閙如市坌入竹屋新具¶
完小窓出入旋知路幽圃首夏花正繁相逢處處命儔¶
侣共入新屋長子孫前年活計知尚淺蜜蠟未暇分上¶
人明年少割助和藥慙愧野老知利源　又詩曰只有¶
荷蜂不愁雨蠟房仰卧萬花枝　楊萬里蜂兒詩曰蜜¶
<pb:KR3k0055_WYG_451-18b>¶
蜂不食人間倉玉露為酒花為糧作蜜不忙采花忙蜜¶
成猶𢃄百花香蜜成萬蜂不敢嘗要輸蜜國供蜂王蜂¶
王未及享人已割蜜房老饕吏来捜我室老蜂無味只¶
有滓幼蜂初化未成兒老饕火攻不知止既入吾室取¶
我子　又詩曰燕銜芹根泥蜂綴花上蕊𢃄雨兩股飛¶
所取日能幾調和露與英凝甘滑于髓天寒百蟲蟄割¶
房霜在七燕已成雛歸蜂憂凍餒死乃見萬物心多為¶
造化使　謝翺咏蜂詩曰蛹黒春如翳寒厓舉族懸撲¶
<pb:KR3k0055_WYG_451-19a>¶
香粘絮落采汗近僧禪聚暗移花幄分喧割蜜煙閒房¶
無處著應架井泉邊　真山民蜜蜂詩曰釀成百花脾¶
聊爾了口腹人知口中甘誰料腹中毒　元李俊民蜂¶
詩曰弄晴沾落絮帯雨䕶園花有課常輸蜜無春不到¶
衙　戴表元義蜂行曰山翁愛蜂如愛花山蜂營蜜如¶
營家蜂營蜜成蜂自食翁亦藉蜜禆生涯每當山蜂采¶
花出翁為守闗司徼遮朝朝暮暮與蜂狎頗識蜂羣分¶
等差一蜂最大正中處千百以次分来衙叢屯雜聚本¶
<pb:KR3k0055_WYG_451-19b>¶
無筭勢若有制不敢譁東園春晴草木媚漫天蔽野飛¶
横斜湏臾駢翼致雋永戢戢不翅輸牛車似聞蜜成有¶
所獻儔類不得先摩牙重防覆衛自嚴宻雖有毒螫何¶
由加一朝大蜂出不戒舂容靚飾修且姱蜻蜓忽来伺¶
其怠搏擊少墜遭蝦蟇羣蜂倉皇迷所適謁走欲絶聲¶
呀呀求之不得久乃定復結一聚猶如麻我来訪翁親¶
目睹搏髀不覺長咨嗟　明俞允文蜂詩曰春晴逢榖¶
雨泛濫遶林篁逐醉縈輕袂纒花獵異香叢棲懸玉宇¶
<pb:KR3k0055_WYG_451-20a>¶
疉構隐金房靈化知何術神功寄藥王¶
原賦晋郭璞蜜蜂賦曰嗟品物之蠢蠢惟貞蟲之朋族¶
有叢瑣之細蜂亦䇿名于羽屬近浮遊于園薈逺翺翔¶
乎林谷爰翔爰集蓬轉颷廻紛紜雪亂混沌雲頽景翳¶
曜靈響迅風雷爾乃眩猿迷雀下林天井青松冠谷赤¶
蘿繡嶺無花不纒無樹不省吮瓊液于懸峰吸赮津乎¶
晨景于是廻鶩林篁經營堂窟繁布金房疉構玉室咀¶
嚼華滋釀以為蜜自然靈化莫識其術散似甘露凝如¶
<pb:KR3k0055_WYG_451-20b>¶
割肪氷鮮玉潤髓滑蘭香百藥湏之以諧和扁鵲得之¶
而術良爾乃察其所安視其所託恒據中而虞難營翠¶
微而結落徽號明于羽族閽衛固乎管籥誅戮峻于鈇¶
鉞招徴速乎羽檄集不謀而同期動不安而齊約¶
増記宋王元之蜂記曰商於象和寺多蜂寺僧為予言¶
之甚悉因問蜂之有王其狀何若曰其色青蒼差大于¶
常蜂耳問胡以服其衆曰王無毒不識其他問王之所¶
處曰窠之始營必造一臺其大如栗俗謂之王臺王居¶
<pb:KR3k0055_WYG_451-21a>¶
其上日生子其中或三或五不常其後王之子盡復為¶
王矣嵗分其族而去蜂之分也或團如罌或鋪如扇擁¶
其王而去王之所在蜂不敢螫失其王則潰亂不可嚮¶
邇凡取其蜜不得多多則蜂飢而不蕃又不可少少則¶
蜂惰而不作予愛其王之無毒似德又愛其王之子盡¶
復為王似一姓一君上下有定分者也又愛其王之所¶
在蜂不敢螫似法令之明也又愛其取之得中似什一¶
而稅也¶
<pb:KR3k0055_WYG_451-21b>¶
　　果臝一¶
増埤雅曰果臝一名□螉一名蒲盧即今細腰土蠭好¶
禁蜘蛛摙泥(摙力剪/切運也)作房如併竹管取桑蟲負之七日¶
而化為子其祝聲可聴法言曰祝之曰類我蓋其音云¶
也　莊子曰奔蜂不能化藿蠋注曰奔蜂小蜂也藿蠋¶
豆間大青蟲也蜾臝祝螟蛉而化之以才力之相當也¶
奔蜂藿蠋能之乎　揚雄輶軒絶代語曰蜂之小者曰¶
&KR1889;螉　博物志曰細腰無雌蜂類也取桑蟲或阜螽子¶
<pb:KR3k0055_WYG_451-22a>¶
呪而成已子　酉陽雜俎曰&KR1889;螉好窠於書卷或在筆¶
管中呪聲可聴開卷視之悉是小蜘蛛大如蠅虎旋以¶
泥隔之方知不獨負桑蟲也　墨客揮犀詩云螟蛉有¶
子蜾臝負之其類有三銜泥營巢於室壁間者曰蜾臝¶
穴地為巢者名&KR1889;螉窠於書卷筆管中者為蒲盧名既¶
不同質狀大小亦異¶
　　果臝二¶
増賦唐人蒲盧賦曰&KR1415;&KR1415;鼓翅咽咽傳意本乃與吾同¶
<pb:KR3k0055_WYG_451-22b>¶
物孰云所畜非類如能肖貎便若假寐因蠕動而稍分¶
與胎教而齊致蠆尾潛出蜂腰未備將革故而就新諒¶
末同而本異　宋歐陽修螟蛉賦曰爰有桑蟲實曰螟¶
蛉與夫蜾臝異類殊形負以為子祝之以聲其子感之¶
朝夕而成嗟夫人子父母所生父祝之言子莫之聴父¶
傳之業子莫克承父沒母死身覆位傾嗚呼為人孰與¶
蟲靈人不如蟲曷以人稱¶
　　蠅一¶
<pb:KR3k0055_WYG_451-23a>¶
原爾雅曰蠅醜扇(好揺/翅也)　増揚雄方言曰蠅東齊謂之¶
羊陳楚之間謂之蠅　原毛詩曰營營青蠅止于樊豈¶
弟君子無信讒言　増又曰雞既鳴矣朝既盈矣匪雞¶
則鳴蒼蠅之聲　原焦氏易林曰腐肉所在靑蠅集聚¶
辨别白黒敗亂邦國　吕氏春秋曰以狸致鼠以冰致¶
蠅　韓子曰以骨去蟻蟻愈多以魚驅蠅蠅愈至　揚¶
子法言曰或問蒼蠅紅紫(蒼蠅間乎白黒紅/紫似朱而非朱)　増論衡¶
曰清受塵白受垢青蠅所汚常在練色　夢溪筆談曰¶
<pb:KR3k0055_WYG_451-23b>¶
閩人謂大蠅為胡螓亦螓之類也¶
　　蠅二¶
原漢書曰成帝建始中有青蠅垂萬數集未央宫殿中¶
朝者坐(案服䖍注公卿/以下朝㑹坐也)　又曰昌邑王賀夢青蠅之矢¶
積堦東西可五六石以問龔遂曰陛下在側讒人衆多¶
願皆放逐之賀不用其言卒至於廢　虞翻别傳曰翻¶
放逐南方自恨犯上獲罪當長没海隅生無可與語死¶
以青蠅為弔客使天下一人知已者足以不恨　謝承¶
<pb:KR3k0055_WYG_451-24a>¶
後漢書曰郭諒師事李固杜喬李固之誅詣闕上書乞¶
收歛不聴因徃守視其喪扇䕶蠅蟲　又曰楊匡為杜¶
喬所辟為平原令棄官還聞固喬曝尸星行赴雒著敝¶
衣赤幘守其尸驅䕶蠅蟲天子嘉其忠義聴殯殮之¶
魏略曰王思性急執筆作書蠅集筆端驅去復来思恚¶
怒自起逐蠅不能得還取筆擲地踏壞之　増廣五行¶
記曰魏吏部尚書何晏嘗夢靑蠅數千頭来自鼻上驅¶
之不肯去以問管輅輅曰鼻者天中今有靑蠅臰惡而¶
<pb:KR3k0055_WYG_451-24b>¶
来集之位凌者顛輕豪者亡不可不思之至明年晏伏¶
誅　原益部耆舊傳曰嚴遵為揚州刺史行部聞道傍¶
女子哭聲不哀問之曰夫遭燒死遵勅吏輿屍到令人¶
守屍曰當有物自徃吏白有蠅聚頭所遵令披視得鐵¶
錐貫頂考問以淫殺夫　異苑曰晋明帝常欲肆赦乃¶
屏曲室去左右下帷作詔有大蒼蠅觸帳而入萃于筆¶
端有頃皆出帝竊異焉令人㝷之即蠅所集處輙傳有¶
赦喧然已徧　増北史曰庫狄伏連居室患蠅杖門者¶
<pb:KR3k0055_WYG_451-25a>¶
曰何故放入　酉陽雜俎曰張芬在韋臯幕中有一客¶
于宴席上以籌椀中綠豆擊蠅十不失一一座驚笑芬¶
曰無費吾豆遂指起蠅拈其後脚無脱者　又曰那蘭¶
陀寺僧食堂中熱際有巨蠅數萬至僧上堂時悉自飛¶
集於庭樹　又曰太和七年忽有蠅蔽天如蝗止河陽¶
界三日經旬方散　唐書曰武儒衡為中書舎人時元¶
稹依倚内官得知制誥儒衡深鄙之㑹食𤓰閣下蠅集¶
於上儒衡以扇揮之曰適從何處耒而遽集於此同僚¶
<pb:KR3k0055_WYG_451-25b>¶
失色儒衡意氣自若　桂陽雜編曰鄭注嘗置藥于箧¶
藥化為青蠅萬數飛去心頗惡之未踰月而難作　青¶
陽記曰術士相牛僧孺若青蠅拜賀方能及第公疑之¶
及登科訖歸坐家庭有青蠅作八行立約數萬俯躬再¶
三良久乃去　金溪記曰盧記室多作脯到夏則委人¶
於十歩之内扇上塗餳以撲蠅脯以青紗障隔塵土人¶
呼為記室獵蠅　山堂肆考曰宋熙寜初外學置官師¶
職簡地親多與宴席有學官喜誶語同僚苦之詠蠅以¶
<pb:KR3k0055_WYG_451-26a>¶
刺曰衣服有時遭㸃汚盃盤無處不追隨　雪濤小説¶
曰天順朝都御史陳智性急暑日坐㕔事一蠅拂其面¶
即叱左右捕之左右故東西馳鶩作擒挐狀伺其怒定¶
乃罷¶
　　蠅三¶
原漬酒　㸃屏(淮南子曰一杯酒蠅漬其中匹夫不飲/小也  曹不興畫屏風誤筆㸃汚似蠅)¶
(孫權謂是/真蠅彈之)　傳赦　刺讒(苻堅將赦屏人作赦文有大/蠅赤頭聲甚厲入室驅之復)¶
(来俄而人皆知有赦書于是詰其所得皆云有青衣/童子呼于街中堅曰是前青蠅也  詩青蠅刺讒也)¶
<pb:KR3k0055_WYG_451-26b>¶
増㸃玉　負金(埤雅廣要曰青蠅糞能敗物雖玉猶不/免所謂蠅糞㸃玉是也  又曰青蠅首)¶
(赤如火背/若負金)　亂聲　隐字(又曰蒼蠅聲雄壮青蠅聲清/聒其聲皆在翼青蠅善亂色)¶
(蒼蠅善亂聲故詩以青蠅刺讒而疑蒼蠅之聲為雞鳴/也  酉陽雜俎曰長安秋多蠅段成式讀書頗為所擾)¶
(有蠅觸睫隐字偶拂殺一取/視之翼甚似蜩冠甚似蜂)　逐臭　察腐(埤雅廣要/曰蠅逐臭)¶
(者懷蛆營利常喜暖而惡寒故遇冰輒側翅逺引所謂/夏蟲不可與語冰者也  酉陽雜俎曰蠅性察于腐嗜)¶
(于酒/也)　茅根化　稻草祛(又曰或曰大麻蠅茅根所化/  物類相感志曰草索可以)¶
(祛青蠅使蒼蠅不来席上以稻草索數條懸壁/間則盡又曰臺葱辟蠅子藁湯洗杯蒼蠅不来)　生積¶
灰　鑚故紙(晋束晳發蒙記蠅生積灰臾又埤雅廣要/蠅溺水死者以致灰中湏  即活淮南子)¶
<pb:KR3k0055_WYG_451-27a>¶
(以為爛灰生蠅正謂此也見古靈見窗/上蠅詩曰百年鑚故紙未  出頭時)　交足揺翅¶
喜煖惡寒(埤雅廣要曰蠅好交其前足冇絞繩之象故/蠅字從繩亦好交其後足揺翅自扇  下見)¶
(上逐/臭注)　聮詩愈疾　集筆鳴寃(幽怪錄曰毗陵滕庭俊/患熱病醫不能治文明)¶
(元年之洛調選暮宿一道傍莊家主暫出未至庭俊心/無聊頼因歎息曰為客多辛苦日暮無主人即有老父)¶
(鬚髮疎秃衣服亦弊自堂西出拜云姓麻第大因呼之/為麻大出樽酒盤核延庭俊坐聨同在渾家平原門館)¶
(詩庭俊詩曰田文稱好客凡飬㡬多人如欠馮驩在今/希厠下賔麻大曰何得相譏湏臾聞主人喚庭俊聲館)¶
(宇麻大一時不見乃坐厠屋下傍有大麻蠅而已庭俊/熱疾自此頓愈  好生編曰酒匠見蒼蠅投酒瓮即取)¶
(放乾地上以灰擁其體蠅得活如此日久救蠅數多後/為盜扳不能白獄成主刑者援筆欲判决蠅集筆尖揮)¶
<pb:KR3k0055_WYG_451-27b>¶
(不去判之莫得因疑其寃詳問/之則誣也呼盜一訊遂釋之)¶
　　蠅四¶
原止棘　止榛(竝詩/青蠅)¶
　　蠅五¶
増詩宋梅堯臣蠅詩曰乗炎出何許人意似微看怒劔¶
休追逐疑屏漫指彈與蚊更晝夜惱客上盃盤自有堅¶
冰在能令畏不難　楊萬里秋蠅詩曰秋蠅知我正吟¶
詩拂拂縁眉復入髭欲打羣飛還歇去風光乞與幾多¶
<pb:KR3k0055_WYG_451-28a>¶
時　又凍蠅詩曰隔窗偶見負暄蠅雙脚挼摩弄曉晴¶
日影欲移先㑹得忽然飛落别窗聲　元陳櫟秋後蠅¶
詩曰夏日營營遶案飛轉多秋後亦何為從教引類集¶
𤓰上落蒂秋𤓰能幾時¶
原賦晋傅咸青蠅賦曰幸從容以閒居且遊心於典經¶
覽詩人之有造刺青蠅之營營無纎芥之微用信作害¶
之不輕既反白而為黒恒懷蛆以自盈穢羙味之鮮潔¶
蠧嘉肴之芳馨滿堂室之薨薨孰閨宇之得清　増宋¶
<pb:KR3k0055_WYG_451-28b>¶
歐陽修憎蒼蠅賦曰蒼蠅蒼蠅吾嗟爾之為生既無蜂¶
蠆之毒尾又無蚊蝱之利觜幸不為人所畏何不為人¶
之喜爾形至渺爾欲易盈杯盂殘瀝砧几餘腥所希秒¶
忽過則難勝苦何求而不足乃終日而營營逐氣㝷香¶
無處不到頃刻而集誰相告報其在物也雖微其為害¶
也至要若乃華榱廣厦珍簟方牀炎風之燠夏日之長¶
惟高枕之一覺冀煩歊之暫忘念於爾而何負乃於吾¶
而見殃尋頭撲面入袖穿裳或集眉端或沿眼眶目欲¶
<pb:KR3k0055_WYG_451-29a>¶
瞑而復警臂已揮而猶攘又如峻宇髙堂嘉賔上客沽¶
酒市脯鋪筵設席聊娱一日之餘閑奈爾衆多之莫敵¶
或集器皿或屯几格或醉醇酎因之沒溺或投熱羮遂¶
䘮其魄諒雖死而不悔亦何戒夫貪得尤忌赤頭號為¶
景跡一有㸃汚人皆不食奈何引類呼朋揺頭鼓翼聚¶
散倏忽往来絡繹方其賔主獻酬衣冠儼飾使吾揮手¶
頓足改容失色又如醯醢之品醬臡之制及時月而收¶
藏謹瓶罌之固濟乃衆力以攻鑽極百端之窺覬至于¶
<pb:KR3k0055_WYG_451-29b>¶
大胾肥牲嘉肴羙味纔少怠于防嚴已輒遺其種類莫¶
不飬息蕃滋淋漓敗壞嗚呼止棘之詩垂之六經於此¶
見詩人之博物比興之為精宜乎以爾刺讒人之亂國¶
誠可嫉而可憎¶
増文宋張詠罵青蠅文曰觸類冉冉明飛薨薨切羶而¶
蠧芳筵預登當是之際人無不憎我疑奸人之魂佞人¶
之魄堙鬱不散託蠅寄跡不然者何以變白為黒變黒¶
為白所以恣其㸃染所以遂其讒慝奸佞之作敗君之¶
<pb:KR3k0055_WYG_451-30a>¶
　德黒白之變為物之賊所謂欲蓋而彰順非而澤使潔¶
　者不得自明黝者不得自黙連璧失珍兼金奪色致義¶
　士之感心幾拊髀而太息¶
　原書漢張敞書曰夫蒼龍非不神不能白日升天飄風¶
　雖疾不以霖雨不能揚塵故蒼蠅之飛不過十歩自託¶
　騏驥之髮乃騰千里之路¶
　原論後漢班固難莊論曰衆人之逐世利如青蠅之赴¶
　肉汁也青蠅嗜肉汁而忘溺死衆人貪世利而陷罪禍¶
<pb:KR3k0055_WYG_451-30b>¶
　¶
　¶
　¶
　¶
　¶
　¶
　¶
御定淵鑑類函卷四百四十六¶
