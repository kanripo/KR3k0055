# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.697831
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十
<pb:KR3k0055_WYG_385-1a>¶
　欽定四庫全書¶
御定淵鑑類函巻三百八十¶
　　服飾部十一(香鑪/熨斗)　(熏籠/熨人)　(唾壺/伏虎)　(澡盤/鏡)　(澡灌/鏡臺)¶
　　　(鏡匣附/)¶
　　　香鑪一¶
　增吕大臨考古圖曰香鑪象海中博山下盤貯湯使潤¶
　氣蒸香以象海之四環　香譜曰香獸以塗金為狻猊¶
　麒麟鳬鴨之狀空其中以然香使香自口出以為玩好¶
<pb:KR3k0055_WYG_385-1b>¶
　復有雕木埏土為之者¶
　　　香鑪二¶
　原漢官典職曰漢尚書郎給端正侍女史二人潔衣服¶
　執香鑪燒熏從入臺中給使䕶衣服　魏武上雜物疏¶
　曰御物三十種有純金香鑪一枚下盤自副貴人公主¶
　有純銀香鑪四枚皇太子有純銀香鑪四枚西園貴人¶
　銅香鑪三十枚　晉東宫舊事曰皇太子初拜有銅博¶
　山香鑪一枚　襄陽記曰劉季和性愛香直宫嘗上厠¶
<pb:KR3k0055_WYG_385-2a>¶
還過香鑪上主簿張坦曰人名公作俗人不虚也季和¶
曰荀令君至人家坐處三日香為我何如令君而惡我¶
愛好也坦曰古有好婦人患而捧心嚬睂見者皆以為¶
好其隣醜婦法之見者走公便欲使下官遁走耶季和¶
大笑以是知坦　鄴中記曰石季龍冬月為複帳四角¶
安純金銀鑿鏤香鑪　增開元遺事曰唐内庫中有七¶
寳硯鑪冬寒硯凍置之鑪上硯氷自消不勞置火　又¶
明集禮曰宋宫中導從有女冠二人執香鑪香盤　又¶
<pb:KR3k0055_WYG_385-2b>¶
曰元制以銀為座上插蓮花鑪鑪上罩以圓毬鏤絪緼¶
旋轉文於上黄金塗之　又曰明以黄金為圓鑪大口¶
細頸巨腹三足飾以鈒花有蓋為蹲龍形二飛鳳為耳¶
　　香鑪三¶
原銀塗　金鏤(晉東宫舊事曰泰元二十二年皇太子/納妃王氏有銀塗博山連盤三升香鑪)¶
(二中下詳/鄴  記)　四周　九層(西京雜記曰長安巧工丁緩/作九層卧褥香鑪一名被中)¶
(香鑪本出房風為機環轉之者運四周然又曰/丁緩作博山香鑪鏤以竒禽怪獸皆自  能動)　増金¶
猊　寳鴨(詩餘云金猊夜煖羅衣暗袤/香煤  古詞云寳鴨香凝袖)　蟠龍　睡鴨¶
<pb:KR3k0055_WYG_385-3a>¶
(上詳劉繪詩鑪唐李商隠/詩曰睡鴨香  團夕曛)　鳯口　鵲尾(李煜偽長秋/周氏居柔儀)¶
(殿有主香宫女其焚香之器曰把子蓮三雲鳯折腰獅/子小三神卍字金鳯口嬰玉太古容華鼎凡數十種金)¶
(玉為之每王琰𠖇祥記云費崇先少聽/信佛法  聽經以鵲尾鑪置膝前)出煙　消氷(事/文)¶
(類聚云宗超嘗露壇行道奩中香盡自然滿/溢鑪中無火煙自出  下見前開元遺事)　原坐側¶
置　車前用(盧諶祭法云香鑪四時祠坐側皆置/徐爰家儀云婚迎車前用銅香鑪二)　増¶
四人舉　二童捧(南史云庾仲文貪賄何尚之奏選令/史章龍向臣説亦歎受納之過言實)¶
(得嫁女銅鑪四人舉乃勝細葛斗帳等物不可稱數寢/開元遺事云都下大豪王元寳好賓客務華侈嘗於)¶
(帳牀前雕矮童二人捧七/寳博山鑪自暝焚香徹曉)　原吳泰筮　増陶母夢(集/異)¶
<pb:KR3k0055_WYG_385-3b>¶
(記云㑹稽盧氏失博山香鑪使吳泰筮之泰曰此物質/雖為金其象實山有樹非林有孔非泉閶闔風至遂發)¶
(青煙此香鑪也語其主處求即得其南史云陶𢎞景/母郝氏夢兩天人手執香鑪来至  所已而有娠)¶
　　香鑪四¶
原詩古詩曰四坐且莫諠願聽歌一言請説銅鑪器崔¶
嵬象南山上枝似松栢下根據銅盤雕文各異類離婁¶
自相連誰能爲此器公輸與魯班朱火然其中青煙颺¶
其間順風入君懐四坐莫不歡香風難久居空令蕙草¶
殘　齊劉繪詠博山香鑪詩曰參差鬱佳麗合沓紛可¶
<pb:KR3k0055_WYG_385-4a>¶
憐蔽虧千種樹出沒萬重山上鏤秦王子駕鶴乗紫煙¶
下刻盤龍勢矯首半銜蓮傍爲伊水麗芝蓋出巖間復¶
有漢游女拾羽弄餘妍榮色何雜揉縟繡更相鮮麕麚¶
或騰倚林薄杳芊眠掩華終不𤼵含熏未肯然風生玉¶
階樹露湛曲池蓮寒蟲飛夜室秋雲沒曉天　増唐温¶
庭筠詠博山香鑪詩曰博山香重欲成雲錦段機絲妬¶
鄂君粉蝶團飛花轉影彩鴛雙泳水生紋青樓二月春¶
將半碧瓦千家日未曛見説楊朱無限淚豈能空爲路¶
<pb:KR3k0055_WYG_385-4b>¶
岐分¶
原賦梁昭明太子銅博山香鑪賦曰稟至精之純質産¶
靈岳之幽深經般倕之妙旨運公輸之巧心有薰帶而¶
巖隠亦霓裳而升仙寫嵩山之巃嵸象鄧林之芊眠方¶
夏鼎之瓌異類山經之俶詭制一器而備衆質諒兹物¶
之為侈於時青女司寒紅光翳景吐圎舒於東岳匿丹¶
曦於西嶺翠帷已低蘭膏未屏爨松柏之火焚蘭麝之¶
芳熒熒内曜芬芬外揚似慶雲之呈色如景星之舒光¶
<pb:KR3k0055_WYG_385-5a>¶
齊姬合歡而流盼燕女巧笑而蛾揚超公聞之見錫粤¶
文若之留香信名嘉而器羙永服玩於華堂　陳傅宰¶
博山香鑪賦曰器象南山香傳西國丁緩巧鑄兼資匠¶
刻麝火埋朱蘭煙毁黑結構危峰横羅雜樹寒夜含煖¶
清宵吐霧制作巧妙獨稱珍淑氣氤氲長似春隨風本¶
勝千釀酒散馥還如一碩人¶
原銘漢劉向熏鑪銘曰嘉此正器嶃巖若山上貫太華¶
承以銅盤中有蘭綺朱火青煙　李尤熏鑪銘曰上似¶
<pb:KR3k0055_WYG_385-5b>¶
蓬莱吐氣委蛇芳煙布繞遥沖紫微　梁孝元帝香鑪¶
銘曰蘇合氤氲非煙若雲時濃更薄乍聚還分火微難¶
盡風長易聞孰云道力慈悲所熏¶
　　熏籠一¶
原方言曰南楚江沔之間籠謂之篣或謂之笯陳楚宋¶
魏之間謂之庸君今熏籠是也¶
　　熏籠二¶
原西京雜記曰漢制天子以象牙為籠上皆散花文後¶
<pb:KR3k0055_WYG_385-6a>¶
宫則五色　劉向别録曰淮南王有熏籠賦　東宫舊¶
事曰太子納妃有漆畫手巾熏籠二又大被熏籠三衣¶
熏籠三　増南史曰范述曾為永嘉太守為政清平徴¶
為遊撃將軍郡送故舊錢二十餘萬一無所受惟得白¶
桐木火籠朴十餘枚而已　又曰卞彬性飲酒以大瓢¶
為火籠什物多諸詭異自稱卞田居婦為傅蠶室¶
　　熏籠三¶
原詩齊謝朓詠竹火籠詩曰庭雪亂如花井氷粲成玉¶
<pb:KR3k0055_WYG_385-6b>¶
因炎入貂袖懐温奉芳褥體密用宜通文斜性非曲暫¶
承君王指請謝陽春旭　梁范靜妻沈詠五彩竹火籠¶
詩曰可憐潤霜質纖剖復毫分織作廻風縷製為縈綺¶
文含芳出珠被耀綵接緗裙徒嗟今麗飾豈念昔凌雲¶
　増臨賀王正德詠火籠詩曰楨幹屈曲盡蘭麝氛氲¶
銷欲知懐炭日正是履氷朝¶
原啓梁簡文帝謝敕賚織竹火籠啓曰池水始浮庭雪¶
向飛慈澤無涯時錫香被製此蘭枝雕斯早節文華九¶
<pb:KR3k0055_WYG_385-7a>¶
折用羙十鑪¶
　　唾壺一¶
原蔡邕表曰詔賜熏鑪唾壺朝廷之恩前後重疊父母¶
之於子無以加此　西京雜記曰廣川王發魏襄王冢¶
得玉唾壺一枚　魏武上雜物疏曰御雜物用有純金¶
唾壺一枚貴人有純銀參帶唾壺三十枚　又曰御雜¶
物有漆圓油唾壺四枚　王子年拾遺記曰魏文帝納¶
薛靈芸靈芸别父母歔欷累日淚下霑衣至升車就路¶
<pb:KR3k0055_WYG_385-7b>¶
之時以玉唾壺承淚壺即紅色及至京師壺中淚凝如¶
血　増唐書曰張元昌為左街副使用金唾壺　元史¶
輿服志曰唾壺制以銀寛縁虛腹有蓋黄金塗之　法¶
顯記曰月支國有佛唾壺白色似佛鉢¶
　　唾壺二¶
原用瓦(賀循𦵏禮云藏物/令用瓦唾壺一枚)　増塗金(宋史云顯仁太后/性節儉有司進金)¶
(唾壺太后令/易用金塗)　原侍中掌(孔臧與子琳書云侍中安國/羣臣近見崇禮不供䙝器猶)¶
(復掌御唾壺朝廷/之士莫不榮之)　臨邑獻(交州記曰太康四年臨邑/王范熊獻紫水晶唾壺一)¶
<pb:KR3k0055_WYG_385-8a>¶
(口青白水晶/唾壺各二口)¶
　　澡盤一¶
増杜預奏事曰澡盤熨斗民間要用　原異苑曰中朝¶
有人畜銅澡盤旦夕恒鳴張華曰與洛鐘宫商相諧故¶
聲相應鑢之乃止　增大明集禮曰水盆古之洗也儀¶
禮云設洗於阼階東南三禮圖云洗髙三尺口徑尺五¶
寸天子黄金飾故明用黄金列瓣俗謂芙蓉様¶
　　澡盤二¶
<pb:KR3k0055_WYG_385-8b>¶
原盛水(世説云王敦初尚主如厠見漆箱盛乾棗本以/塞鼻王謂厠上亦下果食遂至盡既還婢擎金)¶
(澡盤盛水瑠璃盌盛澡豆因倒著水中而/飲之謂是乾飯羣婢莫不掩口而笑之)　増頮面(宋/史)¶
(云李煜歸朝貧甚張洎匄索之煜/以白金頮靣器與洎洎不滿意)　原容五石(魏武上/雜物疏)¶
(云御雜物有純銀盤/又有容五石銅澡盤)　徑丈二(述異記曰長安逍遥宫/門裏有澡盤面徑丈二)¶
　　澡盤三¶
増傳明支廷訓新城侯(浴/盤)傳曰侯姓陶諱以滌字子雪¶
遠祖受帝舜型範家於河濱其後皆得賜湯邑以侯爵¶
世其傳量頗容善令人革靣此衷長定也重黙自處見¶
<pb:KR3k0055_WYG_385-9a>¶
人負累不忍於大庭廣衆斥之每於暗室屋漏中潛為¶
淘汰蓋恐翹人過亦乗其悔悟而漸移之耳人樂其善¶
淘已也少有累輙就侯而謝絶焉侯亦不厭再三旋染¶
旋滌以汚入者必以潔出無有抱穢終者即其人素行¶
修潔凡遇祭祀朝㑹婚媾不敢因其故必更經洗滌然¶
後從事自王侯卿相聖仁節烈㒺不嘉與之同清甚而¶
深閨淑媛潛踪屏息人莫窺其形影遇侯披襟露膈顯¶
出之而無顧慮侯亦任與其潔弗拒也或以其隨投輒¶
<pb:KR3k0055_WYG_385-9b>¶
受幾於無辨鮮不指更新之路為藏垢之府矣侯自信¶
固定也曰人見我在清濁之間不知我在清濁之外湛¶
然靜止非關吾體紛然四應豈失吾常量雖善容而性¶
實太銳偶為不檢者所觸不覺厲聲隨之體竟受傷多¶
方保䕶終成痼疾惟孤竹氏諳其情性不忍聽汶汶者¶
之偶阻於祓除也日夕曲為周旋彌其滲漏亦能勉與¶
人濯磨頼以自新者時亦不乏逮後孤竹氏以衰朽吿¶
退侯亦不禁解體門牆遂索然冷矣其子姓散於四方¶
<pb:KR3k0055_WYG_385-10a>¶
者甚衆頹垣廢井皆其遺體所在¶
原銘武王盥盤銘曰與其溺於人也寧溺於水溺於水¶
猶可游也溺於人不可救也　晉傅𤣥澡盆銘曰與其¶
澡於水寧澡於徳水之清猶可穢也徳之脩不可塵也¶
　　澡灌一¶
原東宫舊事曰皇太子初拜有金塗澡灌一枚　増又¶
曰太子納妃有澡灌二枚　南史曰劉悛初與齊武帝¶
欵好帝常至悛宅晝臥覺悛自捧金澡灌受水四升以¶
<pb:KR3k0055_WYG_385-10b>¶
沃盥因以與帝前後所納稱此　大眀集禮曰宋宫中¶
導從有紫衣執金灌器一人　又曰明澡灌以黄金為¶
之有蓋有提小口巨腹鈒花為飾¶
　　澡灌二¶
原惠遠銘(惠遠法師澡灌銘序曰得摩羅/勒石澡灌一枚故以此銘答之)　月支有(西/域)¶
(諸國志云月支國有佛澡灌受二升許青/石名羅勒色碧玉斑受水無定隨其多少)¶
　　熨斗一¶
増通俗文曰火斗曰熨　楊慎曰尉字從&KR0642;(&KR0642;音夷/平也)後¶
<pb:KR3k0055_WYG_385-11a>¶
世校尉廷尉皆取從上按下使平之義熨斗申繒亦使¶
之平　原帝王世紀曰紂欲重刑乃先作大熨斗以火¶
熱之使人舉不能勝輒爛手與妲己為戲笑　淮南子¶
曰糟丘生於象箸炮烙始乎熱斗(注熱斗熨斗也紂見/熨斗爛人手遂作炮)¶
(烙之/刑)¶
　　熨斗三¶
原三輔故事曰董卓壊銅人十枚為小錢熨斗　増晉¶
東宫舊事曰皇太子納妃有金塗熨斗三枚　原晉書¶
<pb:KR3k0055_WYG_385-11b>¶
曰韓伯年數歲母殷氏以時大寒方為作襦令伯捉熨¶
斗謂之曰且著襦尋當作複袴伯曰火在斗中而柄尚¶
熱今既著襦下亦當煖　隋書曰尉遲迥反於鄴時李¶
穆在并州髙祖恐其為迥所誘遣使徃布腹心穆遽奉¶
熨斗於髙祖曰願以此熨安天下髙祖大悦　增笑林¶
曰太原人夜失火出物欲出銅鎗誤出熨斗便大驚惋¶
語其兒曰異事火未至鎗已被燒失脚¶
　　熨人¶
<pb:KR3k0055_WYG_385-12a>¶
原東宫舊事曰皇太子納妃有金塗熨人¶
　　伏虎一¶
原周禮天官曰玉府掌王燕服凡䙝器(鄭司農云褻/溺器虎子也)¶
　　伏虎二¶
増寳&KR0724;(五代史云後蜀孟㫤務為/奢侈溺器皆以七寳&KR0724;之)　金飾(明通紀云鄢/懋卿總理鹽)¶
(法廵行郡邑勢張甚至以文錦/飾厠白金飾溺器飲食若流)　原侍中執(魏畧曰蘇/則為侍中)¶
(舊侍中親省起居故俗因謂執虎子始蘇則同/吉茂隠茂後見則嘲之曰仕宦不已執虎子)　鬼魅¶
吹(録異傳云吳時嘉興倪彦思忽見鬼魅入其家能與/人語飲食如生惟不見形彦思乃延道士逐之酒殽)¶
<pb:KR3k0055_WYG_385-12b>¶
(既設道士便撃鼔召諸神魅乃取伏虎於人坐吹作角/聲以亂音有頃道士忽覺背中冷驚起觧衣乃伏虎也)¶
　　鏡一¶
原釋名曰鏡景也有光景也　廣雅曰鍳謂之鏡　増¶
潛確類書曰昔黄帝氏液金以作神物於是為鑑凡十¶
有五采隂陽之精以取乾坤五五之數故能與日月合¶
其明與鬼神通其意以防魑魅以整疾病　軒轅内傳¶
曰帝㑹王母鑄鏡十二隨月用之此鏡之始也　天中¶
記曰舜臣尹壽鑄鏡　原大戴禮曰武王踐阼於鑑為¶
<pb:KR3k0055_WYG_385-13a>¶
銘焉銘曰見爾前慮爾後　孔子家語曰明鏡所以察¶
形徃古所以知今　尚書洪範五行傳曰夫握方諸之¶
鏡處深澤之下而上引太清物類相隨可不慎耶　増¶
魏名臣髙堂隆奏曰陽符一名陽燧取火於日隂符一¶
名隂燧取水於月並入銅作鏡名曰水火之鏡(古今注/云燧銅)¶
(鏡以銅為之形如鏡照物則影倒/向日則火生以艾承之則火出)　原莊子曰至人之¶
用心也若鏡不將不迎應而不藏故勝物而無傷　韓¶
子曰古之人目短於自見故以鏡觀面智短於自知故¶
<pb:KR3k0055_WYG_385-13b>¶
以道正已鏡無見疵之罪道無明過之惡目失鏡無以¶
正鬚眉身失道無以知迷惑　申子曰豈不知鏡設精¶
無為而羙惡自備矣　文子曰夫鏡不設形故能有形¶
　吕氏春秋曰萬乗之主人之阿亦甚矣而無所鏡其¶
殘亡無日矣孰當可鏡其惟士人乎鏡明已也功細士¶
明已也功大　淮南子曰人舉其疵則怨人鑑見其醜¶
則善鑑　又曰宫人得㦸則以刈葵盲者得鏡則以蓋¶
巵盲者不可貽以鏡亂主不可舉其疵　又曰明鏡之¶
<pb:KR3k0055_WYG_385-14a>¶
始型蒙然及粉之以𤣥錫摩之以白旃則鬚眉鬢毛可¶
得而察　又曰鏡便於照形承食不如竹簞　又曰莫¶
窺形於生鏡而窺形於明鏡者以其易也　賈誼子曰¶
鏡儀而居無藏無執羙惡必至各得其當　符子曰心¶
善知人者看如明鏡鏡以耀明故鍳人也　又曰至人¶
之道也如鏡有明有照有引有致　荀悦申鍳曰君子¶
有三鍳鍳乎前鍳乎人鑒乎鏡前惟順人惟賢鏡惟明¶
夏商之衰不鑒於禹湯也周秦之弊不鍳於民下也側¶
<pb:KR3k0055_WYG_385-14b>¶
弁垢顔不鑒於明鏡也故君子惟鑒之務若夫測景之¶
鏡亡鑒矣　抱朴子曰或問知將来吉凶為有道乎荅¶
曰用明鏡九寸自照有所思存七日則見神仙知千里¶
外事也明鏡或用一或用二謂之四規鏡　增地鏡圖¶
曰欲知寳所在以大鏡夜照見影若光在鏡中者物在¶
下也　原陸機演連珠曰形過鏡則照窮¶
　　鏡二¶
原戰國策曰鄒忌身體昳麗朝服衣冠謂其妻曰我孰¶
<pb:KR3k0055_WYG_385-15a>¶
與城北徐公美妻曰君美甚又問妾及客皆曰徐公不¶
如也明日徐公来忌窺鏡自視知不如徐公遠矣忌入¶
朝見王曰臣美不如徐公臣妻妾客皆云臣勝妻私臣¶
妾畏臣客求臣也今齊方千里百二十城宫婦莫不私¶
王朝臣莫不畏王四境莫不求王由此觀之王之蔽甚¶
矣王乃令羣臣進諫諸侯皆朝齊　列女傳曰梁寡婦¶
髙行者榮於色敏於行梁王聞而聘之乃援鏡割鼻梁¶
王髙其行號曰梁髙行　増酉陽雜俎曰儛傒石岸石¶
<pb:KR3k0055_WYG_385-15b>¶
窟有方鏡徑丈餘照見人五臟秦始皇時號為照骨寳¶
在無勞縣山境　原東方朔傳曰郭舍人曰珠籀文章¶
背有組索兩人相見朔能知之為上客朔曰此玉之榮¶
石之精表如日光裏如衆星兩人相覩相知情此名為¶
鏡也　増李氏録曰舞鏡有柄漢武帝時舞人所執鏡¶
也　西京雜記曰宣帝被收繫郡邸獄臂上猶帶史良¶
娣合綵宛轉繩繫身毒寳鏡如八銖錢舊傳此鏡照見¶
妖魅佩之者為天神所福宣帝從危獲濟及紹大位持¶
<pb:KR3k0055_WYG_385-16a>¶
鏡感咽移辰以琥珀笥盛之　原魏武上雜物疏曰御¶
物有尺二寸金錯鏡一枚皇太子雜用物純銀錯鐵鏡¶
四枚七寸貴人至公主九寸鐵鏡四十枚　應璩與夏¶
侯孝智書曰遭值有道之世免致貧賤之患援鑑自照¶
鬢已半白良可懼也　搜神記曰孫策既殺干吉每獨¶
坐髣髴見吉在左右意深惡之頗有失後嘗治創方瘥¶
而引鏡自照見吉在鏡中顧而弗見如是再三因撲鏡¶
大叫創皆崩裂須臾而死　晉東宫舊事曰皇太子納¶
<pb:KR3k0055_WYG_385-16b>¶
妃有著衣大鏡尺八寸銀華小鏡一尺二寸並衣紐百¶
副漆奩盛蓋銀華金薄鏡三銀龍頭受福蓮花鈕鏁百¶
副　陸機與弟雲書曰仁夀殿前有大方銅鏡髙五尺¶
餘廣三尺二寸暗置庭中向之便寫人形體　蕭方等¶
三十國春秋曰慕容垂攻鄴苻丕遣其從弟就請救乃¶
遺謝𤣥青銅鏡黄金婉轉繩等以之為信　白帖曰宋¶
文帝時青州城南望池中如水有影謂之地鏡　増宋¶
書曰劉敬宣八歲喪母四月八日敬宣見衆人灌佛乃¶
<pb:KR3k0055_WYG_385-17a>¶
下頭上金鏡以為母灌悲泣不勝　梁書曰武帝起兵¶
東昏召王珍國以衆還都使出屯朱雀門為王茂先所¶
敗及入城密遣郄纂奉明鏡獻誠於梁髙祖髙祖斷金¶
以報之後侍宴帝曰卿明鏡尚存黄金何在珍國曰黄¶
金謹在臣肘不敢失墜　古今詩話曰陳太子舍人徐¶
德言尚樂昌公主陳政衰德言謂公主曰國破必入權¶
豪家倘情縁未斷尚冀相見乃破鏡各分其半及陳亡¶
公主果為楊越公得之徳言為詩曰鏡與人俱去鏡歸¶
<pb:KR3k0055_WYG_385-17b>¶
人未歸無復嫦娥影空留明月輝樂昌得詩悲泣不已¶
越公知之愴然召德言至還其妻　唐書曰髙季輔為¶
吏部侍郎善銓叙人物太宗嘗賜金背鏡一況其精鑒¶
　又曰楊慎矜兄弟儀幹皆秀偉標置不凡弟慎名嘗¶
視鏡歎曰吾兄弟三人盡長六尺餘此貌此才欲見容¶
當世難矣何不使我少體弱耶　異聞集曰唐天寳中¶
揚州進水心鏡一面清瑩耀目背有盤龍勢如飛動明¶
皇覽而異之進鏡官揚州參軍李守㤗曰鑄鏡時有老¶
<pb:KR3k0055_WYG_385-18a>¶
人自稱姓龍名䕶鬚眉皓白衣白衣有小童衣黒衣呼¶
為𤣥𠖇至鏡所謂鏡匠吕輝曰老人觧造鏡為汝鑄之¶
庶惬帝意遂令𤣥𠖇入鑪所扃户三日户開吕輝等搜¶
覓已失龍䕶及𤣥冥所在鑪前獲素書一紙云開元皇¶
帝聖通神靈吾遂降祉斯鏡可壁衆邪鑒萬物秦皇之¶
鏡無以加焉又有歌曰盤龍盤龍隠於鏡中分野有象¶
變化無窮興雲吐霧行雨生風上清仙子来獻聖聰吕¶
輝等移鑪以五月五日於楊子江心鑄之後大旱不雨¶
<pb:KR3k0055_WYG_385-18b>¶
葉法善祠龍鏡於凝隂殿須臾雲氣滿殿甘雨大㴻¶
集仙傳曰尚書郎賈師雄久蓄古鏡嘗欲淬磨吕洞賓¶
稱回處士於笥中取藥置鏡上曰藥少歸取之既去久¶
不来止留詩一首於佛廬扉上云手内青蛇凌白日洞¶
中仙果豔長春須知物外煙霞客不是塵埃磨鏡人視¶
鏡上藥已飛一㸃通明如玉　唐書曰韓休同平章事¶
帝嘗引鏡黙不樂左右曰自韓休入朝陛下無一日歡¶
何自戚戚不逐去之帝曰吾雖瘠天下肥矣　又曰韋¶
<pb:KR3k0055_WYG_385-19a>¶
表微授御史裏行不樂曰爵禄譬滋味也人皆欲之吾¶
年五十拭鏡揃白冒遊少年間取一班一級不見其味¶
也將為松菊主人不媿陶淵明云　秘閣閒談曰徐鉉¶
得一鏡照面只見一眼　宋史曰王處納少時夢人持¶
巨鑑星宿燦然剖腹納之覺而汗浹月餘心胸猶痛因¶
留意星歴占候之學深究其㫖　徐延之曰景徳二年¶
有軍人楊起入鳯州遁跡山於洞穴中得一鏡圍五寸¶
背鑄水族回環三十二字銘曰鍊形神冶瑩質良工當¶
<pb:KR3k0055_WYG_385-19b>¶
睂寫翠對面傳紅如珠出匣似月停空綺窓繡幌俱涵¶
影中詳其文乃粧鏡也　仇池筆記曰元豐中東坡至¶
黄州獲一鏡其背銘云漢有善銅出自白陽取鑄為鏡¶
清明而光左龍右虎輔之兩傍其字如粟大篆欵甚精¶
妙白陽疑白水之陽其銅黑色如漆照人微小¶
　　鏡二¶
原金錯　銀華(上詳魏武雜物疏/  下詳東宫舊事)　九寸　三尺(劉根/别傳)¶
(云以九寸明鏡照面視之令自識已形當令不㤀如此/其神不散疾患不入  鄴中記云石季龍三臺及内宫)¶
<pb:KR3k0055_WYG_385-20a>¶
(中鏡徑有二三尺者下有純/金盤龍雕飾有尺五寸者)　百錬　四規(夏侯湛抵/疑云百鍊)¶
(之鑑剔鬚眉可數而壁土/不見太山  下詳抱朴子)　視鹿　照犬(抱朴子云昔/張盖踊及偶)¶
(豪成二人精思於蜀雲臺山石室中忽有四人黄絹單/衣葛巾往到其前曰勞乎道士辛苦幽微於是二人顧)¶
(視鏡中乃鹿也死續搜神記云林慮山下有一亭人每/過此宿者或病  時有郅伯夷者宿於此明燭而坐忽)¶
(有十餘人来自共蒱博伯夷/密以鏡照之乃是羣犬也)　珠光　石色(孝經援神/契云神靈)¶
(滋液百寳用則璣鏡出宋均注曰大珠有光可為鏡面/拾遺記云周穆王時有如石之鏡此石色白如月照)¶
(如雪謂/之月鏡)　象兵　照鬼(潛夫論云前羌始叛草創新起/器械未備虜或持銅鏡以象兵)¶
(或負板案以類楯惶懼擾攘未能相持國洞𠖇記云望/蟾閣上有青金鏡廣四尺元光中波祇  獻此青金鏡)¶
<pb:KR3k0055_WYG_385-20b>¶
(照見魑魅百/鬼不敢隐形)　鑒形　晞日(秦嘉與婦徐淑書云頃得/此鏡既明且好世所希有)¶
(意甚愛之故以相與淑荅書曰今君征未旋鏡將何施/乎眀鏡鑒形當待君至  孫承鏡賦叙云余昔於吳市)¶
(得鏡見即異之及晞日映水清朗眀瑩異光/采流有殊衆鑑殆曠世精寳不貲之異物也)増生寒¶
透光(宋史云泰寧縣耕夫得鏡厚三寸徑尺有二寸照/見水底與月爭輝病熱者得之心骨生寒  夢溪)¶
(筆談云世有透光鏡背有銘文二十字以/鏡承日光銘文皆透在屋壁上了了分眀)　神物　飛¶
精(外史檮杌云蜀王宗夀得一古鏡下有篆文十二字/忽照見一青衣小兒坐酒樓上令人訪之青衣隨至)¶
(曰吾失此百年矣此神物也終當化去不若還我宗夀/出而與之青衣剖腹納鏡而去  龍城録云長安任仲)¶
(宣家有寳鑑謂之飛精識者云三代物後有八字乃近/籀篆云水銀隂精百鍊成鏡後仲宣南遊洞庭風浪泊)¶
<pb:KR3k0055_WYG_385-21a>¶
(舟夢一道士赤衣乗龍持鏡而去且云此鏡水府/之寳出世有期今當歸我夢覺視箧已失所在)　玻¶
璃　靉靆(梁四公記云扶南大舶從西天竺國来賣碧/玻璃鏡内外皎潔置五色物於其前向明視)¶
(之不見其質問其價約錢百萬貫書方輿勝畧云/滿刺加國出靉靆鏡老人不辨細  掩目則明)　原¶
化鵲　増剖鯉(神異經云昔有夫婦將别破鏡人執半/以為信其妻忽與人通鏡化鵲飛至夫)¶
(前其夫乃知之後人因鑄鏡為鵲安背上也遥小説舊/聞云元相國之鎮江夏也嘗秋夕登黄鶴樓  望江濱)¶
(有光若殘星焉乃令人徃觀之至其所乃釣船焉詢彼/漁人云適獲一鯉乃擕来命剖腹中得古鏡二如古錢)¶
(大以面相合背則隠起䨇龍雖小而鱗鬛䫇爪皆具既/磨瑩則常有光耀公寳之置巾箱中及相國薨鏡亦亡)¶
(去/)　飾帶　整冠(傳曰鄭伯享王王以后之鞶鑒與之/注以鏡為帶飾  山堂肆考云朱梁)¶
<pb:KR3k0055_WYG_385-21b>¶
(時趙凝氣貌甚偉毎整衣冠使人持巨鑑前後/照之烏巾上微有塵即令侍伎持紅巾拂拭之)　原見¶
四鄰　知千里(淮南子曰髙懸大鏡坐/見四鄰  下詳抱朴子)　鑒疵瑕　明¶
好醜(王粲演連珠云臣聞觀於明鑑則疵瑕不滯於體/聽於直言則過行不累於身  蔡氏清化論云鏡)¶
(能明人好醜而/不能好醜乎人)　厭魑魅　照心膽(抱朴子云道士以/明鏡九寸懸於背)¶
(老魅不敢近若有鳥獸邪物照之其本形皆現鏡中者/西京雜記曰秦始皇有方鏡照見心膽女子有邪心)¶
(膽張心動始/皇輙殺之)　増煬帝屏　髙宗殿(河洛記云隋煬帝/喜奢侈幸江都王)¶
(世充獻銅鏡屏帝甚喜擢江都通守戲唐史云髙宗以/武后意造鏡殿四壁皆鏡為白晝祕  地劉仁軌奏事)¶
(入驚曰天無二日民無二王適四/座有數天子不祥上立命剔去)　原臨安石　増梓¶
<pb:KR3k0055_WYG_385-22a>¶
州堂(吳興郡記云臨安縣東五里有石鏡山東有石鏡/一徑二尺四寸清亮具見人形狀錢鏐幼時照之)¶
(衣冠儼然王者稱唐書曰/梓州有鏡堂世  其麗)　乾徳號　仁夀字(宋史云/宋太祖)¶
(諭宰相曰年號須擇前代所未有者後改元乾徳及蜀/平蜀宫人入内帝見其鏡背有識乾德四年鑄者怪之)¶
(以示宰相皆不能荅翰林學士竇儀曰此必蜀物昔蜀/王衍有此年號當是其歲所鑄也帝歎曰宰相須用讀)¶
(書人間文苑英華序云天寳初有獻書闕下言巴/蜀之  有石鏡見於巖畔仁夀之字昭然可見)　金¶
花銀葉　茂林叢竹(朝野僉載云唐中宗令揚州造方/丈鏡鑄銅為桂樹金花銀葉帝每)¶
(騎馬自照人馬並在鏡中二宋朝類苑云熙寧末齊南/陵耕者破冢得古鏡大小  枚徑六七寸明徹驚人其)¶
(背郭皆有字可讀大為小篆小為正𨽻附篆為流水芙/蓉茂林叢竹又為孤陵野鶴下有老人倚杖岸幘逍遥)¶
<pb:KR3k0055_WYG_385-22b>¶
(其間附𨽻亦為雜花皆古簡不可識其詞曰隂陽合配/日月兩相㑹白玉芙蓉匣翡翠瓊瑶帶同心人心相親)¶
(照心照膽/保千春)　原鸞鳥覩影　山雞鑑形(范泰鸞鳥詩叙/云罽賓王得鸞)¶
(鳥甚愛之欲其鳴而不得夫人曰聞鳥得類而後鳴何/不懸鏡以照之王從其言鸞鳥覩影而鳴一奮而絶)¶
(異苑曰山雞愛其毛羽映水則舞魏武時南方獻之公/子蒼舒令置大鏡其前雞鑑形而舞不知止遂乏死)¶
　　鏡四¶
原母夢(白帖云梁到溉子鏡母/初孕夢懷明鏡因名)　婦失(風俗通云魯相/臧氏之婦忽失)¶
(鏡經數日從空中擲下有人/言曰還汝鏡勿責之遲遲)　增容成(唐司空圗作容/成侯傳詳後)¶
　夀光(王度古鏡記稱/鏡為夀光先生)　原菱花(白帖云魏武帝/乃有菱花鏡)　増¶
<pb:KR3k0055_WYG_385-23a>¶
芙蓉(續酉陽雜爼云唐李固遇一老姥言郎君明年芙蓉/鏡下及第明年果中狀元詩賦有人鏡芙蓉之語)¶
(其姥乃/天神也)　原響應(王子年拾遺記云穆王時渠胥/國貢火齊鏡人語鏡中響應)　增¶
飛舞(宋史五行志云淳熙九年德興/縣民家鏡自飛舞與日光相射)　原撲地(魏志云/夏侯惇)¶
(從征吕布為流矢所中傷左目時夏侯淵與惇俱為將/軍軍中號惇為盲夏侯惇惡之每照鏡恚怒輙撲鏡於)¶
(地/)　増墜水(松窓録云李德裕長慶中亷問浙右㑹有/漁人於秦淮垂網下深䖏忽覺力重異於)¶
(常時及斂就水次卒不獲一鱗但得古銅鏡可尺餘光/浮波際漁人取視之歷歷見五藏六府血縈脈動因腕)¶
(戰而墜後德裕聞之周歲/萬計窮索水底終不復得)　原屈刀為(屈刀為鏡引/鏡為刀詳刀)¶
以石作(蜀王本紀云武都丈夫化為女顔色羙好蓋山/精也蜀王娶以為夫人無幾物故蜀王於武都)¶
<pb:KR3k0055_WYG_385-23b>¶
(擔土於成都葬之蓋地三畝號/曰武擔以石作鏡一枚表其墓)　増師曠鑄(博異志曰/天寳中陳)¶
(仲弓居洛陽清化里有大井常溺人一日有敬元穎請/謁飾鉛粉衣緋緑衣曰此井有毒龍請命匠淘之匠入)¶
(井獲古銅鏡夜見元穎謝曰某本師曠所鑄十二鏡中/第七者貞觀中為許敬宗所墮其背有科斗書云維晉)¶
(新公二年七月七日午時首陽山/白龍潭鑄於鼻題曰夷則之鏡)　塗氏藏(李璧安石/詩注云李)¶
(士寧道人蓬州人先得塗氏所藏軒轅山鏡洞見遠近/李曾為蔡君謨正首骨出入張方平門下蓋異人也)¶
　出清液(古今注云平帝始元三年延陵西園神/寢内御座前大鏡背清液如汗水出狀)　錬¶
池泥(拾遺録云方丈山池泥百/鍊成鏡色青可照魑魅)　原祭冢得(伍輯之祭/冢冢中得)¶
(小鏡一枚三破/之尚猶明淨)　増開壙獲(廣異記云盧彦緒曾開壙/獲寳鏡一枚背是金花持)¶
<pb:KR3k0055_WYG_385-24a>¶
(以照日花如/金輪之狀)　原見傾冠(抱朴子曰明鏡/舉則傾冠見矣)　増照滯物¶
(天寳遺事云葉法善有一鐵鏡鑒物如水人每疾病以/鏡照之盡見臟腑中所滯之物以藥療之竟至痊瘥)¶
　正衣冠(唐書云太宗謂羣臣曰夫以銅為鑑可正衣/冠以古為鑑可知興替以人為鑑可明得失)¶
(朕嘗保此三鑑以防己/過今魏徵逝一鑑亡矣)　照室寢(樵牧閒談云孟蜀時/軍校張敵得一古鏡)¶
(模濶尺餘光照室寢不施燈燭將求磨滌之有貧士見/而歎禮曰久知寳在蜀中一見足矣然此鏡不久當亦)¶
(歸耳敵益珍藏/自得鏡無疾病)　當奴婢(南蠻獠人俗婚姻以奴婢一/人為聘無奴婢以銅鏡當之)¶
　厭盗賊(雲角要占云厭盗賊法三月以小形銅鏡七/枚埋申地秤七百斤土覆之坎深二尺五寸)¶
(廣二尺五寸/築令堅固)　照朱衣(玉泉子云長興于相琮與舉人/裴丘善丘有一古鏡素所寳者)¶
<pb:KR3k0055_WYG_385-24b>¶
(琮布衣時曾一照之見一/朱衣吏𨗳從他皆類此)　見緋袍(筆談云嘉祐中有/吳僧持一寳鑑齋)¶
(戒照之見前途吉凶沈括伯兄為京寺丞衣緑徃照之/鑑不甚分眀彷彿見人衣緋而坐不數月覃恩賜緋袍)¶
　燎一枚(幽明録曰宫亭湖邊傍山門有石數枚形圎/若鏡明可鑑人謂之石鏡後有人以火燎一)¶
(枚至不復光明/人眼亦失明)　破三段(塵史云安陸石巖邨耕夫得/一鏡光明瑩然不為土所蝕)¶
(視之可見十餘里外草木人物三人/者互欲得之遂破三段猶照數里)　仙銅傳(清異録/云王希)¶
(黙簡澹無他好唯以對鏡為娛整飾理鬚終日無倦以/杜子羙有勲業頻㸔鏡之句遂作策勲亭自號勲叟收)¶
(古今善鏡典衣償無難色居長洲結親友之蓄異鏡者/數人間日㑹飲出鏡𫝊玩評品抵掌極歡而罷鄉人目)¶
(曰鏡社又集載凡言鏡/者成二十卷號仙銅傳)　古鏡記(隋王度作/古鏡記)　執鏡誡¶
<pb:KR3k0055_WYG_385-25a>¶
(唐姚崇元之執鏡誡云秦樓明鏡鑒有餘輝色自凝曉/光能洞微飾以盤組匣以珠璣龍繞池卧鳥臨月飛)¶
　對鏡吟(唐長孫佐輔有/對鏡吟見後)　馮尉郤鏡(新語云馮履謙/補河北尉有部)¶
(人張懐道任河陽尉與謙有舊餉一鏡謙召羣吏徧示/之咸曰維揚之羙者甚嘉也謙曰此張公所致也吾効)¶
(官但以俸禄自守豈私受遺哉昌言曰清水見底明鏡/照心余之効官必同於此復書於使者乃歸之聞者欽)¶
(尚/)　吕相辭鏡(歸田録云吕蒙正為相有朝士藏古鏡/能照二百里欲因公弟獻以求知公曰)¶
(吾面不過楪子大安/用照二百里辭之)　原表裏有眀(西京雜記云髙祖/初入咸陽宫有方)¶
(鏡廣四尺髙五尺九寸表裏有明人来照之則/倒見以手捫心来則見腸胃五臟歷然無硋)　毫細¶
必察(潯陽記云石鏡在山東上有一圎石/懸崖明浄照人毫細必察故號石鏡)　循市問疾¶
<pb:KR3k0055_WYG_385-25b>¶
(列仙傳云負局先生語似燕代人因磨鏡循市每/問主人無有疾苦者若有輒出紫丸赤藥與之)　取¶
資㑹葬(海内士品曰徐孺子嘗事江夏黄公公卒孺子/徃㑹葬無行資以致齎摩鏡具自随每所在賃)¶
(摩鏡取資然後得/前既至祭畢而退)　魅置甖中(續搜神記云王文獻曾/令郭璞筮已一年中吉)¶
(凶璞曰當有小不吉利可取廣州二大甖盛水置牀張/二角名曰鏡好以厭之某時撤甖去水如此其災可消)¶
(至日㤀之㝷失銅鏡不知所在後撤去水乃見所失鏡/在於甖中甖口數寸鏡大尺餘王公復令筮鏡甖之意)¶
(璞曰甖違期故致此妖邪魅所為/無他故也使燒車轄而鏡立出)　鬼内器裏(異苑云/吳興許)¶
(寂之太元中忽有鬼怪/攝取大鏡以内器裏)　未嘗屢疲(世説云晉孝武將/講孝經謝公兄弟)¶
(與諸人私相講習車武子欲問謝謂袁彦伯曰不問則/徳音有遺多問則重勞二謝袁曰何嘗見明鏡疲於屢)¶
<pb:KR3k0055_WYG_385-26a>¶
(照/)　不可以茹(毛詩曰我心匪鑒不可以茹注/茹度也但知方圓不能度真偽)　増背¶
篆三公(齊書云綦毋珍之有銅鏡背有三公字/嘗語人云徴祥如此何患三公不至)　影成¶
一相(天寳遺事云宋璟未第時於日中覽鏡鏡影/成一相字以此自負遂修相業後如其志)　日¶
蝕亦昏(隋唐嘉話云蘇威有鏡日蝕既鏡亦昏黒無所/見威疑左右所汚不以為意他日日蝕半缺其)¶
(鏡亦半昏如之於是始寳藏之後/樝内有聲如磬尋之乃鏡聲也)　月盈則見(墨客揮/犀云慶)¶
(歴中有宦者謫居維揚藏一古鏡圎徑尺餘云是禁中/舊物背鑄兔形甚精巧毎至月滿夜持鏡當月照之則)¶
(見兔形却/在鏡中)　蘇綽舊物(隋唐嘉話云御史王度家有寳/鏡云是蘇綽家舊物大業中有)¶
(外國僧至云宅上常有碧光連日絳氣屬月此寳鏡氣/也但以金煙熏之玉水洗之金膏塗之珠粉餙之雖藏)¶
<pb:KR3k0055_WYG_385-26b>¶
(泥中不晦矣蒲陜間疫甚度令小吏張龍駒持鏡照之/諸病者皆驚起云見龍駒持一月來相照並愈其夜龍)¶
(駒夢一人朱冠紫服曰/我即鏡精也名曰紫珍)　芸叟家藏(畫墁録云宋張芸/叟家藏古鏡傳為)¶
(楊妃故物徑尺許厚七分背文精古有銘其略/曰粉壁交映珠簾對看潛窺聖淑麗則常端)　照數¶
十里(南墅閒談云何逺幼隨父宦河朔有人持古鏡云/可照數十里因試之郊外鏡中隠隠如飛蠅不絶)¶
(詢之乃二十里開/河擲土空中也)　應十二時(潛確類書曰范文正公/家古鏡背鑄十二時如)¶
(博棊子毎至此時則博/棊中明如月循環不休)　路隋不引(唐書曰路隋方嬰/孺知父泌死賊中)¶
(日夜號泣母嘗告隋貌/類父遂終身不引鏡)　韓皐弗視(唐書曰韓皐貌類/父既孤不復視鏡)¶
　　鏡五¶
<pb:KR3k0055_WYG_385-27a>¶
原詩梁簡文帝鏡詩曰錙銖恒在側誰言覽鏡稀如冰¶
不見水似扇長含暉全開玳瑁匣并卷織成衣脱入相¶
如手疑言趙璧歸　髙爽詠鏡詩曰初上鳯皇墀此鏡¶
照蛾睂言照長相守不照長相思虚心㑹不採貞明空¶
自欺無言此故物更復對新期　何遜詠鏡詩曰珠簾¶
旦初卷綺機晨未織玉匣開覽形寳臺臨浄飾對影獨¶
含笑㸔光時轉側聊為出繭睂試染夭桃色寳釵如可¶
間金鈿畏相逼蕩子行未歸啼妝坐相憶　朱超道詠¶
<pb:KR3k0055_WYG_385-27b>¶
鏡詩曰折花須自插不用暫臨池當由可憐面偏與鏡¶
相宜安釵釧獨響刷鬢袖俱移唯餘心裏恨影中恒不¶
知　王孝禮詠鏡詩曰可憐不自識終爾因鏡中分睂¶
一等翠對面兩邉紅轉身先見動含笑逆相同猶嫌鏡¶
裏促㸔人未好通　周庾信詠鏡詩曰玉匣聊開鏡輕¶
灰暫拭塵光如一片水影照兩邉人月生無有桂花開¶
不逐春試挂淮南竹堪能見四鄰　陳孔範和陳主詠¶
鏡詩曰虎賁愁興日龍鏡覽顔時懐恩未得報空歎髮¶
<pb:KR3k0055_WYG_385-28a>¶
如絲　隋李巨仁賦得鏡詩曰魏宫知本姓秦樓識舊¶
名鳯從臺上出龍就匣中生無波菱自動不夜月恒明¶
非唯照佳麗復得厭山精　増唐白居易詠百錬鏡詩¶
曰百錬鏡鎔範非常規夙晨置處靈且竒江心波上舟¶
中鑄五月五日日午時瓊粉金膏磨瑩已化為一片秋¶
潭水鏡成將獻蓬萊宫揚州長史手自封人間臣妾不¶
敢照背有九五飛天龍人人呼為天子鏡我有一言聞¶
太宗太宗嘗以人為鑑鍳古鍳今不鑒容四海安危居¶
<pb:KR3k0055_WYG_385-28b>¶
掌内百王理亂縣心中乃知天子别有鏡不是揚州百¶
錬銅　李益府試古鏡詩曰舊是秦時鏡今藏古匣中¶
龍盤初挂月鳯舞欲生風石黛曽留殿朱光適在宫應¶
祥知道泰鑑物覺神通肝胆誠難隠妍媸信易窮幸居¶
君子室長願免塵蒙　仲子陵府試古鏡詩曰萬里秦¶
時鏡從來抱至精依臺月自吐在匣水常清爛爛金光¶
𤼵澄澄物象生雲天皆洞鑒表裏盡虛明但見人窺膽¶
全勝響應聲妍媸定可識何處更逃情　張佐府試古¶
<pb:KR3k0055_WYG_385-29a>¶
鏡詩曰樓上秦時鏡千秋獨有名菱花寒不落冰質夏¶
長清龍在形難掩人來膽易呈昇臺宜逺照開匣乍藏¶
明皎色新磨出圎規舊鑄成愁容如可鑑當欲拂塵纓¶
　劉禹錫摩鏡篇詩曰流塵翳明鏡嵗乆看如漆門前¶
負局生為我一摩拂蘋開緑池滿暈盡金波溢白日照¶
空心圎光生幽室山神神氣沮野魅真形出却思未磨¶
時瓦礫來唐突　薛逢靈臺家兄古鏡歌曰一尺圎潭¶
深墨色篆文如絲人不識耕夫云住赫連城赫連城下¶
<pb:KR3k0055_WYG_385-29b>¶
新耕得鏡上磨瑩一月餘日中漸見菱花舒金膏洗拭¶
鉎澀盡黒雲吐出新蟾蜍人言此是千年物百鬼聞之¶
形暗慄玉匣曽經龍照來豈宜更鑒農夫質有時霹靂¶
半夜驚窗中飛電如晦明盤龍鱗脹玉匣溢牙爪觸風¶
時有聲耕夫不解珍靈異翻懼赫連神作祟十千賣與¶
靈臺兄百丈靈湫坐中至溢匣水色如玉傾兒童不敢¶
窺泓澄寒光照人近不得坐愁雷電秋中生吾兄吾兄¶
須愛惜將來慎勿虚抛擲興雲致雨㑹有時莫遣紅妝¶
<pb:KR3k0055_WYG_385-30a>¶
穢靈跡　李羣玉古鏡詩曰明月何處來朦朧在人境¶
得非軒轅作妙絶世莫並瑶匣開旭日白電走孤影泓¶
澄一尺天徹底涵霜景冰輝凛毛髪使我肝膽冷雲天¶
入掌握爽朗神魄静不必負局仙金沙發光炯隂沈蓄¶
靈怪可與天地永　宋汪藻古鏡行曰我有辟邪鏡得¶
之咸陽宫其隂為天池一母將九龍旁書負圖字土蝕¶
如旋蟲緘以駭雞珍妙極倕之工請言照逺近千里秋¶
毫空豈不鑒脂澤所貴肝膽通問誰為此器太古非人¶
<pb:KR3k0055_WYG_385-30b>¶
功客聞重歎息意欲窺靈蹤髙臺不辭倚恐客難稱容¶
繩窮匣半啓四室來悲風日車當晝留羞澀如頑銅森¶
然髮上指凛若凌霜鋒我還撫客手此豈世寳同揮淚¶
兩無言掩鏡鞶囊中　元吳炳詠古鏡詩曰雁去悲銀¶
海螭蟠泣鬼工黃腸迷漢柏野火上秦蓬濃翠疑螺黛¶
鮮硃漬守宫漆添燈暈黒文滅繡奩紅一旦珠還浦千¶
年劒出豐霧餘空黯澹雲在月朦朧伏獸銜絲結䝉絺¶
畫羽蟲粉緜施宛轉臺玉刻玲瓏匪茹曽申誡惟明可¶
<pb:KR3k0055_WYG_385-31a>¶
保躬他時錫鞶鑑來照夢中熊　明劉基古鏡詞曰百¶
錬青銅曽照膽千年土蝕萍花黶想得𤣥宮初閉時金¶
精夜哭黄鳥悲魚燈引魂開地府夜夜精光射幽户盤¶
龍隠見自有神神物豈肯長湮淪願循蟾蜍騎入月將¶
與嫦娥照華髪¶
原賦晉傅咸鏡賦曰順隂位於西裔采秋金之剛精醮¶
祝融以致虔命歐冶而是營晞日月之光烈儀厥象乎¶
曜靈清邈明水景若朝陽不將不迎應物無方不有心¶
<pb:KR3k0055_WYG_385-31b>¶
於好醜而衆形其必詳同實録於良史隨善惡而是彰¶
猗猗淑媛峨峨后妃眷春榮之零悴懼玉顔之有衰盼¶
清揚而自鏡競崇姱以相暉若乃雲髻亂於首赬黛渝¶
於色設有乏於斯器兮孰厥貌之能飾與喑瞽而同昧¶
兮近有面而不識君子知貌之不可以不飾則内省而¶
自箴既見前而慮後則祗畏於幽深察明明之待瑩則¶
以此而洗心覩日觀之有瑕則稽訓於儒紳夫然尚何¶
厥容之有慢而厥思之有淫　梁劉緩照鏡賦曰夜籌¶
<pb:KR3k0055_WYG_385-32a>¶
已竭曉鐘將絶窗外明來帷前影滅荆王欲起侍妾應¶
還前齋上幔内閣除關開屏易疊卷簾難扳搔頭斂髻¶
釵子縈鬟階邉就水盤中光映訝宿粉之猶調笑殘妝¶
之不正欲開奩而更飾乃當窗而取鏡臺本王宮氏姓¶
温背後銘文宜子孫四面廻風若流水勾欄□匝似城¶
門分明似無礙影前彌可愛近來顔色不須紅即時好¶
睂猶約黛世間好鏡自無多唯聞一箇比嫦娥曽經玉¶
女照屢被仙人磨論時不假著法用自應須夏天金薄¶
<pb:KR3k0055_WYG_385-32b>¶
漠秋日寳茱萸銀纒辟鬼咒翠厄護身符空處宜應描¶
非是畏釵梳　周庾信鏡賦曰天河漸没日輪將起燕¶
噪吳王烏驚御史玉花簟上金蓮帳裏始摺屏風新開¶
户扇朝光晃眼早風吹面臨桁下而牽衫就箱邉而著¶
釧宿鬟尚卷殘妝己薄無復脣朱纔餘睂萼靨上星稀¶
黃中月落鏡臺銀帶本出魏宫能横却月巧挂廻風龍¶
垂匣外鳳倚花中鏡乃照膽照心難逢難值鏤五色之¶
盤龍刻千年之古字山雞看而獨舞海鳥見而孤鳴臨¶
<pb:KR3k0055_WYG_385-33a>¶
水則池中月出照日則壁上菱生暫設妝奩還抽鏡屜¶
競學生情争憐今世鬢齊故略睂平猶剃飛花塼子次¶
第須安朱開錦蹹黛雜油檀脂和甲煎澤漬香蘭量髻¶
鬢之長短度安花之相去懸媚子於搔頭拭釵梁於粉¶
絮梳頭新罷照著衣還從妝處取將歸暫㸔弦繫懸知¶
纈縵衫正身長裙斜假襻真成箇鏡特相宜不能片時¶
藏匣裏暫出園中也自隨　増唐趙自勵八月五日花¶
萼樓賜百官明鏡賦曰偉其爛矣光生炯爾明𤼵色洞¶
<pb:KR3k0055_WYG_385-33b>¶
秋水精函夜月均曲池之引照或淺或深比太陽之圎¶
明不盈不闕咨爾千品勗爾萬官欽哉明主之錫訓爾¶
為臣之難手平者必正體静者必安水清則鑑徹表直¶
則影端居燥濕而不變是之謂可乆無小大而虚受是¶
之為内寛可以勵心者堅白可以接翼者鵷鸞擬兹鏡¶
之在匣則何憂乎考槃於是羣公卿士警扈仙蹕寵賚¶
自天恩深此日執明鏡者無所私其照對明鏡者無所¶
隠其質並陳力以効能各呈材而獻術莫不再拜稽首¶
<pb:KR3k0055_WYG_385-34a>¶
奉承天子之休僃有徳於咸一　崔膺金鏡賦序曰鏡¶
之鑒也雲不能蔽風不能揺涵虚待物物莫之撓有同¶
君子執恒徳不惑於變故志而賦焉賦曰太隂之精流¶
為金英隐耀山谷待人啓明在鏡未辨因扣得聲良工¶
懐擇銷錬專誠我非工不能成器工非我無以𤼵名於¶
是考斗建候天清波上飛燄日中鑄成磨洗既畢澄瑩¶
秋日玉匣初開寒光飛出仰映晴空天地洞通萬象在¶
中虚涵不窮湛為寒潭揺為飛電任在公以無心有妍¶
<pb:KR3k0055_WYG_385-34b>¶
媸而自見鬼無遁靈怪無隠形潛應變蝕氣運清冥向¶
陽烏而燧𤼵照金波而水冷或青春曉霽挂於黃庭照¶
耀承霤皓景延晝乍見紅顔之外透忽驚粉壁而中漏¶
待物以虚無大不受煙蘿遥列於階前青翠倒寫於堂¶
後或夜懸髙閣或逺臨澄江色合天而為一規分月而¶
成雙元蟾躍影於藻井姮娥飛豔於前窗有時深房倚¶
在暗壁隔簾帷之重掩誘雲山而入隙方髙臨以思𤣥¶
見寥天之凝碧若乃窮隂嵗暮風沙號怒雲掩七曜而¶
<pb:KR3k0055_WYG_385-35a>¶
光絶波揚百川而影滅宇宙晦䝉我獨皎潔羣物蕩揺¶
不撓澄徹時清則動日月而揚輝天昏則與氣霧而迥¶
别人皆持此以飾容余將鑒之以明節　張彚千秋鏡¶
賦曰考工垂典匠人有作或鑄或鎔是磨是削刻以為¶
龍鏤以成鵲初臨玉扆透鸞影而將飛末對金墀拂菱¶
花而不著徒觀其用之則滿舍之則虚固無私於物類¶
非取鑒以焉如爾其提握見重光芒未歇若清潭之無¶
泥類瑶池之有月如以題古字隠盤龍無藏菲薄無漏¶
<pb:KR3k0055_WYG_385-35b>¶
纎濃映空而天地且霽照逺而山河更重豈獨淋漓玳¶
瑁之牀澄徹芙蓉之帳熒熒綺疏之下皎皎青樓之上¶
有羙人兮無良媒飾蛾睂而相向者也　喬琳太原進¶
鐵鏡賦曰晉人用鐵兮從革無方其或五金同鑄百鍊¶
為鋼雕鐫而雲龍動色磨瑩而冰雪生光爛成形於寳¶
鏡期將逹於明王故有徹侯居守方物底貢擇使而天¶
騜共飛登車而海月相送妍媸之鑒已久肝膽願呈者¶
衆鏡之既明星衢是亨列照而三光共霽凝輝而四海¶
<pb:KR3k0055_WYG_385-36a>¶
俱清應人無疲知道不虚受處已不厚見心乎砥平若¶
乃宇宙清朗提攜偃仰旁窺而山澤入懐俯視而雲霄¶
在掌雖因時而委照不候物以呈象圎規可轉處順之¶
物攸先勁質無虧持盈之道彌張墨客因進而歌曰金¶
之精兮衆寳所參鏡之明兮羣象所含清至瑩兮氛埃¶
不雜明至察兮醜類相慙幸忝秦臺之一鑒與飛鵲而¶
圖南　何據鏡花賦曰金鏡精寳兮珠秀華臺插珊瑚¶
之樹鈎垂菡萏之花映若無質循則有體洞碧空其何¶
<pb:KR3k0055_WYG_385-36b>¶
際澄清潭其絶底鸞舞翮於曈曨龍怒鱗於清泚淮南¶
王懸而玩之東方朔見而稱曰此瑾瑜之榮碝磩之英¶
負隂而内景冰徹面陽而外景花明惚兮恍其中有象¶
杳兮冥其中有精爾乃遇妖閑之佚女值清爽之芳時¶
爭捧鴛匣臨乎鳳墀既飜輪而隠耀又飛花以生姿如¶
玉之明如雪之皎度翠璧以星落薄乗鹿而霜皛拂髙¶
凌深縁隟入奥乍滅沒而在空遂迷失其所造徒羙夫¶
不根不蔕扈扈煌煌若漢皐靈媛觧仙佩洛川神女獻¶
<pb:KR3k0055_WYG_385-37a>¶
明璫似珠玉之皎皎日月之相望芒角璀錯罔兩揺揚¶
至用在無兮搏之不得極虚為有兮應而不藏淮南王¶
曰㫖哉大夫之體物也　又古鏡賦曰此鏡何代良工¶
鑄成四規是徹百鍊彌輕裁冰比麗止水侔清時開寳¶
匣以厭山精時既荷於提挈敢有疲於將迎所以圖象¶
必盡遇態必呈天地不藏毫髪不形悦孤鸞之舞影怨¶
垂淚之表情曉挂玉堂將助晴陽之照夜流金鵲不譲¶
太隂之明夫其月曙開奩窗昏啓闥目短自見因君以¶
<pb:KR3k0055_WYG_385-37b>¶
達髪亂未理待我將豁曩者久積氛霧半霑沙土蟾埋¶
影澀痕深翳聚其性不耗其器不窳何造化之寄物歴¶
春秋之萬古幸得懐鉛再治負局斯臨盤龍發彩元兔¶
生隂篋笥見賞淄塵不侵鑒窮髙逺光燭湮沈舉棄物¶
於未廢喜昔人之遺音何異荆山辨玉豐城識劔蓂莢¶
虧而轉麗平冰鋪而不陷近日而陽燧無燄向人而𤣥¶
髪奪鑒若乃秦樓對月魏乗臨珠共照而車中轉麗䨇¶
明而臺上不孤持衡在人銓署重其進退元龜不逺掌¶
<pb:KR3k0055_WYG_385-38a>¶
握通於有無夫其創物斯妙成規作典蓋視有同異而¶
鑒無深淺秦得金以龍興夏亡玉而國翦喻無不至作¶
戒示於後昆湛而不流比水通於上善國工是作端形¶
是託將審已於寸心察衆人之所惡　王起照寳鏡賦¶
曰先賢錬金鏡之英照懐寳之精寳之産兮逾祕鏡之¶
瑩兮至明藏諸土中雖沈埋而為恨引於地表終錯落¶
而皆呈将竭工巧灼爍堅貞以通幽為用以利物為情¶
豈惟雕盤龍而耀彩鏤飛鵲而増榮若乃金玉方潛珠¶
<pb:KR3k0055_WYG_385-38b>¶
璣未出或山藪而埋照或土石而混質連城之價蔑聞¶
照乗之光遂失雖卞和之欲獻我色猶深雖隋侯之見¶
求我藏猶宻然後玉匣啓銀華溢用物而不將不迎隨¶
人而無固無必乃夜入榛蕪傍求瑾瑜冰彩前射月華¶
正孤將善價而無隠與佳氣而相符在樓臺之中我用¶
無展當藍田之下厥道斯殊遂使的皪珠色朗然合契¶
皎潔瓊華洞然無翳時映山𤣥之氣乍透菱花之際璞¶
由是而成琢金因之而作礪是知鏡能融朗寳莫沈潛¶
<pb:KR3k0055_WYG_385-39a>¶
彼照膽而必徹此藏器而無淹集琬琰之資鸞形乍合¶
騰磨礱之色虹氣斯占固其涵清明之質體虚無之道¶
滿堂由是而獲珍厚地詎聞乎藏寳豈比夫魏宫之所¶
施秦臺之所持鑒鉛華之小者曷懐異而求之况有處¶
幽沈戢光耀媿無不琢之質復仰無私之照¶
原銘漢李尤鏡銘曰鑄銅為鑑整飾容顔修爾法服正¶
爾衣冠　晉傅𤣥鏡銘曰人徒鑒於鏡止於鑒形鑒人¶
可以鑒情　梁簡文帝鏡銘曰金精玉英氷輝沼清髙¶
<pb:KR3k0055_WYG_385-39b>¶
堂懸影仁夀摛聲雲開月見水浄珠明　陳江總方鏡¶
銘曰此鏡以照著衣鏡背圗刻八卦二十八宿仁夀殿¶
前無以加斯雕麗也𤣥枵命巧仲呂呈祥金鐫石漢銅¶
鑄丹陽價珍負局影麗髙堂圗星擬蓋寫卦隨方明齊¶
水止照與天長増輝兔苑永侍龍光　増古鏡銘曰仙¶
山並照知水齊名花朝豔采月夜流明龍盤五瑞鸞舞¶
䨇精𫝊聞仁夀始驗銷兵　古鑑銘曰漢有善銅出丹¶
陽和以銀錫清且明左龍右虎向三光朱雀𤣥武順隂¶
<pb:KR3k0055_WYG_385-40a>¶
陽尚方作鑑真大好上有仙人不知老渴飲玉泉飢食¶
棗¶
増傳唐司空圖容成侯傳曰容成侯金炯者本蜀郡嚴¶
道人附山而居同族中多見搜採其先因秦時調𤼵請¶
尚方輸作世苦之乃誡子孫易其服色必以清厲自進¶
後徙居上洛㑹郡中盧生范生皆傳修錬之術委質相¶
資因砥磨以致用上聞而器之召見嘉其鑒局且謂毫¶
髪無隠屢顧之歴試臺閣號為明逹挾奸邪以事上者¶
<pb:KR3k0055_WYG_385-40b>¶
見之膽慄輙自披露至於婦人女子媚惑之態亦不能¶
掩也其察察如此是雖造物無私圎方不礙然疵陋者¶
終惡忌積毀於上以為背面不相副炯亦自病於狹中¶
不能以塵垢混其跡竟被擯斥後亟有月蝕之變時宮¶
中漏下數刻上臨軒念其規益復召俾道其所以然者¶
扣之響應不疲上異焉命以容成侯奉朝請而宗人派¶
居廣陵者炫飾求售陷為輕薄子權戚中或撫然自喜¶
則狎玩不厭至或被以組繡蓋其俯仰取容雖穿鼻服¶
<pb:KR3k0055_WYG_385-41a>¶
役亦無恥耳既稍進炯又鄙其為人乃復以讒廢歸老¶
於家太史公曰炯之逺祖當軒轅時以化服祝融氏得¶
薦於上能強記天象地形草木蟲介萬殊之狀皆視諸¶
掌握蓋其術亦規模於洪範耳物怪遇之莫不喘息自¶
廢故益親幸上晨興必先至側與冠冕者偕進號為夀¶
光先生其後子孫稍衰流寓太原者始尚元亦以精鍊¶
見重至炯雖任用兢兢惟恐失墜然不善晦匿果為邪¶
醜所疾㡬不能免噫大雅君子既明且哲以保其身難¶
<pb:KR3k0055_WYG_385-41b>¶
哉¶
　　鏡臺一(鏡匣附/)¶
原魏武雜物疏曰鏡臺出魏宫中有純銀參帶鏡臺一¶
純銀七子貴人公主鏡臺四　晉東宮舊事曰皇太子¶
納妃服用有瑇瑁細漏鏡臺一　劉義慶世説曰劉聰¶
為玉鏡臺温嶠辟劉越石長史北征得之後娶姑女下¶
焉　宋元嘉起居注曰韋朗為廣州刺史作銅鏡臺一¶
具御史中丞劉禎奏請以見事免朗所居官　増酉陽¶
<pb:KR3k0055_WYG_385-42a>¶
雜俎曰元和初海陵夏侯乙庭前生百合花大於常數¶
倍異之因𤼵其下得甕匣十三重各匣一鏡第七者光¶
不蝕照日光環一丈其餘規銅而已¶
　　鏡臺二¶
原瑇瑁(見/前)　珊瑚(古詩曰珊瑚/挂鏡爛生光)　七寳(三國典略曰胡/太后使沙門靈)¶
(昭造七寳鏡臺合有三十六户每户有一婦人執鏁才/下一關三十六户一時自閉若抽此關諸門皆啓婦人)¶
(各出/户前)　純銀(見/前)¶
　　鏡臺三¶
<pb:KR3k0055_WYG_385-42b>¶
原詩南齊謝朓詠鏡臺詩曰玲瓏類丹楹迢亭似𤣥闕¶
對鳳懸清水垂龍挂明月照粉拂紅妝插花理雲髪玉¶
顔徒自見常畏君情歇　唐陳叔逹入關詠空鏡臺詩¶
曰即令裝飾廢彫零衢路間嫦娥與明月相共落關山¶
　増韋應物雜體詩曰沈沈匣中鏡為此塵垢蝕輝光¶
何所如月在雲中黒南金既雕錯鞶帶共輝飾空存鑑¶
物名坐使妍媸惑美人竭肝膽思照冰玉色自非磨瑩¶
工日日空歎息　李白詩曰明明金鵲鏡了了玉臺前¶
<pb:KR3k0055_WYG_385-43a>¶
　拂拭交冰月光輝何清圎¶
　¶
　¶
　¶
　¶
　¶
　¶
　¶
<pb:KR3k0055_WYG_385-43b>¶
　¶
　¶
　¶
　¶
　¶
　¶
　¶
御定淵鑑類函卷三百八十¶
