# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.075753
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR3k0055_WYG_139-1a>¶
　欽定四庫全書¶
御定淵鑑𩔖函卷一百三十四¶
　　政術部十三(鹽鐵征榷酤稅増𣙜茶稅算緡/關市    雜    山澤  附)¶
　　　(貢獻賦闕貢/訴貢  附)¶
　　　鹽鐵¶
　原管子曰海王之國(海王者言以負海/之利而王其業)謹正鹽筴(正稅/也音)¶
　(征/)十口之家十人食鹽百口之家百人食鹽終月大男¶
　食鹽五升少半(少半猶/劣薄也)大女食鹽三升少半吾子食鹽¶
<pb:KR3k0055_WYG_139-1b>¶
　二升少半(吾子猶小/男小女也)此其大厯也(厯/數)鹽百升而釜(鹽十/二兩)¶
　(七銖一黍十分之一為升當米六合四勺也百升之鹽/七十六斤十二两十九銖二纍為釡當米六斗四升)¶
　今鹽之重升加分強釜五十也(分強半強也今使鹽官/稅其鹽之重毎一斗加)¶
　(半合為強而取之則一釡/之鹽得五十合而謂之強)升加一強釜百也升加二強¶
　釜二百也鍾二千(十釜之鹽七百六十八斤/為鍾當米六斛四斗是)十鍾二萬¶
　百鍾二十萬千鍾二百萬萬乗之國人數開口千萬也¶
　(舉其大數而言之也開口/謂大男大女之所食鹽也)禺筴之商日二百萬(禺讀為/偶偶對)¶
　(也商計也對其大男大女食鹽者之口數而立/筴以計所稅之鹽一日計二百萬合為二百鍾)十日二¶
<pb:KR3k0055_WYG_139-2a>¶
千萬一月六千萬萬乗之正九百萬也(萬乗之國大男/大女食鹽者千)¶
(萬人而稅之鹽一日二百鍾十日二千鍾一月六千鍾/也今又施其稅數以千萬人如九百萬人之數則所稅)¶
(之鹽一日百八十鍾十日千/八百鍾一月五千四百鍾)月人三十錢之籍為錢三¶
千萬(又變其五千四百鍾之鹽而籍其錢計一月每人/人籍錢三十几千萬人為錢三萬萬矣以此籍之)¶
(數而比其常籍當一/國而有三千萬人矣)今吾非籍之諸君吾子而有二國¶
之籍者六千萬(諸君謂老男老女也六十以上為老男/五十以上為老女也既不籍於老男老)¶
(女又不籍於少男少女乃能以千萬人而當三千萬人/者盖鹽官之利耳鹽官之利既然則鐵官之利可知也)¶
(鹽官之利當一國而三萬人鐵官之利當一國而三萬/人焉故能有二國之籍者六千萬人耳其常籍入之數)¶
<pb:KR3k0055_WYG_139-2b>¶
(猶在/此外)使君施令曰吾將籍於諸君吾子則必囂號令天¶
給之鹽筴則百倍歸於上人無以避此者數也今鐵官¶
之數曰一女必有一鍼一刀若其事立(若猶/然後)耕者必有¶
一耒一耜一銚若其事立(大鉏謂之/銚羊昭反)行服連(輦名所以/載作器人)¶
(挽/者)軺(羊昭/反)輂(居玉/反)者(大車/駕馬)必有一斤一鋸一錐一鑿若¶
其事立不爾而成事者天下無有今鍼之重加一也三¶
十鍼一人之籍(鍼之重每十分加一分為強而取/之則一女之籍得三十鍼也矣)刀之¶
重加六五六三十五刀一人之籍也(刀之重每十分加/六分以為強而取)¶
<pb:KR3k0055_WYG_139-3a>¶
(之五六為三十也則/一女之籍得五刀)耜鐵之重加七三耜鐵一人之籍¶
也(耜鐵之重每十分加七分以為強/而取之則一農之籍得三耜鐵也)其餘輕重皆准此¶
而行(其器彌重/其加彌多)然則舉臂勝(音/升)事無不服籍者桓公曰¶
然則國無山海不王乎管子曰因人之山海假之名有¶
海之國(雖無海而假名有海則/亦雖無山而假名有山)售鹽於吾國(彼國冇鹽/而糴於吾)¶
(國為/舊耳)釜十五吾受而官出之以百(受取也假令彼鹽平/價釡當十錢者吾又)¶
(加五錢而取之所以来之也既得彼鹽則/令吾國鹽官又出而糴之釜以百錢也)我未與其本¶
事也(與用也夲/事本鹽也)受人之事以重相推(以重相推謂加五/錢之𩔖也推猶度)¶
<pb:KR3k0055_WYG_139-3b>¶
(也/)此人用之數也(彼人所有而/皆為我用也)又曰齊有渠展之鹽(渠/展)¶
(齊地沛水所流入海之處可/煑鹽之所也故曰渠展之鹽)請君伐菹薪(草枯/曰菹)煑水為¶
鹽(煑海/水)正(音/征)而積之十月始正至於正月成三萬鍾下¶
令曰孟春既至農事且起大夫無得繕冢墓理宮室立¶
臺榭築牆垣北海之衆無得聚庸(庸功/也)而煑鹽(北海之/衆謂北)¶
(海煑鹽之人本意禁人煑鹽下令託以農事慮/有妨奪先自大夫起欲人不知其機斯為權術)此則坐¶
長十倍以令糴之梁趙宋衞濮陽彼盡餽食之國(本國/自無)¶
(鹽逺餽/而食)無鹽則踵守圉之國(圉與禦同/古通用)用鹽獨甚桓公¶
<pb:KR3k0055_WYG_139-4a>¶
乃使糴之得成金萬斤　漢孝武中年大興征伐財用¶
匱竭於是大農上鹽鐵丞孔僅東郭咸陽言山海天地¶
之藏皆宜屬少府陛下弗私以屬大農佐賦願募民自¶
給費因官器作煑鹽官與牢盆(牢價直也今世人言顧/手牢牢盆煑鹽盆也)¶
浮食竒民欲擅管山海之貨(若人執倉/庫之管籥)以致冨羨(羨饒/也)¶
役利細民其沮事之議不可勝聽敢私鑄鐵器煑鹽者¶
釱左趾(釱音徒故/反足鉗也)沒其器物郡不出鐵者置小鐵官(鑄/計)¶
(鐵/)使屬在所縣使僅咸陽乗傳舉行天下鹽鐵(舉皆也/普天之)¶
<pb:KR3k0055_WYG_139-4b>¶
(下皆/行之)作官府(主煑鑄/及出納)除故鹽鐵家冨者為吏吏益多賈¶
人矣卜式為御史大夫(元鼎/六年)見郡國多不便縣官作鐵¶
器苦惡(謂作鐵器民/患苦其不好)價貴或強令民買之而船有算商¶
者少物貴乃因孔僅言船算事上不恱又董仲舒說上¶
曰今鹽鐵之利二十倍於古人必病之孝昭元始六年¶
令郡國舉賢良文學之士問以民所疾苦教化之要皆¶
對曰願罷鹽鐵酒𣙜均輸官無與天下爭利示以儉節¶
然後教化可興御史大夫桑𢎞羊難(詰難議/者之言)以為此國¶
<pb:KR3k0055_WYG_139-5a>¶
家大業所以制四夷定邊足用之本徃者豪強之家得¶
管山海之利采石鼓鑄煑鹽一家聚或至千餘人大抵¶
盡流放之人逺去鄉里棄墳墓依倚大家相聚深山窮¶
澤之中成姦偽之業家人有寳器尚猶柙而藏之况天¶
地之山海乎夫權利之處必在山澤非豪人不能通其¶
利異時鹽鐵未籠布衣有朐邴人君有吴王專山澤之¶
饒薄賦其人贍窮乏以成私威積而逆節之心作今縦¶
人於權利罷鹽鐵以資強暴遂其貪心衆邪羣聚私門¶
<pb:KR3k0055_WYG_139-5b>¶
成黨則強禦日以不制而并兼之徒姦形成矣鹽鐵之¶
利佐百姓之急奉軍旅之費不可廢也文學曰人庶藏¶
於家諸侯藏於國天子藏於海内是以王者不蓄下藏¶
於人逺爭利務民之義利立而人怨上若是雖湯武生¶
存於代無所容其廬工商之事歐冶之任何姦之能成¶
三桓專魯六卿分晉不以鹽冶故權利深者不在山海¶
在朝廷一家害百姓在蕭墻不在朐邴大夫曰山海有¶
禁而人不傾貴賤有平而人不疑縣官設衡立凖而人¶
<pb:KR3k0055_WYG_139-6a>¶
得其所雖使五尺童子適市莫之能欺今罷之則豪人¶
擅其用而專其利也文學曰山海者財用之寳路鐵器¶
者農之死士也死士用則仇讐滅田野闢而五榖熟寳¶
路開則百姓贍而人用給人用給則冨國而教之以禮¶
禮行則道有譲而人懷敦朴以相接而莫相利也夫秦¶
楚燕齊士乃不同剛柔異氣巨小之用倨勾之宜黨殊¶
俗異各有所便縣官籠而一之則鐵器失其宜而農人¶
失其便器用不便則農夫罷於野而草莱不闢草莱不¶
<pb:KR3k0055_WYG_139-6b>¶
闢則人困乏也大夫曰昔商君理秦也設百倍之利収¶
山澤之稅國冨人強蓄積有餘是以征伐敵國攘地斥¶
境不賦百姓軍師以贍故利用不竭而人不知地盡西¶
河而人不苦今鹽鐵之利所以佐百姓之急奉軍旅之¶
費務於積蓄以備乏絶所給甚衆有益於用無害於人¶
文學曰昔文帝之時無鹽鐵之利而人冨當今有之而¶
百姓困之未見利之所利而見其所害且利非従天来¶
不由地出所出於人間而為之百倍此計之失者也夫¶
<pb:KR3k0055_WYG_139-7a>¶
李梅實多者来年為之衰新榖熟舊榖為之虧自天地¶
不能滿盈而况於人乎故利於彼者必耗於此猶隂陽¶
之不並晝夜之代長短也商鞅峭法長利秦人不聊生¶
相與哭孝公其後秦日以危利蓄而怨積地廣而禍搆¶
惡在利用不竭乎於是丞相奏曰賢良文學不明縣官¶
猥以鹽鐵為不便宜罷郡國𣙜酤酒關内鐵奏可於是¶
利復流下庶人休息孝元時嘗罷鹽鐵官三年而復之¶
　後漢明帝時尚書張林上言鹽鐵食之急者雖貴人¶
<pb:KR3k0055_WYG_139-7b>¶
不得不湏官可自鬻獻帝建安初關中百姓流入荆州¶
者十餘萬家(荆州今/㐮陽南)及聞本土安寜皆企願思歸而無¶
以自業於是衞覬議以為鹽者國之大寳自䘮亂以来¶
放散今宜依舊置使者監賣以其直益市犁牛百姓歸¶
者以供給之勸耕積粟以豐殖關中逺者聞之必競還¶
境魏武於是遣謁者僕射監鹽官移司隸校尉居𢎞農¶
流人果還關中豐實　陳文帝天嘉二年太子中庶子¶
虞荔御史中丞孔奐以國用不足奏立煑海鹽稅従之¶
<pb:KR3k0055_WYG_139-8a>¶
　後魏宣武時河東郡有鹽池舊立官司以収稅利先¶
是罷之而人有冨強者專擅其用貧弱者不得資益延¶
興末復立監司量其貴賤節其賦入公私兼利孝明即¶
位復罷其禁與百姓共之自後豪貴之家復乗勢占奪¶
近池之人又輙障悋神龜初太師髙陽王雍太傅清河¶
王懌等奏請依先朝禁之為便於是復置監官以監檢¶
焉其後更罷更立至於永熙自遷鄴後於滄瀛幽青四¶
州之境傍海煑鹽滄州置竈一千四百八十四瀛州置¶
<pb:KR3k0055_WYG_139-8b>¶
竈四百五十二幽州置竈百八十青州置竈五百四十¶
六又於邯鄲置竈四計終嵗合収鹽二十萬九千七百¶
八斛四斗軍國所資得以周贍矣　後周文帝霸政之¶
初置掌鹽之政令一曰散鹽煑海以成之二曰監鹽引¶
池以化之三曰形鹽掘地以出之四曰飴鹽於戍以取¶
之凡監鹽每池為之禁百姓取之皆稅焉　隋開皇三¶
年通鹽池鹽井並與百姓共之　唐開元元年十二月¶
左拾遺劉彤論上鹽鐵表曰臣聞漢孝武之時外討戎¶
<pb:KR3k0055_WYG_139-9a>¶
夷内興宮室殫費之甚十倍當今然而古費多而貨有¶
餘今用少而財不足者何也豈非古取山澤而今取貧¶
人哉取山澤則公利厚而人歸於農取貧人則公利薄¶
而人去其業故先王之作法也山海有官虞衡有職輕¶
重有術禁發有時一則專農二則饒國夫煑海為鹽採¶
山鑄金伐木為室農餘之輩也寒而無衣飢而無食傭¶
賃自資者窮苦之流也若能収山海厚利奪農餘之人¶
寛調斂重徭免窮苦之子所謂損有餘而益不足帝王¶
<pb:KR3k0055_WYG_139-9b>¶
之道可不謂然乎臣願陛下詔鹽鐵伐木等官収興利¶
貨於人則不及數年府有餘儲矣然後下寛大之令蠲¶
窮獨之徭可以恵羣生可以柔荒服雖戎狄未服尭湯¶
水旱無足虞也眀皇令宰臣議其可不咸以鹽鐵之利¶
甚益國用遂令将作大匠姜師度戸部侍郎強循俱攝¶
御史中丞與諸道按察使檢責海内鹽鐵之課二十五¶
年倉部格蒲州鹽池令州司監當租分與有力之家營¶
種之課収鹽每年上中下畦通融収一萬石仍差官人¶
<pb:KR3k0055_WYG_139-10a>¶
檢校若陂渠穿穴所湏功力先以營種之家人丁充若¶
破壞過多量力不濟者聼役隨近人夫又屯田格幽州¶
鹽屯每屯配丁五十人一年収率滿二千八百石以上¶
准營田第二等二千四百石以上准第三等二千石以¶
上准第四等大同横野軍鹽屯配兵五十人每屯一年¶
収率千五百石以上准第二等千二百石以上准第三¶
等九百石以上准第四等又成州長道縣鹽井一所並¶
節級有賞罰蜀道陵緜等十州鹽井總九千所每年課¶
<pb:KR3k0055_WYG_139-10b>¶
鹽都當錢八千五十八貫(陵州鹽井一所課都當錢二/千六十一貫綿州井四所都)¶
(當錢二百九十二貫資州井二十八所都當錢一千八/十三貫瀘州井五所都當錢一千八百五十貫榮州井)¶
(十三所都當錢四百貫梓州都當錢七百一十七貫遂/州四百一十五貫閬州一千七百貫普州二百七貫果)¶
(州二十/六貫)若閏月共計加一月課隨月徴納任以錢糧兼¶
納其銀兩别常以二百價為估其課依都數納官欠即¶
均徴竈户(自兵興上元以後天下出鹽各置鹽司節級/權利每嵗所入九百餘萬貫文並杜氏通典)¶
　增唐有鹽池十八井六百四十皆隸度支天寳至徳¶
間鹽每斗十錢乾元元年鹽鐵鑄錢使第五琦初變鹽¶
<pb:KR3k0055_WYG_139-11a>¶
法就山海井竈近利之地置鹽院㳺民業鹽者為亭戸¶
免雜徭盜鬻者論法及琦為諸州權鹽鐵使盡𣙜天下¶
鹽斗加時價百錢而出之為錢一百一十自兵起流庸¶
未復稅賦不足供費鹽鐵使劉晏以為因民所急而稅¶
之則國用足於是上鹽法輕重之宜以鹽利多則州縣¶
擾出鹽鄉因舊監置吏亭戸糶商人縦其所之江嶺去¶
鹽逺者有常平鹽每商人不至則減價以糶民官収厚¶
利而人不知貴晏又以鹽生霖潦則鹵薄暵旱則土溜¶
<pb:KR3k0055_WYG_139-11b>¶
墳乃隨時為令遣吏曉導倍於勸農吴越揚楚鹽廪至¶
數千積鹽二萬餘石有漣水湖州越州杭州四塲嘉興¶
海陵鹽城新亭臨平蘭亭永嘉太昌侯官冨都十監嵗¶
得錢百餘萬緡以當百餘州之賦自淮北置廵院十三¶
捕私鹽者姦盜為之衰息然諸道加榷鹽錢商人舟所¶
過有稅晏奏罷州縣率稅禁堰埭以邀利者晏之始至¶
也鹽利嵗纔四十萬緡至大厯末六百餘萬緡天下之¶
賦鹽利居半宫闈服御軍饟百官禄俸皆仰給焉貞元¶
<pb:KR3k0055_WYG_139-12a>¶
四年淮西節度使陳少㳺奏加民賦自此江淮鹽每斤¶
亦增二百為錢三百一十其後復增六十河中兩池鹽¶
每斗為錢三百七十江淮豪賈射利或時倍之官収不¶
能過半民起怨矣劉晏鹽法既成商人納捐以代鹽利¶
者每緡加錢二百以備將士春服包佶為汴東水陸運¶
兩稅鹽鐵使許以漆器瑇瑁綾綺代鹽價雖不可用者¶
亦髙估而售之廣虚數以罔上亭戸冒法私鬻不絶廵¶
捕之卒遍於州縣鹽估益貴商人乗時射利逺鄉貧民¶
<pb:KR3k0055_WYG_139-12b>¶
困髙估至有淡食者廵吏既多官冗傷財當時病之其¶
後軍費日增鹽價寖貴有以榖數斗易鹽一升私糶犯¶
法未嘗少息順宗時始減江淮鹽價其後鹽鐵使李錡¶
盛貢獻以固寵朝廷大臣皆餌以厚貨鹽鐵之利積於¶
私室而國用耗屈榷鹽法大壞多為虚估率千錢不滿¶
百三十而已兵部侍郎李㢲為使以鹽利皆為度支物¶
無虚估天下糶鹽稅茶其贏六百六十五萬緡初嵗之¶
利如劉晏之季年其後則三倍晏時矣貞元二十一年¶
<pb:KR3k0055_WYG_139-13a>¶
停鹽鐵使月進舊鹽鐵錢總悉入正庫以助給費而主¶
此務者稍以時市珍玩時新物充進獻以求恩澤其後¶
益甚嵗進錢物謂之羨餘而給入益少又貞元末逐月¶
有獻謂之月進及是而罷　穆宗時田𢎞正舉魏博歸¶
朝廷乃命河北罷榷鹽戸部侍郎張平叔議榷鹽法弊¶
請官自賣鹽可以冨國兵部侍郎韓愈條奏謂平叔請¶
令州府差人自糶官鹽可以獲利一倍臣以為城郭之¶
外少有見錢糴鹽多用雜物貿易鹽商則無物不取或¶
<pb:KR3k0055_WYG_139-13b>¶
賖貸徐還兩得利便今令吏人坐鋪自賣非得見錢必¶
不敢受如此則貧者無従得鹽自然坐失常課如何更¶
有倍利又貧家食鹽至少或有淡食動經旬月若據口¶
給鹽依時徴價官吏畏罪必有威刑臣恐所在不安此¶
尤不可之大者平叔又云浮寄姦猾者轉冨土著守業¶
者日貧若官自糶鹽不問貴賤貧冨四民僧道并兼㳺¶
手因其所食盡輸官錢并諸道軍諸使家口親族遞相¶
影占不曾輸稅若官自糶鹽此輩無一人遺漏者臣以¶
<pb:KR3k0055_WYG_139-14a>¶
為此數色人等官未糶鹽之時従来糴鹽而食不待官¶
自糶然後食鹽也國家𣙜鹽糶與商人商人納𣙜糶與¶
百姓則是天下百姓無貧冨貴賤皆已輸錢於官矣不¶
必與國家交手付錢然後為輸錢於官也平叔議遂不¶
行　後唐天成元年敕諸州府百姓合散蠶鹽二月内¶
一度俵散依夏稅限納錢　後唐長興二年敕今後不¶
計農器燒器動使諸物並許百姓逐便自置造諸道監¶
冶除依常年定數鑄辦供軍熟鐵并器物雜使熟鐵亦¶
<pb:KR3k0055_WYG_139-14b>¶
任百姓自練賣鐵場官并鋪戸一切並廢鄉村百姓祗¶
於夏秋苖畝上納農器錢一分五文隨二稅送納　周¶
顯徳元年上謂侍臣曰朕覽食鹽末鹽州郡犯私鹽多¶
於顆鹽界分蓋卑濕之地易為刮鹽煎造豈惟違我榷¶
法兼又汚我好鹽况末鹽煎煉搬運費用倍於顆鹽今¶
宜分割十餘州令食顆鹽不唯輦運省力兼亦少人犯¶
禁自是曺宋以西十餘州皆食顆鹽(種者曰顆鹽出解/州煑者曰末鹽出)¶
(瀕/海)　宋制顆鹽出解州安邑解縣兩池以戸民為畦夫¶
<pb:KR3k0055_WYG_139-15a>¶
悉蠲其他役每嵗自三月一日墾畦四月始種八月乃¶
罷官廪給之以給本州及三京京東之濟兖曹濮單鄆¶
州廣濟軍京西之滑鄭陳潁汝許孟州陕西之河中府¶
陕虢州慶成軍河東之晉絳慈隰州淮南之宿亳州河¶
北之懷州及澶州諸縣之在河南者末鹽煑海則楚州¶
鹽城監通州豐利監泰州海陵監以給本州及淮南江¶
寜兩浙荆湖等軍杭州秀州有場眀州昌國東西監温¶
州天冨南北監台州黄巖監福州長清場廣東東莞靜¶
<pb:KR3k0055_WYG_139-15b>¶
安等十三場大率煑海有亭戸鹽丁鬻於官或折租稅¶
亦有役軍士定課煑者又有煑井者益州等路各有監¶
監則官掌井則土民幹鬻如數輸課聼徃旁境販賣唯¶
不得出川峡天聖八年上書者言陕西禁鹽得利微而¶
為害博兩池積鹽為阜其上生木合抱數莫可校請聼¶
通商平估以售可寛百姓之力乃詔罷三京二十八軍¶
州榷法聼商賈入錢若金銀京師榷貨務受鹽兩池自¶
是商賈流行然稅課之入官者頗耗自元昊反聚兵西¶
<pb:KR3k0055_WYG_139-16a>¶
邊用度不足因詔入中他貨予絹償以池鹽由是羽毛¶
筋骨膠漆錢炭瓦木之屬一切以鹽易之猾商貪賈乗¶
時賕吏為姦至入椽木二估千錢給鹽一大席為鹽二¶
百二十斤虚費池鹽不可勝計鹽直益賤販者不行公¶
私無利朝廷知其敝乃詔復京師榷法凡商人以虚估¶
受劵及已受鹽未鬻者皆計直輸虧官錢内地州軍民¶
間鹽悉収市入官官為置場增價而出之復禁永興同¶
華耀河中陕虢解晉絳慶成十一州軍商鹽官自輦運¶
<pb:KR3k0055_WYG_139-16b>¶
以衙前主之自禁𣙜之後量民之厚薄役令輓車轉致¶
諸郡道路糜費役人竭産不能償徃徃亡匿關内騷然¶
雖得鹽利不足以佐縣官之急並邊務誘人入中芻粟¶
皆為虚估騰踊至數倍嵗費京師錢幣不可勝數帑藏¶
愈虚太常博士范祥乃請舊禁鹽地一切通商鹽入蜀¶
者亦恣不問罷並邊九州軍入中芻粟第令入實錢以¶
鹽償之視入錢州軍逺近及所指東西南鹽第優其估¶
東南鹽又聼入錢永興鳳翔河中嵗課入錢總為鹽三¶
<pb:KR3k0055_WYG_139-17a>¶
十七萬五千大席受以要劵即池騐劵按數而出盡弛¶
兵民輦運之役詔従之數年猾商貪賈無所僥倖關内¶
民安其業其後三司言京師商賈罕至則鹽直踊貴請¶
得公私並貿而餘則禁止官鬻皆従之兩嵗役畦戸以¶
解河中陕虢慶成民為之官司旁沿侵剥為苦乃詔三¶
嵗一代嘗積逋鹽課至三百三十七萬餘席詔蠲其半¶
中間以積鹽多特罷種鹽一嵗或二嵗三嵗以寛其力¶
其後減畦戸半又稍傭夫代之五州之民得安田里無¶
<pb:KR3k0055_WYG_139-17b>¶
追逮侵剥之擾東南鹽利視天下為最厚鹽之入官淮¶
南福建斤為錢四兩浙杭秀為錢六温台眀亦為錢四¶
廣南為錢五其出視去鹽道里逺近而上下其估利有¶
至十倍者先是天禧初募人入緡錢粟帛京師及淮浙¶
江南荆湖州軍易鹽乾興元年入錢貨京師總為緡錢¶
一百四十萬會通泰鬻鹽嵗損所在貯積無幾因罷入¶
粟帛第令入錢久之積鹽復多眀道二年叅知政事建¶
言淮南鹽初甚善自通泰楚運至真州自真州運至江¶
<pb:KR3k0055_WYG_139-18a>¶
浙荆湖綱吏舟卒侵盜販鬻従而雜以砂土渉道愈逺¶
雜惡殆不可食吏卒坐鞭笞配徙相繼而莫能止比嵗¶
運河淺涸漕挽不行逺州村民頓乏鹽食而淮南所積¶
一千五百萬石至無屋以貯則露積苫覆嵗以損耗又¶
亭戸輸鹽應得本錢或無以給故亭戸貧困徃徃起為¶
盜賊其害如此願得權聼通商三五年使商人入錢京¶
師又置折博務於揚州使輸錢及粟帛計直予鹽可得¶
緡錢三千萬以資國用贍國濟民無出於此時范仲淹¶
<pb:KR3k0055_WYG_139-18b>¶
安撫江淮亦以疏通鹽利為言詔議施行　宋初行鹽¶
鈔以實西邊其法積鹽於解池積錢於在京𣙜貨務積¶
鈔於陕西沿邊諸郡商賈以物解至邊入中請鈔以歸¶
物解至邊有數倍之息惟患無回貨故極利於得鈔徑¶
請鹽於解池舊制通行解鹽池甚寛或請錢於京師每¶
鈔六千二百登時給與但輸頭子錢數十而已以此所¶
由州縣貿易熾甚至為良法崇寜間蔡京始變鹽法俾¶
商人先輸錢請鈔赴産鹽郡授鹽欲嚢括四方之錢盡¶
<pb:KR3k0055_WYG_139-19a>¶
入中都以進羨要寵鈔法遂廢商賈不通邊儲失備東¶
南鹽禁加密犯法被罪者衆民間食鹽雜以灰土解池¶
天産美利乃與糞壤俱積矣於時御府用度日廣課入¶
欲豐申嵗較季比之令至於鹽袋鮝鹽莫不有禁州縣¶
惟務嵗增課以避罪法上下程督加厲七年乃降御筆¶
昨改鹽法立賞至重抑配者衆計口數及嬰孩廣數下¶
逮馳畜使良民受弊比屋愁歎悉従初令以利百姓三¶
省其申嚴近制改奉新鈔然有司不能将眀帝意故比¶
<pb:KR3k0055_WYG_139-19b>¶
較已罷而復用鈔劄既免而復行鹽嚢增饒而復止民¶
力因以擾匱盜賊滋焉　宋初金銀銅鐵鉛錫之冶總¶
二百七十一政和間臣僚言諸路産鐵多民資以為用¶
而課息少請倣茶鹽法𣙜而鬻之於是戸部言詳度官¶
制爐冶収鐵給引召人通市苖脈微者令民出息承買¶
以所収中賣於官毋得私相貿易従之(文獻/通考)　金濵海¶
多産鹽上京東北二路食肇州鹽速頻路食海鹽臨潢¶
之北有大鹽濼烏庫哩舒嚕部有鹽池皆足以食境内¶
<pb:KR3k0055_WYG_139-20a>¶
之民嘗征其稅及得中土鹽場倍之故設法立官加詳¶
焉然而增減不一廢置無恒亦隨時救弊而已世宗還¶
自南京謂宰臣曰朕聞遼東凡人家食鹽但無引目者¶
即以私治罪夫細民徐買食之何由有引目可止令散¶
辦或詢諸民従其所欲因為之罷北京遼東鹽使司¶
元之立國初以酒醋鹽稅河泊金銀鐵冶六色取課於¶
民嵗収銀萬錠太宗庚寅年始行鹽法每鹽一引重四¶
百斤其價銀一十兩世祖中統二年減銀為七兩至元¶
<pb:KR3k0055_WYG_139-20b>¶
十三年既取宋而江南之鹽所入尤廣每引改為中統¶
鈔九貫二十六年增為五十貫元貞丙申每引又增為¶
六十五貫至大己酉至延祐乙卯七年之間累增為一¶
百五十貫凡偽造鹽引者皆誅籍其家産付告人充賞¶
凡私鹽徒二年杖七十止籍沒其家産之半有首告者¶
於所籍之内以其半賞之行鹽各有郡邑犯界者減私¶
鹽罪一等以其鹽之半沒官半賞告者然嵗辦之課難¶
易各不同有因自凝結而取者解池之顆鹽也有煑海¶
<pb:KR3k0055_WYG_139-21a>¶
而後成者河間山東兩淮兩浙福建等處之末鹽也惟¶
四川之鹽出於井深者數百尺汲水煑之視他處為最¶
難云世祖時朝廷經費鹽利居十之八而兩淮鹽獨當¶
天下之半法日以壞以郝彬行戸部尚書省經理之彬¶
請度舟楫所通道里所均建六倉煑鹽於場運積之倉¶
嵗首聼羣商於轉運司探倉籌定其所乃買劵又定河¶
商江商市易之不如法者著為令世祖中統四年以禮¶
部尚書伊克紐爾領已括戸三千興煽鐵冶嵗輸錢一¶
<pb:KR3k0055_WYG_139-21b>¶
百三萬七千斤就鑄農器二十萬事易粟四萬石輸官¶
河南隨處市鐵之家令仍舊鼔鑄十二年阿哈瑪特等以¶
軍興國用不足議復立都轉運司量増課程元額鼓鑄¶
鐵器官為局賣十九年立鐵冶總管府従綦公直言設¶
冶場於别十八里鼔鑄農器又有鐵冶提舉司凡鐵課¶
各省皆有之鐵每引二百斤無引私販者比私鹽減一¶
等凡私鐵農器鍋金刀鎌斧杖及破壞生熟鐵器不在¶
禁限　眀制辦鹽去處兩淮都轉運鹽使司兩浙都轉¶
<pb:KR3k0055_WYG_139-22a>¶
運鹽使司山東都轉運鹽使司福建都轉運鹽使司河¶
東都轉運鹽使司陕西鹽課司廣東鹽課提舉司四川¶
鹽課提舉司雲南鹽課提舉司凡天下辦鹽去處每嵗¶
鹽課各有定額年終各該運司并鹽課提舉司將周嵗¶
辦過鹽課出給印信通關具本入遞奏繳其客商興販¶
鹽貨各照行鹽地方發賣不許變亂合用引目各運司¶
申報本部委官關領本部將来文立案委官於内府印¶
造督匠編號用印完備明立文案給付差來官収領其¶
<pb:KR3k0055_WYG_139-22b>¶
各處有司凡有軍民客商中賣官鹽賣畢隨即将退引¶
赴住賣官司依例繳納運司按季通𩔖解部本部塗抹¶
不用凡遇開中鹽糧務量彼處米價貴賤及道路逺近¶
險易眀白定奪召商中納宣宗五年令兩淮兩浙長蘆¶
運司每嵗額辦鹽課以十分為率八分給與守支客商¶
二分叧為収積在官候邉方急缺糧儲召中以所積見¶
鹽人到即支謂之存積其八分年終挨次給守支客謂¶
之常股凡中常股價輕存積價重武宗時南京浙江織¶
<pb:KR3k0055_WYG_139-23a>¶
造太監王瓉崔果奏討長蘆運司鹽一萬二千引至南¶
京變賣辦織造物料戸部司官李夢陽王宗文徐廷用¶
言於尚書韓文曰今新政之初不當准鹽課織造文等¶
執奏止與六千引上問内閣曰戸部何不全與對曰内¶
官装載官鹽中間夹帶數多沿途害人且壅滯商課先¶
帝末年銳意整理鹽法此正今日急務上不恱曰天下¶
事豈只是幾個内官壞了譬如十人中也湏有三四個¶
好人健等退復具掲帖力請如戸部議上不得已従之¶
<pb:KR3k0055_WYG_139-23b>¶
世宗嘉靖七年上敕戸部曰甘肅&KR0065;儲久缺其詳畫經¶
久之䇿以聞胡世寜曰甘肅米價踊貴由壞祖宗籌&KR0065;¶
之策耳永樂中&KR0065;儲悉藉鹽法每鹽一引輸粟二斗五¶
升冨商悉聚&KR0065;鄙自行耕墾樹藝兼築堡聚所以兵強¶
食足天順成化中變其良法輸金戸部商賈不復在邊¶
芻粟悉資輓運轉販艱難益以饑荒價遂騰踊今米一¶
石價至五兩兵民枵腹殭殍載道宜復鹽法以紓&KR0065;困¶
霍韜亦云宜復鈔法以存竈戸輕引銀以来商賈上嘉¶
<pb:KR3k0055_WYG_139-24a>¶
納之科臣郭鋆請革餘鹽先是鹽法開中有常股需次¶
支掣者有存積以俟不時之需者皆就&KR0065;輸納而掣鬻¶
於運司復有餘鹽則就運司輸價而兼運以鬻者也商¶
人便於運司且利其夹帶于是存積之法廢而&KR0065;儲匱¶
矣至是部議特設都御史總理故郭鋆上言官不必設¶
而餘鹽宜革上曰壞法始於餘鹽即革之以復祖宗良¶
法至二十一年部臣請復餘鹽以資&KR0065;用自是餘鹽復¶
行(按國初天下鹽課俱於各&KR0065;開中上納本色米豆商/人欲求鹽利於近&KR0065;轉運本色以待開中故邉方粟)¶
<pb:KR3k0055_WYG_139-24b>¶
(豆無甚貴之時至是戸部尚書葉淇淮安人鹽商皆其/親識因與淇言商人赴邉納糧價少而有逺渉之虞在)¶
(運司納銀價多而得易辦之利淇然之内閣徐溥淇同/年最厚淇遂奏淮商引鹽悉輸銀戸部送太倉銀庫収)¶
(貯分送各邉鹽銀積至一百萬餘兩人以為利而不知/其壞舊法也商人赴邉開中之法既廢近邉米豆無人)¶
(買運價遂騰踊邉儲自此資於/内帑而國匱民貧日難整理矣)　明初取用諸課皆因¶
各處土産礬鐵水銀銅錫有常額武宗時令廣東鐵稅¶
置厰於省城外鹽課司正提舉專管鹽課副提舉專管¶
鐵課其行鐵地方但有走稅夹帶等獘俱照鹽法事例¶
(續文獻/通考)¶
<pb:KR3k0055_WYG_139-25a>¶
　　𣙜酤一¶
原漢孝武天漢三年初𣙜酒酤(韋昭曰以木渡水曰榷/謂禁人酤醸獨官開置)¶
(如道路木為榷者獨取利顔師古曰榷者歩渡橋爾雅/謂之石杠今之略彴是也禁閉其事總入官而下無由)¶
(以得若渡水/之榷彴音酌)孝昭始元末丞相田千秋奏罷酒酤賣酒¶
斗四錢孝元時賈捐之上書曰昔孝文時天下人賦四¶
十丁男三年而一事今天下人賦數百造鹽鐵榷酒之¶
利以佐用度猶不能足而人困矣王莾時羲和魯匡言¶
名山大澤鹽鐵錢布帛五均賒貸斡在縣官(斡謂主領/也音管)¶
<pb:KR3k0055_WYG_139-25b>¶
唯酒酤獨未斡酒者天之美禄帝王所以頤養天下享¶
祀祈福扶衰養疾百禮之㑹非酒不行故詩曰亡酒酤¶
我(酤買也言王於族人恩厚要/在燕飲無酒則買而飲之也)論語云酤酒市脯不食¶
二者非相反也夫詩據承平之代酒酤在官和㫖便人¶
可以相御也(㫖美也/御進也)論語孔子當周衰亂酒酤在人薄¶
惡不誠是以疑而弗食今絶天下之酒無以行禮相養¶
放而無限則費財傷人請法古令官作酒以二千五百¶
石為一均率開一壚以賣(壚賣酒之區也以其一邉/髙形如壚故取其名也)月¶
<pb:KR3k0055_WYG_139-26a>¶
讐五十醸為準一醸用粗米二斛麴一斛得成酒六斛¶
六斗各以其市月朔米麴三斛并計其價而参分之(参/三)¶
以其一為酒一斛之平除米麴本價計其利而什分之¶
以其七入官其三及糟酨灰炭(酨酢漿也/酨才代反)給工器薪樵¶
之費而人愈怨　陳文帝天嘉中虞荔等以國用不足¶
奏請𣙜酤従之　隋文帝開皇三年罷酒坊與百姓共¶
之　唐廣徳二年十二月敕天下州各量定酤酒戸隨¶
月納稅除此外不問官私一切禁斷大厯六年二月量¶
<pb:KR3k0055_WYG_139-26b>¶
定三等逐月稅錢並充布絹進奉建中三年制禁人酤¶
酒官司置店自酤収利以助軍費(杜氏/通典)　增貞元二年¶
復禁京城畿縣酒天下置肆以酤者每斗榷百五十錢¶
其酒戸與免雜差役獨淮南忠武宣武河東榷麴而已¶
(按昔人舉杜子美詩以為唐酒價毎斗為/錢三百今榷百五十錢則輸其半於官矣)㑹昌六年敕¶
揚州等八道州府置榷麴并置官店酤酒代百姓納榷¶
酒錢并充資助軍用限揚州陳許汴州襄州河東五處¶
𣙜麴浙東浙西鄂岳三處置官店酤酒聞禁止私酤官¶
<pb:KR3k0055_WYG_139-27a>¶
司過為嚴酷一人違犯連累數家今後如有百姓私酤¶
及置私麴者但許罪止一身並不得追擾　梁開平三¶
年敕聼諸道州府百姓自造麴官中不禁　後唐天成¶
三年敕聼諸道州府鄉村人戸自今年七月後於夏秋¶
田苖上每畝納麴錢五文一任百姓造麴醖酒供家其¶
村坊一任沽賣不在納𣙜之限　宋制三京官造麴聼¶
民納直諸州城内皆置務醸之縣鎮鄉閭或許民醸而¶
定其嵗課若有遺利則所在皆請官酤初漢時犯私麴¶
<pb:KR3k0055_WYG_139-27b>¶
者並棄市周祖始令至五斤死建隆二年以周法太峻¶
令民犯私麴者至十五斤以私酒入城至三斗者始處¶
極典其餘論罪有差私市酒麴者減造者罪之半三年¶
再下酒麴之禁凡私造差定其罪城郭二十斤鄉閭三¶
十斤棄市民敢持私酒入京城五十里西京及諸州城¶
二十里者至五斗死所定里數外有官署酤酒而私酒¶
入其地一石棄市乾徳四年詔比建隆之禁第減之凡¶
至城郭五十斤以上鄉閭一百斤以上私酒入禁地二¶
<pb:KR3k0055_WYG_139-28a>¶
石三石以上至有官署處四石五石以上者乃死法益¶
輕而犯者鮮矣建炎以来朝野雜録曰舊兩浙坊場一¶
千三百三十四嵗収淨利錢八十四萬緡至是合江浙¶
荆湖人戸撲買坊場才百二十七萬而已盖自紹興初¶
概増五分之後坊場敗闕者衆故也　初東遼之地未¶
有榷酤鹽麴之法馮延休韓紹勲相繼商利欲與燕地¶
平山例加䋲約其民病之　金熙宗天㑹三年始命𣙜¶
酤官以周嵗為滿世宗大定三年省奏中都酒户多逃¶
<pb:KR3k0055_WYG_139-28b>¶
以故課額愈虧上曰此官不嚴禁私醸所致也命設軍¶
百人隸兵馬司同酒使副合千人廵察雖權要家亦許¶
捜索奴婢犯禁杖其主百　元之有酒醋課自太宗始¶
太宗辛卯年立酒醋務坊場官榷酤辦課仍以各州縣¶
長官充提㸃官隸徴収課稅所其課額驗民户多寡定¶
之甲午年頒酒麴醋貨條禁世祖二十一年盧世榮言¶
京師冨豪戸醸酒價髙而味薄以致課不時輸宜一切¶
禁罷官自酤賣向之嵗課一月可辦従之八月罷榷酤¶
<pb:KR3k0055_WYG_139-29a>¶
初民間聼自造酒每米一石得息鈔一十貫增舊十倍¶
至是罷榷聼民自造但増課鈔一貫為五貫　明太祖¶
洪武二年令凡諸色人等蹋造酒麴貨賣者湏赴務投¶
稅方許貨賣違者並依匿稅科斷其自行造酒家買用¶
麴貨不在投稅之限如賣酒之家自無麴貨者湏収買¶
曾經投稅麴貨造酒貨賣依例辦納酒課若係自行造¶
麴者其麴亦赴務投稅(續文獻/通考)¶
　　榷酤二¶
<pb:KR3k0055_WYG_139-29b>¶
原文學請罷(漢武帝天漢三年初榷/酤賢良對䇿請罷榷酤)　丞相奏罷(昭帝/時田)¶
(千/秋)　王莽計分利(詳通/典)　趙王使為賈(史記趙王彭祖/使使即縣為賈)¶
(人榷會入多於租稅以是趙多金錢注伻會兩/家買賣之價𣙜者禁他家獨王家得為之白帖)　增官¶
販苦酒(魏名臣傳中書監劉放曰官販苦酒與/百姓爭錐刀之末請停之苦酒盖醋也)　畞納¶
麴錢(五代後唐敕於秋苖田上每畞納麴/錢五文一任百姓造麴醖酒詳前)　祠部添酒¶
錢(戸部謂王祠部一文添酒錢/慶厯間王琪請添鹽酒課錢)　耶律釋私醖(遼耶律/制心守)¶
(上京有捕獲私醖者制心一/飲盡笑而不治續文獻通考)　原奪利於民　斂怨於¶
下　陳魯匡之謀　収榮公之利　雖利在其中　而¶
<pb:KR3k0055_WYG_139-30a>¶
敝歸其下(白/帖)　增城郭冨豪之家坐収酤醖之利　鄉¶
村貧弱之戸例納配率之錢　法禁愈密籠取遺利¶
月比嵗增無有藝極(文獻/通考)¶
　　榷茶¶
增唐徳宗建中元年納戸部侍郎趙賛議稅天下茶漆¶
竹木十取一以為常平本錢及出奉天乃悼悔下詔亟¶
罷之貞元九年復稅茶先是諸道鹽鐵使張滂奏去嵗¶
水災詔令減稅今之國用湏有供儲伏請於出茶州縣¶
<pb:KR3k0055_WYG_139-30b>¶
及茶山商人要路以三等定估十稅其一充所放兩稅¶
其明年已後所得稅錢外貯若諸州&KR0476;水旱賦稅不辦¶
以此代之詔可仍委張滂具處置條目每嵗得錢四十¶
萬貫茶之有稅自此始然稅無虚嵗&KR0476;水旱處亦未嘗¶
以稅茶錢拯贍(按陸羽傳羽嗜茶著&KR0052;三萹言茶之原/之法之具尤備天下益知飲茶矣時鬻)¶
(茶者至陶羽形置煬突問為茶神有常伯熊者因羽論/復廣著茶之功其後尚茶成風回紇入朝始驅馬市茶)¶
(羽貞元末卒然則嗜茶/榷茶皆始于貞元間矣)穆宗即位兩鎮用兵帑藏空虚¶
禁中起百尺樓費不勝計鹽鐵使王播乃增天下茶稅¶
<pb:KR3k0055_WYG_139-31a>¶
率百錢增五十江淮浙東西嶺南福建荆襄茶播自領¶
之兩川以戸部領之天下茶加斤至二十兩播又奏加¶
取焉文宗時王涯為相判二使復置榷茶自領之使徙¶
民茶樹於官場㷊其舊積者天下大怨令狐楚代為鹽¶
鐵使兼𣙜茶使復令納榷加價而已李石為相以茶稅¶
皆歸鹽鐵復貞元之舊武宗即位鹽鐵轉運使崔珙又¶
增江淮茶稅是時茶商所過州縣有重稅或掠奪舟車¶
露積雨中諸道置邸以収稅謂之搨地錢故私販益起¶
<pb:KR3k0055_WYG_139-31b>¶
大中初鹽鐵轉運使裴休請釐革横稅以通舟船商旅¶
既安課利自厚又正稅茶商多被私販茶人侵奪其利¶
今請委彊幹官吏先於出茶山口及廬夀淮南界内布¶
置把提曉諭招収量加半稅給陳首帖子令所在公行¶
更無苛奪使私販者免犯法之憂正稅者無失利之欺¶
従之　宋乾徳五年初榷江淮湖浙福建路茶盖禁南¶
商擅有中州之利故置場以買之自江以北皆為禁地¶
興國中樊若水奏江南諸州茶官市十分之八其二分¶
<pb:KR3k0055_WYG_139-32a>¶
量稅聼自賣踰江渉淮乗時射利望嚴禁之謂乾徳𣙜¶
法也自若水建議其法始密凡茶之利一則官賣以實¶
州縣一則沿邊入中糧草算請以省餽運一則𣙜務入¶
納金銀錢帛算請以贍京師而河東北互市川陕折博¶
又以所有易所無而其大者最在邊備盖祖宗以西北¶
宿兵供億之費重困民力故以茶引走商賈而虚估加¶
擡以利之其後理財之臣以遺利在民數務更張然無¶
過李諮林特二法大槩以折茶商及便邊民特以實銀¶
<pb:KR3k0055_WYG_139-32b>¶
算茶諮祖劉式之意使自就山園買茶而茶場坐収貼¶
納之利行之三年而罷景祐以後西邊事興始復行加¶
擡法嘉祐四年一切弛禁自此茶不為民害者六七十¶
載至蔡京始復𣙜法於是茶利自一錢以上皆歸京師¶
嘉祐三年始命韓絳陳升之呂景初即三司置局議弛¶
茶禁詔曰古者山澤之利與民共之自唐建中始有茶¶
禁上下規利垂二百年時聞比来為患益甚民被誅求¶
之困官受濫惡之入私藏盜販犯者實繁嚴刑重誅情¶
<pb:KR3k0055_WYG_139-33a>¶
所不忍是於江湖之間幅&KR0695;數千里為䧟穽以害吾民¶
也朕心惻然念此久矣間遣使徃就問之驩然皆願弛¶
其禁嵗入之課以時上官一二近臣條析其狀朕猶若¶
慊然又於嵗輸裁減其課使得饒阜以相為生剗去禁¶
條俾通商利歴世之弊一旦以除署為常&KR0052;弗復更制¶
損上益下以休吾民尚慮喜於立異之人縁而為姦之¶
黨妄陳議奏以惑有司必寘明刑無或有貸(一本云四/年二月己)¶
(巳詔開江淮茶禁聼民自賣通商収稅罷十三山場六/𣙜務嵗輸不過三十三萬冇竒謂之茶租錢以嵗課均)¶
<pb:KR3k0055_WYG_139-33b>¶
(賦於/茶戸)崇寜以後嵗入至二百萬緡視嘉祐五倍矣政和¶
元年正月始創引法置都茶場嵗収四百餘萬緡中興¶
循其法(玉/海)　金世宗大定間更定香茶罪賞格章宗時¶
尚書省奏茶飲食之餘非必用之物比嵗上下競啜農¶
民尤甚市井茶肆相屬商旅多以絲絹易茶嵗費不下¶
百萬是以有用之物易無用之物也若不禁恐耗財彌¶
甚遂命七品以上官其家方許食茶仍不得販賣及饋¶
獻不應留者以斤兩立罪賞宣宗時制親王公主及見¶
<pb:KR3k0055_WYG_139-34a>¶
任五品以上官素蓄者聼存禁不得賣餽餘人並禁之¶
犯者徒五年告者賞寳泉一萬貫　元之茶課大率因¶
宋之舊而為之制世祖至元十三年定長引短引之法¶
以三分取一十七年置榷茶都轉運司於江州總江淮¶
荆湖福建之稅而遂除長引專用短引每引収鈔二兩¶
四錢五分三十年又改江南茶法每茶商貨茶必令賫¶
引無引者與私茶同引之外又有茶由以給賣零茶者¶
　明初招商中茶上引五千斤中引四千斤下引三千¶
<pb:KR3k0055_WYG_139-34b>¶
斤每七斤蒸曬一箆運至茶司官商對分官茶易馬商¶
茶給賣每上引仍給附茶一百箆中引八十箆下引六¶
十箆名曰酬勞&KR0052;過地方責令掌印官盤驗佐貳官催¶
運若陕之漢中川之䕫保私茶之禁甚嚴凡中茶有引¶
由出茶地方有稅貯放有茶倉廵茶有御史分理有茶¶
馬司茶課司驗茶有批驗所洪武初制官給茶引付産¶
茶府州縣凡商人買茶具數赴官納錢給引方許出境¶
貨鬻每引照茶一百斤茶不及引者謂之畸零别置由¶
<pb:KR3k0055_WYG_139-35a>¶
帖付之仍量地逺近定以程限於經過地方執照若茶¶
無由引及茶引相離者聼人告捕其有茶不相當或有¶
餘茶者並聼拿問賣茶畢即以原給引由赴住賣官司¶
告繳洪武初令陕西洮州河州西寜各該茶馬司収貯¶
官茶每一年一次差在京官𨕖調邊軍齎捧金牌信符¶
徃附近番族將運去茶易馬二十二年定茶易上等馬¶
每匹一百二十斤中等馬每匹七十斤下等馬每匹五¶
十斤此易馬事例宣徳十年准開中茶鹽許於四川成¶
<pb:KR3k0055_WYG_139-35b>¶
都保寜等處官倉關支官茶毎百斤與折耗茶十斤自¶
備脚力運赴甘州支與淮浙官鹽八引運赴西寜與鹽¶
六引𢎞治三年令陕西廵撫召商報中給引赴廵茶御¶
史挂號於産茶地方収買茶斤赴原定茶馬司以十分¶
為率六分聼其貨賣四分驗収入官嘉靖十三年令開¶
茶之期商人報中每嵗至八十萬斤而止不許開中太¶
濫致壞茶法此開中事例(楊士竒茶法議曰茶之出入/資引以照其批驗茶引所則)¶
(在應天常州浙江杭州三府今前項退引累催不&KR0819;其/故盖因批驗所不置簿籍附寫茶商姓名貫址或不照)¶
<pb:KR3k0055_WYG_139-36a>¶
(茶商路引聼其冒名間報或将引由賣與嗜利之徒齎/赴産茶地方轉相貿易如此欲得的確名籍追繳退引)¶
(難矣又如南直隸之常州廬州池州徽州浙江之湖州/嚴州衢州紹興江西之南昌饒州南康九江吉安湖廣)¶
(之武昌寳慶長沙荆州四川之成都保寜重慶䕫州嘉/定瀘州雅州等府俱係産茶地方相去前三批驗所逺)¶
(者數千里近亦不下數百里若照引内條例聼茶商徑/赴産茶府州納課買引照茶於人為便理必樂従誰肯)¶
(不買引由公犯茶禁今却令茶商皆来此三所買引路/途窵逺徃返不便欲其一一遵依不作前弊亦難矣)¶
(楊一清請復金牌疏畧曰臣親詣西寜等衛撫調畨官/指揮千百户鎮撫驛丞偕其國師禪師各齎原降金牌)¶
(信符而至臣奉宣皇上恩威責其近年不肯輸納茶馬/之罪皆北面稽首稱不敢違臣於是乃知我聖祖神宗)¶
(睿謀英略度越前代自唐世回紇入貢已以馬易茶至/宋熙寜間乃有以茶易馬之制所謂以摘山之利而易)¶
<pb:KR3k0055_WYG_139-36b>¶
(充廏之良戎人得茶不能為我害中國得馬足以為我/利計之得者宜無出此至我朝納馬謂之差發如田之)¶
(有賦身之有庸必不可少彼即納而酬以茶斤較之前/代曰互市曰交易輕重得失較然可知國初散處降夷)¶
(各分部落隨所指撥地方安置授之官秩聨絡相承以/馬為科差以茶為酬價使知逺外小夷皆王官王民志)¶
(向中國不敢背叛且如一背中國則不得茶無茶則病/且死以是羈縻之賢數萬甲兵矣此制西畨以控北敵)¶
(之上策前代畧之而我朝獨得之者也頃自金牌制廢/私販盛行雖有撫諭廵茶之官卒莫之能禁坐失茶馬)¶
(之利垂百六十年豈徒邊方缺馬将意外之憂或従此/生切照洪武年間頒降金牌數目如汛河西寜三衛番)¶
(族金牌四十一面該納差發馬一萬四千五十一匹一/號在内府収貯每三年一次遣廷臣齎捧収馬給茶後)¶
(因邊方多事停止歴年滋久如曲先阿端諸衛邈不相/通誠恐數十年之後雖近畨亦不復知有茶馬矣乞敕)¶
<pb:KR3k0055_WYG_139-37a>¶
(該衙門将金牌舊額查出申明照示番族使知朝廷修/復舊制各當本等差發其番官指揮千百戸鎮撫驛丞)¶
(等官久不襲替亦令查出奏請就彼各襲原職以為統/領不必令其来京以𢎞治二十年為招易之期乞遣廷)¶
(臣齎捧上號金牌前来會同臣等止在三衛住劄調取/原降下號金牌前来納馬給茶原加賞勞事完造册隨)¶
(金牌齎繳以後三年一次奉行中間二年仍照常曉諭/有情願者聼来将馬易茶庶幾番人懷畏永為藩籬之)¶
(固矣並續/文獻通考)¶
　　算緡¶
原漢孝武元狩四年自作皮幣鑄白金後商賈以幣之¶
變多積貨逐利於是公卿言商賈滋衆貧者蓄積無有¶
<pb:KR3k0055_WYG_139-37b>¶
皆仰縣官異時算軺車賈人緡錢皆有差請算如故(緡/絲)¶
(也以貫錢一貫千錢出二十為/算也詩云維絲伊緡軺小車)諸賈人末作貰貸賣買¶
居邑貯積諸物(貰賒也/貸假與)及商以取利者雖無市籍各以¶
其物自占(占隠度也各隠度其財物多/少而為名簿送之於官也)率緡錢二千而¶
算一(率計有二千錢/者皆出一算也)諸作有租及鑄率緡錢四千算一¶
非吏比者三老北邊騎士軺車一算(比例也身非為吏/之例非為三老非)¶
(為北邊騎士而有軺/車皆令出一算也)商賈人軺車二算(商賈人有軺車/又使多出二算)¶
(重其/賦也)船五丈以上一算匿不自占占不悉戍邊入緡錢¶
<pb:KR3k0055_WYG_139-38a>¶
(悉盡/也)有能告者以其半畀之(有不輸稅者令人/得告以半與之也)天子既¶
下緡錢令而尊卜式百姓終莫分財佐縣官於是楊可¶
告緡徧天下(楊可人姓名按義縦傳云時楊可方受告/緡縦以為此亂人部吏捕其為可使者楊)¶
(可據令而發動之故天下皆被告也商賈居積及工巧/之家非桑農所出謂之緡茂陵中書有緡田奴婢是也)¶
中家以上大抵皆遇告憲司理之獄少反者(理匿緡獄/少有反者)¶
(反音幡謂/従輕而出)乃分遣御史廷尉正監分曹(分曹言曹輩/而出為使也)徃¶
徃即理郡國緡錢(就其所在/而理也)得民財物以億計奴婢以¶
千萬數田大縣數百頃小縣百餘頃宅亦如之於是商¶
<pb:KR3k0055_WYG_139-38b>¶
賈中家以上大抵破人偷甘食好衣不事蓄藏之産業¶
而縣官以鹽鐵緡錢之故用少饒矣初大農管鹽鐵官¶
布多置水衡欲以主鹽鐵及楊可告緡上林財物衆乃¶
令水衡主上林上林既充滿益廣乃分緡錢諸官而水¶
衡少府大農太僕各置農官徃徃即郡縣比沒入田田¶
之(即就也比謂/比者沒入也)其沒入奴婢分諸苑養狗馬禽獸及與¶
諸官官益雜置多(謂雜置官/員分掌)徙奴婢衆而下河漕度四¶
百萬石及官自糴乃足其後令吏得入粟補官及罪人¶
<pb:KR3k0055_WYG_139-39a>¶
贖入粟甘泉不復告緡晉自過江至於梁陳凡貨賣奴¶
婢馬牛田宅有文劵率錢一萬輸估四百入官賣者三¶
百買者一百無文劵者隨物所堪亦百文収四名為散¶
估歴宋齊梁陳依此為常以人競商販不為田業故使¶
均輸欲為懲勸雖以此為辭其實利在侵削(此亦算緡/之𩔖杜氏)¶
(通典市漢以後算緡附/見關  征及雜稅内)¶
　　關市征一¶
增周官司市國凶荒札喪則市無征而作布(冇災害物/貴市不稅)¶
<pb:KR3k0055_WYG_139-39b>¶
(為民困乏也金銅無凶年/因物貴大鑄泉以饒民)㕓人掌歛市䊻布總布質布¶
罰布㕓布而入於帛府(布帛也鄭司農云䊻布列肆之/稅布杜子春云總當為儳謂無)¶
(肆立持者之稅也總布謂守斗斛銓衡者之稅也質布/者質人之所罰犯質劑者之泉也罰布者犯市令者之)¶
(泉也㕓布者貨賄/諸物邸舍之稅)　漢髙祖約法省禁量吏禄以賦於¶
民而山川園池市肆租稅之入自天子至於封君湯沐¶
邑皆各自為私奉養不領於天下經費武帝元光六年¶
初算商賈太初四年徙𢎞農都尉治武關稅出入者以¶
給關吏卒食王莽簒位於長安及五都立五均官令工¶
<pb:KR3k0055_WYG_139-40a>¶
商能採金銀銅鐵錫登龜取貝者皆自占司市錢府順¶
時氣而取之諸取衆物鳥獸魚鼈百蟲於山林水澤及¶
畜牧者嬪婦桑蠶織紝紡績補縫工匠醫卜及他方技¶
商販賈人坐肆列里區謁舍皆各自占所為於其所在¶
之縣官除其本計其利十一分之而以其一為貢敢不¶
自占占不以實盡沒入所采取(按莽之法既𣙜商賈之/貨而取其十一又效商)¶
(賈之為而/官自買賣)　宋孝武大眀八年詔東境去嵗不稔宜廣¶
商賈逺近販鬻米粟者可停道中雜稅自東晉至陳西¶
<pb:KR3k0055_WYG_139-40b>¶
有石頭津東有方山津各置津主一人賦曹一人直水¶
五人以檢察禁物及亡叛者荻炭魚薪之𩔖小津並十¶
分稅一以入官淮水北有大市百餘小市十餘所備置¶
官司稅歛既重時甚苦之　後魏明帝時稅市入者人¶
一錢其店舍又為五等収稅有差　北齊黄門侍郎顔¶
之推奏請立關市邸舍之稅開府鄧長顒賛成之後主¶
大恱於是以其所入供御府聲色之費軍國之用不在¶
此焉　後周閔帝初除市門稅及宣帝即位復興入市¶
<pb:KR3k0055_WYG_139-41a>¶
之稅每人一錢　隋文帝受禪除入市之稅　(唐武后/長安二)¶
(年鳳閣舍人崔融上議曰臣伏見有司稅關市事條不/限工商但是行人盡稅臣謹按周禮九賦其七曰關市)¶
(之賦唯歛出入之商賈不稅徃來之行人而有司不識/大體徒欲益帑藏助軍國不知軍國益擾帑藏愈空何)¶
(則關為詰暴之所市為聚人之地稅市則人散稅關則/暴興必若師興有費國儲多窘即請倍算商客庶幾人)¶
(免憂/懼)徳宗時趙賛請諸道津㑹置吏閱商賈錢每緡稅¶
二十開成二年武寜軍節度使薛元賞奏泗口稅場應¶
是經過衣冠商客金銀羊馬斛斗見錢茶鹽綾絹等一¶
切已上並稅今商量其雜稅物請停絶敕㫖淮泗通津¶
<pb:KR3k0055_WYG_139-41b>¶
向来京國自有率稅頗聞怨讟今依元賞所奏並停其¶
所置官司所由悉罷　宋自李重進平以宣徽北院使¶
李處新知揚州樞密直學士杜韡監州稅(止齋陳氏曰/以朝臣監州)¶
(稅始於此盖収方鎮利權之漸然是時初未以此置官/也據太宗實録上謂趙普等曰王仁贍縦吏為姦諸州)¶
(場院皆隐沒官錢朕初即位悉罷去分命使臣掌其事/利入遂數倍以此見諸州監當分差使臣自太宗始雍)¶
(熙三年始著於令監當使臣京朝官並三/年替仍委知州通判提舉之遂為定員)關市之稅凡¶
布帛什器香藥寳貨羊彘民間典賣荘田店宅馬牛驢¶
騾槖駞及商人販茶鹽皆算有敢藏匿物貨為官司所¶
<pb:KR3k0055_WYG_139-42a>¶
捕獲沒其三分之一以其半畀捕者販鬻而不由官路¶
者罪之有官頒者十取其一謂之抽稅凡州縣皆置務¶
關鎮或有焉大則專置官監臨(景徳二年詔諸路商稅/年額及三萬貫以上審)¶
(官院𨕖親/民官臨候)小則令佐兼領諸州仍令都監都押同掌之¶
行者齎貨謂之過稅每千錢算二十居者市鬻謂之住¶
稅每千錢出三十太宗淳化二年詔曰關市之租其来¶
舊矣用度所出未遑削除征算之條當従寛簡宜令諸¶
路轉運使以部内州軍市征所算之名品共叅酌裁減¶
<pb:KR3k0055_WYG_139-42b>¶
以利細民又詔除商旅貨幣外其販夫販婦細碎交易¶
並不得収其算常稅名物令有司件析掲榜頒行天下¶
大中祥符元年詔免諸路州軍農器収稅神宗熙寜七¶
年詔減國門稅數十種錢不滿三十者蠲之其先外城¶
二十門皆責以課息近止令隨其閒要分等以撿捕獲¶
失之數為賞罰既而以嵗旱復有是命八年手詔問中¶
書賈販之物法不稅者其市利錢當輸否時有司創稅¶
買物之入京者謂之市例錢以禄吏帝疑焉故問之哲¶
<pb:KR3k0055_WYG_139-43a>¶
宗元祐八年商人載米入京糶者力勝稅權蠲(兵部尚/書蘇軾)¶
(上言臣聞穀太賤則傷農太貴則傷末是以法不稅五/穀使豐熟之鄉商賈爭糴以起太賤之價災傷之地舟)¶
(車輻輳以壓太貴之直自先王以来未之有改也而近/嵗法令始有五穀力勝稅錢使商賈不行農末皆病廢)¶
(百王不刋之令典而行自古所無之弊法臣切為聖世/病之何以削去近日所立五穀力勝稅錢一條只行天)¶
(聖附令免稅指揮則豐凶相濟農/末皆利縦有水旱無大饑荒矣)髙宗建炎元年詔京¶
城久閉道路方通有販貨上京者與免稅又詔凡殘破¶
州縣合用竹木磚瓦並免収稅又詔於平江崑山縣江¶
灣浦量収海船稅又慮稅網太密詔減并一百三十四¶
<pb:KR3k0055_WYG_139-43b>¶
處至於牛米柴麪民間日用所需並與罷稅孝宗時詔¶
鄉落墟市貿易皆従民便不許人買撲収稅減罷州縣¶
稅務甚多寜宗時減罷州縣稅務亦不一(文獻/通考)　遼太¶
宗得燕置南京城北有市百物山峙命有司治其征餘¶
四京及他州縣貨産貿遷之地置亦如之　金世宗大¶
定二年罷諸路關稅止令譏察二十年定商稅法金銀¶
百分取一諸物百分取三　元初未有定制太宗時始¶
立徴収課稅所辦課程至元七年遂立三十分取一之¶
<pb:KR3k0055_WYG_139-44a>¶
制二十年詔各路課程差亷幹官二員提調増羨者遷¶
賞虧兊者倍償降黜二十六年従丞相僧格之請遂大¶
増天下商稅逮至天厯之際天下總入之數視至元七¶
年所定之額盖不啻百倍云順帝至元三年立船戸提¶
舉司十處提領二十處定船戸科差船一千料之上者¶
嵗納鈔六錠以下遞減　眀宣宗宣徳四年令南亰至¶
北亰沿河漷縣臨清州濟寜州徐州淮安府揚州府上¶
新河客商輳集去處設立鈔關差御史及戸部官照鈔¶
<pb:KR3k0055_WYG_139-44b>¶
法例監収船料英宗正統六年罷上新河監収船鈔官¶
十一年移漷縣關鈔於河西務十二年令差主事二員¶
於臨清淮安監収船料鈔景帝景泰元年鈔關俱差主¶
事一年更代(是後主事差停不一或用各/府委佐貳官一員每嵗輪収)凡一應在外¶
収稅衙門有都稅有宣課有司有局有分司其収稅有¶
本色有折鈔其起解収貯有入内府有留各處其差官¶
有廵視監収例名不一洪武二十三年令各處稅課司¶
局商稅俱三十分稅一(按明初止有商稅未嘗有船鈔/至宣徳間始設鈔關凡七所若)¶
<pb:KR3k0055_WYG_139-45a>¶
(臨清杭州兼𣙜商稅其所𣙜本色錢鈔則歸内庫以備/賞賜折色銀兩則歸太倉以備邉儲每嵗或折本輪収)¶
(或折色居七分之三其収鈔有輕/重差官有專攝亦有攝而復罷者)¶
　　關市征二¶
原無索(月令孟夏門閭無閉關市/無索順陽氣敷縦不難物)　不租(年不順成/關梁不租)¶
仲秋易(月令仲秋易關市来商旅四方来集逺鄉皆至/則財不匱上無乏用百事乃遂注謂輕稅商也)¶
　孟冬謹(月令孟冬戒門閭/修鍵閉謹關梁)　市㕓而不稅(市㕓舍但/稅其舍不)¶
(稅其/物也)　關譏而不征(譏察而已不征/稅也此&KR0507;制)　司關掌其征(周/禮)¶
(司關掌國貨之節以聨關市故有/關市之征國凶札則無關門之征)　㕓人入其歛(掌歛/市布)¶
<pb:KR3k0055_WYG_139-45b>¶
(而入於帛/府並白帖)　增用其中者(續文獻通考曰宋陳恕令三/司吏各條茶法第為三等曰)¶
(上者取利太深可行之商賈/不可行之朝廷吾用其中者)　𣙜利至矣(又王旦遣漕/臣語之曰朝)¶
(廷𣙜利/至矣)　增収一分(文獻通考曰政和間漕臣劉既濟/申明於則例外増収一分稅錢而)¶
(一分増収稅錢/窠名自此起)　減四之一(續文獻通考曰元耶律楚/材奏薦張奐為河南路徵)¶
(収課稅所長官㢘訪使奐將行言於楚材曰僕不敏誤/䝉不次之用以書生而理財賦已非所長又况河南兵)¶
(荒之後遺民無幾烹鮮之喻正在今日急而擾之糜爛/必矣願假以嵗月使得撫摩瘡痍以為朝廷愛養基本)¶
(萬一之助楚材善之奐既至按行境内親問監務月課/幾何難易若何有以増額言者奐責之曰剥下欺上汝)¶
(欲我為之耶減元額/四之一公私便之)　茍&KR0894;幹之無遺　則歎愁之寜¶
<pb:KR3k0055_WYG_139-46a>¶
免　漢算緡錢下逮末作之人　唐為官市害及鬻樵¶
之夫(宋劉克/荘進言)¶
　　雜稅一¶
原漢髙帝十一年令諸侯王通侯常以十月朝獻及郡¶
各以其口數率人嵗六十三錢以給獻費孝武元光六¶
年冬初算商車(始稅商賈船/車令出算也)太初四年冬行幸回中徙¶
𢎞農都尉治武關稅出入者以給官吏卒食孝昭元鳳¶
六年令郡國無歛今年馬口錢(徃時有馬口出歛錢今/省之武帝時租及六畜)¶
<pb:KR3k0055_WYG_139-46b>¶
宣帝時耿壽昌奏請增海租三倍天子従其計御史大¶
夫蕭望之奏言故御史屬徐宮(御史大/夫屬也)家在東莱言徃¶
年加海租魚不出長老皆言武帝時縣官嘗自漁海魚¶
不出後復與民魚乃出夫隂陽之感物𩔖相應萬事盡¶
然宜且如故上不聼末年盗賦羣起匈奴侵冦大募天¶
下囚徒名曰猪突豨勇一切稅吏人貲三十而取一¶
後漢靈帝時南京災中常侍張譲趙忠等說帝令歛天¶
下稅田十錢以治宮室(蜀李雄薄賦其人口出錢四十/文巴人謂賦為賨因為名焉賨)¶
<pb:KR3k0055_WYG_139-47a>¶
(之名舊矣其賦錢四/十則始於李雄也)　宋元嘉二十七年後魏南侵軍¶
旅大起用度不充王公妃主及朝士牧守各獻金帛等¶
物以供國用下及冨室小人亦有獻私財數千萬者揚¶
南徐兖江四州冨有之家貲滿五十萬僧尼滿二十萬¶
者並四分借一過此率計事息即還　齊武帝時王敬¶
則為東揚州刺史(在今會/稽郡也)以㑹稽邊帶河海人無士庻¶
皆保塘陂敬則以功力有餘悉課歛為錢以送臺庫帝¶
納之竟陵王子良上表曰臣忝會稽粗閑物俗塘丁所¶
<pb:KR3k0055_WYG_139-47b>¶
上本不入官良曰陂湖宜壅橋路湏通均夫訂(陀頂/反)直¶
人自為用若甲分毁壞則年一修改乙限堅完則終嵗¶
無役今乃通課此直悉以還臺租賦之外更生一調致¶
令塘路崩蕪湖源洩散害人損政實此為劇建元初軍¶
用&KR0507;廣浙東五郡丁稅一千乃質賣妻子以充此限所¶
逋尚多尋䝉蠲原而此等租課三分逋一眀知徒足擾¶
人實自弊國愚謂課塘丁一條宜還復舊　北齊稅僧¶
尼令曰僧尼坐受供養㳺食四方損害不少雖有薄歛¶
<pb:KR3k0055_WYG_139-48a>¶
何足為也　隋文帝登庸又除入市之稅　唐開元十¶
八年御史大夫李朝隠奏請薄百姓一年稅錢充本依¶
舊令髙戸及典正等捉隨月収計將供官人料錢(自天/寳末)¶
(年盜賊奔突克復之後府庫一空又所在屯師用度不/足於是遣御史康雲間出江淮陶銳徃蜀漢豪商冨戸)¶
(皆籍其家資所有財貨畜産或五分納一謂之率貸所/収巨萬計盖權時之宜其後諸道節度使觀察使多率)¶
(稅商賈以充軍資雜用或於津濟要路及市肆間交易/之處計錢至一千以上者皆以分數稅之自是商旅無)¶
(計多失業矣上元中敕江淮堰塘商旅率船過處凖斛/斗納錢謂之埭程大厯初諸州府應稅青苗錢每畝十)¶
(文充百司工力資課三年十月十六日臺司奏/縁兵馬未散百司支計不給每畝更加五分)貞元九¶
<pb:KR3k0055_WYG_139-48b>¶
年制天下出茶州商人販者十分稅一(杜氏/通典)　增肅宗¶
即位時兩京䧟沒民物耗敝乃遣御史鄭叔清等籍江¶
淮冨商右族訾蓄什収其二謂之率貸諸道亦稅商賈¶
以贍軍錢一千者有稅徳宗時朱滔王武俊田恱背叛¶
國用不給陳京請借冨商錢度支杜佑以為軍費裁支¶
數月幸得商錢五百萬緡可支半嵗乃以戸部侍郎趙¶
賛判度支杜佑行借錢令約罷兵乃償之捜督甚峻民¶
有自經者家若被盜然總京師豪人田宅奴婢之估裁¶
<pb:KR3k0055_WYG_139-49a>¶
得八十萬緡又取僦櫃納質錢及粟麥糶於市者四取¶
其一長安為罷市遮&KR0829;宰相哭訴乃以錢不及百緡粟¶
麥不及五十斛者免而所獲裁二百萬緡時軍用不給¶
乃稅間架算除陌其法屋二架為間上間錢二千中間¶
錢一千下間錢五百吏執筆握算入人家計其數或有¶
宅屋多而無他資者出錢動數百緡匿一間者杖六十¶
告者賞錢五萬除陌法者公私給與及買賣每緡官留¶
五十錢給他物及相貿易者約錢為率算之市牙各給¶
<pb:KR3k0055_WYG_139-49b>¶
印紙人有買賣隨日署記翌日合算之有自貿易不用¶
市牙者給其私簿無簿者投狀自集其有隠錢百者沒¶
入二千杖六十告者賞十千其法旣行市牙得專其柄¶
率多隠盜公家所入不能半而怨讟滿天下及涇原兵¶
反大呼長安市中曰不奪爾商戸僦質不稅爾間架除¶
陌矣於是間架除陌竹木茶漆鐵之稅皆罷捉錢之事¶
唯唐有之貞觀初亰司及州縣皆有公&KR0351;田供公私之¶
費其後以用度不足京官有俸賜而已諸司置公&KR0351;本¶
<pb:KR3k0055_WYG_139-50a>¶
錢以番官貿易取息計員多少為月料十五年以諸司¶
令史主之號捉錢令史每司九人補於吏部所主纔五¶
萬錢以下市肆販易月納息錢四千嵗滿受官禇遂良¶
上言七十餘司更一二載捉錢令史六百餘人受職㕓¶
肆之人茍得無耻不可使其居職太宗乃罷捉錢令史¶
復給京官職田開元十八年御史大夫李朝隠請籍百¶
姓一年稅錢充本依舊令髙戸及典正等捉隨月収利¶
供官人料錢並取情願自捉不得令州縣牽挽乾元元¶
<pb:KR3k0055_WYG_139-50b>¶
年敕長安萬年兩縣各備錢一萬貫每月収利以充和¶
僱時祠祭及蕃夷賜宴别設皆長安萬年人吏主辦二¶
縣置本錢配納質積戸収息以供費諸使捉錢者給牒¶
免徭役有罪府縣不敢劾治民間有不取本錢立虚契¶
子孫相承為之嘗有毆人破首詣閑廐使納利錢受牒¶
貸罪御史中丞栁公綽奏諸司捉錢戸府縣得捕役給¶
牒者毁之自是不得錢者不納利矣　宋建隆二年詔¶
自今宰相樞密使帶平章事兼侍中中書令節度使依¶
<pb:KR3k0055_WYG_139-51a>¶
故事納禮錢宰相樞密使三百千藩鎮五百千充中書¶
門下公用仍於中書刻石記授上年月已經納者後雖¶
轉官不在更納舊相復入者納如其數時中書門下言¶
唐制凡視事於中書者納禮錢三千緡近頗隳廢乞舉¶
行之故也開寳三年令買撲坊務者収抵當(買撲始見/此至淳化)¶
(中而買撲酬奨之法次第舉矣買撲之利歸於大户酬/奨之利歸於役人州縣坐取其贏以佐經費以其剰數)¶
(上供此其大畧也自熙寧悉罷買撲酬奨之法官/召買實封投状著價最髙者得之而舊章舉廢矣)　元¶
豐二年三司言人戸買撲官監及非新酬衙前場務所¶
<pb:KR3k0055_WYG_139-51b>¶
增収錢並合入三司帳而司農寺謂官監務外皆是新¶
法拘収錢不當入三司乞留以助募役兼嵗入百萬緡¶
於市易務封樁若失此錢恐不能繼爭辯久之乃従司¶
農之請徽宗自崇寧来言利之臣殆析秋毫其最甚若¶
㳂汴州縣創增鎖柵以牟稅利官賣石炭增賣二十餘¶
場而天下市易務炭皆官自賣名品瑣碎則有四脚鋪¶
牀榨磨等錢水磨錢侵街房廊錢廟圗錢淘沙金錢不¶
得而盡記也大觀三年臣僚言比嵗諸郡求以坊場增¶
<pb:KR3k0055_WYG_139-52a>¶
給公帑不啻二十餘萬緡且慮朝廷封樁寖為厨傳之¶
費請考元豐舊制詳議行之詔令戸部以所用封樁及¶
坊場錢數申尚書省(坊場即墟市也商/稅酒稅皆出焉)稅契始於東晉¶
歴代因之宋開寳二年始収民印契錢令民典賣田宅¶
輸錢印契徽宗崇寜三年敕諸縣典賣牛畜契書并稅¶
租鈔旁等印賣田宅契書並従官司印賣除紙墨等工¶
費外量収息錢助贍學用其収息不得過一倍孝宗時¶
敕令所進呈重修淳熙法上親筆圈記人戸内驢駞馬¶
<pb:KR3k0055_WYG_139-52b>¶
船契書収稅諭輔臣曰凡有此條並令刪去恐後世有¶
算及舟車之言又臣僚言民間典賣田産必使之請官¶
契輸稅錢其意不徒利也慮髙貲之家兼并日增下戸¶
日益脧削是亦抑之之微意今州縣以人戸物力科配¶
空給印紙名為預借契錢殊失法意詔禁止之經總制¶
錢者宣和末陳亨伯以發運兼經制使因以為名廢於¶
靖康而建炎復之紹興初孟庾提領措置財用又因經¶
制之額增析而為總制錢盖南渡以来養兵耗財為夥¶
<pb:KR3k0055_WYG_139-53a>¶
不敢一旦暴歛於民而展轉取積於細微之間以助軍¶
費初非強民而加賦也建炎二年上在維揚四方貢賦¶
不以期至於是戸部尚書呂頤浩翰林學士葉夢得等¶
言亨伯以東南用兵嘗設經制司取量添酒錢及增収¶
一分稅錢頭子賣契等錢歛之於細而積之甚衆求之¶
於所欲而非強其所不欲如增収印契錢出於兼并之¶
家無傷於下戸增収賣酒錢合於人情而無害於民官¶
吏俸給除頭子錢百分取一靖康初相繼遽罷欲望博¶
<pb:KR3k0055_WYG_139-53b>¶
延羣議更加討論且亨伯為河北轉運使又行於京東¶
西昨来河北京東西一嵗得錢近二百萬緡所補不細¶
今若行於兩浙江東西荆湖南北福建二廣嵗入無慮¶
數百萬計况邊事未寧茍不知出此緩急必致暴歛與¶
其暴歛於倉卒曷若取積於細微於是除不便於民者¶
以權添酒錢添賣糟錢人戸典賣田宅增添牙稅錢官¶
員等請給頭子錢并樓店務増添三分房錢五者令東¶
西八路州軍収充經制錢命各路憲臣領之州委通判¶
<pb:KR3k0055_WYG_139-54a>¶
拘収季終起發月樁錢始於紹興二年時韓世忠駐軍¶
建康宰相呂頤浩朱勝非共議令江東漕臣月樁發大¶
軍錢十萬緡以朝廷上供經制及漕司移用等錢應辦¶
當時漕司不量州軍之力一例均抛於是州縣横歛銖¶
積絲累僅能充數一月未畢而後月之期已逼江東西¶
之害尤甚板帳錢亦軍興後所創也嘉定十六年兩浙¶
運判耿秉言二浙近日州縣見闕至無人願就蓋今縣¶
邑之所苦者板帳錢額太重耳額重而収赴不及計無¶
<pb:KR3k0055_WYG_139-54b>¶
所出則非法妄取以納斛斗則增収耗剰交錢帛則多¶
収糜費幸冨人之犯法而重其罰恣胥吏之受賕而課¶
其入索到盜賊不還失主檢校財産不及其卑幼亡僧¶
絶戸不候覈實而拘籍入官逃産廢田不與銷豁而逼¶
勒填納逺債之難索者豪民獻於官則追催甚於正稅¶
私納之為罰者仇家訟於縣則監納過於&KR0141;錢賒酒不¶
至於公吏而抑配及保正戸長檢稅不止於商旅而苛¶
細及於盤合奩具今年之賦稅已足而預借於眀年田¶
<pb:KR3k0055_WYG_139-55a>¶
産之交易未成而探契以寄納其他如罰酒賣紙稅醤¶
下拳錢之𩔖殆不可以徧舉無非違法州郡利其能辦¶
財賦佯若不聞一旦告發則邑宰坐罪而去後人繼之¶
未免循復前例盖其太重之額既不減則亦别無他䇿¶
爾且是法創立經隔已數十年物價有低昻戸口有息¶
耗安可不隨時而加損乞令臣與諸郡従長斟酌將合¶
減之數開具聞奏去其太甚而立為中制庶幾仰副聖¶
天子惠養斯民之意従之(文獻/通考)　金制租稅之外算其¶
<pb:KR3k0055_WYG_139-55b>¶
田園屋舍車馬樹藝之數及其藏鏹多寡徴錢曰物力¶
物力之外又有舖馬軍需輸庸司吏河夫桑皮故紙等¶
錢名目細瑣不可殫述又有牛頭稅即牛具稅猛安謀¶
克部女直戸所輸之稅也其制每耒牛三頭為一具限¶
民口二十五受田四頃四畞有竒嵗輸粟大約不過一¶
石官民占田無過四十具世宗大定末苦錢幣不通以¶
問宗尹對曰錢者有限之物積於上者滯於下所以不¶
通海陵軍興為一切之賦有菜園房稅養馬等錢大定¶
<pb:KR3k0055_WYG_139-56a>¶
初因仍不改今天下無事府庫充積宜悉罷去上従之¶
章宗二十二年詔民間買賣金銀懷孟諸路竹貨江淮¶
以南魚利皆弛其禁二十六年置浙東江東江西湖廣¶
福建木綿提舉司責民嵗輸木綿十萬匹以都提舉司¶
總之　元額外課凡三十有二曰厯日曰契本曰河泊¶
曰山場曰窑冶曰房地租曰門攤曰池塘曰蒲葦曰食¶
羊曰荻葦曰煤炭曰撞岸曰山查曰麴曰魚曰漆曰酵¶
曰山澤曰蕩曰栁曰牙例曰乳牛曰抽分曰蒲曰魚苖¶
<pb:KR3k0055_WYG_139-56b>¶
曰柴曰羊皮曰磁曰竹葦曰薑曰白藥其嵗入之數唯¶
天厯元年可考　明制府州縣稅課司局河泊所嵗辦¶
商稅魚課并引由契本等項課程已有定額其辦課衙¶
門所辦錢鈔金銀布絹等物不動原封年終具文分豁¶
存留起解數目赴所管州縣轉解藩司藩司通𩔖委官¶
起解至京凡買賣田宅頭匹赴務投稅洪武初京城置¶
塌房及六畜場停積商客貨物聼其兩平交易革罷官¶
私牙行但収免牙錢一分洪武二十六年定凡龍江大¶
<pb:KR3k0055_WYG_139-57a>¶
勝港俱設立抽分竹木局有三分取一者有三十分取¶
一者有十分取二者成祖永樂六年設通州白河盧溝¶
通積廣積抽分五局(白河抽分竹木/局嘉靖時裁革)憲宗成化六年令¶
每處差主事給事中御史各一員按季更換英宗正統¶
元年設真定稅課司帶管木植従滹沱河運至通州抽¶
分其後本府坐委通判一員監督稅課司抽分(後差太/監一員)¶
(徃真定會同本/府委官抽分)成化七年設杭州荆州太平抽分三厰¶
又有保定抽分英宗時設蘭州抽分宣宗時設漁課事¶
<pb:KR3k0055_WYG_139-57b>¶
例每嵗南京戸科編印勘合皆以河字為號戸部發各¶
該衙門収掌各記収魚課米鈔若干年終送繳各省直¶
河泊衙門累朝建革不一其已革衙門魚課或歸并附¶
近河泊所嵗辦不缺(續文獻/通考)¶
　　雜稅二¶
原徴羽翮(羽人以時徵羽翮之征於/山澤之農以當邦之政令)　徴齒角(角人掌/徵齒角)¶
(&KR0487;物於山/澤之農)　一曰山林(周禮司徒以土會之法辨五地/之生一曰山林其動物宜毛物)¶
(其植物/宜皁物)　一曰川澤(其動物宜鱗物/其植物宜膏物)　不稅童枯(山澤/童枯)¶
<pb:KR3k0055_WYG_139-58a>¶
(則不/稅)　其利蒲魚(周禮謂水/澤之利也)　年不順成(山澤列而不/賦注列遮列)¶
(也雖不賦尚/禁止禮記)　魚不加租(宣帝時欲增海租三倍蕭望/之奏言比加海租魚不出武)¶
(帝時縣官嘗自漁而/不加租帝不聼之)　有司収水澤之賦(月令孟冬命/有司収水澤)¶
(之賦謂蜃蛤/蒲雚之屬)　寄民斡山海之貨(食貨志浮食寄民欲/擅斡山海之貨注斡)¶
(謂主領之以致冨/羨利佃人也白帖)　增掌少府(文獻通考曰漢山澤圍/池之稅本以給供養而)¶
(少府掌之其後倣占虞衡之意而置水衡乃取少府之/所謂山林苑池之稅而付水衡以平之然他日猶有江)¶
(海陂池屬少府者而海丞/果丞猶掌之於少府之下)　假貧民(又曰後漢和帝時/自京師離宮果園)¶
(上林廣成圃悉以殷貧/民得恣採捕不収其稅)　載師漆林之征(周官載師漆/林之征二十)¶
<pb:KR3k0055_WYG_139-58b>¶
(而/五)　山川租稅之入(漢制詳關/市征内)　弛江湖陂塘之禁(文/獻)¶
(通考曰五代時淮南江浙荆湖廣南福建當僭偽之時/應江湖及池潭陂塘聚魚之處皆納官錢或令人户占)¶
(賣輸課或官遣吏主持太宗淳化元年詔諸處魚池舊/皆省司管理與民爭利非朕素懷自今應池塘河湖魚)¶
(鴨之𩔖任/民採取)　弛山場河泊之禁(續文獻通考曰元成宗/武宗屢弛山場河泊蘆)¶
(蕩之/禁)¶
　　貢獻一¶
原廣雅曰貢稅也上也鄭𤣥曰獻進也致也屬也奉也¶
皆致物於人尊之義也(周禮獻賢能之書于王鄭𤣥注/獻進也又曰獻禽以祭社鄭𤣥)¶
<pb:KR3k0055_WYG_139-59a>¶
(注獻致也屬也又曰古者致物於人尊/之曰獻通行曰饋毛詩箋云獻奉也)案尚書禹别九¶
州任土作貢其物可以特進奉者曰貢盛之於篚而進¶
者曰篚若不常歳貢湏賜命乃貢者曰錫貢故兖州厥¶
貢漆絲(地宜漆林/又宜桑也)青州厥貢鹽絺(細/葛)海物惟錯(雜也非/一種)¶
岱畎絲枲鉛松怪石(怪石石之似玉/者岱出五物貢)徐州厥貢惟土五¶
色(王者封五色土為社建諸侯使各割其方土色與之/使立社燾以黄土苴以白茅白取潔黄取王者覆四)¶
(方/)羽畎夏翟(翟雉名羽中旌/旄羽山之名)嶧陽孤桐(嶧山陽特生/桐中琴瑟)泗¶
濱浮磬(泗水涯中見/石可以為磬)淮夷蠙珠暨魚揚州厥貢惟金三¶
<pb:KR3k0055_WYG_139-59b>¶
品(金銀/銅)瑶琨(美/玉)篠簜(篠竹/箭)齒革羽毛惟木荆州厥貢羽¶
毛齒革惟金三品杶&KR0428;(柘/也)栝柏(柏葉松/身曰栝)礪砥(砥細於礪/皆磨石)¶
砮(砮石中/矢鏃)丹惟箘簵楛(美竹也/中矢幹)包匭菁茅(菁以為植/茅以縮酒)豫¶
州厥貢漆枲絺紵梁州厥貢璆鐵銀鏤砮磬熊羆狐狸¶
織皮雍州厥貢球琳琅玕(石似/珠)兖州厥篚織文(錦綺之/屬篚盛)¶
(之為/貢也)青州厥篚檿絲(檿桑蠶絲/中琴瑟絃)徐州厥篚𤣥纖縞(𤣥黑/繒縞)¶
(白繒織細也纎在中/明二物皆當細也)揚州厥篚織貝(織細紵貝水物/鄭𤣥云貝錦)荆¶
州厥篚𤣥纁璣組豫州厥篚纖纊揚州錫貢厥包橘柚¶
<pb:KR3k0055_WYG_139-60a>¶
(小曰橘/大曰柚)豫州錫貢磬錯(冶玉石/曰磬錯)荆州納錫大龜(尺二寸/曰大龜)¶
(出九江/是也)又周禮以九貢致邦國之用一曰祀貢(犧牲包/茅之屬)¶
二曰嬪貢(嬪或為賔皮帛之屬/鄭𤣥謂貢絲枲也)三曰器貢(宗廟玉器𤣥/謂器者銀鏤)¶
(金/磬)四曰幣貢(繡帛也𤣥謂/玉帛皮幣)五曰材貢(竹木/之材)六曰貨貢(金/珠)¶
(龜/貝)七曰服貢(祭服/絺綌)八曰斿貢(毛羽/之屬)九曰物貢(謂九州之/外各以所)¶
(産之物為䞇若肅/慎貢楛矢之𩔖)是也獻者謂貢篚錫貢之外所進奉¶
者也禮記曰獻車者執綏獻馬者執靮獻人虜者操右¶
袂執琴瑟者上左手獻几者拂之獻杖者執其末此其¶
<pb:KR3k0055_WYG_139-60b>¶
制也¶
　　貢獻二¶
原紈牛　文馬(周書成王時西夷貢獻卜盧紈牛紈牛/牛之小者孔晁注曰卜盧盧之西北戎)¶
(今盧水是也使東觀漢記曰建武二十六/年南單于遣  獻駱駝二頭文馬十匹)　江龜　海¶
貝(上詳叙事珠尚書大傳曰夏成五服外薄四海南/海魚革珍  大貝鄭注所貢物也貝古以為貨)¶
青帶　白環(魚豢魏略曰漢陽嘉三年疎勒國王獻西/海青石帶  皇甫謐帝王世紀曰西王母)¶
(慕舜徳来獻白環/及玦并貢益地圗)　火䑕　氷蠶(魏志景初二年二月/西域獻火浣布神異)¶
(經曰南荒之外有火山晝夜火災火中有䑕重百斤毛/長二尺餘細如絲可以作布恒居火中時時出外而白)¶
<pb:KR3k0055_WYG_139-61a>¶
(色以水逐而沃之乃死取緝其毛織以為布繭拾遺記/曰氷蠶長十寸有鱗甲以雪霜覆之然後為  其色五)¶
(采織為文錦入水不濡投火不/燎唐堯世海人獻之以為黼黻)　蔗一節　梨三箱(鄧/徳)¶
(眀南康記曰雩都縣土壤肥沃偏宜甘蔗味及采色餘/縣所出無一節數十碎郡以獻御  魏武帝嘗為兖州)¶
(牧上書曰山陽郡美/梨謹獻甘梨三箱)　丹砂　𤣥玉(周書曰成王時四/夷来貢卜盧人西)¶
(南之蠻丹砂所出隂尚書大傳曰夏成五服外/簿四海主諸靈龜  谷𤣥玉鄭𤣥注所貢之物)　白鷴¶
　丹鵠(西京雜記曰閩越王獻髙祖白鷴各一雙髙祖/大恱厚報使者  拾遺記曰塗修園獻青鳥丹)¶
(鵠各一/雄一雌)　然芳苡　置蔓苔(郭子横洞㝠記曰元鼎元/年起招仙門於閣上然芳)¶
(苡燈此草形如麻奔盧國来獻雞拾遺記曰晉惠帝時/祖梁國貢蔓苔色如金熒叢如  卵投水中蔓延波瀾)¶
<pb:KR3k0055_WYG_139-61b>¶
(之上如火宮人有幸者以金苔賜/之置漆盤中照燭滿室名夜明苔)　桴苡　荃蘼(周書/成王)¶
(時康人獻桴苡者其實食之冝子孔晁注曰康人亦西/戎之别食芳苡即有身  洞冥記曰光和元年皮祗國)¶
(亦名波弋國獻神精香草一名荃蘼亦名春蕪一根而/百條其枝間如竹節柔軟其皮如絲可為布所謂春蕪)¶
(布亦曰香荃堅宻如氷紈也握之一/片滿宮皆香婦人帶之彌芬馥也)　香橘　文𤓰(楊/孚)¶
(異物志曰橘為樹白華而赤實皮既馨香裏又有美味/交趾有橘官長一人秩三百石主嵗貢御橘  王逸荔)¶
(枝賦曰大哉聖皇處乎中州東野貢/落疏之文𤓰南浦上黄甘之華橘)　古黄馬　兹白¶
牛(周書曰成王時犬戎獻文馬文馬赤鬛縞身目若金/名曰古黄之乘孔晁注曰犬戎西戎之逺者  又成)¶
(王時大夏獻兹白牛兹白牛野獸也牛/形而象齒孔晁注曰大夏西北戎也)　合枝李　同¶
<pb:KR3k0055_WYG_139-62a>¶
心梨(西京雜記曰初修上林苑羣臣逺方各獻異果有/合枝李  段龜龍凉州記曰呂光時燉煌太守宋)¶
(歆獻同/心梨)　吉光裘　昆吾劒(十洲記曰天漢三年西國/王使使獻吉光裘  列子)¶
(曰周穆王征西戎獻昆吾/之劍赤刀切玉如切泥)　紫玉壺　青金鏡(交州雜/記曰太)¶
(康四年林邑王范能獻紫水精唾壺一口青白水精唾/壺二口山海經曰堂夜之山多水玉郭璞注水玉即水)¶
(精也國洞冥記曰望蟾閣上有青金鏡廣四尺元光中/波祗  獻此青金鏡照見魑魅百鬼不敢隐形初學記)¶
　增定國寳　鏤金牀(酉陽雜爼曰唐代宗即位初楚/州獻定國寳一十二乃詔監國)¶
(詔曰上天降寳獻自楚州神明生厯數之符合璧定妖/災之氣初楚州有尼真如忽有人接去天上天帝言下)¶
(方有災令以此寳鎮之其數十二楚州刺史崔侁表獻/焉一曰元黄天符形如笏長八寸有孔辟人間兵疫二)¶
<pb:KR3k0055_WYG_139-62b>¶
(曰玉雞毛白玉也王者以孝理天下則見三曰穀璧白/玉也如粟粒無雕鎸之跡王者得之五穀豐熟四曰西)¶
(王母白環二枚所在處外國歸伏五闕名六曰如意寳/珠大如雞卵七曰紅靺鞨大如巨粟八曰瑯耶珠二枚)¶
(逾常珠徑一寸三分九曰玉玦形如玉環四分缺一十/曰玉印大如半手理如鹿形䧟入印中十一曰皇后採)¶
(桑鈎細如箸屈其末十二曰雷公石斧形無孔諸寳置/之日中白氣連天  彚苑詳注曰洪武甲辰春江西行)¶
(省以陳友諒鏤金牀進即命毁之謂侍臣曰此與孟昶/七寳溺器何異以一牀工巧若此其餘可知侍臣曰未)¶
(冨而驕未貴而侈此/陳氏所以敗亡也)　水精盆　珍珠傘(續文獻通考/曰元憲宗七)¶
(年回&KR0846;獻水精盆珍珠傘等物可直銀三萬餘錠帝曰/方今百姓疲敝所急者錢耳朕獨有此何為却之賽典)¶
(赤以為言帝稍償其值/且禁其勿復有所獻)　舍利寳玩　狎忽大珠(又曰/元成)¶
<pb:KR3k0055_WYG_139-63a>¶
(宗元貞元年緬國獻舍利寳玩九年時賈胡有獻寳珠/者議以六十萬錠酬之曰此所謂狎忽大珠也含之則)¶
(不渇熨面可使目有光左丞尚文曰一人含千萬人不/渇則誠寳也若一寳止濟一人則用己微矣吾之所謂)¶
(寳者米粟是也有之則百姓安無則/天下亂以功用較之豈不愈於彼乎)　四麒麟　二獅¶
子(又曰明宣宗宣徳八年西南海外諸畨國戎王或子/弟各泛海數千萬里而来朝及貢麒麟獅象珠玉珍)¶
(貝竒異之品麒麟凡四而出非一所先又憲宗成化辛/丑西域以二獅子進遣中官徃迎之  是西域撒馬兒)¶
(罕既至嘉峪關遣人入奏乞賜大臣迎接職方郎中陸/容禮部尚書周洪謨俱言不可事遂寝而遣中官迎焉)¶
　　貢獻三¶
原天子班貢(左傳云盟于平丘子産爭承曰昔天子班/貢輕重以列列尊貢重周之制也卑而貢)¶
<pb:KR3k0055_WYG_139-63b>¶
(重者甸服也鄭伯男也而/使従公侯之貢懼弗給也)　諸侯入貢(周禮小行人曰/令諸侯春入貢)¶
(秋獻功王親受之各以其國之/籍禮之鄭注云貢六服所貢也)　三邦厎貢(禹貢云惟/箘簵楛三)¶
(邦厎貢三物/皆出雲夢)　五官致貢(曲禮鄭注/云貢功也)　任土作貢(禹貢/孔安)¶
(國注曰任其土地所/有定其貢賦之差)　任圃貢草(周禮閭師云任圃以/樹事貢草木鄭注貢)¶
(草木謂韭/果蓏之屬)　獻其所有(穀梁云天王使家父来求車古/者諸侯時獻于天子以其國之)¶
(所有故有辭讓而無徵求/求車非禮也求金甚矣)　畢獻方物(書旅獒云無有/逺邇畢獻方物)¶
　任貢物(周禮誾師云任衡以山事貢/其物任虞以澤事貢其物)　制地貢(周禮/大司)¶
(徒云乃分地職奠地守制地貢而頒職事焉以為/地法而待政令鄭𤣥注云制地貢謂九職所稅也)　定¶
<pb:KR3k0055_WYG_139-64a>¶
九州入貢棐(漢書食貨志云禹平洪水定九/州判土田各因逺近賦貢棐)　以九貢¶
致國用(詳前/貢獻)　各以其職来貢(說苑云禹陂九澤通九/道定九州各以其職来)¶
(貢不失/厥宜)　各以其國逺物(禮器云其餘無常貨各以其/國之所有則致逺物也鄭云)¶
(其餘謂九/州之外夷)　内金示和(又云内金示和/鄭注此所貢也)　加璧尊徳(又/云)¶
(束帛加璧尊徳也/鄭注享所以贄也)　来獻其琛(毛詩泮水篇云憬彼淮/夷来獻其琛元龜象齒)¶
(大賂南金注憬逺也琛寳也元/龜長尺二寸賂遺也南謂荆揚)　来獻瓊玉(竹書紀年/夷王二年)¶
(蜀人呂人来獻瓊/玉賔于河用介珪)　獻其白琯(大戴禮云昔虞舜以大/徳嗣堯布功散徳西王)¶
(母来獻其白琯粒/食之民昭然眀視)　獻常滿杯(十洲記云周穆王時西/胡獻夜光常滿杯杯容)¶
<pb:KR3k0055_WYG_139-64b>¶
(三/升)　獻千里馬(漢書賈捐之上書曰孝文帝時有獻千/里馬者詔曰鸞旗在前屬車在後吉行)¶
(日五十里朕乗千/里馬獨先安之)　獻朱鬛馬(太公六韜云商王拘周/伯昌于羑里太公與散)¶
(宜生以金千鎰求天下珍物以免君之罪于是得犬戎/氏文身駮馬朱鬛目如黄金頂如鷄毛名曰鷄斯之乗)¶
(以獻/商王)　獻服牛(穆天子傳&KR1809;韓獻服牛/三百注服可服用者)　獻良犬(又云/獻良)¶
(犬七十注/良調習者)　上翠羽(王爕雜章云伏聞令月吉辰立皇/后謹賫翠羽瑇瑁甲上萬嵗壽也)¶
　通天簪(又云吉日佳辰誕聖生副奉/通天簪二枚珠千八百貫)　獻珥于齊王¶
(韓子云薛公相齊齊威王夫人死中有十孺子皆貴于/王薛公欲知王所欲立而請置一人以為夫人欲知王)¶
(欲置以勸王置之於是為十玉珥而美其一獻之王以/賦十孺子明日坐視美珥之所在而勸王以為夫人又)¶
<pb:KR3k0055_WYG_139-65a>¶
(國䇿云楚王后死未立后也謂昭魚曰公何不請立后/昭魚因買五雙珥令其一善而獻之王明日視善珥所)¶
(在請/立之)　獻璧于秦王(戰國䇿云張儀為秦破従連横說/楚王楚王遣車百乗獻夜明之璧)¶
(于秦/王)　三譯獻白雉(援神契云周成王時越裳獻白雉/去京師三萬里王者祭祀不相踰)¶
(宴食袍服有節則至又感精/符云魯昭公時白雉銜環入)　九真獻竒獸(漢書宣帝/紀神爵元)¶
(年詔曰九/真獻竒獸)　屠耆獻名馬(東觀漢記光武紀建元十三/年是時屠耆國獻名馬又劔)¶
(直百金以/賜騎士)　燕人致梟騎(漢書髙帝紀云北燕人致梟/騎北駱國也張晏曰驍勇)¶
　西國獻靈膠(十洲記武帝幸北海祠恒山西國王使/獻靈膠四兩吉光毛裘時武帝幸上林)¶
(射虎而弩絃斷使者時従駕又上膠一分使口濡以續/弩弦帝驚曰異物膠色青如碧玉吉光毛裘黄色盖神)¶
<pb:KR3k0055_WYG_139-65b>¶
(馬之𩔖裘入水數/日不沉入火不焦)　胡王獻神香(十洲記武帝幸安定/西胡月支國王遣使)¶
(獻香四兩大如雀卵黑如桑椹案香一名驚精香一名/震靈丸一名反生香一名震檀名一名人鳥精一名却)¶
(死香一種六名香氣聞數百里死者在地聞香氣乃却/活後元元年長安城内病者數百亡者大半帝試取月)¶
(支神香燒之于城内/其死未三月者皆活)　獻駭雞之犀(戰國䇿楚王獻/駭雞之犀于秦)¶
獻不死之藥(戰國䇿云有獻不死之藥於荆王者謁者/操以入中射之士問曰可食乎曰可因奪)¶
(而食之王怒使人殺中射之士中射之士使人說王曰/臣問謁者謁者曰可食臣故食之是臣無罪而罪在謁)¶
(者且客獻不死之藥臣食之而王殺之是死藥/也王殺無罪之人而明人之欺王王乃不殺)　獻泰¶
山旁邑(史記云濟北王以天子宜封/禪上書乃獻其泰山旁邑)　獻魚鹽之地(論/衡)¶
<pb:KR3k0055_WYG_139-66a>¶
(云孝平元始四年金城塞外羗良橋橋種良願等獻其/魚鹽之地願内屬漢遂得西王母石室因為西海郡)¶
　楯鏤黄金獻吴(越記曰越勾踐作盾嬰以白璧鏤以/黄金状似龍蛇行者乃使大夫種獻)¶
(之於吴王/吴王大恱)　銅生馬箠獻吴(吴會分地記曰夏山者勾/踐於此山鑄銅不鑠埋之)¶
(土生馬箠勾踐遣使取徙於南/社種之飾治以為箠獻之於吴)　唐叔得禾獻之天子¶
(書序唐叔得禾異畝同穎獻諸天/子王命唐叔歸周公於東作歸禾)　南夷奉茅獻於天¶
子(案左傳僖公四年齊桓公責楚云爾貢包茅不入王/祭不供無以縮酒郊特牲云縮酒用茅明酌也周禮)¶
(甸師之祭祀供蕭茅鄭興云蕭字或為莤莤讀為縮束/茅立之祭前酒沃其上酒渗下若神飲之故為之縮)¶
　赤烏之人獻女於天子(穆天子傳曰赤烏之人亦獻/好女於天子女聴女列為嬖)¶
<pb:KR3k0055_WYG_139-66b>¶
(人曰赤烏氏美人之/地也寳玉之所在也)　越飾美女獻於吴王(史記越王/乃飾美女)¶
(西施鄭旦使大夫種/獻之於吴吴王恱之)　正南以珠璣瑇瑁為獻　正西¶
以龍角神龜為獻(汲冢周書伊尹受命為四方令曰臣/請正東符婁仇州伊慮漚深九夷十)¶
(蠻越漚湔文身請令以魚支之鞞烏鰂之醤鮫□利劍/為獻正南甌鄧桂國損子産里百濮九薗請令以珠璣)¶
(瑇瑁象齒文犀翠羽菌鸖短狗為獻正西崑崙狗國鬼/親枳已闟耳貫胸雕題離丘漆齒請令以丹青白旄紕)¶
(罽江歴龍角神龜為獻正北空同大夏莎車姑他旦畧/貌胡戎翟匃奴樓煩月氏孅犁其龍東胡請令以槖駝)¶
(白玉野馬騊駼駃馭良弓/為獻湯曰善北堂書鈔)　&KR0411;皮(詩曰獻其貔/皮赤豹黄羆)　羽扇¶
(晉庾澤嘗以白羽扇獻帝/嫌其非新反之劉劭云云)　彞器(傳諸侯皆獻&KR0156;器於/王晋獨無有何也叔)¶
<pb:KR3k0055_WYG_139-67a>¶
(向曰與䘮賓宴又/求彞器非禮也)　賨䝉(夷狄/布貨)　地貢(地以生/物入貢)　庭實¶
(旅/百)　獻藥(獻不死之/藥詳書鈔)　獻芹(列子曰昔有獻芹於鄉/老嘗之若笑而退也)¶
述職(漢詔曰諸侯納貢非/為財帛所以述職)　厎貢(厎致/也)　藝貢事(合諸/侯藝)¶
(貢事禮也/藝法也)　歸時事(韓宣子聘周王使請事對曰晉士/起将歸時事於宰旅注時事四時)¶
(貢職宰旅冢宰之事也言/貢獻于宰旅者不敢斥尊)　珠還太守(後漢順帝詔桂/陽太守文襲獻)¶
(大珠以希幸/媚帝令還之)　劔賜騎士(光武有獻千里馬及寳/劔劔賜騎士馬駕鼔車)　府¶
無虚月(魯之於晉職貢/不乏府無虚月)　史不絶書(文選棧山航海踰/沙軼漠之貢史不)¶
(絶/書)　諸侯常獻(髙帝詔欲者賦甚今獻未有程吏或多/賦以為獻宜令諸侯常以十月朝獻郡)¶
<pb:KR3k0055_WYG_139-67b>¶
(國各以口數率人嵗/六十三錢以給獻費)　王府則有(書/)　民致逺物(懷方/氏掌)¶
(逺方之民/貢致逺物)　官受方物(傳諸侯官/受方物)　有獻於尊(凡於尊/者有獻)¶
(而不敢以聞/此謂獻辭)　有獻於公(穎考/叔)　各以地有(周禮制其/貢各以地)¶
(所/有)　盡其土實(土地/所有)　貢獻無極(亡可/待也)　誅求無時(悉/索)¶
(敝賦以来/會時事也)　疲敝郡國(光武詔郡國所獻疲/敝令大官勿受也)　奔騰險¶
阻(桓帝時南海獻龍眼荔枝十里一/置五里一堠奔騰險阻死者繼路)　貢之有時(方物/貢之)¶
(有時取/之以道)　貢之無藝　陳之藝極(藝極/法度)　入以嵗時¶
賨布(晉食貨志夷人輸賨布戸一/匹逺者或一丈逺夷不課)　義米(又曰田者輸/義米戸三斛)¶
<pb:KR3k0055_WYG_139-68a>¶
(逺者五㪷米極逺者/輸算錢八十二文)　朝鮮馬(魏志濊國今朝鮮皆其/地出果下馬漢時嘗獻)¶
(之才髙三/尺以上)　西旅獒(書西旅獻獒/太保作旅獒)　哀牢夷(鄭純為永/昌守與哀)¶
(牢夷得嵗輸布貫頭衣/領二鹽一斛以為常賦)　務相氏(晉書廪君出武落丹/穴名務相氏巴姓種)¶
(𩔖遂繁奏并為黔中郡薄賦之口出錢/四十巴人呼賦為賨因謂之賨人也)　嚮風来享(来/王)¶
　貴寳為贄(周禮九州之外謂之蕃國也一見/各以其貴寳為贄象胥諭言語也)　鴻臚¶
寺量詶(主客式諸蕃夷進獻荅諸色無/估價物鴻臚寺量之詶荅也)　武陵守加稅¶
(後漢順帝時武陵守上書以蠻夷率服可比漢/民增租請加稅虞翻云不可帝不従果叛白帖)　增嵗¶
貢侏儒(唐書曰陽城為道州刺史州産侏儒嵗貢朝廷/城哀其生離無所進帝使求之城奏曰州民盡)¶
<pb:KR3k0055_WYG_139-68b>¶
(短不知何者/可貢自是罷)　嵗進鞍馬(續文獻通考曰遼聖宗時南/京留守裕越休格請每嵗諸)¶
(節度使貢獻止/進鞍馬許之)　獻琴藥(又曰宋度宗咸淳二年謝方/叔罷相歸豫章一日以琴一)¶
(張丹藥一爐獻上盖以舊學故也賈似道疑其有觀望/再相之意令臺劾之以為不當誘人主為聲色之好欲)¶
(謫逺郡呂文徳願以己/官贖丞相罪遂爾得免)　獻金鐶(唐書曰字文士及従/化及至黎陽帝手書)¶
(招之士及亦遣家僮間道走長安通諄勤且獻金/環帝恱曰我嘗與士及共事今以此獻是将来矣)　巧¶
索異珍(又曰唐敬宗驕僻不君杜元穎每欲中帝/意以固幸乃巧索異珍獻之踵相躡於道)　掊¶
歛獻貢(又曰齊映為桂管江西兩&KR0026;察使罷不/以罪冀復進乃掊歛獻貢以中帝欲)　無他¶
獻(又曰明皇謂張說曰今有事岱宗而懷州刺/史王丘餼牽外無他獻我知其不市思也)　獨無¶
<pb:KR3k0055_WYG_139-69a>¶
獻(又曰李絳&KR0118;户部侍郎判本司帝以問户部故有獻/而絳獨無何哉荅曰凡方鎮有地則有賦或嗇用度)¶
(易羨餘以為獻臣乃為陛下謹出納烏有羨贏哉若以/為獻是従東庫物實西庫進官物結私㤙也帝乃悟)¶
　所獻賜將士(又曰藩鎮李正已畏帝威斷表獻錢三/十萬緡以觀朝廷帝意其詐未能荅崔)¶
(祐甫曰正已誠詐不如遣使勞其軍以所獻就賜將士/若正已奉承詔㫖是陛下恩洽士心若不用彼自歛怨)¶
(軍且亂又使諸藩不以朝廷/為重賄帝曰善正已慙服)　停額外貢獻(續文獻通/考曰明世)¶
(宗嘉靖時張翀請停額外貢獻曰皇上登極詔㫖有額/外進貢一切停止之言但恐各鎮守總兵等官不能仰)¶
(體聖懷或託舊例以誤天聼或假謝恩以售已私如内/織造所用紅花於所産之處稅糧内折収而寜夏鎮總)¶
(衙門所貢紅花盖不繫令甲之内特一時獻諛之徒創/為此舉遂為厲階而所入之花播種耕耨看守採擇之)¶
<pb:KR3k0055_WYG_139-69b>¶
(苦不可勝言嵗無豐凶例取登足徃徃督趣窮軍出錢/賠補而又程途窵逺輸運艱難起役丁夫僱倩車馬以)¶
(及指稱盤費打㸃使用尤為不貲朝廷之所得幾何而/計其所耗固已百倍於所貢之數至於鎮總等官到任)¶
(未幾輙有獻馬之舉名為謝㤙此實先朝敝風昔皇祖/却竹簟之進仁宗動色於黄驥賈胡之奏英宗拒海溥)¶
(馬駝之進伏願陛下上䋲祖武下憫人窮亟為停免凡/不係有司額貢者並不許貢獻以擾軍民庻幾不失詔)¶
(㫖之/初意)　瓊林大盈(唐書曰徳宗播遷府藏委棄衞兵無/禇衣至是天下貢獻稍至於是行在)¶
(夾廡署瓊林大盈二庫别/藏貢物陸贄諫乃撤其署)　皇馬快船(續文獻通考曰/明考宗𢎞治十)¶
(八年吏部尚書馬文升請革大弊曰我太宗文皇帝&KR0118;/都北平其南京并各處進貢方物尚未有皇馬快船之)¶
(差至宣徳正統年間或装載薦新品物用船數多所過/州縣動撥人夫千百名銀不下數十萬俱係下民膏脂)¶
<pb:KR3k0055_WYG_139-70a>¶
(伏望將前項薦新如青梅蓮藕宣梨苔菜之𩔖於中量/免進奉省少船隻楊梅枇杷鰣魚北方不産者照舊進)¶
(奉其餘若馬槽節簸之𩔖止運竹木来京著落此處匠/役編造仍敕南京兵部今後差撥馬快船隻務令滿船)¶
(装載不許多撥沿途擾人庻運/民免擾害之弊上大喜従之)　淡菜蚶蛤(唐書曰明/州嵗貢淡)¶
(菜蚶蛤之屬孔戣以為自海抵京/師道路後凡四十三萬人奏罷之)　脂盝妝具(又曰李/徳裕為)¶
(浙西觀察使敬宗立侈用無度詔浙西上脂盝妝具徳/裕言士子赦令常貢之外悉罷進獻願詔宰相議何以)¶
(俾臣不違詔㫖不疲人不歛怨則前敕咸可遵承不報/方是時罷進獻不閱月而求貢使者足相接於道故徳)¶
(裕舉一以/諷其他)　罷龍團(續文獻通考曰明太祖洪武二十/四年敕天下産茶去處嵗貢皆有)¶
(定額而建寜茶品為上其所進者必碾而揉之壓以銀/板為大小龍團上以重勞民罷造龍團惟採茶芽以進)¶
<pb:KR3k0055_WYG_139-70b>¶
　却蘄簟(又靳州進簟太祖謂廷臣曰古者方物之貢/惟服食器用故無耳目之娱玩好之失今進)¶
(竹簟固為用物但無命来獻恐天下聞風爭進竒巧勞/民傷財自兹始矣却之仍詔四方非朝廷所需者毋妄)¶
(獻/)　原恱服　樂輸　望日来賔　以時入貢　九貢¶
任土　百貨以時　誅求不已且歎無時　供給既難¶
寧無虚月　飲化爰来人無逺邇　率職而入貢有等¶
夷　闕貢楚不供(齊桓伐楚曰爾貢包茅不入王祭不/供寡人是徵對曰貢之不入寡人之)¶
(罪也敢/不供給)　宋不供(宋義王不/供職貢)　是懼(不供/是懼)　是徴(寡人/是徴)¶
　問罪(貢或不供/必先問罪)　移過(臨事有虧/則思移過)　既爽樂輸　宜¶
<pb:KR3k0055_WYG_139-71a>¶
科惰職　先期不告　誰今當辜　未乖恱使　何悔¶
樂輸　闕而為罪　無之實難　宜守命以供時　豈¶
絶書而重月　慢官之後徒欲費辭　戒事之前何不¶
申報　訴貢賦懼不給(子産爭承曰鄭伯男也使従公/侯之貢懼不給也貢之無極亡)¶
(可待也日中以爭至於昏晋/人許之注承謂貢賦之次)　永薄賦(叔孫㑹於宋季/武子使視邾滕)¶
(言此比邾滕/永薄賦也)　茍非讐敵　敢不樂輸　請息薄言¶
宜寛厚歛　事必舉中　節宜奉上　訴永減而猶可¶
　請不供而謂何　子産爭承曰班輕重　叔孫將命¶
<pb:KR3k0055_WYG_139-71b>¶
請視邾滕　雖家財將竭宜緩誅求　而國賦是資則¶
難蠲免(白/帖)¶
　　貢獻四¶
原詔梁沈約詶荆雍義士獻物者詔曰昔義舉之初人¶
懷自竭輸賦罄産同致厥誠言念一槩思有所酬其雄¶
荆郢三州有獻物助軍國者外可詳加蠲報　唐中宗¶
斷進獻竒巧制曰朕凝懷紫宙滌想丹闕考千古之澆¶
淳稽百王之治亂蒿宮茅柱實興國之清猷玉席珠衣¶
<pb:KR3k0055_WYG_139-72a>¶
　乃危邦之弊化朕自承天纂運佩日披圗希齊鶩飲之¶
　年願躡鶉居之代漢文提舄少小留心晉武焚裘生平¶
　措意頃為皇符肇建寳廟初登眷彼王公多為進奉莫¶
　不龍歌令節蛟食芳辰椒花獻頌之時菊蕊浮觴之日¶
　或雕金鏤玉採六合之珍竒或剪翠裁紅飾三春之草¶
　樹上行延納下務經求&KR0437;閈紛紜公私逼廹昇平欲濟¶
　蠧害非輕言念於兹深無所謂即宜懲革勿至因循¶
　¶
<pb:KR3k0055_WYG_139-72b>¶
　¶
　¶
　¶
　¶
　¶
　¶
　¶
御定淵鑑𩔖函卷一百三十四¶
