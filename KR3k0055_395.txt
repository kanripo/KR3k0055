# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.102710
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百九十
<pb:KR3k0055_WYG_395-1a>¶
　欽定四庫全書¶
御定淵鑑類函卷三百九十¶
　　食物部三(茶/)　(羮/)¶
　　　茶一¶
　原爾雅曰檟苦荼(蚤采者為荼/晩采者為茗)　增茶經曰茶者南方¶
　嘉木自一尺二尺至數十尺其巴川峽山有兩人合抱¶
　者樹如𤓰蘆葉如梔子花如白薔薇實如栟櫚蒂如丁¶
　香根如胡桃其名一曰茶二曰檟三曰蔎四曰茗五曰¶
<pb:KR3k0055_WYG_395-1b>¶
　荈其地上者生爛石中者生礫壤下者生黄土　又云¶
　茶千類萬狀略而言之有如蕃人靴者蹙縮然犎牛臆¶
　者㢘譫然浮雲出山者輪囷然輕颷拂水者涵澹然此¶
　茶之精好者也有如竹籜者枝堅幹實艱于蒸搗故其¶
　形籭簁焉如霜苛者莖葉淍沮易其狀貌故其形萎萃¶
　然此茶之瘠老者也自采至于封七經自胡靴至霜苛¶
　八等　唐史曰風俗貴茶茶之名品益衆劒南有䝉頂¶
　石花或散芽號為第一湖州顧渚之紫筍東川有神泉¶
<pb:KR3k0055_WYG_395-2a>¶
昌明硤州有碧澗月明房茱茰寮福州有方山之生牙¶
夔州有香山江陵水湖南有衡山岳州有㴩湖之含膏¶
常州有義興之紫笋婺州有東白睦州有鳩坑洪州有¶
西山之白露壽州有霍山之黄芽蘄門月團而浮梁之¶
商貨不在焉　潛確類書曰茶花冬開似梅亦清香歴¶
代貢茶皆以建寧為上有龍團鳯團石乳滴乳緑昌明¶
頭骨次骨末骨鹿骨山挺等名而宻雲龍品最髙皆碾¶
末作餅至國朝始用芽茶曰探春先春曰次春曰紫筍¶
<pb:KR3k0055_WYG_395-2b>¶
而龍鳯團皆廢矣　魏王花木志曰茶葉似梔可煮為¶
飲其老葉謂之荈嫩葉謂之茗　坤元録曰辰州漵浦¶
縣山上多茶樹　括地圗曰臨城縣東北一百四十里¶
有茶山茶溪　夷陵圗經曰木女觀望州等山茶茗出¶
焉　永嘉圗經曰縣東有白茶山　呉興記曰烏程縣¶
西温山出御荈　淮隂圗經曰山陽縣南首二十里有¶
茶坡　南越志曰茗苦澀亦謂之過羅　雲南記曰名¶
山縣出茶有山曰䝉山聮延數十里在縣西南按拾遺¶
<pb:KR3k0055_WYG_395-3a>¶
志尚書所謂蔡䝉旅平者䝉山也在雅州凡蜀茶盡出¶
此　顧渚山記云山鳥如鴝鵒而色蒼每至正二月作¶
聲春起也至三月止春去也采茶人呼為報春鳥　廣¶
雅曰荆巴間米茶作餅成以米膏出之若飲先炙令赤¶
色搗末置瓷器中以湯澆覆之用葱薑芼之其飲醒酒¶
令人不眠　神農食經曰茗茶宜久服令人有功悅志¶
　華佗食論曰苦茶久食益意思　壺居士食忌曰苦¶
茗久食羽化與韭同食令人身重　桐君録曰西陽武¶
<pb:KR3k0055_WYG_395-3b>¶
昌晉陵皆出好茗巴東别有真香茗煎飲令人不眠¶
瑞草論云茶之為用味寒若熱渴凝悶胷目澀四肢煩¶
百節不舒聊四五啜與醍醐甘露抗衡也　茶經云蒸¶
焙有法留藏有方烹煎有訣故沫餑者湯之華也　又¶
云茶有九難隂采夜焙非造也嚼味嗅香非别也膩鼎¶
腥甌非器也膏薪(濕/柴)庖炭非火也飛湍擁潦非水也外¶
熟内生非炙也碧粉縹塵非沬也操艱攪遽非煮也夏¶
興冬廢非飲也　學林新編云茶之佳者造在社前其¶
<pb:KR3k0055_WYG_395-4a>¶
次火前其下雨前故齊己曰髙人愛惜藏巖裏白甀封¶
題寄火前　茶錄云候蟾背之芳香觀蝦目之沸湧¶
又云茶古不聞晉宋以降呉人采葉煮之謂之茶茗粥¶
又云建安鬭茶以水痕先退者為負耐久者為勝較勝¶
負之說謂之茗戰　六一集曰藝茶欲茂法如種𤓰三¶
嵗可采野者上園者次陽崖隂林紫者上緑者次笋者¶
上芽者次捲者上舒者次　詩話云顧渚湧金泉每嵗¶
造茶時太守先祭拜然後水稍出造貢茶畢水漸減至¶
<pb:KR3k0055_WYG_395-4b>¶
供堂茶畢已減半矣太守茶畢遂涸或聞今北苑龍焙¶
泉亦然　東齊記事云蜀雅州䝉嶺産茶最佳其生最¶
晩常在春夏之交方茶生常有雲霧覆其上若有神物¶
䕶持之　茶述云荆州玉泉寺傍乳窟窟中玉泉邊有¶
茗草滑枝葉如碧玉狀如掌號仙人掌　天中記曰凡¶
種茶樹必下子移植則不復生故聘婦必以茶為禮義¶
固有所取也¶
　　茶二¶
<pb:KR3k0055_WYG_395-5a>¶
増晏子春秋曰嬰相齊景公時食脫粟之飯炙三弋五¶
卵茗菜而已　原呉志曰孫皓每饗宴坐席無能否每¶
率以七升為限雖不悉入口皆澆灌取盡韋曜飲酒不¶
過二升初見禮異時常為裁減或宻賜茶茗以當酒至¶
寵衰更偪之　増江氏𫝊曰統遷愍懐太子洗馬嘗上¶
疏諌云今西國賣醯麵茶菜藍子之屬虧敗國體　傅¶
咸司𨽻教曰聞南方有蜀嫗作茶粥賣㢘事毆其噐具¶
使無為賣餅于市而禁茶粥以困蜀姥何哉　世說曰¶
<pb:KR3k0055_WYG_395-5b>¶
任瞻少時有令名自過江失志既不飲茗問人云此為¶
茶為茗覺人有怪色自申明之曰向問飫為熱為冷¶
又曰晉司徒長史王濛好飲茶人至輙命飲之士大夫¶
皆患之每欲徃候必云今日有水厄　原晉書曰温嶠¶
表遣取供御之調條列真上茶千片茗三百大薄　増¶
晉中興書曰陸納為呉興太守時衛將軍謝安嘗欲詣¶
納納兄子俶怪納無所備不敢問之乃私蓄十數人饌¶
安既至納所設惟茶果而已俶遂陳盛饌珍羞畢具及¶
<pb:KR3k0055_WYG_395-6a>¶
安去納杖俶四十云汝既不能光益叔父奈何穢吾素¶
業　晉書曰桓温為揚州牧性儉素每讌惟下漆萯樸¶
茶果而已　陶𢎞景新録曰茗茶輕身換骨古丹丘子¶
黄山君服之　原搜神記曰晉孝武帝世宣城人秦精¶
嘗入武昌山中采茗忽見一人身長一丈通體皆毛精¶
見之大怖毛人徑牽其臂將至山曲大叢茗處放之便¶
去須㬰復來乃探懐中橘與精精甚怖負茗而歸　又¶
曰桓宣武有一督將因時行病後虚熱便能飲複茗必¶
<pb:KR3k0055_WYG_395-6b>¶
一石二斗乃飽後有客造之更進五升乃大吐一物狀¶
似牛肚病遂瘥　異苑曰剡縣陳務妻少寡與二兒居¶
宅中先有古塜每日作茗每飲輙先以著墳上二子患¶
之曰古墓何知徒以勞意欲掘除之母苦禁乃止夜即¶
夢見一人自說沒來三百餘年謬䝉惠澤賢二子恒欲¶
見毁相賴保䕶雖潛壌與朽骨敢忘翳桑之報明日晨¶
興于屋外得錢十萬似久埋者而貫皆新提還告其兒¶
並有慙色自是設饌愈謹　増晉書藝術𫝊曰燉煌人¶
<pb:KR3k0055_WYG_395-7a>¶
單道開不畏寒暑常服小石子所服者有桂花氣兼服¶
茶酥而已　宋錄曰新安王子鸞豫章王子尚詣曇濟¶
道人于八公山道人設茶茗尚味之曰此甘露也何茶¶
茗焉　楊衒之洛陽伽藍記曰彭城王勰戲謂王肅曰¶
卿不重齊魯大邦而愛邾莒小國肅對曰鄉曲所美不¶
得不好勰復謂曰卿明日顧我為卿設邾莒之餐亦有¶
酪奴因此復號茗飲為酪奴　隋書曰文帝微時夢神¶
易其腦骨自爾腦痛忽遇一僧曰山中有茗草煮而飲¶
<pb:KR3k0055_WYG_395-7b>¶
之當愈帝服之有効由是競采天下始知飲茶茶有賛¶
其畧曰窮春秋演河圗不如載茗一車　唐書曰肅宗¶
賜髙士張志和奴婢各一奴名漁童婢名樵青人問其¶
故張曰漁童使奉釣收綸蘆中鼓枻樵青使蘇蘭薪桂¶
竹裏煎茶　事詞類竒曰徳宗好煎茶加酥椒之類李¶
泌戲曰旋沫翻成碧玉池添酥散作琉璃眼　又云右¶
補闕綦母旻博學有著述才性不飲茶著茶飲序曰釋¶
滯消壅一日之利暫佳瘠氣侵精終身之害斯大獲益¶
<pb:KR3k0055_WYG_395-8a>¶
則功歸茶力貽患則不謂茶灾豈非福近易知禍逺難¶
見　唐書陸羽字鴻漸不知所生或言有僧得諸水濵¶
畜之既長以易自筮得蹇之漸曰鴻漸于陸其羽可用¶
為儀乃以為氏名而字之羽嗜茶著經三篇言茶之原¶
之法之具尤備天下益知飲茶矣時鬻茶者至陶羽形¶
置煬突間祀為茶神　又曰貞元九年春初稅茶先是¶
諸道鹽鐵使張滂奏曰伏以去秋水灾詔令減稅今之¶
國用須有供備伏請出茶州縣及茶山外商人要畧委¶
<pb:KR3k0055_WYG_395-8b>¶
所由定三等時估每十稅一價錢充所放兩稅其明年¶
以後所得稅外收貯若諸州遭水旱賦稅不辦以此代¶
之詔曰可仍委張滂具處置條奏自是每嵗得錢四十¶
萬貫茶之有稅自此始也然稅無虚嵗遭水旱處未嘗¶
以茶稅錢拯贍　又曰太和七年正月呉蜀貢新茶皆¶
于冬中作法為之上務恭儉不欲逆其物性詔所貢新¶
茶宜于立春後造　又曰太和九年十月王涯獻茶以¶
涯為𣙜茶使茶之有稅自涯始　又曰太和九年十二¶
<pb:KR3k0055_WYG_395-9a>¶
月諸道鹽鐵轉運𣙜茶使令狐楚奏𣙜茶不便于民請¶
停從之　又曰元和十四年歸光州茶園于百姓從刺¶
史房免讓之請　又曰初常魯使西畨烹茶帳中畨人¶
問曰何為者魯曰滌煩療渴所謂茶也畨人曰我此亦¶
有命取以出指曰此壽州者此顧渚者此蘄門者　又¶
曰大中三年東都進一僧年一百三十嵗宣宗問服何¶
藥而致僧對曰臣少也賤素不知藥性惟嗜茶凡履處¶
惟茶是求或遇百椀不以為厭因賜名茶五十觔命居¶
<pb:KR3k0055_WYG_395-9b>¶
保壽寺名飲茶所曰茶寮　蠻甌志云覺林院僧志崇¶
收茶三等待客以驚雷筴(中/等)自奉以萱草帶(下/等)供佛以¶
紫茸香(上/等)客赴茶者皆以油囊盛餘瀝以歸　又云白¶
樂天入闗劉禹錫正病酒禹錫乃饋菊苗虀蘆菔鮓換¶
取樂天六班茶二囊以醒酒　杜陽編云同昌公主上¶
毎賜饌其茶則有緑華紫英之號　談苑云茶之精者¶
北苑名白乳頭江左有金䗶面李氏别命取其乳作片¶
或號曰京挺的乳二十餘品又有研膏茶即龍品也¶
<pb:KR3k0055_WYG_395-10a>¶
茶譜云甫里先生陸龜䝉嗜茶置園于顧渚山下嵗入¶
茶租自為品題以繼茶經　類林云和凝在朝率同列¶
遞日以茶相飲味劣者有罰號為茶社　宋史曰舊賜¶
大臣茶有龍鳯飾明徳太后曰此豈人臣可得命有司¶
别製入香京挺以賜之　歸田錄茶之品莫貴于龍鳯¶
團始于丁晉公(名/謂)成于蔡君謨始造小片龍茶凡二十¶
餘餅重一斤直金二兩然金可有而茶不可得每因南¶
郊致齋中書樞宻院各賜一餅四人分之宫人往往縷¶
<pb:KR3k0055_WYG_395-10b>¶
金其上其貴重如此故歐公聞而歎曰君謨士人爾何¶
作此作俑者可罪　潛確類書曰宋神宗制密雲龍哲¶
宗改為瑞雲祥龍徽宗品茶以白茶第一又製三色細¶
芽政和曰太平嘉瑞紹聖曰南山應瑞　又曰宣和庚¶
子漕臣鄭可聞始創為銀絲氷芽蓋將已揀熟芽剔去¶
秪取其心一縷用清泉漬之光瑩如銀絲方寸新胯小¶
龍蜿蜒其上號龍團勝雪去龍腦諸香遂為諸茶之冠¶
　七修彚藁曰明洪武二十四年詔天下産茶之地嵗¶
<pb:KR3k0055_WYG_395-11a>¶
有定額以建寧為上聼茶戸采進勿預有司茶名有四¶
探春先春次春紫筍不得碾揉為大小龍團¶
　　茶三¶
増穆陀樹葉　䝉頂石花(昔有客過茅君時當大暑茅/君于手巾内解茶人與一片)¶
(客食之五内清涼茅君曰此蓬萊山穆陀樹葉衆仙食/之以當飲又有寳文之蕊服之不飢謝幼貞詩摘寳文)¶
(之初蕊拾穆陀之/墜葉  下詳茶一)　青鳯髓　玉蟬膏(茶譜通考東川/之獸目綿州之)¶
(松嶺雅州之露芽南康之雲居饒池之仙芝霍山之黄/芽蘄門之團黄臨江之玉津蜀州之雀舌烏嘴潭州之)¶
(獨行靈草彭州之仙崖石花袁州之金片緑英建安之/青鳳髓岳州之黄翎毛岳陽之含膏冷劒南之緑昌明)¶
<pb:KR3k0055_WYG_395-11b>¶
(此皆唐宋時之産茶地及名也膏建人徐恪見遺/鄉信鋌子茶茶面印文曰玉蟬  一種曰清風使)　金¶
蕾珠蘖　雲液露芽(清虚子論茶曰時當初春和風降/玉露凝羣芳獻臭百艶交明或擬)¶
(宫中之錦繡或結上苑之綺屏獨此植之不以花麗不/以蕊呈而以葉貴始以芽萌金蕾珠蘖玉濤素塵  程)¶
(宣子茶銘石筋山脉鍾異于茶馨含雪尺秀起雷車采/之擷之收英歛華蘇蘭薪桂雲液露芽清風兩腋元浦)¶
(盈/涯)　六羡　九難(陸羽六羡歌不羡黄金罍不羡白玉/杯不羡朝入省不羡暮入臺千羡萬)¶
(羡西江水曽向竟陵/城下來  下詳茶一)　御史瓶　驛官庫(御史臺記御/史三院一曰)¶
(臺院其僚曰侍御史二曰殿院其僚曰殿中侍御史三/曰察院其僚曰監察御史察院㕔居南㑹昌初監察御)¶
(史鄭路所葺禮察㕔謂之松南有古松也刑察㕔謂之/魔㕔寢于此多鬼魔也兵察㕔掌中茶茶必市蜀之佳)¶
<pb:KR3k0055_WYG_395-12a>¶
(者貯于陶噐以防暑濕御史躬親監啟故謂之御史茶/瓶  茶録江南有驛官以幹事自任白太守曰驛中已)¶
(理請一閲之乃往初至一室為酒庫諸醖皆熟其外畫/神問何神也曰杜康刺史曰公有餘也又一室曰茶庫)¶
(諸茗畢備復有神問何神也曰陸鴻漸刺史益喜又有/一室曰葅庫諸葅畢具復有神問何神也曰蔡伯喈刺)¶
(史大笑曰/不必置此)　龍安騎火　㴩湖含膏(茶譜龍安有騎火/茶最為上品騎火)¶
(者言不在火前不在火後作也/  又曰義興有㴩湖之含膏)　魚目　蟹眼(因話録/李約汧)¶
(公子也一生不近粉黛性嗜茶嘗曰茶須緩火炙活火/煎活火謂炭火之有焰者當使湯無妄沸庶可養茶始)¶
(則魚目散布微微有聲中則四邊泉湧纍纍連珠終則/騰波鼓浪水氣全消謂之老湯三沸之法非活火不能)¶
(成也風東坡煮茶歌蟹眼已過魚眼生颼颼欲/作松  鳴䝉茸出磨細珠落眩轉遶甌飛雪輕)　鶴嶺¶
<pb:KR3k0055_WYG_395-12b>¶
　龍陂(茶譜龍州鶴嶺茶妙極面清異録開寳中竇儀/以新茶飲予味極美奩  標云龍陂山子茶龍)¶
(陂是顧渚/山之别境)¶
　　茶四¶
原芳冠六清味播九區(張載登成都樓詩云芳/茶冠六清溢味播九區)　煥如¶
積雪曄若春敷(見杜育/荈賦)　調神和内倦解慵除(同/上)　益¶
思少卧輕身明目(本草經云茗味苦生益州川谷微寒/無毒治五臟邪氣益意思令人少卧)¶
(能輕身明目去/疾消渴利小便)　飲茶令人少眠(博物志云飲真/茶令人少眠睡)　煩¶
悶恒仰真茶(劉琨與兄子群書曰前得安州乾茶二斤/吾患體中煩悶恒仰真茶汝可信致之)¶
<pb:KR3k0055_WYG_395-13a>¶
　酉平臯盧(廣州記云酉平縣出臯盧茗之/别名葉大而澀南人以為飲)　武陵最¶
好(荆州土地記武陵/七縣通出茶最好)　飲以為佳(四王遺事惠帝自荆/還洛黄門以瓦盂盛)¶
(茶上至尊/飲以為佳)　飲而醒焉(秦子云顧彦先曰有味如臛飲/而不醉無味如茶飲而醒焉醉)¶
(人何/用也)　水厄(見茶/二)　酪奴(魏錄曰瑯琊王肅昔事南朝/好茗飲蓴羮及過北又好羊)¶
(肉酪漿嘗云羊陸産之宗魚水族之長羊比魯齊之/大邦魚比邾莒之小國惟茗飲不中與酪漿作奴)¶
鬻茗(廣陵耆舊傳晉元帝時有老母每旦擎一噐茗往/市鬻之市人競買自旦至暮其噐不減所得錢散)¶
(路傍孤貧人或異之執而繫之/于獄夜擎所賣茗噐自牖飛去)　獲茗(神異記云虞洪/餘姚人入山采)¶
(茗遇一道士牽三青牛引洪至瀑布山曰吾丹丘子也/聞子善具飯常思見惠山有大茗可以相給祈子他日)¶
<pb:KR3k0055_WYG_395-13b>¶
(有甌蟻之餘相遺也洪即祀之/後遣家人入山果獲大茗焉)　増丹丘大茗(丹丘出/大茗服)¶
(之生/羽翼)　密雲龍(東坡集宻雲龍茶極為甘馨時黄秦鼂/張號蘇門四學士子瞻待之厚每來必)¶
(令侍妾朝雲取密雲龍/山谷有矞雲龍亦茶名)　聖陽花(雙林大士自往䝉頂/結菴種茶凡三年得)¶
(絶佳者號聖陽/花持歸供獻)　石巖白(蔡襄善别茶建安能仁院有/茶生石縫間蓋精品也僧采)¶
(造得入餅號石巖白以四餅遺蔡以四餅密遣人走京/師遺王内翰禹玉嵗餘蔡被召還闕訪禹玉禹玉命子)¶
(弟于茶筒中選精品碾以待蔡蔡捧茶未嘗輙曰此極/似能仁寺石巖白公何以得之禹玉未信索貼騐之乃)¶
(服/)　小峴春(小峴山在六安州出茶/名小峴春即六安茶也)　天柱茶(中朝故/事李徳)¶
(裕有親知授舒州牧李曰到郡日天柱峯茶可惠三四/角其人輙獻數斤李却之明年罷郡用意精求獲數角)¶
<pb:KR3k0055_WYG_395-14a>¶
(投之賛皇閱而受之曰此茶可消酒肉毒乃命烹一甌/沃于肉食以銀合閉之詰旦開視其肉已化為水矣)¶
　北苑茶(茶錄云茶味主于甘滑惟北苑鳯凰山連屬/諸焙所産者味佳隔苑諸山雖及時如意製)¶
(之色味皆重/莫能及也)　月團(盧仝謝孟簡惠茶歌開緘宛/見諌議面手閲月團三百片)　水¶
芽(宋姚寛云建茶有十綱第一第二綱太嫩第三綱最/妙惟龍團勝雪白茶二種謂之水芽先蒸後揀每一)¶
(芽先去外兩小葉謂之鳥蒂又次取兩葉謂之白合留/小心芽置于水中呼為水芽聚之稍多即研焙為二品)¶
(茶之極精好者每胯計工價近三十千/其他皆先揀而後蒸研其味次第減也)　乳頭蠟面(北/苑)¶
(焙茶之精者其名有龍鳯石乳滴乳白乳頭金/蠟面頭骨末骨粗骨山挺十二等以充國貢)　緑脚¶
碧乳(茶譜袁州之界橋其名甚著不若湖州之研膏紫/笋烹之有緑脚垂又曰&KR0276;州有舉巖茶片片方細)¶
<pb:KR3k0055_WYG_395-14b>¶
(所出雖少味極甘芳/煎之如碧玉乳也)　輕颷浮雲(茶賦輕颷浮雲之/美霜荷竹籜之差)¶
瑞草魁(杜牧之詩閩實東/南秀茶稱瑞草魁)　草中英(鄭愚茶詩嫩芽香/且靈吾謂草中英)¶
(夜臼和烟搗寒爐對雪烹/惟憂碧粉散常見緑花生)　黄金芽(盧仝歌天子未嘗/陽羡茶百草不敢)¶
(先開花仁風暗結珠蓓/蕾先春抽出黄金芽)　紫琳膄(茶/名)　森伯(清異記湯/悅有森伯)¶
(傳森伯/名茶也)　橄欖僊(陶彛詩生凉好喚雞酥/佛囘味宜稱橄欖仙)　甘草癖(陸/羽)¶
(嗜茶楊萃仲稱/其有甘草癖)　湯社(詳茶/二)　茶宴(錢起與趙莒為茶/宴又嘗過長孫宅)¶
(與朗上人/作茶㑹)　金沙(詳茶/一)　玉壘(茶譜玉壘關外寳唐山/有茶樹産于懸崖笋長)¶
(三寸五寸方/有一葉兩葉)　餻糜(長沙之石楠采芽為茶湘人以四/月四日摘楊桐草搗其汁拌米而)¶
<pb:KR3k0055_WYG_395-15a>¶
(蒸猶蒸糜之類必啜此茶/子去風也尤宜暑月飲之)　素濤(茶譜總叙黄金碾畔/雪塵飛碧玉瓶中素)¶
(濤/起)　帶烟蒸　口露疊(丁謂詩帶烟蒸雀舌口露疊龍/鱗作貢勝諸道先書秪一人)¶
　　茶五¶
増詩唐盧仝謝孟諌議寄新茶詩曰日髙三丈睡正濃¶
軍將叩門驚周公口云諫議送書信白絹斜封三道印¶
開緘宛見諌議面手閲月團三百片聞道新年入山裏¶
蟄蟲驚動春風起天子未嘗陽羡茶百花不敢先開花¶
仁風暗結珠蓓蕾先春抽出黄金芽摘鮮焙芳旋封裹¶
<pb:KR3k0055_WYG_395-15b>¶
至精至好且不奢至尊之餘合王公何事便到山人家¶
柴門反關無俗客紗帽籠頭自煎喫碧雲引風吹不斷¶
白花浮光凝椀面一椀喉吻潤二椀破孤悶三椀捜枯¶
腸惟有古文五千卷四椀發輕汗平生不平事盡向毛¶
孔散五椀肌骨清六椀通仙靈七椀喫不得惟覺兩腋¶
習習清風生　白居易睡後茶興憶揚同州詩曰昨晩¶
飲太多嵬峩連宵醉今朝餐又飽爛熳移時睡睡足摩¶
挲眼眼前無一事信脚遶池行偶然得幽致婆娑綠隂¶
<pb:KR3k0055_WYG_395-16a>¶
樹班駁青苔地此處置繩狀傍邊洗茶噐白瓷甌甚潔¶
紅爐炭方熾沫下麴塵香花浮魚眼沸盛來有佳色嚥¶
罷餘芳氣不見揚慕巢誰人知此味　顔真卿月夜啜¶
茶聮句曰泛花邀坐客代飲引清言醒酒宜華席留僧¶
想獨園不須攀月桂何假樹庭萱御史秋風勁尚書北¶
斗尊流華浄肌骨疏瀹滌心源不似春醪醉何辭綠菽¶
繁素瓷傳静夜芳草滿閒軒　盧綸新茶咏寄上西川¶
相公詩曰三獻蓬萊始一嘗日調金鼎閲芳香貯之玉¶
<pb:KR3k0055_WYG_395-16b>¶
合才半餅寄與阿連題數行　白居易謝李六郎中寄¶
蜀茶詩曰故情周匝向交親新茗分張及病身紅紙一¶
封書後信綠芽千片火前春湯添勺水煎魚眼末下刀¶
圭攪麴塵不寄他人先寄我應緣我是别茶人　施肩¶
吾蜀茗詞曰越椀初盛蜀茗新薄烟輕處攪來勻山僧¶
問我將何比欲道瓊漿却畏嗔　韋處厚茶嶺詩曰顧¶
渚呉商絶䝉山蜀信稀千叢因此始含露紫英肥　李¶
徳裕憶茗芽詩曰谷中春日暖漸憶啜茶英欲及清明¶
<pb:KR3k0055_WYG_395-17a>¶
火能消醉客心松花飄鼎泛蘭氣入甌輕飲罷閒無事¶
捫蘿溪上行　元稹一言至七言詩曰茶香葉嫩芽慕¶
詩客愛僧家碾雕白玉羅織紅紗銚煎黄蕊色椀轉麴¶
塵花夜後邀陪明月晨前命對朝霞洗盡古今人不倦¶
將知醉後豈堪誇　武元衡津梁寺采新茶詩曰靈卉¶
碧巖下荑英初散芳塗塗猶帶露采采不盈筐隂竇藏¶
烟濕單衣染焙香幸將調鼎味一為奏明光　曹鄴故¶
人寄茶詩曰劒外九華英緘題下玉京開時微月上碾¶
<pb:KR3k0055_WYG_395-17b>¶
處亂泉聲半夜招僧至孤吟對月烹碧澄霞脚碎香泛¶
乳花輕六腑睡神去數朝詩思清用餘不敢費留伴肘¶
書行　蜀州鄭使君寄鳥嘴茶因以贈荅八韻詩曰鳥¶
嘴擷渾芽精靈勝鏌鋣烹嘗方帶酒滋味更無茶拒碾¶
乾聲細撐封利頴斜衘蘆齊勁實啄木聚菁華盬損添¶
常誡薑宜著更誇得來抛道藥攜去就僧家旋覺前甌¶
淺還愁後信賖真慙故人意此惠敵丹砂　李羣玉龍¶
山人惠石廪方及團茶詩曰客有衡岳隠遺予石廩茶¶
<pb:KR3k0055_WYG_395-18a>¶
自云凌烟露采掇春山芽圭璧相壓疊積芳莫能加碾¶
成黄金粉輕嫩如松花紅爐炊霜枝越甌斟井華灘聲¶
起魚眼滿鼎漂清霞凝澄坐曉燈病眼如䝉紗一甌拂¶
昬寐襟鬲開煩拏顧渚與方山諸人留品差持甌黙吟¶
咏揺膝空咨嗟　薛能謝劉相公寄天柱茶詩曰兩串¶
春團敵夜光名題天柱印維揚偷嫌曼倩桃無味搗覺¶
嫦娥藥不香惜恐被分緣利市盡應難覓為供堂粗官¶
寄與真抛却頼有詩情合得嘗　鄭愚茶詩曰嫩芽香¶
<pb:KR3k0055_WYG_395-18b>¶
且靈吾謂草中英夜臼和烟搗寒爐對雪烹惟憂碧粉¶
散常見綠花生最是堪珍重能令睡思清　宋王令謝¶
張和仲惠寳雲茶詩曰故人有意真憐我靈荈封題寄¶
蓽門與療文園消渴病還招楚客獨醒魂烹來似帶呉¶
雲脚摘處應無榖雨痕果肯同嘗竹林下寒泉猶有惠¶
山存　韓駒謝人送鳯團及建茶詩曰山瓶慣識露芽¶
香細蒻匀排訝許方猶喜晩途官様在密羅深碾看飛¶
霜　秦觀咏茶詩曰茶實嘉木英其香乃天育芳不愧¶
<pb:KR3k0055_WYG_395-19a>¶
杜蘅清堪掩椒菊上客集堂葵圓月探奩&KR3875;玉鼎注漫¶
流金碾響杖竹侵尋發美鬯猗狔生乳粟經時不銷歇¶
衣袂帶芬郁幸䝉巾笥藏苦厭龍蘭續願君斥異類使¶
我全芬馥　徐道暉謝徐璣惠茶詩曰建芽惟上貢采¶
擷極艱辛不擬分竒品遥將寄野人角開秋月滿香入¶
井泉新靜室無來客碑黏陸羽真　朱喬年荅卓民表¶
送茶詩曰攪雲飛雪一畨新誰念幽人尚食陳髣髴三¶
生玉川子破除千餅建溪春喚回窅窅清都夢洗盡蓬¶
<pb:KR3k0055_WYG_395-19b>¶
&KR0382;渴肺塵便欲乘風度芹水却悲狡獪得君嗔　周必¶
大胡邦衡生日以詩送北苑八胯日鑄二瓶曰賀客稱¶
觴滿冠霞(樓/名)懸知酒渴正思茶尚書八餅分閩焙主簿¶
雙瓶揀越芽妙手合調金鼎鉉清風穏到玉皇家明年¶
敕使宣臺醜莫忘幽人賦葉嘉　楊萬里以六一泉煮¶
雙井茶詩曰鷹爪新茶蟹眼湯松風鳴雪兔毫霜細參¶
六一泉中味故有涪翁句子香日鑄建溪當退舍落霞¶
秋水夢還鄉何時歸上滕王閣自看風爐自煮嘗　陳¶
<pb:KR3k0055_WYG_395-20a>¶
蹇叔送新茶李聖喻郎中詩曰頭綱别様建溪春小璧¶
蒼龍浪得名細瀉谷簾珠顆露打成寒食杏花餳鷓斑¶
椀面雲縈字兔褐甌心雪作泓不待清風生兩腋清風¶
先向舌端生¶
原賦晉杜育荈賦曰靈山惟岳竒産所鍾厥生荈草彌¶
谷被岡承豐壤之滋潤受甘靈之霄降月惟初秋農功¶
少休結偶同侣是采是求水則岷方之注挹彼清流噐¶
澤陶簡出自東隅酌之以匏取式公劉惟兹初成沫沈¶
<pb:KR3k0055_WYG_395-20b>¶
華浮煥如積雪曄若春敷　増唐顧况茶賦曰皇天既¶
孕此靈物兮厚地復糅之而萌惜下國之偏多嗟上林¶
之不存至如羅玳筵展瑶席凝藻思閒靈液賜名臣留上¶
客谷鶯囀宫女嚬泛濃華潄芳津出恒品先衆珍君門¶
九重聖壽萬春此茶上達于天子也滋飯蔬之精素攻¶
肉食之羶膩發當暑之清吟滌通宵之昬寐杏樹桃花¶
之深洞竹林草堂之古寺乘槎海上來飛舄雲中至此¶
茶下被于幽人也雅曰不知我者謂我何求可憐翠澗¶
<pb:KR3k0055_WYG_395-21a>¶
隂中有泉流舒鐵如金之鼎越泥似玉之甌輕烟細珠¶
靄然浮爽氣淡烟風雨秋夢裏還錢懐中贈橘雖神秘¶
而焉求¶
増論宋徽宗論曰茶之為物擅甌閩之秀氣鍾山川之¶
靈禀袪襟滌滯致清導和本朝之興嵗修建溪之貢龍¶
團鳯餅名冠天下而壑源之品亦自此而盛延及于今¶
百廢俱舉海内㝠然垂拱密勿幸致無為縉紳之士韋¶
布之流沐浴膏澤薫陶徳化盛以雅尚相推從事茗飲¶
<pb:KR3k0055_WYG_395-21b>¶
故近嵗以來采擇之精製作之工品第之勝烹㸃之妙¶
莫不盛造其極碎玉鏘金啜英咀華較筐筴之精爭鑒¶
裁之别雖下士于此時不以蓄茶為羞可謂盛世之清¶
尚也嗚呼至治之世豈惟人得以盡其材而草木之靈¶
者亦得以盡其用矣偶因暇日研究精微所得之妙後¶
人有不自知為利害者敘本末列于二十篇號曰茶論¶
　宋黄儒後論余嘗論茶之精絶者其白合未開其細¶
如麥蓋得青陽之輕清者也又其山多帶砂石而號佳¶
<pb:KR3k0055_WYG_395-22a>¶
品者皆在山南蓋得朝陽之和者也余嘗事閒乘晷景¶
之明淨適軒亭之瀟灑一一皆取品試既而神水生于¶
華池愈甘而新其有助乎然建安之茶散人下者不為¶
也而得建安之精品不善炙蓋有得之者亦不能辨或¶
不善于烹試矣或非其時尤不善也况非其賔乎然未¶
有主賢而賔愚者也夫惟知此後盡茶之事昔者陸羽¶
號為知茶然羽之所知者皆今之所謂茶草何哉如鴻¶
漸所論蒸笋并葉畏流其膏蓋草茶味短而淡故常恐¶
<pb:KR3k0055_WYG_395-22b>¶
去膏建茶力厚而甘故惟欲去膏又論福建為未詳往¶
往得之其味極佳由是觀之鴻漸未嘗到建安歟¶
増記宋唐庚鬭茶記政和三年三月壬戍二三君子相¶
與鬭茶于寄傲齋予為取龍塘水烹之而第其品以某¶
為上某次之某閩人其所賫宜尤髙而又次然大較皆¶
精絶蓋嘗以為天下之物有宜得而不得不宜得而得¶
之者富貴有力之人或有所不能致而貧賤窮厄流離¶
遷徙之中或偶然獲焉所謂尺有所短寸有所長良不¶
<pb:KR3k0055_WYG_395-23a>¶
虚也唐李相衛公好飲惠山泉置驛𫝊送不逺數千里¶
而近世歐陽少師作龍茶錄序稱嘉祐七年親享明堂¶
致齋之夕始以小團分賜二府人給一餅不敢碾試至¶
今藏之時熈寧元年也吾聞茶不問團胯要之貴新水¶
不問江井要之貴活千里致水真偽固不可知就令識¶
真已非活水自嘉祐七年壬寅至熈寧元年戊申首尾¶
七年更閲三朝而賜茶猶在此豈復有茶也哉今吾提¶
瓶去龍塘無數十步此水宜茶昔人以為不減清逺峽¶
<pb:KR3k0055_WYG_395-23b>¶
而海道趨建安不數日可至故每嵗新茶不過三月至¶
矣罪戾之餘上寛不誅得與公從容談笑于此汲泉煮¶
茗取一時之適雖在田野孰與烹數千里之泉澆七年¶
之賜茗也哉此非吾君之力歟夫耕鑿食息終日䝉福¶
而不知為之者直愚民耳豈我軰謂邪是宜有所紀述¶
以無忘在上者之澤云¶
増表唐劉禹錫代武中丞謝新茶表二首云伏以貢自¶
外方名殊衆品效參藥石芳越椒蘭出自仙厨俯頒私¶
<pb:KR3k0055_WYG_395-24a>¶
室義同推食空荷于曲成責在素餐實慙于虚受　又¶
云方隅入貢采擷至珍自逺貢來以新為貴捧而觀妙¶
飲以滌煩顧蘭露而慙芳豈蔗漿而齊味既榮凡口倍¶
切丹心　柳宗元謝新茶表云大明首出得親仰于雲¶
霄渥澤遂行忽先霑于草木况兹靈味成自遐方照臨¶
而甲坼惟新姁嫗而芬芳可襲調六氣而成美扶萬壽¶
以效珍豈臣賤微膺此殊錫衘恩敢同于嘗酒餘慮方¶
切于飲氷　韓翃為田神玉謝茶表云臣智謝理戎功¶
<pb:KR3k0055_WYG_395-24b>¶
慙蕩冦前恩未報厚賜仍加念以炎蒸恤其暴露榮分¶
紫笋寵降朱宫味足觸邪助其正直香堪愈病沃以勤¶
勞呉主禮賢方聞置茗晉臣愛客纔有分茶豈如澤被¶
三軍仁加十乘¶
　　羮一¶
原劉熈釋名曰羮汪也汁汪郎也　說文曰羮五味之¶
和也燒豕肉羮也　廣雅曰羮謂之湆書曰若作和羮¶
爾惟鹽梅　増左傳云太羮不致　左傳曰和如羮焉¶
<pb:KR3k0055_WYG_395-25a>¶
水火醯醢鹽梅以烹魚肉燀之以薪宰夫和之齊之以¶
味濟其不及以泄其過君子食之以平其心　原周禮¶
天官烹人曰祭祀供太羮鉶羮賔客亦如之　禮曰食¶
居人之左羮居人之右毋嚃羮毋絮羮客絮羮主人辭¶
不能烹羮之有菜者用梜無菜者不用梜　又曰雉羮¶
雞羮兔羮芼羮食自諸侯以下至于庶人無等　又曰子¶
卯稷食菜羮夫人與君同庖　又曰不能食粥羮之以¶
菜可也　又曰大饗之禮尚𤣥酒而爼腥魚太羮不和¶
<pb:KR3k0055_WYG_395-25b>¶
有遺味者矣　又曰雉羮麥食脯羮折稌犬羮兔羮和¶
糝不蓼　又曰士不貳羮胾　詩義問曰鉶羮有菜鹽¶
豉其中菜為其形象可食因以鉶名　繆襲祭儀曰夏¶
祠和羮芼以葵秋祠和羮芼以葱冬祠和羮芼以韭¶
増廣志曰大渡蜂取其子得數升為羮亦可蒸食　臨¶
海水物志曰民皆好啖猴頭羮雖五肉臛不能及之其¶
俗言寧負千石之粟不願負猴頭羮臛　嶺表異録云¶
交趾人重不錄羮亦名先腦羮羮以羊鹿雞猪肉和骨¶
<pb:KR3k0055_WYG_395-26a>¶
同一釜煮之令極肥濃漉去肉進之葱薑調以五味貯¶
以盆噐置之盤中羮中有觜銀杓可受一升即揖讓多¶
自主人先舉即滿斟一杓内觜入鼻仰首徐傾之飲盡¶
傳杓如酒廵行之喫羮了然後續以諸饌謂之不錄㑹¶
交趾人或經營事務彌縫權要但備此㑹無不諧者¶
金門嵗節云洛陽人家端午煮术羮　秦子曰五味者¶
各稱一族之名合和一鼎名曰羮猶威重亷平恩合而¶
為信也　食經曰有猪蹄酸羮法胡羮法鷄羮法蔗苛¶
<pb:KR3k0055_WYG_395-26b>¶
鴨羮法　酉陽雜爼云蓴龜羮之絶美江東謂之一蓴¶
龜　桓驎七說曰河黿之羮齊以蘭梅芬芬甘㫖未咽¶
先滋　衛洪七開曰馨羮芬臛凝色生華　皇象書曰¶
想必醉令作醴梅相待　乞巧文曰捩手覆羮¶
　　羮二¶
増史記曰堯之有天下粢糲之食藜藿之羮　莊子曰¶
孔子厄于陳蔡之間七日不火食藜羮不糝　劉向新¶
序曰平公問叔向曰齊桓公合諸侯一匡天下如是君¶
<pb:KR3k0055_WYG_395-27a>¶
不知臣力何也師曠侍曰臣請以喻五味管仲善斷割¶
之隰朋善煎熬之賔須無齊和之羮已熟矣而進之¶
又曰魏文侯見箕季子日宴進糲餐𤓰瓠之羮曰豈不¶
能具五味欲我無歛于百姓以省養食之養也　史記¶
曰古者天子嘗以春秋解祠黄帝用一梟破鏡如淳曰¶
漢東郡送梟五日作梟羮以賜百官也　漢書云髙祖¶
微時與賔客過丘嫂食嫂厭叔與客陽為羮盡轑釡客¶
以故去七年十月封其子為羮頡侯　郭子曰陸士衡¶
<pb:KR3k0055_WYG_395-27b>¶
詣王武子武子有數斛羊酪指以示陸曰卿東呉何以¶
敵此陸云千里蓴羮未下鹽豉　晉書云桓温表王濬¶
之孫曰濬今三孫年出六十室如懸磬餬口江濵四節¶
蒸嘗菜羮不給　宋書曰湘州刺史王僧䖍引樂頤之¶
為主簿以同僚非人棄官去吏部郎庾景之嘗往候頤¶
之為設食惟枯魚菜葅景之曰我不能食之母聞之自¶
出嘗膳魚羮數種景之曰卿過于茅季偉吾非郭林宗¶
　又曰殷淳子孚有父風嘗與侍中何朂共食孚羮盡¶
<pb:KR3k0055_WYG_395-28a>¶
朂云益殷蓴羮朂司空無忌子也孚徐輟筯曰何無忌¶
諱　又曰朱修之為荆州刺史姊在鄉里飢寒不立修¶
之貴為刺史未曽供贍往姊家姊為設菜羮粗飯以激¶
之　又曰毛修之嘗為羊羮薦魏尚書以為絶味獻之¶
武帝大悅以為大官令被寵遂為尚書封南郡公大官¶
令如故　齊書云髙祖置酒為樂羮膾既至崔祖思謂¶
此味為南北所推侍中沈文季曰羮膾呉食非祖思所¶
解祖思曰炰鱉膾鯉似非勾呉之詩文季曰千里蓴羮¶
<pb:KR3k0055_WYG_395-28b>¶
豈闗魯衛之說王甚悅曰蓴羮故應還沈　後魏書曰¶
彭城王浟為滄州刺史有隰沃縣主簿張達嘗詣州投¶
人舍食鷄羮浟察知之守令畢集浟對衆謂達曰食羮¶
何不還價直也達即伏罪合境號為神明　李白𫝊曰¶
白召見金鑾殿帝賜食親為調羮　明皇雜錄云李林¶
甫子婿鄭平為户部員外一日林甫見其髮鬚斑白謂¶
平曰上明日當賜甘露羮鄭郎食此縱當華皓必轉&KR0066;¶
黒明日中使果至林甫第賜食中有甘露羮因食平平¶
<pb:KR3k0055_WYG_395-29a>¶
一夕鬢如漆　散録云柳公權以隔風紗作龍城記及¶
八朝名品號錦様書以進上方御剪刀麵月兒羮即命¶
分賜公權　類林云李徳裕窮奢極欲每食一杯羮其¶
費約錢三萬雜珠寳美玉雄黄丹砂煎汁為之三煎即¶
棄其滓　異物苑云陳思王製駞蹄為羮一甌值千金¶
號七寳羮　萬花谷云唐明皇命射上林鹿取血和腸¶
煎羮謂之熟洛河¶
　　羮三¶
<pb:KR3k0055_WYG_395-29b>¶
原梅蘇　韮芼(陸璣毛詩草木疏曰梅杏類也其子赤/而酢不可生噉煮而曝乾為蘇可煮羮)¶
(臛中一下/詳羮)　烹猴　斟雉(淮南子曰楚有烹猴者而召/其鄰人鄰人以為犬羮而甘)¶
(之後聞其猴據地而盡吐瀉其所食此未知味者和楚/詞曰彭鏗斟雉帝何饗王逸注曰彭鏗彭祖也好  滋)¶
(味善斟雉羮事帝堯/帝堯得羮而饗之也)　子期走楚　羊斟入鄭(戰國策/云中山)¶
(君饗大夫司馬子期在焉羊羮不遍子期怒走投楚說/王伐中山君君亡有二人隨問之曰臣父餓且死君下)¶
(壺餐哺之故來死君中山君曰吾以一杯羮致亡國以/一壺餐得二死士  劉向說苑曰鄭伐宋將戰華元殺)¶
(羊食士其御羊斟不與及鄭師戰曰疇昔之羊子為政/今日之事我為政輿入鄭師故敗君子謂羊斟非人也)¶
(以其私恨/敗國殄民)　増叔敖食菜　張翰思蓴(韓子曰孫叔敖/為令尹糲飯菜)¶
<pb:KR3k0055_WYG_395-30a>¶
(羮膾下/詳  二)　母遺　婢覆(左傳曰頴考叔有獻于鄭公公/賜之食食捨肉公問其故對曰)¶
(小人有母嘗小人之食未嘗君之羮請以遺之奉漢書/曰太尉劉寛性仁恕不妄喜怒嘗服朝服侍婢  肉羮)¶
(翻汚其衣婢遽收之寛神/色不異徐言羮爛汝手乎)　轑釜　分杯(上詳羮二四/  下詳羮)¶
　十逺　雙暈(清異錄石耳石髮石線海紫菜鹿角菜/天花蕈沙魚海鰾白石決明蝦魁腊用)¶
(雞羊鶉三汁和之十品不足聼闕之忌入别物恐倫類/雜則風韻去矣  又曰竇儼嘗病目幾䘮明良醫勸令)¶
(頻食羊眼儼遂終身/食之其家名雙暈羮)¶
　　羮四¶
増香芹(杜詩滑憶雕胡飯香聞錦帶羮/又云鮮鯽銀絲膾香芹碧澗羮)　玉糝(蘇子瞻/曰過子)¶
<pb:KR3k0055_WYG_395-30b>¶
(忽出新意以山芋作玉糝羮色香味皆竒絶作詩云香/似龍涎仍釅白味如牛乳更全清莫將南海金虀膾輕)¶
(比東坡/玉糝羮)　原太羮不致五味(鄭司農周禮注云太羮不/致五味鉶羮加鹽菜矣)¶
　和羮致其五味(詩注云和羮之/道致其五味)　大羮俱正衆味歸¶
宗(張翰豆/羮賦)　露葵之羮(宋玉諷/賦詳飯)　𤓰瓠之羮(新序/詳餐)　芍¶
藥之羮(揚雄魏都賦云甘/甜之和芍藥之羮)　鳬鶬之羮(傅毅七激云鳬/鶬之羮粉梁之)¶
(飯/)　蓴羮(詳羮/二)　豺羮(楚詞云鼎臑盈望和致芳/些内鶬鴿鵠味豺羮些)　蘭¶
椒馥芬(杜預云大羮生/華蘭椒馥芬)　眂夏時(周禮云羮齊眂夏/時注曰羮宜熱)¶
識毋和(後漢書云陸續坐事繫獄續母送至京師無緣/與續相聞母但作饋食付門卒以進之續對食)¶
<pb:KR3k0055_WYG_395-31a>¶
(悲泣不能自勝使者怪而問其故續曰母來不得相見/故泣耳使者怒吏卒通意召將案之續曰因食餉羮識)¶
(母所自調和母嘗截肉未嘗不/方斷葱以寸為度是以知之)　和如羮(詳羮/一)　酸若¶
苦(楚詞云和酸若苦陳呉羮些注云言呉人/工作羮和調甘酸其味若苦而復甘也)　有生肝¶
(韓子曰昭僖侯之時宰人上食而羮中有生肝焉昭侯/召宰人而誚之曰汝何為置生肝羮中宰人曰竊以為)¶
(有欲去上/食宰也)　無鹽豉(後漢書曰陶碩字公/超啖蕪菁羮無鹽豉)　藜羮不糝¶
(莊子詳/見糝)　煖羮不棄(六韜云堯王天下温/飯煖羮不酸不棄)　蔬食菜羮¶
(論語曰孔子雖疏食/菜羮𤓰祭必齊如也)　簞食豆羮(孟子曰茍非其人/簞食豆羮見于色)¶
竹王擊石出水(華陽國志云竹王常入山大石上命/作羮從者曰無水王以鈎擊石出水)¶
<pb:KR3k0055_WYG_395-31b>¶
子國投漿沃之(淮南子云太宰子朱侍飯于令尹子國/令尹子國歠羮而熱投巵漿而沃之明)¶
(日太宰子朱辭官而歸其僕曰楚太宰未易得也辭官/去之何也子朱曰令尹輕行而簡禮其辱人不難明年)¶
(伏郎尹而/笞之三百)　受羮反錦(左傳云叔鮒求貨于衛之蒭蕘/者衛人使屠伯饋叔向羮與一)¶
(筐錦叔向/受羮反錦)　趙琰不食(後魏書曰趙琰字叔起嘗送子/冀州聘室過路傍主人設羊羮)¶
(琰方知盗殺/卒辭不食)　蕭勵更衣(梁書曰蕭勵為廣州刺史徴/為太子左衛率勵性嗇儉而)¶
(噐度寛裕左右嘗將羮正胷/前翻之顔色不異徐呼更衣)　不糝(庾衮藜羮不糝門/人進飯曰已食訖)¶
　分羮(漢髙祖謂項羽曰若烹/太公辛分我一杯羮)　遺羮(戰國䇿云樂羊/圍中山其子在)¶
(中山中山人烹其子而遺之羮樂羊啜之盡文侯謂禇/帥賛曰樂羊以我故食其子對曰其子食之其誰不食)¶
<pb:KR3k0055_WYG_395-32a>¶
　(樂羊下中山文侯/賞其功而疑其心)　芼羮(内則云芼羮/菽麥惟所欲)　和羮(書若作/和羮爾)¶
　(惟鹽/梅)　羮定(儀禮定/熟也)　客以故去(詳羮/二)　齊以蘭梅(詳/羮)¶
　(一/)¶
　　　羮五¶
　原賦晉張翰豆羮賦曰孟秋嘉菽垂枝挺莢是刈是穫¶
　充簞盈篋香鑠和調周疾赴急¶
　¶
　¶
<pb:KR3k0055_WYG_395-32b>¶
　¶
　¶
　¶
　¶
　¶
　¶
　¶
御定淵鑑類函卷三百九十¶
