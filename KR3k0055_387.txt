# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.768305
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十二 
<pb:KR3k0055_WYG_387-1a>¶
　欽定四庫全書¶
御定淵鑑類函卷三百八十二¶
　　器物部一(器物總載簏案笥几匱胡牀/笈  箱              厨)　(巾箱匳/篋)¶
　　　(匣/筒)　(嚴器/箕帚)　(增筐筥/)　(籠/)¶
　　　器物總載一(食器并入/)¶
　增説文曰皿飯食之用器也　原易曰制器者尚其象¶
　　尚書曰人惟求舊器非求舊惟新　禮記曰御食於¶
　君君賜餘器之溉者不寫其餘皆寫　又曰祭器未成¶
<pb:KR3k0055_WYG_387-1b>¶
　不造燕器　月令曰仲春之月食麥與羊其器疏以達¶
　　又曰仲夏之月食菽與雞其器髙以粗　又曰仲秋¶
　之月食麻與犬其器廉以深　又曰仲冬之月食黍與¶
　彘其器閎以奄　又曰中央土食稷與牛其器圜以閎¶
　　又曰去器之無用者權置者令去之　鄒陽上梁孝¶
　王書曰蟠木離竒為萬乗器者以左右先為之容也¶
　增賈誼治安䇿曰天下大器也今人之器置諸安處則¶
　安置諸危處則危天下之情與器無異惟天子之所置¶
<pb:KR3k0055_WYG_387-2a>¶
之　又曰里諺曰欲投鼠而忌器此善喻也鼠近於器¶
尚憚不投恐傷其器况於貴臣之近主乎　老子曰埏¶
埴以為器當其無有器之用　原虞詡云不遇盤根錯¶
節無以别利器　晉樂斐目夏侯𤣥曰肅肅如入宗廟¶
中但見禮樂器　增地鏡圖曰齊器之象為牛楚器之¶
象為馬越器之象為蝦蟇宋器之象為白狗秦器之象¶
為䐁燕器之象為豖¶
　　器物總載二¶
<pb:KR3k0055_WYG_387-2b>¶
增史記曰舜陶於河濱器不苦窳　逸周書曰武王既¶
勝殷諸侯班宗彞作分器　家語曰孔子觀於魯桓公¶
之廟有攲器焉問守廟者曰此何器也曰宥坐之器孔¶
子曰吾聞宥坐之器者虗則敧中則正滿則覆顧謂弟¶
子曰試注水焉即操水而注之中而正滿而覆虗而攲¶
孔子喟然歎曰嗚呼物焉有滿而不覆者乎　史記曰¶
武帝有故銅器李少君曰此器齊桓公十年陳於柏寢¶
案其刻果然　又曰司馬相如與傭保雜作滌器於蜀¶
<pb:KR3k0055_WYG_387-3a>¶
中　原白帖曰呉鄭泉嗜酒臨卒曰願身化為土陶家¶
取為酒器　又曰晉武幸王氏家食器盡琉璃　增又¶
曰晉時敧器不存形製杜預創意造之　車頻秦書曰¶
苻堅建元年中新平縣民耕地獲玉器初有金雕者頗¶
知圖記王猛以為左道勸堅誅之雕臨死表堅曰新平¶
地古顓頊&KR0469;應出古帝王寳至是果得之　南史曰劉¶
杳字士深為東宮舍人昭明太子賜以瓠食器曰卿有¶
古人風故遺古人之器　唐書曰太宗嘗怪舜造漆器¶
<pb:KR3k0055_WYG_387-3b>¶
禹雕其俎諫者十餘不止小物何必爾邪褚遂良曰雕¶
琢害力農纂繡傷女工漆器不止必金為之金又不止¶
必玉為之故諫者救其源不使得開及夫橫流則無復¶
事矣　又曰鄧景山清約子弟饌不過草具用器止烏¶
漆　元結惡圓論曰元子家為圓轉之器以悦嬰兒友¶
人公植曰吾聞古惡圓之士歌曰寧方為卓不圓為卿¶
寧方為汙辱不圓為顯榮甚者終身不仰視曰吾惡天¶
圓柰何造圓轉之器悦媚嬰兒乎　唐書于頔𫝊頔請¶
<pb:KR3k0055_WYG_387-4a>¶
升襄州為大都督府初襄有髤器天下以為法至頔驕¶
蹇故方帥不法者號襄様節度¶
　　器物總載三¶
增銘明方孝孺食器銘曰汝飲而食當思爾職行而有¶
得斯無媿色節已以裕衆是為儉德嗇人以自封斯為¶
民賊毋以一食而忘天下母以茍安而忽永圖¶
　　案一¶
原説文曰案几屬也　增又曰檈圓案也　原方言曰¶
<pb:KR3k0055_WYG_387-4b>¶
案陳楚宋魏之間謂之□　鹽鐡論曰良民文杯畫案¶
婢妾衣紈履絲匹庶粺飯肉食所以亂治也　異苑曰¶
百丈山上有石房内有石案置石書二卷　夢書曰凡¶
夢見杯案賓客到多客大案少客小案¶
　　案二¶
原燕太子曰太子嘗與荆軻等案而食　楚漢春秋曰¶
項王使武涉説淮隂侯信曰臣事項王位不過中郎官¶
不過執㦸乃去楚歸漢漢王賜臣玉案之食玉具之劒¶
<pb:KR3k0055_WYG_387-5a>¶
臣背叛之内媿於心　漢書曰萬石君石奮子孫為小¶
吏歸謁萬石君必朝服見之不名子孫有過失不誚讓¶
為便坐對案不食然後諸子相責因長老肉袒謝罪改¶
之乃許　漢武故事曰武帝時東郡獻短人長五寸上¶
疑其山精常令案上行東方朔問曰巨靈汝何以叛阿¶
母健不　西京雜記曰武帝為七寳牀雜寳案設桂宮¶
中　增漢書曰貢禹奏曰見賜杯案盡文畫金銀飾非¶
當所以食臣下也　原東觀漢記曰更始韓夫人尤嗜¶
<pb:KR3k0055_WYG_387-5b>¶
酒每侍飲見常侍奏事輙怒曰帝方對我正用此時持¶
事來乎起抵破書案　又曰尹敏與班彪相厚每相與¶
語嘗屏案不食　又曰祭彤素清約在遼東三十年衣¶
無儲副帝嘉其功賜錢百萬及衣冠刀劎下至杯案食¶
物大小重疊　江表𫝊曰曹公平荆州乃欲伐呉張昭¶
等皆勸迎曹公唯周瑜魯肅諫拒之孫權㧞刀斫前奏¶
案曰諸將復有言迎北軍者與此案同　增南史曰江¶
秉之為新安太守在郡作書案一枚去官留以付庫¶
<pb:KR3k0055_WYG_387-6a>¶
　唐書曰唐起居舍人執筆隨宰相入殿夾香案分立¶
殿下　杜陽編曰同昌公主琢百寳為圓案　唐書曰¶
劉𤣥佐既貴母尚在見縣令走庭中白事退戒𤣥佐曰¶
長吏恐懼卑甚吾思而父吏於縣亦當爾而據案當之¶
可安乎𤣥佐感悟待下益加禮　五代史曰孫晟事李¶
昪父子二十餘年官至司空家益富驕每食不設几案¶
使衆伎各執一器環立而待號肉臺盤　宋史曰林特¶
精敏喜吏職據案終日不倦¶
<pb:KR3k0055_WYG_387-6b>¶
　　案三¶
原漆書　金度(魏武上雜物疏云御物有純銀鏤帶漆/畫書案一枚  東宮舊事云皇太子納)¶
(妃初拜有漆金/度足奏案一枚)　青玉　增白石(張衡四愁詩云美人/贈我錦繡段何以報)¶
(之青玉案山廣輿記曰張九齡未第/時建宅桂  中几案皆白石琢成)　原鳩飛　增蛇¶
繞(烈士𫝊云魏公子方食有鳩飛入其案下公子怪之/詳鳩  廣輿記云五代時陸昭符為刺史一日坐㕔)¶
(事雷雨暴至電光如金蛇繞案左右皆震仆昭符自若/撫案叱之雷電忽散得鐵索重百斤許徐命納庫中人)¶
(服其/雅量)¶
　　案四¶
<pb:KR3k0055_WYG_387-7a>¶
原俯舉(東觀漢記云梁鴻適呉依大家臯伯通廡下為/賃舂妻孟光為具食不敢於鴻前仰視舉案齊)¶
(眉伯通異之曰彼傭能使/其妻敬之如此非几人也)　跪奉(又云魏霸延平元年/仕為光禄大夫妻死)¶
(長兄伯為娶妻送至官舍霸曰年老兒子備具何用空/養他家老嫗為即自入拜其妻手奉案前跪霸曰不敢)¶
(相屈妻/慙求去)　子元三杯(漢書曰朱博字子元為御史大夫/為人亷不好酒色之宴自㣲賤至)¶
(富貴食不重味/案上不過三杯)　增祖深一肉(南史云梁郭祖深為南/津校尉加雲騎將軍常)¶
(服布&KR0237;素木案/食不過一肉)　與可噴飯(洋縣舊志云與可作亭篔/簹谷中蘇子瞻寄詩云料)¶
(得清貧儳太守渭濱千畝在胷中是日與可/同内人遊此燒筍晩食得詩失笑噴飯滿案)　原季齊¶
撒饌(廣陵𫝊云呉戒字季齊性剛直同業陳叔為賊戒/往見之叔為設食戒曰汝為賊柰何為人設食因)¶
<pb:KR3k0055_WYG_387-7b>¶
(舉案投江/令其撒饌)　趙王自持(史記云漢七年髙祖過趙趙王/張敖自持案進食禮甚恭髙祖)¶
(箕踞/罵之)　許后親奉(漢書云許后五日一朝皇太后於/長樂宮親奉案上食以婦道供養)¶
負版類楯(詳鏡三/象兵注)　增糊紙如銀(摭言云舉人多以白/紙糊案子靣鄭昌啚)¶
(詩曰新糊案/子其白如銀)　曹公視書(太平御覽云陸雲與兄機書/云按行曹公器物有奏案五)¶
(枚又作敧案/以卧視書)　原石虎行文(鄴中記云石虎以宮人為/女官門下通事又以玉案)¶
(行文/書)¶
　　案五¶
原銘漢李尤書案銘曰居則致樂承顔接賓承奉奏記¶
<pb:KR3k0055_WYG_387-8a>¶
通達詔刺尊上答下道合仁義　梁簡文帝書案銘曰¶
刻香鏤彩纎銀卷足照色黃金廻花青玉漆華映紫畫¶
製舒緑性廣知平文雕非曲厠質錦帷承芳綺縟敬客¶
禮賢恭思儼束披古通今察姦理俗仁義可安忠貞自¶
燭鑒矣勒銘知㣲敬朂　增宋鼂无咎八仙案銘曰東¶
臯松菊堂飲中八仙案八仙何必來松菊自吾栽¶
　　几一¶
增釋名曰几庋也所以庋物也　器物叢談曰几案屬¶
<pb:KR3k0055_WYG_387-8b>¶
長五尺髙二尺廣一尺兩端赤中央黑几所以依凭之¶
具然非尊者不之設所以示優寵也人几在左神几在¶
右又不可以不辨也　原李尤几銘序曰黃帝軒轅恐¶
事之有闕作輿几之法　增毛詩曰戚戚兄弟莫逺具¶
爾或肆之筵或授之几　原周禮司几筵曰諸侯祭祀¶
席蒲筵繢純加莞席紛純右彫几昨席莞筵紛純加繅¶
席畫純筵國賔于牖前亦如之左彤几甸役則設熊席¶
右漆几　又曰凡吉事變几鄭注王祭宗廟祼于室饋¶
<pb:KR3k0055_WYG_387-9a>¶
食于堂繹于祊每事易几神事示新　又曰仲秋之月¶
養衰老授几杖　禮記曰進几杖者拂之　又曰謀于¶
長者必操几杖以從之　又曰龜䇿几杖席蓋重素袗¶
絺綌不入公門　又曰父母舅姑之衣衾簟席枕几不¶
𫝊　增又曰乗車必以几　又曰大夫七十致仕則必¶
賜之几杖　原左傳薳啟疆曰聖王務行禮不求恥人¶
朝聘有珪享頫有璋小有述職大有廵功設几而不倚¶
爵盈而不飲宴有好貨飱有陪鼎入有郊勞出有贈賄¶
<pb:KR3k0055_WYG_387-9b>¶
禮之至也　增蘇軾詩曰世家不可恃如倚折足几¶
　　几二¶
原左傳曰諸侯之師乆於偪陽荀偃士匄請於荀罃曰¶
水潦將降懼不能歸請班師智伯怒投之以几出於其¶
間(出偃匄之間也/智伯荀&KR0631;字也)　莊子曰南郭子綦隱几而坐仰天¶
而&KR0821;㗳焉似䘮其偶顔成子游立侍乎前曰何居乎形¶
固可使如槁木心固可使如死灰乎今之隱几者非昔¶
之隱几者也　戰國䇿郭隗謂燕昭王曰隱几據杖眄¶
<pb:KR3k0055_WYG_387-10a>¶
視相使則厮役之人至　增廣輿記曰梁孝王嘗集諸¶
遊士於曜華宮使各賦枚乗賦栁路喬如賦鶴公孫詭¶
賦文鹿鄒陽賦酒公孫乗賦月羊勝賦屏風韓安國賦¶
几不成鄒陽代韓鄒罰酒枚乗諸人賜絹各五匹　原¶
漢書詔太師孔光曰聖人之後先師之子德行純淑道¶
術通明居四輔職輔導於帝今年耆有疾俊乂大臣惟¶
國之重書曰母遺耉老國之將興尊師而重傅其令太¶
師母朝十日一賜餐賜太師靈壽杖黃門令為太師省¶
<pb:KR3k0055_WYG_387-10b>¶
坐置几太師入省中用杖　又曰朱博遷琅邪太守齊¶
部舒緩養名右曹掾史皆移病卧博奮䫇抵觸其几曰¶
觀齊兒欲以此為俗耶乃召見諸曹吏書佐及縣大吏¶
選其可用者皆斥罷諸病吏　增東觀漢記曰黃香為¶
尚書郎以香父尚在賜卧几靈壽杖　原續漢書曰大¶
將軍何進辟鄭𤣥𤣥以進權戚不敢遲意不得已而詣¶
之進為設几杖待之甚優𤣥不受朝服而以幅巾見一¶
宿逃去　漢舊儀曰祭天用玉几玉器　魏武上雜物¶
<pb:KR3k0055_WYG_387-11a>¶
疏曰御物三十種有上車漆畫重几大小各一枚　魏¶
志太祖以素几賜毛玠曰君有古人之風故賜古人之¶
器　續漢書曰魏文帝賜楊彪几杖以彰舊德　竹林¶
七賢論曰魏封晉文王王辭公卿皆當喻㫖司空鄭沖¶
馳使從阮籍求其文立待之籍時在袁孝尼家宿醉扶¶
而起書几版為文無所治定乃寫封信　增晉書曰王¶
羲之字逸少嘗詣門生家見棐几滑淨因書之真草相¶
半後其父誤刮之門生驚懊累日　原鄴中記曰石虎¶
<pb:KR3k0055_WYG_387-11b>¶
御坐几悉漆雕畫以五色　增南史曰沈麟士字雲禎¶
隱居以篤學為務恒慿素几鼓素琴　陳書曰王沖為¶
太子少傅髙祖以沖前代舊臣特申長幼之敬文帝即¶
位益加尊重嘗從幸司空徐度宅宴筵之上賜之以几¶
　宋史曰蘇雲卿與張浚為布衣交浚相馳書函屬豫¶
章帥及漕帥漕為遊士訪之入圃雲卿曰客何來延入¶
室土銼竹几地無纎塵卒不應召　廣輿記曰龔開字¶
聖子淮隂人宋亡不仕家益貧賓客造訪至無几席一¶
<pb:KR3k0055_WYG_387-12a>¶
子名浚每俯伏榻上就背按紙作唐馬圖甚工一出人¶
輙以數十金易之¶
　　几三¶
增狐文　烏皮(雲仙散録云房夀六月召客凭狐文几/  杜甫詩云拂拭烏皮几喜聞樵牧音)¶
　覆雲紈　加綈錦(拾遺記云瀛洲南有金鑾之觀中/有寳几覆以雲紈之素  西京雜)¶
(記云漢制天子玉几冬則加綈錦其上謂之綈/几公侯皆以木為几冬則以細罽為橐以慿之)　原孤¶
鵠蟠膝　曲木抱腰(語林云任元褒為光禄勲孫翊往/詣之見門吏憑几視孫入語任曰)¶
(吏憑几對客為不禮任便推之吏答曰得罰體痛以横/木扶持非憑几也孫曰直木橫施值其兩足便為憑几)¶
<pb:KR3k0055_WYG_387-12b>¶
(何必孤鵠蟠/膝曲木抱腰)¶
　　几四¶
增桐木(神仙傳云葛仙公憑桐木几於女几山學/仙得道後几化為白麂三足時出於山上)　靈¶
檀(元觀手鈔云謝霜囘有七寳靈檀之几几上有文字/隨意所及文字輙見故道經云世有靈檀則百事可)¶
(圖世有神𤓰/則飲食可廢)　步挽(潛確類書曰道武賜元/纂步挽几以優異之)　連理(廣/輿)¶
(記云庾易字幼時新野人徙居江陵雅性恬静以文史/自娯長史袁彖慕其風贈以鹿角書格蚌盤牙筆易將)¶
(連理几竹翹/書格報之)　原書誦訓(國語左史倚相曰倚几有誦/訓之諫注云誦訓工師所誦)¶
(之諌書/之於几)　盛真經(漢武内傳曰帝受西王母五岳真經/六甲靈符十二事盛以黄金几封以)¶
<pb:KR3k0055_WYG_387-13a>¶
(白玉函以/珊瑚為牀)　陳蕃設(漢雜事云陳蕃請徐穉為功曹及/師友祭酒時設東西之坐重席漆)¶
(几以/候之)　呂布斫(魏志曰呂布遣陳登至太祖求徐州牧/登因陳布勇而無謀宜早誅之太祖悦)¶
(及登還布㧞/㦸斫几責之)　劉政造(異苑云歴陽石秀之倏有一人/著平巾袴褶語之曰聞君巧侔)¶
(班匠刻几尤妙太山府君相召秀/之自陳云劉政能造數旬而殞)　孔融憑(九州春秋/曰孔融為)¶
(北海太守為袁譚所攻流矢雨集矛㦸/内接然融憑几安坐讀書論義自若也)　石室玉几(馮/明)¶
(生别傳云岱宗山/石室有金牀玉几)　海島金几(幽明録云海中有金臺/内有金几雕文備制)¶
　　几五¶
原詩齊謝朓詠烏皮隱几詩曰蟠木生附枝刻削豈無¶
<pb:KR3k0055_WYG_387-13b>¶
施取則龍文鼎三趾獻光儀勿言素韋潔白沙尚推移¶
曲躬奉㣲用聊承終宴疲¶
原賦漢鄒陽几賦曰髙樹凌雲蟠紆煩冤旁生附枝王¶
命公輸之徒荷斧斤援葛虆攀喬枝上不測之絶頂伐¶
之以歸𦕈者督直聾者磨礱齊貢金斧楚入名工廼成¶
斯几離竒髣髴似龍盤馬廻鳳去鸞歸君王憑之聖德¶
日躋¶
增文唐栁宗元斬曲几文曰后皇植物所貴乎直聖主¶
<pb:KR3k0055_WYG_387-14a>¶
取焉以建家國亘為棟楹齊為閫閲外隅平端中室謹¶
飭度焉以几維量之則君子馮之以輔其德末代淫巧¶
不師古式斷茲揉木以限肘腋敧形詭狀曲呈詐力制¶
類竒邪用絶繩墨勾身陋狹危足僻側支不得舒脅不¶
遑息佘明斯畜以亂人極追咎厥始惟物之殘禀氣失¶
中遭生不完託地墝垤反時燠寒鬱悶結澀癃蹇艱難¶
不可以逺遂虧其端離竒詰屈縮恧巑岏舍蝎孕蠹外¶
邪中乾或因先容以售其蟠病夫甘焉制器以安彼風¶
<pb:KR3k0055_WYG_387-14b>¶
毒敗形隂沴遷魄禍氣侵骨滛神化脈體仄筋倦榮&KR0446;¶
衛逆乃喜茲物以為已適器之不祥莫是為敵烏可昵¶
近以招禍癖且人道甚惡惟曲為先在心為賊在口為¶
愆在肩為僂在膝為攣戚施踦跂匍匐拘拳古皆斥逺¶
莫致於前問誰其類惡木盗泉朝歌㢠廻車簡牘載焉昭¶
王市骨樂毅歸燕今我斬此以希古賢諂諛宜惕正直¶
宜宣道焉是達法焉是專咨爾君子曷不乾乾既和且¶
平獲祐於天去惡在㣲慎保其𫝊¶
<pb:KR3k0055_WYG_387-15a>¶
增銘黃帝几銘曰予居民上揺揺恐夕不至朝惕惕恐¶
朝不及夕兢兢慄慄日慎一日人莫躓於山而躓於垤¶
　武王几銘曰皇皇惟敬口口生垢口戕口　原漢李¶
尤牀几銘曰虗左致賢設坐來賔筵牀對几盛養已陳¶
殽仁飯義枕典席文道可醉飽何必清醇西伯善養二¶
老來遊　晉張華倚几銘曰倚几之設設而不倚作器¶
於此成禮於彼　蘇彦隱几銘曰良匠造器妙巧應規¶
俯仰灼照商畧神竒假物興思須以忘疲　增宋陳堯¶
<pb:KR3k0055_WYG_387-15b>¶
佐几銘曰親仁可以自託友賢可以自扶求仁得仁必¶
馳必驅若隱几以召憑几而呼則仁賢斯遯厮役來趨¶
嗚呼賢既遯身即孤　晏殊几銘曰小飯防饐跬行虞¶
跌巾有角墊衣存衽□惟忠與孝則罔摧折　鼂補之¶
几銘曰仲逺好學辭藻良贍逸然有子貢之感時倦而¶
願息聞之吾師曰生無所息仲逺其務自强而夕惕¶
　　胡牀一¶
增詩話曰今之交牀本自外國來始名胡牀隋以䜟改¶
<pb:KR3k0055_WYG_387-16a>¶
名交牀唐穆宗時又名繩牀¶
　　胡牀二¶
增風俗通曰漢靈帝好胡牀　原曹瞞𫝊曰操與馬超¶
戰將過河前隊適渡超等掩至操恚猶坐胡牀不起張¶
郃等見事急引操入船得渡　魏畧曰裴潛為兖州刺¶
史時嘗作一胡林及其去也留以挂柱　魏志曰蘇則¶
從文帝行獵槎桎㧞失鹿帝大怒踞胡牀㧞刀悉收督¶
吏將斬之則稽首曰臣聞古之聖王不以禽獸害人今¶
<pb:KR3k0055_WYG_387-16b>¶
陛下方隆唐堯之化而以獵戲多殺羣臣臣愚以為不¶
可敢以死請帝曰卿直臣也皆赦之然以此見憚　語¶
林曰謝鎮西著紫羅襦據胡牀在大市佛圖門樓上彈¶
琵琶作大道曲　晉書曰謝萬嘗詣王恬坐少時王入¶
内謝喜謂必厚供待良乆沐頭散髪而出亦復不坐乃¶
據胡牀在中庭曬頭神氣傲然了無相酬對意　世説¶
曰庾太尉在武昌時秋夜氣景始佳諸佐吏殷浩之徒¶
共登城南樓理詠音調甚遒俄而庾公率左右步來諸¶
<pb:KR3k0055_WYG_387-17a>¶
賢欲起避之亮徐曰諸君少住老子於此處興復不淺¶
因便據胡牀與諸賢士談詠竟夕　晉中興書曰王猛¶
少貧賤常至洛陽貨畚有一人於市貴買其畚云隨我¶
去取直猛隨去忽至深山中見一公據胡牀頭鬢悉白¶
猛因拜公曰王公何縁拜即十倍酬畚既出顧視乃嵩¶
髙山也　增晉書曰王子猷泊舟清溪聞桓子野善笛¶
而不識遇桓於岸上過客有識之者云此是桓子野王¶
便令人通問聞君善笛試為我一奏桓素聞王名即便¶
<pb:KR3k0055_WYG_387-17b>¶
廻下車據胡牀作三調弄畢便去主客不交一言　梁¶
書曰武帝軍至新林楊公則自越城移屯領軍府疊北¶
樓與南掖門相對嘗登樓望戰城中遥見麾蓋縱神鋒¶
弩射之矢貫胡牀左右皆失色公則曰虜幾中吾脚談¶
笑如初　五代史曰梁太祖命武士執朱珍諸將霍存¶
等十餘人叩頭救珍太祖大怒舉胡牀擲之曰方珍殺¶
唐賓時獨不救之耶　宋史曰曹彬為晉州兵馬都監¶
一日與主帥暨賓從環坐於野㑹鄰道守將走价馳書¶
<pb:KR3k0055_WYG_387-18a>¶
來詣使者素不識彬潛問人曰誰為曹監軍有指彬以¶
示之使人以為紿巳笑曰豈有貴戚近臣而衣弋綈袍¶
坐素胡牀者乎審視之方信　明通紀曰偽漢丞相胡¶
廷瑞守南昌見江州破遣將鄭仁傑詣軍門約降請禁¶
止若干事上初有難意劉基自後踢所坐胡牀上悟許¶
之¶
　　胡牀三¶
增金飾　寳装(宋書云宗慤拜右諫議大夫參知政事/㑹朝廷以金飾胡牀及金抹器賜唃厮)¶
<pb:KR3k0055_WYG_387-18b>¶
(羅宗慤曰繁纓諸侯之馬飾猶不可與陪臣況以乗輿/之器賜外臣不若加賜金帛  北齊書云武成胡后布)¶
(金錢於沙門曇獻席下又挂寳装胡/牀於獻屋壁武成平生之所御者也)¶
　　胡牀四¶
原詩梁庾肩吾詠胡牀詩曰𫝊名乃外域入用信中京¶
足敧形已正文斜體自平臨堂對逺客命旅誓初征何¶
如淄館下淹留奉盛明¶
　　巾箱一¶
增齊書曰王儉令學士隸事多者與巾箱服飾陸澄後¶
<pb:KR3k0055_WYG_387-19a>¶
來更出諸人所不知事各數條遂并舊物奪去　續仙¶
記曰張果老白驢休則疊之如紙置巾箱中以水噀之¶
復成驢¶
　　巾箱二¶
原内果　出藥(世語云盛法濟者有男年二十歲得疾/經年不愈有神來語言牀席不淨神何)¶
(處坐濟曰有漆巾箱甚淨神何不入箱中神曰大佳乃/出箱中物因内新果于箱中㣲覺有聲以蓋覆之聞箱)¶
(中動揺即持之可五升米重便取果出於鐵鑊煮之百/餘沸出乃成灰其男服灰即愈  述異記云漢末時有)¶
(一人腹内痛晝夜不眠敕其子曰吾氣絶後可剖視之/死後其子果剖之得一銅鎗後華佗聞之便往出巾箱)¶
<pb:KR3k0055_WYG_387-19b>¶
(内藥投之鎗/即化為清酒)　增化珠　原收雀(宋書云元兇劭姊東/陽公主召女巫嚴道)¶
(有云天神當賜符應時主夕卧見流光相隨狀若螢火/遂入巾箱化為雙珠圓青可愛遂為巫蠱  北堂書鈔)¶
(云楊寳見黃雀/被創收於巾箱)　有一卷　置五經(漢武内𫝊云武帝/見西王母巾箱中)¶
(有一卷小書王母曰此五岳真形圖昨青城諸仙就我/求今當付之  齊書曰衡陽王鈞常手自細書寫五經)¶
(部為一卷置於巾箱中以備遺忘侍讀賀价問曰殿下/家自有墳索何須蠅頭細書别藏巾箱中答曰巾箱中)¶
(有五經於檢閲易且一更手寫則永不忘/諸王聞而争效為巾箱五經自此始也)¶
　　笈一¶
增説文曰极(同/笈)驢上負也　風俗記曰笈學士所以負¶
<pb:KR3k0055_WYG_387-20a>¶
書箱如冠籍箱也¶
　　笈二¶
增漢武内𫝊曰上元夫人語武帝曰阿母令以瓊笈妙¶
藴發紫臺之文賜汝　原謝承後漢書曰包咸字子良¶
少為諸生受業長安負笈追師　又曰蘇章字士成北¶
海人負笈追師不逺萬里　又曰髙𢎞字伯武河内山¶
陽人也為琅邪相到官自負笈單步入界聽探風俗厚¶
薄　增又曰方儲字聖明負笈到三輔無術不覽　原¶
<pb:KR3k0055_WYG_387-20b>¶
又曰李固父為三公而固嘗步行負笈千里從師¶
　　笈三¶
原尋師　弔友(謝承後漢書曰袁宏博覽羣書六藝常/負笈尋師變易姓名  又曰徐穉字孺)¶
(子公車五徵皆不降志其/友䘮負笈赴弔於百里外)　賣卜　增負書(又云郎宗/字仲緩負)¶
(笈賣卜給食諸公表上博士徵/宗宗負笈遁去  下詳笈一)¶
　　箱一¶
原齊書曰褚炫居身清正為吏部尚書出行左右捧黄¶
紙帽箱風吹紙剥殆盡¶
<pb:KR3k0055_WYG_387-21a>¶
　　箱二¶
原曹公器物　王氏朝儀(陸雲與兄機書云一日案行/并視曹公器物有書箱在奏)¶
(案大小五枚書車又作岐案以卧視書扇如呉扇亦在/書箱想兄識彦髙書箱甚似之  南史云王淮之四世)¶
(練悉朝儀緘之青/箱世號青箱王氏)¶
　　簏一¶
增説文曰簏竹髙箧也¶
　　簏二¶
原東宮舊事曰太子納妃有漆文金装衣簏　晉中興¶
<pb:KR3k0055_WYG_387-21b>¶
書曰王敦害周顗籍其家止見有素簏數枚中有故絮¶
　北堂書鈔曰祖約料財物客至以兩小簏著背後傾¶
身障之　晉書曰劉栁為僕射時右丞傅廸廣讀書而¶
不解其義栁惟讀老子而已廸每輕栁栁曰卿讀書而¶
無所解可謂書簏矣　增廣輿記曰李善字次□江夏¶
人有雅行淹貫古今不能屬辭人號之書簏¶
　　簏三¶
原受絹　增借書(世語云楊脩與丁儀兄弟皆欲以曹/植為嗣太子患之以車載廢簏内呉)¶
<pb:KR3k0055_WYG_387-22a>¶
(質與謀楊脩白太祖太子懼告質質曰明日復以簏受/絹車内以惑之脩必重白推而無驗則彼受罪矣太子)¶
(從之脩果重白無人太祖由是疑焉城廣輿記云宋令/狐揆卜築溳溪之上嘗雪中跨馬入  詣張君房借書)¶
(令蒼頭攜簏負琴以隨揆乃長吟曰借書/離近郭冒雪度寒溪友人林逸繪圖以贈)¶
　　笥一¶
增説文曰簞笥(圓曰簞/方曰笥)飯及衣之器也　原尚書曰惟¶
衣裳在笥¶
　　笥二¶
原遺餅　進飯(東觀漢記曰上問第五倫曰卿為市掾/人有遺卿母一笥餅卿從外來見之奪)¶
<pb:KR3k0055_WYG_387-22b>¶
(母笥探口中餅出之倫對曰實無此衆人以臣愚蔽故/為生此語  又曰上聞王郎將軍至復驚去馮異進一)¶
(笥麥飯/兔肩)　藏神龜　增盛寳鏡(莊子曰楚有神龜死三/歲矣王巾笥而藏之)¶
(西京雜記云宣帝以/琥珀笥盛身毒寳鏡)¶
　　笥三¶
原獻笥(呉越春秋曰越以文/笥七枚獻於呉王)　發笥(夫子廟素書云/發吾笥鍾離意)¶
經笥(後漢書曰邊孝先自/云腹便便五經笥)　綬笥(馮緄開綬笥有/兩赤蛇詳卜筮)　葦¶
笥(風俗通云孝靈帝建寧中京師長者皆以方葦笥為/妝具時有識者竊言葦方笥郡國讞箧也今用之天)¶
(下皆當有罪讞於理官也後黨錮皆讞/廷尉人名悉入葦方笥中斯為驗矣)　竹笥(北堂書/鈔云戴)¶
<pb:KR3k0055_WYG_387-23a>¶
(良五女練裳布被竹笥木屐而遣之又按唐書云大厯/八年晉州男子郇謨以麻總髪持竹笥葦席行哭長安)¶
(東市人問之曰我有字三十欲以獻上字言一事即不/中以笥貯屍席稾而棄之京兆以聞帝召見賜以衣)¶
　增去任餘縑(唐書曰元德秀為魯山令所得俸悉/散孤貧任滿笥餘一縑駕柴車而去)¶
著書藏稾(韻府云趙宋孫甫字之翰著唐書七十五卷/常别緘其槀於笥一日出而家失火弟子負)¶
(其笥避之於池島邊還及門/曰書笥在乎曰在餘無所問)¶
　　笥四¶
原銘後漢胡廣笥銘曰休矣斯笥凡器為式受相君子¶
承此印紱帝命所賚用褒令德備以自修所以自敕忠¶
<pb:KR3k0055_WYG_387-23b>¶
肅恭懿鮮不為則靡悔靡吝神人致福¶
　　匱一¶
增説文曰匱櫝也匣也　韓愈曰伯樂之廄多良馬卞¶
和之匱多美玉¶
　　匱二¶
原晉書曰甘卓性先寛和忽便彊塞徑還襄陽意氣騷¶
擾舉動失常其家金匱鳴聲似搥鏡清而悲巫云金匱¶
將離是以悲鳴襄陽太守周憲等承望敦意害卓　增¶
<pb:KR3k0055_WYG_387-24a>¶
唐書曰王伾闒茸無大志通天下賕謝日月不闕為巨¶
匱裁竅以受珍使不可出則寢其上　廣輿記曰蘇躭¶
郴人事母以孝聞一日忽告母曰仙道已成上帝來召¶
母曰吾誰養乃留一匱云所需即有　元史曰伊嚕布¶
哈為浙西亷訪使㑹張士誠據浙西僭王號度弗可與¶
並處令姪同壽具舟載妻子自匿身木匱中蔽以稾秸¶
脱走至慶元¶
　　匱三¶
<pb:KR3k0055_WYG_387-24b>¶
原玉櫝　金縢(左傳云昭公七年齊伐燕燕人行成盟/於濡上燕人歸燕姬賂以瑶甕玉櫝斝)¶
(耳不克而還匱尚/書云金縢之)　增藏漦　原賣珠(周紀云夏后之/衰二神龍止於)¶
(庭及請其漦藏之龍亡而漦在櫝椒韓子云楚人有賣/其珠於鄭者為木蘭之匱熏以桂  綴以珠玉節以玫)¶
(瑰輯以羽翠鄭人買其匱而還其珠/此可謂善買匱未可謂善鬻珠也)　紬書　藏劵(司/馬)¶
(遷𫝊云紬金匱石室之書匱漢書云髙祖與功/臣剖符作誓丹書鐵劵金  石室藏之宗廟)¶
增銘漢李尤匱匣銘曰國有都邑家有匣匱貨賄之用¶
我之利器¶
　　厨一¶
<pb:KR3k0055_WYG_387-25a>¶
增東宮舊事曰皇太子初拜有柏書厨一梓書厨一¶
齊書曰陸澄當世稱為碩學讀易三年不解文義欲撰¶
宋書竟不成王儉戲之曰陸公書厨也　南史曰衡陽¶
王鈞母區貴人卒鈞哀毁甚先是貴人以華釵厨子賜¶
鈞以為玩弄貴人亡後每歲時及朔望輙開視再拜哽¶
咽見者皆為之悲¶
　　厨二¶
增施牀(魏畧云扈累字伯重京北人常隨青牛先生先/生性方正曉知星厯風角鳥情累得其術有婦)¶
<pb:KR3k0055_WYG_387-25b>¶
(無子後亦䘮婦獨居道側以/甎為障施一厨牀食宿其中)　寄畫(晉陽秋云顧愷之/尤好丹青嘗以一)¶
(厨畫寄桓𤣥悉糊題其前𤣥乃發厨後而取之封題如/舊以還之愷之見封題如初但失其畫直云妙畫通靈)¶
(變化而去猶/人登仙也)¶
　　箧一¶
增説文曰匧(同/箧)椷藏也　禮記曰入學鼓箧遜其業也¶
　　箧二¶
原莊子曰將為胠箧之盗固扃鐍然大盗至則必負匱¶
揭箧而趨　增風俗通曰岱宗上有金箧玉䇿能占人¶
<pb:KR3k0055_WYG_387-26a>¶
修短漢武探䇿得十八乃倒讀曰八十果應　原漢書¶
曰武帝行幸河東嘗亡書三箧張安世識之具作其事¶
後購求得書相校無遺　增魏志曰胡質為征東將軍¶
殁後家無餘財惟有賜衣書箧而已　晉書曰張華身¶
死之日家無遺財惟有文史溢於几箧　唐書曰栁璨¶
公卿託為牋奏名譽日洽以為博奥時號栁箧　宋史¶
曰李大臨以工部郎中出知海州辰溪貢丹砂道葉縣¶
其二箧化為雙雉鬭山谷間耕者獲之人疑為盗械送¶
<pb:KR3k0055_WYG_387-26b>¶
於府大臨識其異訊得實釋耕者　廣輿記曰宋楊萬¶
里歴仕三朝始終一節居恒計料自京還家之費貯一¶
箧藏之卧所戒蒼頭不許市一物恐累歸擔日日若趣¶
装者¶
　　箧三¶
原返錦　市珠(左傳云衛人饋叔向羮與一箧錦叔向/受羮返錦  隋書曰突厥有明珠一箧)¶
(價直八百萬與中國交市獨孤/后曰未若以八百萬分賞有功)　示謗書　增封度牒¶
(呂氏春秋曰魏文侯命樂羊將攻中山三年而㧞之樂/羊返而論功文侯示之謗書一箧  明紀云靖難兵入)¶
<pb:KR3k0055_WYG_387-27a>¶
(城人授建文帝一小箧封鑰甚密啟視之/得楊應能度牒及披剃之具於是遁去)　貯裘帯¶
擔圖書(元史云武宗嘗奉皇太后燕大安閣中有故箧/問李邦寧對曰此世祖貯裘帯者臣聞有聖訓)¶
(曰藏此以遺子孫使見吾樸儉可為華侈之戒帝命發/箧視之歎曰非卿言朕安知之  宋史云馬伸在廣陵)¶
(不以富貴妻子為念/行箧一擔圖書半之)¶
　　匳一¶
增説文曰籢(同/匳)鏡籢也¶
　　匳二¶
增賜果　原噉梅(唐書裴諗𫝊上賜御匳果臾語林云/范汪能噉梅至一斛匳須  噉盡)¶
<pb:KR3k0055_WYG_387-27b>¶
　　匳三¶
原太后匳(後漢書云隂太后崩明帝性孝愛追慕無已/謁原陵帝從席前伏御牀視太后鏡匳中物)¶
(感動悲涕左右/皆泣莫能仰視)　增貴人匳(拾遺記云隂貴人食𤓰美/帝使求之時燉煌獻異𤓰)¶
(云是崆峒靈𤓰又常山獻巨桃及后崩侍/者見鏡匳中有𤓰桃之核視之涕零也)　原澡豆匳¶
(魏武上雜物疏云御雜物用/有純銀澡豆匳純銀括鏤匳)　增散風匳(品物類聚記/云郭代公愛)¶
(姬薛氏貯食/物以散風匳)　賜鏡匳(蔡邕表云賜鏡奩等前後/重疊父母於子無以加此)　寄¶
香奩(孫仲寄妹書云鏡與/粉盆與郎香匳與若)¶
　　匣一¶
<pb:KR3k0055_WYG_387-28a>¶
增説文曰匣匱也　古歌曰流塵生玉匣　楊炯詩曰¶
妝匣悽餘粉　杜甫詩曰塵匣初開鏡¶
　　匣二¶
原銀匣(魏武上雜物疏云御襍/物有銀鏤漆匣四枚)　增玉匣(尚書故實云/唐太宗得大)¶
(王真蹟最惜蘭亭後髙/宗以玉匣貯藏昭陵)　硯匣(栁宗元詩云硯/匣留塵盡日封)　鏡匣¶
(酉陽雜俎云元和初夏侯乙庭前生百合花大於常數/倍因發其下得甕匣十三重各匣一鏡惟第七者光照)¶
(日/)　原雞犬匣(拾遺録云&KR0356;塗國人善服鳥獸雞犬皆/使之能言雞犬牛豕死者以玉為匣埋)¶
(海上其主游戲海上於地中聞犬豕雞之聲主者/猶識掘而取還養如昔焉惟毛羽秃落久更如舊)　增¶
<pb:KR3k0055_WYG_387-28b>¶
蛟龍匣(杜甫詩云平生白/羽扇零落蛟龍匣)　原出太阿(文選云太/阿出匣)　得¶
如意(胡綜别𫝊時人有掘地得銅匣長二尺七寸以/琉璃為蓋布雲母於其上開之乃得白玉如意)¶
增山亭石匣(宋史五行志云漢乾祐中荆南髙從誨鑿/池於山亭下得石匣長尺餘扃鐍甚固從)¶
(誨神之屏左右焚香以啟匣中得石有文云此去遇龍/即歇及宋建隆中從誨孫繼沖入朝改鎮徐州龍隆音)¶
(相/近)　蒿里玉匣(廣輿記洪武初居人於蒿里得玉匣/内有玉簡十六乃宋真宗祀后土文)¶
　　匣三¶
增𫝊明支廷訓方函子(拜/匣)𫝊曰方函子字肅將鄧林其¶
故居也㑹詔掄材各以次第上公車上者擬棟梁舟楫¶
<pb:KR3k0055_WYG_387-29a>¶
其次列散曹雜局隨所長而自效焉函自分雖不能大¶
用而負才實美不欲混厠任使而逐逐於垢氛寧與詩¶
書禮樂為伍得班輸氏薦剡拜儀禮司丞端方自處無¶
圓融婉轉之態命其掌集儀注往往得當如通謁餽遺¶
報申轉復隨其疏戚尊卑一禀成命而預珍之臨時宣¶
達無纎毫僭武即有封事亦必與謀之信宿而後上不¶
則非有所蒙焉而不白即有所蹴焉而不寧者外是而¶
文英帖括韻士謳吟亦皆在其樂與中若貪黯私昵之¶
<pb:KR3k0055_WYG_387-29b>¶
事如病不越宿即命持去有一二素封遊冶以千金之¶
劵相媾之詞託函中處不得已而勉留隨促之曰亟去¶
亟去君能固我扃人能發我藏將重資無據隱情頓洩¶
矣人亦憚其方正事不關禮數者不能乆瀆一日治資¶
斧為千里之行挈之與俱導迎體度一如家食時也主¶
人適坐煩劇不能成寐又為之奉枕席而令其安寢為¶
姬公為莊生為黃梁與南柯各任其結想以成境覺時¶
依然一函也主人器之曰方君方君晝能相我以禮夜¶
<pb:KR3k0055_WYG_387-30a>¶
能遺我以安函不任受德也趨陪往還常虗中以待㑹¶
經曲而協以時宜至老圭角漸融神色益朗秉禮始終¶
不倦¶
　　嚴器一¶
原納婦　嫁女(魏武禁鮮飾令云孤不好鮮飾嚴具用/新皮葦笥以黃葦縁中遇亂世無葦笥)¶
(乃更作方竹嚴具以皁韋衣之麄布裹之此孤平常之/用者也内中婦曾置嚴具於時為之推壊今方竹嚴具)¶
(緑漆甚華好竹汝南先賢𫝊云/戴良嫁女以  方笥為嚴器)¶
　　嚴器二¶
<pb:KR3k0055_WYG_387-30b>¶
增簪珥嚴器(北史后妃𫝊云舊儀司/飾三人掌簪珥花嚴器)　馬齒嚴器(脩復/山陵)¶
(故事云梓宮用嚴器/五具馬齒嚴器五具)　原金篾嚴器(南史云宜都王鏗/鎮姑孰於時人發)¶
(桓温女冡得金巾箱織金篾為嚴器條以啟聞鬱林敕/以賜之鏗曰今取往物後取今物如此循環豈可熟念)¶
(使長史蔡約自往/脩復纎毫不犯)　油漆嚴器(魏武上雜物疏云油漆/畫嚴器一純金參畫方)¶
(嚴器/一)　嚴器方七寸(陸雲與兄機書云按行視曹公/器物嚴器方六七寸髙四寸)¶
嚴器物幾具(秦嘉婦與嘉書云今/奉嚴器中物幾具)¶
　　筐筥一¶
增説文曰筐飲(一作/飯)器筥也　又曰筥□也　又曰&KR1930;¶
<pb:KR3k0055_WYG_387-31a>¶
(同/筥)飯筥也秦謂之□　趙宧光説文長箋曰筐篚當是¶
箧笥之屬説文訓飲器左矣又言筥也筥訓□□訓飯¶
筥説文飲字當是飯誤　三禮舊圖曰筐以竹為之長¶
三尺廣一尺深六寸足髙三寸祭祀之器筥其制圓而¶
長深行幣帛及盛物但可以實物而已又曰筥圓受五¶
升盛饔餼之米致於賔館　小爾雅曰把謂之秉秉四¶
謂之筥　易經曰女承筐無實　毛詩曰采采卷耳不¶
盈傾筐　又曰于以盛之惟筐及筥(注云方曰/筐圓曰筥)　又曰¶
<pb:KR3k0055_WYG_387-31b>¶
摽有梅頃筐暨之　又曰女執懿筐遵彼㣲行爰求柔¶
桑　左傳曰茍有明信蘋蘩藴藻之菜筐筥錡釜之器¶
可薦於鬼神可羞於王公　禮記曰蠶則績而蠏有筐¶
　　筐筥二¶
增呂氏春秋曰有娀氏二女為九成之臺上帝令燕往¶
遺二卵争搏之覆以玉筐北飛遂不反簡狄吞之生契¶
　左傳曰晉侯筮嫁伯姬於秦遇歸妹之睽其繇曰士¶
刲羊亦無&KR0954;也女承筐亦無貺也　西京雜記曰元后¶
<pb:KR3k0055_WYG_387-32a>¶
在家日燕銜白石大如指墮績筐中后取之石自剖為¶
二其中文曰母天下遂復合後為皇后常致璽笥中¶
呉志曰孫皓即位所在承指數言瑞應以問侍中韋昭¶
(後改/名曜)昭曰此人家筐箧中物耳　晉書曰庾衮父亡作¶
筥賣以養母母見其勤曰我無所食對曰母食不甘衮¶
將何居母感而安之　明通紀曰永樂十八年皇太子¶
赴北京過鄒縣見民男女持筐盈路拾草實駐馬問所¶
用曰歲荒以為食太子惻然顧中官賜之鈔命山東布¶
<pb:KR3k0055_WYG_387-32b>¶
政司發粟賑之¶
　　籠一¶
增説文曰籠舉土器一曰笭也又鳥檻曰籠　淮南子¶
曰張天下以為之籠因江海以為之罟何亡魚失鳥之¶
有乎　又曰狐裘負籠甚可怪也　楚辭曰鳳皇作鶉¶
籠兮雖翕翅其不容¶
　　籠二¶
增獻鵠　出鳩(史記云齊使淳于髠獻鵠於楚飛其鵠/揭空籠見楚王曰飲鵠飛亡吾欲刺腹)¶
<pb:KR3k0055_WYG_387-33a>¶
(死恐人議王以鳥獸之故令士自殺買鵠代之是欺王/也欲奔亡痛兩主使不通故來服過王曰信士如此倍)¶
(鵠在也厚賜之聲𫝊咸班鳩賦敘云余閒居無為有時/遊顧見斑鳩音  可悦於是捕而畜之既以馴擾出之)¶
(於籠無何失去後時時一來/飛翔殆如有戀聊為之賦)　放鴿　換鵞(宋王荆公/生日鞏大)¶
(卿開籠放鴿為祝庭晉王羲之性喜畜鵞/為山隂道士寫黃  經一卷籠鵞而去)　養雞　放¶
鶴(幽冥録云晉沛國宋處宗嘗買得一長鳴雞愛養甚/至恒籠著窗間雞遂作人語與處宗談論極有𤣥致)¶
(終日不輟處宗因此功業大進逋韻府/云林逋出客至童子開籠放鶴  即歸)　坐書生　䕶¶
宰相(韻府云許彦遇一書生求寄鵞籠與兩鵞並坐負/之不覺其重  原化記云宰相冥司必以紗籠䕶)¶
(之/)¶
<pb:KR3k0055_WYG_387-33b>¶
　　籠三¶
增金籠(成公綏鸚鵡賦云小禽也以其能言解意故為/人所愛玩之以金籠升之以殿堂可謂珍之矣)¶
(蓋未得鳥/之性也)　藥籠(唐書云元澹字行冲謂狄仁傑曰脯/腊膎胰以供滋味參术芝桂以防疾)¶
(疢門下充㫖味者多矣願以小人備一藥石可/乎狄仁傑曰此吾藥籠中物何可一日無也)　青絲¶
籠(王維詩云歸鞍/競帯青絲籠)　銀絲籠(杜甫詩云赤墀櫻/桃枝隱映銀絲籠)　竹籠¶
(明紀云天順中刑部尚書軒輗致仕陛辭上勞之曰昔/浙江亷使考滿歸家僅二竹籠是汝耶輗頓首賜白金)¶
(綵帛/遣之)　績籠(續述征記云梁郭西有籠水發源長城山/直北流於梁郭西注濟水或云齊之孝婦)¶
(誠感神明涌泉發於内室潛以績籠蔽人莫知之由是/無谷汲之勞姑及家人疑而窺之值婦出而捜其室既)¶
<pb:KR3k0055_WYG_387-34a>¶
(無所覩試發此籠而泉遂潰湧/流漂居宇所以名曰籠水也)¶
　　筒(筩同/)¶
增説文曰筩通簫也　又曰筩斷竹也　韻府曰蜀郫¶
縣截大竹為筒盛酒閉以藕絲包以蕉葉信宿香達於¶
外曰郫筒　杜甫詩云酒憶郫筒不用酤　黄庭堅詩¶
曰日落幾家收釣筒¶
　　筒二¶
增吸酒　著詩(珊瑚鉤詩話云魏正始中鄭公慤三伏/避暑取荷葉盛酒刺葉與柄通屈莖如)¶
<pb:KR3k0055_WYG_387-34b>¶
(象鼻持吸之名碧筒杯以林逋集注/云白樂天元㣲之唱和  詩著筒)　寄書　貯米(晉/書)¶
(云陸機以竹筩盛書信繫黄耳犬頸送至其家軾續齊/諧記云楚人五日以竹筩貯米投水祭屈原蘇  詩云)¶
(飯筩仍/愍楚)　聽鳳　盛魚(律呂新書云伶倫取嶰谷之竹/吹之為黄鍾之宮制十二筩聽)¶
(鳯之鳴魚廣輿記云漢杜孝巴郡人母嗜魚膾杜役於/成都買  盛以竹筒投之江祝曰願母得此作膾婦出)¶
(汲忽見竹筒浮至異而取之見二魚曰/夫所寄也熟以進姑聞者歎其孝感)　投書　貯錢¶
(漢書云趙廣漢為潁川太守為缿筩投書民相吿訐者/韻府云東坡在黄州日以錢百五十作一塊用不盡)¶
(貯竹/筒中)　投殘食　灌小園(廣輿記云豐干禪師斷竹為/筒投殘食於内寒山來即負)¶
(之去筒杜甫詩/云連  灌小園)¶
<pb:KR3k0055_WYG_387-35a>¶
　　筒三¶
增詩唐杜甫信行逺脩水筒(引泉筒也按/信行隸人名)詩曰汝性不¶
茹葷清浄僕夫内秉心識本源於事少滯礙雲端水筒¶
坼林表山石碎觸熱藉子脩通流與厨會往來四十里¶
荒險崖谷大日曛驚未餐貌赤如相對浮𤓰供老病裂¶
餅嘗所愛於斯答恭謹足以殊殿最詎要方士符何假¶
將軍蓋行諸直如筆用意﨑嶇外　錢起贈裴侍郎湘¶
川廻以青竹筒相遺詩曰楚竹青玉潤從來湘水隂緘¶
<pb:KR3k0055_WYG_387-35b>¶
書取直節君子知虗心入用隨憲簡積文不受金體將¶
丹鳳直色映秋霜深寧肯假伶倫謬為龍鳳吟誰將翰¶
苑客昔祕瑶華音長跪捧嘉貺歲寒慙所欽¶
　　箕帚一¶
增説文曰箕簸也　世本曰少康作箕帚　禮記曰凡¶
為長者糞之禮必加帚於箕上以袂拘而退其塵不及¶
長者以箕自向而扱之　又曰良工之子必學為箕¶
又曰汜埽曰埽埽席前曰拚拚席不以鬛執箕膺擖¶
<pb:KR3k0055_WYG_387-36a>¶
淮南子曰周鼎不爨而不可賤埽帚日用而不足貴¶
雜五行書曰常以正月三日買箕四枚懸堂上四壁令¶
人治生大得治田蠶萬倍錢財自入　宋黃庭堅詩曰¶
開談屢逼人落筆若揮帚¶
　　箕帚二¶
增國語曰越王句踐行成於呉曰一介適女執箕帚於¶
王宮　史記曰張儀説楚王曰大王誠能聽臣閉關絶¶
約於齊臣請獻商於之地六百里使秦女為大王箕帚¶
<pb:KR3k0055_WYG_387-36b>¶
之妾　又曰騶子如燕昭王擁彗先驅請列弟子之座¶
而受業　漢書曰單父人呂公見髙祖狀貌因重之曰¶
臣有息女願為箕帚妾　又曰上朝太公太公擁彗迎¶
門却行上大驚下扶太公太公曰帝人主柰何以我亂¶
天下法¶
　　箕帚三¶
增埽門　拂座(史記云魏勃欲見齊相曹參無以自通/常早埽齊相舍人門以求見  齊書曰)¶
(王思逺性簡潔客來使人覘視衣服垢穢便不前/形儀新楚乃與促膝及去令二人交帚拂其坐處)　書¶
<pb:KR3k0055_WYG_387-37a>¶
　字　擲鵲(晉書云王獻之善隸書有父風以埽帚霑泥/書大字方一丈甚善  南越志云鮑靚為南)¶
　(海太守嘗夕飛往羅浮山曉還有小吏晨灑埽忽見/兩鵲飛入小齋吏以帚埽之墜於地視乃靚之履也)¶
　趣婢焚　誶母取(異苑云北海徐實婢蘭義熙中忽患/羸黄而自拂拭有異於常家共伺察)¶
　(見有埽帚從壁角來趣婢取而焚之婢即平復箕漢書/云賈誼上書云秦人借父耰鋤慮有德色母取  帚立)¶
　(而誶/語)　長三尺　享千金(西域志云佛帚在月支國長/三尺許似孔雀尾也  文選)¶
　(云文非一體鮮能備善是以各以所長輕其所/短語云家有敝帚享之千金不自見之患也)　辱妒¶
　婦　嫁孤女(齊書云劉休妻王氏妬帝聞賜休妾敕與/王氏二十杖令休於宅後開小店使王氏)¶
　(賣埽帚皁莢以辱之荆晉書曰庾衮字叔褎兄女名芳/將嫁美服既具衮刈  苕為箕帚曰芳乎汝少孤汝逸)¶
<pb:KR3k0055_WYG_387-37b>¶
　(汝豫不汝瑕疵今汝適人將事舅姑灑埽庭内婦之道/也故賜汝此匪器之為美欲温恭朝夕雖休勿休也)¶
　　　箕帚四¶
　增銘漢李尤箕銘曰神農植榖以養烝民箕主簸揚糠¶
　粃及陳　明方孝孺帚銘曰地之垢治之以帚心之垢¶
　不思其道汝居空潔兮於汝何有¶
　¶
　¶
御定淵鑑類函卷三百八十二¶
