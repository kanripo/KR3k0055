# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.027811
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十八
<pb:KR3k0055_WYG_393-1a>¶
　欽定四庫全書¶
御定淵鑑類函卷三百八十八¶
　　食物部一(食總載/飯  餐)¶
　　　食總載一¶
　原易曰君子以飲食宴樂　又曰君子以慎言語節飲¶
　食　尚書曰食哉惟時(注食哉者所/重民食也)　又洪範曰三八¶
　政一曰食(大傳曰八政何竟先食食者/萬物之始人之所本者也)　又曰惟辟玉¶
　食(按辟君也言惟/君爲羙食也)　毛詩曰爾酒旣湑爾肴伊脯公尸¶
<pb:KR3k0055_WYG_393-1b>¶
　燕飲福禄來下　又曰中心好之曷飲食之　又曰雖¶
　無嘉肴式食庶幾　周禮曰王齊則玉府供食玉(鄭注/云玉)¶
　(陽精之純者食/之以禦水氣)　又曰食醫掌和王之六食六飲六膳¶
　百羞百醬八珍之齊凡和春多酸夏多苦秋多辛冬多¶
　醎調以滑甘(注云多其時/味以養氣也)凡㑹膳食之宜牛宜稌羊宜¶
　黍豕宜稷犬宜梁雁宜麥魚宜苽凡君子之食恒放焉¶
　(注云言氣/味相成也)　又膳夫掌王之飲食膳羞王日一舉鼎十¶
　有二物皆有爼以樂侑食(按鄭注曰謂王日一舉以朝/食也后與王同庖鼎十有二)¶
<pb:KR3k0055_WYG_393-2a>¶
(牢鼎九陪鼎三物謂/牢鼎之實亦九爼)　又曰王齊日三舉(注曰殺牲/盛饌曰舉)¶
又曰庖人掌共六獸六禽(注曰六獸麋鹿熊麕野豕/兔六禽雁鶉鴳雉鳩鴿)¶
禮記曰古者未有火化食草木之實鳥獸之肉後聖有¶
作修火之利以炮以燔以爲酪醴　又曰凡進食之禮¶
左肴右胾食居人之左羮居人之右膾炙處外醯醬處¶
内葱㳿處末酒漿䖏右以脯脩置者左胊右末　増又¶
曰春宜羔豚膳膏薌(牛/)夏宜腒䐹膳膏臊(犬/)秋宜犢麛¶
膳膏腥(鷄/)冬宜鮮羽膳膏膻(羊/)　又曰食禮主人親饋¶
<pb:KR3k0055_WYG_393-2b>¶
則客祭主人不親饋則客不祭故君子茍無禮雖羙不¶
食焉　原墨子曰人不衣裋褐不食糟糠飲食不美靣¶
目顔色不足視衣服不美身體従容不足觀也是以食¶
必粱肉衣必文繡　増慎子曰小人食于力君子食于¶
道　又曰飲過度者生水食過度者生貪　公孫尼子¶
曰食甘者益于肉而骨不利也　又曰太古之人飲露¶
食草木實　莊子曰巧者勞而智者憂無能者無所求¶
飽食者遨遊泛若不繫之舟　韓子曰嬰兒共戲以塵¶
<pb:KR3k0055_WYG_393-3a>¶
爲飯以塗為羮以木為胾然至日晩必歸饟者塵不可食¶
也　又曰凡人上不屬天下不著地以腸胃為根本不¶
食則不能活是以不免于欲利之心欲利之心不除其¶
身之憂也故聖人衣可犯寒食足以充虗則不憂矣¶
又曰餓嵗之春㓜弟不饟穰嵗九秋疎客必食非疎骨¶
肉少多之心異也　孫子曰鑠金為洪爐盗𨽻不探鴆¶
肉在爼餓徒不食　原淮南子曰食者民之本也　増¶
又曰煎熬烹炙調齊和之適以窮荆吳甘酸之變　原¶
<pb:KR3k0055_WYG_393-3b>¶
揚子法言曰食如蟻衣如華朱輪駟馬金珠煌煌無已¶
泰乎(注曰蟻言/精細也)　白虎通曰王者所以四食者何明有¶
四方之物食四時之功也四方不平四時不順有撤膳¶
之法焉　又曰王者食所以有樂何樂食天下之太平¶
富積之饒也　又曰食力無數庶人職在耕桑戮力勞¶
役饑即食飽即作故無數按禮器云天子一諸侯再大¶
夫士三食力無數　桓譚新論曰太原郡民以隆冬不¶
火食五日雖有疾病緩急不敢觸犯　又曰太原咸奉¶
<pb:KR3k0055_WYG_393-4a>¶
介君之靈至三月清明斷火寒食　増魏文帝詔曰三¶
世長者知飲食言被服飲食難曉非長者不别也¶
　　食總載二¶
原禮含文嘉曰燧人氏鑚火始炮生爲熟人無腹疾¶
鬻子曰禹嘗據一饋而七十起日中而不暇飽食　増¶
禮記曰文王之為世子食上必在視寒煖之節食下問¶
所膳命膳宰曰末有原應曰諾然後退　韓子曰管子¶
束縛自魯之齊路飢而泣過綺邑乞食封人跪餐之因¶
<pb:KR3k0055_WYG_393-4b>¶
竊謂仲曰若用齊將何報我曰如子之言我且賢之用¶
能之使勞之掄我何以報子封人怨之　左傳曰初宣¶
子田于首山舎于翳桑見靈輙餓問其病曰不食三日¶
矣食之舎其半問之曰宦三年矣未知母之存否今近¶
焉請以遺之使盡之而為之簞食與肉寘諸槖以與之¶
　又曰子服聲伯使叔孫豹請逆于晉師為食于鄭郊¶
師逆以至聲伯四日不食以待之食使者而後食　原¶
又曰衛獻公戒孫文子寗惠子食皆服而朝日旰不召¶
<pb:KR3k0055_WYG_393-5a>¶
而射鴻于囿二子從之不釋皮冠而與之言二子怒文子¶
如戚　増晏子曰晏子相齊三年政平民悅中食而肉¶
不足景公封晏子以都晏子辭不受　說苑曰晏子所¶
同衣食者百人而天下之士至　原左傳曰公膳日雙¶
雞饔人更之以鶩御者知之而以洎饋子雅子尾怒¶
増又曰晉悼夫人食輿人之城把者絳縣人或年長矣¶
無子而往與于食　原又曰秦醫和對晉侯曰天有六¶
氣降生五味　公羊傳曰魯昭公走之齊齊侯使髙子¶
<pb:KR3k0055_WYG_393-5b>¶
執簞食與四脡脯國子執壺漿曰寡君聞君在外餕饔¶
未就敢致糗于従者昭公再拜稽首以袵受　家語曰¶
孔子厄於陳蔡従者七日不食子貢以所齎貨竊犯圍¶
而出吿糴于野人得米一石焉　増韓子曰季孫相魯¶
子路為郈令魯以五月起衆爲長溝當此時子路以其¶
私秩粟為漿飲要溝者于五衢而餐之孔子聞之使子¶
貢往覆其飲擊毀其器曰魯君有民子奚為乃餐之夫¶
禮天子愛天下諸侯愛境内大夫愛官職士愛其家過¶
<pb:KR3k0055_WYG_393-6a>¶
其所愛曰侵今魯君有民而子愛之是子侵也不亦誣¶
乎　左傳曰衛侯為虎幄於籍圃成求令名者而與之¶
始食焉太子使請良夫良夫乗衷甸兩牡紫衣狐裘至¶
袒裘不釋劒而食　原說苑曰子思居于衛縕袍無裏¶
三旬九食　史記韓信常數従其下鄉南昌亭長寄食¶
數月亭長妻患之乃晨炊蓐食信食時往不為具食信¶
亦知其怒意竟絶去乃釣城下諸母漂有一母見信飢¶
為設食信謂漂母曰吾必有以重報母母怒曰丈夫不¶
<pb:KR3k0055_WYG_393-6b>¶
能自食吾哀王孫而進食豈望報乎　又曰景帝召條¶
侯周亞夫賜食獨置大胾無切肉又不置箸條侯心不¶
平　漢書曰萬石君時賜食于家必稽首俯伏而食如¶
在上前子孫有過對案不食　又朱買臣𫝊曰初買臣¶
免待詔常従㑹稽守邸者寄居飯食後拜為太守　又¶
曰成帝元延四年中山王入朝每賜食必飽而出　東¶
觀漢記曰汝郁年五嵗母疾不能飲食郁亦不肯食母¶
憐之强為之餐飯欺言愈郁視母色未平輙不食　又¶
<pb:KR3k0055_WYG_393-7a>¶
曰梁鴻少孤以童㓜詣太學受業治禮詩春秋常獨坐¶
不與人同食　謝承後漢書曰茅容避雨樹下危坐愈¶
恭郭林宗見而竒之因請宿寓旦日容殺雞為饌林宗¶
謂為已設既而供其母自以草蔬與客同飯林宗起拜¶
之曰卿賢乎哉因勸令學卒以成德　増魏志曰文帝¶
為太后弟康起第成太后至第請諸家外親厨無異膳¶
太后左右菜色粟飯無魚肉其儉約如此　又曰扈累¶
者嘉平中年八十九嵗若六七十嵗者縣官以其老日¶
<pb:KR3k0055_WYG_393-7b>¶
給廩五升五升不足食頗有傭作以禆之糧盡復出人¶
與不取食不求美　又曰沐德信河間人也始為吏有¶
志介嘗過姊為殺雞炊黍而不留也後吳使諸葛瑾攻¶
樊城遣船兵于峴山東砍材牂牁兵人作食有先熟者¶
呼後熟者來食後熟者答言不也呼者曰汝欲作沐徳¶
信邪其名流布播于異域如此　原王隠晉書曰何曽¶
日食近萬錢猶曰無下箸處也　又曰皇甫謐姑子梁¶
栁為城陽太守或勸謐送謐曰柳為布衣過吾送迎不¶
<pb:KR3k0055_WYG_393-8a>¶
出門食不過鹽菜貧不以酒肉為禮也今作郡而送豈¶
古人之道哉　増晉書曰吳郡陸納(字祖/言)謝太傅安嘗¶
造祖言祖言都無供辦兄子俶宻為具餐太𫝊既至祖¶
言所設惟茶果而已俄而俶遂陳盛饌珍羞畢陳謝去¶
祖言大怒責數俶曰汝不能光益叔父乃欲穢我素業¶
邪杖之四十　又曰郗鑒字導徽永嘉亂在鄉里窮餒¶
鄉人以鑒名𫝊餉之時兄子邁外孫周翼並小常㩦之¶
就食鄉人曰恐不能兼有所存鑒乃獨往食訖飯著兩¶
<pb:KR3k0055_WYG_393-8b>¶
頬邊含還與二兒後並得存同過江邁位至䕶軍翼為¶
剡令鑒薨追撫育之恩解職而歸心䘮三年　又曰庾¶
衮父亡作筥賣以養母母見其勤曰我無所食對曰母¶
食不甘衮將何居母感而安之　原沈約宋書宗慤𫝊¶
曰鄉人庾業家甚豪富每待賓客膳必方丈　増又曰¶
謝景仁為桓靈寳將軍時武帝為桓參軍嘗詣景仁諮¶
事景仁與語悦因留帝食未辦而景仁為靈寳所召俄¶
頃間騎詔續至帝屢求去景仁不許曰主上見待要應¶
<pb:KR3k0055_WYG_393-9a>¶
有方我欲與客食豈不得待帝甚感之　又曰謝景仁¶
愛弟甝而惡弟述嘗設饌請宋武帝希帝命甝預坐而¶
帝召述述知景仁夙意又慮帝命之請急不従帝馳遣¶
呼述須至乃歡　又曰劉穆之妻江氏少時家貧穆之¶
好往妻兄弟家乞食嘗食畢求檳榔江氏兄弟曰㯽榔¶
消食君乃常飢何用需此其妻截髮市肴饌為其兄弟¶
餉自此不對穆之梳沐後穆之貴達而更豪奢食必方¶
丈　又曰江夏王義恭㓜為武帝所鍾愛帝性儉諸子¶
<pb:KR3k0055_WYG_393-9b>¶
飲食不過五盞盤義恭湏求果食日中無筭得未嘗噉¶
悉以與人　又曰文帝宴於武帳堂上敕諸子且勿食¶
至㑹所賜饌日旰食不至有飢色上戒之曰汝曹少長¶
豐佚不見百姓艱難今使爾識有飢之苦　又曰文帝¶
以謝𢎞微能膳羞每就求食𢎞微與親舊經營乃進之¶
後親人問上所御𢎞微不荅别以餘語酬之時人比之¶
漢世孔光　又曰謝𢎞微兄曜卒𢎞微哀戚過禮服雖¶
除猶不噉魚肉沙門恵琳嘗與之食見其猶蔬菜謂曰¶
<pb:KR3k0055_WYG_393-10a>¶
檀越若以無益傷生豈所望于得理𢎞微曰在心之哀¶
實未能已遂廢食欷歔不自勝　又曰阮佃夫奢侈中¶
書舎人劉沐嘗詣之遇佃夫出行中途相逄要沐同返¶
就席便命施設一時珍肴莫不畢備　又曰郭元平至¶
行養親必以已力傭賃以給供養性甚巧每為人作供¶
取數夫價主人設食元平以家貧父母不辦有聲味惟¶
餐鹽䜴而已若家或無食則虛中竟日義不獨飽　齊¶
書曰武帝收沙門寳誌在獄中語獄吏曰門外有兩輿¶
<pb:KR3k0055_WYG_393-10b>¶
食金鉢盛飯汝可取之果是文恵太子及竟陵王子良¶
所供養　又曰王儉嘗詣武陵王華華留儉設食盤中¶
菘菜鮑魚而已儉重其率真為飽食盡歡而去　又曰¶
周顒隐居鍾山衛將軍王儉謂顒曰卿山中何所食顒¶
曰赤米白鹽緑葵紫蓼　又曰張緒口不言利有財輙¶
散之清談端坐或竟日無食門生見緒飢為之辦食然¶
未嘗求也　又曰孔休源寓于宗人少府孔登宅曽以¶
祠事入廟侍中范雲一與相遇深加褒賞曰不期忽覩¶
<pb:KR3k0055_WYG_393-11a>¶
清風頓祛鄙&KR0532;觀天披霧騐之今日後雲命駕到少府¶
登便拂筵整席謂當詣已備水陸之品雲駐筯命休源¶
及至取其膳止有赤倉米飯蒸鮑魚雲食休源食不嘗¶
主人之饌髙談盡日同載還家登深以為愧　崔鴻後¶
趙録曰石虎召姚弋仲弋仲輕騎至鄴引入領軍省賜¶
以御食仲怒曰國家有賊召我擊之而乃食我我來覔¶
食邪　後魏書曰裴安祖年八九嵗就師講詩至鹿鳴¶
篇語諸兄云鹿得食而呼而况人也自此未曽獨食¶
<pb:KR3k0055_WYG_393-11b>¶
北齊書曰崔瞻在御史臺恒于宅中送食備盡珍羞别¶
室獨餐處之自若有一河東人士姓裴亦為御史伺瞻¶
便往造焉瞻不與交言又不命七筯裴坐觀瞻食罷而¶
退明日自㩦七筯恣情飲噉瞻乃謂裴云我初不喚君¶
食亦不共君語君遂不拘小節昔劉毅在京口冒請鵞¶
炙豈亦異于是乎君定名士于是每與共食　後周書¶
曰桞虬脫畧人間不拘小節弊衣蔬食未嘗改操人或¶
譏之虬曰衣不過適體食不過充飢孜孜營求徒勞思¶
<pb:KR3k0055_WYG_393-12a>¶
慮耳　唐書曰髙祖師次于古推去絳郡二十餘里有¶
紫雲如華盖樓閣之形正臨髙祖之上時隋絳郡通守¶
陳叔達堅守不下髙祖謂厨人曰吾明日下城然後朝¶
食辛卯引兵攻城自旦及辰而破髙祖乃食　又曰髙¶
祖朝諸宰臣于政事堂供饌珍美議減其料東臺侍郎¶
張文瓘曰此食天子所以重機務待賢才也吾軰若不¶
任其職當自陳乞以避賢路不可減削公膳以邀名譽¶
　明皇雜録曰天寳中諸公主相効進食上命中宫袁¶
<pb:KR3k0055_WYG_393-12b>¶
思藝為檢挍進食使水陸珍羞數千盤之費盖中人十¶
家之産中書舎人竇華常因退朝遇公主進食方列于¶
通衢乃𫝊呵按轡行于其間宫苑小兒數百人奮挺而¶
前華僅以身免　又曰順宗時宰臣鄭珣瑜韋執誼方¶
與諸宰臣相食故事丞相方食百寮無敢見者王叔文¶
是日至中書欲與執誼計事令直省通執誼直省以故¶
事吿叔文怒叱直省直省入白執誼執誼逡巡慙赧竟¶
起迎叔文就其閣語良乆宰相杜佑髙郢珣瑜皆停筯¶
<pb:KR3k0055_WYG_393-13a>¶
以待報者云叔文索飯韋相公已與之同食閣中矣¶
佑郢等心知其不可畏懼叔文莫敢出言珣瑜獨歎¶
曰吾豈可復處此乎顧左右取馬徑歸遂不起　又¶
曰楊炎與門下侍郎盧把同執大政把形神詭陋宿¶
為所䙝而炎氣岸上峻罕防細故方病食膳無節或¶
為麋餐别食閣中䜛者乘之謂把曰楊公鄙不與同¶
食把銜之　又曰常衮為相將讓堂厨同列以為不¶
可而止¶
<pb:KR3k0055_WYG_393-13b>¶
　　食總載三¶
原和精　强體(吕氏春秋云食能以時身必無灾凡食/之道無飢無飽是之謂五臟之葆口必)¶
(甘味和精端容將之以神氣百節虞歡咸進受氣藝墨/子云古之民未知為飲食故聖人作誨男耕稼樹  以)¶
(為民食其為食也以增氣/充虛强體適腹而已矣)　忘憂　解怒(左傳云魏獻/子為政以魏)¶
(戊為梗陽大夫梗陽人有獄魏戊不能斷以獄上其大/宗賂以女樂獻子將受之魏戊謂閻没女寛曰吾子必)¶
(諫皆許諾退朝待于庭饋入召之比置三歎既食獻子/曰吾聞諸諺曰惟食忘憂吾子置食之間三歎何也同)¶
(辭而對曰或賜二小人酒不夕食饋之始至恐其不足/是以歎中置自咎曰豈將軍食之而有不足是以再歎)¶
(及饋之畢願以小人之腹為君子之心屬厭而已獻子/辭梗陽人  闕子曰義渠之人烹龜鱉不熟腥穢腥臭)¶
<pb:KR3k0055_WYG_393-14a>¶
(中國之民雖飢三日不啓口至死弗食也吳章莊吉受/而和之病人食之為之輕體萬乘飲之為之解怒何也)¶
(吳章莊吉/之調存也)　玉饌　珍肴(左思吳都賦曰競其區宇則/並疆兼巷矜其宴居則珠服)¶
(玉饌至辛延壽羽林郎歌云不意金吾子/娉婷  我廬就我求珍肴金盤鱠鯉魚)　餬口　果¶
腹(左傳餬其口于四方/  莊子癡腹果然)　五鼎　九飣(孟子前以三鼎/後以五鼎  盧)¶
(氏雜說唐御厨進食用九飣食以牙盤几/枚&KR0724;食味于其間置上前亦謂之香食)　民天　禮¶
始(文選食為民天食/禮之初始于飲)　四簋　三杯(秦詩於我乎每食/四簋今也每食不)¶
(飽注曰四簋謂黍稷稻粱杯/朱博儉毎食案上不過三)　朶頤　量腹(易舍爾靈/龜觀我朶)¶
(頤而文子曰聖人量/腹  食言食不貪也)　壺飱　鼎餗(傳曰趙衰以壺飱/従徑餒而不食言)¶
<pb:KR3k0055_WYG_393-14b>¶
(其廣仁且忠也餗/易鼎折足覆公)　侑樂　加籩(上詳食一晉左傳季/孫宿如晉  侯享之)¶
(有加/籩)　吮玉液　飲珉膏(楚詞九思云吮玉液兮止渇/齧芝華兮療飢  王子年拾)¶
(遺記曰燕昭王即位三年廣延國來獻善舞者二人一/名旋娟一名提媖並玉質凝膚體輕氣馥綽約而窈窕)¶
(絶古或行無踪影或積年不飢昭王處以/單綃華幄飲以瓀珉之膏飴以丹泉之粟)　増富四海¶
　兼三味(清異録云孫承祐在浙右㑹食指盤筵謂客/曰今日坐中南之蝤蛑北之紅羊東之鰕魚)¶
(西之棗栗無不畢備可謂富有四海矣以類林云皇甫/士安善品味過衛倫家倫命僕取粮糗  食士安嘗之)¶
(曰麥也有杏李柰味三果之熟也不同子焉得兼之倫/笑而不言退謂人曰士安之識逺過劉子陽吾麥杏時)¶
(糅以杏汁李柰時又糅/以李柰汁故兼三味)　韋陟厨　文昌庖(長安記云/韋陟厨中)¶
<pb:KR3k0055_WYG_393-15a>¶
(飲食珍羙香甘錯雜人入其厨飽飫而肆語曰人欲不/飯筋骨舒夤緣須入韋公厨  清異録曰段文昌丞相)¶
(特精食事第中庖所榜曰錬珍堂在塗曰行珍館家有/老婢掌其法指授女僕凡四十年閲百婢嗣法止九婢)¶
(文昌自編食經五十卷/時稱鄒平公食憲章)　原羞鱉小　比飯麤(國語云/文伯飲)¶
(南宮敬仲酒路覩父為客羞鱉小覩父怒曰將使鱉長/而食之遂出  史孟嘗君待客夜飲或蔽火光客怒以)¶
(飯不等輟食辭去孟嘗起自將其/飯比之飯乃麤客慙之自刎而死)　解黿染指　食鵞¶
求餘(左傳子公之食指動以示子家曰他日我如此必/嘗異味及宰人將解黿乃染指于鼎嘗之而出)¶
(晉庾悅嘗食鵞劉毅求其餘不應毅銜之義熙中/奪悅豫章解其軍府使人微示其㫖悅忿懼而死)　食¶
惟接氣　味以平心(聖人食足以充虛接氣/君子食之以平其心)　食存人¶
<pb:KR3k0055_WYG_393-15b>¶
欲　賜表主恩　遺饌餉母　備味供官(陳書曰徐孝/克為國子祭)¶
(酒每侍宴無所食噉至席散當其前膳羞損減帝宻記/以問中書舎人管斌斌自是伺之見珍果納紳帶中斌)¶
(當時莫識其意後尋訪方知其以遺毋斌以啓宣帝嗟/歎良久乃敕自今宴享孝克前饌並遺還以餉其母時)¶
(論羙之楚舊史云崔日用為芮城尉則天幸長安路次/陜州宗  客時為刺史日用祗供頓事廣求珍味稱楚)¶
(客之命徧饋從官楚客知/而大加歎賞盛稱薦之)　黔敖于路待餓者　吳起¶
至暮待故人(禮記曰齊大饑黔敖為食于路以待餓者/而食之有餓者䝉袂輯屨貿貿然來黔敖)¶
(左奉食右執飲曰嗟來食揚其目而視之曰予惟不食/嗟來之食以至于斯也従而謝焉終不食而死曽子聞)¶
(之曰微與其嗟也可去其謝也可食御韓子云吳起出/遇故人而止之食故人曰諾今返而  吳子以待公而)¶
<pb:KR3k0055_WYG_393-16a>¶
(食故人至暮不來起不食待之明日/蚤令人求故人故人來方與之食)¶
　　食總載四¶
原饔饎(說文云凡食之屬/皆從饔饎食也)　噬嗑(易曰頤中有物曰/噬嗑噬嗑食也)¶
玉食(陸機七徵云竒膳/玉食窮滋致豐)　珍膳(揚子法言云或曰訩訩/匈奴被我純繢帶我金)¶
(犀珍膳寜餬/不亦享乎)　蕙餚(楚詞云蕙餚蒸兮蘭/藉奠桂酒兮椒漿)　蘭肴(邊讓/章華)¶
(臺賦曰蘭肴山/積椒酒淵流)　鮮食(尚書曁益/奏庶鮮食)　艱食(水土旣平/民尚艱食)¶
康食(安食/也)　再食(漢文一日不/再食則飢)　寘璧(左傳饋盤飱寘/璧公子受飱返)¶
(璧/)　飽寢(南部新書曰杜邠飲食洪博旣飽即寢人有/諫非攝生之理公曰君不見布囊盛米放倒)¶
<pb:KR3k0055_WYG_393-16b>¶
(即/漫)　中厨(豐饌出/中厨)　薄具(具肴/饌也)　燒尾(景龍記云景龍/中蘇瓌拜僕射)¶
(初拜官者例各進食名曰燒尾瓌無所進曰宰相調/隂陽今粒食踊貴百姓不足臣愚不稱職不敢燒尾)¶
列鼎(家語子路南遊/于楚列鼎而食)　變色(有盛饌必/變色而作)　力珍(禮食時/不力珍)¶
(注力務也食/四時之食)　繁味(周/禮)　性驕(國語曰膏粱之性難正/言食膏粱則性易驕)¶
　口爽(五味令/人口爽)　有閣(禮大夫七十而/有閣閣藏食也)　無魚(馮驩彈/鋏歸來)¶
(兮食/無魚)　不辭(孔子食于季氏不辭不食/肉而餐以待已非禮也)　屬厭　昭儉¶
(傳曰&KR0413;食不/鑿昭其儉也)　恥惡(士志于道而恥惡衣/惡食者未足與議也)　素餐(詩/)¶
先嘗(君賜食必正席先/嘗之敬君之惠也)　大嚼(過屠門/而大嚼)　六禽　四膳¶
<pb:KR3k0055_WYG_393-17a>¶
　窮海　極陸(七命曰六禽之珍四膳異/肴窮海之錯極陸之珍)　厭飫(厭而/飫之)¶
　饕餮(貪財/與食)　奉膳(奉進/也)　賜食(記曰若賜之食而君/客之則命之祭然後)¶
(祭/)　不溽(儒有其飲/食不溽)　無度(飲食/無度)　踰牲(庶羞不/踰牲)　獻¶
熟(禮獻熟食/者操醬齊)　飫賜(傳將賞為之加膳加膳則飫賜/注飫賜以酒食賜下無不飫足)¶
巧食　燕食(謂王者日/中與夕食)　退食(自公/退食)　貶食(𫝊/)　稍事¶
(非日中大事之時/而間食謂之稍事)　名食(酉陽雜爼云今衣冠家名食/有蕭家餫飩漉去其湯不肥)¶
(可以瀹茗庾家粽子白瑩如玉韓約能作櫻桃饆饠/其色不變又能造冷胡突鱠鯉魚臆連蒸麞皮索餅)¶
家食(易不家/食吉)　鼎養(易大烹以/養聖賢)　櫝食(杜鎬𫝊云真宗/問櫝食原于何)¶
<pb:KR3k0055_WYG_393-17b>¶
(代鎬曰漢文帝鍾愛太子景帝命太/官毎具兩櫝食以賜之此其始也)　不澤手(禮共飯/不澤手)¶
　不徒食(又庶人耆老不/徒食徒空也)　毋流歠(禮/)　毋咤食(禮/)¶
飲如犢(風俗通云俗說飲如犢人/飲酒無量如犢之多也)　食若壑(曹植與吳/季重書云)¶
(當斯之時願舉太山以為肉傾東海以為酒食若塡/巨壑飲若灌漏巵其樂固難量豈非大丈夫之樂哉)¶
爽口食(應吉甫論云芍藥/之羮爽口之食)　&KR1516;馬啖(風俗通曰俗說&KR1516;/馬啖賔客晏食已)¶
(闕主意未盡欲復飲酒餘無他便出脯膳椒薑鹽豉/言其速疾如&KR1516;馬之傳命按&KR1516;音顛今之戴星馬也)¶
不素飽(易曰不/素飽也)　每無餘(詩曰今也/毎食無餘)　侍于君(侍食于/君君祭)¶
(先/飯)　乞于野(重耳乞食于野/野人與之塊)　不徧味(墨子曰毎食方/丈口不能徧味)¶
<pb:KR3k0055_WYG_393-18a>¶
(目不能/徧視)　不二味(闔閭食/不二味)　食以時(禮飲食/以時)　食其時¶
(百骸/理)　加籩豆(鄭伯享楚/子加籩豆)　餘粱肉　稷與牛(季夏中/央土)¶
　稻與魚(孟/秋)　黍與雁(孟/冬)　原聖人所寳(墨子云且夫/食者聖人之)¶
(所寳/也)　人之所美(淮南子云怪/味人之所美)　以親宗族(周禮以飲/食之禮親)¶
(宗族/兄弟)　以强股肱(墨子云聖王制飲食足以充虚増氣/以强股肱使耳目聰明不極五味之)¶
(調芬香/之和也)　以頤精神(揚雄蜀都賦曰甘馥之和芍藥之/羮江東鮑鮉隴西牛羊□米肥猪)¶
(獨草孤鶬五肉七菜百味/六珍可以頤精神養血脉)　以通血氣(公孫尼子云太/古吮露精食草)¶
(木實聖人為火食號/燧人飲食以通血脉)　和神安體(潘尼釣賦云五味既/和餘氣芬芳和神安)¶
<pb:KR3k0055_WYG_393-18b>¶
(體易思/難忘)　調神暢情(徐爰食箴曰一日三飽聖賢通執/奉君養親靡不加精安體潤氣調)¶
(神暢/情)　充飢協氣(陸機七徴云㫖甘調以/充飢芬馨發而協氣)　飲血茹毛¶
(禮記云昔者先王未有火化食草/木之實鳥獸之肉飲其血茹其毛)　以充庖厨(取犧牲/以充庖)¶
(厨/)　以熟葷臊(管子云黄帝鑚燧以熟葷/臊民食之無腹胃之疾)　燔黍捭豚¶
(鹽鐵論云古者燔黍而食□豚/相享賓客㛰姻和豆羮曰飯也)　減腥去臊(吕氏春秋/曰湯得伊)¶
(尹設朝見之禮伊尹說湯以至味曰凡味之本水最為/始火之為紀時疾時徐減腥去臊除羶必以其勝無失)¶
(其/理)　珍用八物(按禮所謂八珍者淳熬淳母炮豚搗珍/漬熬糁肝膋炮牂蓋八也其品則牛羊)¶
(麋鹿麕豕狗皆所以養老者也後世則侈云龍肝鳳髓/豹胎鯉尾鶚炙猩唇熊掌酥酪蟬迤北八珍醍醐麆吭)¶
<pb:KR3k0055_WYG_393-19a>¶
(野駞蹄鹿唇駞乳麋天鵞炙紫雲漿𤣥玉漿按母音模/膋音聊牂音臧又按酥酪蟬羊脂為之𤣥玉漿即馬妳)¶
(子/)　膳用六牲(周禮注曰六牲馬/牛羊豕犬雞也)　膳夫掌食(周禮膳/夫掌王)¶
(之食飲饍羞以/養王及后世子)　宰人上食(莊子云趙文王好劍莊子/說之宰人上食王三環之)¶
(注云聞義而愧繞饌/三周不能坐視也)　大官供食(蔡質漢官儀云尚書/郎直入臺大官供食)¶
(五日一美食/下天子一等)　凌人共氷(周禮凌人祭祀共氷鑑賓客/共氷鄭注曰不以鑑往嫌使)¶
(停膳羞孔疏云氷若有鑑/則氷不消釋食得停乆)　牲孕弗食(禮記云天子牲/孕弗食祭帝弗)¶
(用也注孕/生子者也)　雛龞不食(禮記注伏乳/不利人也)　食無强厚(吕氏/春秋)¶
(云凡食無强厚飲/必小咽端直無戾)　不宜露食(曺昆杜蘭香𫝊云蘭香/戒張碩曰不宜露頭食)¶
<pb:KR3k0055_WYG_393-19b>¶
　每食擊鐘(左傳云宋左/師每食擊鐘)　飲食擊鼓(吕氏春秋云有/娀氏有二佚女)¶
(為九成之臺/飲食必以鼓)　自求口實(易云自求口實/觀其自養也)　以就口食¶
(毛詩云克岐克/嶷以就口實)　需于酒食(易曰需于/酒食貞吉)　困于酒食(又/曰)¶
(困于酒食朱紱/方來利用享祀)　三弋五卵(晏子曰晏子相景公食脫/粟之食炙三弋五卵苔菜)¶
(而已公聞之往燕焉睹晏子之/食也公曰嘻夫子如此其貧乎)　多鹽少䜴(束晢近/遊賦)¶
獨食何甘(應璩新詩云豐隆窮/美味獨食有何甘)　美食思親(說苑云魯/有儉者煮)¶
(甂中之食食而美以遺孔子孔子受之如受犬馬之遺/弟子曰先生何為受之喜如此曰非以煮甂瓦之薄也)¶
(食之美故/念吾親也)　併食一器(燕書云孫鳯昌黎人每併食茹/于一器乆之蛆臭然後乃食)¶
<pb:KR3k0055_WYG_393-20a>¶
　設饌十起(江表𫝊曰南陽樊伷為武昌部従事誘導/諸夷叛屬劉備孫權召問潘濬濬曰以五)¶
(千兵往成擒權曰卿何以輕之濬曰伷昔為州人設饌/比至日中食不可得而十餘自起此亦侏儒觀一節之)¶
(騐權即遣兵五千/兵往果平武昌)　客舎飲食(四王遺事云恵帝還洛/陽道間于客舎作飲食)¶
(宫人有持升餘秔/米飯澆以供至尊)　官屬遮食(東觀漢記云光武至饒/陽官屬皆乏食光武乃)¶
(自稱邯鄲使者入𫝊舍𫝊吏方進食従者飢&KR0210;奪之傳/者疑其偽乃椎鼔數十通紿言邯鄲將軍至官屬皆失)¶
(色光武升車欲馳而懼不免還/坐曰請邯鄲將軍入乆乃駕去)　六畜五牲(左傳子太/叔對趙簡)¶
(子曰為六畜五牲三犧以奉五味杜注曰六畜馬牛/羊鷄犬豕五牲麋鹿麏狼兔三犧祭天地宗廟犧牲)¶
六榖八珍(劉邵七華云六榖八珍百羞/五味食饌之常未足為貴)　五榖六仞(楚/詞)¶
<pb:KR3k0055_WYG_393-20b>¶
(云五榖六仞設菰粱只鼎臑盈望和致芳只内鶬鴿鵠/味豺狼只魂乎歸來恣所嘗只注五榖稻稷麥豆麻也)¶
(七尺曰仞菰/粱蔣實也)　三禾九變(傳𤣥七謨公子曰三禾九變/五味八珍元水朱火蕙藉桂)¶
(薪/)　五黄千品(七謨云五黄千品桂/蠧熊蹯不可勝原)　珍怪之食(榖梁/𫝊云)¶
(邾婁叔術有子盱/好食珍怪之食也)　珍竒食物(東觀漢記曰岑彭引兵/還屯津鄉當江南荆揚)¶
(咽喉喻告諸蠻夷諸蠻夷相率遣使貢/獻于是江南之珍竒食物始流通焉)　六珍之饌(應/劭)¶
(百官表注云少府屬官有太官/掌王饔六珍之饌百味之羞)　百品之物(周禮云内/饔掌王及)¶
(后世子之饌羞辨百品之物鄭注/曰百品味庶羞之屬言百舉成數)　大宛之犧(徐幹七/喻云大)¶
(宛之犧三江之魚雪/鶬水鵠熊蹯豹胎)　洞庭之鮒(崔駰七依云洞庭之/鮒灌水之鰩滋以陽)¶
<pb:KR3k0055_WYG_393-21a>¶
(樸之薑䔩以/夀木之華)　鴻淵巨鯉(傅巽七誨云乃有廣/河&KR0343;魴鴻淵巨鯉)　丹穴¶
飛凰(陸機七徴云拾朝陽之/遺卵納丹穴之飛凰)　丹穴之雛(張協七命云/丹穴之雛𤣥)¶
(豹之胎煇以秋橙酟以春/梅按燀昌善切酟音添)　靈淵之龜(又云靈淵之龜/菜黄之駘駘海)¶
(魚/也)　雲鶬水鵠(見徐幹/七喻)　晨鳬宿鷃(王粲七釋云黿羮/&KR1010;臛晨鳬宿鷃)¶
　丹山鳯丸(吕氏春秋曰肉之美者猩猩之唇貛貛之/炙丹山之南有鳳之丸沃民所食案注云)¶
(丸古卵/字也)　粤澤龍胎(崔駰/七依)　霜熊之掌(王粲/七釋)　龍脇之¶
肪(孔煒七引龍脇之肪鳯趾之筋麕髓鹿腸鵠/舌麒䏖秋熊柔蹯文豹□胎按□音□肥也)　䴏髀¶
猩唇(張協七命云封熊之蹯翰音/之跖䴏髀猩唇髦殘象白)　豹胎黿腸(曹植樂/府云魴)¶
<pb:KR3k0055_WYG_393-21b>¶
(腴熊掌豹胎黿腸𤣥/熊素膚肥豢濃肌)　飛鷃伏鶉(傅巽/七誨)　犓牛之腴¶
肥狗之和(枚乗七𤼵云犓牛之腴菜以/筍蒲肥狗之和冒以山膚)　楚苖之食(又/云)¶
(楚苖之食安胡之飯/摶之不解一啜而散)　山粱之餐(又云蘭英之酒酌以/滌口山粱之餐豢豹)¶
(之/首)　秋黄之蘇　白露之茹(又云薄耆之炙鮮鯉之/膾秋黄之蘓白露之茹)¶
熊蹯之臑(又云于是使伊尹&KR0745;熬易牙/調和熊蹯之臑芍藥之醬)　鯉魮之膾(桓/驎)¶
(七/說)　木酪昌葅　鬯酒蘓漿(崔駰七依云木酪昌葅鬯/酒蘓漿成湯不及見桓公)¶
(所未/嘗)　雞寒狗熱(崔駰博徒論云牛臛羊膾炙/雁煮鳬雞寒狗熱重按滿盈)　黿羮¶
&KR1010;臑(王粲/七釋)　炰鱉膾鯉(毛/詩)　臑鱉膾腥(鹽鐵論曰今民/間燔炙滿案臑)¶
<pb:KR3k0055_WYG_393-22a>¶
(鱉膾腥麂卵鶉鷃橙构/鮐鱧鹽醯衆物雜味)　蒸豚炰鱉(袁子云蒸豚炰/鱉烹鶉炙雁)¶
寒鵠&KR1010;雁(又云遼東細/粒寒鵠&KR1010;雁)　炙鴰蒸鳬(楚詞云炙鴰蒸鳬/煔鶉敶煎鯖臑雀)¶
(遽爽存魂乎歸來麗以先案王逸注云煔爚也言復/炙鴰鶬蒸鳬雁煔爚鶉鷃敶列衆味無所不具也)¶
醢豚苦狗(又云醢豚苦狗膾苴蓴注/曰苦狗所謂膽和者也)　餁鵠煎魚(崔駰/博徒)¶
(論云適逢長史撫綏于車蒸羔炰/鱉餁鵠煎魚但到酒鑪不醉無歸)　遺芳射越(曹植七/啓云紫)¶
(蘭丹桂施和必節滋/味既殊遺芳射越)　馨香播越(杜預七規云太羮生/華蘭椒馥芬馨香播)¶
(越氣干/青雲)　廬山酒饌(祖台之志怪云建康小吏曹著見/廬山夫人夫人為設酒饌有甖鏤)¶
(刻竒餙異形非人所/名盤中亦無俗肴)　新安羮飯(幽明録云河南趙良/與鄉人諸生到長安)¶
<pb:KR3k0055_WYG_393-22b>¶
(界遇霖雨粮乏相謂曰正爾當/飢乃得食邪應時羮飯備在前)　四神守䕶(幽明録云/海中有金)¶
(臺上有百味之食四/大神力常守䕶之也)　三鳥取食(山海經云三危之山/三青鳥居之是山也)¶
(廣圎百里注云三青鳥主為西/王母取食者别自栖息于此也)　增不過一器(栁公綽/尉渭南)¶
(嵗歉饉其家雖給每食不過一器嵗豐/乃復或問之答曰四方病飢乃獨飽乎)　不具五味(元/徳)¶
(秀家苦貧未嘗/具五味而食)　適口者珍(宋太宗問蘇易簡食品奚/珍對曰適口者珍臣一夕)¶
(痛飲夜忽燥中庭月明殘雪中覆盎虀臣連咀數/根自謂仙厨鸞脯鳯胎殆不及此上笑而然之)　明¶
皇命射(盧氏雜記云唐明皇命射生官射/鹿取血煎鹿腸食之謂之熱洛河)　將軍出食¶
(酉陽雜爼云貞元中有一將軍家出飯食每說物無不/堪喫惟在火候善均五味嘗取敗障泥胡禄修理食之)¶
<pb:KR3k0055_WYG_393-23a>¶
(其味/極佳)　食料前定(前定録韓晉公在中書嘗召一吏不/時至怒將撻之吏曰某有所屬不得)¶
(遽至乞寛其罪晉公曰宰相之吏更屬何人吏曰某不/幸兼屬隂司晉公以為不誠怒曰既屬隂司有何所主)¶
(吏曰某主二品以上食料晉公曰若然某明日當以何/食吏曰此非細事不可顯之請疏于紙過後為騐乃怒)¶
(之而繫其吏明日遽有詔命既對適遇大官進食有羔/麋一器上以一半賜晉公食之美又賜之既退而腹脹)¶
(歸私第召醫者視之曰食物所擁宜少服橘衣湯至夜/可啖漿水粥明旦疾愈思前夕吏言召之視其書皆具)¶
(說因復問人聞之食皆有籍邪對曰三品以上日攴五/品以上旬支六品至九品季支其有不食禄者嵗支)¶
　食物筭知(西京雜記云曹元理明筭術嘗過其友陳/廣漢廣漢為之飲酒取鹿脯數斤筭曰藷)¶
(蔗二十五區應收一千五百三十六枚蹲鴟三十七畝/應收六百七十三石牛産二百犢萬雞將五萬雛羊豕)¶
<pb:KR3k0055_WYG_393-23b>¶
(鵞鴨皆道其數果菰肴䔩悉知其所乃曰此資業之廣/何供饋之偏邪廣漢慙曰有倉卒客無倉卒主元理曰)¶
(爼上蒸豚一頭厨中荔枝一柈皆可為設廣漢再拜謝/罪自入取之盡日為歡  又吴志曰趙達嘗過故知家)¶
(故知具酒食紿曰倉卒乏酒肴如何達取盤中雙箸再/三縦横之乃言卿東壁下有羙酒一斛又有鹿肉三斤)¶
(何以辭無主人慙曰知卿/善射有無特欲相試耳)　匹製貔貍(古今詩話云刁/約使契丹有詩)¶
(曰餞行三匹製蜜腸十貔貍匹製以小大甖為/之如黄漆貔貍形如鼠而大北狄以為珍膳)　麟脂¶
螭髓(續神仙傳曰謝元卿遇/神仙設素麟脂斑螭髓)　炊金饌玉(拾遺記云駱/賓王謂盛饌)¶
(為炊金/饌玉)　食玉炊桂(戰國䇿曰蘓秦之楚三日乃得見/王辭去曰曽不少留對曰楚食貴)¶
(于玉薪貴如桂謁者難得見如鬼王難得見/如帝今臣食玉炊桂因鬼見帝王曰聞命矣)　氷厨饅¶
<pb:KR3k0055_WYG_393-24a>¶
婦(山谷詩氷厨欲罄浮蛆/瓮饅婦初供醒酒氷)　足以一笑(志林云爛蒸桐/州羔灌以杏酥)¶
(食以匕不以筯南都揆心麫作槐芽温淘糝以襄邑抺/猪炊共成香稻薦蒸鵞吳興厨人砭松江鱸魚膾繼以)¶
(康王谷水烹増坑鬭品茶焉解衣少/卧使誦東坡赤壁賦足以一笑也)　原不知其㫖(雖/有)¶
(嘉肴弗食/不知其㫖)　豈得而食(吾豈得/而食之)　無禮不食(禮曰君子/茍無禮雖)¶
(美不/食焉)　親饋則拜(禮曰主人親/饋則拜而食)　禹菲飲食　任極滋¶
味(任愷極滋味以自奉養初何/劭以公子奢侈愷乃踰之)　旣將既嘉(爾酒旣將/爾肴既嘉)¶
　達左達右(天子之閣左逹五右/逹五共十閣食庫)　不食大官(何曽字/頴考厨)¶
(膳滋味極于王者毎燕/㑹並不食大官所設)　乞食吳市(史記伍子胥夜行/晝伏吹竽乞食于)¶
<pb:KR3k0055_WYG_393-24b>¶
(吳/市)　何其薄乎(後漢井丹字大春性髙未嘗修刺候人/沛王等五王更請丹不能致信陽侯隂)¶
(就要刼致之既至為設麥飯䓤菜之食丹/推去之曰何其薄乎更設盛饌乃食之)　無以加之¶
(何邵字敬祖食必四方珍異一日之供以/錢二萬為限時論以大官御膳無以加之)　吉蠲為饎¶
(食/也)　肉食者鄙(傳/)　賜果懐核(禮曰賜果于君前/其有核者懐其核)　賜¶
果捧拜(後漢桓榮字春卿詔賜竒果受者皆懐/之榮獨舉手捧以拜帝笑曰真儒生也)　春卵¶
夏笋　秋韮冬菁　鱻薧之物(鱻生肉也/薧乾肉也)　胾蹯之屬¶
　厚味薄行(管子曰臣聞厚/于味者薄于行)　攻苦食啖(史吕后與陛/下攻苦食啖)¶
　増諸王修事(盧氏雜說云翰林學士毎遇賜食有物/名畢羅形粗大滋味香美呼為諸王修)¶
<pb:KR3k0055_WYG_393-25a>¶
(事/)　待客稍厚(後魏書曰元欽曽青州人髙僧夀為子/求師師至未㡬逃去欽以讓僧夀僧夀)¶
(性滑稽乃謂欽曰凡人絶粒七日乃死始終五朝便爾/&KR0969;遯去食就信實有所闕欽乃大慙于是待客稍厚)¶
　異饌留客(後周書曰長孫澄雅好賓客接引忘疲雖/不飲酒而好觀人酣飲嘗恐座客請歸毎)¶
(令中厨别進/異饌留之)　别品㑹賓(唐書云裴冕性侈靡每㑹/賓客有昧于品物之名者)¶
我不能食(吏部即庾景之嘗往候樂頤之為設食惟枯/魚葅菜景之曰我不能食母聞之自出嘗膳)¶
(魚羮數種景之曰卿過于/茅季偉我非郭林宗耳)　謂不可食(蘓逄吉已貴益/為豪侈謂中書)¶
(堂食為不可食乃命/家厨進羞日極珍膳)　周舉使炊食(汝南先賢𫝊云周/舉為并州刺史太)¶
(原舊俗以介子推燒死至其亡時民為&KR0376;火食老小不/堪嵗多死者舉乃作弔書置子推廟中說民不宜寒食)¶
<pb:KR3k0055_WYG_393-25b>¶
(之故因勸使/炊食如初)　石勒復寒食(趙書云石勒時斷寒食忽/暴風霹雷雨雹大者弹丸)¶
(平地水深三尺勒大/驚令民寒食如故)　臠麒麟之麛(劉劭七華云煑丹/穴之卵炰南海之)¶
(&KR1010;烹文豹之胎/臠麒麟之麛)　爚鳯凰之胎(傅𤣥七謨云爚鳯凰/之胎&KR1020;飛龍之肝)¶
貢飛禽之鮮(杜預七規云農父進菰米之/精粺虞官貢飛禽之羣鮮)　投犀象之¶
器(又云伊尹㸑以五熟之/鼎易牙投以犀象之器)　原大夫無秩膳(未老者/無秩膳)¶
庶人不食珍(禮庶人無/故不食珍)　服腐腸之藥　耽爽口之味¶
　極口腹之欲(禮不能反躬/天理滅矣)　窮芻豢之味　春食羊¶
夏食菽(蔡邕月令論注云但/以為時味之宜不合)　冬獻狼夏獻麋(周官注/云狼膏)¶
<pb:KR3k0055_WYG_393-26a>¶
(聚煖麋膏散凉/以救時之苦也)　孟夏以彘食麥(月令云孟夏之月天/子乃以彘嘗麥薦寝)¶
(廟注曰麥之新氣尤盛/以彘嘗之散其熱也)　仲夏以雛嘗黍(又云仲夏之/月天子乃以)¶
(雛嘗黍注曰此/嘗雛而食之也)　和用醯獸用梅(禮記注云畜與家物/自相和亦野物自相)¶
(和/也)　脂用葱膏用薤(禮記注曰脂肥/凝者釋者曰膏)　狗去腎豚去腦¶
(禮記云狼去腸兔去尻/云云注曰為不利人)　魚去乙鱉去醜　文公食不¶
重肉(尹文子云晉國尚奢文公以儉矯之衣不重帛/食不重肉無幾國人皆粗布之衣脱粟之飯)¶
叔敖枯魚之膳(韓子云孫叔敖相楚/糲飯菜羮枯魚之膳)　亷頗噉肉百觔¶
(發䝉記云亷頗旣/老日噉肉百斤)　倪直一飯五升(鍾離意别傳云瑕/丘男子&KR0828;直勇悍)¶
<pb:KR3k0055_WYG_393-26b>¶
(有力三日一飯數/十觔肉五升米飯)　何祗大能飲食(益部耆舊𫝊云何/祗家貧為人寛厚)¶
(通濟體甚壯大/能飲食之力也)　典韋飲噉兼人(魏志云典韋飲食兼/人毎賜食于前大飯)¶
(長歠左右相屬數人/益之乃供太祖壯之)　反役與之禮食(左傳云晉侯之/弟揚干亂行于)¶
(曲梁魏絳戮其僕晉侯以魏絳為/能以刑佐其民矣反役與之禮食)　拜官相飾供饌(世/說)¶
(云過江初拜官相飾供饌羊㬅拜丹陽尹客至蚤者並/得佳設日晏漸罄不復及精隨客早晩不問貴賤羊固)¶
(拜臨海竟日皆美供雖晩至亦獲盛/饌時人以固之豐華不如㬅之真率)　襄子方食有憂¶
(吕氏春秋曰趙襄子攻翟勝老人中人使使者來謁之/襄子方食摶飯有憂色孔子聞之曰趙氏其昌乎夫憂)¶
(所以為昌也而喜所以為亡也/勝非其難者也持之其難者也)　竇嬰病痱不食(漢書/云有)¶
<pb:KR3k0055_WYG_393-27a>¶
(司劾竇嬰矯先帝詔按罪當棄市嬰即/陽病痱不食欲死按痱瘋病也痱音肥)　景公請進煖¶
食(晏子曰晏子侍于景公朝寒公曰請/進煖食對曰嬰非君奉淺也敢辭)　桓瑊就兄索¶
食(俗說云桓大司馬弟瑊性能噉食兼數人/桓毎惡之設必倍豐瑊食竟復就兄索食)　割柔胎¶
于孕豹　宰潛肝乎豢龍(陸機/七徴)　寒芳蓮之巢龜(曹植/七啓)¶
　煎雋陵之縹翠(劉劭/七華)　潄六醴食五芝(馬衍賦云潄/六醴之清液)¶
(食五芝/之茂英)　食鳯卵飲甘露(博物志曰軒轅之國/民食鳳卵飲甘露)　滋味¶
煎其腑臟　香芳腐其骨髓　茍秩膳之是踰　則常¶
刑而罔舎　賜食乃進斛餘(南燕録曰濟南尹鸞身長/九尺腰帶十圍貫甲跨馬)¶
<pb:KR3k0055_WYG_393-27b>¶
(不據鞍由鐙慕容徳見而竒其魁偉賜之以食乃斛餘/德驚曰所噉如此非惟能飽且才貎不凡堪為貴人可)¶
(以縣試之于是拜逄陵/長政理修明大收民譽)　設食以供行者(後魏書曰崔/敬友㳟寛接)¶
(下循身勵節自景明以降頻嵗不登乃置逆/旅于蕭然山南大路北設食以供行者)　少施曰¶
敢傷吾子(禮記孔子曰吾食少施氏而飽少施氏食吾/以禮吾祭作而辭曰蔬食也何敢以傷吾子)¶
(之/性)　子夏曰不爲公費(韓詩外𫝊曰子夏過曽子/食之子夏曰不為公費乎)　肉¶
曰脫之魚曰作之(禮注云皆/治擇之名)　民之質矣日用飲食(詩/注)¶
(曰質成也箋云成平也民事/平以禮飲食相宴樂而已)　民之失德乾餱以愆(詩/箋)¶
(云失徳謂見謗訕也民尚以乾餱之食獲諐過于/人况天子之饌可以恨兄弟乎故不當逺之也)　堯¶
<pb:KR3k0055_WYG_393-28a>¶
王天下糲粱之食(韓子云堯之王天下也糲粱之食藜/藿之羮雖監門之養不厭于此矣)¶
　晏子相齊脫粟之食(晏子曰晏子相齊衣十/升之布食脱粟之食)　食兼¶
十人一鄉為儉(博物志云魏明帝時京邑有一人食噉/兼十人遂肥不能動其父嘗為逺方長)¶
(吏送彼往縣令傳食之/一二年間一鄉為儉)　食斛餘米家至罄貧(齊諧記/云江夏)¶
(安陸縣隆安之初有一姓郭名坦者兄弟三人其大兒/忽得時行病後遂大能食一日食斛餘米其家供給五)¶
(年乃至/罄貧)　麗姬與王同食芻豢(莊子曰麗姬之與/王同匡牀食芻豢)　太¶
子荆軻同案而食(燕丹子云太子嘗與荆/軻共案而食同牀而寢)　齊地殊芳¶
越俗通神(孔煒七引云伊尹奉饌易牙/調辛齊地殊芳越俗通神)　八珍代羞六¶
<pb:KR3k0055_WYG_393-28b>¶
飯迭舉(潘尼/詩)　芻豢既陳異饌並羞(劉梁七舉云芻豢/既陳異饌並羞芍)¶
(藥之調煎/炙蒸臑)　肴有多品羞以珍名(王粲七釋云肴有多/品羞以珍名脯鮪桂)¶
(蠧玉屑瓊晶鱉寒/鮑熱異和殊馨)　芳甘百品並仰累重(傅毅七激云/芳甘百品並)¶
(仰累重殊珍異/味厥和不同)　嘉㫖雜遝豐實左右(徐幹齊都賦曰/蒸豕臑羔炰鱉)¶
(膾鯉嘉㫖雜遝豐實左/右前徹後著惡可勝數)　圓案星亂方丈華錯(張協七/命云伊)¶
(尹爨鼎庖丁揮刀圎案星亂方/丈華錯按圓案方丈食器也)　味以行氣氣以實志¶
　食浮于人人浮于食(浮過/也)　嵩髙石室有自然飲食¶
(嵩髙山記云山下巖中/有一石室有自然飲食)　海内金臺有百味之食(幽明/録云)¶
<pb:KR3k0055_WYG_393-29a>¶
(海内有金臺出水百丈臺上有/機彫文備制上有百味之食也)　簟食瓢飲不改其樂¶
(論/語)　蔬食茹菜兄弟怡怡(東觀漢記曰趙孝字長平建/武初天下新定榖食貴孝得)¶
(榖炊將熟時弟他出至暮始回孝/待之同食雖蔬食茹菜兄弟怡怡)　牛夜鳴則□羊泠¶
毛而毳氊　狗赤股而躁臊鳥皫色而沙鳴鬱　豕望¶
視而交睫腥馬黒脊而般臂漏(並禮記注云/皆為不利人)　舒雁翠¶
鵠鴞胖舒鳬翠(禮記注云舒雁鵞也翠尾肉也又/云雛尾不盈握不食皆為不利人)　雞¶
肝雁腎鴇奥鹿胃(禮記注云炙皆為/不利人奥脾肶也)　原嗜魚(公儀休/嗜魚人)¶
(獻不受曰吾禄自可致魚受/人魚罪奪禄人寧肯饋我)　攸好(従厥/攸好)　大欲(飲食/男女)¶
<pb:KR3k0055_WYG_393-29b>¶
(人之大/欲存焉)　嗜芰(國語屈到嗜芰有疾召宗老而屬之曰/祭我以芰及祥宗老將薦芰屈建命去)¶
(之曰國君有牛享大夫有羊饋士有豚犬之奠庶人有/魚炙之薦籩豆脯醢上下共之不羞珍異不陳庻侈夫)¶
(子不以私欲干/國之典遂不用)　増嗜雞(神録云合肥人劉最好食雞/毎刖雙足置木櫃中膏肉瀝)¶
(盡乃烹之謂之去腥後最病&KR0337;既愈生小/雞于瘡瘢中毎巾櫛必傷痛楚積嵗而卒)　嗜蟹(錢崑/餘杭)¶
(人嗜蟹常求補外郡人問/所欲曰但得有螃䖏則可)　原嗜羊棗(孟子曽晢嗜羊/棗曽子不忍食)¶
(羊/棗)　嗜鮑魚(賈誼新書曰太公傅太子𤼵𤼵嗜鮑魚公/不與曰鮑魚不登爼不可以非禮食太子)¶
　好牛心炙(王右/軍)　増好食鯽魚頭(梁書臨川王蕭宏/好食鯽魚頭嘗日)¶
(進三/百餘)　原嗜菖蒲(周/文)¶
<pb:KR3k0055_WYG_393-30a>¶
　　食總載五¶
原箴宋徐爰食箴曰民之初生有生有食資生順性甘¶
是黍稷炎皇俶載后棄茂殖三榖既翳五味亦宜潔爨¶
豐盛滋芬美腴　又箴曰衣服稱誠飲食日歡撃鐘而¶
舉無使日肝¶
原賛宋卞範之食賛曰貴粒唯恢火齊食繁新乎井遷¶
味以懐甘¶
原啓梁劉孝威謝東宫賜聖僧餘饌啓曰齊桓柏寢之¶
<pb:KR3k0055_WYG_393-30b>¶
器周穆軒宫之寳乳糜香飯素糝糗漿五杏七桃靈𤓰¶
仙棗莫不氣馥上天薫流下界石崇芳果金谷僅于萬¶
株陳湯木滋杜陵幾于千樹猶自髙謝珍竒多慚品族¶
　又謝東宫賜淨饌啓曰糜獻牛牧飯出龍宫千品甘¶
露之食百花珍藥之果餅兼髓乳漿苞蔗㮏雕盤流其¶
滋㫖寳器委其包香足使三世長者羞彼識味一角仙¶
人恥其咒術微物多幸叨奉曲恩性命可捐殊私難荅¶
　陳徐陵謝敇賜祀三皇五帝餘饌啓曰竊以甘泉之¶
<pb:KR3k0055_WYG_393-31a>¶
殿舊禮羲農長樂之宫本圖堯舜自東京晩世曠代無¶
聞西漢盛儀復覩今日金壺流十旬之氣玉案備千品¶
之羞昔絳羅為薦既延王母紫盖為壇允招太乙同斯¶
羙號理致衆星臣以餘年豫聞清祀如陪瑤席遂飲瓊¶
漿¶
原移梁吳均食移曰月光離畢風氣入箕細雨如網細¶
栁如絲離隔東西之怨眺望山川之阻企龍門而不見¶
覽桂枝而延佇此乃方寸之恒情羌難得而覼縷也亦¶
<pb:KR3k0055_WYG_393-31b>¶
有&KR0505;叔分財華歆讓位乃相知于平生實忘懐于寤寐¶
雞有呼羣之徳鹿有食草之羙在微物其尚然况仁義¶
之君子哉今足下居則廣厦髙堂連闥洞房綺忩半巻¶
屏風角張指天地如一指安知故人之可傷一死一生¶
乃見交情一貴一賤交情乃見謂古昔之恒談在今日¶
而方見嗚呼如何忘我實多輙欲彈琴縦酒于首陽之¶
阿君有厨中腐肉而僕不厭糟糠君有雁鶩之食而余¶
不得一嘗願以小人之腹為君子之膓何如哉今欲君¶
<pb:KR3k0055_WYG_393-32a>¶
之餘江臯緑葹之筍洞庭紫鬛之魚昆山龍胎之脯𤣥¶
圃鳯足之葅千里蓴羮萬丈名膾氣馨若蘭色羙如艾¶
扶南甘蔗一丈三節白日炙便銷清風吹即折安定之¶
梨皮薄味厚一嵗三花一枚二升凡厥上味惟君能施¶
君若不施成君深累于神為不祥于人為&KR0317;義¶
　　飯一¶
増爾雅曰饙餾䭃也食飯謂之餲　說文饙□飯也餾¶
飯氣蒸也鑚以羮澆飯也饖飯傷熱也饐傷濕也　原¶
<pb:KR3k0055_WYG_393-32b>¶
春秋運斗樞曰粟五變以陽化生而為苖秀為禾三變¶
而粲謂之粟四變入臼米出甲五變而蒸飯可食　周¶
禮曰膳夫掌王之食飲(食飯也飲/酒漿也)　食用六榖(稌黍稷/麥梁苽)¶
(菰雕/胡)　禮記曰毋摶飯毋放飯毋流歠毋揚飯飯黍毋¶
以箸　又曰凡食齊眡春時(飯宜温/齊和調)　吕氏春秋曰飯¶
之美者𤣥山之禾不周之粟陽山之穄南海之秬　潛¶
夫論曰夫粱飯食肉有好于靣目不若糲飯藜蒸之可¶
食于口也　闞澤九章曰粟飯五十糲飯七十稗飯五¶
<pb:KR3k0055_WYG_393-33a>¶
十糳飯四十八御飯四十二　風土記曰精折米十取¶
七八取淅使青蒸而飯色乃紫紺于東流水飯食與洗¶
而除不祥　王烈之安成記曰安成郡毛亭往同亭三¶
十里二亭田疇膏腴厥稻馨香飯若凝脂　東方朔神¶
異記曰東方有人名黄父以鬼為飯以霧為漿¶
　　飯二¶
原周書曰黄帝始蒸榖為飯　増韓子曰堯糲蒸之飯¶
　尹文子曰晉國奢文公儉以矯之因食脫粟之飯¶
<pb:KR3k0055_WYG_393-33b>¶
原韓子曰孫叔敖為令尹糲飯菜羮　晏子春秋曰晏¶
子相齊食脫粟飯　増列子曰楚王好細腰宫中皆以¶
三飯為節期年而有黎黒之色　莊子曰宋銒尹文其¶
為人太多其自為太少日請置五升之飯足矣　原衛¶
宏漢舊儀曰齊則食文二人旋案陳三十六肉九榖飯¶
　宗躬孝子𫝊曰吳人陳遺為郡吏母好食鍋底焦飯¶
遺在役恒帶一囊每煮食取焦者以貽母　増魏書曰¶
卞太后左右食菜粟飯　晉書曰殷仲堪在荆州連年¶
<pb:KR3k0055_WYG_393-34a>¶
饑饉仲堪食常五椀盤餘肴饌粒落席間輙拾以啗之¶
　又曰石崇家稻米飯在地經宿皆化為螺　又曰孫¶
盛嘗詣殷浩談論對食奮擲麈尾毛悉落飯中食冷而¶
復煖者數四至暮忘冷竟不言由是知名　原崔鴻前¶
秦録曰苻堅以乞活夏黙為左鎮郎胡人䕶磨那為右¶
鎮郎奄人申香為拂葢郎黙等身長一丈八尺並多力¶
善射三人每食飯一石肉三十觔　増宋書曰衡陽王¶
義季都督荆州嘗大蒐于郊有野老帶苫而耕命左右¶
<pb:KR3k0055_WYG_393-34b>¶
斥之老人擁耒對曰昔楚子盤遊見譏令尹今陽和扇¶
氣播厥之始一日不作人失其時今王馳騁為樂驅斥¶
老人大非勸農之義義季止馬曰此賢者也命賜之食¶
老人曰吁願大王均其賜也苟不奪人時則一時皆享¶
王賜老人不偏其賜矣斯飯也弗敢嘗問其名不言而¶
退　宋東宫儀記曰掌侍臣常食唱飯二人　宋書曰¶
王仲徳與兄叡同起義兵與慕容垂戰敗仲徳被重創¶
走與家屬相失路經大澤困未能去有一小兒青衣年¶
<pb:KR3k0055_WYG_393-35a>¶
可七八嵗騎牛行見仲徳驚曰漢已食未仲徳言飢小¶
兒去湏㬰復來得飯與之食　梁書曰謝藺五嵗每父¶
母未飯乳媪欲令先飯藺終不進舅阮孝緒聞之歎曰¶
此兒在家則曽子之流事君則藺生之匹因名之曰藺¶
　南史曰魚𢎞為湘東王鎮西司馬述職西上道中乏¶
食緣路采菱作菱米飯給所部𢎞過之所後人覔一菱¶
不得　又曰傅翽代劉元明為山隂令問元明曰願以¶
舊政告新令尹答曰我有竒術卿家譜所不載臨别當¶
<pb:KR3k0055_WYG_393-35b>¶
相示既而曰作縣惟日食一升飯而莫飲酒此第一䇿¶
也　又曰裴元禮為豫州刺史居䘮惟食麥飯　後魏¶
書曰盧義僖為都官尚書性清儉不營利雖居顯位每¶
至困乏麥飯蔬菜亦甘之也　唐書曰太宗謂侍臣曰¶
朕自皇太子立也遇物必誨見其將飯告以稼穡艱難¶
不奪農時乃可常有　又曰蔣沇乾元後授咸陽今當¶
軍旅之後瘡痍未平沇竭心撫綏人得安輯副元帥郭¶
子儀統兵由其縣誡軍吏曰蔣令幹辦供億固有素士¶
<pb:KR3k0055_WYG_393-36a>¶
衆得蔬飯見饋則已無撓清政　仙經曰南岳僧悟空¶
結廬岳西朱陵洞其處險絶僧遊覽累日捫蘿垂踵無¶
幽不跡忽有道士坐䋲牀僧告以飢困道士歘起指石¶
地曰此有米乃持钁劚石深數寸令僧探之得陳米升¶
餘即著于釡承瀑&KR1201;火煮飯勸僧餐一口未熟道士笑¶
曰君餐止此可謂薄我當畢之遂吃硬飯¶
　　飯三¶
原芳菰　竒稌(曹植七啓曰芳菰精稗霜蓄露葵滋陸/機七徴曰神臯竒稌嘉禾之穂含  發)¶
<pb:KR3k0055_WYG_393-36b>¶
(馨素穎/玉鋭)　精糳　濡潤(左傳曰太羮不致粢食不糳杜/預注曰不精糳也  傅巽七誨)¶
(曰孟冬香秔上秋膏粱雕胡菰子/丹具東牆濡潤細滑流澤芬芳)　脱粟　折秔(漢書/曰公)¶
(孫𢎞爲丞相封侯食一肉脱粟之飯米魚豢魏畧曰太/祖嘲王朗不能效君昔在㑹稽折秔  飯朗曰適宜實)¶
(難如朗昔者未可折而折/明公今日可折乃不折)　饛簋　陪鼎(毛詩曰有饛/簋飱有捄棘)¶
(七毛萇注曰饛蒲簋貎飱熟食至左/𫝊曰宴有好貨食有陪鼎禮之  也)　増西旅　東牆¶
(王粲七釋曰西旅遊梁御宿素餐𤓰州紅麴/參糅相半軟滑膏潤入口流散  下已見前)　雲子¶
雪花(杜甫詩曰飯抄雲子白/  古詩曰雪花凝椀白)　青精　黄粱(青精一名/南天燭又)¶
(曰黒飯草以其可染黒飯也道家謂之青精飯故仙經/云服草木之正氣與神通食青燭之精命不復隕謂此)¶
<pb:KR3k0055_WYG_393-37a>¶
(也杜詩曰豈無青精飯使我顔色好少本草云黄粱穂/大毛長其榖米皆粗于白粱而收子  古詩云新炊間)¶
(黄/粱)　玉屑　瓊糜(酉陽雜爼云太和有二人遊嵩山迷/路見一人衣潔白枕一襆物方眠見)¶
(二人且問所自因開襆兩裹皆玉屑飯授與二人曰分/食此雖不足長生可一生無疾乃起與二人指路  楚)¶
(詞精瓊糜以為粻按注云精鑿也糜/屑也粻粮也言精鑿玉屑以為飯)　醉吐　笑噴(孟/宗)¶
(别𫝊曰宗為光禄勲大㑹醉吐麥飯察者以聞詔問食/麥飯意宗答曰臣家止有麥米飯是以食之  蘇軾偃)¶
(竹記曰文與可以所畫篔簹谷竹遺子云此竹數尺耳/而有萬尺之勢篔簹谷在洋州與可常令子作洋州三)¶
(十韻篔簹谷其一也予詩曰漢川修竹賤如&KR0382;斤斧何/曽赦籜龍料得清貧饞大守渭川千畝在胸中與可是)¶
(日與其妻遊谷中燒筍供晩食/發函見予詩失笑噴飯滿案)　葉裹　薪炊(陳書云/孔奐為)¶
<pb:KR3k0055_WYG_393-37b>¶
(武康令尅日决戰乃令多營麥飯以荷葉裹之一宿之/間得數萬裹軍人食訖盡棄其餘  世說曰荀公曽在)¶
(武帝前上食進飯曰此勞薪所/炊也帝宻遣問之實用故車脚)　加餐　異飯(古詩曰/努力加)¶
(餐飯又白居易寄元九詩曰憂我貧病身書來惟勸勉/上言少愁苦下言加餐飯  韓愈送湖南李礎詩風土)¶
(稍殊音魚/鰕日異飯)　雕胡滑　菰米香(杜甫詩飯憶雕胡滑飯/栁宗元詩香舂菰米)¶
　原五里聞香　七日不飢(魏文帝與朝臣書江表惟/長沙有好米作飯五里聞)¶
(香下異苑云衛士度其母嘗誦經㑹出自齋空/中  大鉢香飯滿中母分食齋人七日不飢)　吐飯¶
成蜂　墮地為螺(葛仙翁𫝊云仙翁與客對食吐口中/飯盡成飛蜂滿屋良乆乃張口蜂悉)¶
(飛還入口中成飯地晉書/衛瓘家人炊飯隨  為螺)　増木蘭僧鐘　邯鄲僊枕¶
<pb:KR3k0055_WYG_393-38a>¶
(唐王播太原人微時客揚州木蘭寺隨僧飯僧厭之飯/後擊鐘比播至飯已畢矣播愧恨題詩二句云上堂已)¶
(了各西東慙愧闍黎飯後鐘遂去後播鎮是邦復逰寺/見前所題詩已碧紗籠矣因續二句云二十年來塵拂)¶
(面而今始得碧紗籠嘆邯鄲道上唐開元中吕翁嘗息/于此遇少年盧生自  貧困時主人方炊黄粱翁以枕)¶
(授生曰枕此當令子榮適如意生枕之夢抵舎娶崔氏/女甚麗隨舉進士歴官中書令年八十卒及寤顧翁在)¶
(傍主人炊黄粱未熟/謝曰先生教我矣)¶
　　飯四¶
原雕胡(宋玉風賦云主人之女為臣炊雕胡之飯烹露/葵之羮來勸臣食按西京雜記云菰之有米者)¶
(長安人謂之雕胡又云㑹稽人顧翺少失父/事母至孝好食雕胡飯常率子女躬自採擷)　精稗(見/前)¶
<pb:KR3k0055_WYG_393-38b>¶
(飯/三)　菰粱(劉梁七舉云菰粱之飯入口/叢流送以熊蹯咽以豹胎)　蓂莢(劉公幹/清慮賦)¶
(云虞氏之爨火珠之甑炊/嘉禾之米和蓂莢之飯)　紅麫(潘尼釣賦云紅麫之/飯糅以菰米五味道)¶
(洽餘氣/芬芳)　粉粱(傅毅七激云鳬鴿/之羮粉粱之飯)　麤飯(謝承後漢書/曰司馬苞字)¶
(仲咸為太尉/常食粗飯)　乾飯(又云胡劭為淮南太守使鈴下閣/外炊暴作乾飯閣内不設釡甑)¶
　麥飯(後漢書曰世祖至南宫遇大風雨引車入/道旁空舎對竈燎衣馮異進麥飯充飢)　豆¶
飯(應璩新詩曰竈下炊/牛犬甑中共豆餐)　椹飯(吳書袁術在夀春時百/姓飢窮以桑椹蝗蟲為)¶
(乾/飯)　橡飯(郭孔舒在窮記云舒到宛/墓下彭城王送橡飯十斛)　一飯(夫差謂勾/踐曰寡人)¶
(禮先一飯矣/言己齒長也)　再飯(禮記武王侍文王一飯/亦一飯再飯亦再飯)　共飯(不/澤)¶
<pb:KR3k0055_WYG_393-39a>¶
(手/)　摶飯(致飽之/意不亷)　勸飯(臣勸如是/餐者三)　放飯(去手餘飯/于器中)¶
　増申椒(楚詞雜申/椒與菌桂)　胡麻(劉阮入天台山採藥見澗/中有胡麻飯一杯流出因)¶
(取食之王昌齡贈米鍊師詩百花/仙醖能留客一飯胡麻幾度春)　覆甑(物理論云忿/㸑之未熟覆)¶
(甑而棄之所/害亦多矣)　覆盆(酉陽雜爼云道士許象之言以盆/覆寒食飯于暗地上入夏悉化為)¶
(蜘蛛亦/異事也)　一匙(宋史宣仁太后謂吕大防等曰公各去/吃一匙社飯明年社飯時思量老身也)¶
　吐飯(史記周公一/飯三吐哺)　賣飯(説苑云吕望行年/五十賣飯棘津)　飯嗅¶
(通俗文曰飯嗅曰/噎沙入飯曰滲)　伴飯(貽謀録云五季軍頭非有/軍功皆號伴飯指揮使)¶
秩飯(魚朝恩判國子監賜錢/千萬取子錢共秩飯)　囊飯(梁書云沈衆芒屩/以麻䋲為帶又囊)¶
<pb:KR3k0055_WYG_393-39b>¶
(麥飯以噉之朝士/咸共誚其所為)　金飯(謝諷食經有越/國公碎金飯)　白飯(宋蘇/轍詩)¶
(曰投壺擊鞠緑楊隂/共盡清尊餐白飯)　宰夫掌(周禮宰夫掌朝覲㑹同/賓客以牢禮之法掌其)¶
(牢禮委積膳獻飲食賓/賜之飱牽與其陳數)　増香積飯(類苑云維摩居士/遣八菩薩往衆香)¶
(國禮佛言願得世尊所食之餘欲以婆娑世界/施作佛事如是香積如來以衆香盛飯與之)　清風¶
飯(唐有清風飯用水精米龍睛粉龍腦/末牛酪漿調事畢下水池冷透進之)　原大梁之黍¶
(張協七命曰大梁之黍瓊山之/禾唐稷播其根農帝嘗其華)　不周之粟　南海之¶
秬　東湖之菰(徐幹七喻曰南土/之秔東湖之菰)　粒各自分(釋名曰/饙分也)¶
(衆粒各自分也按/饙音分半蒸飯也)　成熟為飯(論衡曰榖之始熟曰粟/㫪之于臼簸去糠蒸于)¶
<pb:KR3k0055_WYG_393-40a>¶
(釡甑舉之以火成熟/為飯乃甘可食也)　□麫若霜(傅𤣥七謨云彫胡之/粢糝以饔粱香秔九)¶
(折□麫/若霜)　菰糧雪累(杜預七規云菰糧/雪累斑臠錦文)　萬鑿百陶(崔/駰)¶
(七依云萬鑿百/陶精細如蟻)　既滑且香(桓驎七說云新城之秔雍/丘之粱重穋代熟既滑且)¶
(香稗細麫精/芳菲異粮)　縹粒赤身(孔煒七引云芳秔彫胡縹粒/赤身辭秬方頴絶域累臻)¶
　鮮若朝雪(孫敏七誘云鏤藍簋丹實以/餘粮鮮若朝雪流曜飛芳)　散如細蟻¶
(桓驎七說云香箕為飯雜以/梗菰散如細蟻聚若凝膏)　御宿青穄(王粲七釋云/乃有西旅游)¶
(粱御宿/青穄)　河内㫖稻(袁子云河内青稲新城芳/稅彫胡細弱㳺粱精美)　為客¶
治飯(淮南子云為客治飯而/自藜藿食名尊於實也)　宫人持飯(四王/遺事)　増飢¶
<pb:KR3k0055_WYG_393-40b>¶
湏索飯(東軒筆録云宋章惇少善養生嘗云遇飢雖/不相識䖏亦湏索飯若食飯時見爺亦不拜)¶
恵州飽飯(黄山谷詩東坡謫嶺南時宰欲/殺之飽吃恵州飯細和淵明詩)　不妄過飯¶
(漢第五倫字伯魚修行清白嘗召見上曰聞卿為吏不/過從兄飯寜有之邪對曰臣生遭饑饉米石萬錢實不)¶
(敢妄過/人飯)　帷堪噉飯(隋文帝謂賀若弼曰我以楊素髙/熲為宰相汝倡言此二人惟堪噉)¶
(飯是何意也弼對曰誠有是言/上怒甚然思其功特令除名)　與令對飯(漢書云薛/宣東海郯)¶
(人入守左馮翊始髙陵令陽湛櫟陽令謝游皆貪滑不/遜持郡短長前二千石數案不能竟及宣視事詣府謁)¶
(宣設酒飯與相對接待甚偹已而隂求其罪賍具得所/受取乃宻以手書曉之湛即時解印綬付吏為記謝宣)¶
(終無怨言而櫟陽令㳺自以大儒有名輕/宣宣獨移書顯責之游得檄亦解印綬去)　與壻同飯¶
<pb:KR3k0055_WYG_393-41a>¶
(宋張文定公安道平生未嘗不衣冠而食當暑月與其/壻王鞏同飯命鞏褫帶衫帽自如鞏不敢公曰吾自布)¶
(衣諸生遭遇一飯皆君賜也享君之賜/敢不敬乎子自食某之食雖褫衣可也)　以備隂雨(墨/子)¶
(守備曰乾飯人/二升以備隂雨)　宿嵗之儲(時鏡新書曰嵗暮家家具/有肴簌謂為宿嵗之儲以)¶
(入新年名為送嵗留宿飯至新年十二則棄於街衢以/為去故取新除貧取富又㽞此飯驚蟄雷鳴擲之屋上)¶
(令雷/聲逺)　原裹飯往食(莊子曰子輿與子桑友而霖雨十/日子輿曰子桑殆病矣裹飯往食)¶
(之/)　車載餉軍(桓靈寳列𫝊云桓靈/寳車載飯以餉軍士)　精瑶蕊以為粮¶
(張衡思𤣥賦云屑玉蕊以/為粮兮斟白水以為漿)　君未覆手不敢餐(覆手以/循咡餐)¶
(勸/客)　客餐主人辭以疏(餐美主/人之食)　𤣥山之粱不周之稻¶
<pb:KR3k0055_WYG_393-41b>¶
(崔駰/七依)　陽山之穄九期之禾(劉劭/七華)　㑹稽之菰冀野之¶
粱(張衡/七辨)　釋之叟叟烝之浮浮(毛詩𫝊曰釋淅米也叟/叟聲也浮浮氣也箋云)¶
(釋之烝之為酒/及簠簋之實)　膏液荑葇澗潤流芳(𫝊𤣥/七謨)　埃墨墮¶
飯取而食之(家語曰孔子厄于陳蔡従者七日不食子/貢糴于野人得米一石顔回仲由炊之于)¶
(壞屋之下有埃墨隨飯中顔回取而食之子貢自外望/見之以為竊食入問孔子召顔回曰疇昔余夢見先人)¶
(豈或啓佑我哉子炊而進飯我將祭焉對曰向有埃墨/堕飯中欲置之則不潔棄之則可惜回即食之不可祭)¶
(也/)　鼠渉飯中捐而不食(論/衡)　南箕無舌飯多沙糖(易/林)¶
(大畜之益天女推牀不成/文章南箕無舌飯多沙糖)　嬰兒之戲以塵為飯(見總/載一)¶
<pb:KR3k0055_WYG_393-42a>¶
　　飯五¶
増詩唐張賁以青䭀飯送襲美魯望詩曰誰屑瓊瑶事¶
青䭀舊𫝊名品出華陽應宜仙子胡麻伴因送劉即與¶
阮郎　皮日休答詩曰傳得三元䭀飯名大宛聞說有¶
仙卿分泉過屋春青稻拂霧彯衣折紫莖蒸䖏不教雙¶
鶴見服來惟怕五雲生草堂空坐無飢色時把金津漱¶
一聲　陸龜蒙答詩曰舊聞香積金仙食今見青精玉¶
斧餐自笑鏡中無骨緑可能飛上紫霞端¶
<pb:KR3k0055_WYG_393-42b>¶
　　餐¶
増適館(詩曰適子之館兮/還子授子之餐兮)　下士(古君子行曰周公下/白屋吐哺不足餐)¶
　餐錢(漢髙后紀賜餐錢注厨膳錢也又通典唐詔丞/相位尊而堂厨未復無餐令日食萬錢之半)¶
　廊餐(五代㑹要曰唐制常參官每朝退賜食謂之廊/餐又宋建隆元年㐲退賜食廊下即廊餐也)¶
　不素餐(詩彼君子兮/不素餐兮)　不能餐(詩維子之故使/我不能餐兮)　原¶
朝服設餐(儀禮云卿致賓/宰夫朝服設餐)　晏進糲餐(新序云魏文侯/見箕季曰晏進)¶
(糲餐之食/𤓰瓠之羮)　𫝊餐而食(漢書云韓信欲東擊趙令其禆/將𫝊餐曰今日破趙㑹食注曰)¶
(餐小/飯也)¶
<pb:KR3k0055_WYG_393-43a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_393-43b>¶
　¶
　¶
　¶
　¶
　¶
　¶
　¶
御定淵鑑類函卷三百八十八¶
