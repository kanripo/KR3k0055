# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.737651
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十一
<pb:KR3k0055_WYG_386-1a>¶
　欽定四庫全書¶
御定淵鑑類函卷三百八十一¶
　　服飾部十二(步揺鐺釵珥釧梳錜/鈴            枇)　(花勝帊指環/刷)¶
　　　(假髻黛髢的粉燕脂/澤            支)¶
　　　步揺一¶
　原釋名曰皇后首飾曰副副覆也亦言副貳兼用衆物¶
　成其飾上有垂珠步則揺也　増古今注曰紂作步揺¶
　　原宋玉諷賦曰主人之女垂珠步揺　傅𤣥豔歌行¶
<pb:KR3k0055_WYG_386-1b>¶
　曰首戴金步揺耳繫明珠璫¶
　　　步揺二¶
　増西京雜記曰趙飛燕為皇后其女弟上遺黄金步揺¶
　　原東觀漢記曰鄧太后賜馬貴人步揺一具　續漢¶
　書輿服志曰太后入廟為花勝上為鳳以翡翠為毛羽¶
　步揺以黄金為山題貫白珠桂枝相糺八爵九華熊虎¶
　赤羆天鹿辟邪　増江表傳曰孫皓使尚方以金作步¶
　揺假髻以千數令宫人著以相撲朝成夕敗輒命更作¶
<pb:KR3k0055_WYG_386-2a>¶
　原晉書曰慕容氏祖莫護跋始建國於棘城之北時¶
燕代多冠步揺冠莫護跋見而好之乃斂髮襲冠諸部¶
因呼之為步揺其後音訛遂為慕容焉　晉令曰步揺¶
蔽髻皆為禁物　増東宮故事曰太子納妃有步揺一¶
具九鈿函盛之　北夢𤨏言曰唐宣宗嘗有金步揺未¶
能對溫庭筠以玉條脫對之帝賞焉¶
　　步揺三¶
原詩梁范靜妻沈氏詠步揺花詩曰珠花縈翡翠寶葉¶
<pb:KR3k0055_WYG_386-2b>¶
間金瓊翦荷不似製為花如自生低枝拂繡領㣲步動¶
瑶瑛但令雲髻插蛾睂本易成¶
　　釵一¶
原釋名曰叉枝也因形名之也　華陽國志曰涪陵山¶
有大龜其縁可作釵世號靈釵¶
　　釵二¶
原洞㝠記曰元鼎元年起招仙閣有神女留玉釵以贈¶
帝帝以賜趙倢伃至昭帝元鳳中宫人猶見此釵黄諃¶
<pb:KR3k0055_WYG_386-3a>¶
欲之明日示之既發匣有白燕直升天去故宫人作玉¶
釵因改名玉燕釵言其吉祥　増趙飛燕外傳曰趙后¶
手抽九雛釵為昭儀簪髻　原列女傳曰梁鴻妻孟光¶
荆釵布裙　續漢書曰貴人助蠶戴瑇瑁釵　王子年¶
拾遺記曰漢獻帝為李傕所敗帝傷趾伏后以繡紱拭¶
血刮玉釵以覆創應手創愈　又曰魏文帝納美女薛¶
靈芸有獻火珠龍鸞釵帝曰珠翠尚不勝況龍鸞之重¶
乎　増又曰魏明帝時昆明國貢嗽金鳥常吐金屑如¶
<pb:KR3k0055_WYG_386-3b>¶
粟用飾釵珮謂之辟寒金宫人因相嘲曰不服辟寒金¶
那得帝王心　原又曰石崇愛婢翔風刻玉為倒鳳之¶
佩瑩金為鳳冠之釵結袖繞楹舞於晝夜使聲聲相接¶
謂之恒舞欲有所召者不呼姓名悉聽佩聲視釵色玉¶
聲輕者居前金色豔者居後以為行次而進　増唐書¶
曰永寧王相國涯居位竇氏女歸請曰玉工貨釵直七¶
十萬錢王曰七十萬錢豈於女惜但釵直若此乃妖物¶
也後釵為馮球外郎妻首飾涯曰為郎吏妻首飾有七¶
<pb:KR3k0055_WYG_386-4a>¶
十萬錢其可久乎　又曰唐末世俗尚以琉璃為釵釧¶
近服妖也抛家流離皆播遷之兆云　宋史曰李及素¶
謹厚知秦州將吏頗易之會有禁卒白晝攫婦人金釵¶
於市吏執以來及方坐觀書召之使前略加詰問其人¶
服罪亟命斬之觀書如故於是將士驚服　廣輿記曰¶
䕫州八陣磧有武侯廟夔人每嵗人日出游磧上婦人¶
拾小石可穿者繫釵頭以為一嵗之瑞¶
　　釵三¶
<pb:KR3k0055_WYG_386-4b>¶
原蔽髻　挂冠(晉令云六品以下得服金釵以蔽髻三/品以上服爵釵  司馬相如美人賦云)¶
(玉釵挂臣冠/羅袖拂臣衣)　金環　銅鼓(東宫舊事云太子納妃有/金環釵  裴淵廣州記云)¶
(南海豪富女子以金銀為大釵/執以扣銅鼔故號為銅鼔釵)　瑇瑁　翡翠(繁欽詩/云何以)¶
(表别離耳服瑇瑁釵人宋玉諷賦曰臣常出行僕飢馬/疲正值主人門開主  翁出嫗又到市獨有主人女在)¶
(主人之女為臣炊彫胡之飯烹露葵之羮來/勸臣食以翡翠之釵挂臣冠纓臣不忍仰視)　増化二¶
龍　刻九鸞(杜陽雜編云大歷中日林國貢龍角釵二/類玉而紺色上刻蛟龍之形帝賜獨孤妃)¶
(與上同遊龍池有紫雲自釵上起遂化二龍騰空而去/  又云咸通中同昌公主有九玉釵刻九鸞皆五色有)¶
(字曰玉兒其巧妙非人工所製公主一日晝寝夢絳衣/奴云潘淑妃取九鸞釵釵遂亡或曰玉兒潘妃小字也)¶
<pb:KR3k0055_WYG_386-5a>¶
　　釵四¶
原曜首(秦嘉與婦徐淑書云今致寶釵一雙價直千/金可以曜首淑荅曰未奉光儀則寶釵不設)¶
同心(憑虚子贈婦書/云合服同心釵)　駭雞(黄香九宫賦曰連明月/以為懸刻駭雞以為釵)¶
金雀(陳思王美女篇云頭戴/金雀釵腰佩翠琅玕)　増蟠龍(古今注云蟠龍/釵梁冀婦所製)¶
金鳳(古今注云釵子蓋古筓之遺象也秦穆公以象牙/為之敬王以玳瑁為之始皇以金銀作鳳頭以玳)¶
(瑁為脚號/曰鳳釵)　三十隻(晉山陵故事云后服/有玳瑁釵三十隻)　十二行(古/歌)¶
(詞云頭上金釵十二/行足下絲履五文章)　付使者(江漢傳云魏文帝遣使/於吳求玳瑁三㸃釵羣)¶
(臣以為非禮咸欲不/與孫權敕付使者)　賜將士(宋書云泰始三年以皇/后以下六宫金釵千枚)¶
<pb:KR3k0055_WYG_386-5b>¶
(班賜北/征將士)　原戲著閣頭(幽明録云義熙七年東陽楊道/思新娶得婦相愛婦梳頭道思)¶
(戲以銀釵/著户閣頭)　夢置楣上(録異傳云吳人費季客賈去家/與諸賈人語曰吾臨行就婦求)¶
(金釵婦與之吾乃置户楣上忘向婦說婦夢見季/死前金釵在户上婦取得發哀一年季却還家)　増¶
明道指釵(山堂肆考云程明道未能言時叔母抱之遊/戲不覺&KR1089;釵數日乃覺尋不獲明道以手指)¶
(示叔母抱隨所/指尋之乃獲)　思永還釵(又云宋彭思永八九嵗時/晨出就學拾一金釵黙坐)¶
(其處以候訪者有一吏徘徊久之問/故果墜釵者付之吏謝以金不受)　留釵訪家(太平/御覽)¶
(云王逵妻衞氏為鮮卑所掠路由/章武臺留書并釵釧訪其家焉)　見釵移墳(幽明録/云潯陽)¶
(參軍夢一婦人跪稱先葬近水渰沒誠能相救雖不富/貴可薄免禍參軍曰何以為誌婦曰君見渚上有魚釵)¶
<pb:KR3k0055_WYG_386-6a>¶
(即我也明旦覓見一毁墳上有釵移置髙處十餘/日參軍行至東橋牛奔趨水垂&KR1089;忽轉遂得無恙)　原¶
拔釵為願(異苑云吳郡有徐君廟東陽長山縣吏李瑫/遭事在郡婦出過廟請乞恩拔銀釵為願未)¶
(至富陽有白魚跳婦前/剖腹得所願釵事尋解)　増墮釵為卜(宋史云李宸妃/荘重寡言真宗)¶
(以為司寢既有娠從帝臨砌臺玉釵&KR1089;妃惡之帝以卜/釵完當為男子左右取以進釵果不毁帝甚喜已而生)¶
(仁/宗)¶
　　釵五¶
原詩梁湯僧濟渫井得金釵詩曰昔日倡家女摘花露¶
井邉摘花還自插照井還自憐窺窺終不罷笑笑自成¶
<pb:KR3k0055_WYG_386-6b>¶
妍寶釵於此落從來非一年翠羽成泥去金色尚如鮮¶
此人今何在此物今空傳　増唐王建開池得古釵詩¶
曰美人開池北堂下拾得寳釵金未化鳳皇半在雙股¶
齊鈿花落處生黄泥當時墮地覓不得暗想窗中還夜¶
啼可知將來對夫壻鏡前學梳古時髻莫言至死亦不¶
遺還似前人初得時　又失釵怨詩曰貧女銅釵惜於¶
玉失却來尋一日哭嫁時女伴與作妝頭戴此釵如鳳¶
皇雙杯行酒六親喜我家新婦宜拜堂鏡中乍無失髻¶
<pb:KR3k0055_WYG_386-7a>¶
樣初起猶疑在牀上髙樓翠鈿飄風塵明日從頭一片¶
新　張籍古釵歎詩曰古釵墜井無顔色百尺泥中今¶
復得鳳皇宛轉有古儀欲為首飾不稱時女伴傳看不¶
知主羅袖拂拭生光輝蘭膏已盡股半折雕文刻樣無¶
年月雖離井底入匣中不用還與墜時同　宋謝翶古¶
釵歎詩曰刑徒鬼火去飄忽息婦堆前殯齊發白煙淚¶
濕樵叟來拾得慈獻陵中髮青長七尺光照地髮下宛¶
轉金釵二持歸熏沐置髙堂包裹恐為神所將妻兒朝¶
<pb:KR3k0055_WYG_386-7b>¶
拜復暮拜冉冉臥病不得瘥省知天物厭凡庸夜送白¶
龍潭水中叩頭却顧祈免死永入幽宫伴龍子　元吳¶
嵩古釵歎詩曰何年美人寶釵失深井沈泥汚玓瓅一¶
朝拾得再揩磨三囘五囘看歎息雙鸞匹鳳兩股匀終¶
然汙色難為新當時光瑩照頭上有似桃李揺青春今¶
人不識古儀狀寶釵雖好非時樣為君插罷擁髻悲物¶
無貴賤皆隨時　明詹同古釵歎詩曰黄金作釵分兩¶
股青髻如雲鳳雙舞照見臙脂井水香後主宫中數千¶
<pb:KR3k0055_WYG_386-8a>¶
女一朝野花成綺羅但見兔迹狐蹤多有人拾得古釵¶
賣腸斷當年玉樹歌　朱多炡以古玉釵寄馬姬詩曰¶
千有餘年兩鎈股傳玩㣲霑漢宫土當時貴姊應嘉辰¶
此物曽經踴躍陳同心七寳苔花結連理交枝竹節新¶
昭陽燕子無消息瞥見釵頭無比翼遥憶美人臨鏡妝¶
鳳皇臺前雙鳳皇¶
原賦晉夏侯湛雀釵賦曰覽嘉藝之機巧持精思於雀¶
釵收泉珍於八極納瓌異以表竒布太陽而擬法妙團¶
<pb:KR3k0055_WYG_386-8b>¶
團而應規於是妍姿英妙之徒相與競嬖飛寵並修敕¶
理袿襟整服飾黛元睂之琰琰收紅顔而發色流盼閒¶
步輕袂翼翼恃炫豔以相邈常逍遥而侍側昔先王興¶
道立教崇沖讓以致賢不留志於華好¶
原箴後漢崔瑗三珠釵箴曰元正上日百福孔靈鬢髮¶
如雲乃象衆星三珠璜釵攝媛贊靈¶
原啓梁元帝謝東宫賚花釵啓曰茝亂九衢花含四照¶
田文之珥慙於寳葉王粲之詠恧此乗蓮九官之璫豈¶
<pb:KR3k0055_WYG_386-9a>¶
直黄香之賦三珠之釵敢髙崔瑗之説況以麗玉澄輝¶
逺過玳瑁之飾精金曜首高踐翡翠之名¶
　　釧一¶
増說文曰釧臂鐶也　通俗文曰環臂謂之釧　原陳¶
思王樂府曰弱條日冉冉落葉何翩翩攘袖見素手皓¶
腕約金鐶¶
　　釧二¶
増東宫舊事曰皇太子納妃有金釧一雙　南齊書曰¶
<pb:KR3k0055_WYG_386-9b>¶
東昏侯為潘妃作琥珀釧一隻直七十萬　南史曰晉¶
時師子國獻玉像髙四尺二寸齊東昏毁像為潘妃作¶
釵釧　宋史曰王元象為下邳太守好發冢有一冢每¶
日初升一女子立冢上近視則亡𤼵之女子年可二十¶
臥而言曰我東海王家女應生資財相奉慎勿見害女¶
臂有玉釧斷臂取之女復死¶
　　釧三¶
原約腕　綰臂(王粲閒居賦云願為環以約腕金繁欽/定情詩云何以致奉意綰臂雙  環何)¶
<pb:KR3k0055_WYG_386-10a>¶
(以致契闊繞/臂金跳脫)　増買書　易酒(唐書云交河王麴兄昭/少好學有鬻異書於市)¶
(者其母將為買之捜索家財不足其價惟有金釧數枚/曰何愛此物令吾子不有異聞乎促買此書昭後位司)¶
(膳卿頗以詩詠流譽翦元史云岳柱字止所性穎悟方/八嵗觀何澄畫陶母  髮圖柱指陶母手中金釧詰之)¶
(曰金釧可易酒何用翦/髮為也何大驚異之)　金條脫　玉臂支(盧氏新記/云唐文宗)¶
(一日謂宰臣曰古詩輕衫襯條脫條脫是何物宰臣未/對上曰即今之腕釧安妃金條脱是臂飾也  明皇雜)¶
(録云帝曰我祖破髙麗獲二寳一紫金帯一紅粟玉臂/支朕以岐王初進龍池篇賜之金帯以玉臂支賜妃子)¶
(又夢溪筆談云金陵人登六朝陵寝得玉臂支兩頭旋/轉可以屈伸令圎近於無縫為九龍統之功侔鬼神)¶
　　釧四¶
<pb:KR3k0055_WYG_386-10b>¶
増鏤鏆(祖台之志怪云建安中河間太守劉照夫人卒/於府後太守至夢見一好婦人就為室家持一)¶
(雙金鏆與太守不能名婦人乃曰此鏤鏆狀如鈕珠大/如指屈伸在人太守得置枕中前太守迎喪言有鏤鏆)¶
(開棺視臂果/無復有鏤鏆)　挑脫(字彚云釧古謂之挑脫金條旋轉/數匝浮貫臂間古男女同用今惟)¶
(女飾/用之)　原寄情(何偃與謝尚書云珍/玉名釧因物寄情)　増為資(宋史云/彭思永)¶
(就舉将數釧為資同舉者過之出而玩或&KR1089;其一於袖/間衆相求索思永曰數止此耳客去後舉手揖釧&KR1089;於)¶
(地衆服/其量)　原與主得蘇(甄異記云樂安章沈病死将殯/而蘇云被録到天曹主者是其)¶
(外兄斷理得免其一女同時被録乃脫金釧一雙託沈/以與主者亦得還遂共燕接女云家在吳姓徐名秋英)¶
(沈尋問得之女父/母因以女妻之)　許吏放還(續捜神記云襄陽徐陽/病死夜忽崛然而起将)¶
<pb:KR3k0055_WYG_386-11a>¶
(婦臂上金環脫去明日獲蘇婦問故陽云吏持/吾去多見行貨得脱者即許金釧便放令還)¶
　　錜¶
増字彚曰錜小釵承鬢者　原王仲宣七釋曰戴明中¶
之羽雀雜華錜之葳㽔　孔煒七引曰長袖隨腕而遺¶
耀紫錜承鬢而騁輝¶
　　花勝一¶
原釋名曰花勝言人形容正等一人著之則勝也　符¶
瑞圖曰金勝者仁寶也不斲自成光如明月　増援神¶
<pb:KR3k0055_WYG_386-11b>¶
契曰神靈滋液百珍寳用有金勝　胡浩然立春詞曰¶
最好是戴綵幡春勝釵頭雙結　賀方囘立春詞曰巧¶
翦合歡羅勝子釵頭春意翩翩¶
　　花勝二¶
増山海經曰西王母梯几而戴勝　原續漢書輿服志¶
曰太后入廟為花勝上為鳳皇爵以翡翠為毛羽下有¶
白珠垂黄金鑷左右一横簪之　増荆楚嵗時記曰人¶
日造華勝相遺起晉賈充　原晉中興書曰孝武時湯¶
<pb:KR3k0055_WYG_386-12a>¶
榖氏得金勝一枚長五寸形如織勝¶
　　指環一¶
増五經要議曰古者后妃羣妾御於君所當御者以銀¶
鐶進之娠則以金鐶退之進者著右手退者著左手本¶
三代之制即今之戒指也¶
　　指環二¶
原西京雜記曰戚姬以百鍊金為彄環照見指骨上惡之以¶
賜侍兒　俗說曰晉哀帝王皇后有一紫磨金指環至¶
<pb:KR3k0055_WYG_386-12b>¶
小止可第五指帶　増宋書阿羅單𫝊元嘉七年遣使¶
獻金剛指環　南史曰丁貴嬪武帝鎮樊嘗登樓望¶
見漢濱五彩如龍下有女子擘絖則貴嬪也帝贈以金¶
指環納之時年十四　雲溪友議曰韋皐遊江夏與一¶
靑衣玉簫有情約七年再㑹留玉指環踰八年不至玉¶
簫絶食而歿後得一歌姬真如玉簫中指有肉隐出如¶
玉環　唐書曰定安公主嫁回鶻来歸詔使勞問以黠¶
戛斯所獻白貂皮玉指環賜之¶
<pb:KR3k0055_WYG_386-13a>¶
　　指環三¶
原火齊　増翡翠(拾遺記云呉王潘夫人以火齊指環臺/挂石榴枝上因其處築臺名曰環榴)¶
(時有諫者云今呉蜀争雄環榴之名将為妖乎孫權乃/翻其名為榴環臺  粧樓記云何充妓於後閣以翡翠)¶
(指環換刺繡筆充知歎曰此物洞仙與我欲/保長年之好乃令蒼頭急以蜻蜓㡌贖之)　原結姻¶
　計月(胡俗傳云始結婚姻相然許者便下金同心指/環  漢舊儀云宫人御幸賜銀指環令數環計)¶
(月/也)　増寄還　留别(後魏書云咸陽王禧子樹位宗正/卿後奔梁武帝尤器之後復歸魏)¶
(初辭梁其愛姝玉兒以金指環與别樹常著之寄以還/梁表必還之意  甄異記云沛郡秦拊義熙中至曲阿)¶
(邨日暮失路逺見火光投之屋有少女因寄/宿曉别女以指環與之去時廻顧乃是冢焉)¶
<pb:KR3k0055_WYG_386-13b>¶
　　指環四¶
原林邑獻(林道記云林邑王/獻金指環於呉主)　大秦出(天中記云天竺/大秦國出金指)¶
(環/)　投湯辨訟(扶南傳云扶南有訟者煑水令沸以金/指環投湯中然後以手探湯其直者手)¶
(不爛有罪者/入湯即焦)　増登山啓誓(茅君傳云句曲山上有神/芝五種求之法當以三月)¶
(登山齎金環二雙啓以奉誓如/此者三以為盟也必得芝草)　原劉寵葬母(益部耆/舊傳云)¶
(劉寵喪母時亂墳墓盡𤼵寵乃矯母命為家/貧無財惟有手上金環賣造墓供遂免發掘)　増王諿¶
寄妻(集靈記云王諿琅邪人仕梁為南康王記室亡後/數年妻子困於衣食嵗暮諿見形謂婦曰卿困乏)¶
(衣食我得財物當以相寄後/月小女探得金指環一雙)¶
<pb:KR3k0055_WYG_386-14a>¶
　　鈴¶
原贈銀鈴(幽明録云義熙三年山隂徐琦每出門見一/女子貌極豔麗琦便解銀鈴贈之女曰感君)¶
(佳貺以靑銅鏡與/琦便結為伉儷)　繫金鈴(祖台之志怪云呉中有一/人於曲阿見塘上有一女)¶
(子貌端正呼之即來便留宿乃解金鈴繫其臂至明/日更求女却無人忽過豬牢邉見母豬臂上有金鈴)¶
　　璫一¶
原風俗通曰耳珠曰璫　曹植洛神賦曰珥江南之明¶
璫　増劉公幹魯都賦曰插耀日之筓珥明月之璫¶
原傅𤣥豔歌行曰耳綴明月璫　又鏡賦曰珥明璫之¶
<pb:KR3k0055_WYG_386-14b>¶
迢迢㸃雙的以發姿　又七謨曰佩崑山之美玉珥南¶
海之明璫¶
　　璫二¶
原諸葛恪別傳曰恪嘗獻權馬先□其耳范慎時在坐¶
嘲恪曰馬雖大畜稟氣於天今殘其耳豈不傷仁恪荅¶
曰母之於女恩愛至矣穿耳附珠何傷於仁　魏書曰¶
太祖嘗得名璫數具令卞后自選一具后取其中者太¶
祖問其故后曰取其上者為貪取其下者為偽故取其¶
<pb:KR3k0055_WYG_386-15a>¶
中　晉令曰士卒百工不得服瑱珠璫珥¶
　　珥一¶
原說文曰珥瑱也瑱以玉充耳也　毛詩曰有斐君子¶
充耳琇瑩　又曰俟我於著乎而充耳以素乎而尚之¶
以瓊華乎而俟我於庭乎而充耳以青乎而尚之以瓊¶
瑩乎而俟我於堂乎而充耳以黄乎而尚之以瓊英乎¶
而　孫敏七誘曰珥明月之珍　杜季稚上已篇曰窈¶
窕淑女美勝豔妃戴翡翠珥明珠¶
<pb:KR3k0055_WYG_386-15b>¶
　　珥二¶
原周書曰武王伐紂商師大崩帝辛登廩臺取天知玉¶
珥及鹿玉衣以自焚鹿玉則銷天知珥在火中不銷¶
韓子曰齊威王夫人死有十孺子薛公欲知所立人為¶
十玉珥而美其一獻於王以付十孺子明日視美珥所¶
在乃勸王立以為夫人也　史記曰淳于髠謂齊威王¶
曰前有&KR1089;珥後有遺簪此飲可八斗而醉二參　戰國¶
策曰齊王夫人有七美珥　史記李斯上書曰所以飾¶
<pb:KR3k0055_WYG_386-16a>¶
後宫充下陳娯心意恱耳目者必出於秦然後可則是¶
宛珠之簪傅璣之珥阿縞之衣錦繡之飾不進於前¶
又曰武帝譴責鉤弋夫人夫人脫簪珥叩頭帝曰引將¶
去送之廷尉　増西京雜記曰趙飛燕為皇后其女弟¶
上遺合浦圎珠珥　唐書裴矩傳曰隋煬帝以四方朝¶
貢踵至乃悉召天下竒倡怪伎大陳端門前曳錦縠珥¶
金緋者十餘萬　元史曰阿嚕古以耳環遺耶律希亮¶
珠大如榛實價值千金欲穿其耳使帯之希亮辭曰不¶
<pb:KR3k0055_WYG_386-16b>¶
敢因是以傷父母之遺體也¶
　　梳枇一¶
原釋名曰梳言其齒疏也枇言其相比也　說文曰櫛¶
梳枇總名也　増二儀實録曰赫胥氏造梳以木為之¶
二十四齒取疏通之義　原毛詩曰其比如櫛　禮記¶
曰男女不同巾櫛　又曰髮晞用象櫛　崔實政論曰¶
無賞罰而欲世之治是猶不畜梳枇而欲髮之治也¶
蔡邕女誡曰用櫛則思其心理　物理論曰威行法明¶
<pb:KR3k0055_WYG_386-17a>¶
漏吞舟之魚法不明則類於細櫛細櫛則苛慝生也¶
夢書曰夢梳枇為觧憂也蝨盡去百病愈也　増徐岑¶
詩曰思見君巾櫛以弭我勞慙¶
　　梳枇二¶
原左傳曰晉太子為質於秦將逃歸謂嬴氏曰與子歸¶
乎對曰子晉太子而辱於秦子之欲歸不亦宜乎寡君¶
使婢子侍執巾櫛以固子也從子而歸棄君命也不敢¶
從亦不敢言　新序曰楚莊王罷朝而晏樊姬問其故¶
<pb:KR3k0055_WYG_386-17b>¶
莊王曰今旦與賢相語不知日晏也樊姬曰賢相為誰¶
王曰虞丘子樊姬掩口而笑王問其故曰妾得執巾櫛¶
以侍王非不欲專寵擅愛也以為傷王之義故進與妾¶
同位者數人矣今虞丘子未聞進一人未知其賢　漢¶
書曰孝文帝遺匈奴襦袍梳枇各一　續漢書曰李文¶
徳素善延篤謂公卿曰延篤有王佐之才欲令引進之¶
篤聞為書止文徳曰吾常昧爽櫛梳坐於客堂朝則誦¶
虞夏之書歷公旦之典禮覽仲尼春秋當此之時不知¶
<pb:KR3k0055_WYG_386-18a>¶
天之為蓋地之為輿慎勿迷其本棄其生也　魏志曰¶
徐季龍取十三種物著大篋中使管輅射逐一名之惟¶
以梳為枇耳　東宫舊事曰太子納妃有瑇瑁梳三枚¶
象牙梳三枚　増樵人直說曰孫思邈以交加木造百¶
齒梳用之養生祕法也¶
　　梳枇三¶
原瑇瑁梳(髙文惠與婦書云/今致瑇瑁梳一枚)　増水晶梳(黄山谷詩云/月髙雲插水)¶
(晶/梳)　栴檀梳(四愁詩云美人/遺我栴檀梳)　油木梳(坐上若無油木/梳烹龍炰鳳都)¶
<pb:KR3k0055_WYG_386-18b>¶
(成/虚)¶
　　梳枇四¶
原賦晉傅咸櫛賦序曰大才治世猶櫛之理髮也理髮¶
不可無櫛治世不可無才賦曰我嘉此櫛惡亂好理一¶
髮不順實以為恥雖日用而匪懈不吿勞而自已茍以¶
理而委任期竭力而沒齒¶
増銘唐羅衮櫛銘曰而有髮旦旦思理有心焉有身焉¶
胡不如是(此首文粹/作盧仝)¶
<pb:KR3k0055_WYG_386-19a>¶
増傳明支廷訓蘇理相公傳曰蘇理相公字櫛甫山陽¶
人也本質實木費㡬許切劘以成規制憤人紛紜膠結¶
而自外於理百為引導一闢於大通之途又慮難以徑¶
行其直外貌委蛇而此中條分縷析井井不可亂讀書¶
至元首明哉股肱起哉百工熙哉慨然歎曰萬始萬生¶
悉資於元萬邦係一人諒矣椎魯雖鄰於古初而蒙茸¶
無當於雅化吾欲舉世快覩冠裳當襄元后克端軌物¶
躬勤啓迪更設一副以佐之其副亦效公之容與以受¶
<pb:KR3k0055_WYG_386-19b>¶
成焉每當淸旦之時洮頮甫畢即率其副以進迎機導¶
窾解而析之比類而通之間值紊塞而未易疏暢即或¶
痛切肌膚弗顧期於萬法得理而止油油然更相左右¶
奉為故事會見善之地紊者秩塞者通盡歸約束冠蓋¶
相望於塗已想當時姬公勤三握以勞制作謹四敎定¶
三加非起公而預為之經理不能怒髮如相如必且即¶
公而夷科頭如管寧必且就公而整鬭很如閭巷少年¶
囚首垢面必且憑公處分各就約束如初其隨在致理¶
<pb:KR3k0055_WYG_386-20a>¶
又可縷指而數計也者然豈一時捜剔所能惟總其大¶
綱精密處副實為政雖以丁年並進副以衰鈍乞休復¶
舉一以副公共事如出一手無加大間舊之嫌處之謐¶
如也㣲公寧獨通梁章甫無以示儀即九旒五冕安所¶
辨等威哉¶
　　刷一¶
原釋名曰刷者帥也帥髮長短皆令上從也亦言瑟也¶
刷髮令上瑟然也　説文曰茘草似蒲而小根可作刷¶
<pb:KR3k0055_WYG_386-20b>¶
　通俗文曰所以理髮謂之刷　嵇康養生論曰勁刷¶
髮理僅乃得之　増唐詩曰側釵移袖拂豪犀(注豪犀/刷鬢器)¶
(也/)¶
　　刷二¶
原董正别𫝊曰劉表子琮往候司馬徽遣左右候問徽¶
自鋤園左右問曰司馬君在耶徽曰即是也左右乃罵¶
曰汝何等園奴而自稱徽乎徽於是歸内更刷頭著衣¶
出見琮　陸雲與兄機書曰按行視曹公器物刷處尚¶
<pb:KR3k0055_WYG_386-21a>¶
可識　東宫舊事曰太子納妃有漆畫豬氂刷大小三¶
枚¶
　　帊一¶
増說文曰帛三幅曰帊　正譌曰帊衣襆也　字彚曰¶
俗婦以緇色繒裹首曰帕(同/帊)¶
　　帊二¶
原東宫舊事曰皇太子納妃有絳綾裹帊五　神仙𫝊¶
曰王遥字伯遼頗能治病病無不愈者亦不祭祀不用¶
<pb:KR3k0055_WYG_386-21b>¶
符水鍼藥其行治病但以八尺布帊敷坐於地不飲不¶
食須㬰病愈便起　増宋史曰髙防先仕漢為浚儀令¶
免職居數月夢一吏以白帕裹印授防寤而思曰白主¶
刑吾當為刑官乎俄而周祖即位起為刑部員外郎吏¶
齎印至一如夢中所覩¶
　　假髻一¶
増字彚曰髻綰髮也　原周禮曰追師掌王后首服為¶
副(鄭𤣥注云副婦人首/飾三輔謂之假髻)　増炙轂子曰秦文王加珠翠¶
<pb:KR3k0055_WYG_386-22a>¶
翹花名曰鳳髻始皇有凌雲髻參鸞髻望仙九鬟髻漢¶
有迎春髻垂雲髻同心髻魏有文綰髻百花髻晉有芙¶
蓉髻隋有九真髻凌虚髻祥雲髻唐有平蕃髻歸順髻¶
長樂髻百合髻　唐李賀詞曰金翅蛾髻愁暮雲¶
　　假髻二¶
原東觀漢記曰章帝詔東平王蒼惟王孝友之徳今以¶
光烈皇后假髻帛巾各一衣一篋遺王可時瞻視以慰¶
凱風寒泉之思　増後漢書曰衞尉馬廖上太后疏曰¶
<pb:KR3k0055_WYG_386-22b>¶
聞長安語云城中好髙髻四方髙一尺城中好廣睂四¶
方且半額城中好大袖四方全匹帛斯言如戲有切事¶
實太后深納之　誠齋筆記曰明徳馬皇后美髮為四¶
起大髻但以髮成餘者繞髻三匝　采蘭雜志曰甄后¶
入魏宫宫有一緑蛇口中恒有赤珠若梧子每日后梳¶
妝則盤結一髻形於后前后異之效而為髻巧奪天工¶
號為靈蛇髻宫人擬之十不得其一二　原晉中興書¶
曰徵祥說云泰元中公主婦女緩鬢假髻以為盛飾用¶
<pb:KR3k0055_WYG_386-23a>¶
髮豐多不可行戴乃先於籠上裝之名曰假髻　増北¶
齊禮服志曰八品女官偏□髻　十國春秋曰南唐昭¶
惠國后寵嬖專房創為髙髻纖裳及翠翹鬢朶之狀¶
　　假髻三¶
増飛僊(炙轂子云漢武帝時王母降諸仙髻/皆異人間帝令宮中效之作飛仙髻)　朝天(十/國)¶
(春秋云後蜀乾徳間婦女爭/治髪為髙髻呼為朝天髻)　墮馬(梁冀傳云冀妻孫/夀色美而善為妖)¶
(態作愁睂啼妝&KR1089;馬髻折/腰步齲齒笑以為媚惑)　參鸞(見/前)　流蘇(謝氏詩源/云輕雲鬢)¶
(髮甚長每梳頭立於榻上猶拂地已綰髻左右餘髮各/粗一指結束作同心帯垂於兩肩以珠翠飾之謂之流)¶
<pb:KR3k0055_WYG_386-23b>¶
(蘇髻於是富家女子多以/青絲效其制亦自可觀)　芙蓉(見/前)　三角(海録碎事/云上元婦)¶
(人三角髻餘/髮散垂腰)　九鬟(見/前)　鬧埽妝(三夢記云唐末宫中/髻號鬧埽妝形如焱)¶
(風散鬊蓋盤/鴉&KR1089;馬之類)　飛天紒(宋書云宋文帝元嘉六年民間/婦人結髮者三分髮抽其鬟直)¶
(向上謂之/飛天紒)¶
　　假髻四¶
原銘晉成公綏蔽髻銘曰或造兹蔽南金翠翼明珠星¶
列繁華致飾¶
　　髢一¶
<pb:KR3k0055_WYG_386-24a>¶
増字彚曰髢束他髮飾髻也髮少則以髢益之　原毛¶
詩曰鬒髮如雲不屑髢也(箋云髢/髲也)　増曲禮曰斂髮毋¶
髢(疏云古人重髮以纚韜/髮不使如髢之垂也)¶
　　髢二¶
原晉陶侃傳曰范逵嘗過侃時倉猝無以待賓其母乃¶
截髮得雙髲以易酒殽樂飲極歡雖僕從亦過所望¶
増唐書曰藳城尉呉澤髠民女髮為髢州不能劾薛季¶
昶為河北道按察使杖殺之¶
<pb:KR3k0055_WYG_386-24b>¶
　　粉一¶
原釋名曰粉分也研米使分散也䞓粉者赤也染粉使¶
赤以著頰也　神農本草曰粉飾一名鮮錫　増墨子¶
曰禹造粉　博物志曰紂燒鉛錫作粉　原蔡邕女誡¶
曰加粉則思其心之鮮　淮南子曰漆不厭黒粉不厭¶
白　抱朴子曰民不信黄丹及胡粉是化鉛所作　宋¶
玉登徒子好色賦曰著粉太白施朱太赤　曹植樂府¶
歌曰御金裛粉君傍中有藿納都梁　孔煒七引曰拭¶
<pb:KR3k0055_WYG_386-25a>¶
粉游紅熨黛揚蛾　傅𤣥樂府曰粉加甲煎名香熏藿¶
艾納廻光¶
　　粉二¶
増漢書曰惠帝侍中皆傅脂粉　漢官儀曰省中以胡¶
粉塗壁　廣輿記曰荀爽女名采嫁隂瑜年十九而寡¶
爽詐病召采强以嫁郭奕采懐刃將自殺婢奪之因入¶
浴掩户以粉書壁曰尸還陰氏遂自經　原魏略曰邯¶
鄲淳詣臨淄侯植時大暑植取水浴以粉自傅科頭胡¶
<pb:KR3k0055_WYG_386-25b>¶
舞擊劒誦小說顧謂淳曰邯生何如也　語林曰何晏¶
平叔美姿儀面純白魏文帝疑其傅粉後夏月以湯餅¶
食之汗出以朱衣拭面色轉皎然(又魏志云晏粉白/不去手行步顧影)¶
魏名臣奏議曰中書監劉放奏云今官販粉賣胡粉與¶
百姓爭錐刀之末利宜乞停之　鄴中記曰石虎以胡¶
粉和椒泥壁曰椒房¶
　　粉三¶
原范陽水(荆州記曰范陽縣有粉水取其水以為粉今/謂之粉口又華陽國志曰巴郡江西縣有清)¶
<pb:KR3k0055_WYG_386-26a>¶
(水穴巴人以此水為粉則皜曜/鮮芳常貢京師因名為粉水)　増馬嵬土(廣輿記曰/馬嵬坡上)¶
(土白如粉女人面有黒㸃者以水/和粉洗之即除人稱為貴妃粉)　磨夷花(扶南傳曰/頓遜國有)¶
(磨夷花為/粉火香)　水銀膩(古今注云三代以鉛為粉蕭史與/秦穆公鍊飛雪丹第一轉與弄玉)¶
(塗之今之水/銀膩粉是也)　露華粉(飛燕外傳云趙后/傅露華百英粉)　龍消粉(傳/芳)¶
(略記云周光祿諸姬掠鬢用鬰金/油傅面用龍消粉染衣以沉香水)　原成雞子(神仙傳/云真人)¶
(南極子能含粉成雞子數十枚/煑令噉之雞子黄中皆有少粉)　泥椒房(詳前/二)¶
　　脂一¶
增釋名曰脣脂以丹作象脣赤也　廣志曰面脂魏興¶
<pb:KR3k0055_WYG_386-26b>¶
以來始有之　原韓子曰若毛嬙西施之美麗無益吾¶
面用脂澤粉黛則倍其初言先王仁義無益於治明法¶
度必賞罰則國之脂澤粉黛　苻朗子曰其猶木犬守¶
脂瓦雞司晨　蔡邕女誡曰傅脂則思其心之和　鹽¶
鐵論曰毛嬙天下之姣人也待脂粉香澤而後容　又¶
曰内無其質而外學其文雖有賢師良友若畫脂鏤冰¶
費日損功¶
　　脂二¶
<pb:KR3k0055_WYG_386-27a>¶
原漢書曰翁伯販脂富傾縣邑　増唐書曰明皇賜楊¶
氏諸姨錢嵗百萬為脂粉費　唐百官志曰中尚署臘¶
日獻口脂面脂頭膏及衣香囊賜北門學士口脂盛以¶
碧縷牙筒¶
　　澤一¶
増釋名曰香澤人髮恒枯瘁以此潤澤之　原博物志¶
酒泉延夀縣南有山出泉注為溝水肥如肉汁取著器¶
中始黄後黒如凝膏然極明謂為石澤　蔡邕女誡曰¶
<pb:KR3k0055_WYG_386-27b>¶
澤髪則思其心之潤　楚辭曰粉白黛黒施芳澤長袂¶
拂面善留客　崔瑗七依曰加以脂粉潤以滋澤¶
　　澤二¶
増唐書曰楚王靈龜薨妃上官氏持節嘗曰丈夫以義¶
婦人以節我未能殉溝壑尚可御妝澤祭他胙乎　又¶
曰李徳武妻裴氏持節居不御薰澤¶
　　黛一¶
原釋名曰黛代也滅去睂毛以此畫代其處也　說文¶
<pb:KR3k0055_WYG_386-28a>¶
曰黛作黱畫睂也　増通俗文曰染青石謂之㸃黛¶
原蔡邕協初賦曰粉弛黛落髮亂釵脫　徐陵玉臺新¶
詠序曰南都石黛最發雙蛾北地臙支偏開兩臉¶
　　黛二¶
増酉陽雜俎曰趙合徳每沐以九回香膏髮為薄睂號¶
逺山黛施小朱號慵來粧　玉京記曰卓文君睂不加¶
黛望如逺山　漢書曰明帝宫人拂靑黛蛾睂　東觀¶
記曰明徳馬皇后睂不施黛獨左睂角小缺補之如粟¶
<pb:KR3k0055_WYG_386-28b>¶
　采蘭雜志曰膏神曰雁孃黛神曰天軼粉神曰子占¶
脂神曰與贅首飾神曰妙好衣服神曰厭多楊太真妝¶
束每件呼之人謂之神妝　唐書曰薛元賞為京兆尹¶
都市少年以黛墨鑱膚夸詭力剽敓坊閭元賞到府三¶
日收惡少杖死三十餘輩餘黨懼争以火滅文¶
　　黛三¶
増雀頭青(宋起居注云河西王沮渠/䝉遜獻青雀頭黛百斤)　蛾子緑(煙花記/云煬帝)¶
(宫中争畫長蛾睂司官吏日/給螺子黛五斛號蛾子緑)¶
<pb:KR3k0055_WYG_386-29a>¶
　　的¶
原釋名曰以丹注面曰的的灼也此本天子諸侯羣妾¶
當以次進御其有月事者止不御重以口說故注此於¶
面灼然為識女史見之則不書其名於第録也　王粲¶
神女賦曰施元的結羽釵(元一/作華)　傅𤣥鏡賦曰㸃雙的¶
以發姿　繁欽弭愁賦曰㸃圜的之熒熒映雙輔而相¶
望¶
　　燕支一¶
<pb:KR3k0055_WYG_386-29b>¶
原崔豹古今注曰燕支葉似蒯花似菖蒲出西方土人¶
以染名為燕支中國人謂紅藍以染粉為婦人面色謂¶
為燕支粉也　増二儀録曰燕脂起自紂以紅藍花汁¶
凝作脂以為桃花妝盖燕國所出故曰燕脂　日札曰¶
美人妝面既傅粉復以臙脂調勻掌中施之兩頰濃者¶
為酒暈妝淺者為桃花妝薄薄施朱以粉罩之為飛霞¶
妝¶
　　燕支二¶
<pb:KR3k0055_WYG_386-30a>¶
　原班固曰匈奴名妻作閼支言可愛如燕支也　西河¶
　舊事曰匈奴歌云失我祁連山使我六畜不蕃息失我¶
　焉支山使我婦女無顔色　増采蘭舊志曰夜來初入¶
　魏宫一夕文帝在燈下詠以水晶七尺屏風障之夜來¶
　至不覺面觸屏上傷處如曉霞將散自是宫人俱用臙¶
　脂倣畫名曉霞妝　原習鑿齒與燕王書曰此下有紅¶
　藍足下先知之不北方人采紅藍取其花染緋作胭脂¶
　婦人用為顔色可愛　増潛確類書曰唐僖昭時都下¶
<pb:KR3k0055_WYG_386-30b>¶
　競事妝脣以此分妍否其㸃綴之工名字差繁其略有¶
　燕脂暈品石榴嬌大紅春小紅春嫩吳香半邉嬌萬金¶
　紅聖檀心露珠兒内家園天宫巧洛兒殷澹紅心猩猩¶
　暈小朱龍格雙唐媚花奴樣子¶
　¶
　¶
　¶
御定淵鑑類函卷三百八十一¶
