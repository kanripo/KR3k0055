# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.516076
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百五十
<pb:KR3k0055_WYG_355-1a>¶
　欽定四庫全書¶
御定淵鑑類函卷三百五十¶
　　居處部十一(倉廩/藩籬)　(廚/竇)　(竈圃厠/園)　(牆壁/)¶
　　　倉廩一¶
　增釋名曰倉藏榖物也　說文曰倉榖藏也倉黃取而¶
　藏之故謂之倉　周禮曰藏米曰廩　詩經曰胡取禾¶
　三百囷兮囷倉也　老子曰田甚蕪倉甚虚　說苑曰¶
　子路為蒲令備水灾與民春修溝瀆為民煩苦故人與¶
<pb:KR3k0055_WYG_355-1b>¶
　一簞食一壺漿孔子聞之使子貢止之子路忿然不恱¶
　往見夫子曰由也以暴雨將至恐有水灾故與民修溝¶
　瀆以備之而民多匱於食故與人一簞食一壺漿而夫¶
　子使賜止之何也夫子止由之行仁也夫子以仁教而¶
　禁其行仁也由也不受子曰爾以為饑何不告於君發¶
　倉廩以給食之而以爾私饋之是汝不明君之恵見汝¶
　之私義也速已則可矣否則爾受責不久矣子路心服¶
　而退　越絶書曰君均東倉春申君造西倉名曰君均¶
<pb:KR3k0055_WYG_355-2a>¶
西門倉周一里八十歩　史記曰宣曲任氏之先為督¶
道倉吏秦之敗豪強皆爭取金玉而任氏獨窖倉粟及¶
楚漢交兵民不得田而豪強金玉盡歸任氏　漢書曰¶
孝文時吏居官者或長子孫以官為氏倉氏庫氏則倉¶
庫吏之後也　鄒陽上吴王書曰吴有諸侯之位而實¶
富於天子轉粟西向陸行不絶水行滿河不如海陵之¶
倉　鹽鐵論曰匈奴因山谷為城池水草為倉廩　後¶
漢書曰虞翻曰朝歌者韓魏之郊背太行臨黄河去敖¶
<pb:KR3k0055_WYG_355-2b>¶
倉百里而青冀之人流亡萬數賊不知開倉招衆刼庫¶
兵守城臯斷天下右臂此不足憂也　益州記曰今成¶
都縣東有頽城毁垣土人云古白帝倉也　述征記曰¶
東城二石橋舊於王城之東北開渠引洛水名曰陽渠¶
東流經洛陽於城之東南然後北廻通運至建春門以¶
輸常滿倉　唐書曰樂相幽徐齊并秦蒲州皆置常平¶
倉粟藏九年米藏五年下濕之地粟藏五年米藏三年¶
皆著於令　拾遺記曰曹㑹遇世亂家家焚廬㑹蓄書¶
<pb:KR3k0055_WYG_355-3a>¶
萬卷慮其先文湮沒乃積石如倉廩以藏書世謂曹家¶
書倉焉　元史百官志曰河西務十四倉曰永備南倉¶
永備北倉廣盈南倉廣盈北倉充溢倉崇墉倉大盈倉¶
大京倉大稔倉足用倉豐儲倉豐積倉恒足倉既備倉¶
　又曰京師二十二倉萬斯南倉萬斯北倉千斯倉永¶
平倉永濟倉惟億倉既盈倉大有倉屢豐倉積貯倉豐¶
穰倉廣濟倉廣衍倉大積倉既積倉盈衍倉相因倉順¶
濟倉通濟倉慶貯倉豐潤倉豐實倉　又曰通州十三¶
<pb:KR3k0055_WYG_355-3b>¶
倉曰有年曰富有曰廣儲曰盈止曰及秭曰廼積曰樂¶
歳曰慶豐曰延豐曰足食曰富儲曰富衍曰及衍　成¶
祖實録曰永樂七年七月修通州衛十三年三月設北¶
京通州左右衛神武中衛定邊武清五衛倉十六年八¶
月置通州衛通濟倉　宣宗實録曰宣徳元年設順天¶
府灞上南北兩倉専管馬房草料　英宗實録曰正統¶
九年朝陽門外倉成名大軍倉隷後軍都督以貯操備¶
馬料¶
<pb:KR3k0055_WYG_355-4a>¶
　　倉廩二¶
　鉅橋　細柳(武王克殷發鉅橋之粟大賚於萬姓鉅/橋紂倉  三輔故事曰漢文時大將軍)¶
(周亞夫軍於細柳今呼石礉/是也礉西細柳倉東有嘉倉)　不涸　常平(管子曰積/於不涸之)¶
(倉者務五榖也又文子曰積於不盡之倉人管氏之輕/重李悝之平糴𢎞羊之均輸夀昌之常平  皆䝉其利)¶
　不盈　無滯(管子曰不務地利則/倉不盈  公無滯積)　儲蓄　存救(儲/蓄)¶
(以虞灾術存/救之要)　實　灾(管子倉廩實而知禮節廩穀梁/桓十四年八月壬申御  灾乙)¶
(亥嘗以未易灾之/餘而嘗志不敬也)　掌九穀　求千倉(周禮廩人掌九/穀之數以待國)¶
(之匪頒賙賜稍食以歲之上下數邦用以知足否/注稍食廩祿也  詩乃求千斯倉乃求萬斯箱)　防¶
<pb:KR3k0055_WYG_355-4b>¶
貴庾　藏帝籍(藏榖以防貴庾謂積穀待價/  藏帝籍於神倉祗敬必飭)　量歲杪¶
備凶年(禮曰五榖皆入必量於歲之杪以隋書長孫平/奏令民間每秋皆出粟麥一石  下貧富為差)¶
(等儲之閭里以備凶年曰/義倉又周禮待凶而頒)　孟冬修　季春發(月令孟/冬命有)¶
(司穿竇窖修囷倉謹葢藏務積/聚  月令季春發倉廩賑貧窮)　辨九粟　支二年(周/禮)¶
(倉人掌粟入之藏辨九粟之物以待邦用封梁庾域為/梁州參軍魏人攻圍南鄭有空倉數十自  題曰此粟)¶
(皆滿足支二年衆/心以安遂堅守)　仲謀開　楚莊賑(第五訪字仲謀/為張掖守歲饑)¶
(開倉賑給曰若須報是棄人也樂以身救百姓詔嘉之/  𫝊曰楚莊王賑廩同食注賑廩開倉同食上下無異)¶
(饌/也)　漢故倉　白帝倉(北史後周蘇綽為郎中文帝至/城西漢故倉地顧問左右莫有)¶
<pb:KR3k0055_WYG_355-5a>¶
(知者綽具以狀對拜行臺左/丞  漢記公孫述有白帝倉)　矯制釋罪　開倉上嘉¶
(汲黯因使矯制發倉救河内上釋罪舊喬元字公祖為/梁州刺史歳饑開倉給之主者以為  典宜先表聞元)¶
(曰方待奏民且死矣開/倉訖乃上聞天子嘉之)　褒比汲黯　左降晉陵(晉鄭/黙為)¶
(東郡守歳凶開倉賑給待罪詔書褒歎美之比汲黯班/告天下  王藴字仁叔為吳興守郡人飢開倉賑恤主)¶
(簿諫請先上聞待報藴曰行仁義敗無所恨/朝廷以違科免之士庶詣闕左降晉陵太守)　賑萬餘¶
户　活三千人(後漢韓韶字仲黄為嬴長賊不入界餘/縣多被㓂廢耕入縣界求索衣糧甚衆)¶
(韶愍其飢困開倉賑之萬餘户主者爭為不可韶曰此/活溝壑之民而伏罪含笑入地太守素知名徳竟不坐)¶
(嵗後漢蘇章為武原令/  饑開倉活三千餘人)　太倉紅腐　海陵流衍(太倉/之粟)¶
<pb:KR3k0055_WYG_355-5b>¶
(紅腐而不可食流觀海/陵之倉則紅粟  衍)　如坻如京　我倉我庾(詩曰/曽孫)¶
(之庾如坻如京庾露積也億/  又曰我倉既盈我庾惟)　增糴減糶　秋斂春頒¶
(食貨志漢宣帝時年豐人利少大司農中丞耿夀昌上/計令郡國皆築倉以穀賤時增其價而糴以利農穀貴)¶
(時減其價而糶以利民/名曰常平倉百姓賴之)　　廩星　倉神(天門集曰廩/星主倉  春)¶
(秋佐助期曰天/廩倉神名均)　均輸　常滿(國語曰春申君於吳造/倉名曰均輸  洛陽記)¶
(曰國有/常滿倉)　鄭國置　漢王運(地里志曰敖倉在河南廣/山鄭國所置  史記漢王)¶
(與項王爭天下/運敖倉之粟)　泥倉放火　養親分難(又曰舜母嫉/舜舜父使舜)¶
(泥倉放火而燒舜舜垂席而下得無傷之説苑曰晏子/見疑於景公出奔北郭子召其友而告  曰吾悦晏子)¶
<pb:KR3k0055_WYG_355-6a>¶
(之義而嘗乞倉粟以養母者吾聞之曰養及親者身分/其難今晏子見疑吾將以身白之遂造公庭求復之曰)¶
(晏子天下之賢者也今去齊國國必侵矣方必見國之/侵也不若先死請絶頸以白晏子逡廵而退因自殺也)¶
(公聞之大駭乗馳而自追晏子及之郊請而返之晏子/不得已而返之聞北郭子之以死白已太息而歎曰嬰)¶
(不肖罪固其所也而/士以身明之哀哉)　藏囷庾　待凶荒(韓詩外𫝊曰/王者藏於天)¶
(下諸侯藏於百姓農夫藏於囷庾商賈/藏於篋笥  周禮曰儲畜以待凶荒)　晏子分倉粟¶
　李斯觀鼠食(說苑曰北郭騷踵見晏子曰竊恱先生/之義願乞所以養母者晏子使人分倉)¶
(粟府金而遺之辭金而受粟斯史記曰李斯年少時入/倉觀倉中鼠食粟居大廡下  乃歎曰人之賢不肖譬)¶
(如鼠矣在所自取耳乃/從荀卿學帝王之術)　白帝出榖　公子監倉(後漢/書曰)¶
<pb:KR3k0055_WYG_355-6b>¶
(隗囂既敗公孫述欲安衆以成都郭外有秦時舊倉述/改名曰白帝倉自王莽以來常空述即使人言白帝倉)¶
(出榖如山陵百姓空市里徃觀之述乃大㑹羣臣問曰/白帝倉竟出榖乎皆對言無述曰訛言不可信道隗王)¶
(破者復如此矣俄而囂將王元降述以/為將軍  東坡詩曰不知公子是監倉)　埋梁　滿腹¶
(皇甫湜云何覆官倉倉無斗糧公來幾時積粟埋梁/  淮南子曰近敖倉者不為之多飯期滿腹而已)¶
陵上石龜　囷中大鼠(異苑曰餘姚縣倉封閉甚宻而/年年輒大損耗是富陽縣桓王)¶
(陵上雙石龜所食即斷毁龜於是無復虧減石西京雜/記曰曹元理善算友人陳廣漢有二囷忘其  數後算)¶
(欠一斗乃有鼠/大如斗在其中)　羊腸　魚倉(水經注云汾陽故城積/粟所在名之曰羊腸倉)¶
(在晉門閭陽北石磴縈委若羊腸故以為名中永嘉郡/記曰青田溪發源太湖湖是白土無復細石  生蕰藻)¶
<pb:KR3k0055_WYG_355-7a>¶
(冬天水熱如湯故衆/魚歸之名為魚倉)　吳苑倉城　衡山石廩(吳書曰/建康宫)¶
(城即吳苑城城内有倉名曰苑倉故開北瀆通轉運於/倉所時人亦呼為倉城晉咸和中修苑城為宫惟倉不)¶
(毁故名太倉在西華門内道北一郡國志曰衡山/石廩峯一如倉庾有二户一開  閉有闗鑰之形)¶
　　倉廩三¶
原太倉之粟(陳陳相因/充溢露積)　敖倉之粟(漢據敖/倉之粟)　囷鹿(國/語)¶
　廥積　均節　羡耗　出如珠玉　取如糞土(史/記)¶
智合於權　利如其義　豐凶不常　斂散有典　豐¶
儉適宜　公私交利　既有無之相均　亦豐儉而交¶
<pb:KR3k0055_WYG_355-7b>¶
利　吴中有均輸之號(吴倉春申君/所造名均輸)　洛陽有常滿之¶
名(見洛/陽記)　茍棲畝之餘糧豐年不斂　則在野之餓莩¶
凶歳疇依　當其豐歳雖多京坻之謡　守在司職宜¶
謹豆區之量¶
　　廚一¶
增說文曰廚庖屋也　又曰食廚也　易曰庖有魚義¶
不及賓也　毛詩曰大庖不盈　禮記曰君子逺庖廚¶
凡有血氣之類弗身踐也　又曰獵之禮一為乾豆二¶
<pb:KR3k0055_WYG_355-8a>¶
為賔客三為充君之庖　孟子曰見其生不忍見其死¶
聞其聲不忍食其肉是以君子逺庖廚也　後漢書曰¶
禰衡許都人或問荀文若趙稚長云何衡曰文若可使¶
借面弔䘮稚長可監廚請客　七賢𫝊曰阮籍以歩兵¶
廚中有酒求為歩兵校尉　古詩曰左顧敕中㕑¶
　　廚二　(爨附/)¶
原不盈　或飾(詩大庖不盈庖漢詔吏或飾廚傳/稱過客言盛  廚稱過客之意)　逺¶
　充(君子逺庖廚三田獵一為乾/豆二為賔客  為充君之庖)　刀七　廚車(膳夫/刀匕)¶
<pb:KR3k0055_WYG_355-8b>¶
(是供車/載食)　增庖屋　食廚(說文曰廚庖屋也/  又曰庖食廚也)　庖魚¶
宰肉(易曰庖有魚義不及賔也曰史記陳平傳里中社/平為宰分肉食甚均父老  善陳孺子之為宰平)¶
(曰使平得宰天/下亦如是肉矣)　越俎而代　聞聲不忍(莊子庖人不/治庖尸祝不)¶
(越樽俎而代之矣肉漢書賈誼曰見其生不忍見其死/聞其聲不忍食其  故君子逺庖廚所以長恩且明有)¶
(仁/也)　稚長請客　圓通監廚(上詳廚一文隋李圓通少/孤賤給事  帝家帝為隋)¶
(公毎宴客常令圓通監廚婢僕敬憚唯世子乳母恃寵/輕通每有干請不許輙持去圓通大怒叱從人撾之數)¶
(十帝善之以為堪/大任後位太府卿)　歩兵有酒　禁中置庖(上詳廚一/  震澤長)¶
(話故事禁中不得舉火雖閣老亦退食於外一日宣宗/過城上令内侍覸閣老何為曰方退食於外上曰曷不)¶
<pb:KR3k0055_WYG_355-9a>¶
(就内食對曰禁中不得舉火上指庭中隙/地曰是中獨不可置庖乎今烹膳處是也)　中厨　内¶
庖(上詳廚一房輟耕録/内庖在酒  之北)　恐獲罪　不發過(梁昭明太/子食中頻)¶
(得蠅蟲之類宻置柈恐㕑人獲罪不令人見不王文正/局量寛厚未嘗見其怒飲食有不精潔者但  食而已)¶
(一日弟子愬於公曰庖肉為饔人所私食肉不飽公曰/汝輩人料肉幾何曰一斤今但得半斤食其半為饔人)¶
(所啖公曰盡一斤可得飽乎曰盡一斤固當飽/曰此後人料肉斤半可也其不發人過皆如此)　僕啖¶
肉　髮繞炙(隋王劭為散騎常侍篤好經史用心既専/性頗恍惚毎對食閉目凝思盤中之肉輙)¶
(為僕從所啖劭弗之覺惟責肉少罰廚人廚人以情白/劭伺而獲之  韓子晉文公之時宰人上炙而髮繞之)¶
(文公召而詰之宰人曰臣有死罪三援礪砥刀利猶干/將肉斷而髪不斷臣之罪一也援錐貫臠而不見髪臣)¶
<pb:KR3k0055_WYG_355-9b>¶
(之罪二也奉炙爐炭肉盡赤紅炙熟而髮不焦臣之罪/三也堂下得毋有嫉臣者乎乃召其黨詰之果然乃行)¶
(誅/之)　不治　不徙(上詳莊子見前徙司馬相如上/林賦曰庖㕑不  後宫不移)　原¶
庖丁　良庖　爨附炊蠟　爨鼎(世說石季倫以蠟燭/炊  莊子冬爨鼎夏)¶
(造/氷)　當爨　同爨(荘子無欲清之人言廚饌/之薄也  禮曰同爨緦)　增析骸¶
　煮豆(左傳曰華元曰易子而食析骸而爨爨/黄山谷詩曰民生自烹熬煮豆以萁)　炙肉¶
　然布(韻㑹曰祭祀之禮饔爨以炙肉廩爨以炊米乃/隋志隋代王侗段達守東都糧盡布帛山積)¶
(以絹為汲綆/然布以爨)　許子釜甑　文殊執洗(孟子曰許子以/釜甑爨  豐干)¶
(謂閭丘公到任謁文殊普賢在國清寺執爨/洗器者是閭丘訪之寒山笑曰豐干饒舌)¶
<pb:KR3k0055_WYG_355-10a>¶
　　竈一¶
增釋名曰竈創也創造食物也　淮南子曰黄帝作竈¶
死為竈神　墨子曰竈心為屏突髙出屋四尺防失火¶
也　酉陽雜俎曰竈神名隗狀如美女又姓張名單字¶
子郭夫人字卿忌有六女皆名察治常以月晦日上天¶
白人罪狀大者奪紀小者奪算故為天帝督使下為地¶
精己丑日日出夘時上天禺中下行署此日祭得福其¶
屬神有天帝嬌孫天帝大夫天帝都尉天帝長兄硎上¶
<pb:KR3k0055_WYG_355-10b>¶
童子突上紫宫君太和君玉池夫人等一曰竈神名壤¶
子也　又曰竈馬狀如促織穴於竈側俗謂竈有馬足¶
食之兆　韓子曰衛靈公時彌子瑕有寵専於衛國侏¶
儒有見公者曰臣之夢踐矣公曰何夢對曰夢見竈為¶
見公也公怒曰吾聞見人主者夢見日奚為夢竈曰夫¶
日兼燭天一物不能當也人君兼燭一國一人不能擁¶
也故將見人主者夢見日夫竈一人煬焉則後人無從¶
見矣今或者一人有煬君者乎則臣雖夢見竈不亦可¶
<pb:KR3k0055_WYG_355-11a>¶
乎　漢書曰初霍氏奢侈茂陵徐福曰霍氏必亾乃上¶
疏言霍氏太盛陛下即愛厚之宜以時抑制無使至亾¶
書三上輙不報其後霍氏誅滅而告霍氏者皆封人為¶
徐福上書曰臣聞客有過主人者見其竈直突傍有積¶
薪客謂主人更為曲突逺徙其薪不者有火患俄而家¶
果失火鄰里共救之幸而得息於是殺牛置酒謝其人¶
灼爛者在上而各以次不録言曲突者人謂主人曰鄉¶
使聽客之言不費牛酒終亡火患今論功而請賔曲突¶
<pb:KR3k0055_WYG_355-11b>¶
徙薪無恩澤焦頭爛額為上客主人乃悟而請之茂陵¶
徐福數上書言霍氏且變鄉使福說行則國無裂土出¶
爵之費臣無逆亂誅滅之慘徃事既已而福不蒙其功¶
惟陛下貴徙薪曲突之策使居焦頭爛額之右上乃賜¶
福帛千疋後以為郎　後漢書曰虞詡為懐令西羌宼¶
武都鄧太后以詡有將帥之畧遷武都太守羌率衆數¶
千遮詡於陳倉崤谷詡即停車不進而宣言上書請兵¶
須到當發𦍑聞之乃分鈔傍縣詡因其兵散日夜進道¶
<pb:KR3k0055_WYG_355-12a>¶
兼行百餘里今吏士各作兩竈日增倍之羌不敢廹或¶
問曰孫臏減竈而君增之兵法日行不過三十里以戒¶
不虞而日且百里何也詡曰敵衆我少徐行則為所及¶
速過則彼所不測虜見我竈日增必謂郡兵來迎衆多¶
行必憚追我孫臏見弱吾今示強勢有不同故也　又¶
曰更始李軼朱鮪擅命山東王匡張印横暴三輔其所¶
官爵皆羣小賈豎或有膳夫庖人多著繡衣錦袴襜褕¶
諸子罵詈道中長安為之語曰竈下養中郎將爛羊胃¶
<pb:KR3k0055_WYG_355-12b>¶
騎都尉爛羊頭闗内侯　東觀漢記曰周澤為澠池令¶
儉約妻子自親釜竈　唐語林曰王彦伯醫既著列三¶
四竈煮藥於庭老幼塞門來請彦伯指曰熱者飲此寒¶
者飲此風者飲此飲者皆瘥　茅善仙𫝊曰在名山深¶
壑無人跡之處臨水上作神竈屋長四丈廣二丈起基¶
四尺又嘗先掘基下令上必無故陷井冡瘞之處所也¶
開南户西户東户三也立竈於屋中央口向西竈四邊¶
令去釜九寸也以磚及細土搆立之亦勿令穿析神竈¶
<pb:KR3k0055_WYG_355-13a>¶
之法畢矣　光禄寺志曰文華殿孟夏祀竈孟冬祀井¶
　　竈二¶
原禮祀　騷除(禮有五祀竈居一焉時史記李斯/曰竈上騷除萬世一  也騷音掃)　生¶
鼃　黔突(戰國策曰智伯攻晉陽而水灌之城不浸者/三版舊竈生鼃人馬相食  墨子無黔突)¶
　徙薪　分煙(上詳竈一煙魯連子/竈五突分  者衆也)　夷竈　媚竈(𫝊/塞)¶
(井夷竈奥王孫賈曰與/其媚於  寧媚於竈)　孫臏減　虞詡增　踞竈觚¶
　坐竈北(仲尼讀春秋老聃踞竈觚聽之竈觚額也上/後漢向栩性不恒又似狂坐於竈北版屋)¶
　臘日祭　孟夏祀(後漢隂子方臘日晨炊而竈神見/殺黄羊因祀之三世至識繁昌遂)¶
<pb:KR3k0055_WYG_355-13b>¶
(嘗以臘日祭也罪抱朴子曰孟夏可以祀竈竈神每月/晦日上天言人  狀大者奪紀小者奪算紀三百日算)¶
(一百/日)　祭夏從熱　燔柴非禮(孟夏其祀竈祭先肺注/陽氣盛熱外祀之於竈)¶
(從熱類也缾禮臧文仲燔柴於竈竈者老婦之祭也盛/於盆尊於  非所柴也文仲焉知禮注時多失禮燔柴)¶
(於竈祀火神/失祀竈之禮)　李女占風　燧人造火(李南少明風角/女見疾風卒起)¶
(吹竈突及井泣辭白姑此主/爨者妾當之果卒  下詳後)　致神親祠　署官遂祭¶
(李少君言祀竈可以致神而丹砂可化為黄金黄金成/以為器飲食則益夀益夀則海中蓬萊仙者皆可見之)¶
(封禪則不死黄帝是也於是天子親祠竈焉/  後漢張忠署孫寳為主簿遂祭竈請比隣)　煬者避¶
竈　庻人祭竈(荘子立禮庻人一/祀或  户或立竈)　增黄羊祀　白雞¶
<pb:KR3k0055_WYG_355-14a>¶
祭(上詳前一丑僧道行書正月己丑日白雞祭竈宜/蠶五月己  祀竈吉四月丁巳日祀竈福百倍)¶
雞入突　豕出壊(漢書曰卞伯玉作東陽郡竈正熾火/有雞遥從口入良久乃於突而出毛)¶
(羽不焦鳴啄如故伯玉尋病殞圂漢書五行志曰昭帝/元鳳元年燕王宫永巷中豕出  壊都竈銜其鬴六七)¶
(枚置殿前劉向以為近豕禍也時燕王旦謀逆竈者生/養之本豕而敗竈陳鬴於庭鬴竈將不用宫室將廢辱)¶
(也/)　俾冬作夏　甘辱取媚(上詳後矩朱子詩曰行/身踐規  甘辱取媚竈)¶
燕雀處　蝦蟇出(吕氏春秋曰燕雀處一屋之下自以/為安竈突決火上棟宇不知禍之將)¶
(及也濕酉陽雜俎竈無/故自  潤者出蝦蟇)　貧薪不燭　小舟嘗齎(韓愈/曰貧)¶
(薪不燭竈茶語林曰陸龜䝉嘗乗小/舟齎束書  竈筆牀釣具徃來江湖)　歸天白罪　呼¶
<pb:KR3k0055_WYG_355-14b>¶
名除凶(萬畢術曰竈神晦日歸天白人罪中僧道行書/竈神禪字子郭衣黄衣披髮從竈  出知其名)¶
(呼之可/得除凶)　無青煙　無塵埃(李白詩廚竈無青煙埃/  杜甫詩井竈無塵)¶
主食　安柴(夢書曰竈主食夢者得食安朱子/語録曰竈陘即今之竈門  柴處)　雞毛¶
致禍　犬骨出狂(僧道行書雞毛入竈中致非/禍  又曰犬骨入竈出狂子)¶
　　竈三¶
增詩宋范致能祭竈詩曰古𫝊臘月二十四竈君上天¶
欲言事雲車風馬少留連家有杯盤豐典祀猪頭爛熟¶
雙魚鮮豆沙甘鬆粉餌圓男兒酌獻女兒避酹酒燒錢¶
<pb:KR3k0055_WYG_355-15a>¶
竈君喜婢子争鬭君莫聞猫犬觸穢君莫嗔送君醉飽¶
登天門杓長杓短勿復云乞取利市歸來分¶
增銘後漢李尤竈銘曰燧人造火竈能以分五行接備¶
陰陽相乗　晉摯虞竈屋銘曰大孝養志厥次養形事¶
親以敬美過三牲¶
增箴魏王朗竈箴曰家人有嚴君焉井竈之謂也俾冬¶
作夏非竈孰能俾夏作冬非井孰言¶
　　厠一¶
<pb:KR3k0055_WYG_355-15b>¶
增釋名曰厠言人雜厠其上非一也或曰溷濁也或曰¶
至穢之處宜常修治使清潔也　說文曰厠清也　又¶
曰溷厠也又圊也　廣雅曰清溷并厠　史記曰萬石¶
君長子建老白首萬石君尚無恙建為郎中令每五日¶
洗沐歸謁親入子舍竊問侍者取親中裙厠牏身自¶
洗滌復與侍者不敢令萬石君知以為常　又曰大將¶
軍衛青侍中上據厠而見之　神仙𫝊曰淮南王安謁¶
仙伯坐起不恭主者奏安不敬謫守厠三年　紀聞曰¶
<pb:KR3k0055_WYG_355-16a>¶
宣城太守刁緬初為玉門軍使有厠神形見狀如大猪¶
遍體皆有眼出入溷中游行院内緬時不在官吏兵卒¶
見者千餘人如是數日緬歸祭以祈福厠神乃滅旬日¶
遷伊州刺史歴官至翰林左將軍　語林曰石崇厠常¶
有十餘婢列皆佳麗藻飾置甲煎沈香無不畢具又與¶
新衣客多不能著王敦為將軍年少往脫故衣著新衣¶
氣色傲然羣婢謂曰此客必能作賊　世說曰王大將¶
軍敦初尚主如厠見漆箱中盛乾棗本以塞鼻王謂厠¶
<pb:KR3k0055_WYG_355-16b>¶
上下果食遂至盡既還婢擎金澡盤盛水琉璃碗盛澡¶
豆敦自倒著水中而飲之謂之乾飯羣婢掩口而笑之¶
　葆光録曰台州有民姓王常祭厠神一日至其所見¶
著黄女子云某台州人也君聞螻蟻言否民曰不聞遂¶
懐中取小合子以指㸃少膏如口脂塗民右耳下戒之¶
曰或見蟻子側耳聆之必有所得民明旦見柱礎下羣¶
蟻紛紜聽之果聞相語移穴去暖處傍有問之何故云¶
其下有寳甚寒住不安民伺蟻出訖尋之獲白金十錠¶
<pb:KR3k0055_WYG_355-17a>¶
　　厠二¶
原曵羅縠　過香煙(石崇厠常令婢數十人曵羅縠置/之漆箱中盛乾棗奉以塞鼻  襄)¶
(陽記劉季和上/厠從香煙上過)　孔悝盟　郭璞祭(𫝊蒯瞶廹孔悝於/厠強盟之  郭璞)¶
(在厠桓彛掩之見璞方被髮銜刀設祭曰常/囑卿莫來今反如此非但禍吾卿亦不免)　陷晉侯¶
　抛范睢(左𫝊晉侯將食麥脹如厠陷而卒後范睢為/魏齊所譛王令人抛厠中折其臂  逃歸秦)¶
(為張禄/先生)　笑食棗　入君内(上詳厠一入劉寔謂/石崇曰悞  君内)　彘¶
入厠　鼠畏人(郅都侍上賈姬如厠有野彘入厠中上/目都撃之不徃上欲自徃都伏諫太后)¶
(聞之賜都金焉食李斯/云厠中鼠畏人  不潔)　心動　露頭(趙襄子如厠心/動見豫讓金日)¶
<pb:KR3k0055_WYG_355-17b>¶
(磾如厠心動擒莽何羅厠杜蘭香𫝊蘭/香戒張碩不宜露頂入  夜行必以燭)　陶侃見人¶
庾翼撃物(晉書陶侃嘗如厠見一人朱衣介幘劒履曰/以君長者故來相報君後當為公侯侃至八)¶
(州都督眼庾翼鎮荆州如厠見一物頭如/方相兩  大有光翼撃之入地因病而薨)　𨽻人温厠¶
　窮子除糞(儀禮𨽻人温厠温塞也為人復/往䙝也  法華經云喻樂小法)　鴻門如¶
厠　柏人如厠(髙祖鴻門㑹因如厠召樊噲四人間/道囘軍  漢髙過柏人如厠心動)¶
增偃溲　受糞(荘子曰觀室者周於寢廟又適其偃焉/注偃謂屏厠也屏厠則以偃溲  孟康)¶
(曰厠行清窬行/中受糞者也)　崔浩捐灰　李赤作婿(後魏崔浩好/非毁佛法而)¶
(妻郭氏敬好釋典時時讀誦浩怒取而焚之捐灰厠中/及浩得罪被置欄内送城南衛士溲其上呼聲敖敖聞)¶
<pb:KR3k0055_WYG_355-18a>¶
(於行路自宰司之被戮未有如浩者人以為報應宿獨/異志曰貞元中吳都進士李赤與趙敏之同遊閩  於)¶
(衢之館亭宵分忽有一婦人入亭中赤即起下階揖讓/良久上㕔取紙筆作書與親云某為郭氏所選為婿婦)¶
(人拍其巾縊之敏之出走大呌婦人乃收中而走及視/其書赤如夢中所為明又偕行白晝又失赤敏之遽往)¶
(見赤坐於厠大怒曰方當禮謝為爾所驚浹日至閩屬/僚有與赤舊遊者設宴次又失赤敏之疾索於厠見赤)¶
(僵仆於地/氣絶死矣)　鹵簿引入　奴婢爭先(本傳曰宋慶之在/文帝時嘗夢引鹵)¶
(簿入厠中慶之甚惡入厠之鄙時有善占夢者為觧之/曰君必大富貴然未在旦夕鹵簿固是富貴容厠中所)¶
(謂後帝也慶之果以孝武出登三事之幽明録曰建徳/民虞敬上厠輙有一人授手内草與  不覩其形如此)¶
(非一過復至厠久無送者但聞户外鬭聲窺之正見死/奴與死婢爭先進草奴適在前婢便因後撾由此輙兩)¶
<pb:KR3k0055_WYG_355-18b>¶
(相撃有頃敬欲出奴婢陣勢方/未已乃厲聲叱之奄如火滅)¶
　　牆壁一¶
原釋名曰牆障也所以自障蔽也垣援也人所依阻以¶
為援衛也墉容也所以蔽隠形容也　又曰壁辟也言¶
辟禦風寒也　爾雅曰牆謂之墉　廣雅曰牆垣牆也¶
　增詩經曰築室百堵　又曰兄弟䦧於牆外禦其侮¶
　尚書曰峻宇雕牆　原尚書大𫝊曰天子賁庸諸侯¶
䟽杼(鄭康成注曰賁大也言大牆正直也䟽衰/也杼亦牆也言衰殺其上下不得正直)　增論¶
<pb:KR3k0055_WYG_355-19a>¶
語曰夫子之牆數仞　原左傳曰有牆以蔽惡　南州¶
異物志曰大秦國以琉璃為牆　漢官典職曰漢省中¶
皆胡粉塗壁紫素界之畫古烈士　新序曰諸侯垣牆¶
有黝堊無丹青之色　神異經曰西北裔外大夏山有¶
宫以黄金為牆南方裔外罔明山有宫以赤石為牆西¶
南裔外老夀山有宫以黄銅為牆東南裔外闠清山有¶
宫以青石為牆西方裔外西明山有宫以白石為牆¶
增西都賦曰西郊則有上囿禁苑林麓藪澤陂池連乎¶
<pb:KR3k0055_WYG_355-19b>¶
蜀漢繚以周牆四百餘里¶
　　牆壁二¶
原淮南子曰舜作室築牆茨屋令人皆知去巖穴各有¶
家室此其始也　增書序曰秦始皇滅先代典籍坑儒¶
天下學士逃難觧散我先人用藏其家書於屋壁至魯¶
共王時好治宫室壞孔子舊宅以廣其居於壁中得先¶
人所藏古文虞夏商周之書及傳論語孝經皆蝌蚪文¶
字　原漢書曰司馬相如家成都家徒四壁　又曰趙¶
<pb:KR3k0055_WYG_355-20a>¶
婕妤居昭陽舍殿壁帶往往為黄金釭　增洞冥記曰¶
元狩三年帝復起陵霞觀去地九十丈累白玉為壁以¶
八分篆寫羲皇以來迄周成王封禪之事所謂登壁文¶
蓋帝王之本績也　西京雜記曰哀帝為董賢起大第¶
於北闕下重五殿洞六門柱壁皆畫雲氣華蘤山靈水¶
怪或衣以綈錦或飾以金玉　原後漢記曰瑯琊王京¶
都莒好宫室理殿館壁帶飾以金銀　增又曰逄萌與¶
同郡徐房平原李子雲王君公相友善並曉達隂陽懐¶
<pb:KR3k0055_WYG_355-20b>¶
徳穢行房與子雲養徒各千人君公遭亂獨不去儈牛¶
自隠時人語曰避世牆東王君公　又曰史叔賔者陳¶
留人也少有盛名郭林宗見而告人曰牆髙基下雖得¶
必失後果以論議阿枉毁名云　吴志曰吕蒙病孫權¶
時在公安迎置内廐治䕶萬方欲數見顔色又恐勞勤¶
常穿壁瞻之見其飲食喜不能則咄唶也　埤史九國¶
志曰吴崔太初多疑好察每通街交會之所牆必置耳¶
謂人曰還聞牆有耳否非牆耳乃吾耳　魏略曰趙岐¶
<pb:KR3k0055_WYG_355-21a>¶
避難青州市孫嵩知岐避事置岐於複壁中　齊書曰¶
劉璡字子璥方軌正直兄瓛夜隔壁呼璡出不答方下¶
牀著衣立行及簾外然後應瓛問其故璡曰向束帶未¶
竟　又曰徐孝嗣初在帥府晝臥齋北壁下夢兩童子¶
遽云移公牀孝嗣驚起行數歩而壁崩　隋書曰元諧¶
隋髙祖為丞相引致左右諧白髙祖曰公無黨援譬如¶
水間一堵大牆危矣公其勉之及髙祖受禪上顧諧笑¶
曰水間牆竟何如也於是賜晏極歡　經世挈要曰薊¶
<pb:KR3k0055_WYG_355-21b>¶
鎮一帶邊牆乃國初徐達創修以為内邊者也邊長二¶
千三百餘里¶
　　牆壁三¶
原千仭　九丈(焦贛易林曰千仞之牆禍不入門溝孟/奥北征記曰鄴城避雷室西南石  北)¶
(有華林牆髙九/丈方圓一里)　刻字　藏書(葛洪神仙𫝊曰白和遼/東人師事王君王君語)¶
(曰我暫往瀛洲汝止此石室熟視北壁久久當見壁上/有文字讀之得矣和視三年方見壁有古人所刻太清)¶
(經誦之而得仙序/  下詳事類書)　及肩　蔽目(論語曰賜之牆也及/肩  焦贛易林曰豫)¶
(之坎牆/髙蔽目)　丹青　紫素(並詳/敘事)　堯像　禹文(家語曰孔/子觀四門)¶
<pb:KR3k0055_WYG_355-22a>¶
(之墉有堯舜桀紂之像而名有善惡之狀興廢之/戒  衡山記曰甘泉東有石壁禹所刻文在此)　被¶
黼　飾銀(漢書賈誼云黼黻古天子服也今富人大/賈嘉㑹召客者以之被牆壁  下詳敘事)¶
引光　挂詔(西京雜記曰匡衡勤學而無燭乃穿鄰舍/壁引其光以書映而讀之  崔寔政論曰)¶
(今典州郡者自違詔書縱意出入故里/語曰州郡語如霹靂得詔書但挂壁)　畫烈士　刻¶
忠臣(上詳敘事有戴延之西征記焦氏山魯㳟塜前有/祠四壁皆  青石隠起忠臣孝子貞婦形像像邊)¶
(皆刻石/記碑文)　蔽惡　防踰(叔孫曰人之有牆蔽惡也牆既/壊誰之咎注咎在牆  大為之)¶
(防猶有/踰者)　有茨　塗椒(詩牆有茨不可掃茨/蒺藜也  取其温香)　耳屬¶
面立(詩耳屬於垣立論/語正牆面而)　無踰　勿仞(詩無踰我牆仞/漢書藩牆勿)¶
<pb:KR3k0055_WYG_355-22b>¶
　射隼　竊牛(易公用射隼於髙墉之上刑/書踰垣牆竊牛馬則有常)　數仞¶
一簣(數仞之牆功/  一簣之)　避燥濕　塗塈茨(以禦風雨以避/燥濕  書既勤)¶
(垣墉惟其塗/塈茨塈泥也)　循而走　負而立(正考父鼎銘曰循牆/而走亦莫敢予侮)¶
(家語子貢負牆而立注/却就後席致竦敬也)　平版軒　計徒庸(稱畚築程/土物畧基)¶
(址属順/時  役)　被朱紫　過濁醪(文選土被朱紫于陶侃家/貧客至鄰人宻  牆頭過)¶
(濁/醪)　縮版以載　厚斂以雕(其繩則直縮版以載注以/索縮其版上下相承  左)¶
(𫝊靈公不君/厚斂以雕牆)　連牆不謁　短垣自踰(列子師壺丘子/林友伯昬瞀人)¶
(乃居南郭與南郭子連牆二十年不自/謁請相遇於道  君有短垣而自踰之)　一日必葺¶
<pb:KR3k0055_WYG_355-23a>¶
百堵皆作(叔孫所居館雖一日必葺其牆/屋  詩之子於垣百堵皆作)　登窺宋玉¶
　下弑齊莊(宋玉東牆女登牆而窺者三年矣/  齊荘公私崔杼於牆下被弑)　髙卑¶
相稱　啟塞從時(周禮牆厚三尺崇之注云髙卑為率/足以相稱  城郭垣塹謂之塞皆随)¶
(其壊則治不/限土功之時)　增鼠牙穿　蟋蟀居(詩誰謂鼠無牙何/以穿我墉  月令)¶
(季夏蟋/蟀居壁)　見堯　倚孔(東漢李固𫝊舜食則見堯於羮/坐則見堯於牆  揚子曰㦯問)¶
(人有倚孔子之牆誦荘韓之言則引諸/門乎曰在夷狄則進之在門牆則揮之)　巢牛隠　重¶
耳踰(左𫝊曰巢牛隠於短垣以射吴子諸樊去又曰/寺人披伐蒲重耳踰垣而走披斬其袪  之)¶
踰東家　穿隣舍(孟子曰踰東家牆而摟/其處子  下詳引光注)　被文繡¶
<pb:KR3k0055_WYG_355-23b>¶
置刀筆(漢賈誼䟽今帝之身自衣皂綈而富民牆屋多/被文繡  東漢王充作論衡户牖牆壁各置刀)¶
(筆/)　晁錯穿垣　達摩面壁(史記曰孝景即位晁錯為/内史貴幸用事門出有不)¶
(便穿一門出太廟堧垣丞相申屠嘉聞之奏請誅錯上/愛之曰錯所穿非真廟垣乃外堧垣且又我使為之錯)¶
(謝而出嘉怒曰吾悔不先斬錯少初祖達摩與梁武/帝議論不合潛囘江北止嵩山  林寺面壁九年)¶
漢劒穿　韓客踰(晉書武庫火漢髙斬蛇劒焚焉時張/華見劒穿壁而飛莫知所向  宋韓)¶
(魏公門客踰牆宿妓公因詠竹詩莫遣狂枝亂/出牆客亦為詩莫為狂枝贈斧斤公賜以女奴)　破壁¶
燎火　負牆屏營(魯男子夜大雨有鄰之嫠婦因風雨/壊屋投棲焉男子乃破壁燎火以達)¶
(旦梁唐于頔同中書門下平章事時宦者梁守謙用事/有  正言與頔子敏善敏因正言厚賂守謙求頔出鎮)¶
<pb:KR3k0055_WYG_355-24a>¶
(久不報敏怒其紿已責所餽誘正言家奴支觧之棄溷/中家僮上變詔捕頔吏沈璧及他奴送御史獄頔與諸)¶
(子素服待罪建福門吏/不納屏營負牆而立)　雲低度　雨斜侵(杜甫詩山/雲低度牆)¶
(注云公常過友人舍問其牆低友人曰使山雲易度/耳  桞宗元詩驚風亂颭芙蓉水細雨斜侵薜荔牆)¶
畫鷂　畫龍(鎮江府城内興國寺舊苦鳩鴿汚佛像唐/張僧繇于東壁畫一鷹西壁畫一鷂自是)¶
(鳩鴿不復入四又在金陵/安國寺壁畫  龍不㸃睛)　畫仙鶴　畫古松(宋之問/詩粉壁)¶
(畫仙鶴風酉陽雜俎曰大歴禪師𤣥覽徃荆州陟屺寺/道髙有  韻人不可親張璪常畫古松於齋壁符載讃)¶
(衛象詩稱一時三絶覽悉加/堊焉人問故曰無事疥吾壁)　青石結角　鐵簪畫壁¶
(耆舊𫝊蔡瑁字徳珪襄陽人家蔡洲上屋宇甚好四牆/皆以青石結角婢妾數百人别業四五十處  唐書曰)¶
<pb:KR3k0055_WYG_355-24b>¶
(漢陽公主嘗用鐵簪/畫壁記田租所用)　江祿積錢　佐卿挂箭(梁書江/祿為武)¶
(寧郡頗有資産積銅錢於壁壁為之倒迮銅物皆鳴人/戲之曰此所謂銅山西傾洛鐘東應者也  益州道士)¶
(徐佐卿有仙術嘗化鶴飛游沙苑遇唐𤣥宗出獵射之/鶴帶箭投西南去歸觀謂弟子曰吾今日游山中為飛)¶
(矢所中以箭挂壁曰待箭主至此可付與之後數年𤣥/宗幸蜀入觀中見壁上箭曰此吾沙苑中射鶴箭也詰)¶
(之乃知佐卿/化鶴故也)　書賦　吟詩(五代扈載游相國寺見庭/竹可愛作碧鮮賦書其壁)¶
(周世宗聞之遣小黄門就壁録之覽而稱善因拜水部/貟外郎  清異録臨川李善寧之子十歳能即席賦詩)¶
(親友嘗以貧家壁試之畧不搆思吟曰椒氣從/何得燈光鑿處分拖涎來藻飾惟有篆愁君)¶
　　牆壁四¶
<pb:KR3k0055_WYG_355-25a>¶
原雕(書峻宇/雕牆)　厚(𫝊厚其/牆垣)　築(詩築之登/登用力也)　杇(糞土之/牆不可)¶
(杇/也)　坏(月令孟秋/坏垣牆)　葺(傳曰繕垣葺/牆以待賔客)　版築　騫崩(陁/陊)¶
　修垣(左/氏)　毁垣　土物既陳　髙卑是揣　乗彼垝¶
垣　徹我牆屋¶
　　牆壁五¶
原詩唐宋之問詠省壁畫鶴詩曰粉牆畫仙鶴昂藏真¶
氣多騫飛竟不去當是戀恩波¶
原彈文梁沈約奏彈御史孔槖題省壁悖慢事曰謹案¶
<pb:KR3k0055_WYG_355-25b>¶
奉朝請臺侍御史臣孔槖淺劣無聞謬列華省假攝去¶
來仕子常務況東臯賤品非藉豐資旬日暫勞豈云卑¶
辱而肆此醜言題勒禁省比物連類非所宜稱黜之流¶
伍實允朝憲臣等參議請以見事免槖所居官輙下禁¶
止¶
　　藩籬¶
原折桞　樹枳(詩折桞樊圃籬閒/居賦芳枳樹)　游藩　樹籬(荘子/曰願)¶
(游其藩條晉書庾衮與弟子樹籬/跪而授  曰幽顯易操非君子意)　藩軍　籬鷃(傳晉/楚弭)¶
<pb:KR3k0055_WYG_355-26a>¶
(兵以藩為軍注示不/相疑  藩籬之鷃)　羝羊觸　鷦鷯長(易羝羊觸藩/  鷦鷯賦於)¶
(藩籬/之下)　增羸角觸　青蠅營(六帖楊收吴人號神童里/人多造門觀賦詩至厭敗)¶
(其藩牧嘲之曰爾非羸角者奚用觸吾/藩  詩營營青蠅止于樊注樊即藩也)　植榆　立笓¶
(魏志太守鄭渾課百姓植榆為籬蔽/  晉傅咸劾令史新立笓籬二十丈)　吴人藩舍　京¶
邑籬門(左𫝊哀公十二年衛侯㑹吴於鄖吴人藩衛侯/之舍子服景伯謂子貢曰夫諸侯之㑹事既畢)¶
(矣侯伯致禮地主歸餼以相辭也今吴不行禮於衛而/藩其君舍以難之子盍見太宰請束錦以行乃舍衛侯)¶
(岸南康宫苑記曰建康籬門舊南北兩/  籬門共五十六所蓋京邑之郊門也)　取牀坐聽¶
樹籬跪授(宋張鏡與顔延之鄰居顔談義飲酒呌呼不/絶而鏡静黙後與客談顔從籬邊取胡牀坐)¶
<pb:KR3k0055_WYG_355-26b>¶
(聽詞義清𤣥乃曰彼有人焉/由是不復酣呼  下詳樹籬)　失固　不善(文粹曰曾/乏鑄刃之)¶
(鋒已失藩籬之固乎荘子澤雉十歩一啄/百歩一飲不蘄畜  樊中神雖王不善也)　生野徑¶
隔門庭(杜甫詩藩籬生野徑斤斧任樵童遇宋書曰謝/瞻字宣逺弟晦時為宋臺右衛權  已重於彭)¶
(城還都迎家賔客輻凑瞻在家驚駭謂晦曰吾家以逺/退為業汝遂勢傾朝野此豈門户福耶乃竪籬隔門庭)¶
(曰吾不/忍見此)　重䕶　宻拔(栁宗元詩幸逄仁厚意重此藩/籬䕶  陳囂與紀伯為鄰伯夜)¶
(竊藩以囂地自益囂見之伺伯去宻/拔其藩以地一丈益之伯覺之慚懼)　缺補　剖破(杜/甫)¶
(課伐木序我有藩籬是缺是/補  朱詩剖破藩籬即大家)¶
　　竇一¶
<pb:KR3k0055_WYG_355-27a>¶
原子羔不隧　孟祖中窺(家語曰子羔為衛士師刖人/足蒯瞶亂子羔逃至郭門刖)¶
(者守焉謂子羔曰彼有缺子羔曰君子不踰又曰彼有/竇子羔曰君子不隧  晉書光逸避亂依胡母輔之初)¶
(至屬輔之與謝鯤阮放畢卓羊曼桓彞阮孚酣飲累日/逸將入守者不聽逸便於竇中窺而大呌輔之驚曰他)¶
(人決不能爾必我孟祖也遽呼入/遂與飲不捨晝夜時人謂之八達)　增滌塵垢　洩水¶
脈(東林寺碑旁引泉竇以滌塵垢/  白公春遊隂竇以洩水脈)　進食　生魚(劉季/述囚)¶
(帝少陽院食自竇進渠五行志至/徳二年秋霖雨連月  竇生魚)　私開　潛入(劉禹/錫私)¶
(開竇澤不及下涇田獨肥髙陵令劉君請杜私竇使無/棄流請遵田令使無越制  五代史梁國已破朱瑾等)¶
(悉有兖鄆以葛從周為兖州節度使從周將兵在外梁/臣劉鄩乃使人負油鬻城中悉視其虚實出入之所由)¶
<pb:KR3k0055_WYG_355-27b>¶
(者得羅城下水竇可入鄩乃/以歩兵從水竇潛入襲破之)　光逸窺竇　忠宣塞門¶
(上詳原對入芝田録陸宣公貶忠州土塞其/門家人出  於狗竇中州將士不得謁於公)　鄰家爭¶
　先達戲(于嶠詆訾趙鳳鳳心啣之而末有以發俄而/嶠與鄰家争水竇鳳於是左遷嶠  劉昭幼)¶
(童𫝊張元祖八歳齒虧先達戲之曰君/口何為狗竇答云正使君軰從此中出)　濟王匿　尚¶
書由(宋理宗朝湖州人潘壬起兵謀立濟王竤乃以其/黨千餘人夜入城求濟王王聞變匿水竇中壬尋)¶
(得之擁至州治以黄袍加王身王號泣不從拒韓侂胄/嘗值生辰羣公畢集許及之後至閽人掩闗  之及之)¶
(大窘㑹門閘未及閉遂俯僂而入/當時有由竇尚書之稱𫝊以為笑)¶
　　竇二¶
<pb:KR3k0055_WYG_355-28a>¶
原圭竇(傳蓽門圭竇之/人皆陵其上)　大竇(先王之/大竇)　宫中之竇(考/工)¶
(記其崇/三尺)　逃出自竇(有過氏滅夏后相后/緡方娠逃出自竇)　增坤竇(類/書)¶
(逍遥越坤竇/詆訐陷乾竇)　乾竇(詳/上)　雲竇(宋邕詩雲竇/滿山無鳥雀)　雪竇(蘓/東)¶
(坡詩好句真/傳雪竇風)　嵌竇(杜甫逺川通曲/流嵌竇潛洩瀨)　滿竇(又曰長輸/不盡溪欲)¶
(滿無/底竇)¶
　　園圃一¶
原說文曰樹果為園種菜為圃　增周禮曰載師任土¶
之法以塲圃任園地　又曰場人掌場圃而樹之果蓏¶
<pb:KR3k0055_WYG_355-28b>¶
　原易曰賁于丘園　詩曰樂彼之園　又曰園有桃¶
其實之殽　又曰無踰我園　又曰遊于北園　又曰¶
折栁樊圃(樊藩/也)　又曰九月築場圃(春夏為圃/秋冬為場)　論語¶
曰樊遲請學為圃子曰吾不如老圃　左𫝊曰晉侯取¶
萬氏之圃以為囿　增又曰鄭之有原圃猶秦之有具¶
囿也　大金國志曰西至玉華門曰同樂園若瑶池蓬¶
瀛栁荘杏邨盡在於是　莊子曰仲尼曰稀韋之囿黄¶
帝之圃有虞氏之宫湯武之室　原列子曰三畝之圃¶
<pb:KR3k0055_WYG_355-29a>¶
不能耘　淮南子曰崑崙有層城九重髙萬一千里縣¶
圃涼風在崑崙之中是其𬞞圃𬞞圃之地滿足潢水¶
穆天子𫝊曰春山之澤水清出泉温和無風飛鳥百獸¶
之所飲先王之所謂縣圃　增水經曰元瓠灣中有地¶
數頃土有栗園栗小殊不並固安之實也然歳貢三百¶
石以充天府水渚即栗洲也樹木髙茂望若屯雲積氣¶
矣林中有栗堂射墩甚閑敞牧宰及英彦多所游泊¶
原山海經曰槐江之間惟帝之𤣥圃(即縣/圃也)　晉宫闕名¶
<pb:KR3k0055_WYG_355-29b>¶
曰洛陽有瓊圃園靈芝園石祠園鄴有鳴鵠園蒲萄園¶
華林園　三秦記曰漢武有名園曰樊川一名御宿有¶
大梨如五升缾名含消　又曰漢中有果園　增郡國¶
志云西夷有荔枝園僰僮施主之僰僮施夷中最賢者¶
古所稱僰僮之富　隋圗經曰司竹園在盩厔縣穆天¶
子西征至𤣥池乃植竹即此是也　原韓陽文天文要¶
集曰匏𤓰為天子果園又天園主果實菜茹儲蓄　增¶
李文叔洛陽名園記曰大字寺園唐白樂天園樂天嘗¶
<pb:KR3k0055_WYG_355-30a>¶
云吾有第在履道坊五畝之宅十畝之園有水一池有¶
竹千竿即此　名園記曰環溪者王開府園亭南臨池¶
池左右翼而北過涼榭復滙為大池周圍如環故名榭¶
南有多景樓以南望則嵩髙少室龍門大谷層峰翠巘¶
畢效竒於前榭北有風月臺以北望則隋唐宫闕樓殿¶
千門萬户岧嶤璀璨延亘十餘里左太沖十餘年極力¶
而賦者可瞥目而盡也　西京雜記曰樂遊園自生玫¶
瑰樹樹下多苜蓿亦名懐風時人㦯謂懐風風在樹間¶
<pb:KR3k0055_WYG_355-30b>¶
常肅肅然日照其花有光彩故名苜蓿曰懐風茂陵謂¶
之連理枝　析津日記曰遼於南京置栗園司蕭韓家¶
收右通造典南京栗園是也　長安客語曰大通橋東¶
有鹿園方廣十餘里地平如掌古松偃仰髙冢相錯𫝊¶
是金章宗故址　輟耕録曰萬夀山為雲圃竒獸珍禽¶
在焉車駕歳廵上都先宴百官於此¶
　　園圃二¶
原荘子曰子貢過漢隂見一丈人鑿隧抱甕汲井取水¶
<pb:KR3k0055_WYG_355-31a>¶
而灌園子貢曰有機於此日浸百畦挈水若抽名曰桔¶
橰丈人曰吾知之恥而不為　史記曰公儀休相魯拔¶
園葵去織婦　增又曰曹參代蕭何相國相舍後園近¶
吏舍吏舍日飲歌呼從吏惡之無如之何乃請參遊園¶
中聞吏醉歌呼從吏幸相國召按之乃取酒張坐飲亦¶
歌呼相與應和　原又曰董仲舒下帷講誦三年不窺¶
於舍園　増類書曰樂遊園漢宣帝所立唐長安中太¶
平公主置亭其間每上已重陽士女遊戲祓禊登髙車¶
<pb:KR3k0055_WYG_355-31b>¶
馬填塞詞人賦詩𫝊於京師故少陵有樂遊園歌　西¶
京雜記曰茂陵富人袁廣漢藏鏹巨萬家僮八九百人¶
於北邙山下築園東西四里南北五里激流水注其内¶
構石為山髙十餘丈連延數里養白鸚鵡紫鴛鴦牝牛¶
青兕竒獸怪禽委積其間積沙為洲嶼激水為波瀾其¶
中致江鷗海鵠孕雛産鷇延蔓林池竒樹異草靡不具¶
植屋皆徘徊連屬重閣修廊行之移晷不能遍也廣漢¶
後有罪沒入為官園　原漢書曰和帝詔有司自京師¶
<pb:KR3k0055_WYG_355-32a>¶
果園悉假於貧人　增後漢書曰竇憲以賤直請奪沁¶
水公主田園主畏逼不敢言後肅宗駕出遊過園指以¶
問憲隂喝不得對後發覺帝大怒責憲曰貴主尚見侵¶
奪何況小人哉國家棄憲如孤雛腐鼠耳憲大震懼¶
原謝承後漢書曰法真隠居大澤講論術藝歴年不問¶
(一作/窺)園圃　又曰吴祐遷膠東侯相時濟北戴宏父為¶
縣丞宏年十六從在丞舍祐每行園常聞諷讀之音甚¶
竒之與為友宏卒成儒宗知名東夏為河間相因自免¶
<pb:KR3k0055_WYG_355-32b>¶
歸家不復仕灌園𬞞以經書教授年九十八卒　魏志¶
曰明帝起景陽山於芳林園中　又曰京城内有園患¶
無水傅𤣥先生乃作翻車令童轉之灌水更入其功百¶
倍　又曰明帝詔先帝時靈芝生芳林園中自吾建成¶
承露以來甘露復降芳林園　向秀别𫝊曰秀常與吕¶
安灌園於山陽收其餘利以供酒食之費　桂陽先賢¶
記曰蘇紞常除門庭有衆賔來紞告母曰人招紞去已¶
種藥著後園梅樹下可治百病一葉愈一人賣此藥過¶
<pb:KR3k0055_WYG_355-33a>¶
足供養　世說曰簡文帝入華林園顧謂左右曰㑹心¶
處不必在逺翳然林水便自有濠濮間想覺鳥獸禽魚¶
自來親人　又曰王子敬入㑹稽經吴門顧辟疆有名¶
園先不識主人逕往其家顧方集賔友酣燕園中而王¶
遊歴既畢指麾好惡旁若無人顧勃然曰不足齒之傖¶
爾使驅其左右出門王獨坐輿上展轉顧望而僕從不¶
至遂移時　華陽國志曰何随家養竹園人盗其筍随¶
行遇見恐盗者覺怖走竹傷其足挈履徐歩而歸　增¶
<pb:KR3k0055_WYG_355-33b>¶
晉書曰華廙既廢黜武帝後又登淩雲臺望見廙苜蓿¶
園阡陌甚整依然感舊太康初大赦乃襲封　又曰晉¶
恵帝在華林園聞蝦蟇聲曰鳴者為官乎為私乎　王¶
隠晉書曰涼州牧張駿增築四城廂各千歩東城殖園¶
果命曰講武塲北城殖園果命曰𤣥武圃　長安志曰¶
姚興常於逍遙園引諸沙門聽番僧鳩摩羅什演講佛¶
經起逍遥宫殿庭左右有樓閣髙百尺相去四十丈以¶
麻繩大一圍兩頭各絓樓上㑹日令二人各從繩行過¶
<pb:KR3k0055_WYG_355-34a>¶
以為佛神相遇　齊書曰永明九年幸芳林園禊宴勅¶
王融為曲水詩序　梁書曰何㸃信佛居東籬園孔徳¶
璋為築室豫章王嶷命駕造㸃㸃從後門遁去園有卞¶
忠貞塜㸃植花塜側每舉酒必酹之園在應天府東籬¶
門外　唐書曰馬燧之子暢以第中大杏餉竇文塲文¶
塲以進徳宗徳宗未嘗見怪問令中使封暢杏樹暢懼¶
因進宅為奉誠園　賈氏談錄曰賛皇平泉荘周㢠廻十¶
里建堂榭百餘所今基址猶存天下竒花異草珍松怪¶
<pb:KR3k0055_WYG_355-34b>¶
石靡不畢致其間故徳裕自製平泉草木記今悉蕪絶¶
惟雁翅檜珠子栢蓮房玉藻等蓋僅存之怪石名品甚¶
衆為洛陽有力者取去惟禮星及師子二石今為陶學¶
士徙置梨園别墅　宋史曰開寶五年幸玉津園觀刈¶
麥　類書曰真州東有東園宋皇祐中施昌言為發運¶
使得州之監軍廢營以作此園歐陽修記蔡君謨書嘗¶
謂人曰吾用顔筆作禇體故其字遒媚異常後人因名¶
園為三絶　又曰洛陽名園多因隋唐之舊獨富鄭公¶
<pb:KR3k0055_WYG_355-35a>¶
園無所因襲景物最勝遊此園者自其第東出探春亭¶
四景堂則一園勝槩可顧覽而得鄭公還政歸第謝絶¶
賔客燕息此園幾二十年亭臺花木皆出其目營心匠¶
故逶迤衡直闓爽深宻皆曲有奥思　司馬温公記曰¶
迂叟家洛五年為園其中為堂聚書五千卷命之曰讀¶
書堂志倦體疲則投竿取魚執袵採藥決渠灌花操斧¶
斫竹濯熱盥水臨髙縱目不知天地之間復有何樂可¶
以代此也因名之曰獨樂園　元城語錄曰温公營獨¶
<pb:KR3k0055_WYG_355-35b>¶
樂園園丁吕直性愚公以直名之春時人遊園丁得茶¶
湯錢十千園丁日與主人分之一日來納公公曰此汝¶
錢可持去再三欲留公怒遂持之顧曰只端明不愛錢¶
者後十許日公見園中新創一井亭問之乃前不受十¶
千所創也　類書曰宋文潞公園地薄東城水渺瀰甚¶
廣汎舟遊者如在江湖間也淵映瀍水二堂宛在水中¶
湘廬藥囿二堂間列水石潞公年九十官太師尚時杖¶
屨遊之　又曰宋楊誠齋東園新開九逕將江梅海棠¶
<pb:KR3k0055_WYG_355-36a>¶
桃李橘杏紅梅碧桃芙蓉九種花木各植一逕命曰三¶
三徑　宋史曰髙宗南渡紹興十七年又建玉津園於¶
杭州南龍山之北即史彌逺誅韓侂胄處　又曰紹興¶
十七年建玉津園乾道淳熙間初復燕射飲餞親王皆¶
以為講禮之所後又有徳夀宫東園集芳園太上皇后¶
下西竺御園　又曰淳熙元年詣徳夀宫請太上皇同¶
幸聚景園　燕石録曰循宜泉橋北少東園内有金太¶
祖武元皇帝碑扃守嚴秘園後有小亭四㫄卉木成列¶
<pb:KR3k0055_WYG_355-36b>¶
峙二靈壁石於巽坤隅　大金國志曰大定十年燕羣¶
臣於同樂園之瑶池語及古帝王成敗之跡大率以不¶
嗜殺人為本數年休兵民力稍蘇獨貪殘之吏去行朝¶
稍逺恐為百姓蠧宜時加稽察中書省貝勒等稽首曰¶
陛下言及此社稷之福也　金史五行志曰大定二十¶
三年廣樂園燈山焚延及熙春殿　又章宗記曰泰和¶
七年五月幸東園射栁明昌三年幸熙春園六年幸後¶
園閱軍器　寰宇通志曰崔氏園亭在漷縣南小安邨¶
<pb:KR3k0055_WYG_355-37a>¶
邑人崔禮仕金為四鄉學諭金亡隠居於此作園亭盛¶
植花卉以自娱元名人時往遊觀焉　春明夢餘録曰¶
元董宇定杏花園在上東門外植杏千餘株至順辛未¶
王用亨與華隂楊廷鎮髙安張質夫莆陽陳衆仲讌集¶
是日風氣清美飛英時至巾袖杯盤上人皆有詩虞集¶
為之記周伯琦掲徯斯歐陽元功和其詩¶
　　園圃三¶
原靈芝　仙蕙(上詳敘事芝王子年拾遺記崑崙山第/三層下有  田蕙圃皆數萬頃羣仙種)¶
<pb:KR3k0055_WYG_355-37b>¶
(耨/焉)　蒲萄　苜蓿(上詳晉宫闕名有郭仲産/仇池記曰城東  苜蓿園)　濯龍¶
鳴鵠(司馬彪續漢書曰濯龍園在洛/陽西北角  下詳晉宫闕名)　歩輦　飛蓋(魏/文)¶
(校獵賦曰登路寢而聽政總羣司之紀綱逍遥後庭休/息閒房歩輦西園閑坐玉堂  曹子建詩曰清夜游西)¶
(園飛蓋/相追隨)　樹桃　毓草(上詳叙事圃周官九/職二曰園  毓草木)　請善¶
假貧(史記曰王翦為秦將伐楚請善田園宅池甚衆悉/東觀漢記曰孝和元年詔有司京師離宫園池)¶
(以假貧/人也)　持鋤　得印(漢書孫寳為京兆尹署侯文為/東部督郵霸陵杜秬季杜門不)¶
(通水火持鋤自理園不敢犯法黄後漢/記曰桓帝時沛國戴翼鋤園得  金印)　法真不窺¶
范丹自賃(上詳後漢書經陳留舊𫝊曰/范丹學通三  嘗自賃灌園)　襄邑始居¶
<pb:KR3k0055_WYG_355-38a>¶
山陽餘利(陳留志曰園庾襄邑人也庾始居園/中故謂之園公  下詳向秀别𫝊)　漢陰¶
抱甕　荘周作吏(上詳荘子漆荘周/嘗為䝉邑  園吏)　於陵灌　京兆¶
鉏(於陵子辭卿相而桔橰灌園吏魏顔斐字文材/為京兆尹於府下起菜園使  投閒鉏治之)　貢¶
　稅(周禮任圃以樹事貢草木謂果𤓰葵韭一又曰園/㕓二十而一注云以利少故二十而稅  也㕓城)¶
(市中空/地也)　繋馬　鬻蔬(魯漆室之女曰昔有客繫馬園/中馬逸踐葵使予終歳不飽)¶
(潘岳賦序/灌園鬻蔬)　增漆園　花圃(史記有漆園圃/水經注有花)　桐園¶
𤓰圃(魏國有桐園圃/  瑣語有𤓰)　鄭圃　梁園(列御宼居鄭圃四/十年人無識者)¶
(梁孝王好宫室苑囿之樂乃築兔園猿巖/雁沼鶴洲鳧渚皆梁王園中之景致也)　栗園　芝¶
<pb:KR3k0055_WYG_355-38b>¶
圃(括地志固安之栗天下稱之為御栗因有栗/園  廣異記崑崙第九層有芝圃悉種靈芝)　蕙圃¶
　藥圃(拾遺記崑崙第九層有芝田蕙/圃  杜甫詩曰餘潤通藥圃)　禮園　書圃¶
(司馬相如賦曰雍容/于禮園翺翔乎書圃)　梧桐　橘柚(梧桐園在蘇州吴/宫内夫差所葺樂)¶
(府云梧桐秋吴王愁/  史記楚有橘柚園)　銅爵　金鳳(魏都賦注文昌殿/西有銅爵三臺中)¶
(央銅爵南金鳳臺北氷井臺/  又曰建隆四年幸金鳳園)　星流　月張(亳州東天/静宫碑有)¶
(星突流於園老子因而誕生故名㫄燕都遊覽志月張/園在阜城門由旁城垣下入門兩  垂栁拂地黛栢蒼)¶
(槐深環石砌堂後枕一池甚修廣倒/影入屋楹周遭菜畦乃屬冉都尉矣)　游上才　寄清¶
賞(曹植詩西園游上才注文帝毎以月夜集文人才士/游西園  唐書徐勣戒其子崧曰開營小園非欲播)¶
<pb:KR3k0055_WYG_355-39a>¶
(藝以要利正欲穿池/種木少寄清賞耳)　負土成山　伐木為橋(魏畧曰/明帝起)¶
(土山於芳林園西北陬使公卿百僚皆負土成山立松/竹雜木善草於其上捕山禽雜獸置其中  齊書范元)¶
(琰家貧以園蔬為業嘗值人盗其蔬佯不為問又/有渉溝盗其笋者元琰伐木為橋渡之盗者大慙)　養¶
素　成趣(任彦升曰養素丘園台虚上/位  陶潛園日渉以成趣)　供朝夕　長¶
貧賤(潘岳曰灌園鬻蔬以供朝夕之膳於文選曰長/自丘樊注丘園也樊籬也言生長  貧賤也)¶
華林　瑞萼(左貴嬪傳毎遊華林園輙回車過之華瑞/萼園在杭州錢王鏐置後即捨建龍  寺)¶
　芳林　香水(魏明帝建芳林園在河南府東北隅生/北直𨽻隆慶府有香水園元仁宗誕)¶
(處/)　金谷　玉津(金谷園在河南府城西有金水自太/白原南流經此谷晉石崇因川阜造)¶
<pb:KR3k0055_WYG_355-39b>¶
(園館自作詩序園有清涼臺即崇妾緑珠墮樓處司玉/津園在開封府城南宋哲宗時文彦博致仕令有  備)¶
(冊禮餞送/於玉津園)　靈芝生　甘露降(並詳/敘事)　侍臣作頌　進¶
士賜宴(晉太康中梨西枝與中枝合生於𤣥圃園中皇/太子令侍臣作頌  杏園在長安府城東曲池)¶
(北唐賜宴/進士于此)　藏春塢　歸仁坊(異聞錄刁景純挂冠而/歸當時名流皆仰之作)¶
(藏春塢芍洛陽有歸仁園在舊歸仁坊廣輪皆里餘北/有牡丹  藥千株中有竹百畝南有桃李彌望唐牛僧)¶
(孺置至宋時為侍郎/李昉所有搆亭其中)　逍遥　婆娑(逍遥園在西安府/東山曲唐逍遥公)¶
(韋嗣立置張說為之記數宋崔鶠字徳符宣和末除侍/御史以攣疾致仕治園  畝號婆娑園在南陽府郟縣)¶
(内/)　京兆梨園　秦淮菜園(梨園有二一在雲陽府慶/縣漢武置一在京兆府通)¶
<pb:KR3k0055_WYG_355-40a>¶
(化門外唐開元初更置左右教坊以教俗樂又選樂工/宫女自教之謂之皇帝梨園子弟文宗時命太常卿王)¶
(涯按之獻於棃園守宋書曰栁元景為尚書令家中有/秦淮菜園數十畝  者賣菜得錢三萬送宅景曰我立)¶
(園種菜以供家啖乃復取錢奪/百姓之利耶以錢給守園者)　崔端公園　劉鄜王¶
園(唐李端有題崔端公南園詩别季野/園在杭州葛嶺上劉鄜王琦  墅)　張漢陽　韓¶
平原(張柬之𫝊柬之有園在襄陽韋臯嘗燕集將市取/之馬彞諌曰漢陽有中興功今遺業當百世共保)¶
(奈何使子孫鬻之耶光勝景園在杭州西湖雷峯塔路/口宋髙宗時别館也  宗時慈福太后以賜平原王韓)¶
(侂胄改名南園陸務觀記其地實武林之東/麓而西湖之下滙其下湖山之美天造地設)　荔枝¶
芭蕉(荔枝園在重慶府江津㕔西北園中荔枝相𫝊唐/人所植毎熟士大夫相聚食之  甫田集芭蕉園)¶
<pb:KR3k0055_WYG_355-40b>¶
(在太液池東崇臺複殿古木珍禽參錯/其中又有小山曲水實録成焚稿於此)　吕文穆　韓¶
忠獻(洛陽有吕文穆園蓋伊洛二水自東南分注河南/城中而伊水尤清徹文穆園在伊水上流木茂而)¶
(竹盛春夏又無枯涸之患魏彰徳府相州/有康樂園宋韓魏公琦置  公諡忠獻)　帝城勝景¶
　雲間洞天(芙蓉園在京羅城東南隅青林重複緑水/瀰漫蓋帝城勝景也駕時幸之  雲間洞)¶
(天錢良臣園也在松江府東南良臣參大政多訪江南/竒花異卉古松怪石以營之美異佳致有如洞天也)¶
　煙雲掩映　景物蒼老(洛陽水北胡氏二園相距十/許歩在邙山之麓瀍水經其)¶
(旁因岸穿二土竇深百餘尺堅如埏埴開窗軒以臨水/上水清淺則鳴潄湍瀑則奔駛皆可喜且林木薈蔚煙)¶
(雲掩映髙臺曲榭時隠時見即使畫工極思不可為圖/  宋節度使苖侯既貴欲極天下佳處卜居因得河南)¶
<pb:KR3k0055_WYG_355-41a>¶
(而河南最佳處又在開寳宰相王溥園園既古景物/蒼老復完力以藻飾之于是遂有憑陵諸園之意矣)¶
侔禁省　等臺城(洛陽有宋趙韓王宅初詔將作匠營/治故其經畫制度殆侔禁省韓王以)¶
(太師歸是第百日而薨子孫皆居京師罕居之故園池/常扃鑰不啟髙亭大榭花木淵藪歳時留厮養擁篲負)¶
(畚插者得出入其間而已塔齊文恵太子性奢侈開拓/園圃與臺城北墅等樓觀  宇多聚竒石妙極山水慮)¶
(帝望見㫄列修竹内施/髙障仍造遊牆數百間)　曲水　修竹(曲水園在開封/府許州城北有)¶
(大竹二十畝潩水貫其中以入西湖最為佳處宋文彦/博為守時買得之賈昌朝來代一日往遊題詩於壁)¶
(修竹園在開封府歸徳州南/梁孝王所置中多植竹故云)　擇勝　愛閒(擇勝園在/杭州九曲)¶
(城下宋秀王别墅理/宗書擇勝愛閒二扁)　離垢　永芳(劉慧斐張孝秀隠/居東林寺慧斐於)¶
<pb:KR3k0055_WYG_355-41b>¶
(山北搆一園名離垢時稱為離垢先生園/宋景徳四年駐蹕西京宴宗室於永芳)　金果園¶
黄精圃(建炎元年右相李綱至行在上聞綱且至命侍/讀董耘徃勞執政燕綱於金果園綱力辭  東)¶
(坡詩當運青竹/筒下灌黄精圃)　芙蓉　牡丹(上詳帝城勝景註中春/明夢餘録極樂寺  有)¶
(牡丹園春日遊屐恒滿園有髙樓進士曠鳴鸞欲登之/寺僧辭以久扃不便開曠不聽甫登樓火發曠與樓俱)¶
(燼/)　半春　小隠(杭州有半春小隠等/園皆史彌逺别墅)　含芳　聚景¶
(㑹要瑞聖園在景陽門外道東初為北園太平興國二/年詔名含芳  聚景園在杭州府治西宋髙宗有詩)¶
　叢春　集芳(洛陽有叢春園宋侍郎安公别業其大/亭有叢春亭出荼䕷架上北可望洛水)¶
(婉集芳園在杭州葛嶺上宋張/  儀别墅紹興間改屬官家)　同樂　自足(同樂園/在開封)¶
<pb:KR3k0055_WYG_355-42a>¶
(府城東北宋徽宗置之宋户部尚書吳興沈公/為園於城東奉勝門  北邨名其園曰自足)　松園¶
　竹圃(燕都遊覽志松園在昌平州東門外延袤里許/皆松無一雜樹以備陵樹缺移栽也百年來禁)¶
(人樵採遂成大林菁水經注睢水東南流歴於竹圃/水次緑竹䕃渚菁  實望世人言梁王之竹園也)¶
僦舍為圃　買園為樓(宋張文濳詩僦舍亦為圃之𫝊/載汝南袁師徳故給事髙  子)¶
(嘗於東都買得婁師徳故地起書樓洛/人語曰昔日婁師徳園今乃袁師徳樓)　廣樂射栁¶
東明賞菊(金史世宗記大定三年以重五幸廣樂射栁/  大金國志承安三年冬賞菊於東明園見)¶
(屏間畫宣和艮嶽致亡其國先帝命圗之以為戒宸妃/怒曰宣和之亡不縁此石乃用童貫梁師成故耳蓋譏)¶
(琬/也)　彼園　我圃(上詳敘事蒼杜甫/詩我圃日  翠)　依緑水　見修¶
<pb:KR3k0055_WYG_355-42b>¶
竹(杜甫詩名園依緑水詩/  下詳蘇軾李家園)　作醉郷　付閒人(薛能南/園偶題)¶
(詩乞取南園作醉郷付賈昌朝/曲水園詩却將清景  閒人)　暮花飛　野梅開(崔/端)¶
(公園林詩惆悵暮花飛野髙似/孫聚景園詩官梅却作  梅開)　破千家　開三徑(蘇/李)¶
(茂貞園詩此園破千/家  下詳楊誠齋詩)　抱琴鶴去　枕石雲歸(俱詳詩/見後)¶
　乍暖柳條　半晴花影(俱詳楊廷秀春晴/懐故園詩見後)　山帶雨¶
　水生風(俱詳劉威黄處/士園林詩見後)　小亭荒榭　青山流水(上/詳)¶
(邵堯夫洛下園池詩詩/下詳蘇東坡獨樂園)¶
　　園圃四¶
<pb:KR3k0055_WYG_355-43a>¶
原汲水漑園(淮南子曰夫臨江之鄉其人/汲水以漑其園江水弗減也)　園有螫蟲¶
(淮南子山有猛獸林木為之不/斬園有螫蟲藜藿為之不采)　增縣圃(楚辭曰朝發/軔於蒼梧兮)¶
(夕余至/於縣圃)　原園中栁(古詩鬱鬱/園中栁)　鳴鳳在林(文選七命/曰鳴鳳在)¶
(林夥於黄/帝之園)　鴻圗不網(花雲詩曰鴻圖/不網西園成市)　種植園葵(陸/士)¶
(衡賦曰種植北園/中葵生鬱萋萋)　外圃(左傳孔氏/之外圃)　不樹(不樹者無/槨罰之)¶
　　園圃五¶
增名園記曰園圃之勝不能兼者六務宏大者少幽邃¶
人力勝者少蒼古多水泉者艱眺望兼此六者惟湖園¶
<pb:KR3k0055_WYG_355-43b>¶
而已在唐為裴晉公園園中有湖湖中有堂曰百花洲¶
曰四并堂其四達而當東西之谿者桂堂也截然出於¶
湖之右者迎暉亭也過横池披林莽循曲徑而後得者¶
梅臺知止菴也自竹徑望之超然登之翛然者環翠亭¶
也渺渺重邃擅花卉之盛而前據池亭之勝者翠樾軒¶
也若夫百花酣而白晝眩青蘋動而林隂合水靜而跳¶
魚鳴木落而羣峰出雖四時不同而景物皆好則又不¶
可殫記者也¶
<pb:KR3k0055_WYG_355-44a>¶
增詩魏文帝銅爵園詩曰朝遊髙臺觀夕宴華池隂大¶
酋奉甘醪狩人獻佳禽齊唱發東舞秦箏奏西音有客¶
從南來為我彈清琴五音紛繁㑹拊者激微吟遊魚乗¶
波聽踴躍自浮沈飛鳥翻翔舞悲鳴集北林樂極哀情¶
來寥亮摧肝心清角豈不妙徳薄所不任大哉子野言¶
弭絃且自禁　晉王濟華林園詩曰思樂華林薄采其¶
蘭皇居偉則芳園巨觀仁以山恱水為智歡清池流爵¶
秘樂通𤣥修罾灑鱗大庖妙饌物以時序情以化宣終¶
<pb:KR3k0055_WYG_355-44b>¶
温且克有肅初筵嘉賔在兹干禄永年　原宋陶潛雜¶
詩曰開荒南野際守拙歸田園方澤十餘畝草屋八九¶
間餘竹䕃後檐桃李羅堂前結廬在人境而無車馬喧¶
問君何能爾心逺地自偏採菊東籬下悠然見南山山¶
氣日夕佳飛鳥相與還　謝靈運還舊園詩曰浮舟千¶
仞壑總轡萬尋巔流沫不足險石林豈為艱夫子昭情¶
素探懐授佳篇　謝莊北宅秘園詩曰夕天霽晩氣輕¶
霞澄暮隂微風清幽幌餘日照青林收光漸窗歇窮園¶
<pb:KR3k0055_WYG_355-45a>¶
自荒深綠池翻素景秋槐響寒音伊人儻同愛絃酒共¶
棲尋　齊竟陵王遊後園詩曰託性本禽魚棲情閒物¶
外蘿徑轉連綿松軒方杳靄丘壑每淹留風雲多賞㑹¶
　王儉春日家園詩曰徙倚未云暮陽光忽已收羲和¶
無停晷壯士豈淹留苒苒老將至功名竟不修稷契匡¶
虞夏伊吕翼商周撫躬謝先哲觧紱歸山丘　梁簡文¶
帝遊韋黄門園詩曰息車冠蓋里停轡仲長園簷踈逺¶
興積賔至羽觴繁　又夜遊北園詩曰星芒侵嶺樹月¶
<pb:KR3k0055_WYG_355-45b>¶
暈隠城樓暗花舒不覺明波動見流　又臨後園詩曰¶
隠淪遊少海神仙入太華我有逍遥趣中園復可嘉千¶
株同落葉百尺共尋霞　元帝遊後園詩曰暮春多淑¶
氣斜景落髙舂日照池光淺雲歸山望濃入林迷曲徑¶
度渚隔危峰　又晩景遊後園詩曰髙軒聊騁望煥景¶
入川梁波横山渡影雨罷葉生光日移花色異風散水¶
文長　沈約宿東園詩曰槿籬踈復宻荆扉新且故樹¶
頂鳴風飇草根積霜露驚麏去不息征鳥時返顧茆棟¶
<pb:KR3k0055_WYG_355-46a>¶
嘯愁鴟平岡走寒兔夕隂帶層阜長煙引輕素　又行¶
園詩曰寒𤓰方卧壟秋菰亦滿陂紫茄紛爛漫緑芋鬱¶
參差初菘向堪把時韭日離離　庾肩吾從皇太子出¶
𤣥圃詩曰春光起麗譙屣歩陟山椒閣影臨飛蓋鸎鳴¶
入洞簫水還登故渚樹長合前橋緑荷生綺葉丹藤上¶
細苖顧循慙振藻何用擬瓊瑶　增唐𤣥宗同二相已¶
下羣臣樂遊園宴詩曰選日巖廊暇需雲宴樂初萬方¶
朝玉帛千品㑹簪裾地入南山近城分北斗餘池塘垂¶
<pb:KR3k0055_WYG_355-46b>¶
栁宻原野雜花踈簾幕看逾暗歌鐘聽自虛興䦨歸騎¶
轉還奏弼違書　宋之問春日芙蓉園侍宴應制詩曰¶
芙蓉秦地沼盧橘漢家園谷轉斜盤徑川廻曲抱源風¶
來花自舞春入鳥能言侍宴瑶池夕歸途騎吹繁　又¶
曰年光竹裏遍春色杏間遥煙氣籠青閣流文蕩畫橋¶
飛花隨蝶舞艷曲伴鶯嬌今日陪歡豫還疑陟紫霄¶
張說奉和恩賜樂遊園宴應制詩曰漢苑佳遊地軒庭¶
近侍臣共持榮幸日來賞艷陽春饌玉頒王篚摐金下¶
<pb:KR3k0055_WYG_355-47a>¶
帝鈞池臺草色徧宫觀栁條新花綬光連榻朱顔暢飲¶
醇聖朝多樂事天意每隨人　又崔禮部園亭詩曰窈¶
窕留清館虚徐歩晩隂水連伊闕近雲接夏闗深栁蔓¶
憐垂拂藤苖愛上尋訝君軒蓋偶非復俗人心　沈佺¶
期禁園侍宴詩曰九重馳道出上已禊堂開畫鷁中川¶
動青龍上苑來野花飄御座河栁拂天杯日晩迎祥處¶
笙鏞下帝臺　蘇頲芙蓉園應制詩曰御道紅旗出芳¶
園翠輦遊繞花開水殿架竹起山樓荷芰輕薫幄魚龍¶
<pb:KR3k0055_WYG_355-47b>¶
出負舟寜如穆天子空賦白雲秋　又小園納涼即事¶
詩曰煩暑避蒸鬱歸閒習髙明長風自逺來層閣有餘¶
清散灑納涼氣蕭條遺世情奈何誇大隠終日繫塵纓¶
　張九齡奉和恩賜樂遊園宴應制詩曰實筐筵錫命¶
供帳敘羣公形勝宜春節威儀建禮同晞陽人似露觧¶
愠物從風朝慶千齡始年華二月中輝光變草木和氣¶
發絲桐歳歳長無事徒知九仞功　又三月三日申王¶
園亭宴集詩曰稽亭追徃事睢苑勝前聞飛閣淩芳樹¶
<pb:KR3k0055_WYG_355-48a>¶
華池落綵雲藉草人留酌銜花鳥赴羣向來同賞處惟¶
恨碧林曛　宋璟奉和恩賜樂遊園應制詩曰侍飲終¶
酺㑹承恩續聖遊戴天惟慶幸選地即殊尤北面祗雙¶
闕南臨賞一丘曲江新溜緩上苑雜花稠亹亹韶絃屢¶
戔戔賁帛周醉歸填畛陌榮耀接軒裘　王翰奉和恩¶
賜樂遊園應制詩曰未極人心暢何如帝道明仍嫌酺¶
宴促復寵樂遊行陸海披珍藏天河望斗城四闗清靄¶
合數處白雲生飪餗調元氣歌鐘溢雅聲空慚堯舜力¶
<pb:KR3k0055_WYG_355-48b>¶
至徳杳難名　王維春園即事詩曰宿雨乗輕屐春寒¶
著弊袍開畦分白水間栁發紅桃草際成棋局林端舉¶
桔橰還持鹿皮几日暮隠蓬蒿李紳憶春日曲江宴¶
後許至芙蓉園詩曰春風上苑開桃李詔許看花入御¶
園香徑草中廻玉勒鳳凰池畔汎金樽綠絲垂栁遮風¶
暗紅藥低叢拂砌繁歸繞曲江煙景晩未央明月鎻千¶
門　許堯佐金谷園懐古詩曰石氏遺文在淒涼見故¶
園清風思奏樂衰草念行軒舞榭蒼苔掩歌臺落葉繁¶
<pb:KR3k0055_WYG_355-49a>¶
斷雲歸舊壑流水咽新源曲沼殘煙斂叢篁宿鳥喧惟¶
餘池上月猶似對金樽　韓翃題張逸人園林詩曰藏¶
頭不復見時人愛此雲山奉養真露色㸃衣孤嶼月花¶
枝妨㡌小園春悶攜幼稚諸峰上閒濯鬚睂一水濵興¶
罷歸來還對酌茅簷挂著紫荷巾　盧綸題李沆園林¶
詩曰古巷牛羊出重門接栁隂閒看入竹路自有向山¶
心種藥齊幽石耕田到逺林願同詞賦客得與謝家深¶
　權徳輿春同諸公過兵部王尚書園詩曰休沐君相¶
<pb:KR3k0055_WYG_355-49b>¶
近時容曵履過花間留客久臺上見春多松色明金艾¶
鶯聲雜玉珂更逄新酒熟相與藉庭莎　司空曙題鮮¶
于秋林園詩曰雨後園林好幽行迥野通逺山芳草外¶
流水落花中客醉悠悠慣鶯啼處處同夕陽自一望日¶
暮杜陵東　李端題崔端公園林詩曰上士愛清輝開¶
門向翠微抱琴看鶴去枕石待雲歸野坐苔生席髙眠¶
竹挂衣舊山東望逺惆悵暮花飛　韋應物南園詩曰¶
清露夏天曉荒園野氣通水禽遥泛雪池蓮披拂紅幽¶
<pb:KR3k0055_WYG_355-50a>¶
林詎知暑環舟似不窮頓灑塵喧意長嘯滿襟風　于¶
鵠過張老邨園詩曰身老無修飾頭巾用白紗開門朝¶
埽徑輦水夜澆花藥氣聞深巷桐隂到數家不愁還酒¶
債腰下有丹砂　吕温題從叔園林詩曰阮宅閒園暮¶
窗中見樹隂樵歌依野草僧語過長林鳥下花閒井人¶
彈竹裏琴自嫌身未老已有住山心　許渾西園詩曰¶
西園春已盡芳草徑難分静語惟幽鳥閒眠獨使君宻¶
林生雨氣古石帶苔文雖去清朝逺朝朝見白雲　又¶
<pb:KR3k0055_WYG_355-50b>¶
題裴處士園林詩曰桑柘滿江村西齋接海門浪衝髙¶
岸響潮入小池渾巖樹䕃棋局山花落酒樽相逄每留¶
宿還似識王孫　李郢園居詩曰暮雨揚雄宅秋風向¶
秀園不聞砧杵動時看桔橰翻釣下魚初食船移鴨暫¶
喧橘寒才㺯色須帶早霜繁　鄭谷郊園詩曰相近復¶
相尋山僧與水禽蓑衣春釣静雪屋夜棋深雅道誰開¶
口時風未醒心恩光何以報秪有醉和吟　趙嘏南園¶
詩曰雨過郊原綠尚微落花惆悵滿塵衣芳樽有酒無¶
<pb:KR3k0055_WYG_355-51a>¶
人共日暮看山還獨歸　宋范鎮田千秋園詩曰自古¶
桃林漢相園至今有舍號田村蒼山綠水依然在不獨¶
青編事業存　髙似孫聚景園詩曰翠華不向苑中來¶
可是年年惜露臺水際春風寒漠漠官梅却作野梅開¶
　邵雍洛下園詩曰洛下園池不閉門洞天休用别尋¶
春縱遊只郤輸閒客遍入何嘗問主人更小亭欄花自¶
好儘荒臺榭景纔真虚名誤了無涯事未必虚名總到¶
身　楊廷秀春晴懐故園詩曰竹邊臺榭水邊亭不要¶
<pb:KR3k0055_WYG_355-51b>¶
人隨只獨行乍暖栁條無氣力半晴花影不分明一番¶
過雨來幽徑無數飛禽有喜聲只欠翠紗紅映肉兩年¶
寒食負先生　蘇軾獨樂園詩曰青山在屋上流水在¶
屋下中有五畝園花竹秀而野花香襲杖屨竹色侵醆¶
斚尊酒樂餘春棋局消長夏洛陽古多士風俗猶爾雅¶
先生臥不出冠蓋傾洛社雖云與衆樂中有獨樂者才¶
全徳不形所貴知我寡先生獨何事四海望陶冶兒童¶
誦君實走卒知司馬持此欲安歸造物不我捨名聲逐¶
<pb:KR3k0055_WYG_355-52a>¶
我輩此病天所赭拊掌笑先生年來效喑啞　劉子翬¶
朱勔園詩曰晨輝麗丹楹翼翼侔帝居向來堂上人零¶
落煙海隅聯翩際時㑹振跡皆刑餘閨帷尚帝主皂𨽻¶
乗軒車流威被東南生殺在指呼樓船載花石里下無¶
袴襦至今江左地風雲亦嗟吁叨榮已過量受禍如償¶
逋荒涼㦸門路尚想冠蓋趍客船維岸栁鄰人罾池魚¶
徘徊極幽觀曲折迷歸途夜月扃綺户春風散羅裾繁¶
華能幾時䘮亂實感予曹鄶予何譏此曹真人奴　元¶
<pb:KR3k0055_WYG_355-52b>¶
元好問西園詩曰百草千花雨氣新今朝陌上有游塵¶
皇州春色濃於酒醉殺西園歌舞人　黄庚西園晩歩¶
詩曰為愛園林好笻枝伴獨行花香能醉蝶栁色欲迷¶
鸎但得青春在何妨白髮生斜陽紅盡處一抹暮山横¶
　陳深小園即事詩曰淡黄楊栁著煙輕細草茸茸襯¶
屐行行到水邊心㑹處夕陽一樹杏花明　耶律楚材¶
遊西園詩曰河中春晩我邀賔詩滿雲箋酒滿廵對景¶
怕看紅日暮臨池羞照白頭新栁添翠色侵淩草花落¶
<pb:KR3k0055_WYG_355-53a>¶
餘香著莫人且著新詩與芳酒西園佳處送殘春　又¶
過沁園有感詩曰昔年曾賞沁園春今日重來迹已陳¶
水外無心修竹古雪中含恨痩梅新垣頽月榭經兵火¶
草沒詩碑覆劫塵羞對覃懐昔時月多情依舊照行人¶
　趙孟頫都南張氏園寓居詩曰尺五城南跡似幽鄉¶
心空折大刀頭杏花飛盡燕脂雪日日東風未肯休¶
薩天錫過孫虎臣園詩曰洛陽花木昔如霞冷雨酸風¶
盡委沙金谷東風只芳草緑窗晴日自楊花鶯兒老去¶
<pb:KR3k0055_WYG_355-53b>¶
空䑓榭燕子歸來無主家囘首繁華歌舞地景陽宫沼¶
夜聞蛙　倪瓉山園詩曰春水鳧鷖野外堂山園細路¶
橘花香棲棲身世畫盈篋漠漠風煙酒一觴豈為任真¶
無禮法也須從俗著冠裳不營産業人應笑竹本桃栽¶
已就行　明袁凱新治圃成詩曰隙地所自治剪刜去¶
蘢茸幸無棼穢雜況此清泉湧灌滋竟朝夕勾萌各森¶
聳青蒲已彌澤黄𤓰方卧隴春菁向堪把秋梨日應重¶
自余通宦藉職事勞紛冗祿食雖云美私心恒自恐歸¶
<pb:KR3k0055_WYG_355-54a>¶
來得蕭茒采擷聊自奉且遂丘園樂永謝承明寵　又¶
春園詩曰春園江水上江霧日昬昬沙暖常垂釣花深¶
不閉門家童鋤壟麥野客共盤飱衰老仍躭酒經年懶¶
出村　又灌園詩曰荒陂渺渺接連筒蔥葉青青芥葉¶
紅不道虞卿著書手白頭衣食野人同　髙啓園中詩¶
曰席暖林中憩衣涼水上歸腐𤓰蟲食徧空樹鶴巢稀¶
邂逅幽尋得參差薄願違喜無來往者秋草沒園扉¶
又晩歩園池詩曰髮隨秋葉落心共曉雲舒稍改新題¶
<pb:KR3k0055_WYG_355-54b>¶
句渾㤀舊讀書林深移樹鳥池響食萍魚無限悠然意¶
涼天獨歩餘　楊基方氏園居詩曰北墅花連屋東園¶
菊繞莊病長陪客坐老不厭人狂鵞鴨雙陂雨楂棃小¶
樹霜他年倘相遇里邑定名方　馬汝驥芭蕉園詩曰¶
輦道山樓直宫園水殿低碧荷春檻出紅藥晩階齊釣¶
石蛟龍隠歌臺鳥雀啼翠華當日幸花木五雲迷¶
原詠晉湛方生遊園詠曰諒兹境之可懐䆒川阜之竒¶
勢水窮清以澄鑒山鄰天而無際乗初霽之新景登北¶
<pb:KR3k0055_WYG_355-55a>¶
館以悠矚對荆門之孤阜傍漁陽之秀岳乗夕陽而舍¶
詠杖輕策以行遊襲秋蘭之流芳幕長椅之森修任緩¶
歩以升降歴丘墟而四周智無涯而難括性有方而易¶
適差一毫而遽乖徒理存而事隔故羈馬想其華林籠¶
雉想其臯澤矧流客之思歸豈可忘於疇昔¶
原引謝莊懐園引曰鴻飛從萬里飛飛河岱起辛勤越¶
霜霧聫翩遡江汜去舊國違舊鄉舊海悠且長廻首瞻¶
東路延翮向秋方登楚都入楚闗楚地蕭瑟楚山寒歳¶
<pb:KR3k0055_WYG_355-55b>¶
去冰未巳春來雁不還風肅幌兮露濡庭漢水初綠栁¶
葉青朱光藹藹雲英英離禽喈喈又晨鳴菊有秀兮松¶
有㽔憂來年去容髮衰流隂逝景不可追臨堂危坐悵¶
欲悲試託意兮向芳蓀心綿綿兮屬荒樊想綠蘋兮旣¶
冐沼念幽蘭兮已盈園夭桃晨暮發春鶯旦夕喧青苔¶
蕪石路宿草塵蓬門¶
原賦漢枚乗梁王兔園賦曰修竹檀欒夾池水旋兔園¶
並馳鸇鶚鷂鵰翡翠鴝鵒枝巢穴藏被塘臨谷聲音相¶
<pb:KR3k0055_WYG_355-56a>¶
聞啄尾離屬於是晩春早夏邯鄲襄國相與雜㳫而往¶
欵焉髙冠扁焉長劒閑焉左挾彈焉右執鞭焉日移樂¶
衰遊觀西園從容安歩鬭雞走兔俯仰釣射煎熬炮炙¶
極樂到暮若夫採桑之婦連袖方路　齊謝脁遊後園¶
賦曰積芳兮選木幽蘭兮翠竹上蕪蕪兮陰景下田田¶
兮被谷左蕙畹兮彌望右芝原兮寫目山霞起而削成¶
水積明以經復於是敞風闥之藹藹聳雲館之迢迢周¶
歩檐以升降對玉堂之泬寥爾乃日棲榆栁霞照夕陽¶
<pb:KR3k0055_WYG_355-56b>¶
孤蟬已散去鳥成行恵氣湛兮帷殿肅清陰起兮池館¶
涼　梁裵子野遊華林園賦曰諒無庸於殿省且棲遲¶
而不事譬籠鳥與池魚本山川而有思伊暇日而容與¶
時遨遊以蕩志正殿則華光𢎞敞重䑓則景陽秀出䓇¶
䓇翬煥隂臨鬱律絶塵霧而上征尋雲霞而蔽日經增¶
城而斜趨有空巃之石室在盛夏之方中曾匪風而自¶
慄溪谷則沱潛𣲖别峭峽則險難壁立積峻竇溜䦨干¶
草石苔蘚駮犖叢攅既而登望徙倚臨逺凴空廣觀逖¶
<pb:KR3k0055_WYG_355-57a>¶
聽靡有不通　江淹梁王兔園賦曰或重古輕今者僕¶
曰何為其然哉無知音則已矣聊為古賦體以奮枚叔¶
之製云於是金塘緬演緑竹被阪繚繞青翠若近復逺¶
水鳥鴐鵞鸀鴟鴻雁上飛衡陽下宿沔漢十十五五忽¶
合而復散於是大夫之徒稱詩而歸春陽始曉朱華未¶
稀卒逄邯鄲之女蕙色玉質綺裳下見錦衣上出　周¶
庾信小園賦曰若夫一枝之上巢父得安巢之所一壺¶
之中壺公有容身之地豈必連闥洞房南陽樊重之第¶
<pb:KR3k0055_WYG_355-57b>¶
綠墀青瑣西漢王根之宅余有數畝敝廬寂寞人外聊¶
以擬伏臘聊以避風霜雖復晏嬰近市不求朝夕之利¶
潘岳面城且見閒居之樂爾乃窟室徘徊聊同鑿坏琴¶
號珠柱書名玉杯有棠棃而無館足酸棗而非臺猶得¶
欹側八九丈從斜數十歩榆栁三兩行梨桃百餘樹掇¶
蒙宻兮見窗行欹斜兮得路蟬有翳兮不驚雉無羅兮¶
何懼草樹混淆枝格相交山為匱覆水有堂坳﨑嶇兮¶
狹室穿漏兮苑茨檐直倚而妨帽户平行而礙睂坐帳¶
<pb:KR3k0055_WYG_355-58a>¶
無鶴支牀有龜鳥多閒暇花隨四時心則歴陵枯木髮¶
則睢陽亂絲一寸二寸之魚三竿兩竿之竹離披落格¶
之藤爛漫無叢之菊落葉半牀狂花滿屋名為野人之¶
家是謂愚公之谷誠偃息於茂林乃久羡於抽簪雖有¶
門而長閉實無水而恒沈草無㤀憂之意花無長樂之¶
心鳥何事而逐酒魚何情而聽琴薄晩閒閨老幼相攜¶
蓬頭王霸之子椎髻梁鴻之妻樹搔搔而風急天慘慘¶
而雲低聚空倉而雀噪驚嬾婦而蟬啼昔蚤濫而吹嘘¶
<pb:KR3k0055_WYG_355-58b>¶
藉文言而慶餘門有通徳家藏賜書遂山崩川竭冰碎¶
瓦裂闗山則風月悽愴隴水則肝腸斷絶百齡兮倏忽¶
菁華兮已晩不雪雁門之踦先念房陵之逺非淮海兮¶
可變非金石兮能轉不曝骨兮龍門終低頭兮馬阪¶
原頌晉潘尼後園頌曰芒芒在晉悠悠結繩太樸未散¶
元化霑凝羲皇繼踵三代相承五徳更王文質迭興天¶
命匪諶祐謙輔信乃眷我皇光有大晉應期納祚天人¶
是順和氣四充恵澤㫄潤神祗告祥四靈效質游龍升¶
<pb:KR3k0055_WYG_355-59a>¶
雲儀鳳翳日甘露晨流醴泉涌溢華夏既寧八荒靜謐¶
人亦有言我何以休乃延卿士從皇以遊長筵逺布廣¶
幕四周嘉肴惟芳㫖酒思柔巖巖峻岳湯湯元流翔鳥¶
鼓翼游魚載浮明明天子肅肅庻官文士濟濟武夫桓¶
桓講藝華林肄射後園威儀既具弓矢斯閒恂恂謙徳¶
穆穆聖顔賜以宴飲詔以話言黍稷既登貨財既豐仁¶
風潛運皇化彌隆征夫釋甲戰士罷戎遐夷慕義絶域¶
望風無或慢易在始慮終無或安逸在盈思沖¶
<pb:KR3k0055_WYG_355-59b>¶
原銘陳江總𤣥圃石室銘曰仙巖石㯓仙宇石牆地云¶
正域道示修羊紫煙碧露絳雪𤣥霜廣成不踐王烈未¶
翔移華甲觀徙構震方逺跨飛梁俛臨倒景瓊蕊珠樹¶
金階玉井映日分輝搖風共影岫濃翠合林虚桂静朔¶
去偷桃董來貨杏檐非刻削户恣登臨迎春花近避暑¶
涼深秋雲捲闇冬霰停隂桐棲鳳采竹化龍吟輕飛亂¶
色激溜成音天縱儲睿生知作兩絃誦餘隟仁智為賞¶
河曲停遊洛濵息往祥棃吐秀瑞燕流響一物或鐫萬¶
<pb:KR3k0055_WYG_355-60a>¶
國斯仰¶
原啟梁張纉謝東宫賚園啟曰性愛山泉頗樂閒曠雖¶
復服膺堯門情存魏闕至於一丘一壑自謂出處無辨¶
常願卜居幽僻屏避喧塵傍山臨流面郊負郭依林結¶
宇憩桃李之夏隂對徑開軒採橘柚之秋實而王畿陸¶
海畝號一金涇渭土膏豪傑所競徙居好畤必待使越¶
之裝别館河陽亦資牧荆之富此園左帶平湖修陂千¶
頃右臨長薄清潭百仞前逼逸陌朝夕爽塏後望鍾阜¶
<pb:KR3k0055_WYG_355-60b>¶
表裏煙霞每賸春迎夏華卉競發背秋向冬雲物澄霽¶
歸瞰户牖不異登臨升降階除已窮歴覽舟楫所屇累¶
日不能究其源魚鳥之豐山澤不能喻其美¶
增序唐李白春夜宴桃李園序曰夫天地者萬物之逆¶
旅光隂者百代之過客而浮生若夢為歡幾何古人秉¶
燭夜遊良有以也況陽春召我以煙景大塊假我以文¶
章㑹桃李之芳園聚天倫之樂事羣季俊秀皆為恵連¶
吾人詠歌獨慚康樂幽賞未巳髙談轉青開瓊筵以坐¶
<pb:KR3k0055_WYG_355-61a>¶
　花飛羽觴而醉月不有佳作何伸雅懐如詩不成罸依¶
　金谷酒數¶
　增記宋歐陽脩真州東園記曰芙蕖芰荷之的歴幽蘭¶
　白芷之芬芳與夫佳花美木列植而交隂此前日之蒼¶
　煙白露而荆榛也髙甍巨桷水光日景動揺而下上其¶
　寛閑深靚可以答逺響而生清風此前日之頽垣斷塹¶
　而荒墟也嘉時令節州人士女嘯歌而管絃此前日之¶
　晦㝠風雨鼪鼯鳥獸之嘷音也吾於是信有力焉凡圗¶
<pb:KR3k0055_WYG_355-61b>¶
　之所載蓋其一二之略也若乃升於髙以望江山之逺¶
　近嬉於水而逐魚鳥之浮沈其物象意趣登臨之樂覽¶
　者各自得焉凡工之所不能畫者吾亦不能言也¶
　¶
　¶
　¶
　¶
御定淵鑑類函卷三百五十¶
