# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.597932
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷八十八
<pb:KR3k0055_WYG_093-1a>¶
　欽定四庫全書¶
御定淵鑑𩔖函卷八十八¶
　　設官部二十八(御史䑓總載/御史中丞)　(御史大夫/)¶
　　　御史臺總載一¶
　原杜氏通典曰御史之名周官有之盖掌贊書而授法¶
　令非今任也(王有命則贊為之辭寫其理/之法令命来受者即授之)戰國時亦有¶
　御史秦趙澠池之㑹各命書其事又淳于髠謂齊王曰¶
　御史在前則皆記事之職也至秦漢為糺察之任(秦以/御史)¶
<pb:KR3k0055_WYG_093-1b>¶
　(監郡漢初叔孫通新定禮儀以御史/執法舉不如儀者輒引而去是也)所居之署漢謂之¶
　御史府亦謂之御史大夫寺(漢御史大夫寺在大司馬/門内無塾其門署用梓板)¶
　(不雘色題曰/御史大夫寺)亦謂之憲臺成帝時御史府吏舍百餘區¶
　井水皆竭又其府中列柏樹常有野烏數千棲宿其上¶
　晨去暮来號曰朝夕烏烏去不來者數月長老異之後¶
　果廢御史大夫為大司空是其徵也後漢以來謂之御¶
　史臺亦謂之蘭臺寺(顔師古曰官曹通名為寺後漢趙/岐本名嘉以生扵御史臺因名臺)¶
　(卿以又應劭漢官儀曰廷尉案責上御史臺周後漢蔡/邕  侍御史轉侍書御史遷尚書三日之間  遷三䑓)¶
<pb:KR3k0055_WYG_093-2a>¶
梁及後魏北齊或謂之南臺(北齊王髙澄用崔暹為御/史中尉宋游道為尚書左)¶
(丞謂之曰卿一人處南臺一/人䖏北省當使天下肅然)後魏之制有公事百官朝¶
㑹名簿自尚書令簿以下悉送南䑓(後魏臨洮王舉哀/兼上尚書左僕射)¶
(元順不肯送名又不送簿中尉舉弹之順奏曰尚書百/揆之本令僕納言之責不宜下𨽻中尉送名御史詔許)¶
(之後元子思為御史中尉朔朝䑓移尚書索應朝名帳/尚書郎裵獻伯移注云按蔡氏漢儀御史中尉逢臺郎)¶
(於複道中尉下避執板郎中車上舉手禮之以此而言/明非敵體子思奏曰臣按漢書御史中丞為獨坐又按)¶
(魏書崔琰𫝊曰既為中丞百僚震恐則中丞不揖省郎/亦已乆矣憲䑓不屬都坐亦非今日又按孝文帝職令)¶
(朝㑹失時則御史弹之若不送名到否何驗獻伯等亂/常變紀請付法詔曰國異政不可據以故事檢孝文帝)¶
<pb:KR3k0055_WYG_093-2b>¶
(舊格以聞尋/從子思奏)後周曰司憲屬秋官府隋及唐皆曰御史¶
臺龍朔二年改為憲䑓咸亨元年復舊門北闢主陰殺¶
也(按北齊楊楞伽鄴都故事云御史臺在宫闕西南其/門北開取冬殺之義斯事久矣今東都臺門所以不)¶
(北向者盖欲變古之制或建造者不習故事耳龍&KR0203;中/改司經局為桂坊置司直為東宫之憲府亦開北門以)¶
(象御史臺其例明矣或云隋初移長安城造御史臺時/以兵部尚書李圎通檢校御史大夫欲於尚書省近故)¶
(開北門此/説則非也)故御史為風霜之任弹紏不法百僚震恐官¶
之雄峻莫之比焉舊制但聞風弹事提綱而已(舊例御/史䑓不)¶
(受訴訟有通詞狀者立扵臺門候御史御史竟往門外/收採如可弹者畧其姓名皆云風聞訪知永徽中崔義)¶
<pb:KR3k0055_WYG_093-3a>¶
(元為大夫始㝎受事御史人知一/日劾狀題告人姓名或訴訟之事)其鞫案禁繋則委之¶
大理貞觀末御史中丞李乾祐以囚自大理來往滋其¶
姦故又案事入法多為大理所反乃奏於臺中置東西¶
二獄以自繋劾開元中大夫崔隱甫復奏罷之其後罕¶
有風聞弹舉之事多受詞訟推覆理盡然後弹之將有¶
弹奏則先牒監門禁止勿許其入(按宋書云二臺劾奏/符光禄加禁止不得)¶
(入殿省是其先/例光禄主殿門)武后時改御史臺為肅政臺凡置左右¶
肅政二臺别置大夫中丞各一人侍御史殿中監察各¶
<pb:KR3k0055_WYG_093-3b>¶
二十人(又置肅政臺使六人受俸扵/本官諸畧與御史同尋罷之)左以察朝廷右以¶
澄郡縣時議以右多名流左多寒刻其遷登南省者右¶
殆倍焉以其不陵朝貴故也二臺迭相紏正而左加敬¶
憚龍朔以後去肅政之名但為左右御史臺(初置兩臺/每年春秋)¶
(發使春曰風俗秋曰亷察令地官尚書韋方質為條例/刪㝎為四十八條以察州縣自載初以後奉敕乃廵不)¶
(每年出/使也)睿宗即位詔二臺並察京師資位既等競為弹¶
糺百僚被察殆不堪命太極元年以尚書省悉𨽻左臺¶
月餘右臺復請分綰尚書西行事左臺大夫竇懷貞乃¶
<pb:KR3k0055_WYG_093-4a>¶
表請依貞觀故事遂廢右臺而本御史臺官復舊廢臺¶
之官並𨽻焉(其左䑓本御史䑓也又别置右臺右臺地/即今太僕寺是也本隋長秋監地武后改)¶
(為司宫䑓移扵街北遂以其地置右䑓右䑓既廢/以其地為御史䑓使院開元八年移太僕寺於此)大夫¶
一人中丞二人侍御史四人殿中侍御史六人監察御¶
史十人主簿一人内供奉裏行者各如正員之半(太宗/朝始)¶
(有裏行之名髙宗時方置内供奉及裏行官皆非正官/也開元初又置御史裏使及侍御史裏使殿中裏使監)¶
(察裏使等官並無定員議與裏行同穆思恭元光謙呂/太一翟章並為裏使尋省建中三年九月御史䑓請置)¶
(推官二人常與本推/御史同推覆奉敕依)其臺憲故事官資輕重則杜易簡¶
<pb:KR3k0055_WYG_093-4b>¶
韓琬注記詳焉(杜易簡撰御史雜法四卷/韓琬撰御史䑓記十二卷)　增文獻通¶
考曰宋仍唐制設御史大夫無正員止為兼官中丞除¶
正員外或帶他官者尚書則曰某官兼御史中丞丞郎¶
則曰御史中丞兼某官給事中諫議則曰某官權御史¶
中丞事次有知雜御史一員副中丞判臺事其屬有三¶
院一曰臺院侍御史𨽻焉二曰殿院殿中侍御史𨽻焉¶
三曰察院監察御史𨽻焉舊制三院多出外任風憲之¶
職用他官領之太平興國三年以張㢲為監察御史正¶
<pb:KR3k0055_WYG_093-5a>¶
名舉職自此始也唐制御史不専言職至天禧中始置¶
言事御史唐朝有御史裏行至景祐中始置以處御史¶
之官卑者唐儀臺案有六監司元豐三年李定請復六¶
察於是以御史専領六察(元豐三年御史臺言請以吏/部及審官東西院二班院𨽻)¶
(吏察户部三司及司農寺𨽻户察刑部大理寺審刑院/𨽻刑察兵部武學𨽻兵察禮祠部太常寺𨽻禮察少府)¶
(将作等𨽻/工察從之)其後大正官名不除大夫檢校官帶憲銜者¶
亦除去(自國初至元豐中檢校官多帶憲銜/有檢校御史大夫者至是亦罷之)以中丞為¶
長知雜御史為侍御史言事官為殿中侍御史六察官¶
<pb:KR3k0055_WYG_093-5b>¶
為監察御史舊以中丞兼檢理使殿中侍御史兼左右¶
廵使(左右廵使分糾不如法者文官違/失右廵主之武官違失左廵主之)監察御史兼監¶
察使至是使名悉罷(容齋洪氏隨筆曰嘉祐六年司馬/公以脩起居注同知諫院上章乞)¶
(立宗室為繼嗣對畢詣中書畧為宰相韓公言其㫖韓/公攝饗明堂殿中侍御史陳洙監察公問洙聞殿院與)¶
(司馬舍人甚熟近日曽聞其上殿言何事洙荅以彼此/臺諌官不相往来不知言何事此一項温公私記之甚)¶
(詳然則國朝故實臺諫官元不相見故趙清獻公為御/史論陳恭公而范蜀公以諌官與之爭元豐中又不許)¶
(兩省官相往来鮮于子駿乞罷此禁元祐中諌官劉器/之梁況之等論蔡新州而御史中丞以下皆以無章疏)¶
(罷黜靖康時諫議大夫馮澥論時政失當為侍御史李/光所駮今兩省合為一府居同門出同幕與故事異)¶
<pb:KR3k0055_WYG_093-6a>¶
(又曰臺諫不相見已書扵續筆中其分職不同各自有/故實元豐中趙彦若為諫議大夫論大臣不以道徳承)¶
(聖化而専任小數與羣有司校計短長失具瞻體因言/門下侍郎章子厚左丞王安禮不宜處位神宗以彦若)¶
(侵御史論事左轉秘書監盖許其論議而責其弹撃為/非也元祐初孫覺為諌議大夫是時諌官御史論事有)¶
(分限毋得越職覺請申唐六典及天禧詔書凡發令造/事之未便皆得奏陳然國史所載御史掌糾察官邪肅)¶
(正紀綱諌官掌規諫諷諭凡朝政闕失大臣至百官任/非其人三省至百司事有失當皆得諫正則盖許之矣)¶
(唐人朝制大率重諌官而薄御史中丞温造道遇左補/闕李虞恚不避捕從者笞辱左拾遺舒元褒等建言故)¶
(事供奉官惟宰相外無屈避造棄蔑典禮辱天子侍臣/遺補雖卑侍臣也中丞雖髙法吏也侍臣見陵法吏自)¶
(恣請得論罪乃詔䑓官供奉官共道路聽先後行相/值則揖然則居此二雄職者在唐日了不相謀云)中¶
<pb:KR3k0055_WYG_093-6b>¶
興前又有三京留司御史臺管勾臺事各一人以朝官¶
以上充掌拜表行香糾舉違失(石林葉氏曰兩京留臺/皆有公宇其牓曰御史)¶
(臺舊為前執政重臣休老養疾之地故例不事事皇祐/間吴正肅公為西京留臺獨舉其職時張尭佐以宣徽)¶
(使知河南府郡政不當有訴扵臺者正肅即為移文詰/之堯佐惶恐奉行不敢異其後司馬温公熈寧元豐間)¶
(相繼為者十七年雖不甚預府事然亦守其法令甚嚴/如國忌行香等班列有不肅亦必䋲治自創置宫觀後)¶
(重臣不復為率用常調庶官比宫觀給使請俸差優爾/既但以此為恩故來者奔走府廷殆與屬吏無異矣)¶
　續文獻通考曰遼南面有御史臺太宗㑹同元年置¶
其官曰御史大夫曰御史中丞曰侍御史金御史臺置¶
<pb:KR3k0055_WYG_093-7a>¶
御史大夫掌糾察朝儀彈劾官邪勘鞫官府公事凡内¶
外刑獄所屬理斷不當有陳訴者付臺治之御史中丞¶
一員侍御史二員掌奏事判臺事治書侍御史二員每¶
遇朝對立於龍墀之下専劾朝者儀矩監察御史十二¶
員掌糾察内外非違刷磨諸司宗帳并監祭禮及出使¶
之事典事二員登聞鼓院𨽻焉元初制御史臺掌糾察¶
百官善惡政治得失皇慶後定置御史大夫二員&KR0052;歴¶
一員都事二員照磨一員承發管勾兼獄丞一員(趙天/麟上)¶
<pb:KR3k0055_WYG_093-7b>¶
(䇿請更定憲臺品秩策畧曰方今御史臺官内有監察/院以𨽻之外有亷訪司以承之所以儆肅百僚風憲萬)¶
(姓張理上下整齊人道也御史之職非天子視聽之官/而何哉是以霜簡鷺車柏林石室昭其清也授以立秋)¶
(象以熒惑昭其嚴也鷹撃之諭豸冠之服昭其威也千/歩清道王公遜避昭其重也中書門下並為三司昭其)¶
(貴也五者備矣然後能觸佞指邪彰善瘅惡使雄奸巨/媚膽破聲消封豕長蛇骨寒心顫則狐狸眇害蠭蠆微)¶
(毒將不治而自息矣今國家令御史臺凡百官之非違/諸司之案牘朝㑹祭祀之事理斷失宜之𩔖以至扵該)¶
(載不盡應合糾察者並行糾察之其制可謂恢而不漏知/矣然阿哈瑪特擅政於前僧格弄權扵後雖牛馬走亦)¶
(側耳而憎也而臺官以下察院之屬閉口吞聲見如不/見宴居髙坐聞若不聞此由省府之職秩懸隔而不敢)¶
(抗衡故也伏望陛下厲憲䑓之風采崇其品秩委任而/禮貌之使専糾行臺内臺之不如法者則邪佞難蔽而)¶
<pb:KR3k0055_WYG_093-8a>¶
(中外永/清矣)至元十九年十一月敕御史臺得𨕖用御史中¶
丞崔彧言國政得失生民休戚百官邪正雖王公將相¶
亦宜糾察今惟御史有言臣以為臺官皆當建白又𨕖¶
用臺察若由中書必有偏狥合依本䑓擇𨕖御史初用¶
漢人十六員今用蒙古十六員相參廵歴從之至正三¶
年三月詔作新風憲在内之官有不法者監察御史劾¶
之在外之官有不法者行臺監察御史劾之歳以八月¶
終出廵次年四月中還司明太祖吴元年設御史臺左¶
<pb:KR3k0055_WYG_093-8b>¶
右御史大夫御史中丞又有侍御史治書侍御史殿中¶
侍御史及&KR0052;歴都事照磨管勾監察御史譯事引進使¶
洪武十年七月詔遣監察御史廵按州縣十三年罷御¶
史臺十五年改都察院(設監察都御史八人以秀才/李原明詹徽等為監察御史)又¶
分設浙江江西福建北平廣西四川山東廣東河南陜¶
西湖廣山西十二道監察御史(鑄監察御史印/文曰繩愆糾繆)十七年¶
陞正二品定設都御史一人副都御史左右各一人僉¶
都御史左右各一人&KR0052;歴一人都事一人十二道各設¶
<pb:KR3k0055_WYG_093-9a>¶
監察御史(以詹徽為/左都御史)建文元年罷左右都御史設都御¶
史一人副僉都御史各一人二年改為御史府設御史¶
大夫革十二道置察院一御史二十八人改諸御史為¶
拾遺補闕靖難後復故其北平貴州交趾雲南改置如¶
刑部監生二百五十人吏三百三十二人左右都御史¶
掌風紀副僉都御史為之貳凡大臣奸邪小人搆黨作¶
威福亂朝政則劾凡百官猥茸貪冒則劾凡學術不正¶
上書陳言變亂成憲希求進用或才徳無聞挺身自拔¶
<pb:KR3k0055_WYG_093-9b>¶
則劾以憲綱督監察御史凡監察御史出廵復命覈其¶
稱職不稱職聞上凡考察内外百官㑹於吏部𨕖用風¶
憲亦如之凡讞罪囚鞫大獄㑹於外朝若京畿道凡有¶
冤抑與雪理凡制訊囚徒㑹刑部大理寺凡畿省死刑¶
讞平奏上凡敕差者各奉敕行事大抵内地専職拊循¶
邉鎮軍務為重其有事暫設者事畢而罷即遣尚書侍¶
郎必兼都御史&KR0052;歴都事典出入文移叙差御史司務¶
典參謁受事照磨檢校典磨勘卷宗十三道監察御史¶
<pb:KR3k0055_WYG_093-10a>¶
有分道無専官一人常兼數道河南道獨掌内外官考¶
察之事十三道各奉其職監察内外百司糾劾官邪凡¶
差在内京畿道刷卷及廵視京營提學廵倉廵庫廵視¶
光禄廵青恤軍監課在外廵按清軍刷卷廵鹽廵河廵¶
關廵茶印馬屯田捕盗盤糧勘事征行則監軍紀功各¶
以其事審功而糾過凡差三等㸃差上二人奏差上一¶
人劄差不請上諸差廵按為要凡朝㑹糾儀祭祀監理¶
凡政令得失軍民利病得直言凡出廵得舉劾諸司官¶
<pb:KR3k0055_WYG_093-10b>¶
凡罪囚廵按審録有故出入理辯之凡獄敕下臺推按¶
奏上常獄擬罪移評大理寺不當再訊三訊至於五六¶
訊必允乃已凡有大政集闕廷預議焉(按明初制一循/元舊當是時左)¶
(右大夫湯和鄧愈數膺斧鉞寄外出而中丞劉基章溢/理臺事其後汪廣洋陳寧軰俱遷大夫洪武十三年胡)¶
(惟庸事發而御史臺僅設左右中丞侍御史而已十四/年始改為都察院然僅正七品其官有御史而無都御)¶
(史十六年仍為正三品明年為正二品於是㝎設左右/都御史正二品左右副都御史正三品左右僉都御史)¶
(正四品職糾劾官邪申辯冤抑而御史分為十三道御/史廵按以至他公委出則奏請還則考覈然御史獨不)¶
(係都察院以示得相糾察之意為何孟春曰髙皇帝稽/古定制改前代御史大夫中丞  都御史臺為察院是)¶
<pb:KR3k0055_WYG_093-11a>¶
(以察而統公署之號也以監察御史分設十三道革去/侍御史殿中侍御諸名銜而糾劾廵按照刷問擬之任)¶
(一切責之監察是以察而統為憲臣之號也御史從前/代重矣監察之尤重未有如我朝者也任是職者欲無)¶
(負朝廷耳目之所寄則凡事無不當察官吏之賢否察/之得為之激揚兵民之利病察之得為之興除風俗之)¶
(美惡察之得為之移易刑賞之&KR0127;重察之得為之勸沮/變故之隠伏獄訟之寃抑察之得為之消弭清雪察事)¶
(之中又皆/得言事焉)¶
　　御史臺總載二¶
增晉書曰傅𤣥天性峻急每有奏劾或值日暮捧白簡¶
不寐待旦於是貴遊懾伏臺閣生風　唐㑹要曰大中¶
<pb:KR3k0055_WYG_093-11b>¶
元年御史臺奏伏以御史臺臨制百司糾繩不法若事¶
簡則風憲自肅事煩則紀綱轉輕　又曰大中三年中¶
丞魏謩兼判户部謩奏曰御史臺紀綱之地不宜與泉¶
貨雜䖏乞罷綜户部事從之　元微之行髙允恭制曰¶
御史府不以一職名官盖總察羣司典司衆政耳　唐¶
國史補曰御史故事大朝㑹則監察押班常參則殿中¶
知班入閣則侍御監奏含元殿最逺用八品宣政殿其¶
次用七品紫宸殿最近用六品殿中得立五花磚衣緑¶
<pb:KR3k0055_WYG_093-12a>¶
衣用紫案褥之𩔖號為七貴　元微之行裴注制曰秦¶
漢以降御史府莫不用剛果勁正之士以維持紀綱季¶
代而還埋輪破柱之徒絶不復出　唐百官制曰凡冤¶
而無告者三司詰之大事奏裁小事専逹三司謂御史¶
大夫中書門下也　韓臯𫝊曰臯常有所陳必於紫宸¶
殿對百僚而請未嘗詣延英便殿曰御史天下之持平¶
也摧剛直枉惟在外廷公共言之奈何請詣便殿避人¶
私語　宋㑹要曰皇祐三年仁宗宣諭宰臣曰諫官御¶
<pb:KR3k0055_WYG_093-12b>¶
史必用忠厚純直通世務明治體之人以革浮薄之習¶
自是詔舉御史必載帝語降敕　言行錄曰傅堯俞為¶
御史諌官四年所上百六十餘章多觸忌諱詆權倖名¶
重朝廷而風節凛然聞於天下　又曰王素字仲儀既¶
陞臺憲風力愈勁常與同列奏事上前事有不合衆皆¶
引去素方論列是非俟得㫖乃退帝因歎曰真御史也¶
議者目為獨撃鶻　又曰治平中執政恃權以沮言者¶
凡臺諌官入言輒以進呈訖寢之時謂之訖了臺吏亦¶
<pb:KR3k0055_WYG_093-13a>¶
為之沮赧每白御史言某事又訖了也　又曰英宗新¶
即位任事者益専凡臺諌官言事一切不聽或盡逐臺¶
官不留一人京師為之語曰絶市無臺官　續文獻通¶
考曰元立憲臺時阿哈瑪特曰庶務責成各路錢穀付之¶
轉運必繩治之事何由辦廉希憲曰立䑓察内則弹劾¶
奸邪外則察視非常訪求民瘼裨益國政事無大於此¶
者阿哈瑪特語塞乃止　又曰至元十六年詔議省臺事¶
宜董文用曰御史臺譬如卧虎雖未噬人人猶畏其為¶
<pb:KR3k0055_WYG_093-13b>¶
虎虚名僅存紀綱猶不振一旦摧抑之則風采薾然無¶
復望矣(先是阿哈瑪特奏自今御史臺非白/於省毋得擅召倉庫吏故有是議)　元史列𫝊¶
曰秦起宗仁宗朝拜中臺御史劾中丞華善受人婦人¶
賤買縣官屋不報起宗從臺官入見跪辯久之敕令起¶
起宗不起㑹日暮出明日立太子有赦起宗又奏不罪¶
華善無以正國法華善服辜帝曰為御史當如是矣¶
明通紀曰洪武十三年命李善長理御史臺事法行人¶
守廷中一時稱平　名臣記曰劉子輔廬陵人以太學¶
<pb:KR3k0055_WYG_093-14a>¶
生為御史持身謹行儉約如布衣用法公平不見喜怒¶
　又曰姑蘇陳祚宣徳時起為御史疏請帝讀大學衍¶
義帝怒曰蠻嗤朕不讀書大學且不識豈堪作皇帝乎¶
并逮其妻子族人下詔獄五年出獄復發遼府不法事¶
又下獄出又劾法司亂成法吴寛曰陳御史忠義之心¶
剛大之氣踣而復奮㡬死不悔天下想望其風采云¶
續文獻通考曰明宣徳中都御史邵玘常奉命考察御¶
史黜其不肖者二十餘人人服其公明與顧佐齊聲價¶
<pb:KR3k0055_WYG_093-14b>¶
都御史陳瑛劉觀誅後人效尤成風贓穢狼籍至玘憲¶
臺為之一清　吾學編曰林鶚太平人景泰進士初為¶
御史時言官得志輒妄言捃摭中傷人益交結横甚鶚¶
獨持大體略細故　又曰陳𨕖字士賢臨海人天順進¶
士為御史成化初疏救羅倫論大學士李賢奪情非禮¶
綱常偉議倫不宜謫劾學士倪謙錢溥干進又劾尚書¶
馬昻諸大臣不職廵江西貪殘吏望風引去　又曰王¶
獻芝嘉靖中為御史王寅曰獻芝乗驄京國風采凛然¶
<pb:KR3k0055_WYG_093-15a>¶
折節憐才心如不及¶
　　御史臺總載三¶
增八印　五院(唐臺儀曰臺印隨從印左廵印右廵印/監倉印監庫印監察印出使印  南部)¶
(新書曰自唐初來歴五院者惟二人李朝隠張/延賞五院謂監察殿中侍御史中丞大夫也)　豸冠¶
　鷺車(唐㑹要曰肅宗乾道二年制御史臺欲弹事不/須進狀仍服豸冠  唐臺儀曰舊制御史以鷺)¶
(羽飾車以白鷺見泉中/魚象御史察隱㣲之罪)　鐵肝　霜氣(東坡贈錢顗詩/曰烏府先生鐵)¶
(作肝霜風捲地不知寒璫又詩柏/臺霜氣夜凄凄風動琅  月向低)　掌刑法　正班序¶
(唐百官志曰御史臺大夫一人中丞三人掌以刑法典/章糾正百官之罪  又曰御史臺御史大夫一人朝㑹)¶
<pb:KR3k0055_WYG_093-15b>¶
(則率其屬正百官之班序/監察御史専舉不如法者)　號七貴　謂三司(上詳總/載二)¶
(六典曰髙宗武后之際當時大獄以/尚書御史臺大理寺雜按謂之三司)　白簡威　青㝠¶
節(東坡詩曰白簡威猶凜青/山興已濃  下見後詩)　霜威掃地　風憲收聲¶
　内榮獨坐　外總百僚(孫樵記/室新書)　出綸西掖　秉憲¶
南床　擢從烏府　置在赤墀　露劾滋多　霜威増¶
重　風霜凌厲　山岳動揺　犀角豐盈　豸冠峩&KR0717;¶
　柏寺圖書之府　蘭䑓章奏之庭　踰鮑宣之載入¶
　𩔖胡廣之三登　縂憲度於朝端　植風聲於天下¶
<pb:KR3k0055_WYG_093-16a>¶
　戴黑豸以揚威　鳴絳騶而執憲　薛宣之明習文¶
法　周處之震肅權豪(並晏公/𩔖要)　宣正殿之衣冠肅重¶
抨彈之寄　觀象門之歩武益尊糾察之權　鳳千仞¶
而覽徳適逢可言之秋　豸一角而觸邪特立正色之¶
地(俱翰苑/新書)¶
　　御史臺總載四¶
增朝長(唐植𫝊曰臺制三院/還臺以一人為朝長)　象以熒惑(詳御史/大夫)　官¶
皆顯秩(合璧事𩔖曰御史府自中執/憲暨察視之官皆顯秩也)　糾慝繩違(奏弹/王源)¶
<pb:KR3k0055_WYG_093-16b>¶
(制曰御史之職邦憲是司舉直錯枉不避親讐糾慝繩/違務從公正如聞僣過不即弹射將何以寄之鷹隼用)¶
(屏豺/狼)　職司天憲(五代㑹要曰御史臺/事總朝綱職司天憲)　出入天禁(李/嶠)¶
(疏曰御史得/出入天禁)　南臺一御史(南臺新書曰貞元中仕進/道塞奏請難行南䑓惟一)¶
(御/史)　準繩之司(白集行薛存誠制曰執憲準繩/之司所以提振紀綱端肅内外)　指佞¶
觸邪(唐太和敕曰憲官/之職在指佞觸邪)　朝廷綱紀(魏謩𫝊曰御史臺/朝廷綱紀綱紀正)¶
(則朝廷理朝廷/理則天下治)　人君耳目(蕭至忠𫝊曰御/史人君耳目)　授以立¶
秋(杜牧之集曰制漢家授署御史多/以立秋盖以風霜始嚴鷹隼初撃)　皆為要劇(宋㑹/要興)¶
(國九年詔曰御史府憲命/所係凡在官僚皆為要劇)　撃彊(山谷詩曰撃彊如/摧枯食蘖不知苦)¶
<pb:KR3k0055_WYG_093-17a>¶
降威(又曰御史霜降/威行私不容粟)　敢言稱職(明名臣記曰楊瑄天/順初為御史印馬畿)¶
(内民羣訴曹石二凶奪民田若干頃瑄劾二人怙/寵擅權帝喜瑄敢言稱職命吏部記瑄名且大用)　髙¶
明能御史(又曰髙明貴溪人天順四年為御史同官趙/明等疏劾来朝吏語觸帝怒詰疏出誰明任)¶
(實草疏都御史寇深言累年奏牘皆屬髙明/乞貸明過帝怒亦觧顧喜明曰髙明能御史)　長齋御¶
史(吾學編曰朱裳少勵清莭貧困裕如也躬自/炊汲為御史寒約如故人稱為長齋御史)¶
　　御史臺總載五¶
增記宋曾肇重脩御史臺記曰恭惟神宗皇帝受命承¶
序十有九年建立經常皆應古義好惡無私賞罰不僣¶
<pb:KR3k0055_WYG_093-17b>¶
而綱紀是張宫室勿營池籞茍完而府寺是崇故能垂¶
精風憲之司以啟後嗣之意二聖恭己開闢言路耳目¶
之地寵遇莫抗故能新是棟宇以成前人之志是宜著¶
在文字刻之金石垂休無窮雖然臣常聞之責人非難¶
責己惟難御史責人者也將相大臣非其人百官有司¶
失其職天下之有敗法亂紀服讒蒐慝者御史皆得以¶
責之然則御史獨無責乎哉居其位有所不知知之有¶
所不言言之有所不行行之而君子病焉小人幸焉此¶
<pb:KR3k0055_WYG_093-18a>¶
御史之責也御史雖不自責天下得以責之惟其不難¶
於責己則施於責人能稱其任矣能稱其任然後危冠¶
盛服崇墉峻宇游焉息焉可以無媿茍異於是得無餒¶
於中哉故不自揆輒因承詔誦其所聞以告在位者使¶
有以仰稱列聖褒大崇顯之意焉　陳賈御史臺㕔壁¶
記曰宋朝三院御史皆得論政事糾官邪元豐紹聖著¶
於甲令其用峻故其𨕖精一時列職其間悉由天子親¶
擢太上中興大明國是耳目所寄必惟其人紹興更化¶
<pb:KR3k0055_WYG_093-18b>¶
詔除公正之士以革締交合黨之風已而又降札書刋¶
元豐手詔於臺院盖欲遵用忠純體國之人以成篤厚¶
之政先後丁寧昭若日月龍蛇飛動琬琰光輝聖意相¶
𫝊家法不改實我宋維持紀綱之盛事凡職於此者宜¶
有考焉　又御史臺石柱題名記曰噫世移鳥紀俗變¶
鶉居萬法懸而有為五刑設而並用御史之職誰能廢¶
焉所以防僣濫而窒奸邪也洎乎晉改天邑梁為帝都¶
霜臺凜然不易舊制我國家法有一定政無多門羣官¶
<pb:KR3k0055_WYG_093-19a>¶
兢脩百吏端肅中執憲劉公時憚直氣朝推正人軌物¶
用長作事圖逺自建隆之后或假秩外任或執法在廷¶
悉刋堅珉永示來葉¶
増賦唐張良器烏臺賦曰士有利於鴻漸者觀乎憲䑓¶
降太液邇蓬萊風威四驚霜氣傍摧地疏曹而獨秀居¶
對禁而分開提綱必理舉職惟才門凌晨而豸出樹夕¶
陽而烏來嚴城岑寂靈䑓&KR1132;嵼直狀臨而逾明偽迹投¶
而遽剗故座有彞法門無濫板理從擾而庭幽事雖繁¶
<pb:KR3k0055_WYG_093-19b>¶
而人簡及夫貪吏無厭豪宗不戒酷奮黔俗洪威桎械¶
是司也故以矜逺聲哇長喟奉&KR0093;綸以遐察騰錦車而¶
遥届則跋扈顔沮强梁志憊望驄馬而跼&KR1074;仰繡衣而¶
下拜是知上能賛聖下足安凡顧眄而朝班已肅摧弹¶
而邦度増嚴庶究厥能請循其始官則秦置䑓從漢起¶
或掌方書或稱柱史朱何以忠雅標懿柏陳以剛直著¶
美上封則起於鄭均埋輪則逺聞張紀虞詡之人方側¶
目暴勝之名兼直指皆玉秀珠眀鷹瞬鶚視既幹時而¶
<pb:KR3k0055_WYG_093-20a>¶
助化亦圖國而逺恥莫不才挟主以成功主因才而共¶
理唐纉玉葉藎臣惟哲法省嬴劉臺兼員薛昂凉階宇¶
奮迅霜雪耿獨坐而情雄邈羣司而位絶豈徒以聳動¶
僚宷逡廵朝列儻吾道之將行庶從兹而振節¶
増箴明宣宗都察院箴曰歴代建官皆有御史任之耳¶
目委以綱紀糾違繩愆激濁揚清用獻嘉言惟直與明¶
祖宗之制有長有貳其下之屬凡十有四敷逹民隠舉¶
察官邪必究大體毋尅毋頗必由中道毋過不及毋以¶
<pb:KR3k0055_WYG_093-20b>¶
賄遷毋以勢懾敦仁之存篤義之行冰霜之清松柏之¶
貞凡爾憲臣敬慎以朂庶㡬朝政資爾以肅媕婀緘黙¶
徒取充位職是用弛國則何頼必端諸心必脩諸已庶¶
懋爾績庶輔予理¶
增疏唐李嶠疏曰御史出持霜簡入奏天闕其於勵己¶
自脩奉職存憲比於他吏可相百也若其按劾姦邪糾¶
謫欺隠比於他吏可相十也陛下試用臣言妙擇賢能¶
委之心膂假温言以制之陳賞罰以勸之則莫不盡力¶
<pb:KR3k0055_WYG_093-21a>¶
而效死矣¶
　　御史大夫一¶
原杜氏通典曰御史大夫秦官(侍御史之率/故稱大夫)漢因之位¶
次上卿銀印青綬掌副丞相故事𨕖郡守相髙第為御¶
史大夫任職者為丞相(漢舊儀拜御史大夫為丞相左/右前後將軍賛五官中郎將印)¶
(綬拜御史大夫二千/石贊左右郎將印綬)成帝綏和元年更名大司空(成帝/欲脩)¶
(辟雍通三公官故改/御史大夫為大司空)金印紫綬秩比丞相(御史大夫/月俸四萬)哀¶
帝建平二年朱博奏請罷大司空以御史大夫為百僚¶
<pb:KR3k0055_WYG_093-21b>¶
帥帝從之遂復為御史大夫皆宰相之任(事詳宰/相篇)元夀¶
二年復為大司空(趙綰為御史大夫請無奏太皇太后/事即竇太后也好黄老言患其不用)¶
(儒故奪/其政)凡為御史大夫而丞相次也其心冀幸丞相物¶
故(物無也故事也言/無所復能於事)或乃陰私相毁害欲代之(見史記/又鄭宏)¶
(為御史大夫守數年不得匡衡/居之未滿嵗而丞相死即代之)後漢初廢御史大夫(更/始)¶
(至長安以隗嚻為御史大夫建元元年光武東/廵泰山以張純視御史大夫從封禪禮畢罷)至建安¶
十三年罷三公官始復置之以郄慮居焉(華歆亦/為之)不領¶
中丞置長史一人魏黄初二年又改御史大夫為司空¶
<pb:KR3k0055_WYG_093-22a>¶
末年復有大夫而吴有左右焉(晉書曰魏以司空何曾/為晉國丞相以王沈為)¶
(御史大夫是也吴孫休以丁/宻孟宗為左右御史大夫)晉初省之此皆為三公非¶
今御史大夫也(今御史大夫即漢以来御史中丞是也/後代或置大夫皆中丞之互名非漢舊)¶
(大夫之任唯劉聪僣號置御史/大夫亞於三公頗似漢制也)初學記曰案御史秦官¶
大夫率領也(應劭曰周官宗伯之屬有御史掌賛書注/曰御侍也進也戰國以為糾察之官兼典)¶
(史官秦趙㑹澠池各領御史/監察御史置大夫以領之)漢因之成帝改曰大司空¶
(漢書曰何武建言依古置三公官改御史大夫為/大司空改丞相為大司徒與大司馬為三公也)獻帝¶
時魏武為魏王復置大夫魏文黄初初復省置之歴晉¶
<pb:KR3k0055_WYG_093-22b>¶
宋之後咸因之並以中丞為臺主(已上並見漢/官及齊職儀)至隋氏¶
復置大夫(五代史百官志曰隋室/諱中置大夫省中丞)唐朝因之龍朔二年¶
改大夫為大司憲咸亨初復舊　増文獻通考曰唐制¶
大夫一人正三品其屬有三院(見御史/臺總載)大事奏裁小事¶
専逹凡有弹劾御史以白大夫大事以方幅小事署名¶
而已(韋思謙為御史大夫性&KR0989;諤顔色莊重不可犯見/王公未嘗屈禮或以為譏荅曰耳目官固當特立)¶
(鵰鶚鷹鸇豈衆禽之偶奈何屈而狎之不御史大夫李/承嘉常召諸御史責曰近日御史言事  諮大夫禮乎)¶
(蕭至忠曰故事臺中無長官御史人君耳目比肩事主/得自弹事若先白大夫而許則弹大夫者不知白誰也)¶
<pb:KR3k0055_WYG_093-23a>¶
宋不除大夫以中丞為臺長(自宋初置元豐中檢校官/多帶憲銜有檢校御史大)¶
(夫者官制/行並除去)元豐更官制神宗欲以司馬光為之宰相蔡¶
確王珪以為不可遂止卒不除人　續文獻通考曰遼¶
金御史臺並有大夫(詳總載趙金海陵天徳三年謂御/史大夫  賢徳曰汝等多狥私情)¶
(未聞弹劾朕甚不取自今百官/有不法者必當舉劾毋惮權貴)元御史臺皇慶後定置¶
御史大夫二員(元年正月敕振舉臺綱帝諭御史大夫/塔思不花曰凡大臣不法卿等劾奏母)¶
(避朕自/裁之)明初設左右御史大夫(以湯和鄧/愈為之)洪武十三年¶
罷(詳總/載)¶
<pb:KR3k0055_WYG_093-23b>¶
　　御史大夫二¶
増漢書曰倪寛為御史大夫以稱意任職故乆無所規¶
諫官屬易之　冊府元龜曰漢蕭望之為御史大夫除¶
薛廣徳為屬數與論議器之薦廣徳&KR0052;行宜充本朝(&KR0052;/明)¶
(行脩宜扵/本朝任職)為博士論石渠　又曰張忠為御史大夫署¶
潁川孫寳為主簿上書薦寳&KR0052;明質直宜備近臣為議¶
郎諫大夫　又曰孔光為御史大夫舉東平王太傅師¶
丹議論深博廉正守道徵入為光禄大夫　又曰貢禹¶
<pb:KR3k0055_WYG_093-24a>¶
為御史大夫列於三公自禹在位數言得失書數十上¶
　又曰隋張衡為御史大夫煬帝欲大汾陽宫令衡與¶
紀𢎞整具圗奏之衡乗間進諫曰比年勞役繁多百姓¶
疲弊伏願留神稍加節損帝意甚不平後常目衡謂侍¶
臣曰張衡自謂由其計畫令我有天下也　又曰唐杜¶
淹為御史大夫判吏部尚書參議朝政當塗用事法令¶
明肅為人所稱　孔帖曰劉仁軌常為御史袁異式所¶
劾及拜大司憲異式尚在臺不自安因醉以情自解仁¶
<pb:KR3k0055_WYG_093-24b>¶
軌持觴曰所不與公者有如此觴後既執政薦為司元¶
大夫　又曰韓思復遷御史大夫性恬淡不喜為繩察¶
　又曰蘇珦進肅政臺御史大夫后營大像白司馬坂¶
糜用億計珦上疏切諫見納　唐書曰肅宗幸靈武李¶
峴應召至行在拜扶風郡太守兼御史大夫既收京師¶
𤣥宗還京峴兄峘自蜀至又兼御史大夫兄弟俱判臺¶
事自國初以來兄弟並拜大夫未有其比士庶皆賦羙¶
之　又曰崔縦拜京兆尹兼御史大夫數奏李懷光剛¶
<pb:KR3k0055_WYG_093-25a>¶
愎反覆宜陰備之及幸梁州左右或短之曰縱素善懷¶
光必不來矣帝曰他人不知縱吾可保不數日縱至拜¶
御史大夫　冊府元龜曰顔真卿肅宗在靈武時為御¶
史大夫洎鑾輿將復宫闕遣左司郎中李𨕖先行陳告¶
宗廟之禮有司撰祝文稱嗣皇帝真卿為禮儀使謂崔¶
器曰上皇在蜀可乎器遽奏改之中㫖宣勞以為名儒¶
逹識　又曰韋陟至徳中為御史大夫時右拾遺杜甫¶
上表論房琯尚有大臣度真宰相器聖朝不容詞㫖迂¶
<pb:KR3k0055_WYG_093-25b>¶
誕帝令崔光逺與陟及顔真卿同訊之陟入言甫所陳¶
讜言論房琯被黜不失諌臣大體帝由此益疏之　孔¶
帖曰崔渙遷御史大夫元載輔政與中官董秀盤結固¶
寵渙疾之因進見慨然論元載奸邪帝黙然　又曰李¶
栖筠元載當國恣横代宗不能堪陰引剛鯁大臣自助¶
拜栖筠為大夫始栖筠見帝敷奏明辯不阿附帝心善¶
之故制麻自中授朝廷莫知也　又曰故事賜百官宴¶
曲江教坊倡顐雜侍栖筠以任國風憲獨不往臺遂以¶
<pb:KR3k0055_WYG_093-26a>¶
為法　又曰李絳遷御史大夫穆宗數遊畋絳率其屬¶
叩延英切諫不納　又曰薛苹加御史大夫所居守法¶
度務在安人治身觳薄所衣緑袍更十年至緋衣乃易¶
　又曰李景讓大中中進御史大夫甫視事即劾免侍¶
御史孫玉汝等威肅當朝為大夫三月㑹宣宗擇相盡¶
書當𨕖者之名置器中黙禱憲宗前射取之而景讓名¶
不與世謂除大夫百日不得為相而有他官相者謂之¶
辱臺景讓不平見宰相自陳考深當代即拜四川節度¶
<pb:KR3k0055_WYG_093-26b>¶
使匄致仕　五代後唐史曰天成元年六月以李琪為¶
御史大夫自後不復除　元史列𫝊曰姜衛至元十四¶
年召拜江南諸道行臺御史大夫奏曰陛下以臣為耳¶
目臣以監察御史按察使為耳目倘非其人是人之耳¶
目先自閉塞下情何由上逹帝嘉之命御史臺清其𨕖¶
　又曰桑莭至治中為江南行臺御史大夫時承平日¶
久内外方以觀望為政桑莭獨持風裁御史行部必敕¶
厲而遣之湖東三寳珠儒者也性廉介所至搏撃貪猾¶
<pb:KR3k0055_WYG_093-27a>¶
無所貸御史有以私請者拒不納則誣以事劾之章至¶
桑莭怒曰若人之廉孰不知之乃敢為是言耶即奏杖¶
御史而白其誣　又曰太平字允中姓賀氏名惟一至¶
正六年拜御史大夫故事臺端非國姓不以授太平固¶
辭詔特賜姓蒙古而改其名　又曰額琳沁巴勒性剛正¶
動有禮法拜御史大夫盡𨕖中外廉能之官置諸風憲¶
一時號稱得人　吾學編曰軒輗天順初召為左都御¶
史嚴毅遇人嵗時詣禮部拜表慶賀屏居一室撤燭朝¶
<pb:KR3k0055_WYG_093-27b>¶
服端坐寂無一言鼓嚴出行禮畢竟御肩輿歸僚儕聞¶
輗來輒避去不樂與輗處　又曰馬文升字負圖鈞州¶
人𢎞治元年入臺為左都御史是春帝籍田雜劇出狎¶
語文升厲色曰新天子當知稼穡艱難豈宜以此凟亂¶
宸聰即斥去二御史糾儀下獄文升言即位之初不宜¶
輒罪言官遂得釋¶
　　御史大夫三¶
原憲臺　法冠(謝靈運晉書曰漢官尚書為中臺御史/為憲䑓謁者為外䑓是為三臺自漢罷)¶
<pb:KR3k0055_WYG_093-28a>¶
(御史大夫而憲䑓猶置以丞為/臺主中丞是也  下詳侍御史)　火精　霜簡(黄石公/陰謀秘)¶
(法曰熒惑火之精御史之象主禁令刑罰收捕糾正文/崔篆御史箴曰簡上霜凝筆端風起漢書孫寳謂侯)¶
(曰今鷹隼始撃/以成嚴霜之威)　副相　次卿(並詳/通典)　青綬　蒼佩(漢/書)¶
(曰御史大夫位次上卿/銀印青綬佩水蒼玉)　賜金　弄印(又曰薛廣徳為/御史大夫乞歸)¶
(上賜黄金六十斤安/車駟馬  下詳後注)　亞相　憲䑓　柏臺　烏府(白/帖)¶
　增南䑓　北門(揮麈録曰唐髙宗改三省為三䑓故/呼御史䑓為南䑓趙璘之因話録武)¶
(后朝有左右肅政之號當時亦謂左臺右臺宋朝李建/中為分司西京留司御史世以西臺目之  下詳揔載)¶
(一/)　盛門　髙位(肆考曰唐李叔明初與弟仲通俱尹/京兆及兼御史中丞並節制劔南又)¶
<pb:KR3k0055_WYG_093-28b>¶
(與子昇俱兼大夫蜀人推為盛門左又曰唐韋挺拜御/史大夫太宗謂曰卿此拜獨朕意  右大臣無為卿地)¶
(者挺謝曰臣駑劣不足以辱髙位且臣非勲舊而/超䖏藩&KR0008;故僚之上願後臣以勸立功者上不許)　明¶
法律　理冤滯(上詳前注慧肆考曰唐薛謙光拜御史/大夫時僧  範恃太平公主權勢奪民)¶
(邸肆謙光將加弹奏或請寝之謙光曰憲/䑓理冤滯何所廻避朝弹暮黜亦可矣)　振綱紀¶
折豪強(明吾學編曰髙明天順四年帝謂寇深曰髙明/可都御史南京南京久弛縦明振綱紀劾罷諸)¶
(貪殘吏折又曰吴廷舉字獻臣嘉靖初晉右都御史/理南畿  豪强植貧弱禁私驛止妄工南圻肅然)¶
原侍御之率　刀筆之吏(上詳通典詔漢帝集曰武帝/作柏梁䑓  羣臣二千石有)¶
(能為七言者乃得上坐御史/大夫曰刀筆之吏臣執之)　無以易堯　莫敢難錯¶
<pb:KR3k0055_WYG_093-29a>¶
(漢書曰齊人方與公謂御史大夫周昌曰君之吏趙堯/年雖少竒士也君其必異之是代君位昌笑曰刀筆之)¶
(吏安能至是及昌相趙髙祖以御史大夫印弄之誰可/以為者視趙堯曰無以易堯遂拜之  又曰晁錯遷為)¶
(御史大夫請諸侯有罪過則削其地收其版郡奏上上/令公卿列侯宗室集議莫敢難錯獨竇嬰爭之由此與)¶
(嬰有隙諸侯/皆疾錯也)　奏去副封　涕對具獄(漢雜紀曰故事/上書為二封其)¶
(一曰副領尚書者先發一副封有不善屏去不奏魏相/為御史大夫奏去副封以防擁蔽  漢書曰張歐為御)¶
(史大夫上具獄事可者却之不可者不得已而為之涕/泣而謝之其愛人若此年老請免天子亦寵以上大夫)¶
(禄歸老/於家)　請造白金　願罷滄海(又曰張湯為御史大/夫丞上請造白金與)¶
(五銖錢籠天下鹽鐵排富商大賈之又曰公孫𢎞為御/史大夫時又東置滄海北置朔方  郡宏諌以為罷敝)¶
<pb:KR3k0055_WYG_093-29b>¶
(中國以奉無用之地願罷/滄海専奉朔方上許之)　飾詐釣名　舞文輔法(又/曰)¶
(汲黯謂上曰公孫𢎞位在三公俸禄甚多然為布被此/詐也上問𢎞𢎞謝曰有之夫三公為布被誠飾詐以釣)¶
(名今臣𢎞位為御史大夫九卿以下無差誠如黯/言  又曰張湯為御史大夫舞文巧詆以輔法)　張¶
歐請免　卜式貶秩(上詳前注國漢書曰卜式為御史/大夫言郡  不便鹽鐵而船算可)¶
(罷上由是不恱明年當封禪式又不習/文章貶秩為太子太傅以倪寛代之)　增廉潔節儉¶
　經術文雅(肆考曰漢元帝詔剛强堅固確然無欲大/鴻臚馮野王是也心辯善辭可使四方少)¶
(府五鹿充宗是也㢘潔節儉太子少傅張譚是也其以/譚為御史大夫  又曰漢成帝時御史大夫缺谷永上)¶
(言少府薛宣逹扵從政舉錯時當經術文雅足以謀王/體斷國命身兼數器唯陛下留神考察上拜宣為御史)¶
<pb:KR3k0055_WYG_093-30a>¶
(大/夫)　請立明堂　諫御樓船(又曰漢武帝雅嚮儒術竇/嬰田蚡俱好儒推轂趙綰)¶
(為御史大夫綰請立明堂薦其師申公廣漢書曰薛廣/徳為御史大夫直言極諫上欲御樓船  徳請從橋)¶
　宰相避路　貴戚泥樓(唐䑓儀曰唐制御史大夫與/御史中丞午後三刻出廻避)¶
(宰相如午前出宰相廻避大夫中丞閣本𫝊曰唐李景/讓為御史大夫内臣貴戚有看街樓  皆泥之畏其弹)¶
(劾/也)　隱甫稱職　杜淹侵官(肆考曰唐崔隱甫拜御史/大夫初臺中自監察御史)¶
(以下皆得専事無所承諮隱甫始一切令歸禀乃得行/有忤意輒劾之多貶黜者臺吏側目威名赫然  又曰)¶
(唐杜淹為御史大夫建言諸司文案稽期請以御史檢/促太宗以問僕射封倫倫對曰設官各以其事治御史)¶
(劾不法而索案求疵是/太苛且侵官淹黙然)　冠鴛鷺之序　奮鷹隼之威¶
<pb:KR3k0055_WYG_093-30b>¶
(白/帖)　諸侯皆疾鼂錯　羣臣多附安國(上詳莫敢難錯/注  漢書曰韓)¶
(安國為御史大夫匈奴来請和親安國曰千里而戰即/兵不獲利得其地不足為廣有其衆不足為强不如和)¶
(親羣臣多附安/國議上許之)¶
　　御史大夫四¶
原張蒼明習計籍(漢書張蒼𫝊曰蒼秦時為柱下史眀/習天下圖書計籍遷為御史大夫)¶
　周昌直言(漢書曰周昌為御史大夫昌為人强力敢/直言自蕭曹等皆下之昌常從燕入奏事)¶
(髙帝方擁戚姬昌還走髙帝逐得騎昌項問曰我何如/主也昌仰曰陛下即桀紂之主也於是上笑然猶惮昌)¶
　増博士退服(事文𩔖聚曰漢梁相褚大通五&KR0052;為博/士倪寛為弟子及御史大夫缺徵褚大)¶
<pb:KR3k0055_WYG_093-31a>¶
(大自以為得御史大夫至雒陽聞寛為大夫褚大笑及/至與寛議封禅於上前大不能及退而服曰上誠知人)¶
　原張湯奏事(漢書曰張湯為御史大夫每朝奏事語/國家用日旰天子忘食丞相取充位而)¶
(已/)　張歐長者處官(漢書張歐𫝊曰武帝元朔中代韓/安國為御史大夫歐為吏未嘗言)¶
(按人剸以誠長者䖏官官屬以為長者亦不/敢大欺師古注曰剸與専同又音之兖反)　延年治¶
甚有名(漢書杜延年字幼公御史大夫周之子也明法/律為西河太守治甚有名五鳳中徵入為御史)¶
(大夫延年居父官府不敢/當舊位坐臥皆易其處)　不法(又曰丞相司直繁延/夀奏御史大夫蕭望)¶
(之知御史有令不得擅使望之多使守史自給車馬之/杜陵䕶視家事小史冠法冠為妻先引又使買賣私所)¶
(附益凡十/萬二千)　少翁數言得失(貢禹字少翁/事詳大夫二)　位次丞相¶
<pb:KR3k0055_WYG_093-31b>¶
(漢書朱博𫝊曰博為大司空奏言/髙皇帝置御史大夫位次丞相)　長卿直言諌爭(漢/書)¶
(曰薛廣徳字長卿遷御史大夫廣徳為/人温雅有醖藉及為三公直言諫爭)　宰相之副九¶
卿之右(漢書朱雲𫝊曰元帝時琅邪貢禹為御史大夫/而華陰守丞嘉上封事言治道在於得賢御史)¶
(大夫宰相之副九卿之右不可不𨕖平陵朱雲兼資文/武忠正智略可使以六百石秩試守御史大夫以盡其)¶
(能/)　霜臺　烏臺　職司邦憲　糾轄朝綱　恪居司¶
憲　慎守國章(白/帖)　増弗以私害公(山堂肆考曰唐敬/括拜御史大夫隱)¶
(然持重弗/以私害公)　劾奏易之(又曰唐魏元忠為御史大夫嘗/劾奏張易之等罪易之訴於太)¶
(后反誣/元忠)　嘗糞驗疾(事文𩔖聚曰御史大夫魏元忠臥/疾諸御史盡省之郭覇獨居後請)¶
<pb:KR3k0055_WYG_093-32a>¶
(視元忠便液以驗疾之輕重元忠驚悚覇曰大夫糞/味甘或不瘳今味苦當即愈矣元忠剛直殊惡之)¶
不引大體(山堂肆考曰唐李朝隠天下以其有素望每/御史大夫缺冀朝隱得之及居職不引大體)¶
(惟先細務由/是名少衰)　劾降崔漪(又曰唐顔真卿為御史大夫/方朝廷草昧而真卿執法如)¶
(平日侍郎崔漪諌議李何忌皆被劾斥降廣平王總兵/二十萬往長安辭日當闕不敢乘馬王府都虞候管崇)¶
(嗣先王而騎真卿劾之帝還奏慰荅曰朕子每出諄/諄教戒故不敢失崇嗣老而躄卿姑容之百官肅然)¶
經術可尚(又曰初唐李宗閔惡鄭覃在禁中數言事奏/罷其侍讀文宗從容謂宰相曰殷侑&KR0052;術頗)¶
(似鄭覃宗閔對曰覃侑&KR0052;術誠可尚然議論不足聼李/徳裕曰覃侑議論他人不欲聞惟陛下欲聞之幸甚後)¶
(旬日宣制出除/覃御史大夫)　不急細事(又曰唐崔縱為御史大夫/處大體不急細事獄訟成)¶
<pb:KR3k0055_WYG_093-32b>¶
(付僚屬/而已)　備員執法(明吾學編曰練子寧名安以字行/洪武進士建文初改御史大夫李)¶
(景隆奸邪懷異志屢敗召還子寧執景隆於朝數其罪/請誅之不聼憤激叩首言此賣國賊臣備員執法不能)¶
(除奸請先伏/誅遂罷朝)　務持風紀(名臣記曰戴珊字廷珍浮梁/人天順進士𢎞治中改左都)¶
(御史務持風紀雖簿書之細必極精覈帝親鞫大/獄諸司震悚珊從容應對時有開析天威頓霽)¶
　　御史大夫五¶
原制唐中宗授楊再思檢校左臺大夫制曰避車要秩¶
非徳靡升専席雄班惟賢是屬侍中楊再思衣冠舊齒¶
廊廟宏材寒暑不易其心始終弗&KR0220;其度在明時而有¶
<pb:KR3k0055_WYG_093-33a>¶
立居暗室以無欺投水陳謨邁漢朝之三傑霑沙作相¶
掩虞日之五臣森乎抱松柏之心凜乎貫冰霜之氣佇¶
因獻替兼肅權豪宜分務於鸞扃俾效能於烏署　又¶
授蘇&KR0008;右臺大夫制曰烏臺峻秩望總鐵冠蒼珮崇班¶
威髙石室誠副相之榮級實次卿之通任前岐州蘇&KR0008;¶
詞吞楚澤量湛黄陂既光大厦之材堪入巨川之用西¶
京展&KR0185;道掩題輿右輔憑熊風超露冕朱帷霧撤初停¶
州縣之勞白簡霜凝宜屏權豪之氣　増蘇頲授尹思¶
<pb:KR3k0055_WYG_093-33b>¶
貞御史大夫制曰國之副相位亞中台自非邦直孰司¶
天憲將作大匠尹思貞剛不䕶缺清而畏知簡言易從¶
莊色難犯徵先王之體要敷袵必陳折佞臣之怙權拂¶
衣而謝故以事聞海内名動京師鷹隼是撃&KR0600;狼自逺¶
必能條理前弊發揮舊章宜承弄印之榮式允登車之¶
志　又授宋璟御史大夫制曰三台副職百僚之師紀¶
綱是任蒞事惟能國子祭酒宋璟含純粹之徳秉清剛¶
之氣吉人之寡敷言有訓君子之慎擇行無違正色而¶
<pb:KR3k0055_WYG_093-34a>¶
自具陽秋立誠而不僣風雨必能靜専動直獻忠納規¶
常聞沃心之任靡惮犯顔之情使其坐以鎮俗毅然當¶
朝則不能者退不仁者逺王臣&KR0989;&KR0989;懦夫有立俾光天¶
憲式副人瞻¶
増記唐李華御史大夫壁記曰秦官有御史大夫在漢¶
為三公職副丞相丞相闕則大夫遷或名司空或復舊¶
號史足徵也議大政必下丞相御史其廷署古曰府近¶
曰臺其衣冠章綬品秩所視載扵甲令聖朝臣唐虞髙¶
<pb:KR3k0055_WYG_093-34b>¶
尚之賢内周漢不賓之俗登人於五福薦樂於九歌帝¶
徳廣運而瑞草生天威震動而神羊至故柱石骨鯁之¶
老更拜焉距義寧至先天登宰相者十二人以本官參¶
政事者十三人故相任者四人藉威聲以稜徼外按戎¶
律者八人官或改稱大司憲臺或分為左右肅政罷置¶
不恒從所宜也¶
　　御史中丞一¶
原杜氏通典曰初漢御史大夫有兩丞一曰御史丞一¶
<pb:KR3k0055_WYG_093-35a>¶
曰中丞亦謂中丞為御史中執法(漢髙帝詔徵賢良御/史大夫下相國相國)¶
(下諸侯王御史中執法晉灼/曰所謂中執法乃中丞也)中丞在殿中蘭䑓掌圖籍¶
祕書(漢中丞有石室以藏祕書圖䜟/之屬以其居殿中故曰中丞)外督部刺史内領¶
侍御史十五員受公卿奏事舉劾案章盖居殿中察舉¶
非法也及御史大夫轉為大司空而中丞出外為御史¶
臺率即今之御史大夫任也(自此以後並如/今御史大夫也)周官小宰¶
之職掌建邦之宫刑以理王宫之政令凡宫之糾禁又¶
其任也(周禮少宰注曰/若今御史中丞)初御史大夫更官大司空置長¶
<pb:KR3k0055_WYG_093-35b>¶
史而中丞官職如故武帝時以中丞督司𨽻司𨽻督丞¶
相丞相督司直司直督刺史刺史督二千石下至墨綬¶
(漢中丞故二千石為之或遷侍御/史髙第執憲中司出為二千石)哀帝元夀二年御史¶
中丞更名御史長史後漢光武復改為中丞兩梁冠銅¶
印青綬與尚書令司𨽻校尉朝㑹皆専席而坐京師號¶
為三獨坐言其尊也凡中丞以下並官屬少府(以下謂/侍御侍)¶
(書/等)魏初改中丞為宫正舉鮑勛為之百僚嚴憚(陳羣及/司馬宣)¶
(王舉勛/為之)後復為中丞晉亦因漢以中丞為臺主與司𨽻¶
<pb:KR3k0055_WYG_093-36a>¶
分督百僚自皇太子以下無所不糾初不得糾尚書後¶
亦糾之(劉暾字長叔兼中丞奏免尚書僕射等十餘人/朝廷嘉之遂以即真晉元帝即尊號省司直置)¶
(中丞皇太子以/下悉聽糾劾之)中丞専糾行馬内司𨽻専糾行馬外雖¶
制如是然亦更奏衆官實無其限宋中丞一人每月二¶
十五日繞行宫垣白壁(漢志執金吾每月一日繞行宫/城疑是省金吾此事併中丞也)¶
銅印墨綬進賢兩梁冠佩水蒼玉介幘絳朝服(職官録/兼曰青)¶
(綬/)孝武帝孝建二年制中丞與尚書令分道雖丞相下¶
朝相值亦得斷之餘内外衆官皆受停駐(孝文帝元嘉/十三年有司)¶
<pb:KR3k0055_WYG_093-36b>¶
(奏御史中丞劉式之議每至出行未知制與何官分道/舊制法唯稱中丞専道𫝊詔荷詔信喚衆官應詔者得)¶
(行制令無分别他官之文皇太子不宜與衆同例中丞/應與分道揚州刺史丹陽尹建康令並是京輦土地之)¶
(主或檢校非違或赴救水火事應神速不宜稽駐並各/分道又尋六門則為行馬之内且禁衞非違並由二衛)¶
(及領軍未詳京尹建康令門内之從及公事亦得與中/丞分道與否其六門内既非郡縣部界即不合依門外)¶
(也/)齊中丞職無不察専道而行騶輻禁呵加以聲色武¶
將相逢輒至侵犯若有鹵簿至相毆撃(齊沈沖與兄淵/淡三人並歴中)¶
(丞/)梁國初建又置御史大夫天監元年復曰中丞中丞¶
一人掌督司百僚皇太子其在宫門行馬内違法者皆¶
<pb:KR3k0055_WYG_093-37a>¶
糾彈之雖在行馬外而監司不糾亦得奏之専道而行¶
逢尚書丞郎亦得停駐其尚書令僕御史中丞各給威¶
儀十人其八人武冠絳韝(音/溝)執青儀囊題云宜告官以¶
受詞訟一人緗衣執鞭杖依行列行七人唱呼入殿引¶
喤至階一人執儀囊不喤自齊梁皆謂中丞為南司(梁/江)¶
(淹字文通為中丞齊明帝曰今君為南司足以震肅百/僚也淹乃弹中書令謝朏等以久疾不預山陵公事又)¶
(奏收梁益二州刺史贓賄付廷尉理罪臨海永嘉二太/守及諸郡二千石大縣長官等多被劾理内外肅然明)¶
(帝曰君可謂近世獨出之又何敬容為宰相妾弟盗米/執送領軍敬容以書解  領軍將軍河東王譽封其書)¶
<pb:KR3k0055_WYG_093-37b>¶
(以奏武帝怒付南司推劾中丞張綰奏敬容挟私罔上/合棄市詔特免職舊例僕射中丞坐位東西相向元日)¶
(大㑹張綰為中丞兄績為僕射及百官就列兄弟/並道騶分趨兩途前代未有時人榮之喤音横)陳因¶
梁制(陳徐陵為中丞奏弹司空安成王頊導從南臺官/屬列奏案而入陳主為斂容正坐陵進讀奏時安)¶
(成王在殿上侍立陵命殿/中侍御史引下遂劾免之)江左中丞雖亦一時髦彦然¶
膏粱名士猶不樂(王球甚矜曹地遇從弟僧朗除御史/中丞球謂曰汝為此官不復成膏粱)¶
(矣分齊王僧䖍遷御史中丞甲族由来多不居憲職王/氏  枝居烏衣者為官微減僧䖍為此官乃曰此是烏)¶
(衣諸郎坐處我/亦可試為耳)後魏為御史中尉督司百僚其出入千¶
歩清道與皇太子分路王公百辟咸使遜避其餘百僚¶
<pb:KR3k0055_WYG_093-38a>¶
下馬弛車止路傍有違緩者以棒棒之其後洛陽令得¶
與分道(元至為洛陽令與中尉李彪爭路俱入見彪曰/御史中尉辟乗華羽盖駐論道劔鼓安有洛陽)¶
(令與臣抗衡至曰臣神州赤縣主普天之下誰非/編民豈有俯同衆官趨避中尉孝文遂令分路)自東¶
魏徙鄴無復此制北齊武成以其子琅邪王儼兼為御¶
史中丞欲榮寵之復興舊制儼出北宫凡京畿之歩騎¶
領軍之官屬中丞之威儀司徒之鹵簿莫不畢備(時儼/總領)¶
(四/職)武成觀之遣中使馳馬趨伏不得入自言奉敕赤棒¶
應聲碎其鞍馬騰人顛觀者傾京邑(北齊髙恭之字道/穆為御史中丞帝)¶
<pb:KR3k0055_WYG_093-38b>¶
(姊夀陽公主行犯清路以赤棒呵之不止道穆令卒棒/破其車主泣訴於帝帝不責謂道穆曰家姊行路相犯)¶
(極以/為愧)後周有司憲中大夫二人掌司寇之法辯國之五¶
禁亦其任也隋以國諱改中丞為大夫唐因隋亦曰大¶
夫龍朔二年改為大司憲咸亨初復舊武后改置左右¶
肅政䑓御史大夫各一人太極初復舊掌肅清風俗彈¶
糾内外總判䑓事自周隋以來無儀衛之重令行出道¶
路以私騎匹馬從之而已(故事侍御史以下與大夫抗/禮光宅元年九月韋思謙除)¶
(左肅政大夫遂坐受拜或以言思謙曰國家班列自有/差奈何姑息其後大夫又與之抗禮至開元十八年有)¶
<pb:KR3k0055_WYG_093-39a>¶
(敕申明隔品致敬其禮由之不改至二十四年六月李/適之為大夫又坐受拜其後與之抗禮至今不改故事)¶
(大夫與監察競為官政畧無承稟至開元十四年崔隠/甫為大夫一切督責之事無大小悉令咨决稍有忤意)¶
(列其罪前後貶黜者過半羣僚側/目上常謂曰卿為大夫甚副朕意)初學記曰百官志御¶
史中丞秦官也掌貳大夫漢因之受公卿章奏糾察百¶
僚休有光烈至成哀間改大夫為大司空而中丞更名¶
御史長史出外為臺主光武復曰中丞獻帝權置大夫¶
而中丞不省魏初罷大夫改中丞名宫正復為臺主尋¶
又改曰中丞晉宋之後並因之(已上並見漢/官及齊職儀)後魏書官¶
<pb:KR3k0055_WYG_093-39b>¶
氏志云後魏改中丞為中尉五代史百官志曰北齊又¶
改為中丞隋室諱中省中丞増持書御史之品以代之¶
唐初因之貞觀末省持書侍御史又置中丞龍朔二年¶
改為司憲大夫咸亨初復舊　増文獻通考曰唐中丞¶
二人正四品貳大夫掌糾正百官罪惡宋承唐制無大¶
夫以中丞為臺長無正員以兩省給諫權自中丞以下¶
掌糾繩内外百官姦慝肅清朝廷綱紀大事則廷辯小¶
事則奏弹凡除中丞而官未至者自正言而上皆除右¶
<pb:KR3k0055_WYG_093-40a>¶
諫議大夫權熈寧初言者以為躐等乃詔以本官職兼¶
權(熈寧五年以知雜侍御史鄧綰為中丞初除諌議大/夫王安石言礙近制除待制或可乃以綰為龍圖閣)¶
(待制權御史中丞中丞不遷諌議大夫自綰始九年鄧/淵甫自正言知制誥為中丞以宰相屬官不可長憲府)¶
(於是復遷右諌議大夫權元豐五年以承議郎徐禧為/知制誥權中丞禧言中丞糾弹之官赴舍人院行詞疑)¶
(若未安會官制行罷知制/誥職乃以本官試中丞)中丞職任雄峻南渡初除官¶
最多隆興後被擢者少淳熈十年黄洽復為之又三年¶
再命蔣繼周時施師㸃在政府有咄咄逼人之疑嘉定¶
六年除章良能初王賓以中丞兼侍講紹興十二年万¶
<pb:KR3k0055_WYG_093-40b>¶
俟卨又以中丞兼侍讀由是言路始兼經筵(宋初臺諌/例不兼講)¶
(讀盖以宰執間侍經筵避嫌也神宗命吕正獻亦止命/時赴講筵中興後兼者三人皆出上意紹興時万俟卨)¶
(羅檝以中丞諌議兼盖以秦檜之弟若孫相繼為說書/便於𫝊導檜死遂罷兼慶元後臺丞諌長暨副端正言)¶
(司諌以上無/不預經筵者)舊䑓令兩院御史每上下半年分詣三省¶
樞宻院取索諸房文字㸃檢監察御史輪詣尚書六曹¶
凡奉行稽違付受差失咸得糾弹渡江後稍闕不舉紹¶
興三年因御史臺主簿陳祖禮有言始復其舊　續文¶
獻通考曰遼金俱有御史中丞(詳總/載)元御史臺外置行¶
<pb:KR3k0055_WYG_093-41a>¶
御史䑓有御史中丞(至元二十六年以董文用為御史/中丞文用曰中丞不當理細務宜)¶
(舉用賢才乃舉胡祗遹王惲等十餘人為按/察使徐琰魏初為行䑓中丞當時以為極𨕖)明初設御¶
史臺有御史中丞(以劉基章/溢為之)十三年罷(詳具/緫載)¶
　　御史中丞二¶
増謝承後漢書曰陳謙字伯讓拜御史中丞執法奉憲¶
多所糾正為百僚所敬尚書𨕖舉序位旌賢常諮問謙¶
自陳蕃雖尊為宰相論議褒貶每往質疑皆服其清識¶
髙亮　晉書曰熊逺為御史中丞時尚書刁協用事衆¶
<pb:KR3k0055_WYG_093-41b>¶
皆憚之尚書郎盧綝入直逢協於大司馬門外協醉使¶
綝避之綝不囘協令人牽綝墮馬至協車前而後釋逺¶
奏免協官詔令白衣領職　冊府元龜曰晉范泰為御¶
史中丞坐議殷祠事謬白衣領職　南史曰鄭鮮之字¶
道子性剛直宋武起義兵遷御史中丞甚得司直之體¶
外甥劉毅權重當時朝野莫不歸附鮮之盡心武帝獨¶
不屈意於毅毅甚恨焉　宋書曰荀伯子遷御史中丞¶
蒞職勤恪有匪躬之稱立朝正色外内惮之　又曰蕭¶
<pb:KR3k0055_WYG_093-42a>¶
恵開拜御史中丞世祖與劉秀之詔曰今以恵開為憲¶
司冀當稱職但一往服領已自殊有所震及在任百僚¶
畏惮之八年入為侍中詔曰恵開前在憲司奉法直繩¶
不阿權戚朕甚嘉之可更授御史中丞　冊府元龜曰¶
宋孔顗代庾徽之為御史中丞先是徽之在職性豪麗¶
服玩甚華顗代之衣冠器用莫不粗率　梁書曰樂藹¶
遷御史中丞初藹發江陵無故於船得八車輻如中丞¶
健歩避道者至是果遷焉　又曰王僧孺兼御史中丞¶
<pb:KR3k0055_WYG_093-42b>¶
僧孺幼貧其母鬻紗布以自業携僧孺至市道遇中丞¶
鹵簿驅迫墜井中及是拜日引騶清道悲不自勝　潛¶
確𩔖書曰梁任昉為中丞後進宗之到漑劉孝綽車軌¶
日至號蘭䑓聚　後魏書曰李彪遷御史中丞為髙祖¶
所寵性剛直多所弹糾逺近畏之豪右屏氣髙祖常呼¶
為李生又從容謂羣臣曰吾之有李生猶漢之有汲黯¶
　又曰崔暹為御史中尉尚書移牒索御史監選不與¶
及暹為僕射還索御史宋游道判云崔僕射昔在憲司¶
<pb:KR3k0055_WYG_093-43a>¶
籠駕北省今居禮閣控制南司遂不與　唐書曰張易¶
之言渉不順御史中丞宋璟請窮究其狀太后不恱内¶
史姚璹恐忤㫖遽宣敕令出璟曰天顔咫尺親奉徳音¶
不煩宰相擅宣王命太后意觧乃收易之等就獄尋詔¶
原之命詣璟謝罪璟拒而不見曰公事當公言之若私¶
見法無私也　又曰御史中丞姚廷筠奏稱律令格式¶
懸之象魏奉而行之事無不理比見諸司僚宷不能遵¶
守章程事無大小皆悉聞奏自今以後若縁軍國大事¶
<pb:KR3k0055_WYG_093-43b>¶
及牒式無文者任奏取進止其餘據章程合行者各令¶
準法處分其故生疑滯致有稽失者請令御史隨事糾¶
弹上從之　又曰盧奕懷慎之少子也與兄奐齊名天¶
寳十一年為御史中丞始懷慎及奐並為此官父子三¶
人為中丞清節不易時人美之　李華崔沔集序曰崔¶
沔為中丞數發太倉減上林禽鳥之給以賑艱食陜東¶
之人仆而復起中官犯法執以按劾權寵屏息朝章盛¶
行　又曰沔升御史中丞節髙天下　孔帖曰吕諲拜¶
<pb:KR3k0055_WYG_093-44a>¶
御史中丞所陳事無不順納帝復兩京詔盡繋羣臣之¶
汚賊者又詔御史大夫李峴及諲領使諲於權宜知大¶
體不及峴而援律傅經過之當時憚其持法　唐書曰¶
齊映為御史中丞從徳宗幸梁州每遇險映常執轡㑹¶
馬驚跳奔益甚上懼傷映令捨轡映堅執乆之乃止問¶
其故對曰馬奔踶不過傷臣而捨之或犯清塵臣萬死¶
何以塞責上嘉歎無已　冊府元龜曰裵度為御史中¶
丞奏崔從為侍御史度作相又奏從自代為御史中丞¶
<pb:KR3k0055_WYG_093-44b>¶
　孔帖曰温造進中丞彈撃無所回畏威望隱然　又¶
曰崔從為中丞薦引御史務取質重廉退者李翛以寵¶
得京兆尹為莊憲山陵橋道使務以減末徭費為功至¶
不治道輴車留渭橋久不得進從三劾之　又曰歸融¶
拜御史中丞湖南觀察使盧周仁取羡錢億萬進京師¶
融劾周仁違詔書狥私希恩恐海内效之　唐書曰狄¶
兼謨遷中丞帝曰御史䑓朝廷紀綱紀綱正則朝廷正¶
朝廷正則天下正畏忌顧望則職事廢矣卿梁公後當¶
<pb:KR3k0055_WYG_093-45a>¶
嗣家聲兼謨頓首謝　又曰文宗謂宰臣曰丁居晦作¶
中丞何如因悉數大臣而品第之歎曰宋申錫堪任此¶
官惜哉　文宗又曰居晦作此官朕曽以時諺謂杜甫¶
李白軰為四絶問居晦曰此非君上要知之事常以此¶
記得居晦今所以擢為中丞　又曰牛僧孺可為大夫¶
宰臣鄭覃曰頃為中丞未常搏撃恐無風望上曰不然¶
鸞鳳與鷹隼事異　冊府元龜曰李珝為御史中丞帝¶
御紫宸殿宰臣李固言奏曰李珝在䑓雖無甚過以為¶
<pb:KR3k0055_WYG_093-45b>¶
人疎易不稱此官此官乃天下綱紀有司準繩茍用人¶
非當則紊亂典章帝曰李珝官業應不堪然為人豈不¶
長厚耶固言對曰臣所奏縁與御史中丞不相宜人即¶
長厚但憲司弹奏事亦至難官要得其宜者　唐書曰¶
薛存誠為給事中瓊林庫使奏召工徒太廣存誠以為¶
此皆姦人竄名以避征徭不可許咸陽尉袁儋與軍鎮¶
相競軍人無禮遂肆侵誣儋反受罰二敕繼至存誠皆¶
執之上聞甚恱命中使嘉勞由是𨕖拜御史中丞　又¶
<pb:KR3k0055_WYG_093-46a>¶
曰孔緯為御史中丞緯志氣方雅嫉惡如讐既緫憲綱¶
中外不繩而自肅　孔帖曰盧坦遷中丞初諸道長吏¶
罷還者取本道錢為進奉帝因敕令一切禁止而山南¶
節度使栁晟浙西觀察使閻濟美格詔輸獻坦劾奏之¶
　又曰後蜀范仁恕拜中丞以為郡王冊使仁恕謂中¶
丞居風憲之地不宜持節籓邸時人韙之　宋實録仁¶
宗諭執政曰張昇清直可任風憲乃以為御史中丞時¶
富弼為相歐陽修為翰林學士論者以為三得人也仁¶
<pb:KR3k0055_WYG_093-46b>¶
宗以昇切指時事無所避曰卿孤特乃能如是昇曰臣¶
樸學愚忠仰託睿聖是為不孤今陛下之臣持禄養交¶
者多而赤心報國者少似陛下孤立也仁宗為之感動¶
　言行録曰王舉正皇祐中為中丞㑹張堯佐一日領¶
四使留百官班廷議不可又狄青為樞宻使力爭不能¶
奪因請改言職上稱其得風憲之體遂除觀文殿學士¶
　東軒筆録曰御史臺有閽吏隸䑓中四十年以所執¶
之梃待中丞賢否賢則横其梃不賢則直其梃范諷為¶
<pb:KR3k0055_WYG_093-47a>¶
中丞一日視其梃直問曰爾梃忽直豈我之失耶吏曰¶
昨日中丞召客諭庖人造食指揮者數四去又教戒之¶
數四大凡役人者授以法觀其成何俟喋喋之煩若宰¶
天下如此不亦勞乎某心鄙之不自知其梃之直也范¶
大笑慚明日視之梃復横矣　長編曰仁宗以夏竦為¶
樞宻使臺諫交奏上未省遽起中丞王拱辰引上裾前¶
後合十八疏乃罷　言行録曰唐介字子方召為御史¶
中丞英宗面諭曰卿在先朝有直聲今出自朕𨕖非由¶
<pb:KR3k0055_WYG_093-47b>¶
左右言也　又曰蘇轍為御史中丞時元豐舊黨分布¶
中外多起邪讒以揺撼在朝吕微仲劉莘老遂欲引用¶
其黨以平舊怨謂之調停轍於延和面論其非退以劄¶
子奏入宣仁后命宰執於簾前讀之仍諭之曰蘇轍疑¶
吾君臣兼用邪正言極中理自此參用邪正之說衰矣¶
　又曰傅獻簡除御史中丞哲宗登極上疏言陛下使¶
臣拾遺補闕以輔盛徳明善正失以平庶政舉直錯枉¶
以正大臣臣當竭其力以死繼之　東都事略曰胡宗¶
<pb:KR3k0055_WYG_093-48a>¶
愈元祐中為中丞進六事曰端本正治知難加意守法¶
畏天且言陛下從吉之初留神於此六者則治道成矣¶
　系年錄曰宰相吕頤浩専恣中丞趙鼎論之遷鼎翰¶
林學士鼎引司馬光故事以不習駢儷不就遷吏書復¶
辭章十數上頤浩罷鼎即出視中丞事　元史列𫝊曰¶
程思廉為雲南行御史臺中丞始至蠻夷酋長來賀詞¶
若遜而意甚倨思廉奉宣上意綏懷逺人且明示禍福¶
使毋自外聞者懾服　又曰葉李被召至京師世祖見¶
<pb:KR3k0055_WYG_093-48b>¶
於披香殿勞問卿逺來良苦賜坐賜宴更命五日一入¶
議尋拜御史中丞固辭得許因叩首謝曰臣今雖不居¶
此職然御史臺天子耳目常行事務可以呈省至若監¶
察御史奏疏西南兩臺咨禀事闗軍國利及生民宜令¶
便宜聞奏以廣視聽不應一一拘牽遂成文具請詔臺¶
臣言事各許實封制曰可　又曰張珪武宗時中丞久¶
闕方議擇人仁宗時在東宫曰必欲得真中丞惟張珪¶
可即日召拜中丞武宗崩仁宗將即位廷臣用太皇后¶
<pb:KR3k0055_WYG_093-49a>¶
㫖行大禮於隆福宫法駕已陳矣珪言當御大明殿御¶
史大夫止之曰議已定雖百奏無益珪曰未始一奏詎¶
知無益入奏帝悟移仗大明　又曰郝天挺皇慶中拜¶
御史中丞入見首陳綱紀之要以獵為喻曰御史職在¶
撃奸猶鷹揚焉禽之弱者易獲也其力大者必借人力¶
不然不惟失其前禽仍或有傷鷹之患矣帝嘉其言¶
又曰伊埒布哈拜江南行御史臺中丞陛辭之日帝御¶
嘉徳殿慰勞之且賜以上尊金幣皇太子書成徳誠明¶
<pb:KR3k0055_WYG_093-49b>¶
四大字賜之　又曰多爾濟巴勒拜御史中丞監察御史¶
劾奏博爾克布哈章甫上黜御史大夫額琳沁巴勒多爾¶
濟巴勒曰若此則臺綱安在乃再章劾奏并留大夫不允臺¶
臣皆上印綬辭職帝諭多爾濟巴勒曰汝其母辭對曰¶
憲綱墮矣臣安得獨留帝為之出涕　明名臣記曰章¶
溢字三益龍泉人洪武元年拜御史中丞務存大體不¶
屑細故或以為言溢曰憲䑓百司儀表居其職者當先¶
養人廉恥使避而不犯豈直恃搏撃為哉　又曰顧佐¶
<pb:KR3k0055_WYG_093-50a>¶
太康人宣徳三年都御史劉觀被斥帝問楊士竒楊榮¶
廷臣孰可掌憲者士竒言通政使顧佐歴内外臺有風¶
采榮亦言佐尹京威廉帝喜曰佐乃能如此擢右副都¶
御史　又曰耿九疇字禹範盧氏人景泰四年改右副¶
都御史㑹有㫖市羊角為上供燈九疇疏論曰昔宋神¶
宗買浙燈蘇軾諫止今買羊角製燈無乃𩔖是帝遂止¶
　　御史中丞三¶
原専席　分路(續漢書曰傅宣字巨公拜御史中丞與/司隸校尉尚書㑹同並専席而坐  魏)¶
<pb:KR3k0055_WYG_093-50b>¶
(氏春秋曰故事御史中丞與洛陽令相遇/則分路而行以令主多逐捕不欲稽留)　石室　蘭¶
臺(並詳/通典)　絳騶　白簡(沈約宋書曰顔延之為御史中/丞何尚之與延之書曰絳騶清)¶
(路白簡深劾取之/仲容或有&KR0220;耶)　増盡忠　秉義(新書晋武帝詔曰/馬紞有盡忠之心)¶
(以為中丞秉又晉明帝詔曰史/光有居正  義之心可為中丞)　豹直　鷹揚(潜確𩔖/書曰御)¶
(史初入臺陪直比五日為伏豹取不出之義/衆官皆出彼獨潜謂之豹直  下詳中丞二)　臺率¶
鬼參(上詳通典賛海錄碎事曰御史上事日吏人參/謁亦無通  忽於堦下齊拜黙而退謂之鬼參)¶
原肅内外　分黒白(傅宣列𫝊曰宣為御史中丞明法/直繩内外震肅甚有威風  漢書)¶
(曰薛宣字貢君為中丞執法殿中外緫部刺史/郡國二千石所貶退稱進白黒分明由是知名)　無廻¶
<pb:KR3k0055_WYG_093-51a>¶
避　不吐茹(續漢書曰馬嚴字威卿拜御史中丞賜冠/幘衣服車馬嚴舉劾案章申明舊典奉法)¶
(察舉無所廻避百僚惮之公王隱晉書曰熊逺字孝文/遷御史中丞中宗每歎其  忠謂逺曰卿在朝正色不)¶
(茹柔不吐剛忠亮/至勁可謂王臣)　増明憲法　練朝儀(南史曰宋孔/琳之為御史)¶
(中丞明憲直法無所屈撓奏劾尚書令徐羡/之百僚震肅莫敢犯禁  下詳青箱御史注)　駕北省¶
　望南宫(上詳中丞二承山堂肆考曰唐尚書省東西/隅有小槗相  曰抝項橋言侍御中丞及殿)¶
(中乆次者至此必/抝項望南宫也)　原周處正繩　陳謙奉法(王隱晉/書曰周)¶
(處字子隱為御史中丞奏征虜将軍石崇大將軍梁王/彤等正繩直筆權豪震肅  續漢書曰陳謙字伯讓拜)¶
(御史中丞執憲奉法多/所糾正為百僚所敬也)　耳目之官　管轄之任　提¶
<pb:KR3k0055_WYG_093-51b>¶
舉邦憲　糾轄周行(白/帖)　鍾雅阿撓　減宣酷暴(晉中/興書)¶
(曰王導稱疾不朝而出送郗鑒入臺奏導専任無敬御/史中丞鍾雅阿撓不糾並宜弹肅雖事寝不行舉朝惮)¶
(之丞史記曰減宣為御史/中  稱為敢決治政酷暴)　增烏衣郎官　青箱御史¶
(上詳通典家南史曰王準之自曾祖彪之博聞多識練/悉朝儀其  世相𫝊並諳江左舊事緘之青箱世謂之)¶
(王氏青箱除御史中丞為百僚所/仰自彪之至準之四世此職焉)　曰真宰相　可謂¶
王臣(唐本𫝊曰武元衡遷中丞延英對罷徳宗目送/之曰真宰相持平無私綱條悉舉  下詳前注)¶
薦未相識　事必先白(東軒筆錄曰孫忭為御史中丞/薦唐介吴中復為御史人或問)¶
(曰君未嘗與二人相識而遽薦之何也荅曰昔人恥為/呈身御史今豈求識面臺官也後二人皆以風力聞於)¶
<pb:KR3k0055_WYG_093-52a>¶
(天下自歸田錄曰御史臺故事三院御史言事必先白/中丞  劉子儀為中丞始榜䑓中今後御史有言不須)¶
(先白中丞/至今如此)　出自朕𨕖　不辱吾筆(上詳中丞二琳事/文𩔖聚曰程  權)¶
(御史中丞宰相張知/白曰是不辱吾筆矣)　氣貌孤峻　風望整嚴(唐書曰/崔從氣)¶
(貌孤峻正色立朝弹奏不避裴度為中丞薦從自代府/又曰髙元裕開成中遷中丞風望整嚴上言曰御史)¶
(紀綱之地官屬𨕖用宜得/實才其不稱者臣請出之)　畏其筆端　為之紙貴(南/史)¶
(曰宋劉瑀為御史中丞恃性使氣在朝之士莫不畏其/筆端  徐騎省為志曰劉宋江文蔚為中丞自王義之)¶
(後曠數百年未有危言激論如此之彰灼者/故權右振竦朝野喧騰謄寫弹文為之紙貴)　法始自¶
貴　恩不假人(言行錄曰宋韓絳權御史中丞孫沔呂/溱等守籓犯法從官聮章請貰其罪絳)¶
<pb:KR3k0055_WYG_093-52b>¶
(曰法自貴者始更相救援則公道廢矣遂并劾之恩事/畧曰杜衍為中丞自宰相而下畏之曰是不肯以  意)¶
(假人/者也)　督察萬里　呵止半坊(詳後司馬子端𨕖御史/表  唐書舒元褒上疏)¶
(曰元和長慶中中丞呵止不過半坊今乃至/兩街謂之籠街喝道其崇髙自大亦甚矣)　六事留¶
神　三官得告(上詳中丞二告宋㑹要曰禁中惟有三/官得告宰相  於中書翰林學士告於)¶
(本院御史告於朝堂皆/用朱衣吏謂之三告官)　取扇以賜　呼官不名(言行/錄曰)¶
(張詠為御史中丞時真宗令進所著述且稱文善取常/執綃金龍扇以賜之曰美今日獻文事  胡澹菴集曰)¶
(辛次膺除御史中丞力辭詔今後行事陪位立班從駕/非泛朝謁並與告次膺糾弹不為苛察聞者知懼章疏)¶
(一出天下韙之上方勵精政/事眷遇隆厚呼其官而不名)　抨彈之勇　嚴猛之稱¶
<pb:KR3k0055_WYG_093-53a>¶
(杜牧中丞崔璪制曰抨弹之勇正當時病司天中記曰/御史中尉酈道元字善長素有嚴猛之稱  州牧汝南)¶
(王恱嬖近左右邱念常與臥起及𨕖州官多由於念念/匿於恱第時還其家道元收念付獄恱啟靈太后請全)¶
(之敕赦之道元遂/盡其命因以劾恱)　劉瑀使氣　張緬圖形(上詳畏其/筆端注)¶
(南史曰梁張納為中丞號為勁直/武帝遣圖其形於臺省以勵當官)　驅迫墜溝　𫝊呼¶
過闕(上詳中丞二日山堂肆考曰宋御史中丞劉温叟/好古執禮一  晚過明徳門西闕前宋太祖方與)¶
(黄門數人登樓温叟知之令𫝊呼依常而過翌日請對/且言人主非時登樓則下必希望恩賞臣所以呼道而)¶
(過欲示衆以陛下非時/不登樓也宋主善之)　半年始授　三月即真(又曰/宋御)¶
(史中丞劉温叟卒有請除中丞者太祖曰必得純厚如/温叟者乃可命太子賓客邉光範兼判御史臺事居半)¶
<pb:KR3k0055_WYG_093-53b>¶
(嵗始授中丞其不輕任人如此辯綱目曰唐舒元輿權/知御史中丞㑹帝錄囚元輿奏  剖斷詳悉明審不三)¶
(月即/真)　平雪讐嫌　不避權貴(明名臣記曰林聪陞右/副都御史天順五年曹)¶
(欽反起大獄牽連寃濫冒功者至割乞兒頭上功都人/不敢夜出聪時署院事力請禁戢平雪讐嫌  又曰王)¶
(雲鳯和順人成化進士正徳十年起家副都御史上疏/乞休雲鳳正色立朝不避權貴當官孤立直行已意以)¶
(故上下/多齟齬)　弹奏無所屈撓　秉直不憚强禦(晉中興書/濟陽錄曰)¶
(江繪為御史中丞既到職弹奏無所屈撓時元顯専政/多行驕横繪宻啓之  晉書曰李熹字季和遷御史中)¶
(丞當官秉直/不惮强禦)　減宣微文深詆　杜周外寛内深(上詳/中丞)¶
(二嵗史記曰杜周與減宣相編更為中丞十/餘  其治與宣相放然重遲外寛内深次骨)　漢推明¶
<pb:KR3k0055_WYG_093-54a>¶
習𨕖在薛宣　晉擇重威任先庾峻(白/帖)¶
　　御史中丞四¶
原掌蘭臺(漢官典職曰/中丞掌蘭臺)　總蘭臺(漢官解詁曰建武以/来省御史大夫官屬)¶
(入侍蘭臺蘭臺有十五人特置中丞一/人以總之此官得舉非法其權次尚書)　避車住揖(漢/書)¶
(典職曰御史中丞遇尚書郎/避車執板住揖車過乃去)　糾察百僚(漢舊儀曰御/史中丞内掌)¶
(蘭臺外督諸州/刺史糾察百僚)　太微四星(天官書曰太微南四星為/端星左右星為掖門又太)¶
(微南四星/為執法星)　在殿内察非法(續漢書百官志曰御史中/丞在殿内掌察舉非法)¶
　監國得失(王充論衡曰蘭臺之/官監國得失掌蘭臺)　課第刺史(漢書曰/陳咸為)¶
<pb:KR3k0055_WYG_093-54b>¶
(中丞總領州郡奏事課第諸刺史/執法殿中公卿以下皆敬憚之)　居殿中舉不法(韋/昭)¶
(辯釋名曰中丞自御史大夫下丞有/二其一别居殿中舉不法故曰中丞)　百僚震悚(東觀/漢記)¶
(曰樊准為御史中丞舉正非法百僚震悚僚又謝承/後漢書曰傅賢拜御史中丞執憲公平百  敬服)¶
一月而遷(㑹稽典錄曰盛吉拜司/徒一月而遷中丞也)　羣僚憚之(東觀漢/記曰何)¶
(熈字日温為御史/中丞羣僚惮之)　太子得糾(晉書傅咸奏曰司𨽻中/丞得糾太子而不得糾)¶
(尚書臣所未譬/朝廷無以易之)　百僚未憚(山公啓事曰御史中丞刁/攸舊人年衰百僚未甚為)¶
(惮坐治政事/故尚書可也)　周浚有才用(又曰御史中丞/周浚有才用也)　孔顯有¶
才能(又曰孔顯有才能果勁不/撓以為御史中丞詔可之)　寛而不縱(晉書曰侯/史光字孝)¶
<pb:KR3k0055_WYG_093-55a>¶
(明太始初詔曰光忠亮篤素有居正執義之心歴職内/外恪勤在公其以光為御史中丞雖屈其列校之位亦)¶
(所以伸其司直之才光在職寛而不縱太保王祥乆/疾廢朝光奏請免之詔優祥而寢光奏後遷少府)¶
彈奏不畏强禦(晉中興書曰鄧隗為御史中丞劾奏南/中郎將王含以族彊顯貴驕傲自恣事)¶
(雖被寢王氏深忌嫉之隗之/弹奏不避强禦皆此𩔖也)　奏劾少府&KR0126;濁(王隠晉/書曰傅)¶
(咸字長虞遷御史中丞奏劾少府夏侯陵取官田立私/屋近小人委以家計令工匠竊盗官物附益於私所營)¶
(惟利醜問充斥大臣&KR0126;濁/無以為訓奏上免陵官)　威而不尅(&KR0391;榮緒晉書曰/庾峻為御史中)¶
(丞威而/不尅)　増奏彈夜警(晉中興書曰王恬字元愉為御/史中丞值海西公廢太宗即位)¶
(未解嚴大司馬桓温屯中堂夜吹警角恬奏劾大不敬/請治罪明日桓見奏事歎曰此兒乃敢弹我真可畏尚)¶
<pb:KR3k0055_WYG_093-55b>¶
　法鞭儲傅(梅陶自序曰余居中丞曽以法鞭皇太子/傅親友莫不致諫余笑而應之堂髙由陛)¶
(皇太子所以崇於上由吾奉王者法吾其枉道曲媚乎/皇太子將見延請賜以清讌於是太子禮敬之如師)¶
　中司　獨坐　執憲(提/綱)　糾職(周/禮)　奏劾贓吏(事文/𩔖聚)¶
(曰梁陸杲為御史中丞性鯁直無所顧望時山陰令虞/眉在任贓汚杲收劾之中書舍人黄睦之以眉事託杲)¶
(杲不荅武帝聞之以問杲杲曰有之帝曰識睦之否荅/曰不識時睦之在御側上指示曰此人是也杲謂曰君)¶
(小人何敢以罪人/屬南司睦之失色)　簪裾預燕(南史曰任昉為中丞簮/裾輻輳預其燕者殷芸)¶
(到溉劉孺顯劉孝綽陸倕而已號曰/龍門之游雖貴公子孫不得預也)　乞弛鹽禁(肆考/曰魏)¶
(宣武朝中尉甄琛言一家之長必惠養子孫天下之君/必惠養兆民未有為人父母而吝其醯醢富有羣生而)¶
<pb:KR3k0055_WYG_093-56a>¶
(擁其一物者也今縣官鄣䕶河東鹽池而收其利是専/口腹而不及四體也乞弛鹽禁與共之魏主從其言)¶
　奸贓縮氣(唐本𫝊魏謩遷中丞發/杜中立奸贓威權縮氣)　自辟三院(通典/曰憲)¶
(府故事三院御史由大夫中丞自辟獨孤朗為中/丞時崔沔鄭居中不由憲長而除授朗拒不納)　多¶
所駮異(肆考曰唐竇參為中丞舉劾無所回忌徳宗數/召見與語天下大事或决大議帝深器之然多)¶
(與宰相/駮異)　餘慶下人(唐鄭餘慶遷御史中丞務謙/謹下人常引御史坐與論議)　宣¶
慰淮西(肆考曰唐憲宗時諸軍討淮西久未有功上遣/御史中丞裴度為行營宣慰察兵形勝度還言)¶
(淮西必可/取之狀)　内外肅清(唐本傳曰牛僧孺遷中/丞按治不法内外肅清)　宣慰¶
河北(肆考曰唐武宗遣御史中丞李回宣慰河北三鎮/回至河朔何宏敬王元逵張仲武皆具櫜鞬郊迎)¶
<pb:KR3k0055_WYG_093-56b>¶
(立於道左不敢令人控馬讓制使先行自兵興/以来未之有也囘明辯有膽氣三鎮無不奉詔)　詆訶¶
紛然(唐李紳為中丞宰相李逢吉忌其剛乃以韓愈為/京兆尹兼御史大夫免臺參以激紳後果不相下)¶
(詆訶紛然/遂兩罷之)　平直無枉(十國志曰南唐髙文蔚/持憲平直無所阿枉)　封識¶
宛然(綱目曰宋太祖聞中丞劉温叟清介遣吏以錢五/百千賜之温叟受之封於西舍次年重五送角黍)¶
(紈扇所遣吏即前送錢/者見西舍封識宛然)　聳聞風采(言行錄曰宋孔道/輔為中丞論廢郭)¶
(后事天下/聳聞風采)　論崇節儉(事略曰薛奎仁宗朝拜御史/中丞上疏論崇莭儉屏聲色)¶
乞立根本(歸田錄曰宋仁宗嘉祐中以包拯為中丞拯/言東宫虚位日乆天下以為憂夫萬物皆有)¶
(根本太子者天下之根本也根本/不立禍孰大焉帝曰徐當議之)　彈新參偏見(聞見/錄曰)¶
<pb:KR3k0055_WYG_093-57a>¶
(熈寧間王安石初拜參政吕獻可任御史中丞將入對/司馬光亦将侍講邇英於路問曰今日請對欲言何事)¶
(獻可舉手曰袖中弹文乃新參也光愕然曰奈何論之/獻可曰王安石雖有時名然好執偏見不通物情置之)¶
(政府則天下必受其弊此乃心腹之疾顧可緩耶未幾/安石變法百姓騷然光退居洛陽每曰吕獻可之先見)¶
(余所/不及)　豐稷讀傳(九朝通略曰宋豐稷為中丞宦官寖/盛稷懷唐書上殿為讀仇士良𫝊數)¶
(行上曰已諭之矣/稷偽不聞讀畢)　不求福報(歸田録曰宋淳熈中以/黄治為御史中丞治為)¶
(人質直端重有大臣體常言居家不欺親仕不欺君/仰不欺天俯不欺人幽不欺鬼神何用求福報哉)¶
何瑋死義(元本𫝊曰何瑋授御史中丞成宗崩丞相阿/古台奉皇后㫖集羣臣議祔廟及攝政事瑋)¶
(難之阿古台變色曰中丞謂不可行獨不畏死/耶瑋從容曰死畏不義耳苟死於義夫復何畏)　不嚴¶
<pb:KR3k0055_WYG_093-57b>¶
而肅(元列傳曰董士𨕖拜江南行御史臺中/丞㢘威素著不嚴而肅凛然有大臣風)　論救納¶
琳(元本𫝊曰多爾濟拜御史中丞御史納琳言事忤㫖/帝怒叵測多爾濟救之一日至八九奏曰臣非愛納)¶
(琳不願陛下有殺御史之名帝曰為卿宥之左遷為昌/平令多爾濟又曰以御史宰京邑無不可者但以言事)¶
(而得左遷恐後之来者不肻復言矣帝不允後數日帝/讀貞觀政要多爾濟侍側帝顧謂曰魏徴古之遺直也)¶
(對曰直由太宗太宗不聼徵雖直將焉用之帝/笑曰卿意在納琳耶當赦之以成爾直名也)　風采¶
凛然(明名臣記曰吴納字敏徳常熟人洪熈中歴陞南/京院僉副都御史在臺十餘年昌詞義色風采凛)¶
(然雖心存恕厚而奸贓/不法之徒自然消阻)　宣布恩威(吾學編曰楊信民/新昌人正統間南)¶
(海盗起陞僉都御史守其地信民宣布/恩威奨勵士卒屢戰屢㨗撫歸數萬人)¶
<pb:KR3k0055_WYG_093-58a>¶
　　御史中丞五¶
原詩梁劉孝綽贈任中丞詩曰歩出金華省遥望承明¶
廬壯哉宛洛地佳麗實皇居虹蜺拖飛閣蘭芷覆清渠¶
白雲夏峰盡青槐秋葉疎但願長閒暇酌醴焚枯魚¶
隋江總贈孔中丞奐詩曰我行五嶺表辭鄉二十年聞¶
鸎欲動詠披霧即依然疇昔同寮寀今隨年代改借問¶
藏書處唯君故人在故人名宦髙清簡肅權豪誰知懷¶
九歎徒然泣二毛　増唐楊巨源送裵中丞出使詩曰¶
<pb:KR3k0055_WYG_093-58b>¶
一清淮甸假朝綱金印初迎細柳黄辭闕天威和雨露¶
出闗春色避風霜　又上裴中丞詩曰六年西掖𢎞湯¶
誥三㨗東堂揔漢科政引風霜成物色語回天地到陽¶
和清威更助朝端重聖澤曾隨筆下多　劉禹錫送源¶
中丞充新羅冊立使詩曰相門才子稱華簮持節東行¶
捧徳音身帶霜威辭鳳闕口𫝊天語到雞林　柳宗元¶
詩曰憲府初收迹丹墀共拜嘉分行參瑞獸𫝊墨亂宫¶
鴉　方干上杭州杜中丞詩曰昔日雄才登上第今將¶
<pb:KR3k0055_WYG_093-59a>¶
重德荅明君苦心多為安民術援筆皆成出世文寒角¶
細吹孤嶠月秋濤横卷半江雲掠天逸勢應非乆一鶚¶
那棲衆鳥羣　宋楊億詩曰際曉乘騶入九逵内朝簮¶
筆坐前墀天家御史非凡格曾向崑崙服紫芝　元貢¶
性之和中丞馬伯庸贈别詩曰江南驛使路遥遥逺赴¶
龍門看海潮桂殿且留脩月斧銀河未許渡星軺隔花¶
立馬聽更漏帶月鳴珂趂早朝祗恐淮南春色動萬竿¶
煙雨緑相招¶
<pb:KR3k0055_WYG_093-59b>¶
増制唐蘇頲行崔沔御史中丞制曰純至之心求忠出¶
孝精微之用博學多文故能清以激貪静而鎮躁頃攝¶
官持憲履繩緒墨臨事不詘在公則聞宜正三獨之名¶
以光二丞之秩　孫逖行蕭諒御史中丞制曰直道有¶
恒澄心不撓果斷之用操利器於筆端通明之識置煩¶
文於度外所歴清要必聞聲實將求獨坐更佇兼才斯¶
正色於準繩俾生風於臺閣　常衮行張獻恭御史中¶
丞制曰正以居業直以輔仁行三復而無玷剛百鍊而¶
<pb:KR3k0055_WYG_093-60a>¶
不缺階歴要重發揮刑政分總戎詰禁之柄處導風宣¶
俗之長交脩文武儔諸古人而貞方侃然清峻自處端¶
本靜末未常及私固可以準繩朝廷課第郡國入正二¶
丞之列俾分三獨之尊　張九齡行盧絢裴寛御史中¶
丞制曰盧絢等動有風規成禮樂之度行為操準是衣¶
冠之則頃登臺閣載光天地可以軌儀三獨端肅百僚¶
繩糾所歸澄清斯在宜展舉能之劾俾申執憲之誠¶
白居易行薛存誠御史中丞制曰庶官之政得人則舉¶
<pb:KR3k0055_WYG_093-60b>¶
況中執憲準繩之司所以提振紀綱端肅内外盖一職¶
脩者其斯任之謂與給事中薛存誠𨕖自郎署列於左¶
曹居必靜専言皆讜正章疏駮議多所忠益可以執憲¶
立於朝端況副相方缺臺綱是領糾正百官爾得専之¶
夫直而不絞威而不猛不附上而急下不犯弱而違强¶
率是而行號為稱職敬服斯命往其懋哉¶
原箴晉傅咸御史中丞箴曰百官之箴以箴王闕余承¶
先君之蹤竊位憲臺懼有忝累垂翼之責且造斯箴以¶
<pb:KR3k0055_WYG_093-61a>¶
自朂勵不云自箴而云御史中丞箴者凡為御史中丞¶
欲通以箴之也煌煌天文衆星是環爰立執法其暉有¶
渙執憲之綱秉國之憲鷹揚虎視肅清違&KR0008;蹇&KR0989;匪躬¶
是曰王臣既直其道爰顧其身身之不顧孰有弗震邦¶
國若否山甫是明焉用彼相莫扶其傾淮南構逆實惮¶
汲生赫赫有國可無忠貞憂責有在繩亦必直良農耘¶
&KR0126;勿使能植無禮是逐安惜翅翼嗟爾庶僚各敬乃職¶
無為罰先無怙厥力怨及朋友無慚於色得罪天子内¶
<pb:KR3k0055_WYG_093-61b>¶
省有恧是用作箴惟以自敕　卞敬宗司直箴曰惟兹¶
憲臺皇威斯翼昔有二鮑豪彊屏息良臣獻箴敢告司¶
直¶
増表北齊司馬子端為中丞𨕖御史表曰周興鐵柱漢¶
制繡衣簮白筆而繩違馭驄馬而明目故能出則督察¶
萬里入則糾劾百僚揚㩁而言惟賢是寄必須名髙河¶
朔價重漢南諤諤清風翩翩妙技心焉靡石直也如絃¶
　宋吕中丞辭免中丞表曰臣品出中下能乏寸長嗣¶
<pb:KR3k0055_WYG_093-62a>¶
　承閥閲之基粗知仁義之訓惟堅信道不悟違時出入¶
　諫垣者九年遷謫麾符者四郡向因陛見得近天光被¶
　聖訓之垂褒為孤忠而有立自惟疎逺之迹曷勝特逹¶
　之知一身至微萬死寧報匪徒簡拔益厚恩輝旋自内¶
　朝之班進陟中司之任不離言職更踐清除行匪風節¶
　之著聞言厭搢紳之緒論憂畏之甚啓處靡遑¶
　¶
　¶
<pb:KR3k0055_WYG_093-62b>¶
　¶
　¶
　¶
　¶
　¶
　¶
　¶
御定淵鑑𩔖函卷八十八¶
