# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.046003
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十八
<pb:KR3k0055_WYG_203-1a>¶
　欽定四庫全書¶
御定淵鑑𩔖函卷一百九十八¶
　　文學部七(詩/)　(賦/)¶
　　　詩一¶
　原毛詩序曰詩者志之所之也在心為志發言為詩¶
　春秋説題辭曰在事為詩未發為謀(詳毛/詩)　増詩含神¶
　霧曰詩者天地之心君徳之祖百福之宗萬物之户也¶
　　孔穎達毛詩正義序曰夫詩者論功頌徳之歌止僻¶
<pb:KR3k0055_WYG_203-1b>¶
　防邪之訓雖無為而自發實有益於生靈　原漢書曰¶
　誦其言謂之詩　又曰古者諸侯卿大夫交接鄰國以¶
　微言相感當揖譲之時必稱詩以喻其志盖以别賢不¶
　肖而觀盛衰故孔子曰不學詩無以言也　増元史傳¶
　曰楊載嘗言詩當取材於漢魏而音節則以唐為宗¶
　原荀朂曰詩者古之歌章　文章流别論曰書云詩言¶
　志歌永言言其志謂之詩古有採詩之官王者以知得¶
　失　増說苑貴徳篇曰夫詩思然後積積然後流流然¶
<pb:KR3k0055_WYG_203-2a>¶
後發　潛夫論曰詩賦者所以頌善醜之徳洩哀樂之¶
情也故温雅以廣文興喻以盡意　真西山曰古今人¶
詩吟諷弔古多矣斷煙平蕪淒風澹月荒寒蕭瑟之状¶
讀者往往慨然以思工則工矣而於世道未有云補也¶
　文心雕龍明詩篇曰若夫四言正體雅潤為本五言¶
流調清麗為宗華實異用惟才所安　又曰至於三六¶
雜言則出自篇什離合之著則明於圖讖廻文所興則¶
道原為根聨句共韻則柏梁餘製巨細或殊情理同致¶
<pb:KR3k0055_WYG_203-2b>¶
　陸機文賦曰詩縁情而綺靡　鍾嶸詩品曰氣之動¶
物物之感人故摇蕩性情形諸舞詠照燭之才暉麗萬¶
有靈祇待之以致饗幽微藉之以昭告動天地感鬼神¶
莫近於詩　劉賓客集曰片言可以明百意坐馳可以¶
役萬景工於詩者能之　白居易曰詩者根情苗言華¶
聲實義　栁冕曰風雅之文變而為形似比興之體變¶
而為飛動禮義之情變而為物色詩之變盡矣　嚴羽¶
曰夫詩有别材非闗書也詩有别趣非闗理也然非多¶
<pb:KR3k0055_WYG_203-3a>¶
讀書多窮理則不能極其所至　梅聖俞曰詩以聲律¶
為竅物色為骨意格為體　詩法源流曰詩者原於徳¶
性發於才情心聲不同有如其面　又曰唐人以詩為¶
詩宋人以文為詩唐詩主於達性情故於三百篇為近¶
宋詩主議論故於三百篇為逺　髙棅曰詩自三百篇¶
以降漢魏質過於文六朝華浮於實得二者之中備風¶
人之體惟唐詩為然然以世次不同故其所作亦異略¶
而言之則有初唐盛唐中唐晚唐之不同　李維楨曰¶
<pb:KR3k0055_WYG_203-3b>¶
後唐而詩衰莫如宋有出於中晚之下後唐而詩盛莫¶
如明無加於初盛之上譬之詩三百篇崐崘也漢魏六¶
朝龍門積石也唐則溟渤尾閭矣將安所取益乎　徐¶
禎&KR0056;談藝錄曰詩者乃精神之浮英造化之祕思也¶
林誌曰宋失之理趨元滯之學識¶
　　詩二¶
原列子曰堯微服逰於康衢聞兒童謡曰立我烝民莫¶
匪爾極不識不知順帝之則堯問曰孰敎爾為此兒童¶
<pb:KR3k0055_WYG_203-4a>¶
曰我聞之大夫問大夫大夫曰古詩　禮記曰舜彈五¶
弦之琴而歌南風之詩　左傳曰周穆王欲肆其心周¶
行天下將必有車轍馬迹焉祭公謀父作祈招以止王¶
心其詩曰祈招之愔愔式昭徳音思我王度式如玉式¶
如金　穆天子傳曰至於黄竹乃休日中大寒北風雨¶
雪天子作詩我徂黄竹三章以哀民　漢武帝集曰奉¶
車子侯暴病一日死上甚悼之乃自為歌詩　漢孝武¶
帝元封三年作柏梁臺詔羣臣二千石有能為七言詩¶
<pb:KR3k0055_WYG_203-4b>¶
乃得上坐皇帝曰日月星辰和四時梁王曰&KR0406;駕駟馬¶
従梁來大司馬曰郡國士馬羽林才丞相曰總領天下¶
誠難治大將軍曰和撫四夷不易哉御史大夫曰刀筆¶
之吏臣執之太常曰撞鐘擊鼔聲中詩宗正曰宗室廣¶
大日益滋衞尉曰周衞交㦸禁不時光祿勲曰總領従¶
官柏梁臺廷尉曰平理清讞決嫌疑太僕曰修飾輿馬¶
待駕來大鴻臚曰郡國吏功差次之少府曰乗輿御馬¶
主治之大司農曰陳粟萬碩揚以箕執金吾曰徼道宫¶
<pb:KR3k0055_WYG_203-5a>¶
下隨討治左馮翊曰三輔盗賊天下危右扶風曰盗阻¶
南山為民災京兆尹曰外家公主不可治詹事曰椒房¶
率更領其材典屬國曰蠻夷朝賀常㑹期大匠曰柱枅¶
欂櫨相枝持大官令曰枇杷橘栗桃李梅上林令曰走¶
狗逐兔張罘罳郭舍人曰齧妃女脣甘如飴東方朔曰¶
迫窘詰屈幾窮哉　漢書韋賢傳曰其先韋孟家本彭¶
城為楚元王傅傅子夷王及孫王戊戊荒淫不遵道孟¶
作詩諷諌後遂去位徙家於鄒　又曰匡衡字稚圭好¶
<pb:KR3k0055_WYG_203-5b>¶
學家貧傭作以供資用尤精詩力過絶人諸儒為之語¶
曰無説詩匡鼎來(應劭曰鼎方也張晏/曰匡衡少時字鼎)匡説詩解人頤¶
　又曰益州刺史王襄欲宣風化於衆庶聞王褒有俊¶
才使褒作中和樂職宣布詩𨕖好事者習而歌之時汜¶
鄉侯何武為童子𨕖在歌中久之武等學長安歌太學¶
下轉而上聞宣帝召武等觀之皆賜帛謂曰此盛徳事¶
也吾何足以當之　世説曰夏侯湛作周詩成以示潘¶
岳曰此文非徒温雅乃别見孝弟之性潘因此遂作家¶
<pb:KR3k0055_WYG_203-6a>¶
風詩　又曰郭景純詩云林無静樹川無停流阮遥集¶
云泓峥蕭瑟實不可言毎讀此輙覺神超形越　晉竇¶
滔妻蘇氏名蕙字若蘭滔被徙流沙蕙為織錦廻文詩¶
八百餘字以寄滔宛轉廻旋辭甚悽惋　増鍾嶸詩品¶
曰謝康樂毎對惠連輙得佳語後在永嘉西堂思詩竟¶
日不就寤寐間忽見惠連即得池塘生春草故常曰此¶
語有神助非吾語也　北史傳曰蕭慤工於詩曽於秋¶
夜賦詩其两句云芙容露下落楊栁月中疎為知音所¶
<pb:KR3k0055_WYG_203-6b>¶
賞　全唐詩話曰李義府初遇以李大亮劉洎之薦太¶
宗召令詠烏義府曰日裏颺朝彩琴中聞夜啼上林多¶
少樹不借一枝棲帝曰吾將全樹借汝　又曰中宗正¶
月晦日幸昆明池賦詩羣臣應制百餘篇帳殿結綵樓¶
命昭容𨕖一篇為新翻御製曲從臣悉集其下須叟紙¶
落如飛各認其名而懐之惟沈宋二詩不下移時一紙¶
飛墜競取而觀乃沈詩也及聞其評曰二詩工力悉敵¶
沈落句微臣雕朽質羞覩豫章才詞氣已竭宋云不愁¶
<pb:KR3k0055_WYG_203-7a>¶
明月盡自有夜珠來猶健舉沈乃服不敢復争　唐書¶
傳曰張說為文屬思精壮既謫岳州而詩益悽惋人謂¶
得江山助云　全唐詩話曰長安盛春遊蘇頲製詩云¶
飛埃結紅霧遊蓋飄青雲明皇嘉賞以御花親插其巾¶
上時榮之　又曰王灣遊吳中江南意云海日生殘夜¶
江春入舊年詩人以來無聞此句張公居政府手題於¶
政事堂毎示能文令為楷式　唐書曰孫逖開元中為¶
集賢修撰時海内少事帝賜羣臣十日一燕宰臣蕭嵩¶
<pb:KR3k0055_WYG_203-7b>¶
㑹百官賦天成元澤維南有山楊之華三月英英有蘭¶
和風嘉禾等八篇繼雅頌體使逖序所以然　唐詩品¶
彚李白烏栖曲注曰賀知章謂此詩可以泣&KR0294;神矣¶
山堂肆考曰孟浩然嘗遊祕省值秋月新霽諸英畢集¶
賦詩次至浩然即援筆書曰微雲澹河漢疎雨滴梧桐¶
舉坐嗟其清絶咸以之閣筆　唐書傳曰元徳秀字紫¶
芝家貧求為魯山令𤣥宗在東都酺五鳯樓下令三百¶
里縣令刺史各以聲樂集徳秀惟樂工數十人聮袂而¶
<pb:KR3k0055_WYG_203-8a>¶
歌于蒍于蒍徳秀所為歌也帝聞異之歎曰賢人之言¶
哉　全唐詩話曰李紳初以古風求知於吕温温見齊¶
煦誦憫農詩曰鋤禾日當午汗滴禾下土誰知盤中餐¶
粒粒皆辛苦又曰此人必為&KR0056;相果如其言　玉海曰¶
韓愈作元和聖徳詩　唐書傳曰栁公權文宗嘗召與¶
聨句帝曰人皆苦炎熱我爱夏日長公權屬曰薫風自¶
南来殿閣生微凉他學士亦屬和帝獨諷公權句以為¶
詞情皆足命題於壁　全唐詩話曰周朴性喜吟詩尤¶
<pb:KR3k0055_WYG_203-8b>¶
尚苦澁毎遇景物搜竒抉思日旰忘反嘗野逢一負薪¶
者忽持之且厲聲曰得之矣樵夫矍然掣臂棄薪因得¶
句耳　後山詩話曰王師圍金陵唐使徐鉉來盛稱其¶
主博學多藝使誦其詩曰秋月之篇天下傳誦之其句¶
云云太祖大笑曰寒士語耳鉉心不服太祖曰微時自¶
秦中歸道華山下醉臥田間覺而月出有句曰未離海¶
底千山黒才到中天萬國明鉉始驚服殿上稱夀　山¶
堂肆考曰楊徽之字仲猷能為詩太宗冩其警句十聮¶
<pb:KR3k0055_WYG_203-9a>¶
於御屏徽之詩有新霜染楓葉皓月借梨花自云句有¶
神助　宋史傳曰尹洙撰皇雅十篇曰天監西師耆武¶
憲古大鹵帝籍庶工皇治太平　又曰石介字守道用¶
杜衍韓琦薦擢太子中允直集賢院時舉措一新介喜¶
曰歌頌吾職也其可已乎作慶厯聖徳詩　性理大全¶
朱子曰邵堯夫詩云梧桐月向懐中落楊栁風來面上¶
吹真風流人豪也　又曰石曼卿詩云樂意相闗禽對¶
語生香不斷樹交花此語形容得浩然之氣　又楊龜¶
<pb:KR3k0055_WYG_203-9b>¶
山曰程伯淳禊飲詩未須愁日暮天際是輕隂又泛舟¶
詩云只恐風花一片飛何其温柔敦厚也　金史傳曰¶
王庭筠㤗和元年扈從秋山獻詩三十餘首上甚嘉之¶
　明紀宣徳八年正月楊士竒撰太平聖徳詩十章以¶
獻諸學士儒臣亦各有獻¶
　　詩三¶
原麗則　綺靡(楊雄曰詩人之賦麗以則/  文賦詩緣情而綺靡)　増婉復¶
研練(紀纂淵海曰魏建安後訖江左律度屢變至沈約/庾信以音韻相婉復属對精宻及沈佺期宋之問)¶
<pb:KR3k0055_WYG_203-10a>¶
(又加靡麗囘忌聲病學者宗之號為沈宋之元稹杜甫/詩序曰沈宋之流研練精切稳順聲勢謂  為律詩)¶
　風骨　音響(殷璠曰貞觀末標格漸髙景雲中頗通/逺調開元十五年後聲律風骨始備矣)¶
(沖髙棅曰唐興承陳隋之弊子昻始變雅正觀其音響/  和渾渾然有平大之意若公輸氏當巧而不用者也)¶
(故能掩沈宋之靡/韻抑沈宋之新聲)　俊逸　清新(杜甫寄懐李白詩曰/白也詩無敵飄然思)¶
(不羣清新庾開/府俊逸鮑参軍)　排比聲韻　陟頓始終(髙棅曰五言/長篇自古樂)¶
(府焦仲卿而下繼者絶少唐初亦不多見逮李杜二公/始盛至其鋪陳終始排比聲韻大或千言次猶數百辭)¶
(意曲折對仗森嚴此少陵所長也太白又次之文又曰/若夫張皇氣勢陟頓始終綜覈乎古今博大其  辭則)¶
(李杜/尚矣)　孤桐朗玉　水月鏡花(劉禹錫曰心之精微發/而為文文之神妙詠而)¶
<pb:KR3k0055_WYG_203-10b>¶
(為詩猶孤桐朗玉自有天律泥謝榛曰詩有/可解不可解若水月鏡花勿  其迹可也)　指揮曹¶
劉　壓倒元白(杜牧詩曰曹劉湏在指揮中两摭言寳/厯中楊相嗣復具慶下繼放  榜時先)¶
(僕射自洛入覲嗣復率生徒迎於潼闗既囘大宴新昌/里第諸生翼坐元白俱在賦詩惟楊汝士後成詩最佳)¶
(元白歎服醉歸曰我今日壓倒元白矣其詩/警句曰文章舊價留鸞掖桃李新隂在鯉庭)¶
　　詩四¶
原建安之風　篇章之囿　志之所至(詩亦至/焉禮)　志之¶
所之(詳𩔖/聚)　三言(夏侯/湛)　四言(韋孟/始作)　五言(李陵/始作)　六¶
言(谷永/始作)　七言(漢武/柏梁)　九言(髙貴/鄉公)　清辭　綺合(以上/白帖)¶
<pb:KR3k0055_WYG_203-11a>¶
　増詩史(唐書傳曰杜甫善叙事律切精/深至千言不少衰世號詩史)　詩豪(又曰/白居)¶
(易推劉禹/錫為詩豪)　圓美流轉(詩話總龜謝眺嘗語沈/約曰好詩圓美流轉)　建安¶
體(嚴羽滄浪詩話曰漢年號曹/子建父子及鄴中七子之詩)　黄初體(魏年號與建/安相接其體)¶
(則一/也)　正始體(魏年號嵇阮/諸公之詩)　太康體(晋年號左思潘/岳二張二陸諸)¶
(公之/詩)　元嘉體(宋年號顔鮑/諸公之詩)　永明體(齊年號齊/諸公之詩)　齊¶
梁體(通两朝/而言之)　南北朝體(通周而言之與/齊梁體一也)　唐初體(唐/初)¶
(猶襲齊/梁之體)　盛唐體(景雲以後開元/天寶諸公之詩)　大厯體(大厯十才/子之詩)¶
　元和體(元白/諸公)　晚唐體　本朝體(通前後/而言之)　元祐體¶
<pb:KR3k0055_WYG_203-11b>¶
(蘇黄陳/諸公)　江西宗沠體(山谷為/之宗)　蘇李體(李陵蘇/武也)　曹¶
劉體(子建公/幹也)　陶體(淵明/也)　謝體(靈運/也)　徐庾體(徐陵/庾信)¶
(也/)　沈宋體(佺期之/問也)　陳拾遺體(陳子/昂也)　王楊盧駱體¶
(王勃楊炯盧/照鄰駱賓王)　張曲江體(始興文獻/公九齡也)　少陵體　太白¶
體　髙達夫體(髙常侍/適也)　孟浩然體　岑嘉州體(岑参/也)¶
王右丞體(王維/也)　韋蘇州體(韋應/物也)　韓昌&KR0058;體　栁子¶
厚體　韋栁體(蘇州與儀/曹合言之)　李長吉體　李商隐體(即/西)¶
(崐體/也)　盧仝體　白樂天體　元白體(微之樂天/其體一也)　杜¶
<pb:KR3k0055_WYG_203-12a>¶
牧之體　張籍王建體(諸樂府之/體同也)　賈閬仙體　孟東¶
野體　杜荀鶴體　東坡體　山谷體　后山體(后山/本學)¶
(杜其語似之者無數篇他或似/而不全若其他則本其自體耳)　王荆公體(公絶句最/髙其得意)¶
(髙出蘇黄陳之上而/與唐人尚隔一闗)　邵康節體　陳簡齋體(陳去非/與義也)¶
(亦江西之/沠而不異)　楊誠齋體(其初學半山后山最後亦學絶/句於唐人已而盡棄諸家之體)¶
(而别出機杼蓋/其所序如此也)　𨕖體(𨕖詩時代不同體製各異今人/例謂五言古詩為𨕖體非也)¶
　柏梁體(漢武與羣臣共賦七言毎句/用韻後人謂此為柏梁體)　玉臺體(玉臺/集乃)¶
(徐陵所序漢魏六朝之詩皆有之或者/但謂纖&KR1904;者為玉臺體其實則不然)　西崑(即李商/隐體然)¶
<pb:KR3k0055_WYG_203-12b>¶
(兼温庭筠及本朝楊/劉諸公而名之也)　香奩體(韓偓之詩皆裾裙脂/粉之語有香奩集)¶
宫體(梁簡文帝傷於輕靡時號宫體其/他製尚或不一然大槩不出此耳)　髙楊張徐體¶
(明初/四家)　何李體(何景明李/夢陽也)　七才子體(東郡謝榛濟南/李于鱗吳郡王)¶
(世貞長興徐中行廣陵宗臣/南海梁有譽武昌呉國倫也)　李長沙體(茶陵李/東陽也)　公¶
安體(袁宏道暨兄宗/道弟中道也)　竟陵體(鍾惺譚/元春也)¶
　　詩五¶
原詩後漢孔融離合郡姓名詩曰漁父屈節水潛匿方¶
(離魚/字)與時進止出行施張(離日字魚/日合成魯)吕公磯釣闔口渭¶
<pb:KR3k0055_WYG_203-13a>¶
旁(離口/字)九域有聖無土不王(離或字口/或合成國)好是正直女囘¶
予匡(離子/字)海外有截隼逝鷹揚(當離乙字恐古文與今/文或有不同合成孔也)¶
六翮將奮羽儀未張(離鬲/字)龍蛇之蟄俾也可忘(離虫字/合成融)¶
玫琁隠曜美玉韜光(去玉成文/不湏合)無名無譽放言深藏(離/與)¶
(字/)按轡安行誰謂路長(離才字/合成舉)　晉潘岳離合詩曰佃¶
漁始化人民穴處意守醇樸音應律吕桑梓被源卉木¶
在野鍚鸞未設金石拂舉害咎蠲消吉徳流普谿谷可¶
安奚作棟宇嫣然以熹焉懼外侮熙神委命已求多祜¶
<pb:KR3k0055_WYG_203-13b>¶
歎彼季末口出擇語誰能墨誠言䘮厥所壟畞之諺龍¶
潛巖阻尠義崇亂少長失叙(思楊容/姬難堪)　宋何長瑜離合¶
詩曰宜然悦今㑹且怨明晨别肴䔩不能甘有難不可¶
雪　宋孝武離合詩曰霏雲起兮汎濫雨靄昏而不消¶
意氣悄以無樂音塵寂而莫交守邉境以臨敵寸心厲¶
於戎昭閣盈圖記門滿賓僚仲秋始戒中園初凋池育¶
秋蓮冰滅寒漂㫖歸塗以易感日月逝而難要分中心¶
而誰寄人懐念而必謡(悲客他/方字)　謝惠連離合詩曰放¶
<pb:KR3k0055_WYG_203-14a>¶
棹遵遥塗方與情人别歗歌亦何言肅爾凌霜節(各/字)¶
又曰夫人皆薄離二友獨懐古思篤子衿詩山川何足¶
苦(念/字)　又夜集作離合詩曰四坐宴嘉賓一客自逺臻¶
九言何所戒十善故宜遵(此/字)　謝靈運作離合詩曰古¶
人怨信次十日眇未央加我懐繾綣口詠情亦傷劇哉¶
歸遊客處子勿相忘(别/字)　賀道慶離合詩曰促席宴閑¶
夜足歡不覺疲咏歌無餘願永言終在斯(信/字)　齊石道¶
慧離合詩曰好仇華良夜子歡我亦欣昊穹出明月一¶
<pb:KR3k0055_WYG_203-14b>¶
坐感良辰(娯/字)　齊王融離合詩曰冰容慙逺鑑水質謝¶
明暉是照相思夕早望行人歸(火/字)　梁元帝離合詩曰¶
泬寥雲物淨水木備春光龕定方無逺合浦不離航(寵/字)¶
　蕭巡離合詩贈尚書令何敬容曰技能本無取枝葉¶
復單貧柯條謬承日木石豈知晨狗馬誠難盡犬羊非¶
易馴效嚬既不似學歩孰能真實由紊朝典是曰斁彛¶
倫俗化於兹鄙人途自此分(何敬/容字)　陳沈炯離合詩贈¶
江藻曰開門枕荒野井上發紅桃林中藤蔦秀木末風¶
<pb:KR3k0055_WYG_203-15a>¶
雲髙堂室何寥廓志士隠蓬蒿故知人外賞文酒易陶¶
陶朋友足諧晤又此盛詩騷朗月同擕手良景共含毫¶
欒巴有好術言是神仙曹百年肆偃仰一理詎能勞(間/居)¶
(有/樂)　増唐權徳輿以離合詩贈張廌曰黄葉従風㪚暗¶
嗟時節換忽見鬢邉霜勿辭林下觴躬行君子道辜負¶
芳名早帳殿漢官儀巾車塞垣草交情劇斷金文律毎¶
招尋始知蓬山下如見古人心　張廌和權載之離合¶
詩曰移居既同里多幸陪君子引雅重當朝弓旌早見¶
<pb:KR3k0055_WYG_203-15b>¶
招植根瓊林圃直夜金閨歩勸深子玉銘力競相如賦¶
間闊向春闈日復想光儀格言信難繼木石強為詞¶
宋孔平仲藥名離合四時詩曰草滿南園綠青青復間¶
紅花開不掃地錦繡逕相通　又曰漿寒飲一石&KR0097;液¶
和巖桂心渇望天南星河粲垂地　又曰參旗挂綵木¶
通夕凉如水銀漢耿半天河橋暝煙紫　又曰雪片擁¶
頽垣衣裘冷如甲香醪不滿榼藤枕欹殘臘　宋孝武¶
華林都亭曲水聮句效柏梁體曰九宫盛事予旒□(宋/孝)¶
<pb:KR3k0055_WYG_203-16a>¶
(武/帝)三輔務根誠難亮(揚州刺史江/夏王臣義恭)䇿拙枌鄉慙恩望(南/兖)¶
(州刺史竟/陵王臣誕)折衝莫效興民謗(領軍将軍/臣元景)侍禁衛儲恩喻¶
量(太子右/率臣暢)臣謬叨寵九流曠(吏部尚/書臣荘)喉脣廢職方思譲¶
(侍中/臣偃)明筆直繩天威諒(御史中丞/臣顔師伯)　梁武帝清暑殿聮¶
句柏梁體曰居中負扆寄纓紱(梁武/帝)言慙輻輳政無術¶
(新安太/守任昉)至徳無垠愧違弼(侍中/徐勉)燮贊京河豈微物(丹陽/丞劉)¶
(汎/)&KR0060;侍两宫慙樞宻(黄門侍/郎桞憕)清通簡要臣豈汨(吏部郎/中謝覽)¶
出入帷扆濫榮秩(侍中/張卷)複道龍樓歌楙實(太子中庶/子王峻)空¶
<pb:KR3k0055_WYG_203-16b>¶
班獨坐慙羊質(御史中/丞陸杲)嗣以書記臣敢配(右軍主/簿陸倕)謬參¶
和鼎講畫一(司徒主/簿劉治)鼎味參和臣多匱(司徒左西/屬江嘗)　元¶
帝宴清言殿作柏梁體曰玉衡七政轉璇璣(帝/)升降端¶
揆而才非(侍中尚書/僕射臣裒)澄鏡朱紫眇難追(吏部尚/書臣穀)　唐中¶
宗誕辰内殿宴聨句效柏梁體曰潤色鴻業寄賢才(帝/)¶
叨居右弼媿鹽梅(李/嶠)運籌帷幄荷時來(宗楚/客)職掌圖籍¶
濫蓬萊(劉/憲)两司謬忝謝鍾裴(崔/湜)禮樂銓管效塵埃(鄭/愔)陳¶
師振旅清九垓(趙彦/昭)欣承顧問侍天杯(李/適)銜恩獻夀柏¶
<pb:KR3k0055_WYG_203-17a>¶
梁臺(蘇/頲)黄縑青簡奉康哉(盧藏/用)宗伯秩禮天地開(薛/稷)帝¶
歌難續仰昭囘(宋之/問)微臣捧日變寒灰逺慙班左媿遊¶
陪(上官/昭容)　原齊王融廻文詩曰枝分栁塞北葉暗榆闗¶
東垂條逐絮轉落蘂㪚華叢池蓮照曉月幔錦拂朝風¶
低吹雜綸羽薄粉𧰟妝紅離情隔逺道歎結深閨中¶
又後園作廻文詩曰斜峰繞徑曲聳石帶山連花餘拂¶
戲鳥樹宻隐鳴蝉　梁簡文帝和湘東王後園廻文詩¶
曰枝雲間石峰&KR0890;水侵山岸池清戲鵠聚樹秋飛葉㪚¶
<pb:KR3k0055_WYG_203-17b>¶
　邵陵王蕭綸廻文詩曰燭華臨静夜香氣入重幃曲¶
度聞歌逺繁絃覺舞遲　周庾信和廻文詩曰旱蓮生¶
竭鑊嫩菊飬秋隣滿池留浴鳥分橋上戲人　梁定㐮¶
侯和廻文詩曰危臺出岫迥曲磵上橋斜池蓮隐弱芰¶
徑篠落藤花　増唐潘陽春日雪以廻文絶句呈張廌¶
權徳輿曰春梅雜落雪發樹幾花開真湏盡興飲仁里¶
願同來　張廌和潘孟陽廻文絶句曰遲遲日氣暖漫¶
漫雪天春知君欲醉飲思此見交親　宋王安石泊雁¶
<pb:KR3k0055_WYG_203-18a>¶
廻文詩曰泊雁鳴深渚収霞落晚川柝隨風歛陣樓映¶
月低絃漠漠汀帆轉幽幽岸火然壑危通細路溝曲繞¶
平田　明髙啟廻文詩曰風簾一燭對殘花薄霧籠寒¶
翠袖紗空院别愁驚破夢東䦨井樹夜啼鴉　原宋鮑¶
昭建除詩曰建旗出燉煌西討屬國羌除去徒與騎戰¶
車羅萬箱滿山又填谷投鞍合營墻平原亘千里旗鼓¶
轉相望定舍後未休候騎前敕装執戈無暫頓彎弧不¶
解張破滅先零國生虜郅支王危亂悉平蕩萬里置闗¶
<pb:KR3k0055_WYG_203-18b>¶
梁成軍入玉門士女獻壺漿収功在一時厯世荷餘光¶
開壌襲朱紱左右佩金章閉門草太𤣥兹事殆愚狂¶
梁宣帝建除詩曰建國惟神業十世本靈長除苛逾漢¶
祖徯后𩔖殷湯滿盈既虧度否運理還康平堦今復覩¶
徳星行見祥定㓂資雄略静亂屬賢良執訊窮郢魯弔¶
伐徧徐揚破敵勲庸盛佩紫且懐黄危苖既已竄妖沴¶
亦云亡成功勒雲社治定禮要荒収㦸歸農噐牧馬恣¶
芻塲開山接梯路架海擬山梁閉慾同彭老延夀等東¶
<pb:KR3k0055_WYG_203-19a>¶
皇　范雲建除詩曰建國負東海衣冠成營丘除道梁¶
淄水結駟登之罘滿坐咸嘉友蘋蘩絶時羞平望極&KR0147;¶
攝直視盡姑尤定交無恒所同志互相求執手歡髙宴¶
舉白窮獻酬破琴豈重賞臨豪寧再儔危生一朝露螻¶
蟻將見謀成功退不處為名自此収収名棄車馬單歩¶
反蝸牛開渠納秋水相土播春疇閉門謝世人何欲復¶
何求　陳沈炯建除詩曰建章連鳯闕藹藹入雲煙除¶
庭發槐栁冠劍似神仙滿衢飛玉&KR0756;夾道躍金鞭平明¶
<pb:KR3k0055_WYG_203-19b>¶
塵霧合薄暮風雲騫定交太學裏射䇿雲臺邉執事一¶
朝謬朝市忽崩遷破家徒殉國力弱不扶顛危機空履¶
虎擊惡豈如鸇成師鑿門去敗績裹尸旋収魂不入斗¶
抱景問穹𤣥開顔何所說空憶平生前閉門窮巷裏静¶
埽詠歸田　增宋黄庭堅建除重贈徐天隐詩曰建極¶
臨萬邦稽古陛下聖除書日月下有耳家相慶滿意見¶
升平父老扶杖聽平生所傳聞似仁祖徳性定鼎百世¶
長&KR1060;弓均夷静執事當在朝官冷殊未稱破帽風欹欹¶
<pb:KR3k0055_WYG_203-20a>¶
簡易不騎乗危顛相扶持泉石共嘲詠成樂澗河中傲¶
世似未敬收潦下秋船期公拜嘉命開元命觀事身得¶
見全盛閉門長蓬蒿或許老夫病　原陳沈炯六甲詩¶
曰甲拆開衆果萬物具敷榮乙飛上危幕雀乳出空城¶
丙魏舊勲業申韓事刑名丁翼陳詩罷公綏作賦成戊¶
巢花已秀滿塘草自生已乃忘懐客榮樂尚闗情庚庚¶
聞鳥囀肅肅望鳬征辛酸多憫惻寂寞少逢迎壬蒸懐¶
太古覆妙佇無名癸巳空施位詎以召幽貞　又十二¶
<pb:KR3k0055_WYG_203-20b>¶
屬詩曰鼠迹生塵案牛羊暮下來虎嘯坐空谷兔月向¶
&KR0420;開龍隰逺青翠蛇栁近徘徊馬蘭方逺摘羊負始春¶
裁猴栗羞芳果雞跖引清杯狗其懐物外豬蠡窅悠哉¶
　増明胡儼十二辰詩曰鼴鼠飲河河不乾牛女長年¶
相見難赤手南山縛猛虎月中取兔天漫漫驪龍有珠¶
常不睡畫蛇添足適為累老馬何曽有角生羝羊觸藩¶
徒忿懥莫笑楚人冠沐猴祝雞空自老林丘舞陽屠狗¶
沛中市平津牧豕海東頭　原陳沈炯六府詩曰水廣¶
<pb:KR3k0055_WYG_203-21a>¶
南山暗杖䇿出蓬門火炬前村發林煙樹下昏金花㪚¶
黄蘂蕙草雜芳蓀木蘭露漸落山芝風屢翻土膏行已¶
冒抱甕憶中園榖城定若近當終黄石言　孔魚和六¶
府詩曰金門朱軌躅吾子盛簪裾木舌無時用萍流復¶
在余水鄉訪松石蘭澤侣樵漁火洲方可至地肺即為¶
居土牛自知止貞心達毁譽榖稼有時隟乗植望白榆¶
　又古兩頭纖纖詩曰两頭纖纖月初生半白半黒眼¶
中精腷腷膊膊雞初鳴磊磊落落向曙星　齊王融代¶
<pb:KR3k0055_WYG_203-21b>¶
两頭纖纖詩曰两頭纖纖綺上文半白半黒燕翔羣腷¶
腷膊膊鳥迷曛磊磊落落玉石分　増宋張舜民两頭¶
纖纖詩曰两頭纖纖織女梭半白半黒右軍鵞腷腷膊¶
膊石子坡磊磊落落大風歌　两頭纖纖蠒綰絲半白¶
半黒蠅蠧之腷腷膊膊母赴兒磊磊落落忠臣詞　原¶
齊王融藳砧詩曰藳砧今何在山上復有山何當大刀¶
頭破鏡飛上天　又代藳砧詩曰花蔕今何在不是林¶
下生何當垂两髻團扇雲間明　又曰鏡臺今何在寸¶
<pb:KR3k0055_WYG_203-22a>¶
身正相隨何當碎聨玉雲上璧已虧　又古五雜組詩¶
曰五雜組岡頭草往復還車馬道不獲已人將老　又¶
代五雜組詩曰五雜組慶雲發往復還經天月不獲已¶
生胡越　梁范雲擬古五雜組詩曰五雜組㑹塗山往¶
復還两崤闗不得已孀與鰥　宋孔平仲五雜組詩曰¶
五雜組垂衣裳往復還就桀湯不獲已翦夏商　又曰¶
五雜組花木春往復來江湖人不獲已議和親　又曰¶
五雜組錦繡段往復來隨陽雁不獲已猶仕宦　又曰¶
<pb:KR3k0055_WYG_203-22b>¶
五雜組朝霞明往復來車馬行不獲已方用兵　宋王¶
微四氣詩曰蘅若首春華梧楸當夏翳鳴笙起秋風置¶
酒飛冬雪　齊王融四色詩曰赤如城霞起青如松霧¶
澈黒如幽都雲白如瑶池雪　梁范雲四色詩曰折栁¶
青門外握蘭翠疏中緑蘋騁春日碧渚澹時風　又曰¶
差池朱燕去繽翻赤雁歸瀺灂丹魚聚聨翩白鳥飛¶
又曰素鱗颺北渚白水杜南宛獻環潤玉塞歸珠照瓊¶
轅　又曰烏林葉将霣墨池水就乾𤣥豹藏暮雨黒豹¶
<pb:KR3k0055_WYG_203-23a>¶
凌夜寒　又曰丹如桓公廟青如夕郎門墨如南巖䃤¶
白如東山猿　宋鮑昭謎字詩曰二形一體四支八頭¶
四八一八飛泉仰流(井/字)　頭如刀尾如鉤中央横廣四¶
角六抽右面負两刃左邉雙屬牛(龜/字)　乾之一九隻立¶
無偶坤之二六宛然雙宿(土/字)　謝荘自潯陽至都集道¶
里名為詩曰山經亟旋覽水牒勌敷尋稽榭誠淹留煙¶
臺信遐臨翔州凝寒氣秋浦結清隂眇眇髙湖曠遥遥¶
南陵深青溪如委黛黄沙似舒金觀道雷池側訪徳茅¶
<pb:KR3k0055_WYG_203-23b>¶
堂隂魯顯闕微迹秦良滅芳音訊逺博望崖探賦梁山¶
岑崇舘非陳宇茂苑豈舊林　鮑昭數名詩曰一身仕¶
闗西家族滿山東二年従車駕齋祭甘泉宫三朝國慶¶
畢休沐還舊邦四牡曜長路傾蓋若飛鴻五侯相餞送¶
髙㑹集新豐六樂陳廣坐組帳揚春風七盤起長袖庭¶
下列歌鐘八珍盈雕俎綺肴紛錯重九族咸瞻遲賓友¶
仰徽容十載學無就善宦一朝通　齊虞羲數名詩曰¶
一去濠水陽連翩逺為客二毛颯已垂家貧無所擇三¶
<pb:KR3k0055_WYG_203-24a>¶
徑日就荒遥人心不懌四豪不降意何事黄金百五日¶
來歸者朱輪竟長陌六郡輕薄兒追隨窮日夕七發動¶
音容賓従紛奕奕八表服英嚴聲光滿墳籍九流意何¶
以守𤣥遂成白十載職不移來歸落松柏　梁范雲數¶
名詩曰一鼓有餘氣趫勇正紛紜二廣無遺略雄虎自¶
為羣三河尚擾攘楯櫓起橨榅四巡駐青蹕瘞玉曠亭¶
云五十又舒斾旗幟日繽紛六郡良家子慕義輕從軍¶
七獲美前載克俊嘉昔聞八音佇繁律将以安司勲九¶
<pb:KR3k0055_WYG_203-24b>¶
命既斯復金璧固宜分十難康有道延首望卿雲　増¶
宋文同一字至十字詠竹詩曰竹竹森寒潔緑湘江濱¶
渭水曲帷幔翠錦戈矛蒼玉心虚異衆草節勁踰凡木¶
化龍杖入仙陂呼鳯律鳴神谷月娥巾帔静冉冉風女¶
笙竽清簌簌林間飲酒碎影摇罇石上圍棋輕隂覆局¶
屈大夫逐去徒悦椒蘭陶先生歸來但尋松菊若論檀¶
欒之操無敵於君欲圖瀟灑之姿莫賢於僕　原齊王¶
融奉和竟陵王郡縣名詩曰追芳承茘浦揖道訊虗丘¶
<pb:KR3k0055_WYG_203-25a>¶
升裾臨廣牧從望盡平洲曽山陵翠坂方渠緬清流陽¶
臺翻早茂隂舘懐名秋歲晏東光弭景仄西華收端溪¶
慙昔彦測水謝前修往食曲阜盛今屬平臺遊燕棠缺¶
初雅鄭衮息遺謳久傾信都美乃結茂陵儔河間殊可¶
詠南海果難遊　梁范雲奉和齊竟陵王郡縣名詩曰¶
撫戈金城外解佩玉門中白馬騰逺雪蒼松壮寒風臨¶
涇方辯渭安夷始和戎取禾廣田北驅獸飛狐東新城¶
多雉堞故市絶商工海西舟楫斷雲南煙霧通罄節疇¶
<pb:KR3k0055_WYG_203-25b>¶
盛徳宣力昭武功還飲漁陽水豈轉杜陵蓬　梁沈約¶
奉和竟陵王郡縣名詩曰西都富軒冕南宫溢才彦髙¶
闕連朱雉方渠漸遊殿廣川肆河濟長岑繞崤汧曲梁¶
濟危渚平臯騁悠眄青淵皎澄澈曽山鬰葱蒨陽泉濯¶
春藻隂丘聚寒霰西華不可留東光促奔箭望都遊子¶
懐臨戎征馬倦既豫平臺集復齒南皮宴一闚長安城¶
羞言杜陵&KR0122;　増宋孔平仲郡名詩呈吕元鈞曰相人¶
觀久逺要且視資質酒酸本多甘絹敗為少宻公家渭¶
<pb:KR3k0055_WYG_203-26a>¶
川後亮氣不一屈播移雖裔土寧妥如舊蓽優游歸孔¶
聖坎壈笑趙壹儻來等榮辱所遇順勞佚道閤接談賓¶
文房㪚書帙當其㤗定時海宇寧無物耳目並已忘何¶
心蘄冕黻忽聞韶曲奏更覺巴音失温純比金玉清越¶
勝琴瑟似追少陵歩真得建安骨從今益淬厲及此舒¶
長日唱酬安敢同心欽但齊栗　原梁元帝縣名詩曰¶
長陵新市北鄭衛好容儀先過上蘭苑還牽髙栁枝薄¶
粧宜入鏡舒花堪照池蒲洲涵水色椒壁雜風吹此時¶
<pb:KR3k0055_WYG_203-26b>¶
方夜飲平臺傳羽巵　范雲州名詩曰司春命初鐸青¶
耦肆中樊逸豫誠何事稻粱復宜敦徐歩遵廣隰冀以¶
冩憂源楊栁垂場圃荆棘生庭門交情久所見益友能¶
孰存　簡文帝卦名詩曰櫛比園花滿徑復水流新離¶
禽時入袖旅榖乍依蘋豐壺邀上客鵠鼎命嘉賓車由¶
泰夏闥馬㪚咸陽塵蓮舟雖未濟分密已同人　又藥¶
名詩曰朝風動春草落日照横塘重臺蕩子妾黄昏獨¶
自傷燭映合歡被帷飄蘇合香石墨聊書賦&KR0610;華試作¶
<pb:KR3k0055_WYG_203-27a>¶
妝徒令惜萱草蔓延滿空房　元帝藥名詩曰戍客恆¶
山下常思衣錦歸况看春草歇還見雁南飛䗶燭凝花¶
影重臺閉綺扉風吹竹葉袖網綴流黄機詎信金城裏¶
繁露曉沾衣　庾肩吾奉和藥名詩曰英王牧荆楚聽¶
訟出池臺督郵穪蝗去亭長説烏來行塘朱鷺響當道¶
赤帷開馬鞭聊冩賦竹葉暫傾杯　沈約奉和齊竟陵¶
王藥名詩曰丹草秀朱翹重臺架危岊木蘭露易飲射¶
干枝可結陽隰採辛夷寒山望積雪玉泉亟周流雲華¶
<pb:KR3k0055_WYG_203-27b>¶
乍明滅合歡葉暮卷爵林聲夜切垂景廹連桑思仙暮¶
雲埒荆實剖丹瓶龍芻汗奔血照握乃夜光盈車非玉¶
屑細栁空葳蕤水萍終萎絶黄符若可挹長生永昭晳¶
　増宋黄庭堅荆州即事藥名詩曰四海無逺志一溪¶
甘遂心牽牛避洗耳臥著桂枝隂　又曰前湖後湖水¶
初夏半夏凉夜䦨鄉夢破一雁度衡陽　又曰垂空青¶
幕綠一一排風開石友常思我豫知子能來　又曰幽¶
澗泉石綠閉門聞啄木運柴胡奴歸車前掛生鹿　又¶
<pb:KR3k0055_WYG_203-28a>¶
曰雨如覆盆來平地没牛𦞃囘望無夷陵天南星斗濕¶
　又陳亞登湖州銷暑樓藥名詩曰重樓肆登賞豈羡¶
石為廊風月前湖近軒&KR0420;半夏凉罾青識漁浦芝紫認¶
仙鄉却恐當歸闕靈仙為别傷　原梁元帝姓名詩曰¶
征人習水戰辛苦配戈船夜城隨偃月朝軍逐避年龍¶
吟澈水度虹光入夜圓濤來如陣起星上似烽然經時¶
事南越還復討朝鮮　沈約和陸慧曉百姓詩曰建都¶
望淮海樹闕表衡稽井幹風雲出柏梁星漢齊皇王臨¶
<pb:KR3k0055_WYG_203-28b>¶
萬宇惠化覃黔&KR0058;吉士服仁義宿昔秉華圭庸賢起幽¶
谷欽言非象犀端委康國歩偃息召邦𢹂舉政方分䇿¶
易紀粲金泥伊余沐嘉幸由是别逺畦曽微涓露荅光¶
景遂云西方隨練丹子薄暮矯行迷　増宋孔平仲和¶
蕭十六人名詩曰式微子歎歸期滯疎鍾皓月僧&KR0420;睡¶
滿郭丹楓已送秋李白桃紅春又至綠楊朱户鎻娉婷¶
燕趙壹笑誰相親紅顔囘眄能溺人有若大川無際涘¶
吾曹操行薄雲天去險就平當擇地嚴君平昔敎諸子¶
<pb:KR3k0055_WYG_203-29a>¶
肯向贛江為此事勿損仁義縱歡娯力與主張興廢墜¶
不才弓使酬杜詩搦管能令言鄙志　原梁元帝相名¶
詩曰仙人賣玉杖乗鹿去山林浮杯度池曲摩鏡往河¶
隂井内書銅板竈裏化黄金妻摇五明扇妾弄一弦琴¶
暫遊忽千里中天那可尋　又鳥名詩曰方舟去鳷鵲¶
鵠引欲相要晨鳬移去舸飛燕動歸橈雞人憐夜刻鳯¶
女念吹簫雀釵照輕幌翠的繞纖腰復聞朱鷺曲鉦管¶
雜廻潮　又獸名詩曰豹韜求秘術虎略選良臣水渉¶
<pb:KR3k0055_WYG_203-29b>¶
黄牛浦山過白馬津摧鋒上狐塞畫象入麒麟果下新¶
花落桃枝芳樹春王孫及公子熊席復横陳　又歌曲¶
名詩曰啼烏怨别偶曙鳥憶離家石闕題書字金鐙飄¶
落花東方曉星度西山落日斜縠衫廻廣袖團扇掩輕¶
紗暫借青驄馬來送黄牛車　又龜兆名詩曰土膏春¶
氣生倡女協春情魚遊連北水鵠作遼東鳴折梅還插¶
鬢盪柱更移聲銀燭含朱火金罏對寳笙百枝凝夕燄¶
郤月隐髙城　又鍼宂名詩曰金推五百里日晚唱歸¶
<pb:KR3k0055_WYG_203-30a>¶
來車轉承光殿歩上通天臺釵臨曲池影扇拂玉堂梅¶
先取中庭入罷逐歩廊廻下闗那早閉人迎已復開¶
又将軍名詩曰虎旅皆成陣龍騎盡能&KR1568;鳴鞭俱破虜¶
&KR1177;勝往長榆細栁浮輕岸大樹繞棲烏樓船寫退鷁檣¶
鳥狎飛鳬度河還自許偏與功名俱　又宫殿名詩曰¶
林間花欲然竹徑露初圓鬬雞東道上走馬北場邉合¶
歡依暝巷蒲桃向日鮮旗亭覔張放香車迎董賢定隔¶
天淵水相思夜不眠　又屋名詩曰梁園氣色和斗酒¶
<pb:KR3k0055_WYG_203-30b>¶
共相過王柱調新曲畫扇掩餘歌深潭映菱菜絶壁掛¶
輕蘿木蓮恨花晚薔薇嫌刺多含情戲芳節徐歩待金¶
波　又車名詩曰長墟帶江轉連甍映日分佳人坐椒¶
屋接𦞃對蘭薫繞砌縈流水邉梁圖畫雲錦色懸殊衆¶
衣香遥出羣日暮輕帷下黄金妾贈君　又船名詩曰¶
天際浮雲飛三翼自相追池模白鵠舞檐知青雀歸華¶
淵通轉塹伏檻跨相磯松澗流星影桂&KR0420;斜月暉思君¶
此無極髙樓淚染衣　又樹名詩曰桃李競追隨輕衫¶
<pb:KR3k0055_WYG_203-31a>¶
露弱枝杏梁始東照柘火未西馳香因玉釧動佩逐金¶
衣移栁葉生眉上珠璫摇鬢垂逢君桂枝馬車下覔新¶
知　又草名詩曰胡王迎娉主塗經蒯北遊金錢買含¶
笑銀缸影梳頭初控遊龍馬仍移卷柏舟中江離思切¶
蓬鬢不堪秋况度菖蒲海落月似懸鉤　陳沈炯八音¶
詩曰金屋貯阿嬌樓閣起迢迢石頭足年少大道跨河¶
橋絲桐無緩節羅綺自飄飄竹煙生薄晚花色亂春朝¶
匏𤓰詎無匹神女嫁蘇韶土地多妍冶鄉里足塵囂革¶
<pb:KR3k0055_WYG_203-31b>¶
年未相識聲論動風飈木桃堪底用寄以答瓊瑶　増¶
宋孔平仲還鄉展省道中作四聲詩寄豫章僚友曰蕭¶
灘波潺湲巴丘山崔嵬江天如相迎風吹浮雲開思鄉¶
人皆然惟予頻歸來松楸彌青鮮春容生泉臺久雨水¶
陡長泱漭似海廣葦底解小艇曉起蕩兩槳早飯野篠¶
下鳥語静逾響有酒我不飲引領但子想四際又暮夜¶
意詣尚未到繫纜坐樹隂嘒嘒厭聚噪徑歩氣尚暝岸¶
嘯韻自報内顧自慰幸比歲屢拜埽執熱逼入伏一葉¶
<pb:KR3k0055_WYG_203-32a>¶
益局促日落月欲出豁若脫桎梏木色鬰碧幄竹節削¶
綠玉赤脚踏白石宿泊得沐浴　原陳沈炯和蔡黄門¶
口字詠絶句曰囂囂宫閣路靈靈谷口閭誰知名噐品¶
語哩各崎嶇　増宋孔平仲寄賈宣州藏頭詩曰髙㑹¶
當年喜得曹日陪宴衎自忘勞力囘天地君應憊心狹¶
乾坤我尚豪豕亥論書非素學子孫干祿有東臯十年¶
求友相知寡分付長松䕃短蒿　又孔平仲呈章子平¶
藏頭詩曰玉駱聲華星斗傍方州投老憇甘棠木逃翦¶
<pb:KR3k0055_WYG_203-32b>¶
伐枝長碧石耐鐫磨性有常巾褚藏經勤問學子孫傳¶
業富文章十年流落歸何暮日聽除書侍玉皇　王安¶
石送呉顯道集句詩曰五湖大浪如銀山問君西遊何¶
當還以手撫膺坐長歎空手無金行路難丈夫意有在¶
吾徒且加餐屏風九疊雲錦張千峰如連環上有横河¶
斷海之浮雲可望不可攀飛空結樓臺動影褭窕冲融¶
間沛然乗天遊下看塵世悲人寰泊舟潯陽郭去去翻¶
空廓君今幸未成老翁衰老不復如今樂¶
<pb:KR3k0055_WYG_203-33a>¶
増歌宋鼂補之八音歌荅黄魯直曰金蘭况同心莫樂¶
新相知石田罹清霜念此百草腓絲看煑繭吐士聽憤¶
悱語竹馬非妙齡美人恐遲暮匏繫魯東家今君尚天¶
涯土膏待陽癉氣至如咄嗟革薄不可廓士迫不流惡¶
木無松柏心蝎處螻蟻託¶
増書宋朱子與鞏仲至書曰古今詩凡有三變蓋自書¶
傳所載虞夏以來下及魏晋自為一等自晉宋間顔謝¶
以後及唐初自為一等自沈宋以後定著律詩下及今¶
<pb:KR3k0055_WYG_203-33b>¶
日自為一等¶
原序梁江淹雜體詩序曰夫楚謡漢風既非一骨魏製¶
晉造固亦二體譬藍朱成采雜錯之變無端宫角為音¶
靡曼之態非極故蛾眉詎同貌而俱動於魂芳草寧共¶
氣而皆悦於魄不其然與至於世之諸賢各滯所迷莫¶
不論甘則忌辛好丹則非素豈所謂通方廣照恕逺兼¶
愛者哉然五言之興諒非變古但闗西鄴下既以罕同¶
河外江南頗為異法故元黄經緯之辯金璧浮沉之殊¶
<pb:KR3k0055_WYG_203-34a>¶
僕以為亦各具美兼善而已　増元稹樂府題序曰詩¶
迄於周離騷迄於楚是後詩之流為二十四名賦頌銘¶
贊文誄箴詩行詠吟題怨歎章篇操引謡謳歌曲詞調¶
皆詩人六義之餘　元稹杜甫詩序曰上薄風雅下該¶
沈宋言奪蘇李氣吞曹劉掩顔謝之孤髙雜徐庾之流¶
麗　宋濓劉兵部詩序曰詩心之聲也是故凝重之人¶
其詩典以則俊逸之人其詩藻而麗躁易之人其詩浮¶
以靡苛刻之人其詩峭厲不平嚴荘温雅之人其詩自¶
<pb:KR3k0055_WYG_203-34b>¶
然從容而超乎物象之表¶
　　賦一¶
原釋名曰賦敷也敷布其義謂之賦也　毛詩序曰詩¶
有六義其二曰賦　漢書曰不歌而誦謂之賦登髙能¶
賦可以為大夫言感物造端材智深美可以與圖政事¶
故可以為列國大夫也春秋之後周道漫壊聘問歌詠¶
不行於列國而賢人失志之賦作矣孫卿及楚臣屈原¶
離讒憂國皆作賦以諷諭咸有惻隐古詩之義其後宋¶
<pb:KR3k0055_WYG_203-35a>¶
玉唐勒漢興枚乗司馬相如下及揚子雲競為侈麗閎¶
衍之語没其諷諭之義是以揚子稱之曰詩人之賦麗¶
以則辭人之賦麗以淫如孔氏之門用賦也則賈誼登¶
堂相如入室矣　増金史傳曰郝天挺元好問嘗從學¶
進士業天挺曰今之賦學以速售為功六經百家分裂¶
緝綴或篇章句讀不之知幸而得之不免為庸人　揚¶
子曰相如云合纂組以成文列錦繡而為質一經一緯¶
一宫一商此作賦之迹也　陸機文賦曰賦體物而瀏¶
<pb:KR3k0055_WYG_203-35b>¶
亮　文心雕龍詮賦篇曰賦者鋪也鋪采摛文體物冩¶
志也　又曰及靈均唱騷始廣聲貌然則賦也者受命¶
於詩人而拓字於楚辭者也　張說昭容氏文集序曰¶
白雲起而帝歌翠華臨而臣賦　李白大獵賦序曰臣¶
以為賦者古詩之流辭欲壮麗義歸傳逺不然何以光¶
讚盛美感動天神　李華含元殿賦序曰曩之文士賦¶
長笛洞簫懐握之細則廣言山川之阻採伐之勤至于¶
都邑宫室閎模濶度則略而不言其體病矣　權徳輿¶
<pb:KR3k0055_WYG_203-36a>¶
上論貢士書曰今之甲賦律詩皆屬偷析經語侮聖人¶
之言　張詠聲賦序曰聲賦之作豈拘模限韻春雷秋¶
蟲之為事也　鼂補之離騷新序曰自風雅變而為離¶
騷離騷變而為賦　袁裒求志賦序曰古人以賦託志¶
或比擬賢哲或冩情幽怨或述已行藏若愍志復志求¶
志之𩔖非一大抵皆假託仿喻依楚辭屬詞　王禕文¶
訓曰其賦則字錬句戞音覈韻軋藻秀春擷花𧰟時撥¶
校妍&KR0896;於錙銖品抑揚於毫髪¶
<pb:KR3k0055_WYG_203-36b>¶
　　賦二¶
原漢書曰枚臯上書北闕自陳枚乗之子上得書大喜¶
召入見待詔臯因賦殿中詔使賦平樂舘善之拜為郎¶
臯不通經術談笑𩔖俳倡為賦頌好僈戲以故得媟瀆¶
貴幸比東方朔郭舍人等武帝春秋三十九乃得皇太¶
子羣臣喜故臯與東方朔作皇太子生賦臯從行上有¶
所感輙使賦之為文疾受詔輙成故所賦多司馬相如¶
善為文而遲故所作少　司馬相如長門賦序云孝武¶
<pb:KR3k0055_WYG_203-37a>¶
帝陳皇后時得幸頗妬别在長門宫愁悶悲思聞蜀郡¶
成都司馬相如天下工為文奉黄金百两為相如文君¶
取酒因于解悲愁之辭而為文以悟主上皇后復得幸¶
　漢書曰成帝趙昭儀方大幸毎上往甘泉宫常從在¶
屬車間豹尾中故揚雄盛言車騎之衆參麗之駕非所¶
以感動天地迎釐三辰又言屏玉女郤宓妃以微諷齋¶
戒之事賦成奏之天子異焉先是時蜀有司馬相如作¶
賦甚𢎞麗温雅雄心壮之毎作賦常擬以為式　桓子¶
<pb:KR3k0055_WYG_203-37b>¶
新論曰余少時見揚子雲麗文髙論不量年少猥欲逮¶
及常作小賦用精思大劇而立感動發病子雲亦言成¶
帝上甘泉詔使作賦為之卒暴倦臥夢其五臟出地及¶
覺大少氣病一歲余素好文見子雲工為賦欲從之學¶
子雲曰能讀千賦則善為之矣　漢書曰上令王褒與¶
張子僑等並待詔數從遊獵所幸宫館輙為歌頌議者¶
多以為淫靡不急上曰不有博奕者乎為之猶賢乎已¶
辭賦有仁義諷諭賢於倡優博奕逺矣　東觀漢記曰¶
<pb:KR3k0055_WYG_203-38a>¶
班固字孟堅九歲能作賦頌固數入讀書禁中毎行巡¶
狩輙獻賦　禰衡别傳曰黄射大㑹賓客人有獻鸚鵡¶
者射舉巵酒於衡曰願先生賦之以娯嘉賓衡攬筆而¶
作文不加㸃辭彩甚麗　魏略曰卞蘭獻賦贊述太子¶
徳美太子報曰作者不虚其辭受者必當其實蘭此者¶
豈吾實哉昔吾丘夀王陳寳何武等徒以歌頌猶金帛¶
之賜蘭事雖不諒義足嘉也今賜牛一頭　又曰邯鄲¶
淳作投壺賦千餘言奏之文帝以為工賜帛十匹　魏¶
<pb:KR3k0055_WYG_203-38b>¶
志曰鄴都銅爵臺新成太祖悉将諸子登臺使各為賦¶
曹植援筆立成太祖甚異之　文士傳曰何楨字元幹¶
青龍元年天子特詔曰揚州别駕何楨有文章才識使¶
作許都賦成封上不得令人見楨遂造賦封上　王隐¶
晉書曰張華字茂先阮籍見華鷦鷯賦以為王佐之才¶
成公綏亦推文義勝己　髙士傳曰潘尼曽與同僚飲¶
主人有瑠璃椀客使賦之尼與坐立成　世説曰孫興¶
公作天台賦成以示范榮期云卿試擲地要作金石聲¶
<pb:KR3k0055_WYG_203-39a>¶
范曰恐子之金石非宫商中聲然毎至佳句皆輙云應¶
是吾輩語　増山堂肆考褚陶字季雅褚先生後也年¶
十三作鷗鳥賦宛陵嚴仲弼見而竒之曰褚先生復作¶
矣　世説曰庾仲初作揚都賦成呈庾亮以親族之懐¶
大為其名價云可三二京四三都於是人人競冩都下¶
紙為之貴　梁書傳曰張率為待詔賦奏之甚見稱賞¶
手敕答曰相如工而不敏枚臯速而不工卿可謂兼二¶
子於兹矣　隋書傳曰潘徽字彦伯秦王俊聞其名召¶
<pb:KR3k0055_WYG_203-39b>¶
為學士嘗從俊朝京師在塗令徽於馬上為賦行一驛¶
而成名曰述思賦俊覽而善之　唐書傳曰袁朗後主¶
聞其才詔為月賦一篇灑然無留思後主曰謝荘不得¶
獨美於前矣　又曰張九齡字子夀帝賜白羽扇乃獻¶
賦自况帝嘉其才髙理妙　皮日休桃花賦序曰予嘗¶
慕宋廣平之為相貞姿勁質而有梅花賦清便富麗得¶
南朝徐庾體不𩔖其為人彼蘇味道得而稱之廣平之¶
名遂振　又曰謝偃嘗為麈影賦二篇太宗爱其文召¶
<pb:KR3k0055_WYG_203-40a>¶
見欲偃作賦先為序一篇授偃使賦偃縁帝指名篇曰¶
述聖帝悦賜帛數十時李百藥善詩而偃善賦　又曰¶
舒元輿先時裵度令狐楚鄭覃皆為當路所軋致閑處¶
至是還髙秩元輿為牡丹賦一篇時稱其工帝觀牡丹¶
凭欄誦賦為泣下　又曰楊敬之為華山賦示韓愈愈¶
稱之士林一時傳布　又曰陸扆帝嘗作賦詔學士皆¶
和獨扆最先就帝覽之歎曰貞元時陸贄呉通元兄弟¶
善内廷文書後無繼者今朕得之　又曰髙郢九歲工¶
<pb:KR3k0055_WYG_203-40b>¶
屬文著語黙賦諸儒稱之　五代史傳曰扈蒙善屬文¶
嘗次厯代廢興治亂之迹為運源賦甚詳又遊相國寺¶
見庭竹可愛為碧鮮賦題其壁世宗聞之遣小黄門就¶
錄覽而稱善　宋史傳曰趙安仁太宗製九弦琴五弦¶
阮時多獻賦頌時稱安仁李諤楊億辭雅贍詔詣中書¶
奬諭翌日改遷太常丞　又曰王曽由鄉貢試禮部廷¶
對皆第一楊億見其賦歎曰此王佐才也　又曰陳彭¶
年太平興國中舉進士嘗京師大酺出遊跨驢搆賦自¶
<pb:KR3k0055_WYG_203-41a>¶
東華門至闕下已口占數千言矣　又曰趙鄰幾少好¶
學能文嘗作禹别九州賦凡萬餘言人多傳誦焉　又¶
曰路振太宗以詞場之弊多事輕淺不能該貫古道因¶
試巵言日出賦觀其學術就試者凡數百人咸愕眙忘¶
其所出獨振所賦尤為典贍太宗甚嘉之擢寘甲科¶
又曰夏侯嘉正嘗使於巴陵為洞庭賦徐鉉見之曰是¶
木𤣥虗之流也人多傳冩　又曰許将舉進士第一歐¶
陽修讀其賦謂之曰君辭氣似王沂公未可量也　又¶
<pb:KR3k0055_WYG_203-41b>¶
曰葛勝仲入為太學正一日上幸學多獻頌勝仲獨獻¶
賦上命中書第其優劣以勝仲為首　又曰袁樞嘗以¶
修身為弓賦試國子監周必大劉珙皆期以為逺大之¶
噐　遼史曰劉嘏六符子也聖宗一矢斃雙鹿嘏乃獻¶
賦上嘉其贍麗　金史傳曰施宜生試一日射三十六¶
熊賦擢第　又曰賈鉉泰和六年御試上曰丞相崇浩¶
嘗謂試題頗易由是諸進士例不讀書朕今欲以日合¶
天統為賦題賈鉉對曰題則佳矣恐非所以牢籠天下¶
<pb:KR3k0055_WYG_203-42a>¶
士也　宗室傳曰熙宗獵於海島三日之内親射五虎¶
獲之勗獻東狩射虎賦上悦賜以佩刀玉帶良馬　元¶
史傳曰陳孚至元中以布衣上大一統賦江浙行省為¶
轉聞於朝署上蔡書院山長　又曰謝端五六歲能吟¶
詩十歲能作賦　宋本滋溪書堂記曰延祐六年予初¶
來京師聞同學貴游稱諸生蘇伯衡以碣石賦中公試¶
往往誦其警句名籍甚　明詩紀事錢惟善字思復錢¶
塘人至正辛巳鄉試出羅刹江賦鎻院三千人皆不知¶
<pb:KR3k0055_WYG_203-42b>¶
錢塘江為曲江思復据枚乗七發引用因此得名遂號¶
曲江居士　又髙叔嗣字子業祥符人年十六作申情¶
賦萬言　又文翔鳯字天瑞三水人作金陵三賦以當¶
帝京　吾學編傳曰陳敬宗字光世慈谿人永樂十二¶
年入史館獻龍馬麒麟獅子騶虞賦　明詩紀事袁宏¶
道字小修公安人十歲餘著黄山雪賦五千餘言¶
　　賦三¶
原揚子雕蟲　恭王贈馬(揚子法言或問余曰子少而/好賦有諸曰然童子雕蟲篆)¶
<pb:KR3k0055_WYG_203-43a>¶
(刻壯夫不為之西京雜記曰魯恭王得文木一枚伐以/為噐意甚玩  中山王遂為賦魯恭王大悦贈駿馬二)¶
(匹/)　増足比嵇康　不减洛神(晉書曰顧愷字長康嘗/為箏賦成謂人曰吾賦)¶
(足比嵇康不賞者必當以後出見遺深賞者亦應以髙/竒見貴  金樓子曰劉體元好學有文才為水仙賦時)¶
(人以為不/减洛神)　六經鼓吹　一片宫商(俱見文/章注)　宣付史¶
館　讀於邇英(盧肇進海潮賦敕曰窮測海潮出于獨/見徴引有據圖象甚明足成一家之言)¶
(以袪千載之惑其賦宜宣付史館神宋史傳曰周邦彦/元豐間游京師獻汴都賦萬餘言  宗異之命侍臣讀)¶
(于邇/英閣)　&KR0253;凝四韻　劉載萬言(摭言唐蒋凝應宏詞為/賦止及四韻遂出頃刻)¶
(傳播時謂臼頭花鈿滿面不若徐妃半粧言宋史傳曰/劉載博通史傳善属文作弔戰國賦萬餘  行于世)¶
<pb:KR3k0055_WYG_203-43b>¶
　造語警拔　偶屬典麗(唐書傳曰李程擢進士宏辭/賦日五色造語警拔士流推)¶
(之一後唐書傳曰李琪少孤貧苦學尢精于文賦嘗𢹂/賦  軸謁李谿谿覽賦驚異倒屣迎門因出琪啞鐘捧)¶
(日等賦指示琪曰常患近年文字辭賦皆數句之後未/見賦題吾子入句見題偶属典麗吁可畏也琪由是知)¶
(名/)　維翰扶桑　純甫矮柏(五代史傳曰桑維翰人有/勸其不必舉進士可從他)¶
(途求仕者維翰慨然乃著日出扶桑賦以見志柏金史/傳曰李純甫少自負其才謂功名可俯拾作矮  賦以)¶
(諸葛孔明王/景略自期)　錢熙楚雁　王燧神龜(宋史傳曰錢熙/㓜穎悟及長博)¶
(貫羣籍善屬文陳洪進嘉其才以弟之子妻之将署府/職辭不就著楚雁賦以見志  明詩紀事王燧字汝玉)¶
(長洲人嘗與羣臣應制/撰神龜賦汝玉第一)　比𤣥虗洞庭　陋尹程秋水¶
<pb:KR3k0055_WYG_203-44a>¶
(上見上之宋濓恭跋御賜詩後曰洪武八年秋八月上/覧川流  不息陋尹程秋水賦言不契道乃更為之賦)¶
(召禁林羣臣觀之且曰卿等亦各撰賦皆親覧焉/復置品評于其間已而賜坐敕大官進天厨奇珍)　蔡¶
邕輟翰　歐陽置書(後漢書傳曰王延夀字文考少遊/魯國作靈光殿賦後蔡邕亦造此)¶
(賦未成及見延夀所為甚/奇之遂輟翰  下見賞歎)¶
　　賦四¶
原敷陳之稱　古詩之流(摯虞文章流别論云賦者敷/陳之稱古詩之流也前世為)¶
(賦者有孫卿屈原尚頗有古詩之義至宋玉則多淫浮/之病矣楚辭之賦賦之善者也故揚子稱賦莫深于離)¶
(騷賈誼之作/則屈原儔也)　不出户牖(王隐晉書曰左思父雍起小/吏以能擢為殿中侍御史思)¶
<pb:KR3k0055_WYG_203-44b>¶
(少學鍾繇書及鼓琴皆不成雍謂友人曰思所曉解/不及我少時也思乃發憤造齊都賦一年不出户牖)¶
因思大道(謝承後漢書曰桓譚字君山年七十熹非毁/俗儒出為六安郡丞感而作賦因思大道遂)¶
(發病/卒)　為賦立成(文士傳云劉楨在曹植坐厨/人進𤓰植命為賦楨賦立成)　為賦¶
歎息(張載别傳云載素有清才曽作濛/汜賦傅元見之歎息稱為妙賦)　甘泉書壁(桓/子)¶
(新論云予少時為奉車郎孝成帝幸甘泉宫欲書壁為/之賦以頌美二仙之行余承命為作仙賦以書甘泉之)¶
(壁/)　臨渦題鞭(詳敏/㨗)　尚書給筆札(漢書司馬相如傳/云蜀人楊得意為)¶
(狗監侍上上讀子虗賦而善之曰朕獨不得與此人同/時哉得意曰臣邑人司馬相如自言為此賦上驚乃召)¶
(問相如相如曰有是然此乃諸侯之事未足觀/請為天子游獵上林之賦上令尚書給筆札)　門庭¶
<pb:KR3k0055_WYG_203-45a>¶
著紙筆(&KR0391;榮緒晉書云左思字太冲少博覧史記㑹妹/芬入宫移家京師作三都賦遂搆思十稔門庭)¶
(籓溷皆/著紙筆)　以情義為主以事𩔖為佐(見摯虞文/章流别論)　苞括¶
宇宙總覽人物(司馬相如為上林子虗賦意思蕭㪚不/復與外相闗控引天地錯綜古今忽然)¶
(而睡忽然而起幾百日後成其友人盛宗字長通嘗問/以作賦相如荅云賦家之心苞括宇宙總覧人物斯乃)¶
(得之于内不/可得而傳也)　陶神知幾摛理表微(曹植𤣥暢賦序云/是以孔老異㫖楊)¶
(墨殊識聊作斯賦/名曰𤣥暢云云)　大言受賞小言賜田(宋玉小言賦/云楚㐮王既)¶
(登陽雲之臺令諸大夫景差宋玉唐勒等並造大言賦/賦畢而宋玉受賞王曰能為小言賦者賞雲夢之田玉)¶
(賦畢遂賜/雲夢之田)　賈誼升堂相如入室(詳前/一)　鳥獸異物命¶
<pb:KR3k0055_WYG_203-45b>¶
相如賦之(漢武故事云漢武好詞賦毎所行幸及鳥獸/異物輙命司馬相如等賦之上亦自作詩賦)¶
(數百篇賦成初不留思相如造文遲彌時而後成毎歎/其工謂相如曰以吾之速易子之遲可乎相如曰於臣)¶
(則可未知陛下何如/耳上大笑而不責)　登陽雲臺令大夫造賦(宋玉/詳上)¶
各賦一物然後乃坐(文士傳云張儼張純朱異俱童少/往見朱璩璩聞三人才名欲試之)¶
(告曰其為吾各賦一物然後乃坐儼賦犬純賦席異賦/弩三人各随其目所見而賦之皆成而後坐璩大歡悦)¶
　染翰操紙慨然而賦(潘岳秋興賦序染翰操紙慨然/而賦於時秋也故以秋興命篇)¶
　増理翰不凡(見敏/㨗注)　辭致典縟(唐書傳徐彦伯七歲/能為文㑹郊祭上南)¶
(郊賦一篇辭致典縟秉/筆累朝後進翕然慕倣)　合臺歎賞(又曰岑文本父之/象仕隋為邯鄲令)¶
<pb:KR3k0055_WYG_203-46a>¶
(坐為人訟不得申文本年十四詣司𨽻理寃辨對/哀暢無所詘衆屬目命作蓮花賦文成合臺歎賞)　士¶
林傳布(見/上)　五色鴿賦(唐書傳曰徐浩有文辭張說稱/其才薦為集賢校理見喜雨五)¶
(色鴿賦咨嗟曰/後來之英也)　五鳯樓賦(宋史傳曰梁周翰乾道中/修大内上五鳯樓賦人多)¶
(傳誦/之)　三大禮賦(唐書傳曰杜甫字子美𤣥宗朝獻太/清宫饗廟及郊大禮賦三篇帝奇之)¶
(使待制集賢院數上/賦頌因髙自稱道)　三盛禮賦(宋史傳曰許洞大中/祥符中祀汾隂獻三)¶
(盛禮/賦)　已傳人口(又曰張耒字文潛十三能屬文十七/作函闗賦已傳人口蘇軾稱其文汪)¶
(洋冲澹有一/唱三歎之聲)　傳誦人口(明詩紀事陳沂字魯南鄞縣/人十歲能詩十二作赤寳山)¶
(賦傳誦/人口)　進兩京賦(周叙送致仕訓導彭先生序曰聖/天子嗣登寳位越十有二年以所)¶
<pb:KR3k0055_WYG_203-46b>¶
(著两京賦進極鋪張混一之盛創業守成之規/上嘉之特賜冠帶俾為致仕訓導歸老於家)　作两¶
都賦(明詩紀事桑悦字民懌在燕市見髙麗使/者市本朝两都賦無有恥之作两都賦)　合浦¶
還珠賦(閩川名士傳曰貞元中杜黄裳知貢舉試珠還/合浦賦進士林藻賦成慿几假寐夢人謂之曰)¶
(若賦甚佳但恨未叙珠去來之意耳藻寤視稾乃足四/句其年擢第謝日黄裳曰惟林生叙珠來去之意若有)¶
(神助/也)　沙頭獨鳥賦(唐詩紀事髙郢豐亭夜課有石鱉/小如錢旋走案上郢取諸試目㪚)¶
(置盤中祝令銜之銜沙頭獨鳥賦/題細搆之已而果以是題試第一)　以第一處之(唐書/傳曰)¶
(呉武陵崔郾試進士東都公卿咸祖道武陵最後至謂/郾曰君方為天子求奇才敢獻所益因出袖中書為郾)¶
(讀之乃杜牧所賦阿房辭既警拔而武陵音吐鴻暢坐/客大驚武陵謂曰牧方試有司請以第一處之郾謝已)¶
<pb:KR3k0055_WYG_203-47a>¶
(得其人至第五郾未對武陵勃然曰不/爾宜以賦見還郾曰如敎牧果異等)　以殊禮待之¶
(顔真卿孫逖文集序曰吏部侍郎王/丘試竹簾賦降階約拜以殊禮待之)　謝荘不獨美(見/上)¶
　陸機所不及(唐書傳曰劉知幾著慎思賦以刺時蘇/味道李嶠見之相顧而歎曰陸機豪士)¶
(之所不及也當今防/身要道盡在此矣)　鍾山龍蟠賦(明紀洪武元年十/一月命東宫官作)¶
(鍾山龍蟠賦時/雪賦因賜曲宴)　天元玉厯賦(又洪熙元年正月賜三/公及九卿天元玉厯祥)¶
(異/賦)　覽賦除秘書正字(宋史傳曰劉弇兒時警穎日誦/萬餘言元符中有事於南郊進)¶
(大禮賦哲宗覧之以為相/如子雲復出除秘書正字)　試賦賜本科出身(金史/選舉)¶
(志曰明昌元年益都府中童子劉住兒十一歲能頌詩/賦大小六經上召至内殿試鳯凰來儀賦魚在藻詩又)¶
<pb:KR3k0055_WYG_203-47b>¶
(令賦旱詩嘉之/賜本科出身)　李華含元殿賦(唐書傳曰李華作含/元殿賦以示蕭穎士)¶
(穎士曰景福之/上靈光之下)　王棨江南春賦(陳黯送王棨序曰去/歲自褒中還輦下輔)¶
(文出新試卷相示其間有江南春賦篇末云今日併/為天下春無江南兮江北某即賀其登選於時矣)¶
　　賦五¶
原詩隋江總賦得一日成三賦應令詩曰副君睿賞遒¶
清夜北園遊下筆成三賦傳觴對九秋飛文綺縠采落¶
紙波濤流樹宻寒蟬響簷暗雀聲愁緑溆明層殿青山¶
照近樓此時盛禮物顧省良若抽　増唐李嶠詠賦詩¶
<pb:KR3k0055_WYG_203-48a>¶
曰布義孫卿子登髙楚屈平銅臺初下筆樂觀正飛纓¶
乍有凌雲勢時聞擲地聲造端長體物無復大夫名¶
原騷漢揚雄反騷曰雄毎讀屈原離騷未嘗不流涕也¶
乃作書往往摭離騷文而反之自岷山投諸江流以弔¶
屈原有周氏之蟬嫣或鼻祖於汾隅靈宗初諜伯僑兮¶
流於末之楊侯惟天軌之不辟何純潔而離紛漢十世¶
之陽朔招摇紀於周正正皇天之清則度后土之方貞¶
鳯皇翔於蓬渚豈鴐鵞之能㨗騁驊騮於曲囏驢騾連¶
<pb:KR3k0055_WYG_203-48b>¶
騫而齊足衿芰茄(亦荷/字)之緑衣被芙蓉之朱裳芳酷烈¶
而莫聞不如襞而幽之離房精瓊糜與秋菊将以延夫¶
天年臨汨羅而自隕何怨日薄於西山累既乑(古攀/字)夫¶
傅説奚不信而逐行徒恐鷤鴂之将鳴顧先百草為不¶
榮　後漢班彪悼離騷曰夫華植之有零茂故隂陽之¶
度也聖哲之有窮達亦命之故也惟聖人進止得時行¶
以遂伸否則詘而坼蠖體龍蛇以幽潛　晉摯虞愍騷¶
曰盖明哲之處身固度時以進退㤗則攄志於宇宙否¶
<pb:KR3k0055_WYG_203-49a>¶
則澄神於幽昧摛之莫究其外函之罔識其内順隂陽¶
以潛躍豈凝滯乎一槩¶
増詠魏曹植九詠曰芙容車兮桂衡結萍蓋兮翠旌四¶
蒼虬兮翼轂駕陵魚兮驂鯨菌薦兮蘭席蕙幬兮苓牀¶
抗南箕兮簸瓊蘂挹天河兮滌玉觴靈既降兮汨静黙¶
登文階兮坐紫房服春榮兮猗摩雲裾繞兮容裔冠北¶
辰兮岌峩帶長虹兮陵厲蘭肴御兮玉俎陳雅音奏兮¶
文虞羅感濯漢兮美遊女揚激楚兮詠湘娥臨廻風兮¶
<pb:KR3k0055_WYG_203-49b>¶
浮漢渚目牽牛兮眺織女交有際兮㑹有期嗟痛吾兮¶
來不時來無間兮進無聞泣下雨兮歎成雲先後悔其¶
靡及冀後王之一悟猶搦轡而繁䇿馳覆車之危路羣¶
乗舟而無楫将何川而能渡何世俗之䝉昧悼邦國之¶
未静任椒蘭其望治由倒裳而求領尋湘漢之長流採¶
芳岸之靈芝遇游女於水裔探菱華而結辭野蕭條以¶
極望曠千里以無人民生期於必死何自苦以終身寕¶
作清水之汙泥不為濁路之飛塵¶
<pb:KR3k0055_WYG_203-50a>¶
原擬梁元帝擬氣摇落秋風起兮寒雁歸寒蟬鳴兮秋¶
草腓萍清兮水澈葉落兮林稀　張纘擬若有人兮曰¶
若有人兮傍巖石新莆衣兮杜蘅席表幽居兮翠微上¶
臨春風兮聊騁望日已暮兮夕雲飛懐君王兮未能歸¶
増諷唐皮日休九諷悲遊篇曰荷為裯(丁牢/切)兮芰為襬¶
(彼皮/切)荃為䘿(居匆/切)兮薜為褘弭吾棹兮澧之浦駐吾檝¶
兮湘之湄悲莫悲兮新去國怨莫怨兮新相思幽篁肅¶
兮静晚清漪澹兮去遲湘君欲出兮風水急帝子不來¶
<pb:KR3k0055_WYG_203-50b>¶
兮煙雨微芷既老兮深(一作/白)葯日將暮兮紅萎朝浮乎¶
鵑蹏(音/啼)夕呌乎羈雌□(集作/□)漾漾兮不止潢(音/黄)悠悠兮¶
何之日出没兮北渚雲依稀兮九疑既無人以辨余兮¶
又何心而怨咨退不解其㤞(音/懌)&KR2907;(音/悸)進不知其忸怩寒¶
蜩怨而無聲兮古木凄其寡枝嗟吾魄之不反兮千秋¶
萬歲湘中馳¶
増誦宋鮮于侁九誦堯祠曰車轔轔兮廟堧鼔坎坎兮¶
祠下竽琴兮並奏潔時修兮䖍祠事瑶華為𩜹兮沆瀣¶
<pb:KR3k0055_WYG_203-51a>¶
為漿象籩玉豆兮金鼎煌海珍野蓛兮雜錯而致誠神¶
之來兮風雨蕭蕭前驅於畢兮上有招摇羽林為衛兮¶
虹霓為旗鳯皇左右兮擾伏蛟螭神之降兮金輿靈欣¶
欣兮肹蠁徳難名兮覆燾千萬年之不忘¶
増歎明劉基九歎曰秋風起兮夕露漙浮雲沈隂兮白¶
日晝寒木葉落兮水泉乾孤雁鳴兮悽以酸攬余轡兮¶
悵盤桓野蕭條兮行路難&KR0600;狼驕兮狐兔頑蘭蕙死兮¶
荆棘蕃我欲奮飛兮無羽翰援雅琴兮發哀彈弦斷絶¶
<pb:KR3k0055_WYG_203-51b>¶
兮涕汍瀾¶
原體梁武帝賦體曰草廻風以照春木承雲以含化芳¶
競飛於陽和花爭開於日夜樂萬𩔖之得所豈此心之¶
云舍欣分竹其厲精慙戎車之屢駕　任昉賦體曰俶¶
征侣兮檥行舟奉君命兮不俟駕屬軒軌之易循值堯¶
民之可化慙孺雉之聲朝惡細魚之在夜奉玉檢之陸¶
離待金罍之云舍　王僧孺賦體曰雜沓兮翠旌容與¶
兮龍駕新桐兮始華乳雀兮初化思始兮終朝求人兮¶
<pb:KR3k0055_WYG_203-52a>¶
仄夜竟大徳之未酬何飛光之徒舍　陸倕賦體曰奉¶
欽明之睿后沐隆平之元化参振鷺之充庭侍長徒之¶
曽舍冀無恨於終南豫告成於芝駕雖就列而陳力終¶
胡顔於長夜　栁憕賦體曰飛轡竦兮不停隂徂川逝¶
兮無暫舍白日出兮爍晚辰春雷奮兮動䦨夜&KR0060;匪服¶
於儲闈叨鴻恩於良駕何眇身之多幸濯微纓於唐化¶
原論魏文帝典論曰夫文人相輕自古而然傅毅之於¶
班固伯仲之間爾而固小之夫人善於自見而文非一¶
<pb:KR3k0055_WYG_203-52b>¶
體鮮能備善是以各以所長相輕所短今之文人孔融¶
陳琳王粲徐幹阮瑀應瑒劉禎斯七人者於學無所遺¶
於辭無所假咸自以騁騄驥於千里仰齊足而並馳以¶
此相服亦良難矣盖君子審己以度人故能免於斯累¶
乃作文論王粲長於詞賦徐幹時有逸氣然粲匹也陳¶
琳阮瑀之章表書記今之俊也應瑒和而不壮劉禎壮¶
而不密孔融體氣髙妙有過人者然不能持論理不勝¶
辭至於雜以嘲戲及其時有所善揚班儔也夫文本同¶
<pb:KR3k0055_WYG_203-53a>¶
而末異蓋奏議宜雅書論宜理銘誄尚實詩賦欲麗文¶
以氣為主氣之清濁有體不可力強而致古之作者寄¶
身於翰墨見意於篇籍不假良史之辭不託飛馳之勢¶
而聲名自傳於后故西伯幽而演易周旦顯而制禮不¶
以隐約而弗務不以康樂而加思夫然則古人賤尺璧¶
而貴寸隂懼乎時之過已而人多不強力貧賤則懾於¶
飢寒富貴則流於逸樂遂營目前之務遺千載之功日¶
月逝於上體貌衰於下忽然與萬物遷化斯志士所大¶
<pb:KR3k0055_WYG_203-53b>¶
痛也　晉摯虞文章流别論曰文章者所以宣上下之¶
象明人倫之敘窮理盡性以究萬物之宜者也王澤流¶
而詩作成功臻而頌興徳勲立而銘著嘉美終而誄集¶
祝史陳詞官箴王闕周禮太師掌敎六詩曰風曰賦曰¶
比曰興曰雅曰頌言一國之事繫一人之本謂之風言¶
天下之事形四方之風謂之雅頌者美盛徳之形容賦¶
者敷陳之詞也比者喻𩔖之言也興者有感之辭也後¶
世之為詩者多矣其功徳者謂之頌其餘則總謂之詩¶
<pb:KR3k0055_WYG_203-54a>¶
頌詩之美者也古者聖帝明王功成治定而頌聲興於¶
是奏於宗廟告於鬼神故頌之所美者聖王之徳也古¶
之作詩者發乎情止乎禮義情之發因辭以形之禮義¶
之㫖湏事以明之故有賦焉所以假象盡辭敷陳其志¶
古詩之賦以情義為主以事𩔖為佐今之賦以事形為¶
本以義正為助情義為主則言省而文有例矣事形為¶
本則言富而辭無常文之煩省辭之險易蓋由於此夫¶
假象過大則與𩔖相逺逸辭過壮則與事相違辨言過¶
<pb:KR3k0055_WYG_203-54b>¶
理則與義相失麗靡過美則與情相悖此四過者所以¶
背大體而害政敎是以司馬遷割相如之浮説揚雄疾¶
辭人之賦麗以淫詩之流也有三言四言五言六言七¶
言九言古詩率以四言為體而時有一句二句雜在四¶
言之間後世演之遂以為篇古詩之三言者振振鷺鷺¶
於飛之屬是也五言者誰謂雀無角何以穿我屋之屬¶
是也六言者我姑酌彼金罍之屬是也七言者交交黄¶
鳥止於桑之屬是也九言者泂酌彼行潦挹彼注兹之¶
<pb:KR3k0055_WYG_203-55a>¶
　屬是也夫詩雖以情志為本而以成聲為節然則雅音¶
　之韻四言為善其餘雖備曲折之體而非音之正也¶
　原書梁沈約與范述曽論竟陵王賦書曰夫渺泛滄流¶
　則不識涯涘雜陳鐘石則莫辨宫商雖復吟誦廻環編¶
　離字㓕終無以仰酬睿㫖微表寸長¶
　¶
　¶
　¶
<pb:KR3k0055_WYG_203-55b>¶
　¶
　¶
　¶
　¶
　¶
　¶
　¶
御定淵鑑𩔖函卷一百九十八¶
