# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.832707
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百六十
<pb:KR3k0055_WYG_165-1a>¶
　欽定四庫全書¶
御定淵鑑𩔖函卷一百六十¶
　　禮儀部七(辟雍/)　(太學/)¶
　　　辟雍一¶
　原說文曰辟雍天子饗飲處也　五經通義曰天子立¶
　辟雍者何所以行禮樂宣德化教導天下之人使為士¶
　君子養三老事五更與諸侯行禮之處也　又曰諸侯¶
　不得觀四方故缺東以南半天子之學故曰頖宮　孝¶
<pb:KR3k0055_WYG_165-1b>¶
　經鈎命決曰天子臨辟雍親割牲以尊三老　白虎通¶
　曰天子立辟雍何所以行禮樂宣德化也辟者璧也象¶
　璧圎又以法天於壅水側象教化流行也辟之言積也¶
　積天下之道德也雍之言壅也壅天下之殘賊故謂之¶
　辟雍也　増詩曰雍雍在宮肅肅在廟不顯亦臨無射¶
　亦保箋宮謂辟雍宮也又曰於樂辟雍　又曰振鷺于¶
　飛于彼西雍先儒謂辟雍在西郊故曰西雍　原禮記¶
　曰天子辟雍諸侯頖宮　増禮統四方攸同皇王辟雍¶
<pb:KR3k0055_WYG_165-2a>¶
注辟雍教化天下也　王制殷人養國老於右學養庶¶
老於左學周人養國老於東膠養庶老於虞庠虞庠在¶
國之西郊注右學大學也大學在西郊左學小學也在¶
國中王宮之東疏熊氏云文王之時猶從&KR0507;禮辟雍大¶
學在郊劉氏以為周之小學為辟雍在郊　禮象曰辟¶
雍居中其南為成均北為上庠東為東序西為瞽宗¶
月令論清廟太廟明堂大學辟雍異名而同事　大戴¶
禮盛德篇明堂外水曰辟雍　史記封禪書豐鄗有天¶
<pb:KR3k0055_WYG_165-2b>¶
子辟池索隱曰即周天子辟雍之地正義曰周文武豐¶
鄗皆置辟雍故秦立祠　三輔黄圗云文王辟雍在長¶
安西北四十里亦曰辟雍　漢禮志成帝時犍為郡於¶
水濵得古磬十六枚劉向說上宜興辟雍設庠序以風¶
化天下成帝下公卿議會向卒丞相大司空奏請立辟¶
雍按行長安城南營表未作及王莽為宰衡遂興辟雍¶
　平帝元始五年詔曰劉歆等四人使治明堂辟雍令¶
漢與文王靈臺周公作洛同符　原景十三王傳河間¶
<pb:KR3k0055_WYG_165-3a>¶
獻王德修學好古造次必於儒者武帝時來朝獻雅樂¶
對三雍宮　元始中作明堂辟雍大朝諸侯　増光武¶
中元元年初起辟雍注漢官儀辟雍去明堂三百歩車¶
駕臨辟雍從北門入三月九月皆於中行郷射禮　原¶
明帝永平二年上始率羣臣躬養三老五更於辟雍行¶
大射之禮饗射禮畢帝正坐自講諸儒執經問難於前¶
冠帶縉紳之人圜橋門而觀聽者蓋億萬計　増張純¶
傳以聖王之建辟雍所以崇禮義旣冨而教者也乃按¶
<pb:KR3k0055_WYG_165-3b>¶
七經䜟明堂圗河間古辟雍記孝武泰山明堂制度及¶
平帝時議欲具奏之未及上會博士桓榮言宜立辟雍¶
章下三公太常而純議同榮帝乃許之　陽嘉二年行¶
禮辟雍奏應鍾始復黄鍾　原甘露二年明帝幸辟雍¶
命羣臣令賦詩侍中和逌尚書陳騫等作詩稽留有司¶
奏免　増晉紀武帝泰始六年幸辟雍行郷飲酒禮¶
北史太和十年改中書學為國子學建明堂辟雍尊三¶
老五更又開皇子之學　唐歸崇敬傳皇太子欲臨國¶
<pb:KR3k0055_WYG_165-4a>¶
學行齒胄禮崇敬以學與官名皆不正乃建議古天子¶
學曰辟雍在禮為澤宮前世或曰璧沼璧池亦言學省¶
漢光武立明堂辟雍靈臺號三雍宮晉武帝臨辟雍行¶
郷飲禮别置國子學以殊士庶永嘉南遷惟有國子學¶
北齊立國子寺隋大業中更名國子監今聲明之盛辟¶
雍獨闕請以國子監為辟雍省以祭酒為太師氏位三¶
品司業為左師右師位四品國子太學四門三館各立¶
五經博士有詔集百官議皆以省禁非外司所冝名周¶
<pb:KR3k0055_WYG_165-4b>¶
官世職者稱氏國學非世官不得名太師氏大抵憚改¶
作故無施行者　宋崇寧元年初建辟雍外圎内方為¶
屋一千八百七十二楹宰臣言奉詔立學官貢士仍建¶
外學於王國之南待其歲攷行藝升之太學増上舍二¶
百人内舍六百人處上舍内舍於太學處外舍於外學¶
十二月為文宣王殿三年十一月幸太學遂幸辟雍¶
大觀二年正月朔御製辟雍記　原桓譚新論曰王者¶
作園池如璧形實水其中以圜壅之名曰辟雍言其上¶
<pb:KR3k0055_WYG_165-5a>¶
承天地以班敎令流轉王道周而復始　増蔡邕明堂¶
論曰辟雍外圎内方擬王者動作法天地圜水四周譬¶
德廣四海也不知泮水象諸侯行不當方德不當廣乎¶
其釋辟雍雖明而於泮水則礙　三輔決録曰辟雍水¶
四周於外象四海也　朱子曰王制論學曰天子曰辟¶
雍諸侯曰泮宮說者以為辟雍大射行禮之處也水旋¶
丘如璧以節觀者泮宮諸侯郷射之宮也其水半之蓋¶
東西門以南通水北無也故振鷺之詩振鷺于飛于彼¶
<pb:KR3k0055_WYG_165-5b>¶
西雍說者以雍為澤蓋即旋丘之水而其學即所謂澤¶
宮也蓋古人之學與今日不同孟子所謂序者射也則¶
學蓋有以射為主者矣蘇氏引莊周言文王有辟雍之¶
樂遂以辟雍亦為樂名而曰古人以樂教胄子則未知¶
學以樂而得名歟樂以學而得名歟則是又以為習樂¶
之所也張子亦曰辟雍古無此名其制蓋始於此故周¶
有天下遂以名天子之學而諸侯不得立焉記所謂魯¶
人將有事於上帝必先有事於泮宮者蓋射以擇士云¶
<pb:KR3k0055_WYG_165-6a>¶
耳¶
　　辟雍二¶
原行禮(辟雍詩鎬京辟雍自西自東自南自北無思不/服注武王於鎬京行辟雍之禮自四方來觀者)¶
(無不/歸服)　班政(終軍書建三宮之文質彰厥職/之所宜注三宮班政有文質也)　於樂(詩/於)¶
(樂辟雍注文王知鳥獸得所以為音聲於政通故合/樂以詳之於喜樂乎諸在辟雍者言感中和之至也)¶
乃營(文選造舟清池維水泱泱乃/營三宮謂明堂辟雍靈臺也)　左制(文選左制辟/雍在明堂之)¶
(左/)　中圜(詳辟/雍一)　明帝踐(後漢明帝踐辟雍尊/事三老兄事五更)　獻王¶
對(漢武帝時事/詳辟雍一)　讚典禮(曹植七畧云讚典禮於辟雍/講文德於明堂刪流俗之華)¶
<pb:KR3k0055_WYG_165-6b>¶
(談綜孔氏/之舊章)　整法駕(王沈辟雍頌云天子親整法駕撫/玉輅幸於雍宮親拜三老五更出)¶
(於南門/之外)　聖皇涖止(詳後班固/辟雍詩)　皇王教化(見禮統詳/辟雍一)¶
　養老之制(王沈辟雍頌序云唐虞三代咸崇辟雍養/老之制也親降萬乗之尊執弟子之禮自)¶
(春秋以來禮樂昏廢惟/東京之後始創其義)　道德之富(辟雍海流/道德之富)　増羣¶
臣賦詩(詳辟/雍一)　天子親割(詳辟/雍一)　召㑹任延(漢任延為/潁川守永)¶
(平二年召/㑹辟雍)　召拜承宮(漢明帝永平中臨辟/雍召拜承宮為博士)　圜橋觀¶
聽　臨雍賦詩(俱詳辟/雍一)　諸王來㑹(漢永平二年冬諸/王來㑹辟雍事畢)¶
(歸/藩)　儒者為榮(漢伏恭永平四年帝臨辟雍於/行禮中拜為司空儒者以為榮)¶
<pb:KR3k0055_WYG_165-7a>¶
　　辟雍三¶
原賦後漢李尤辟雍賦曰太學旣崇三宮旣章靈臺司¶
天羣曜彌光太室宗祀布政國陽辟雍巖巖規矩圎方¶
階序牖闥雙觀四張流水湯湯造舟為梁神聖班德由¶
斯以匡王公羣后卿士具集攅羅鱗次差池雜遝延忠¶
信之純一兮列左右之貂璫三后八蕃師尹羣卿加休¶
慶德稱壽上觴戴甫垂畢其儀蹌蹌是以乾坤所周八¶
極所要夷戎蠻羌儋耳哀牢重譯響應抱珍來朝南金¶
<pb:KR3k0055_WYG_165-7b>¶
大輅玉象犀龜　晉傅休奕帝幸辟雍郷飲酒賦曰時¶
皇帝枉萬乗之尊兮以幸辟雍鹵簿齊列羣官正容侍¶
衛參差階㦸百重乃延卿士乃命王公是日也定小會¶
之常儀兮饗殊俗而見逺邦連三朝以考學兮覽先賢¶
之異同¶
増詩漢班固辟雍詩曰迺流辟雍辟雍湯湯聖王涖止¶
造舟為梁皤皤國老乃父乃兄抑抑威儀孝友光明¶
原頌陳徐陵皇太子臨辟雍頌曰臣聞天大王大詳於¶
<pb:KR3k0055_WYG_165-8a>¶
道德之言天文人文顯於爻象之說是以大君革命黔¶
首所以庇焉聖人創物文籍所以生焉咸由此道制為¶
民極莫不對越上靈裁成庶𩔖濟世育德昭彼昆蟲皇¶
帝世膺下武體兹上德握天鏡而渡河圗執玉衡而運¶
乾象皇太子耀彼重離光兹匕鬯儀天以文化成天下¶
侍中國子祭酒新安王宗室羽儀衣冠準的惟善為樂¶
造次必儒粤以十一年三月二十一日受詔𢎞宣發論¶
語題攝齊升堂摳衣即席對揚天人開闢大訓清言旣¶
<pb:KR3k0055_WYG_165-8b>¶
吐精義入神副德爰動音辭&KR0289;起問難泉湧辨紛綸之¶
異定倫理之疑玉振鏘鏘雲浮雨布介王奉繫聖蹤馳¶
辨秀出信令張禹慙其師法何晏忸其訓詁穆穆焉洋¶
洋焉此實虞朝之盛德生民之壯觀者也臣抑又聞之¶
魯頌聿興史克宣其懿晉雍大啓王廙逞其詞所以述¶
休平之風揚君上之德陵以下才敢為頌曰皇運勃起¶
膺圗受命紫蓋東臨黄旌南映積仁累德重明疊聖四¶
海無浪三階已平儲駕戾止和鸞有聲𢎞風講肆崇儒¶
<pb:KR3k0055_WYG_165-9a>¶
肅成丹書貴道黄金賤籯洙泗興業闕里増榮¶
増銘漢李尤辟雍銘曰惟王所建方中圎外清流四匝¶
蕩滌濁穢¶
　　太學一¶
原杜氏通典曰有虞氏大學為上庠小學為下庠　夏¶
后氏太學為東序小學為西序(次序先王之/道而學之)　殷制太¶
學為右學小學為左學又曰瞽宗(王制曰小學在公宮/南之左大學在郊宗)¶
(尊也瞽無目之名以喻童/蒙又云瞽矇之所尊也)　周制太學為東膠小學為¶
<pb:KR3k0055_WYG_165-9b>¶
虞庠(膠之言糾也所以糾收學士也鄭注祭義云/周有四郊之虞庠也以小學爲虞庠之制)又曰¶
天子曰辟雍(崔靈恩云學制有二一云制與明堂同體/五室四堂在一基之上四方堂則以其方)¶
(名學中央堂謂之太學一云凡立學之法有四郊及國/中在東郊曰東學並方名之在國中謂之大學故鄭注)¶
(祭義曰周有/四郊之虞庠)王太子王子羣后之太子卿大夫元士之¶
適子國之俊秀皆造焉(王子王之庶子也/羣后公及諸侯)樂正崇四術¶
立四教(樂正樂官之長掌國子之教幼者教之於小學/長者教之於大學尚書傳曰年十五始入小學)¶
(十八始/入大學)春秋教以禮樂冬夏教以詩書(春夏陽也詩樂/者聲聲亦陽也)¶
(秋冬陰也書禮/者事事亦陰也)師氏掌以媺詔王(馬融曰媺媺道也告/王以善道師者教人)¶
<pb:KR3k0055_WYG_165-10a>¶
(以事而諭諸/德也媺音美)以三德教國子一曰至德以為道本(馬融/曰德)¶
(行内外之稱在心為德施之為行至德者中德/也鄭元曰至德中和之德覆幬持載含容者也)二曰敏¶
德以為行本(敏德仁義/順時者也)三曰孝德以知逆惡(馬融曰教/以孝德使)¶
(知逆惡之不可為也鄭元曰孝/德尊祖愛親守其所以生也)教三行一曰孝行以親¶
父母(善事父母之/行盡其愛敬)二曰友行以尊賢良(馬融曰教以朋/友之行使擇益)¶
(友/)三曰順行以事師長(馬融曰師德所/不如也長老者)凡國之貴游子¶
弟學焉(王公之子弟㳺/無官司者也)凡學必時春夏學干戈秋冬學¶
羽籥皆於東序(干盾也戈勾孑㦸也干戈萬舞象武用/動作之時學之羽籥籥舞象文用安静)¶
<pb:KR3k0055_WYG_165-10b>¶
(之時學之詩云左/手執籥右手秉翟)春誦夏絃太師詔之瞽宗秋學禮執¶
禮者詔之冬讀書典書者詔之禮在瞽宗書在上庠(周/立)¶
(三代之學學書於有虞氏之學典謨之教所興也學舞/於夏后氏之學文武中也學禮樂於殷之學功成治定)¶
(與已同也誦謂歌樂也絃謂以絲播詩陽用/事則學之以聲隂用事則學之以事者也)大學之禮¶
雖詔於天子無北面所以尊師也(尊師重道不使處臣/位武王踐祚召師尚)¶
(父問焉曰昔黄帝顓頊之道存乎意其端不可見與師/尚父曰在丹書王欲聞之則齊矣王齊三日端冕師尚)¶
(父亦端冕奉書而入負屏而立王下堂南面而立師尚/父曰先王之道不北面王行而西折而南東面而立師)¶
(尚父西面/道書之言)大學之教也時教必有正業(業必先/王經典)古之教¶
<pb:KR3k0055_WYG_165-11a>¶
者家有塾黨有庠術有序國有學(術當為遂古者仕焉/而已者歸教於閭里)¶
(朝夕坐於門側之堂謂之塾周禮五百家為黨/萬二千五百家為遂黨屬於郷遂在逺郊之外)比年入¶
學中年考校(中間也間歲則考學者之/德行三歲大比乃考焉)一年視離經辨¶
志三年視敬業樂羣五年視博習親師七年視論學取¶
友謂之小成九年知𩔖通達強立而不反謂之大成夫¶
然後足以化民易俗近者說服而逺者懷之此大學之¶
道也王制修六禮以節民性明七教以興民德齊八政¶
以防民淫一道德以同俗養耆老以致孝恤孤獨以逮¶
<pb:KR3k0055_WYG_165-11b>¶
不足上賢以崇德簡不肖以絀惡司徒(地官卿掌/邦教者)命郷¶
簡不率教者以告于王王命三公九卿大夫元士皆入¶
學不變王親視學(亦謂使習禮以化之也不變王又親/臨視重棄賢者之子孫也此習禮皆)¶
(於大/學也)不變命國之右鄉簡不率教者移之左命國之左¶
鄉簡不帥教者移之右如初禮(中年考校而又不變轉/徙其居覬其見新人有)¶
(所化/也)不變移之郊(郊郷界之外/也稍出逺之)不變移之遂(遂郊外也/大夫掌使)¶
(習禮/也)不變屏之逺方終身不齒(逺方九州之外也秦始/皇焚書坑儒大學從此)¶
(缺/矣)周禮曰大司樂職掌成均之法以治建國之學政鄭¶
<pb:KR3k0055_WYG_165-12a>¶
康成注云成均五帝之學成均之法者其遺禮可法也¶
　又云保氏掌諫王惡而養國子以道乃教之六藝一¶
曰五禮二曰六樂三曰五射四曰五馭五曰六書六曰¶
九數鄭注云養國子以道者以師氏之德行審諭之而¶
後教之以藝也　又云以樂舞教國子舞雲門大卷大¶
咸大㲈大夏大濩大武　禮記云大司成論說在東序¶
鄭注云論說課其義之深淺才能優劣　増學記曰君¶
子如欲化民成俗其必由道乎玉不琢不成噐人不學¶
<pb:KR3k0055_WYG_165-12b>¶
不知道是故古之王者建國君民教學為先　尚書大¶
傳使公卿之太子大夫元士之適子十有三年始入小¶
學見小節焉踐小義焉二十入大學見大節焉踐大義¶
焉故入小學知父子之道長幼之序入大學知君臣之¶
義上下之位故為君則君為臣則臣為父則父為子則¶
子　大戴禮注白虎通曰八歲入小學十五入大學此¶
太子之禮尚書大傳曰公卿之太子大夫元士之適子¶
十三入小學二十入大學此王子入學之期内則曰十¶
<pb:KR3k0055_WYG_165-13a>¶
年就外傅謂公卿以下教子於家也　禮大司樂合國¶
之子弟凡有道有德者使教焉以樂德樂語樂舞教國¶
子死則以為樂祖祭於瞽宗　地官師氏教國子三德¶
(至敏/孝)三行(孝友/順)居虎門之左司王朝使其屬守王之門¶
外保氏教國子六藝六儀使其屬守王闈(宮中之/巷門)　大¶
戴禮保傅篇曰帝入東學上親而貴仁則親疎有序而¶
恩相及矣帝入南學上齒而貴信則長幼有差而民不¶
誣矣帝入西學上賢而貴德則聖智在位而功不遺矣¶
<pb:KR3k0055_WYG_165-13b>¶
帝入北學上貴而尊爵則貴賤有差而下不踰矣帝入¶
大學承師問道退習而考於太傅太傅罰其不則而達¶
其不及則德知長而治道得矣　原漢髙帝未遑庠序¶
之事至孝文時頗登用(言少用文/學之士也)孝景不任儒諸博士¶
具官待問未有進者(具官謂備/員而已)武帝立後延儒者數百¶
(自漢興言易有淄川田生言書有濟南伏生言詩於魯/則申培公於齊則轅固於燕則韓太傅嬰言禮則魯髙)¶
(堂生言春秋於齊則胡母生於趙則董仲舒/而公孫宏為丞相封侯天下靡然向風矣)制曰蓋聞¶
導人以禮風之以樂今禮廢樂崩朕甚愍焉故詳延天¶
<pb:KR3k0055_WYG_165-14a>¶
下方聞之士咸登諸朝(詳悉也方道也有/道及博聞之士也)其令禮官勸¶
學講議洽聞舉遺興禮以為天下先(舉遺謂經典遺/逸者求而舉之)太¶
常議曰聞三代之道郷里有教勸學興禮崇化厲賢以¶
風四方太平之原也因舊博士置弟子五十人太常擇¶
年十八以上儀狀端正者補博士弟子昭帝舉賢良文¶
學増博士弟子員數百人至成帝時劉向請興辟雍設¶
庠序帝下公卿議㑹向病卒成帝末増弟子員三千人¶
歲餘如故及王莽為宰衡欲耀衆庶遂興辟雍増元士¶
<pb:KR3k0055_WYG_165-14b>¶
之子得受業如弟子甲乙之科　光武建武五年十月¶
幸魯初起太學車駕還宮幸太學賜博士弟子各有差¶
　増建武七年朱浮以國學旣興宜廣博士之選上書¶
曰先建大學造立横舍車駕親臨觀饗舊事策試博士¶
必廣求詳選惟賢是登　十九年拜桓榮為博士車駕¶
幸太學㑹諸博士論難於前榮被服儒衣辨明經義有¶
藴藉特加賞賜又詔諸生雅歌擊磬盡日乃罷　樊準¶
上疏曰光武受命中興投戈講藝息馬論道孝明垂情¶
<pb:KR3k0055_WYG_165-15a>¶
古典㳺意經藝毎享射禮畢正坐自講諸儒並聽四方¶
欣欣多召名儒以充禮官其餘以經術見優者布在廊¶
廟朝多皤皤之良華首之老每讌㑹則論難衎衎共求¶
政化詳覽羣言響如振玉期門羽林介胄之士悉通孝¶
經博士議郎一人開門徒衆百數化自聖躬流及蠻荒¶
匈奴遣伊秩訾正大車渠來入就學　章帝元和二年¶
五月賜博士員弟子在大學者布人三疋令郡國上明¶
經者口十萬以上五人不滿十萬三人　和帝永元十¶
<pb:KR3k0055_WYG_165-15b>¶
二年三月賜博士員弟子在大學者布人三疋　安帝¶
延光三年三月祀孔子及七十二子於闕里壬戍還京¶
師幸太學　順帝即位翟酺為將作大匠六年九月繕¶
起太學上言孝文始置五經博士武帝大合天下之書¶
孝宣論六經於石渠學者滋盛光武中興起大學博士¶
舍内外講堂諸生横卷為海内所集明帝時辟雍始成¶
欲毁太學太尉趙熹以爲太學辟雍皆宜兼存故並傳¶
至今而頃頹廢至為園採芻牧之處宜更修繕誘進後¶
<pb:KR3k0055_WYG_165-16a>¶
學帝從之乃以永建六年繕起太學更拓房室學者為¶
酺立碑銘於學云　陽嘉元年七月以太學新成試明¶
經下第者補弟子増甲乙科員各十人　原質帝本初¶
元年詔大將軍以下至六百石悉遣子弟就學每春秋¶
輒於郷射月一㑹有勸勉進用之端於是遊學者増至¶
三萬餘生自本初後二十四年髙生皓首見㧞者少桓¶
帝建和初詔諸學生課試補官元嘉二年詔曰書生汝¶
南胡憲陳留恭幸爽或六十以下常以月朔㑹辟雍垂¶
<pb:KR3k0055_WYG_165-16b>¶
白安貧童子潁川王通經拜太子舍人因試憲等補郎¶
舍人後皆限六十以上七十以下年有増減不應得試¶
(易凡天地之數五十有五此所以成變/化令五十在試科是應天地之數也)永壽二年復課¶
試諸生補郎舍人獻帝建安中侍中鮑衡奏按王制立¶
大學小學自王太子以下皆教以詩書而升之司馬謂¶
之賢者任之以官故能致刑措之盛立太平之化也今¶
學博士並設表章而無所教授兵戎未戢人並在公而¶
學者少可聽公卿一千石六百石子弟在家及將校子¶
<pb:KR3k0055_WYG_165-17a>¶
弟見為郎舍人皆可聽詣博士受業其髙才秀達學通¶
一藝太常為作品式從之(晉摯虞決疑云漢初置博士/而無弟子後置弟子五十人)¶
(與博士俱共習禮儀又增/滿五百人漢末至數千人)　増獻帝初平四年十月太¶
學行禮車駕幸永福城門臨觀其儀賜博士以下有差¶
　原魏文帝黄初五年立太學於洛陽時慕學者始詣¶
大學為門人滿二歲試通一經者稱弟子不通一經罷¶
遣弟子滿二歲通二經者補文學掌故滿三歲試通三¶
經者擢髙第為太子舍人舍人滿二歲試通四經者擢¶
<pb:KR3k0055_WYG_165-17b>¶
其髙第為郎中郎中滿二歲能通五經者擢髙第隨才¶
敘用每試不通者各隨後軰復試試通如前補用　増¶
成帝陽朔二年詔曰古之立太學將以傳先王之業流¶
化於天下也儒林之官四海淵源宜皆明於古今温故¶
知新通達國體故謂之博士否則學者無述焉為下所¶
輕非所以尊道德也工欲善其事必先利其器丞相御¶
史其與二千石中二千石雜舉可充博士位者卓然可¶
觀　太和二年詔曰尊儒貴學王教之本也其髙選博¶
<pb:KR3k0055_WYG_165-18a>¶
士才任侍中常侍者申勅郡國貢士以經學為先　四¶
年詔曰世之質文隨教而變兵亂以來經學廢絶後生¶
進趣不由典謨豈訓導未洽將進用者不以德顯乎其¶
郎吏學通一經才任牧民博士課試擢其髙第者亟用¶
其浮華不務道本者皆罷退之　劉馥正始中上疏曰¶
黄初以來崇立太學二十餘年成者蓋寡由博士選輕¶
諸生避役髙門弟子恥非其倫學者有名而無實設教¶
而無功宜髙選博士取行為人表經任人師者掌教國¶
<pb:KR3k0055_WYG_165-18b>¶
子依遵古法使二千石以上子孫年十五皆入大學明¶
制黜陟　魏志王肅傳自初平之元至建安之末天下¶
分崩人懐苟且紀綱既衰儒道尤甚至黄初元年之後¶
新主乃復始掃除太學之灰炭補舊石碑之缺壞備博¶
士之員録依漢甲乙以考課申告州郡有欲學者皆遣¶
詣太學太學始開有弟子數百人至太和青龍中中外¶
多事人懷避就雖性非解學多求詣太學太學諸生有¶
千數而諸博士率皆麤疎無以教弟子弟子本亦避役¶
<pb:KR3k0055_WYG_165-19a>¶
竟無能習學冬來春去歲歲如是正始中有詔議圜丘¶
普延學士時郎官及司徒領吏二萬餘人雖復分布見¶
在京師者尚且萬人而應書與議者略無幾人又是時¶
朝堂公卿以下四百餘人其能操筆者未有十人多皆¶
相從飽食而退嗟夫學業沉隕乃至於此是以區區私¶
心常貴乎數公者各處荒亂之際而能守志彌篤者也¶
(數公謂董遇賈洪邯鄲淳薛夏/隗禧蘇林樂詳等七人為儒宗)　原晉武帝初太學生¶
三千人太始八年有司奏太學生七十餘人才任四品¶
<pb:KR3k0055_WYG_165-19b>¶
聽留詔曰已試經者留之大臣子弟堪受教者令入學¶
其餘遣還郡國咸寧二年起國子學(法周禮國子貴游/子弟國子受教於)¶
(師者/也)惠帝元康三年以人多猥雜欲辨其涇渭於是制¶
立學官品第五品以上得入國學　増王導上書曰自¶
頃皇綱失統頌聲不興將二紀矣先進忘揖讓之容後¶
生惟金鼓是聞干戈日尋爼豆不設先王之道彌逺非¶
所以端本靖末也今若擇朝之子弟並入於學選明博¶
修禮之士而為之師化成俗定莫尚於斯帝從之征南¶
<pb:KR3k0055_WYG_165-20a>¶
將軍戴邈言庠序廢宜向道崇儒以勵風化瑯琊王從¶
之始立大學　原東晉元帝時太常賀循上言尚書被¶
符經置博士一人又多故歴紀儒道荒廢學者能兼明¶
經義者少且春秋三傳俱出聖人而義歸不同自前代¶
通儒未有能通得失兼而學之者也况今學義甚頹不¶
可令一人緫之今宜周禮儀禮二經置博士二人春秋¶
三傳置三人其餘則經置一人合八人太常車𦙍上言¶
按三漢舊事博士之職惟舉明經之士遷轉各以本資¶
<pb:KR3k0055_WYG_165-20b>¶
初無定班魏及中朝多以侍中常侍儒學最優者領之¶
職雖不同漢氏盡於儒士之用其揆一也今博士八人¶
愚謂宜依魏氏故事擇朝臣一人經學最優者不繫位¶
之髙下常以領之毎舉太常共研厥中其餘七人自依¶
常銓選太興初欲脩立學校惟周易王氏尚書鄭氏古¶
文孔氏毛詩周官禮記論語孝經鄭氏春秋左傳杜氏¶
服氏各置博士一人其儀禮公羊榖梁及鄭易皆省不¶
置博士(太常荀崧上疏曰昔武皇帝崇儒術以賈馬鄭/杜服孔王何之徒章句傳注衆家之學置博士)¶
<pb:KR3k0055_WYG_165-21a>¶
(十九人二十州之中師徒相傳學士如林猶選張華劉/實居太常之官以重儒教伏聞節省之制皆三分置二)¶
(博士舊員十有九人今五經合九人準古計今猶未中/半九人以外猶宜増置周易有鄭氏注其書根源誠可)¶
(深惜儀禮所謂曲禮也鄭元於禮特明皆有證據昔周/之衰孔子作春秋左丘明子夏造膝親受孔子没丘明)¶
(撰其所聞為之傳微辭妙旨無不精究公羊髙親受子/夏立於漢朝多可採用穀梁赤師徒相傳諸所發明或)¶
(是左氏公羊不載亦足有所訂正臣以為/宜各置一人以傳其學遇王敦難不行)孝武帝太元¶
初於中堂立行太學於時無復國子生置太學生六十¶
人國子生權銓大臣子孫六十人事訖罷(其國子生見/祭酒國子單)¶
(衣角巾執經一/卷以代手板)自穆帝至孝武並以中堂為太學太元¶
<pb:KR3k0055_WYG_165-21b>¶
九年尚書謝石請興復國學以訓胄子頒下州郡普脩¶
卿校帝納其言明年選公卿二千石子弟生増造廟房¶
屋百五十五間而品課無章君子恥與其列國子祭酒¶
殷茂上言臣聞舊制國學生皆取冠族華胄比列皇儲¶
而中混雜蘭艾遂令人情恥之詔雖褒納竟不施行¶
増袁瓌成帝咸康三年上疏曰若得給其宅地備其學¶
徒博士僚屬粗有其官則臣之願也疏奏成帝從之國¶
學之興自瓌始　原宋武帝詔有司立學未就而崩文¶
<pb:KR3k0055_WYG_165-22a>¶
帝元嘉二十年立國學二十七年廢明帝太始中初置¶
總明觀祭酒一人有元儒文史四科科置學士十人¶
増通鑑元嘉十五年豫章雷次宗好學隠居廬山尤明¶
三禮毛詩以處士召至建康為開館於雞籠山聚徒教¶
授置生百餘人帝雅好文藝十六年使丹陽尹何尚之¶
立元學太子率更令何承天立史學司徒參軍謝元立¶
文學并次宗儒學為四學帝數幸次宗學館令以巾褠¶
侍講資給甚厚又除給事中不就久之還山又築室於¶
<pb:KR3k0055_WYG_165-22b>¶
鍾山西為招隱館使為太子諸王講自華林東門入延¶
賢堂就業時國子學未立朱膺之庾蔚之並以儒學監¶
總諸生　原齊髙帝建和四年詔立國學置學生可五¶
十人取王公以下子孫年十五以上二十以下家去都¶
二千里為限帝崩乃以國諱廢學武帝永明三年詔立¶
學乃省總明觀召公卿以下子弟置生二百二十人其¶
年秋中悉集東昏侯永元初詔依永明舊事廢學時有¶
司奏國學太學兩存焉(領國子助教曹思文上表曰古/之建國君人者必教學為先將)¶
<pb:KR3k0055_WYG_165-23a>¶
(以節其邪情化人成俗今制書旣下而廢學先聞將恐/觀國之光有所闕也若有國諱宜廢昔漢武立學爰洎)¶
(元始百餘年中未嘗暫廢其間豈無國諱永明以德太/子故廢斯非古典尋國之有學本以興化致理故記云)¶
(天子出征受命於祖受成於學今之國學即古之太學/天子入國學以行禮也太子入國學以讓齒也太學之)¶
(與國學斯是晉代殊其士庶異其貴賤耳然貴賤士庶/皆須教國學太學兩存之也時立學太尉王儉復依晉)¶
(代國子生單衣角/巾執經代手板也)　増宣武時復詔營國學樹小學於¶
四門大𨕖儒生以為小學博士員四十人雖黌宇未立¶
而經術彌顯時天下承平學業大盛故燕齊趙魏之間¶
横經著録不可勝數大者千餘人小者猶數百州舉茂¶
<pb:KR3k0055_WYG_165-23b>¶
異郡舉孝廉對揚王庭每年逾衆　梁武帝天監四年¶
置五經博士各一人又置胄子律博士　五年置集雅¶
館以招逺學　又詔皇太子及王侯之子年在從師者¶
皆入學幸國子學策試胄子賜訓授之司各有差　陳¶
天嘉以後稍置學官雖博延生徒成業蓋寡其所採掇¶
蓋亦梁之遺儒　齊時師保凝丞皆賞勲舊國學博士¶
徒有虚名惟國子一學生徒數十人耳胄子以通經進¶
仕者惟博陵崔子發廣平宋游卿而已　周武帝保定¶
<pb:KR3k0055_WYG_165-24a>¶
三年幸太學以太傅燕公于謹為三老而乞言焉天和¶
九年詔諸胄子入學但束修於師不勞釋奠釋奠者學¶
成之祭自今永以為式　原隋文帝開皇中國子寺不¶
𨽻太常自前代皆屬太常也　増煬帝即位後開庠序¶
國子郡縣之學盛於開皇之初徴辟儒生逺近畢至使¶
相與講論得失於東都之下納言定其差次以奏聞於¶
時舊儒多已凋亡惟信都劉士元河間劉光伯拔萃出¶
𩔖學通南北博極今古後生鑚仰諸經義疏縉紳咸宗¶
<pb:KR3k0055_WYG_165-24b>¶
師之旣而外事四夷戎馬不息師徒怠散盗賊羣起方¶
領矩歩之徒亦轉死溝壑經籍湮没於灰燼矣　原唐¶
貞觀五年太宗數幸國學遂増築學舍千二百間國學¶
太學四門亦増生員其書算各置博士凡三千二百六¶
十員其屯營飛騎亦給博士授以經業無何髙麗百濟¶
新羅髙昌吐蕃諸國酋長亦遣子弟請入國學之内八¶
千餘人國學之盛近古未有置𢎞文館於上臺生徒三¶
十人置崇文館於東宮生徒二十人(皆以皇族緦麻以/上親皇太后皇后)¶
<pb:KR3k0055_WYG_165-25a>¶
(大功以上親散官一品中書門下平章事六尚書功臣/身食實封者京官職事正三品供奉官三品子孫京官)¶
(職事從三品中書黄門侍/郎子孫為之並尚書省補)西京國子監領六學(生徒皆/尚書省)¶
(補/)一曰國子學生徒三百人(分習五經一經六十人以/文武官三品以上及國公)¶
(子孫從二品以/上之曽孫為之)二曰太學生徒五百人(每一經百人以/四品五品及郡)¶
(縣公子孫及從三/品之曽孫為之)三曰四門學生徒千三百人(分經之/制與大)¶
(學同其五百人以六品七品及侯伯子男之/子為之其八百人以庶人之俊造者為之)四曰律學¶
生徒五十人(取年十八以上二十五以下以八品/九品子孫及庶人之習法令者為之)五曰¶
書學生徒三十人(以習文字/者為之)六曰算學生徒三十人(以/習)¶
<pb:KR3k0055_WYG_165-25b>¶
(計數者/為之)凡二千二百一十人州縣生徒有差凡諸學皆¶
有博士助教授其經藝每歲仲冬郡縣館監課試其成¶
者長吏㑹屬寮設鄉飲之禮　増髙宗龍朔二年東都¶
置國子監明年以書學𨽻蘭臺算學𨽻秘閣律學𨽻詳¶
刑　中宗神龍二年勅學生在學各以長幼為序初入¶
學皆行束修之禮禮於師國子太學各絹三匹四門學¶
絹二匹俊士及律書算學州縣各絹一匹皆有酒脯其¶
束修三分入博士二分助教　詔宗室三等以下五等¶
<pb:KR3k0055_WYG_165-26a>¶
以上未出身願宿衞及任國子生其學業成而堪貴者¶
宗正寺試送監舉如常法三衞番下有願入學者聽附¶
國子監太學及律館習業藩王及可汗子孫願入學者¶
附國子學讀書　明皇開元五年始令郷貢明經進士¶
見訖國子監謁先師學官開講問義有司為設食清資¶
五品以上官及朝集使皆往閱禮　七年又令𢎞文崇¶
文國子生季一朝參又敕州縣學生年二十五以下八¶
品子若庶人以二十一以下通一經及未通經而聰悟¶
<pb:KR3k0055_WYG_165-26b>¶
有文詞史學者入四門學為俊士即諸州貢舉省試不¶
第願入學者聽　天寶十二載敕天下罷卿貢舉人不¶
由國子及郡縣學者勿舉選代宗廣德二年詔曰古¶
者設太學教胄子雖年穀不登兵革或動而爼豆之事¶
不廢頃年戎車屢駕諸生輟講宜追學生在館習業度¶
支給厨米　國子監成以魚朝恩行内侍監判國子監¶
事中書舍人常衮言成均之任當用名儒不宜以宦者¶
領之不聽命宰相以下送朝恩上　憲宗元和二年置¶
<pb:KR3k0055_WYG_165-27a>¶
東都監生一百員自天寶後學校益廢生徒流散永泰¶
中雖置西監生而館無定員於是始定生員西京國子¶
館生八十人太學七十人四門三百人廣文六十人律¶
館二十人書算館各十人東都國子館十人太學十五¶
人四門五十人廣文十人律館十人書館三人算館二¶
人　後唐天成三年正月中書門下奏以祭酒之資歴¶
朝所貴爰從近代不重此官况屬聖朝方勤庶政須𢎞¶
雅道以振時風望令宰臣一員兼判國子祭酒敕宜令¶
<pb:KR3k0055_WYG_165-27b>¶
宰臣崔協兼判其年八月十一日宰臣兼判國子祭酒¶
崔協奏請國子監每年祗置監生二百員候解送至十¶
月三十日滿數為定又請頒下諸道州府各置州學如¶
有郷黨備諳文行可舉者録其事實申監司方與解送¶
但一身就業不得影庇門户兼太學書生亦依此例不¶
得因此便取公牒輒免本户差役又每年於二百人數¶
内不繫時節有投名者先令學官考試校其學業深淺¶
方議收補姓名敕宜依　宋初増修國子監學舍修餙¶
<pb:KR3k0055_WYG_165-28a>¶
先聖十哲像畫七十二賢及先儒二十一人像於東西¶
廊之板壁　仁宗慶歴二年侍講王洙言國子監每科¶
塲詔下許品官子弟試藝給牒充廣文太學律學三館¶
生或至千餘人即隨秋試及科塲罷則生徒散歸考官¶
倚席若此但為游士寄應之所殊無國子肄習之法國¶
子監詳定請自今試補學生聽讀五百日方許取解又¶
國子監惟七品以上子孫試補八品以下至庶人子弟¶
不與致容僞妄請倣唐制立四門學示國家育才之廣¶
<pb:KR3k0055_WYG_165-28b>¶
詔可　四年判監王拱辰等言首善自京師漢太學二¶
百四十房千八百餘室生徒三萬人唐學舍亦千二百¶
間今國子監才二百楹不足以容學者請以錫慶院爲¶
太學從之明年三司言更造錫慶院乏財費多乃復以¶
太學為錫慶院　皇祐末以胡瑗為國子監講書專管¶
勾太學數年進天章閣侍講猶兼學正瑗在學時每公¶
私試罷掌儀率諸生㑹於首善令雅樂歌詩乙夜乃散¶
諸齋亦自歌詩奏琴瑟聲徹於外瑗在湖學教法最¶
<pb:KR3k0055_WYG_165-29a>¶
備始建太學有司請下湖學取瑗之法以為太學法至¶
今爲著令　神宗熙寧元年増太學生員慶歴中嘗置¶
内舍生二百人至是又増置一百尋詔以九百人爲額¶
　四年侍御史鄧綰言國家治平百餘年雖有國子監¶
僅容釋奠齋庖而生員無所容至於太學未嘗營建止¶
假錫慶院廊廡數十間生員纔三百人請以錫慶院爲¶
太學仍修武成王廟爲右學乃詔盡以錫慶院及朝集¶
院西廡建講書堂四諸生齋舍官掌事者直廬略具自¶
<pb:KR3k0055_WYG_165-29b>¶
主判官外益至直講總而爲十員率二員共講一經委¶
中書選差或主判官奏舉生員釐爲三等初入學為外¶
舍外舍升内舍内舍升上舍上舍員以百内舍二百外¶
舍不限員各以其經從所講官受學月考試舉業優等¶
上中書其正録學諭以上舍生爲之經各二員學行卓¶
異者主判直講復保上中書審察奏除官先有職掌者¶
已受官仍與舊職俟直講教授有闕次第選用　哲宗¶
元祐六年岑象求等言國學設師生而禁其謁見無從¶
<pb:KR3k0055_WYG_165-30a>¶
叩問禮部詳度許從長貳請益仍立講訓考課之式私¶
試旣不鎖宿則是日講說亦不廢　徽宗崇寧元年命¶
將作少監李誡即城南門外相地營建外學是爲辟雍¶
蔡京又奏古者即内外皆有學周成均蓋在邦中而黨¶
庠遂序則在國外臣親承聖詔天下皆興學貢士即國¶
南建外學以受之俟其行藝中率然後升諸太學凡此¶
聖意悉與古合今上其所當行者太學專處上舍内舍¶
而外學則處外舍生太學上舍本額一百人内舍二百¶
<pb:KR3k0055_WYG_165-30b>¶
人今貢士盛集欲増上舍至二百人内舍六百人外舍¶
三千人外學爲四講堂百齋齋列五楹一齋可容三十¶
人士初貢至皆入外學經試補入上内舍始得進處太¶
學太學外舍亦令出居外學俟學成奏行之其勅令格¶
式悉用太學見制國子祭酒總治學事外學官屬司業¶
丞各一人稍減太學博士正録員歸外學仍増博士為¶
十員正録爲五員學生充學諭者十人直學二人俟貢¶
士至為之置諸王宮大小學教授立考選法　詔取士¶
<pb:KR3k0055_WYG_165-31a>¶
皆從學校三舍廢科舉法　大觀三年提舉淮東常平¶
徐畈言蔭補入官人須𨽻學及一年不犯上三等罰方¶
許就銓試嘗再入等即免銓試公私試嘗為第一人比¶
銓試推恩從之　髙宗建炎初詔即駐蹕所置國子監¶
立博士二員以隨駕之士三十六人爲監生　十三年¶
始建太學置祭酒司業各一員博士三員正録各一員¶
養士七百人上舍生三十員内舍生百員外舍生五百¶
七十員凡諸道住本貫學滿一年三試中選不犯第三¶
<pb:KR3k0055_WYG_165-31b>¶
等以上罰或雖不住學而曽兩預釋奠及齒於郷飲酒¶
者聽取應充弟子員是歲秋季始開補就試者五千人¶
自後春秋兩補三舍舊法凡四百十條紹興重修視元¶
豐尤密　王㬇知臨安府括民間冐占白地錢歲入十¶
二萬緡有奇爲太學養士之費　孝宗隆興三年黄倫¶
以兩優釋褐自紹興建學至是始有兩優用崇寧恩例¶
授承務郎國子録　光宗紹熙三年禮部侍郎倪思請¶
混補以徠多士詔兩省臺諌可否於是禮部尚書趙汝¶
<pb:KR3k0055_WYG_165-32a>¶
愚等合奏曰伏奉詔書講論混補之法蓋有根本之論¶
稍師古始而言我國家恢儒右文列聖一揆内自京師¶
外至郡縣皆有學慶歴以後文物彬彬幾與三代同風¶
迨至崇寧創行舍法誠得黨庠遂序之遺意故一時學¶
者粗知防檢非冠帶不敢行於道路遇郷曲之長及學¶
校之職則歛容而避之習俗誠美矣而其失也在於專¶
習經義崇尚老莊廢黜春秋絶滅史學又罷去科舉遂¶
使寒酸之士進取無他途事理俱違旋行廢革炎祚中¶
<pb:KR3k0055_WYG_165-32b>¶
興始建太學於行都行貢舉於諸郡然奔競之風勝忠¶
信之俗違亦惟榮辱升沉皆不由乎學校至於德行道¶
藝惟取決於糊名茍爲雕篆之文無復進修之志視庠¶
序如傳舍目師儒如路人季考月書盡成文具臣請逺¶
稽古制近酌時宜不煩朝廷建官不勞有司増費惟重¶
教官之選仍假守貳之權倣舍法以育才因大比而取¶
士考終塲之數定所貢之員期以次年試於太學庶幾¶
士修實行不事虚文漸復淳風仰禆大化有三舍之利¶
<pb:KR3k0055_WYG_165-33a>¶
而無三舎之害其諸州教養課試升貢之法下有司條¶
上思議遂寢時朱熹門人或問三舎法如何熹曰欠去¶
根頭理㑹若太學無非望之恩又於鄉舉額窄處増之¶
則人自安郷里矣　寧宗慶元二年以國子生員多僞¶
濫制自今職事官期親釐務官子孫乃得試補凡監學¶
生皆給綾牒若告謁在外遇科舉則試於漕司　元太¶
宗六年以馮志常為國子學總教命侍臣子弟十八人¶
入學　世祖至元八年正月始下詔立京師蒙古國子¶
<pb:KR3k0055_WYG_165-33b>¶
學教習諸生於隨朝蒙古漢人百官選子弟俊秀者入¶
學然未有員數　至元十四年立國子學而定其制設¶
博士通掌學事分教三齋凡讀書必先教經小學論語¶
孟子大學中庸次及詩書禮記周禮春秋易博士助教¶
親授句讀音訓正録伴讀亦以次而傳習之次之抽簽¶
令諸生復說其功課對屬詩章經解史評則博士出題¶
生員具稿先呈助教俟博士旣定始録附課簿以憑考¶
校　至順二年制舉童子皆以天資頴悟超出兒軰或¶
<pb:KR3k0055_WYG_165-34a>¶
能黙誦經文書寫大字或能綴緝辭章講說經史並令¶
入國子學教育之惟張泰山尤精篆籕陳元麟能通性¶
理葉留耕問以四書大義則對曰無過事父母能竭其¶
力事君能致其身時人以逺大期之　原班彪奏曰臣¶
聞師曰太學明堂辟雍者禮樂之府詩書之林也　増¶
三輔舊事曰漢太學在長安門東書社門立五經博士¶
員弟子萬餘人學中有市有獄光武東遷學乃廢　黄¶
圗曰禮小學在公宮之南太學在城南就陽位也去城¶
<pb:KR3k0055_WYG_165-34b>¶
七里王莽為宰衡起靈臺作長安門宮南去提三百歩¶
起國學於郭内之西南為博士之宮寺門北出正於其¶
中央為射宮門西出殿堂南嚮爲牆選士肄射於此中¶
此之外為博士舍三十區周環之此之東為長滿倉北¶
為㑹市但列槐樹數百爲隧無牆屋諸生朔望㑹此市¶
各持其郡所出貨物及經書傳記笙磬樂相與買賣雍¶
雍揖讓或論說槐下其東為太學宮寺門南出置令丞¶
吏詰奸宄理詞訟五博士領弟子員三百六十六經三¶
<pb:KR3k0055_WYG_165-35a>¶
十博士弟子萬八百人主事髙弟侍講各二十四人學¶
士同舍行無逺近皆隨檐雨不塗足暑不暴首　司馬¶
氏曰易曰君子多識前言往行以畜其德孔子曰辭達¶
而已矣然則史者儒之一端文者儒之餘事至於老莊¶
虚無固非所以為教也夫學者所以求道天下無二道¶
安有四學哉　東坡蘇氏曰學莫盛於東漢士數萬人¶
嘘枯吹生自三公九卿皆折節下之三府辟召常出其¶
中其取士議政可謂近古然卒為黨錮之禍何也曰此¶
<pb:KR3k0055_WYG_165-35b>¶
王政也王者不作士自以其私意行之於下禍敗固宜¶
　致堂胡氏曰東晉請建學校者惟戴邈與袁馮三君¶
子懇懇言之而終不能革清談之俗還孔孟之教任是¶
責者其庾亮乎　朱子大學章句序曰人生八歲則自¶
王公以下至於庶人之子弟皆入小學而教之以洒掃¶
應對進退之節禮樂射御書數之文及其十有五年則¶
自天子之元子衆子以至公卿大夫元士之適子與凡¶
民之俊秀皆入大學而教之以窮理正心脩已治人之¶
<pb:KR3k0055_WYG_165-36a>¶
道此又學校之教大小之節所以分也¶
　　太學二¶
原右學(殷/制)　東膠(周/制)　學官(漢立太/學之官)　書府　教胄子¶
(虞書帝曰䕫命汝典樂/教胄子注胄子國子也)　糾學士(通典東膠所/以糾收學士)　養儁¶
德(魏文侯孝經傳曰太學中學/也庠言養也所以養儁德也)　示敬道(學記曰太學/始教皮弁祭)¶
(菜示敬/道也)　博士掌教(劉馥疏曰宜髙選博士取行爲/人表經任人師者掌教國子)¶
師氏詔王(詳學/一)　教學為先(古者建國/教學為先)　入學以齒(皆/以)¶
(長幼為序不/以尊卑為差)　承師問道(詳大戴禮/見學一)　化民成俗(詳學/一)¶
<pb:KR3k0055_WYG_165-36b>¶
　増教養(周禮保氏掌諫王惡而養/國子以道乃教之六藝)　論說(禮記大司/成論說在)¶
(東/序)　光武立學(東觀漢記光武/五年初起太學)　裴頠刻經(晉惠帝時/裴頠奏脩)¶
(太學刻/寫石經)　三代學(孟子曰夏曰校殷曰序/周曰庠學則三代共之)　四代學(見/禮)¶
(記詳/學一)　漢設學(漢室龍興開設學校/旁求儒雅以闡大猷)　唐廣學(太宗廣/學舎千)¶
(三百/區)　補弟子(後順帝紀/詳學一)　増遊學(順帝感翟酺之言/乃更脩黌宇凡所)¶
(造搆二百四十房千八百五十/室自是遊學增盛至三萬餘人)　圜橋門(詳學/一)　祭瞽¶
宗(詳學/一)　營國子監(建隆三年始營國子監置學舍詔/有司増脩祠宇塑繪先聖先儒之)¶
(像車駕/臨幸)　廣錫慶院(慶歴四年王拱辰言國子監才二/百楹制度狹請以錫慶院為太學)¶
<pb:KR3k0055_WYG_165-37a>¶
　(葺講殿備/乗輿臨幸)　原傳習雅言　討論大義　揚先儒之風¶
　　知要道之善　旣闡文眀之教咸五登三　將令儒¶
　學之徒聞一知十¶
　　　太學三¶
　原銘後漢李尤太學銘曰漢遵禮典崇興六藝修周之¶
　禮掃秦之弊褒建儒宮廣置異記開延學者勸以爵位¶
　増表宋蘇軾賀駕幸太學表輦回原廟旣崇廣孝之風¶
　幄次儒宮復示右文之化禮行一日風動四方臣聞五¶
<pb:KR3k0055_WYG_165-37b>¶
　學之臨三代所共蓋天子不敢自聖而盛德必有達尊¶
　在漢永平始舉是禮雖臨雍拜老有先王之規而正坐¶
　自講非人主之事豈如允哲退託不能奠爵伏興意黙¶
　通於先聖横經問難言各盡於諸儒恭惟皇帝陛下文¶
　武憲邦聰明齊聖大度同符於藝祖至仁追配於昭陵¶
　爰舉舊章以興盛節臣早塵法從久侍經幃永矣馳誠¶
　想聞合語於東序斐然作頌行觀獻馘於西戎¶
御定淵鑑𩔖函卷一百六十¶
