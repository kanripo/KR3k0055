# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.842859
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR3k0055_WYG_132-1a>¶
　欽定四庫全書¶
御定淵鑑𩔖函卷一百二十七¶
　　政術部六(徳感/)　(公正/)¶
　　　德感一¶
　原縣獨不雹　鄒獨無灾(東觀漢記韓稜為下邳令/  會稽鄭宏為鄒縣令)¶
　化及鳥獸　山無豺狼(後漢魯恭為中牟蝗不犯境一/異也化及鳥獸二異也  捜神)¶
　(記王業為/荆州刺史)　荆州三虎　日南雙鴈(抱朴子曰王業卒/荆州白虎三頭匍)¶
　(匐於轜車鴈交州記/昔日有雙  随太守)　兎棲牀下　鳩巢屋上(漢書譚/儒為東)¶
<pb:KR3k0055_WYG_132-1b>¶
　(郡守恤孤老雉兎棲牀下/  益部景毅為白水令)　鸞鳥至學宮　鳳凰集境¶
　内(東觀漢記王阜為重泉令/吏民向化  荀藐詳徳化)　牛入界逃疾　虎出境¶
　渡江(東觀漢記建武十六年四方牛大疫臨淮獨不/隣郡人多牽牛入界  後漢宋均事詳太守)¶
　增箝乗馬　笞泥龍(冊府元龜曰周徐台符晉末為翰/林學士契丹之䧟中原也竄身南)¶
　(歸初台符所乘馬好嘶鳴及露宿草中雖胡騎連羣經/其左右而馬若箝其口然行至漢地即嘶鳴如故人以)¶
　(為積善之所感也無又曰周李元懿為青州北/海縣令泥龍求雨  應笞龍責之即日雨足)　獲甘¶
　澤　生穭穀(冊府元龜曰田仁會永徽初為郢州刺史/時亢旱自暴祈禱竟獲甘雨百姓歌之曰)¶
　(父母育我田使君精誠為人上天聞稼又曰馬燧為懷/州刺史兵亂之後其夏大旱人失耕  燧乃務修教化)¶
<pb:KR3k0055_WYG_132-2a>¶
(収瘞暴&KR0487;去其煩苛/其秋界中生穭榖)　日青暈　月赤眀(太平御覽曰/政昇平則日)¶
(黄中而青暈頌又曰政太平/則月多耀政  平則赤明)　鱷魚盡徙　蝗蟲不食¶
(唐書曰韓愈遷潮州刺史既視事詢吏民疾苦皆曰郡/西湫有鱷魚卵而化其長數丈食民畜産将盡愈令判)¶
(官秦濟以一豚一羊投湫水祀之夕有暴風雷起於湫/中湫水盡涸徙於西六十里自是潮無鱷魚患  冊府)¶
(元龜曰李紳為汴州節度使蝗蟲/入界不食田苖文宗賜詔書褒之)　放蛇歸牀　飛蝗¶
避境(齊書曰虞愿為晉安太守郡出蚺蛇膽可為藥有/餉者愿放之二十餘里一夜蛇還歸牀下復送十)¶
(里經宿還復故處愿更送遲明乃復歸考冊府元龜曰/晉趙賡為壽張令髙祖天福四年詔賡  滿之後量留)¶
(一年以飛蝗/避境故也)　竟免為害　必當無患(冊府元龜曰歸/崇敬大歴中充)¶
<pb:KR3k0055_WYG_132-2b>¶
(冊立新羅王使至海中流波濤迅急舟船壞漏舟人請/以小艇避祸崇敬曰舟人數百我何獨濟逡廵波濤稍)¶
(息竟免為害師又曰改希堯初仕晉使於吴越及泛海/風濤暴起檝  相顧失色希堯謂左右曰吾平生履行)¶
(不欺暗室天鑒豈無汝等但以/我為托必當無患言訖而風止)　鹿夾轂行　虎低頭¶
伏(漢書曰鄭宏勤行徳化随車致雨白鹿方道夾轂而/行宏怪問主簿黄國賀曰聞三公車旛畫象鹿明府)¶
(其為相乎虎錦繡萬花谷曰童恢為不其令民嘗為虎/所害獲二  恢呪虎曰王法殺人者死若是殺人者當)¶
(服罪自知非者當號呼稱寃一虎低/頭閉目其一鳴吼自奮遂放去之)　螟螣消亡　樹¶
木茂盛(鄭康成箋詩曰螟螣之屬盛陽氣贏則生之今/明君為政田祖之神不受此害持之付與炎火)¶
(使自消亡樹又曰天既顧文王乃和其國之風/雨使其山  木茂盛言非徒養其民人而已)　蒿堪¶
<pb:KR3k0055_WYG_132-3a>¶
為宮　物生於野(竹書紀年曰周徳既隆草木茂盛蒿/堪為宮因名蒿室  冊府元龜曰後)¶
(唐袁象先唐末為陳州刺史州大水民飢有/物生於野形𩔖葡萄其實可食貧民頼焉)　其精畢¶
至　見效可信(鶡冠子曰鳳凰者鶉火之禽陽之精也/麒麟者元枵之獸隂之精也萬民者徳)¶
(之精也徳能致之其精畢至見漢書李尋傳曰/致治感隂陽猶鐵炭之低昻  效可信者也)　璚英¶
朱草　甘露醴泉(焦氏易林曰璚英朱草仁政得/道  又曰甘露醴泉太平機關)　麞¶
為麒麟　鵠為鳳凰(論衡曰或時太平氣和麞為麒麟/鵠為鳳凰因故氣性随時變化豈)¶
(必有常/𩔖哉)　黄霸潁川集鳳凰　秦彭山陽有麒麟(漢書/曰黄)¶
(霸外寛内眀前後八年郡中愈治是時鳳凰神爵數集/郡國潁川尤多  後漢秦彭為山陽太守轉潁川太守)¶
<pb:KR3k0055_WYG_132-3b>¶
(仍有鳳凰麒麟嘉禾/甘露之瑞集其郡境)　視明禮修而麟至　思睿信立¶
而虎擾(春秋正義曰視明禮修而/麟至思睿信立而白虎擾)¶
　　徳感二¶
原風不摇條(博物志文王以/太公為灌壇令)　子産治鄭蒺藜不生(梁/冀)¶
(别傳云子産治鄭蒺/藜不生鴟梟不至)　増天氣自正(河上公注老子云/天人相通精氣相)¶
(貫人君清淨/天氣自正)　原以身填堤波稍還却(前漢王尊傳尊/為徐州刺史遷)¶
(東郡太守久之河水盛溢泛浸瓠子金堤尊親執圭璧/使巫䇿祝請以身填金堤因止宿廬居堤上及水盛堤)¶
(瓌吏民皆奔走尊旁立/不動而水波稍却廻還)　増鳯凰來舍(焦氏易林云仁/政不暴鳳凰来)¶
<pb:KR3k0055_WYG_132-4a>¶
(舍/)　原張君為政桑無附枝(詳徳/化)　蝗不入密界(後漢/卓茂)¶
(詳縣/令)　去珠復還(謝承後漢書云/益嘗為合浦令)　蝗不入茂陵(益都/楊銶)¶
(為茂陵令/蝗不入界)　天旱自責應時澍雨(後漢書周暢為緱氏/令天旱自責稽首流)¶
(血云/云)　甘雨即降(桂陽先賢傳云張喜為平興/令天旱積柴自燒甘雨即降)　反風¶
滅火(陳留耆舊傳云劉昆為江陵令/火災昆向天叩頭濡然下雨)　増萬物豐茂(王/逸)¶
(注楚辭云君賢臣忠政令大/中則品庶安寕萬物豐茂)　原甘雨輒澍(謝承後漢/書曰百里)¶
(嵩為徐/州刺史)　蟲飛不集(謝承後漢書曰謝夷吾為壽張令/永平十五年蝗發太山流徙郡國)¶
(薦食五榖過壽/張界飛逝不集)　增搆火自焚(經濟𩔖編云諒輔字漢/儒仕郡為五官掾時夏)¶
<pb:KR3k0055_WYG_132-4b>¶
(大旱太守自出祈禱山川連日雨無降輔乃自暴庭中/積薪柴聚茭茅以自環搆火將自焚未及日中而天雲)¶
(晦合湏㬰澍/雨一郡沾潤)　原蝗蟲消死(捜神記何敝/為無錫令)　增束先生¶
通神明(潛確𩔖書云束晳為廣陵郡累年大旱晢請雨/三日雨澍衆謂晳至誠乃歌曰束先生通神明)¶
　原積薪自焚火起而雨(濟北先賢傳云/戴封為西華令)　蝗飛盡去¶
(濟北先賢傳云/戴封為西華令)　請以身禱雨下滂沛(北海先賢傳云/公沙穆為𢎞農)¶
(令界有螟蟲請以身禱/同雲四集雨下滂沛)　增萬物斯覩(隋書云陽烏垂/曜微藿傾心神)¶
(龍騰舉飛雲觸石聖人在上幽顯/㝠符故稱比屋可封萬物斯覩)　五星若貫珠(初學/記云)¶
(至徳之萌五/星若貫珠)　蠶一年四熟(冊府元龜云唐尹思貞為/青州刺史境内有蠶一年)¶
<pb:KR3k0055_WYG_132-5a>¶
(四熟者黜陟使路敬潛至州見繭/歎曰非善政所致孰能至於此乎)　風濤開霽(又云王/義方以)¶
(與張亮交遊貶儋州吉安丞行至南海酌水而祭為文/曰行愆諸已義負前修長鯨擊水天吴覆舟如因忠獲)¶
(累以孝見尤四維霧廓千里安流時/當盛夏風濤毒蒸既而開霽南渡)　鸜鵒食蝗(又云/漢侯)¶
(益乾祐初為開封尹時楊武雍丘襄邑蝗/益遣人以酒餚致祭二縣蝗為鸜鵒聚食)　嘉禾者仁¶
卉也(太平御覧云王者盛徳則嘉禾生嘉禾者仁卉也/其大盈箱一稃二米國政質則同本而異穎國政)¶
(文則同穎/而異本)¶
　　徳感三¶
增詩唐鄭畋麥穗兩岐詩曰聖慮憂千畝嘉苖薦兩岐¶
<pb:KR3k0055_WYG_132-5b>¶
如雲方表盛成穗忽標竒瑞露縦横滴祥風左右吹謳¶
謡連上苑化日遍平陂史册書堪重丹青畫更宜願依¶
連理樹俱作萬年枝　眀王問大司馬統師至姑蘇久¶
旱霖雨適降詩曰方召佐周宣王師動以天式瞻靈雨¶
降恰在福星前殺氣窮桑海華滋潤芋田山農有謡頌¶
應並凱歌傳¶
增賦唐李程日五色賦曰徳動天鑒祥開日華守三光¶
而效祉彰五色而可嘉驗瑞典之所應知淳風之不遐¶
<pb:KR3k0055_WYG_132-6a>¶
禀以陽精體乾爻於君位昭夫土徳表王氣於皇家¶
錢起泰階六符賦曰考星象之𨇠次探瑞氣之奥源得¶
泰階於前史總六符以為言既出沒以候君徳又熒煌¶
以麗乾元爾其祥徳而發觀瑞而眀徳正則正俗平則¶
平何君王之播理俾品物以咸亨配兩曜以齊美非衆¶
宿之敢爭豈比夫聚彼徳星潁上賢人所感托於箕尾¶
巖間傅說之精　石岑海水不揚波賦曰唐興百三十¶
有四載湛恩溢乎荒外倬五聖之在天奄六合而成大¶
<pb:KR3k0055_WYG_132-6b>¶
赫吾君之光賛敷至道而允泰八狄窮陬而盡懽九夷¶
無逺而不㑹則成周之徳未足雙越裳之来今至再是¶
以四海盡鏡九瀛涵影寫合璧之祥光湛連珠之瑞景¶
湛兮恒清晏兮砥平泊乎無情蕩乎難名如君之道酌¶
焉而不竭象君之徳注焉而不盈所謂皇得一則政能¶
貞海得一則波不驚　潘炎嘉禾合穗賦曰天祚眀徳¶
兮降之嘉生案彼靈篇兮莫之與京脉震土膏且分苗¶
於南畝駟臨天漢爰合穗以西成當元后之歴試表休¶
<pb:KR3k0055_WYG_132-7a>¶
徴於太平不莠不稂實堅實皁引薫風於和氣承湛露¶
於蒼昊生非百里驗管仲之虚詞出異崑山自我皇之¶
所寳唐叔得之而合穎周成得之以充箱雙米一稃稱¶
之表異孤莖六穂頌以非常今也尤盛居然允臧轉風¶
而屢騰佳氣就日而交見祥光　四靈賦曰於惟聖人¶
志氣如神百物自化四靈薦臻夫其時然後動動而斯¶
中叶休明之徳邁川岳之貢負圗騰大河之龍銜詔引¶
丹穴之鳳介蟲稱長將開奥以應期肉角為仁示有武¶
<pb:KR3k0055_WYG_132-7b>¶
而不用非夫天子睿哲黎元底寧惠化廣被品物流形¶
則何能光有九土克擾四靈¶
增頌眀宋濓膏露頌曰上帝降康甘露之瀼於粲其英¶
布於下方其祥伊何靈氣孔多有甘者液載仁惟澤天¶
地相合鴻休翕聚厭厭浥浥紛紛密密如卿之雲如景¶
之星如日之垂輪冲和氤氲以文我太平¶
增行狀唐楊烱中書令汾隂公薛振行狀曰在饒州六¶
年以仁明馭下鄱陽北岡上忽生芝草一株郡人以為¶
<pb:KR3k0055_WYG_132-8a>¶
仁政所感共起一舍號曰芝亭¶
增傳眀陳敬宗尚書王文安公傳曰公諱英字時彦上¶
遣公賫香幣徃祀南鎮以禳民癘時浙間久旱公至紹¶
興大雨水深二尺灌獻之夕雨止星見明日又大雨田¶
野沾足人皆喜曰此侍郎雨也¶
增說唐韓愈猫相乳說曰司徒北平王家猫有生子同¶
日者其一母死焉有二子飲於死母母且死其鳴吚吚¶
其一方乳其子若聞之起而若聼之走而若救之銜其¶
<pb:KR3k0055_WYG_132-8b>¶
一置其棲又徃如之反而乳之若其子然噫亦異之大¶
者夫猫畜也非性於仁義者也其感於所畜者乎北平¶
王牧人以康罸罪以平理隂陽以得其宜國事既畢家¶
道乃行易曰信及豚魚亦其𩔖也¶
增記唐符載甘露記曰大唐壬午嵗南陽張君宰上元¶
之二年有甘露降於庭梧滚滚靄靄如雨非雨者數日¶
縣大夫謙不敢自道其美胥徒洎邑之緇黄㓜艾以狀¶
聞於連帥連帥表奏於天子天子嘉之優詔寵答癸未¶
<pb:KR3k0055_WYG_132-9a>¶
嵗復降於庭梧夏四月余自淮南罷去丞相府將假道¶
以歸主人備勞餞之禮遂盛於杯器以示予予取前箸¶
以嘗之即薫喉淬齒液不及咽而腑臟塗然矣夫天地¶
無私也至虚也寂然不動感而遂通若御物之心誠萬¶
人之氣和為祥雲也甘露也或御物之心&KR0075;萬人之氣¶
寃為繁霜也苦雨也動於此形於彼自開闢至於兹日¶
無他理矣夫如是張君之政徭賦調歟倉廩實歟風俗¶
厚歟人民樂歟不然則何嘉祥元貺鍾於邑也如此張¶
<pb:KR3k0055_WYG_132-9b>¶
君名集自¶
　　公正一¶
增史記汲黯傳曰張湯方以更定律令為廷尉黯數質¶
責湯於上前曰公為正卿上不能褒先帝之功業下不¶
能抑天下之邪心何乃取髙皇帝約束紛更之為公以¶
此無種矣黯時與湯論議湯辯常在文深小苛黯伉厲¶
守髙不能屈忿發罵曰天下謂刀筆吏不可以為公卿¶
果然必湯也　冊府元龜曰竇懐靜貞觀中為司農卿¶
<pb:KR3k0055_WYG_132-10a>¶
趙元楷為司農少卿懷靜不恱元楷因官屬大集謂元¶
楷曰如隋煬帝時竭四海以奉一人者司農湏公矣方¶
今聖人躬履清儉屈一人以安兆庻司農何用於公哉¶
元楷赧然無以應　又曰狄仁傑為豫州刺史初越王¶
之亂宰相張光輔討平之將士恃功多所求取仁傑不¶
應曰亂河南者一越王貞耳今一貞死而萬貞生光輔¶
質其詞仁傑曰明公董戎三十萬不戢兵鋒縦其暴横¶
無罪之人肝腦塗地此非萬貞何耶如得上方斬馬劔¶
<pb:KR3k0055_WYG_132-10b>¶
加於君頸雖死如歸光輔不能詰　又曰唐紹博學善¶
三禮為左臺侍御史兼太常博士中宗將拜南郊國子¶
祭酒祝欽明等希㫖請皇后為亞獻紹與博士蔣欽緒¶
固爭以為不可　又曰吴兢開元中為著作郎兼修史¶
時黄門侍郎張說因至史館讀則天實録見論證對魏¶
元忠事乃謂兢曰劉五(即子/元)修實録論魏齊公事殊不¶
相假與說毒乎兢對曰是兢書之非劉公修述其人已¶
亡不可誣枉幽魂令相公有怪　又曰相里造代宗朝¶
<pb:KR3k0055_WYG_132-11a>¶
為户部郎中永泰元年章敬皇后忌辰内侍魚朝恩置¶
齋延宰相及臺省官就食朝恩恣口談時政公卿惕息¶
造與侍御史李衎以正言折之衎辭直而強頗忤朝恩¶
遂罷㑹　又曰許孟容為禮部貟外郎有公主之子請¶
補𢎞文崇文館諸生孟容舉令式不許　韓愈順宗實¶
録曰陽城為諫議大夫正直時朝議朝夕相延齡城曰¶
脫以延齡為相當以白麻壞之慟哭於庭　冊府元龜¶
曰蕭復字履初徳宗建中四年拜吏部尚書平章事時¶
<pb:KR3k0055_WYG_132-11b>¶
盧把或對帝前奏議阿諛順㫖復正色曰盧把之詞不¶
正帝愕然大驚　又曰裴胄為江南西道觀察使前使¶
李兼罷南昌軍千餘人収其資糧分為月進胄至奏其¶
本末罷之　又曰馬璘軍中有能引二十四弓而犯盜¶
者璘欲免之秀實曰將自有私愛則法令不一璘善其¶
議竟使殺之　又曰李絳為戸部侍郎嘗因次對穆宗¶
曰戸部比有進獻至卿獨無何也絳曰將戸部獻入内¶
藏是用官物以結私恩帝悚然益嘉其直　又曰裴度¶
<pb:KR3k0055_WYG_132-12a>¶
為司徒中書令及薨文宗怪度無遺表家人進其草稿¶
以未定儲位為憂言不及於家事　又曰梁崔嶤為尚¶
書左丞素與崔彦融善彦融嘗為萬年令嶤謁於縣彦¶
融未出見案上有書題皆賂遺中貴人嶤知其由徑始¶
惡其為人及除司勲郎中通刺不見嶤謂曰郎中行止¶
鄙雜故未敢見　事文𩔖聚曰寇莱公在樞府上欲罷¶
之莱公已知遣人告冀公曰&KR0476;逢最久今出求一使相¶
幸同年賛之公大驚曰將相之任極人臣之貴豈可以¶
<pb:KR3k0055_WYG_132-12b>¶
此私干於人莱公不樂後上議準今出與一甚官公曰¶
與一使相使當方面風采足以為朝廷之光上然之翌¶
日降制公在相府抑私逺嫌皆此𩔖　問竒𩔖林曰龜¶
山先生言真宗問李文靖曰人皆有密啟而卿獨無何¶
也對曰臣待罪宰相公事則公言何用密啟人臣有密¶
啟者非讒即佞臣嘗惡之豈可效尤　續問竒𩔖林曰¶
錢惟演作樞密直學士題名記附㑹丁晉公去寇莱公¶
姓氏云逆準不書蔡文忠公言於仁宗曰宼準社稷之¶
<pb:KR3k0055_WYG_132-13a>¶
臣忠義聞於天下豈可為姦黨所誣遂令磨去　問竒¶
𩔖林曰司馬光作通鑑至太宗之世忽有衣黄袍者見¶
於前曰先生幸善書公起知為帝也跪而言曰陛下&KR0126;¶
徳多矣臣頸可取筆不可奪遂不見　又曰劉摯拜御¶
史神宗問卿従王安石學耶安石亟稱卿器識對曰臣¶
北人少孤獨學不識安石也　又曰神宗嘗對章惇稱¶
章安道之美問惇識否惇退以告呂惠卿惠卿明日與¶
安道同行入朝告以上語安道縮鼻不對其夕安道適¶
<pb:KR3k0055_WYG_132-13b>¶
與客坐惇呵引到門謁入安道使謝曰素不相識不敢¶
受謁　又曰張茂則宦官之賢者也元祐間常請諸名¶
公啜茶觀畫諸公皆徃唯伊川不徃辭曰某素不識畫¶
亦不喜茶　又曰侍御史錢遹元符末攻曽布章數上¶
甚急會其子病明日將對子夜死遹跨馬入朝不復内¶
顧既歸復舉哀布敗遹除中丞誥詞有蹇蹇匪躬&KR0561;&KR0561;¶
弗子之譽　續文獻通考曰天順四年㑹試以呂厲柯¶
濳為考試官取陳𨕖第一舉人不中有怨考官者以李¶
<pb:KR3k0055_WYG_132-14a>¶
賢弟不中謂賢亦怒遂鼓其說奏正其罪上疑之召賢¶
問賢對曰此乃私忿考官無弊如臣弟讓亦不中可見¶
其公上乃命禮部考此舉子荒疎且其人狂妄遂枷於¶
部前¶
　　公正二¶
原惟官是視　直道而行(晉書崔洪傳洪薦雍州刺史/郤銑代已為左丞銑後糾洪)¶
(洪謂人曰我舉郤丞而還奏我是挽弩自射也銑聞曰/崔侯為國舉才我以才見用惟官是視各明至公何故)¶
(私言乃至此洪聞其言而重之不益部耆舊傳云任昉/字文始遷司𨽻校尉杜門自守  與豪右交通循法正)¶
<pb:KR3k0055_WYG_132-14b>¶
(身直道而行由/是貴戚歛手)　書法不隠　為法受惡(春秋左傳云/趙穿攻靈公)¶
(於桃園太史書曰趙盾弑其君以示於朝宣子曰不然/對曰子為正卿亡不越境反不討賊非子而誰宣子曰)¶
(嗚呼我之懷矣自貽伊戚其我之謂乎孔子曰董狐古/之良史也書法不隠趙宣子古之良大夫也為法受惡)¶
　董狐奮筆　劉暾索紙(帝王世紀云周監二代禮文/最備史官有法董狐奮筆趙)¶
(孟受惡暾晉諸公賛云劉暾字長升為侍御吏部尚書/郭彰呵  我不敢截君角暾厲色曰天子法官而索截)¶
(角彰何敢爾索紙筆奏之彰伏坐不敢與/校衆人解而止暾嚴直之望聞於内外)　南史執簡¶
　司𨽻舉節(左傳齊太史書曰崔杼弑其君崔子殺之/其弟嗣書而死者二人其弟又書乃舍之)¶
(南史氏聞太史盡死執簡以徃聞既書矣乃還滛漢書/諸葛豐為司𨽻校尉侍中許章以外戚貴幸奢  不奉)¶
<pb:KR3k0055_WYG_132-15a>¶
(法度賔客犯事與章相連豐案劾章欲奏其事/適逢章私出豐駐車舉節欲収之詳司𨽻校尉)　治皇¶
后家客　鞭太子傅令(後漢虞延為洛陽令是時隂氏/有客馬成者常為姦盗延收考)¶
(之隂氏屢請穫一書輙加搒二百余梅陶自序云余為/中丞鞭太子𫝊令親友莫不致諫  笑而應之堂髙由)¶
(於陛下皇太子所崇上由吾奉正法豈在枉/道曲媚家人皇太子特見延請賜以清宴)　為檄召¶
鄧通　奏請誅晁錯(漢申屠嘉為丞相鄧通方愛幸入/朝居上旁有怠慢之禮嘉罷朝坐)¶
(府為檄召通通至責曰夫朝廷者髙皇帝之朝廷也通/小臣戯殿上大不敬當斬吏令行斬之通頓首首盡出)¶
(血不解上度丞相已困通使使持節召通而謝丞相此/吾弄臣君釋之  又曰申屠嘉為丞相晁錯為内史貴)¶
(幸用事門東出不便更穿一門南出南出者太/上皇堧垣也嘉聞錯穿宗廟垣為奏請誅晁)　梁冀¶
<pb:KR3k0055_WYG_132-15b>¶
帶劔張陵奪之　桓譚鼓琴宋𢎞讓之(謝承後漢書曰/張陵字處冲為)¶
(尚書初為梁冀弟允所舉孝亷正月嵗初百官朝賀冀/恃勢不恤王憲帶劍入省陵比冀入勅羽林虎賁奪冀)¶
(劔即治劾奏罪允謂陵曰舉君適以自伐也劉東觀漢/記曰宋宏薦桓譚才學洽聞其能幾及揚雄  向於是)¶
(召給事中上每宴輒令鼔琴好其繁聲宏聞之悔於薦/舉正朝服坐府上遣吏召之譚至不與席而讓之曰吾)¶
(薦之者欲令輔國家以道徳而/今數進鄭聲以亂雅故非忠臣)　解狐薦讎　謝安舉¶
親(韓非子云解狐薦其讎於簡王以為相其讎以為且/幸釋已也乃因徃拜謝狐乃引弓送而射之曰夫薦)¶
(汝公也以汝能當之也夫讎汝吾私怨也不以私怨汝/之故擁汝於吾君故私怨不入公門  晉書謝安傳云)¶
(于時苻堅強盛朝廷求文武良将可以鎮禦北方者安/乃以元應舉中書郎郗超雖素與元不善聞而歎曰安)¶
<pb:KR3k0055_WYG_132-16a>¶
(違衆舉親明也/元不負舉才也)　范滂不署文學　荀彧不可議郎(後/漢)¶
(書云范滂不聼宗資署李頌文學資遷怒捶功曹佐朱/零朱零仰曰范滂清裁猶以利刃齒腐朽今日寕受笞)¶
(死滂不可違事典略云荀彧有羣従一人才徳實簿謂/彧曰以君當  不可以某為議郎耶彧笑曰官者以表)¶
(才也若汝不任/人其謂我何)　鍾離意白周樹　呂子明薦蔡遺(鍾/離)¶
(意别傳云意為功曹常非周樹白事誕欺朝中皆知意/心恨中部平永𡙇意牒曰賊曹吏周樹結髮佐吏服勤)¶
(守法果於従政行如玉石折而不撓請宜部職也蔡吴/志呂䝉傳云䝉字子明常以部曲事為江夏太守  遺)¶
(所白䝉無恨意及豫章太守顧邵/卒權問所用䝉因薦遺奉職佳吏)　鍾離獨委贜珠¶
紀山不視眩玉(後漢鍾離意為尚書上以贜珠賜羣臣/諸尚書皆拜意獨委於地明帝問委珠)¶
<pb:KR3k0055_WYG_132-16b>¶
(何也對曰陛下以贜珠賜忠臣故臣不受域華陽國志/曰巴郡陳紀山為司𨽻校尉嚴明正直西  獻眩玉公)¶
(卿以為嬉紀山獨/不視京師稱之)　稱以方正　號為亷平(後漢吴良/為司徒長)¶
(史以清白方正稱舉晉書李允為/吏部尚書清慎𨕖  號為亷平)　未嘗至室　敢拜¶
奉觥(子游曰有澹臺滅明者非公事未嘗至於偃之室/  汝南太守歐陽歙臨饗衆出教曰西部督郵繇)¶
(延資性忠貞云云欲獻延於朝功曺郅惲字君章於下/坐愀然曰司正舉觥按延資性貪邪云云敢拜奉觥歙)¶
(大/慙)　免李嚴無怨　劾曹騰無恨(蜀李嚴與諸葛亮皆/大臣後嚴運糧不繼)¶
(矯命令邉廻軍亮歸免嚴為民及亮卒嚴嘔血而死以/亮在尚有補過復位之望也論者以管氏奪伯氏駢邑)¶
(三百沒齒無怨言亮之公正過之也得蜀郡太守因計/吏賂遺曹騰益州刺史种暠於斜谷  其書上奏太守)¶
<pb:KR3k0055_WYG_132-17a>¶
(并劾騰帝寝之無/恨憤稱暠為能吏)　出獄候不謝　在位薦有隙(後漢/范滂)¶
(字孟博嘗繋獄尚書霍揖理出之候揖而不謝人問之/滂引叔向祁奚之願也  後漢喬元與陳琳有隙及在)¶
(公位薦琳/為廷尉)　辛毗不與通　叔子不受謝(魏孫資劉放/用事大臣莫)¶
(不交好唯辛毗不與通毗之子敞諫毗云云毗正色曰/主上雖未聰明亦不為闇劣吾立身有夲末資放不過)¶
(不令我作三公何危害之有恩晉羊祜字/叔子不受私謝拜官公庭謝  私室也)　增折懿宗¶
　感張說(冊府元龜曰王求禮為左拾遺則天朝孫萬/榮寇䧟河北數州河内王懿宗擁兵不敢進)¶
(比賊散奏請族誅滄瀛等州百姓為詿誤者求禮廷折/之曰懿宗擁強兵十餘萬聞賊將至輒退保城池乃遺)¶
(禍於草澤詿誤之人豈為臣之道請先斬懿宗以謝河/北羣臣愕然謂之切當  又曰宋璟為鳳閣舍人長安)¶
<pb:KR3k0055_WYG_132-17b>¶
(中張易之誣搆魏元忠有不順之言引鳳閣舍人張說/令証之說將入惶惑廹懼璟謂曰名義至重神道難欺)¶
(必不可黨邪醜正以求茍免若犯顔流貶芬芳/多矣說感其言及入遂保明元忠竟得免死)　楚守¶
正　贊無忤(冊府元龜曰令狐楚為左僕射太和末李/訓伏誅大臣従坐者八九人京師大擾文)¶
(宗夜召楚及鄭覃入决事翌日以覃為宰相危疑之際/楚多守正  又曰梁劉賛歴御史中丞刑部侍郎賛性)¶
(雍和與物無忤人若以私/干之雖權豪不能移其操)　不為屈　何見謝(冊府元/龜曰李)¶
(勉為太常少卿肅宗将大用勉會李輔國寵任意欲勉/降禮於已勉不為屈竟為所抑  又曰劉竒為吏部侍)¶
(郎注張文成司馬鍠為監察御史二人謝之/奇正色曰舉賢才夲自無私二君何為見謝)　朝恩銜¶
　嗣業赧(冊府元龜曰李勉為京兆尹宦官魚朝恩為/觀軍容使仍知國子監事前尹黎幹每候其)¶
<pb:KR3k0055_WYG_132-18a>¶
(將至則盛具數百人之𩜹及勉蒞職朝恩入監府吏請/于勉勉曰軍容使判國子監事勉候太學軍容宜厚其)¶
(主禮朝恩聞而銜之除又曰杜景儉為益州録事参軍/時隆州司馬房嗣業  益州司馬除書未到欲即視事)¶
(又鞭笞僚吏時以威勝景儉叱左右各罷散房慙赧而/止俄有制除嗣業荆州司馬竟不得視事人吏為之語)¶
(曰録事意與天通/益州司馬折威風)　令讓魏徴　不従盧坦(唐書曰或/有言魏徴)¶
(阿黨親戚者帝使御史大夫温彦博按騐無状彦博曰/徴為人臣湏存形迹不能逺避嫌疑遂招此謗帝令彦)¶
(博讓徴且曰自今以後不可不存形迹徴入奏曰臣聞/君臣叶𢍆義同一體不存公道惟事形迹君臣上下同)¶
(遵此路則邦之興䘮或未可知常資治通鑑曰裴均素/附宦官得貴顯為僕射自矜太  入朝踰位而立中丞)¶
(盧坦揖而退之均不従坦曰昔姚南仲為僕射位/在此均曰南仲何人坦曰是守正不交權倖者)　望¶
<pb:KR3k0055_WYG_132-18b>¶
出二人　先謁九廟(太平御覽曰源乾曜閒元中為侍/中上疏曰臣竊見勢要之家併求)¶
(京職俊乂之士多任外官王道平分不合如此臣三男/俱是京任望出二人與外官以叶均平之道帝従之)¶
(冊府元龜曰顔真卿為尚書右丞代宗車駕自陜将還/真卿請先謁五陵九廟而後還宫元載謂曰公所見雖)¶
(美其如不合事宜何真卿怒而前/曰朝廷事豈堪相公再破除耶)　象先孤立　陸贄¶
立爭(太平御覽曰陸象先明皇先天初為中書侍郎平/章事太平公主用事同時宰相蕭至忠等咸傾附)¶
(之唯象先孤立未嘗造謁至忠等伏誅象先獨免其難/  又曰陸贄徳宗貞元中為相嘗自以少年入翰林䝉)¶
(幸天子長養成就之不敢自愛事之不可者皆力/爭之曰吾上不負天子下不負所學不恤其他)　不¶
従令城　不謁輔國(册府元龜曰髙仙芝明皇時為河/西節度使監軍邉令城每事干仙)¶
<pb:KR3k0055_WYG_132-19a>¶
(芝芝多不従輔又曰韋倫肅宗乾元三年拜襄鄧等十/州節度時李  國用事倫不私謁輔國由是改秦州刺)¶
(史/)　未嘗私謁　不事新貴(冊府元龜曰揚綰為吏部/侍郎典𨕖公平時元載秉)¶
(政公卿多附托之綰清貞自守未嘗私謁舊又曰韓臯/為尚書左丞時王叔文専政臯自以前輩  人累更重)¶
(任嫉叔文之黨謂人/曰吾不能事新貴人)　不忘書過　不合觀史(冊府元/龜曰于)¶
(休烈為太常少卿修國史肅宗謂休烈曰君舉必書朕/有過卿書之否休烈對曰臣聞禹湯罪已其興勃焉有)¶
(徳之君不忘書過臣不勝大慶既又曰鄭朗為起居郎/太和九年文宗御紫宸殿宰臣  退帝命朗等適所記)¶
(将来一觀朗對曰臣執筆所記便/目為史臣聞自古帝王不合觀史)　親無所縦　壻安¶
得有(冊府元龜曰唐張鎮州為舒州都督即其夲邑也/乃多市酒餚就望江舊宅盡召故人親戚與之酣)¶
<pb:KR3k0055_WYG_132-19b>¶
(宴十日贈以錢帛既而垂泣曰比者張鎮州與故人為/歡今日已後舒州都督冶百姓耳自是親戚有犯一無)¶
(所縦職續問竒𩔖林曰陳執中作相有壻求差遣執中/曰官  班自國家非卧房箱籠中物壻安得有之竟不)¶
(與/)　不渉朋比　不遣私屬(冊府元龜曰王質文宗時/為宣州刺史雖權臣待之)¶
(厚而行己有素不渉朋比之譏史又曰相里金後唐同/光初自羽林都虞候為沂州刺  凡部曲私屬将吏不)¶
(遣涖州/邑之職)　聚斂太急　知人不明(問竒𩔖林曰王安國/為西京教投官滿至)¶
(京師神宗問其兄安石秉政物議如/何對曰但恨聚歛太急知人不明耳)　喜歐陽修　責¶
髙若訥(問奇𩔖林曰陳恭公素不喜歐陽修其知陳州/時公自穎移南京過陳拒而不見後公還朝作)¶
(學士陳為首相公遂不造其門已而陳公出知亳州公/當草制陳自謂必不得其美詞至云杜門掃却善避權)¶
<pb:KR3k0055_WYG_132-20a>¶
(勢以逺嫌處事執心不為毀譽而更變陳公大驚喜曰/與我相知深者不能道此  宋史歐陽修傳曰范仲淹)¶
(以言事貶在廷多論救司諫髙若訥以為當/黜修移書責之謂其不復知人間有亷耻事)　蘇頲一¶
切罷　仲方三疏奏(冊府元龜曰蘇頲開元中知益州/長史事前司馬皇甫恂庫物不新)¶
(鮮不以進頲一切罷之奪又曰張仲方為荆州刺史/郡人有田産為中人所  仲方三疏奏聞竟理其寃)¶
富貴非所願　親戚不曾有(續問竒𩔖林曰真宗欲以/劉氏為后楊億不肯草詔)¶
(曰如此富貴非所願也與又曰劉綜知開封府一日奏/事畢真宗従容語曰卿  中宮近屬已擬卿差遣知否)¶
(綜變色作秦音啟陛下臣夲是河中/府人出於孤寒不曾有親戚在宫中)　裴玢不交權倖¶
　羅貫不受請托(冊府元龜曰裘玢元和中自鄜州節/度改授山南西道節度觀察等使玢)¶
<pb:KR3k0055_WYG_132-20b>¶
(歴二鎮頗以清心為政不交權倖不務貢獻崇五代史/郭崇韜傳曰河南縣令羅貫為人強直頗為  韜所知)¶
(貫正身奉法不/受權豪請託)　宋璟執奏月將　袁髙抗議盧把(冊/府)¶
(元龜曰宋璟神龍中為黄門侍郎時武三思恃寵執權/有韋月将上書訟三思潜通宮掖将為禍患有司奏月)¶
(将大逆不道中宗令誅之璟執奏請按其罪状然後申/明典憲月将竟免極刑  又曰袁髙為給事中貞元元)¶
(年抗論盧把是時徳宗念把必欲擢之宰相不敢言獨/髙抗議者久之亦廻聖慮於是中外相賀數正直者貞)¶
(元迄今以/髙為第一)　復来則不見也　餘人可盡戮乎(問奇𩔖/林曰真)¶
(宗時王文正公為相賔客雖滿座無敢以私干者既退/公察可與言及素知名者使吏問其居處數月之後召)¶
(與語詢訪四方利病或使疏其所言而獻之密籍其名/他日其人復来則謝終不見也  蘇軾剛說曰孫君立)¶
<pb:KR3k0055_WYG_132-21a>¶
(節真可謂剛也謝麟經制溪洞事宜州守王竒與蠻戰/死君為桂州節度判官被㫖鞠罪麟因以大小使民十)¶
(二人付君併按欲盡斬之君不可曰逗遛不/進諸将罪也既伏其辜矣餘人可盡斬乎)　孔穎逹¶
犯顔諫太子　李朝隠正色叱宦官(冊府元龜曰孔穎/逹為太子右庶子)¶
(每犯顔進諫乳母謂穎逹曰太子成長何宜屢得面折/穎逹對曰䝉國厚恩死無所報諍爭愈切  又曰李朝)¶
(隠為長安令有宦官干以非法朝隐/正色叱之仍繋于獄睿宗下制褒之)　活嚴善思於雷¶
霆之下　拒武三思於諂附之中(冊府元龜曰韓思復/睿宗朝為給事中活)¶
(嚴善思於雷霆之下拒/武三思於諂附之中)¶
　　公正三¶
<pb:KR3k0055_WYG_132-21b>¶
原堯舜至公(呂氏春秋云堯有子十人不與子而授舜/舜有子九人不與其子而授禹至公也)¶
　太子嗜魚太公弗與(賈誼新書云周文王使太公傅/太子發太子嗜鮑魚而公弗與)¶
(曰禮鮑魚/不登爼)　能正其志(周易明夷彖辭曰内難/而能正其志箕子以之)　正直¶
順事(毛詩羔羊云退食自公委蛇委蛇箋曰退食減饍/也自従也従公謂正直順於事也委蛇委蛇委曲)¶
(自得/之貌)　柔亦不茹剛亦不吐(毛詩蒸民篇云惟仲山甫/柔亦不茹剛亦不吐不侮)¶
(矜寡不/畏強禦)　增靖共(又詩云嗟爾君子無恒安/處靖共爾位正直是與)　原無偏¶
無黨　以公滅私民其允懷(尚/書)　正而不譎(齊桓/公)　晏¶
子辭茵席之臣(晏子侍於景公朝寒公曰請進煖食對/曰嬰非君奉餽之臣也敢辭公曰請進)¶
<pb:KR3k0055_WYG_132-22a>¶
(服裘對曰臣非君/茵席之臣也敢辭)　陳完辭未卜其夜(左傳陳公子完/奔齊齊侯使為)¶
(工正飲桓公酒樂公曰以火繼之對曰臣卜其晝未卜/其夜又晏子春秋云晏子飲景公酒日暮公呼具火晏)¶
(子辭曰嬰以卜其日未卜其夜/公曰善舉酒祭之再拜而出)　不以私事害公義(說/苑)¶
(云晉文公問於舅犯曰誰可使為西河守者對曰虞子/羔可也公曰非汝之讎歟對曰君問可為守者非問臣)¶
(之讎也羔見舅犯而謝之曰幸赦臣之過舅犯曰薦子/者公也怨子者私也吾不以私事害公義子其可去矣)¶
(顧吾射/子也)　宋公違命無畏抶其僕(左傳楚子田孟諸宋/公為右盂鄭伯為左)¶
(盂期思公復遂為右司馬子朱及文之無畏為左司馬/令夙駕載燧宋公違命無畏抶其僕以狥注云盂田獵)¶
(陳/名)　正色立朝(春秋公羊傳云宋華督殺殤公孔父生/而存則殤公不得殺也於是先攻孔父)¶
<pb:KR3k0055_WYG_132-22b>¶
(之家殤公知孔父死已必死趨而救之皆死孔父正色/而立於朝則人莫敢致難於其君者故孔父可謂義形)¶
(於色/矣)　行公去私惡(呂氏春秋曰桓公行公去私惡用/管子而為五伯長行私阿所愛用)¶
(豎刁而蟲/出於尸)　沒齒無怨(論語奪伯氏邑/沒齒無怨言)　楊干亂行魏¶
絳戮其僕(春秋傳云晉侯之弟楊干亂行於曲梁魏絳/戮其僕晉侯怒謂羊舌赤曰合諸侯以求榮)¶
(也揚干為戮何辱如之必殺魏絳對曰絳無二志事君/不避難有罪不逃刑其将来辭何辱命焉言終絳至)¶
　趙孟干行獻子戮之(國語趙宣子言韓獻子於靈公/以為司馬河曲之役趙孟使人)¶
(以其乗車干行獻子執而戮之宣子召而禮之吾故以/是觀汝汝勉之告諸大夫曰二三子可以賀我吾舉厥)¶
(也而中知/免於罪矣)　虞丘干法叔敖戮之(說苑楚令尹虞丘子/言於荘王曰臣聞奉)¶
<pb:KR3k0055_WYG_132-23a>¶
(公行法可以得榮能淺行薄無望上位臣為令尹十年/矣國不加法獄訟不息孫叔敖秀嬴多能其性無欲君)¶
(舉而授之政則國可使治楚王従之以孫叔敖為令尹/少焉虞丘子家干法孫叔敖戮之虞丘子喜入言之王)¶
(也/)　公直無私(呂氏春秋云石奢者公直無私楚昭王/使為政廷有殺人者乃其父也請死于)¶
(王曰不私其親不可謂孝事君/枉法不可謂忠乃伏鑕而死)　無所阿避(史記石奢/者楚昭王)¶
(相也堅正亷/直無所阿避)　老&KR0360;至公(呂氏春秋云荆人有遺弓不/肯索曰荆人遺弓荆人得之)¶
(何索焉孔子聞曰去其荆而可矣老&KR0360;聞/之曰去其人而可矣故老&KR0360;則至公也)　不賞私勞¶
不罸私怨(左傳仲尼曰周任有言為/政者不賞私勞不罸私怨)　周公殺管叔(左/傳)¶
(鄭放㳺楚于吴将行子産咨于太叔太叔曰吉不能亢/身焉能亢宗彼國政也非私難也子圗鄭國利則行之)¶
<pb:KR3k0055_WYG_132-23b>¶
(又何疑焉周公殺管叔而蔡蔡叔夫豈不愛王室故也/吉若獲戾子将行之何有於諸游杜預注曰太叔游楚)¶
(之兄弟也亢蔽也蔡/放也吉太叔名也)　叔向數叔魚(左傳仲尼曰叔向/古之遺直也治國)¶
(制刑不隠於親三數叔魚之惡不為末/減曰義也夫可謂直矣案叔魚向弟)　治化之夲徳¶
教之基(應厚哭州将箋云夫公正治化之夲徳教之基/也叔向數叔魚之罪石碏討石厚之亂祁奚稱)¶
(解狐之賢&KR0391;紇思孟孫之愛春秋嘉之敦/崇世教經乎百王歴乎盛衰其義不改也)　荆王不朝¶
保申跪而加笞(說苑荆文王得如黄之狗箘簬之矰畋/于雲夢三月不返得丹之姬滛期年不)¶
(聼朝保申諫曰先王卜以臣為保吉今王期年不聼朝/王之罪當笞王伏保申束細箭五十跪而加之王背如)¶
(此者/再)　齊桓公相管仲(左傳云呂郤畏逼將焚公宮而/殺晉侯寺人披請見公使讓之)¶
<pb:KR3k0055_WYG_132-24a>¶
(曰蒲城之役君命一宿汝即至雖有君命何其速也對/曰君命無二古之制也除君之惡惟力是視齊桓公置)¶
(射鈎而使管仲相君若易之/何辱命焉公見之以難告)　子文公心致族廷理(說/苑)¶
(云楚令尹子文之族有干法者廷理聞而釋之子文召/廷理而責之曰吾族犯法甚明而使廷理縁吾私心釋)¶
(之與吾生無義不若吾死遂致其族/人於廷理曰不是刑也吾將死之)　奉法不黨(說苑/曰虞)¶
(邱子舉孫叔敖為令尹少焉虞邱子家干法孫叔敖執/而戮之虞邱子喜入見於王曰臣言孫叔敖果可使持)¶
(國政奉國法而不黨施刑戮而不/骩可謂公平莊王曰夫子之賜也)　好不廢過惡不去¶
善(左傳晉圉柏人荀寅士吉射奔齊初范氏之臣王生/惡張栁朔言諸昭子使為柏人昭子曰夫非而讐乎)¶
(對曰私讐不及公好不廢/過惡不去善義之經也)　稱其讐不為謟立其子不¶
<pb:KR3k0055_WYG_132-24b>¶
為比(左傳祁奚請老晉侯問嗣焉稱解狐其讐也將立/之而卒又問焉對曰午也可於是羊舌職死矣晉)¶
(侯曰孰可以代之對曰赤也可於是使祁午為中軍尉/羊舌赤佐之君子謂祁奚於是能舉善矣稱其讐不為)¶
(謟立其子不為比/舉其偏不為黨)　公正無私(孔子家語澹臺滅明有/君子之姿孔子嘗以容)¶
(貌望其才不充孔子之/望然其為人公正無私)　公平無私(韓詩外傳云正直/者順道而行順理)¶
(而言公平無私不為/安肆志不為危激行)　先國家後私讐(史記藺相如傳/云相如拜上卿)¶
(位在亷頗之右頗曰相如素賤我必辱之相如每朝常/稱疾出見頗引車避匿舍人讓之相如曰吾念秦不加)¶
(兵於趙者徒以我兩人在耳今兩虎並鬬其勢不俱生/吾所以為此者先國家之急而後私讐也頗聞之肉袒)¶
(負荆至門謝罪/卒為刎頸之交)　忍所私以行大義(呂氏春秋云墨者/有鉅子腹䵍居秦)¶
<pb:KR3k0055_WYG_132-25a>¶
(其子殺人秦惠王曰先生之年長矣非有他子寡人已/令吏勿誅對曰墨者之法殺人者死傷人者刑王雖已)¶
(賜而令吏勿誅腹䵍不可不行墨者之法遂殺之/子人之所私也忍所私以行大義鉅子可謂公矣)　治¶
天下必先公(呂氏春秋曰昔先聖王之治天下也必先/公公則天下平矣平得於公嘗試觀於上)¶
(志有得天下者衆矣其得之以公其失之必以偏凡主/之立也出於公故洪範曰無偏無黨王道蕩蕩隂陽之)¶
(和不長一𩔖甘露時雨不私一物萬/民之主不阿一人注曰上志古記也)　治天下當無私¶
(又曰治天下者固必通乎性命之情通乎性命之情者/當無私矣夏不衣裘非愛裘也暖有餘也冬不用翣非)¶
(愛翣也清有餘也聖人之不/為私也非愛貴也節乎已也)　天無私覆　地無私載¶
(呂氏春秋云天無私覆地無私載日月無私/燭四時無私行行其徳而萬物得遂長矣)　古之公¶
<pb:KR3k0055_WYG_132-25b>¶
也篤今之公也薄　不私其身不外其民(任子太王不/務私其身不)¶
(外其民故曰百姓之身猶吾身也/為戎翟之病棄國之富杖䇿而去)　陳平為社宰里老¶
善之(史記陳丞相世家云陳平為宰分肉/食甚均里長老曰善陳孺子之為宰)　任安為人¶
分衆人皆喜(史記任安傳邑中人民俱出獵任安長為/人分麋鹿雉兎部署老小當壯劇易衆人)¶
(皆喜曰無傷也/任少卿分别平)　日磾殺弄子(漢書金日磾傳曰磾子/二人為武帝弄兒後壯)¶
(大不謹自殿下與宮人戯日/磾適見之惡其滛亂遂殺之)　不避貴戚(史記尹齊以/刀筆稍遷至)¶
(御史事張湯張湯數稱以為亷武使督盜賊所/斬伐不避貴戚遷為關内都尉聲甚於&KR1108;成)　所薦¶
來謝絶不復通(漢書張安世傳云安世常有所薦其人/来謝安世以為舉賢逹能豈有私謝即)¶
<pb:KR3k0055_WYG_132-26a>¶
(絶弗復/與通)　案太后外孫(前漢義縦為長安令直法行治/不避貴戚以捕案太后外孫修)¶
(成子中上以為能遷為河内都尉至則/族㓕其豪穰氏之屬河内道不拾遺)　王駿奏匡衡¶
(漢書王駿傳云駿為司𨽻校/尉奏免丞相匡衡遷少府)　解光奏王根(漢雜事云/哀帝時司)¶
(𨽻校尉解光奏曲陽侯王根三世據權五將秉政根行/貪邪及根兄子成都侯况不思報國聘取故掖庭貴人)¶
(以為妻上遣根就/國免况為庶人)　公法不阿親(說苑云人臣之公治/官事則不營私家在)¶
(公門則不言貨利當公法則不阿親戚奉/公舉賢則不避仇讐忠於事君是之謂公)　不可干以¶
私(漢書云尹翁歸為東海太守過辭廷尉于定國定國/家在東海欲屬托邑子兩人令坐後堂待見定國與)¶
(翁歸語終日不敢見其邑子既去定國乃謂/邑子曰此賢將汝不任事也又不可干以私)　亭長白¶
<pb:KR3k0055_WYG_132-26b>¶
奴鄧宏賞之(東觀漢記鄧宏傳宏字叔紀和熹后兄也/奴辭繋長壽亭宏見亭長賞錢五千勵之)¶
(曰健直/當然)　不吐剛而謟上不茹柔而黷下(漢陽太守銘/敦方足以正)¶
(衆邪肅清足以/濟殊俗云云)　志在奉公(前漢蓋寛饒為人剛/直髙節志在奉公)　公¶
正不私(前漢朱邑為人惇厚篤於故舊然/性公正不可交以私天子器之)　常無私於¶
上均恩澤於下(劉向諫成帝云聖人即天地以耀物常/無私於上均恩澤於下協和萬邦蒸民)¶
(無怨用能隆興𦙍/嗣與天無窮也)　太子賂遺鄭衆不受(後漢鄭衆字/仲師建武中)¶
(皇太子及山陽王荆及虎賁中郎將梁松以縑帛聘請/衆欲為通義引籍出入殿中衆謂松曰太子儲君無外)¶
(交之義漢有舊防藩王不/宜私通賔客遂辭不受)　奉法不避(後漢祭遵為軍/市令舍中兒犯)¶
<pb:KR3k0055_WYG_132-27a>¶
(法遵格殺之光武怒命収遵時主簿陳副諫曰明公常/欲衆軍整齊今遵奉法不避是教令所行也光武乃貰)¶
(之以為刺姦將軍謂諸將曰吾舍/中兒犯法尚殺之必不私諸卿矣)　刺舉無避(漢書諸/葛豐以)¶
(明經為郡文學名特立剛直/為司𨽻校尉刺舉無所避)　正色當階(續漢書趙熹/為太尉受遺)¶
(詔典喪禮時承王莽之亂國無舊典皇太子與諸王等/離止同席熹乃正色横劔殿階扶下諸王以明尊卑也)¶
　執法守正(東觀漢記云永平中車駕出信陽侯隂就/千車騎□鹵簿車府令齊國徐匡鈎就車)¶
(駕故収送獄詔書遣匡匡自繫獄吴良上言信陽侯驕/無人臣禮匡執法守正而下獄恐政化由是而墮詔出)¶
(左遷昻/邱長)　以言受進終不肯謁(東觀漢記吴良字大義/齊國人為郡吏嵗旦與)¶
(椽吏入賀門下掾王望舉觴上壽謟稱太守功徳良於/下坐勃然作色進曰望佞邪之人欺諂無狀願勿受其)¶
<pb:KR3k0055_WYG_132-27b>¶
(觴太守歛容而止讌罷轉良為/功曹良耻以言受進終不肯謁)　無所屈撓(後漢申屠/剛為尚書)¶
(令謇諤直言/無所屈撓)　不避強禦(後漢書鮑水𫝊永為司𨽻校/尉鮑恢為都官従事恢亦抗)¶
(直不避強禦帝常曰貴/戚且宜歛手以避二鮑)　不畏豪族(謝承後漢書王閎/傳云吴郡王閎字)¶
(公𨕖少為小吏慷慨有大節為冀州刺史冀人強悍又/多豪傑閎欲厲威乗傳到州彈治貪濁性亷克不發私)¶
(書不畏豪族號/曰王獨坐也)　飲者私恩案者公法(續漢書蘇章為/冀州刺史詳刺)¶
(史/)　以清減責辭疾不聼(後漢宦者傳云刺史二千石/遷除皆責助軍修宮錢大郡)¶
(至二三千萬時鉅鹿太守河内司馬直新除以有清名/減責三百萬直被詔悵然曰為民父母而反割剝百姓)¶
(以稱時求吾不/忍也辭疾不聼)　詣謝不見(後漢蓋勲初為漢陽刺史/時武威太守貪横従事蘇)¶
<pb:KR3k0055_WYG_132-28a>¶
(正和按致之凉州刺史梁鵠畏貴戚欲殺正和乃語勲/勲素與正和有隙諌鵠曰貪鷹欲鷙而烹之何哉鵠従)¶
(之不殺正和正和詣勲不見曰/吾為梁使君謀不為蘇正和)　雖同嵗子所不能赦¶
(汝南先賢傳云黄浮為濮陽令同時子為市掾犯罪當/死一郡望浮為主浮曰周公誅二弟石碏討其子今雖)¶
(同嵗子所不能/赦遂竞治之)　不以私好害公義(東觀漢記隂興盡/忠竭思不以私好)¶
(害公義興與同郡張宗上谷鮮于褒不相好知其有用/猶稱所長而逹之友人張汜杜禽與興厚善以為華而)¶
(少實但私之以/財終不為言也)　言事無所依違(東觀漢記第五倫傳/云倫為司空奉公不)¶
(撓言事無/所依違)　孟玉亢直不恤其親(風俗通曰樂安周糾/字孟玉為大將軍掾)¶
(弟子使客殺人捕得太守盛亮隂為留宿糾亦自劾去/詣府亮與相見不乞請又不辭謝亮告賔客周孟玉欲)¶
<pb:KR3k0055_WYG_132-28b>¶
(作亢直不恤其親我何能枉憲乎遂/斃于獄弟婦不哭死子而哭孟玉)　市無阿枉(後漢/第五)¶
(倫為督鑄錢掾領長安市倫平銓/衡正斗斛市無阿枉百姓恱服)　笞齎書(陳䉒字仲/舉為樂安)¶
(守梁冀遣人齎書有請托不通使者/以詐為謁蕃笞殺之左&KR0118;修武令)　投囑書(任棠為/太守有)¶
(人囑書投/之於水)　不受私謁(後漢楊震𫝊云震/公亷不受私謁)　不發私書¶
(後漢樊準為州従事/臨職公正不發私書)　不通書記(後漢王龔為太尉在/位恭慎自非公事不)¶
(通州郡/書記)　周澤収妻自劾(後漢周澤為太常常卧病齋/宫其妻哀澤老病窺問所苦)¶
(澤大怒収妻/詣獄内自劾)　斷絶書屬(後漢河東太守史弼被詔舉/孝亷弼知權貴多請託弼乃)¶
(預敕斷絶書屬中常侍侯覽果遣諸生齎書詣之積日/不得通生乃託以他事謁弼弼怒曰太守忝荷重任當)¶
<pb:KR3k0055_WYG_132-29a>¶
(選士報國爾何人而偽/詐無狀即日考殺之)　當朝正色(㑹稽典録云魏朗/字少英上虞人轉)¶
(功曹書佐功曹史吴翁被裘以加朝朗以裘非臣服非/翁不敬敕卒徹去府君嘉朗當朝正色有不撓之節遂)¶
(退翁以朗/代之也)　得屬託書一無所發(魯國先賢傳云孔翊/字元恕為洛陽令置)¶
(水前庭得屬託書皆投水中一無所發又益部耆舊傳/云趙瑛字稚圭為青州刺史凡得屬託書於㕔事置大)¶
(器水悉投置水/中一無所發)　因書於令拒而不受(續漢書袁安傳/云安字邵公質)¶
(性清嚴不交異𩔖為功曹奉檄謁従事従事因安致書/於令安曰公事自有郵驛私請則非功曺所持拒而不)¶
(受/)　不敢以私人(謝承後漢書范滂傳云太守宗資署/滂功曹滂外甥西平李頌為鄉曲所)¶
(棄中常侍唐衡書屬宗資資敕功曹占署文學滂不聼/曰頌則滂之姊子豈不樂其仕進但頌洿穢小人不宜)¶
<pb:KR3k0055_WYG_132-29b>¶
(玷汚清朝不/敢以私人)　所爭者私情所陳者國事(後漢書袁紹/傳云官渡敗)¶
(審配二子為曺操所擒逄紀與配不睦紹以問之紀對/曰配天性烈直每所言行慕古人之節不以二子在南)¶
(為不義也紹曰君不惡之耶紀對/曰先所爭者私情今所陳者國事)　不以私欲撓意(典/略)¶
(曰荀彧折節侍王坐不累席/在於臺閣不以私欲撓意)　致貨因市皆以挂壁(魏/志)¶
(陳泰傳曰泰字元伯為匈奴中郎將京邑貴人多寄寶/貨因泰市奴婢泰皆以挂之於壁及徴為尙書悉以還)¶
(之/)　呉質統事崔林不及奉箋(魏志崔林傳云文帝踐/阼出林為幽州刺史中)¶
(郎將吴質統河北軍事𣵠郡太守王雄謂林别駕曰吴/中郎將仗節統事州郡莫不奉箋而崔使君初不與相)¶
(聞别駕具以白林林曰刺史視/棄此州如脫屣寧當相累耶)　貴其公亮(魏志崔琰/傳云魏國)¶
<pb:KR3k0055_WYG_132-30a>¶
(初建未立太子臨淄侯植有才而愛太祖狐疑以函令/密訪於外唯琰露板答曰春秋之義立子以長加五官)¶
(將仁孝聰明宜承正統植琰/之兄女壻也太祖貴其公亮)　益時者雖讐必賞犯法¶
者雖親必罸(蜀志陳壽評曰諸葛亮之為相國也撫百/姓示儀軌約官職従權制開誠心布公道)¶
(盡忠益時者雖讐必賞犯法怠慢者雖親必罸/服罪輸情者雖重必釋㳺辭巧飾者雖輕必戮)　不作¶
輕重(諸葛亮書云吾心如/秤不能為人作輕重)　周谷能欺孫權更薄不用¶
(詳簿/書)　掾書言甘露鄭敬獨曰樹汁(汝南先賢傳云新/蔡鄭敬為郡都尉)¶
(髙臺㕔事前槐樹白露穎甘者臺問掾屬皆言是甘露/敬獨曰明府政未能改甘露但樹汁耳臺不恱因托疾)¶
(而/去)　太守敕除道周規拒而不聼(會稽典録云周規為/臨湘令長沙太守丹)¶
<pb:KR3k0055_WYG_132-30b>¶
(陽徐祝二月行縣以草&KR0126;敕縣除道路規以/方農作時捐夫力拒而不聼遂棄官而去)　郎君升¶
危包咸遂杖二十(吴録云包咸吴郡人黄府君署户曹/府君行春咸留守郎君縁樓探雀卵)¶
(咸責數之以春月不宜破卵/升危非子道也遂杖二十)　公㑹相見退無私面(吴/志)¶
(諸葛瑾傳云孫權遣瑾使蜀通好劉/備與弟亮公會則相見退無私面)　總天下當與天¶
下同心(徐野民晉紀云劉宏字季和為荆州刺史上表/以皮初任襄陽上以為襄陽顯郡初資名未允)¶
(以宏壻夏侯渉為之宏曰夫總天下者當與天下同心/理一國與一國推實吾總荆州安得十女壻然後為治)¶
(乎/)　平役均賦抑強扶弱(王彪之臨會稽教云平役均/賦則民皆來蘇抑強扶弱則)¶
(衆無寃/訟矣)　直䋲者枉木所憎清公者姦慝所讐(抱朴子/名實篇)¶
<pb:KR3k0055_WYG_132-31a>¶
(云/)　劉毅自表戒齋(晉書劉毅為司𨽻校尉曾齋而/疾其妻出省劉毅自表戒齋)¶
水至平而邪者取法鏡至明而醜者亡怒(習鑿齒曰夫/水至平而邪)¶
(者取法鏡至明而醜者忘怒水鏡之所以窮物而無怨/者以其無私也水鏡無私猶以免謗况大人君子懷樂)¶
(生之心流矜恕之徳法行於不可不用刑加乎自犯/之罪爵之而非私誅之而不怒天下有不服者乎)¶
剛正直䋲(王隠晉書傅咸傳云張華建議起咸為司理/校尉固辭不免乃力疾視事每剛正直䋲師)¶
(師嚴/憚)　雅然正色(傅咸中郎將曹府君碑云伊公立/朝雅然正色既侍皇帷讜言常則)¶
正身率下(晉諸公賛李𦙍為吏部尚/書正身率下職不輕撓)　陶丹責任子(晉/書)¶
(陶丹子撡任在武昌私還視丹病丹遣人責之曰朝廷/以我為邊将取汝為任而敢越法移行𨒪還前任竟不)¶
<pb:KR3k0055_WYG_132-31b>¶
(見/也)　任公平而塞私謁(王隱晋書李重傳云重字茂曾/遷尚書吏部郎詢朝衆而抑爭)¶
(競任公平而塞私謁是以羣才罔不/畢舉又特留心隠逸海内莫不歸心)　殺卿者刺史哭¶
弟者道將(干寳晉紀云茍晞為兖州刺史従母有子坐/事従母向晞流涕叩頭中外皆乞終不得生)¶
(死後哭之甚悲曰殺卿者兖/州刺史哭弟者茍道將也)　增願陛下慎之(冊府元/龜云唐)¶
(杜正倫為給事中兼知起居注太宗謂侍臣朕每日坐/朝不敢多言正倫進曰君舉必書言存左史陛下若一)¶
(言乖於道理則千載累/於聖徳願陛下慎之)　挺持曲直(又云唐李義琰為/太原尉時李勣為)¶
(并州都督僚吏皆望風慴伏/義琰獨挺持曲直勣甚禮之)　不交一言(續問竒𩔖林/云宋璟當則)¶
(天朝舉朝謹事張易之兄弟璟獨不為禮元宗朝召璟/留守西京使内臣楊思朂馳驛徃迎在塗竟不交一言)¶
<pb:KR3k0055_WYG_132-32a>¶
(思朂歸訢上/嗟歎良久)　拒武三思(冊府元龜曰宋璟檢校貝州/刺史時河北頻遭水潦百姓)¶
(饑饉梁王武三思恃寵專權有私/封在貝州徴其賦璟拒而不與)　撲殺王慶之(續問/竒𩔖)¶
(林云李昭徳反周為唐之功不在狄仁傑下方武后盛/時朝士使洛陽王慶之率衆數百上表請立武承嗣為)¶
(太子一日慶之忤㫖命昭徳典杖昭徳引示朝/臣曰此賊欲廢我皇嗣立武承嗣即撲殺之)　爭之¶
彌切(冊府元龜云徐𢎞敏字有功為司刑寺丞時酷吏/周興来俊臣丘神勣王𢎞等搆䧟無辜皆抵極法)¶
(公卿莫敢正言有功獨論奏曲直武后/厲色詰之有功神色不撓爭之彌切)　忤上得罪所¶
甘心也(又云韓休為虢州刺史地在兩京之間駕在京/及東都常被支稅槀以納閑廐休曰為刺史不)¶
(能救百姓之弊何以為政忤上/得罪所甘心也竟執奏獲免)　縣令敢拒大夫命(又/云)¶
<pb:KR3k0055_WYG_132-32b>¶
(楊瑒為麟逰令時御史大夫竇懷貞檢校造金仙玉真/二觀移牒近縣徴所隠匿人資財以充觀用瑒拒而不)¶
(受懷貞怒曰焉有縣令敢拒大夫之命瑒曰/所論為人寃抑不知計位髙卑貞壯其對)　恐非保¶
人之術(又云中宗時韋庶人上表請以年二十二為丁/限及韋氏敗有司舉徵租調瑒曰韋庶人臨朝)¶
(當國制書非一何獨於己役中男重徴丁/課恐非保人之術省司遂依瑒所執免之)　中立正色¶
(又云孟簡為倉部貟外郎屬順宗登極王叔文竊政為/户部侍郎簡為其屬獨中立正色挺然不附叔文心忌)¶
(之而不/敢退黜)　領考功事(又云趙宗儒為司勲貟外領考功/事定内外百吏考績黜陟公當無)¶
(所畏避遷/考功郎中)　妻老且醜(又云張萬福為泗州刺史時徳/宗幸奉天陳少遊悉令管内刺)¶
(史送妻子揚州以為質萬福獨不肯送謂使者/曰為某白相公萬福妻老且醜不足煩相公寄)　唯唯¶
<pb:KR3k0055_WYG_132-33a>¶
不徃(彚苑詳注云京兆尹李實曰韋純與我同里素聞/其賢願識之而進於上或者喜以告曰子今日詣)¶
(實明日賀者至矣純/唯唯不徃官亦不遷)　居中無違附(太平御覽云武元/衡為門下侍郎平)¶
(章事宰相李吉甫李絳互以事理曲/直於憲宗前元衡居中無所達附)　出付御史臺(冊/府)¶
(元龜云孔戣為尚書左丞信州刺史李位為州將韋岳/讒譖于本使監軍以圗不軌追至京師鞠於禁中戣奏)¶
(曰刺史得罪合歸法司按問不合劾/於内仗乃出付御史臺鞠得其狀)　禁賣人口(又曰/孔戣)¶
(為廣州刺史先是帥南海者京師權要多托/賣南人為奴婢戣不受托至郡禁絶賣人口)　盧従史¶
有賢佐(韓愈墓銘云昭義節度盧従史有賢佐曰孔戣/従史為不法君隂爭不従則肆言以折之従史)¶
(羞面頸發赤抑首伏/氣不敢出一言以對)　將加害者數四(冊府元龜云賈/直言生河朔間)¶
<pb:KR3k0055_WYG_132-33b>¶
(始以孝聞鄉里得齒士𩔖従為李師道賔佐/頗以逆順之理規正之師道將加害數四)　遇事不¶
回(又云崔祐甫為永平軍行/軍司馬性剛直遇事不回)　不附李實(又云楊於陵/為中書舍人)¶
(時李實為京兆尹恃承恩寵於陵與給事中許孟容俱/不附叶遂為實媒藝孟容改太常少卿於陵改秘書少)¶
(監/)　風采動一時(孔帖云崔咸為御史處/正特立風采動一時)　謝絶楊國¶
忠(又云薛苹父順為奉天尉與楊國/忠冇舊及用事將引之輒謝絶)　清正見知(太平/御覽)¶
(云王及善為内史雖無學/術在官每以清正見知)　均一貧富(冊府元龜曰李/遜為越州刺史)¶
(為政以均一貧富扶弱抑/強為己任故所至輒理)　杜悰語塞(彚苑詳注云太/和中唐持為渭)¶
(南尉試京兆府進士時京兆尹杜悰欲/以親戚托之持輒趨降階伏悰語塞)　至輔相而四¶
<pb:KR3k0055_WYG_132-34a>¶
方無田園(事文𩔖聚云真宗謂輔臣曰畢士安飭躬畏/謹有古人之風遽此淪沒深可悼惜王旦等)¶
(對曰士安官至輔相而四方無田/園帝感歎賜其家白金五十兩)　正色待太后内侍¶
(又云章得象為翰林學士時莊獻太后每遣内侍至學/士院得象必正色待之不交一言仁宗聞而器之至是)¶
(謂曰向者太后垂簾惟卿清忠/無所阿附今日用卿職由此也)　黙識范理(續問竒𩔖/林云楊文)¶
(定公溥執政時其子自鄉来省至京邸公問曰一路守/令孰賢其子曰兒道出江陵令殊不賢曰云何曰即待)¶
(兒苟簡甚矣乃天台范理也/公黙識之即薦陞徳安郡守)¶
　　公正四¶
增詩唐王炎行不由徑詩曰邪徑趨時㨗端心惡此名¶
<pb:KR3k0055_WYG_132-34b>¶
長衢貴髙歩天路自規行且避縈紆僻將求坦蕩情豈¶
同流俗好方保立身貞逺跡如違險修仁在履平始知¶
夫子道従此得堅誠¶
增墓誌唐杜牧宣州觀察使韋公墓誌銘曰公諱温字¶
宏育遷給事中皇太子侍讀公辭自宰相下皆曰帝以¶
一子請教於先生是宜避耶公不聼凡拜送三章帝終¶
不能奪靈武節度使王晏平罷貶康州司戸不旬日改¶
撫州司馬僊韶院樂官尉遲璋授光禄長史晏平以財¶
<pb:KR3k0055_WYG_132-35a>¶
　膠貴倖璋大有寵於上公皆封詔書上還竟以康州還¶
　晏平璋免長史莊恪太子得罪上召東西省御史中丞¶
　郎官於内殿悉疏莊恪過惡欲立廢之曰是宜為天子¶
　乎羣公低首惟公獨進曰陛下唯一子不教陷之至是¶
　太子豈獨過乎上意稍平¶
　¶
　¶
　¶
<pb:KR3k0055_WYG_132-35b>¶
　¶
　¶
　¶
　¶
　¶
　¶
　¶
御定淵鑑𩔖函卷一百二十七¶
