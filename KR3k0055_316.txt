# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.037632
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百十一
<pb:KR3k0055_WYG_316-1a>¶
　欽定四庫全書¶
御定淵鑒類函卷三百十一¶
　　人部七十(遊俠/冥報)　(報徳/物報)　(謝恩附/負徳)¶
　　　遊俠一¶
　原漢書曰意氣髙作威於世謂之遊俠　又曰背公死¶
　黨之義成守節奉上之義廢　増荀恱漢紀曰立氣勢¶
　作福威結私交以立強於時者謂之遊俠　又曰俗有¶
　三游徳之賊也一曰遊俠二曰遊說三曰遊行亂之所¶
<pb:KR3k0055_WYG_316-1b>¶
　由生也傷道害徳敗法惑時先王之所慎也　韓子曰¶
　儒以文亂法而俠以武犯禁¶
　　　遊俠二¶
　原列子曰虞氏者梁之富民也家旣充盛錢金無量財¶
　貨無貲登髙樓臨大路設樂陳酒擊博樓上俠客相隨¶
　而行樓上博者大笑鳶飛適墜其腐鼠而中之俠客曰¶
　虞氏福樂之日久矣常有輕易人之志乃辱我以腐鼠¶
　率徒屬而滅其家　淮南子曰北楚有任俠者其子孫¶
<pb:KR3k0055_WYG_316-2a>¶
數止之不聽縣有賊大捜其廬事果發覺夜驚而走追¶
及之其所施徳者皆為之戰得免反謂其子曰汝數止¶
吾俠今有難皆賴而身免汝諌不可用也　戰國策曰¶
韓傀嚴遂事於君二人相害嚴遂正議直指舉韓傀之¶
過傀拔劒趨之嚴遂懼誅亡去求人可以報韓傀者至¶
齊隂交聶政以意厚之政母死旣𦵏除服曰嗟乎政乃¶
市井之人鼓刀之屬而嚴仲子不逺千里枉車騎而交¶
臣舉金為親夀是深知政也至濮陽見嚴仲子曰前所¶
<pb:KR3k0055_WYG_316-2b>¶
以不許子者徒以親在今親已亡仲子所欲報者為誰¶
嚴仲子具告曰臣之仇韓傀政遂獨行仗劒至韓直入¶
刺傀傀走而抱烈侯政刺之兼中烈侯左右大亂　増¶
鴻書曰荆有佽飛者得寳劒於干遂還渉江至中流陽¶
侯之波而蛟夾繞其船佽飛勃然曰此江中之腐肉朽¶
骨棄劒而已余奚愛焉拔劒赴江刺蛟殺之荆王聞之¶
仕以執珪　風俗通曰俗說齊人有空車行魯人有負¶
釜者便持釜置車中行三百里臨别取釜不相問亦不¶
<pb:KR3k0055_WYG_316-3a>¶
謝後車家繫獄當死釜主徑往篡之穿壁未達曰極哉¶
車者怒不肯出釜主慙欲俱死明日主者以事白齊君¶
齊君義而原之　原漢書曰列國公子魏有信陵趙有¶
平原齊有孟嘗楚有春申皆藉王公之勢悉為遊俠雞¶
鳴狗盜無不賔禮而趙相虞卿棄國捐君以周窮交魏¶
齊之厄信陵無忌竊符矯命殺將專師以赴平原之急¶
皆以取重諸侯顯名天下搤腕而遊談者以四豪為稱¶
首　増齊王封田嬰於薛號靖郭君得專齊權嬰有子¶
<pb:KR3k0055_WYG_316-3b>¶
四十餘人其賤妾之子曰文通儻饒智略說靖郭君以¶
散財養士靖郭君使文主家待賔客賓客爭譽其美請¶
以文為嗣嬰卒文嗣位號孟嘗君招致諸侯遊士及有¶
罪亡人食客常數千人名重天下又趙王封弟勝為平¶
原君食客常數千人有公孫龍與孔穿者皆其客也¶
原史記曰漢甯成抵罪得脫乃詐刻傳出闗歸家稱曰¶
仕不至二千石賈不至千萬安可比人乎乃貰貸買陂¶
田千餘頃役使數千家數年産至千金為任俠其役民¶
<pb:KR3k0055_WYG_316-4a>¶
重於郡守　漢書曰季布為任俠有名項籍使將兵數¶
窘漢王項籍滅髙祖購求布千金敢匿罪三族布匿濮¶
陽周氏乃髠鉗布衣褐置廣栁車中并與其家僮數十¶
人之魯朱家所賣之朱家心知其季布也買置田舍乃¶
之洛陽見汝隂侯滕公說曰季布何罪臣各為其主用¶
職耳項氏臣豈可盡誅也今上始得天下而以私怨求¶
一人何示不廣也且以季布之賢漢求之急如此此不¶
北走胡南走越耳夫忌壯士以資敵國此伍子胥所以¶
<pb:KR3k0055_WYG_316-4b>¶
鞭荆王之墓也君何不從容為上言之滕公心知朱家¶
大俠意布匿其所乃許諾待間果言如朱家上乃赦布¶
　又曰季布弟季心氣盖闗中遇人恭謹為任俠方數¶
千里士爭為死嘗殺人亡呉從爰絲匿長事爰絲弟畜¶
灌夫籍福之屬少年多時時借其名以行當是時季心¶
以勇聞闗中　増綱目曰漢髙祖魯元公主為趙王敖¶
后髙祖從平城還過趙趙王敖執子壻禮卑甚髙祖箕¶
踞慢易之趙相貫髙趙午等請為王殺之王不從八年¶
<pb:KR3k0055_WYG_316-5a>¶
上從東垣還過趙柏人趙髙等乃壁人於厠中上欲宿¶
心動而去貫髙怨家知其謀上變告之於是并逮捕趙¶
王及諸反者詔敢從者族趙午等皆自剄貫髙獨怒罵¶
曰公等皆死誰白王不反者乃轞車膠致詣長安髙對¶
獄曰獨吾屬為之王實不知榜笞刺剟身無可擊者終¶
不復言廷尉以聞上曰壯士誰知者泄公曰臣素知之¶
此固趙國立名義不侵為然諾者也上使泄公持節往¶
問之髙曰吾三族皆以論死豈愛王過於吾親哉顧王¶
<pb:KR3k0055_WYG_316-5b>¶
實不反具道所以王不知狀泄公以報乃赦敖廢為宣¶
平侯而徙如意王趙上賢髙赦之髙曰吾所以不死者¶
白王不反耳今王已出吾責已塞死不恨矣且人臣有¶
簒殺之名何面目復事上哉乃仰絶肮而死　漢書曰¶
朱家魯人魯皆以儒教而朱家用俠聞諸所嘗施惟恐¶
見之賑人不贍先從貧賤始專趨人之急自闗以東莫¶
不延頸願交焉　又曰袁盎為楚相免家居與閭里鬭¶
雞走狗雒陽劇孟嘗過盎盎善待之安陵富人有謂盎¶
<pb:KR3k0055_WYG_316-6a>¶
曰吾聞劇孟博徒將軍何自通之盎曰孟雖博徒然母¶
死客送䘮車千餘此亦有過人者　原又曰灌夫為人¶
剛直使酒不好面䛕權貴勢在已右者必陵之在左者¶
愈貧賤尤益敬禮稠人廣衆薦寵下輩士以此多歸之¶
　又曰劇孟以俠顯呉楚反時條侯為太尉乘傳東將¶
至河南得劇孟喜曰呉楚舉大事而不求劇孟吾知其¶
無能為也天下騷動大將得之若一敵國劇孟行大類¶
朱家然孟母死自逺方送䘮盖千乘及孟死家無十金¶
<pb:KR3k0055_WYG_316-6b>¶
之財　又曰郭解字翁伯河内軹人解父任俠孝文時¶
誅死解為人靜悍隂賊不飲酒少藏亡命作姦剽攻劫¶
鑄錢掘冢所殺甚衆及長改節以徳報怨以軀借友報¶
仇自喜為俠解姊子見殺解使人微知賊處賊窘自歸¶
具以實告解曰公殺之當吾兒不直遂放其賊諸公聞¶
之皆多解之義益附焉解出入人皆避然恭謹未嘗乘¶
車入縣庭有一人獨箕踞視之解問其姓名客欲殺之¶
解曰居邑屋不見敬是吾徳不脩也彼何罪解兄子斷¶
<pb:KR3k0055_WYG_316-7a>¶
楊掾頭公孫𢎞曰解以布衣以睚眦殺人雖不知罪尤¶
甚遂族解　増又曰汲黯好遊俠任氣節内脩潔好直¶
諫數犯主顔色嘗慕傅伯袁盎之為人也善灌夫鄭當¶
時及宗正劉棄疾亦以數直諫不得久居位　原又曰¶
鄭當時為任俠自喜孝景時為太子舍人每五日洗沐¶
常置驛馬長安諸郊請謝賓客夜以繼日至明旦常恐¶
不徧其知友皆天下有名士也　又曰丞相公孫賀子¶
敬聲以皇后姊子驕奢擅用北軍錢千九百萬發覺下¶
<pb:KR3k0055_WYG_316-7b>¶
獄是時詔捕陽陵朱安世不能得上求之急賀自請逐¶
捕安世以贖敬聲罪上許之後果獲安世安世者京師¶
大俠也聞賀欲以贖子笑曰丞相禍及宗矣南山之竹¶
不足受我辭斜谷之木不足為我械安世從獄中吿敬¶
聲與陽石公主私通及使巫祭祠當道埋偶人祝詛有¶
惡言下有司案驗賀父子死獄中　増又曰眭𢎞字孟¶
魯國蕃人少時遊俠鬭雞走狗長乃變節從嬴公受春¶
秋(嬴公/姓氏)以明經為議郎符節令　又曰陳遵字孟公杜¶
<pb:KR3k0055_WYG_316-8a>¶
陵人身長八尺餘容貎甚偉性善書與人尺牘主皆臧¶
去以為榮時列侯有子與遵同姓氏者每至人門曰陳¶
孟公坐中莫不震動旣至而非因號曰陳驚坐　又曰¶
原渉字巨先哀帝時父為南陽太守死官郡人賻錢千¶
萬悉還之廬墓三年為谷口令年二十餘谷口聞其名¶
不言而治人常置酒請渉入里門客有道渉所知母病¶
避疾在里宅者渉即往候叩門家哭問以䘮事家無所¶
有渉乃削牘為疏具記衣被飯含之物分付市買日昳¶
<pb:KR3k0055_WYG_316-8b>¶
皆㑹其周急待人如此後人有毁渉者曰姦人之雄䘮¶
家子即殺之　又曰卬成太后外家王氏貴而侍中王¶
林卿通輕俠傾京師後坐法免賓客愈盛　原又曰萭¶
章字子夏長安熾盛街閭各有豪俠章在城西栁市號¶
曰城西萭子夏為京兆尹門下督從至殿中諸侯貴人¶
爭欲揖章莫與京兆言者與中書令石顯善顯坐免官¶
徙歸故郡留其牀席器物直數百萬與章章不受客問¶
其故章歎曰章以布衣見哀於石君石君家破不能有¶
<pb:KR3k0055_WYG_316-9a>¶
以安也受其財物此為石氏之禍萬氏反福耶人以是¶
稱之　又曰婁䕶字君卿時王氏方盛賓客盈門五侯¶
兄弟爭名其客各有所厚唯䕶盡入其門咸得其歡心¶
結士大夫無所不傾其交長者尤見親敬衆以是服之¶
與谷永俱為五侯上客長安號曰谷子雲之筆札婁君¶
卿之唇舌母死送䘮者致車二三千兩閭里歌之曰五¶
侯治䘮婁君卿時成都侯商為大司馬衞將軍欲候䕶¶
其主簿諫曰將軍至尊不宜入閭巷商不聼遂往至䕶¶
<pb:KR3k0055_WYG_316-9b>¶
家久住移時　増漢戴遵字子髙多財好施食客常三¶
四百人語曰闗中大豪戴子髙　東漢馬援兄子壻王¶
磐平阿侯仁之子也王莽敗磐擁富貲為游俠有名江¶
淮與貴戚友善　東觀漢記曰郅惲之友董子張其父¶
及叔為鄉里盛氏一時所殘害子張病困將終惲往候¶
張張視惲歔欷惲曰吾知子不悲天命長短而痛二父¶
仇不復也惲即將客取仇人頭以視張張憙氣音絶惲¶
見令以狀自首令應之遲趨出詣獄令跣追之不及即¶
<pb:KR3k0055_WYG_316-10a>¶
自入獄謝惲拔刃自嚮以要惲曰子不從我出敢不以¶
死明心乎惲遂出　英雄記曰王匡字公節泰山人以¶
任俠聞辟大將軍何進府使於徐州發強弩五百詣京¶
師㑹進敗匡還鄉里　魏志曰典韋陳留人也形貎魁¶
梧膂力過人好豪俠襄邑劉氏與睢陽李永為讐韋為¶
報之永故富春長備衞甚謹韋乗車載雞酒偽為候者¶
懐匕首入殺永并妻徐出取車上刀㦸歩去永居近市¶
一市盡追莫敢近者　原又曰楊阿若後名豐字伯陽¶
<pb:KR3k0055_WYG_316-10b>¶
少遊俠常以報讐解怨為事建安中太守徐揖誅郡中¶
強族黄氏時黄昂得脫在外乃集衆攻揖揖城守豐以¶
昂為不義合衆捕昂殺之故時為之號曰東市相殺楊¶
阿若西市相斫楊阿若　増呉志曰甘寧字興霸少有¶
氣力好遊俠招合輕薄少年為之渠帥羣聚相隨挾持¶
弓弩負眊帶鈴民聞鈴聲即知是寧　裴啟語林曰晉¶
李陽大俠士庶無不傾心為幽州刺史當之職盛暑一¶
日詣數百家别賓客常填門　裴子野宋畧曰寧朔將¶
<pb:KR3k0055_WYG_316-11a>¶
軍何邁素豪俠好聚斂士出入遊從者塞路　唐書曰¶
竇建徳貝州人材力絶人喜俠節鄉里有䘮親者貧無¶
以𦵏建徳方耕聞之遽解牛以給之有劫盜夜入其家¶
建徳知之立户下連殺三盜餘盜不敢入呼取其尸建¶
徳曰可投繩下係取去盜投繩而下建徳乃自係使盜¶
曵出捉刀躍起復殺數盜繇是益知名　又曰李勣字¶
懋功曹州離狐人本姓徐氏客衞南家富多童僕積粟¶
常數千鍾與其父蓋皆喜施貸隋大業末韋城翟譲為¶
<pb:KR3k0055_WYG_316-11b>¶
盜勣年十七往從之說曰公卿壤不宜自剽殘宋鄭商¶
旅之㑹可以自資讓然之初勣拔黎陽倉就食者衆髙¶
季輔杜正倫往客焉及平虎牢獲戴胄咸引見卧内推¶
禮之後皆為名臣平洛陽得單雄信故人也表其材武¶
且言若貸死必有以報請納官爵以贖不許乃號慟割¶
股肉啗之曰生死永訣此肉同歸於土為收養其子焉¶
　又曰丘和河南洛陽人也父夀魏鎭東將軍和少便¶
弓馬重氣任俠及長折節與物無忤無貴賤皆愛之¶
<pb:KR3k0055_WYG_316-12a>¶
唐郭元振為通泉尉任俠使氣嘗盜鑄及掠賣部中人¶
口千餘以餉遺賓客百姓厭苦之　李白喜縱横術擊¶
劒為任俠輕財好施　裴度未顯時羸服私飲為武士¶
所窘胡証聞之突入坐客上引觥三釂客皆失色因取¶
鐵燈檠摘枝葉櫟合其跗橫膝上謂客曰我欲為酒令¶
飲不釂者以此擊之衆唯之証一飲數升次授客客流¶
離盤杓不能盡証欲擊之諸惡少叩頭請去証悉驅出¶
故世人稱其俠　唐書曰劉义亦一節士少放肆為俠¶
<pb:KR3k0055_WYG_316-12b>¶
行因酒殺人亡命㑹赦出更折節讀書能為歌詩獨不¶
善俛仰貴人聞韓愈接天下士歩歸之樊宗師見而拜¶
之為人性直率面道人短長持愈金數斤去曰此䛕墓¶
中人得耳不若與劉君為夀愈不能止　鴻書曰五代¶
唐黃子野侯官人父周行賈於杭州子野年十三從之¶
其父時就他郡以子野守舍適王伾微時覆舟於羅刹¶
江子野行見之奮臂大呼曰能生得人者予百金於是¶
漁者得伾子野即與以舍中裝直百金其父歸大異之¶
<pb:KR3k0055_WYG_316-13a>¶
子野曰子得其名乃令父䘮贏非孝也遂去為人僕賃¶
主人微聞救伾事義其為人隂倍其償乃為小賈之息¶
久之旣致蓄藏以其半為親甘毳費以其半散之貧交¶
昆弟乃折節讀書治左氏春秋無何客有勸之仕者子¶
野不荅因自悔見知於人遂變姓名焚毫素耕於方山¶
其後王伾為散騎常侍使人召之則亡乃令福州觀察¶
處置使以物色訪之得之於陽岐江上有一男子扁舟¶
披蓑獨卧雪中忽扣舷歌曰早潮初上海門開漠漠彤¶
<pb:KR3k0055_WYG_316-13b>¶
雲雪作堆一百六峰都掩盡不知何處有僧來又歌曰¶
㡬日江頭醉不醒滿天風雪卧滄溟定知酒伴無尋處¶
門外松濤坐獨聼使者疑其子野遥呼之曰仲無恙乎¶
子野曰唯唯於是遂達伾之命隨子野至青山中家徒¶
四壁立几上獨周易一卷子野佯喜設脫粟之食與之¶
約曰旦日雲霽㑹於傳舍旦日傳舍長展車待客夕時¶
子野不至使者馳至其家則書幣封識如故子野已遁¶
去矣　又曰唐萇從簡為忠武節度使聞許州富人有¶
<pb:KR3k0055_WYG_316-14a>¶
玉帶欲之而不可得遣二卒夜入其家殺而取之夜卒¶
踰垣隱木間見其夫婦相待如賓二卒歎曰吾公欲敓¶
其寳而害斯人吾必不免因躍出而告之使其速以帶¶
獻遂踰垣而去不知其所之　宋史曰郭進深州博野¶
人少貧賤為鉅鹿富家傭保倜儻任氣結豪俠嗜酒蒱¶
博　又曰焦繼勲少讀書有大志游三晉間為輕俠以¶
飲博為事　宋張齊賢為布衣時倜儻有大度孤貧落¶
魄常舍逆旅有羣盜千餘人飲逆旅中居人皆惶懼竄¶
<pb:KR3k0055_WYG_316-14b>¶
匿齊賢徑前揖之曰賤子貧困欲就丈夫求一醉飽可¶
乎盜喜曰秀才乃肯自屈何不可也延之坐齊賢曰盜¶
非齷齪兒所能為也皆世之英雄耳僕亦慷慨士諸君¶
又何間焉乃取大盌滿酌飲之一舉而盡者三又取㹠¶
肩啗之勢若狼虎羣盜視之錯愕咨嗟曰眞宰相也不¶
然何能不拘小節如此他日宰制天下當念我曹皆不¶
得已而為盜耳願自結納競以金帛遺之皆受不讓重¶
負而返焉　宋稗類抄曰栁仲塗開赴舉時宿驛中夜¶
<pb:KR3k0055_WYG_316-15a>¶
聞婦人私哭聲婉而哀曉起詢之乃臨淮令之女令在¶
任貪墨委一僕主獻納及代還為僕所持逼其女為室¶
令度勢難免因許之女故哭栁往見令詰之得其實怒¶
曰願假此僕一日為之除害僕至栁室即令往市酒果¶
鹽梅等物俟夜䦨呼僕人叱問曰脅主人女為婦是汝¶
耶即奮匕首殺而烹之翼日召令及同舍飲云共食衞¶
肉飲散亟行令追謝問僕安在栁曰適共食者乃其肉¶
也　又曰張乖崖詠布衣時客長安旅次聞鄰家夜聚¶
<pb:KR3k0055_WYG_316-15b>¶
哭甚悲訊之其家無他故乖崖詣其主人力叩之主人¶
遂以實告曰某在官不自愼常私用官錢為家僕所持¶
欲強取長女拒之則畏禍從之則失節匪類約在朝夕¶
所以舉家悲泣耳乖崖明日至門側俟其僕出即曰我¶
白汝主假汝一至親舊家僕意尚遲遲強之而去出城¶
使導馬前行至一懸崕間下馬數其罪僕倉皇未及對¶
輒以刀揮墜崕中歸告其鄰曰僕已不復來矣速歸汝¶
鄉後當謹於事也　又曰陳同甫亮聞辛稼軒名訪之¶
<pb:KR3k0055_WYG_316-16a>¶
將至門過小橋三躍而馬三却同甫怒拔劒斬馬首推¶
仆地徒歩而進稼軒倚樓見之大驚遣人詢之則巳及¶
門遂定交　鴻書曰苖劉之亂張魏公在秀州議舉勤¶
王之師一夕獨坐從者皆寢忽一人持刃立燭後公知¶
為刺客徐問曰豈非苖傅劉正彦遣汝來殺我乎曰然¶
公曰若是則取吾首以去曰我亦知書寧肯為賊用況¶
公忠義如此豈忍害公恐公防閑不嚴有繼至者故來¶
相告爾公問欲金帛乎曰殺公何患無財然則留事我¶
<pb:KR3k0055_WYG_316-16b>¶
乎曰我有老母在河北未可留也問其姓名俛而不荅¶
攝衣躍而登屋屋瓦無聲時方月明去如飛明日公命¶
取死囚斬之曰夜來獲姦細公後嘗於河北隂物色之¶
不可得此又賢於鉏麑矣　明洪武中京師有校尉與¶
鄰婦通一晨校瞰夫出即入門登牀夫復歸校伏牀下¶
婦問夫曰何故復回夫曰見天寒思汝熟寢足露衾外¶
恐傷冷來添被耳乃加覆而去校忽念彼愛妻至此乃¶
忍負之即取佩刀殺婦而出有賣菜翁常供蔬婦家至¶
<pb:KR3k0055_WYG_316-17a>¶
是入門無人即出鄰人執以聞官翁不能明誣伏獄成¶
將棄市校出呼曰某人妻是我殺之奈何要他人償命¶
遂白監決者欲面奏監者引見校奏曰此婦實與臣通¶
其日臣聞其夫語云云因念此婦忍負其夫臣在牀下¶
一時義氣發作就殺之臣不敢欺願賜臣死上歎曰殺¶
一不義生一無辜可赦也即釋之　明獻徵錄張弼揚¶
義士傳曰天順間錦衣衞指揮門達怙寵驕横凡忤之¶
者輒嗾覘卒潛致其罪逮捕考掠使無詰證莫可反異¶
<pb:KR3k0055_WYG_316-17b>¶
由是權傾一時言者結舌其同僚袁彬質直不屈乃附¶
以重情考掠成獄内外咸寃之莫或敢發也京城有楊¶
塤者戍伍之餘夫也素不識彬為之上疏曰正統十四¶
年駕留虜廷臣悉奔散逃生惟袁彬一人特校尉耳乃¶
能保䕶聖躬備嘗艱苦及駕還復辟授職酬勞公論稱¶
快今者無人奏劾卒然付獄考掠備至罪定而後附律¶
法司雖知其枉豈敢辨明陷彬於死雖止一夫但傷公¶
論人不自安乞以彬等御前審録庶得明白死者無憾¶
<pb:KR3k0055_WYG_316-18a>¶
生者亦安臣本一芥草茅身無祿秩見此不平昧死上¶
言遂擊登聞鼔以進仍送衞獄達因是欲盡去異已者¶
乃緩塤死使誣少保吏部尚書華盖殿大學士李賢指¶
使塤佯諾之達遂以聞㑹三法司鞫於午門前塤乃直¶
述所言皆由已出於賢無預達計不行而彬猶降黜居¶
第盡毁未㡬英宗升遐言者劾達罪舉塤事為證達謫¶
死南丹彬復舊職代達總衞事成化初脩英宗實録稱¶
義士楊塤云　又髙啟南宫生傳曰南宮生呉人偉軀¶
<pb:KR3k0055_WYG_316-18b>¶
幹博渉書傳少任俠喜擊劒走馬尤善彈指飛鳥下之¶
家素藏厚生用周養賓客及與少年飲博遨戲盡䘮其¶
貲逮壯見天下亂思自樹功業乃謝酒徒去學兵得風¶
后握奇陳法將北走中原從豪傑計事㑹道梗周流無¶
所合遂泝大江遊金陵入金華㑹稽諸山蒐覽瓌怪渡¶
浙江汎具區而歸家居以氣節聞衣冠慕之爭往迎候¶
門止車日數十兩生亦善交無貴賤皆傾身與相接有¶
二軍將恃武横甚數毆辱士類號虎冠其一嘗召生飲¶
<pb:KR3k0055_WYG_316-19a>¶
或曰彼&KR1196;不可近也生曰使酒人惡能勇吾將柔之矣¶
即命駕往坐上座為語古賢將事其人竦聼拜起為夀¶
至罷㑹無失儀其一常遇生客次顧生不下已目攝生¶
而起他日見生獨騎出從健兒帶刀䇿馬踵生後若將¶
肆暴者生故緩轡當中道進不少避知生非懦儒遂引¶
去不敢突冒訶避明旦介客詣生謝請結驩生能以氣¶
服人類如此　又曰曹州陳都御史九疇以將略樹勛¶
寧夏最有聲而見忌王瓊桂蕚不獲用晩節縱誕聲酒¶
<pb:KR3k0055_WYG_316-19b>¶
嘗宴客不給輒從一騎出百里外必有所獲而歸人亦¶
不敢問之　又曰髙中丞捷者新鄭相拱之第三兄也¶
少輕俠武力絶人旣舉鄉試矣猶與羣盜走馬剽剠行¶
旅金帛盜捕得所引輒稱髙三叔而匿其名與居址旣¶
成進士乃稍稍解居官所至以威嚴治辦稱毎坐堂皇¶
問事胥吏皆股栗無人色敲榜之下流血盈庭談笑自¶
若後自南院罷歸莊居至夜分盜意其厚藏謀劫之司¶
警者以報捷令洞開大門手舞雙刀一力士持鐵棒翊¶
<pb:KR3k0055_WYG_316-20a>¶
而出刃光如月慓疾若風盜數十人皆奔跌原野間有¶
俯伏者呼而曰三叔尚雄武如是耶捷笑而呼使入莊¶
大作槌餅酒飲食之亦有舊識者分予之錢帛叩頭别¶
去三四少年遂委質為髙家奴終身　又曰左都御史¶
劉燾與按察副使尹綸皆嘉靖戊戍進士也二人皆有¶
武力善騎射而燾於技尤精綸將計偕而槖中無一錢¶
從少年陸博勝之得十金買一馬就道至百里外則得¶
善馬抵都而槖裝滿矣盖皆故所劫騎道贈之也燾後¶
<pb:KR3k0055_WYG_316-20b>¶
官濟南司理中原劫長往投之與飲噉無虚日二人皆¶
不脩檢出入多從妓女僮僕少年臂鷹牽犬馳獵為樂¶
綸罷官一子曰乘衡以捷武至大將燾累開府南北竟¶
以功名終其家馬捷如犬犬大如馬婦女作男裝男作¶
婦裝¶
　　遊俠三¶
原意氣　權力(上詳遊俠一公權/行州里力折  侯)　赤丸　白刃(漢書/曰長)¶
(安姦滑浸多少年殺吏受賕報仇相與操丸為彈得赤/丸者斬武吏黒者斬文吏城中薄暮塵起剽剠死傷横)¶
<pb:KR3k0055_WYG_316-21a>¶
(道及尹賞為長安令乃穿地深數丈名為虎穴捕羣盜/内穴中數日視其屍相枕藉而死  古詩曰失意杯酒)¶
(間白刃/起相仇)　燕市　夷門(荆軻飲燕市闗/侯嬴夷門抱)　椎埋　馳騖¶
(王舒温少時椎埋為姦逐史記曰漢興禁綱疎闊外戚/大臣魏其武安之屬競  於京師游俠劇孟郭解之徒)¶
(馳騖於/閭閻)　借客　結客(漢朱雲字子㳺少通䡖俠借/客報仇  古詩結客少年塲)¶
増三游　四豪(上詳遊俠一是漢書曰戰國合縱連横/力政争強由  列國公子魏有信陵趙)¶
(有平原齊有孟嘗楚有春申皆藉王公之勢競為/游俠雞鳴狗盜無不賓禮而談者以四豪為稱首)　自¶
屠　自刎(聶政者軹深井里人也為嚴仲子報仇刺殺/韓相俠累因自皮面決眼自屠出腸以死)¶
(燕太子丹嘗質於秦秦王政遇之不善故丹怨而亡歸/求為報秦王者其傅鞠武言燕有田光先生者可與謀)¶
<pb:KR3k0055_WYG_316-21b>¶
(太子願因太傳而得交於田先生武即出見田先生道/太子願圖國事於先生也光曰謹奉教乃造焉光坐定)¶
(左右無人太子避席而請曰燕秦不兩立願先生留意/光曰臣精已消亡不敢以圗國事所善荆卿可使也太)¶
(子曰願因先生得交結荆卿可乎光曰敬諾即趨出太/子送至門戒曰丹所報先生所言者國之大事願先生)¶
(勿泄也光俛而笑曰諾僂行見荆卿道太子言願足下/過太子宮荆軻曰謹奉教田光曰吾聞長者為行不使)¶
(人疑之今太子告光曰願先生/勿泄是疑光也遂自刎而死)　竊符　喜劒(上詳游/俠二)¶
(史記游俠傳椘田仲以俠聞喜/劒父事朱家自以為行弗及)　原橫潁川　居栁市¶
(灌夫交通無非豪俠横潁川潁川之人歌曰潁川清/灌氏寧潁川濁灌氏族  萭章字子夏居長安栁市)¶
通袁盎　脱季布(袁盎家居劇孟嘗通盎盎厚待之人/謂盎曰孟博徒也將軍何自通之盎)¶
<pb:KR3k0055_WYG_316-22a>¶
(曰孟急人之急造其門不以親為解貴魯朱家藏/活豪士以百數隂脫季布於危及布  終不見)　増¶
杜陵北　渭橋西(唐盧照鄰長安古意詩曰挟彈飛鷹/杜陵北探丸借客渭橋西俱邀俠客)¶
(芙蓉劒共宿/娼家桃李蹊)　已然諾　喜縱橫(上史記灌夫傳/  下唐李白)　原¶
三輔惡少　六國罪人(漢昭帝元鳯五年發三輔及郡/國惡少年以戍遼東  下謂孟)¶
(嘗等四/公子)　感分遺身　背公死黨(七啓曰雄俊之徒交/黨結倫輕死重氣感)¶
(分遺身此游俠之徒上游俠傳序曰六國時背公/死黨之義成守節奉  之義廢漢興未及匡正)　言¶
信行果　知禁反正(太史公曰游俠行雖不軌然猶言/必信行必果  非明王在上示之)¶
(以好惡齊之以禮法/曷由知禁而反正)　匹夫之細　五陵之俠(游俠傳/序曰郭)¶
<pb:KR3k0055_WYG_316-22b>¶
(解之倫匹夫之細竊生殺之權觀其温良汎愛振窮周/急謙退不伐亦皆絶異之資惜乎不入於道徳放縱於)¶
(末流殺身亡宗非不幸也東/李白詩曰五陵年少金市)　幽并之兒　張趙之倫¶
(曹植詩曰借問誰家子幽并游俠兒田張衡西京賦曰/都邑游俠張趙之倫齊志無忌擬跡  文輕死重氣結)¶
(黨連羣實蕃有徒其從/如雲注張趙並刺客也)　増衞地上力　野王好氣(漢/書)¶
(曰衞地其俗剛武尚氣力而/野王好氣任俠有濮上風)　不避風雨　不言姓氏¶
(朱博字子元杜陵人家貧少時給事縣為亭長稍遷功/曹任俠好交從士大夫不避風雨  魚豢典畧曰徐福)¶
(字元直好任俠擊劒中平末常為人/報仇為吏所得問其姓氏閉口不言)　自卧大牀　自¶
享大案(東漢陳登字元龍在廣陵有威名許汜與劉備/並在荆州牧劉表坐共論天下人物汜曰陳元)¶
<pb:KR3k0055_WYG_316-23a>¶
(龍湖海之士豪氣未除昔遭亂過下邳見元龍無主客/禮久不相與語自上大牀卧使客卧下牀備曰今天下)¶
(大亂君當憂國忘家乃求田問舍言無可采是元龍所/諱也何緣與君語如我自卧百尺樓上卧君於地下何)¶
(但上下牀之間耶表大笑自吴志曰歩隲避亂江東與/廣陵衞旌相善俱以種瓜  給㑹稽焦征羌郡之豪族)¶
(騭與旌寄食其地懼為所侵乃共脩刺奉瓜以獻征羌/方在内卧駐之移時旌欲去騭止之曰本所以來畏其)¶
(強也今舍去欲以為髙祇取怨耳良久征羌開牖見之/隱几坐帳中設席坐騭旌於牖外旌愈耻之騭辭色自)¶
(若征羌身自享大案殽膳重沓以小盤飯與騭旌惟菜/茹而已旌不能食騭極餐致飽乃辭出旌怒曰能忍此)¶
(乎騭曰吾等貧賤故主人以貧/賤遇之固其宜也當何所恥)　千里爭死　千乘送¶
䘮(上史記季布事/下史記劇孟事)　朱家賑貧　王磐擁富(上詳遊俠/二  東漢)¶
<pb:KR3k0055_WYG_316-23b>¶
(馬援兄子壻王磐平阿侯仁之子也王莽敗/磐擁富貴為游俠有名江淮間與貴戚友善)　薛中六¶
萬家　闗中數千里(太史公曰吾嘗過薛其俗閭里多/暴桀子弟與鄒魯殊問其故曰孟)¶
(嘗君招致天下任俠姦人入薛中蓋六萬家矣士季布/弟季心氣蓋闗中遇人恭謹為任俠方數千里  爭致)¶
(死/)¶
　　遊俠四¶
原節慕原嘗　名亞春陵　連交合衆　結儔附黨¶
求名殺吏　賈勇報仇　英儁之域(西京/賦)　游俠之場¶
　操丸之俠　剚刃之仇　然諾則黃金不易(季/布)　失¶
<pb:KR3k0055_WYG_316-24a>¶
意則白刃相仇(見曹/植詩)　輕死重氣結黨連羣(詳上游俠/三張趙之)¶
(倫/注)　義激毫毛節成感槩(劉邵趙都賦曰游俠之&KR1131;晞/風擬類貴交尚信輕命重氣)¶
(義激毫毛/節成感慨)¶
　　遊俠五¶
原詩魏阮瑀詩曰燕丹飬勇士荆軻為上賓圖盡擢匕¶
首長驅西入秦素車駕白馬相送易水津漸離擊筑歌¶
悲聲感路人舉坐同咨嗟歎氣若青雲　晉張華俠曲¶
曰俠客樂幽險築室窮山隂棲遲熊羆穴容與虎豹林¶
<pb:KR3k0055_WYG_316-24b>¶
雄兒任氣俠聲盖少年場借友行報怨殺人都市傍呉¶
刀鳴手中利劒嚴秋霜騰超如電激迴旋如流光生從¶
命子遊死聞俠骨香没身心不懲勇氣加四方　又游¶
俠篇曰翩翩四公子濁世稱賢名食客三千餘門下多¶
豪英游説朝夕至辯士自縱横孟嘗東出闗濟身由雞¶
嗚信陵西反魏秦人不窺兵趙勝南詛楚乃與毛遂行¶
黃歇北適秦太子還入荆　増左思詠史詩曰荆軻飲¶
燕市酒酣氣益震哀歌和漸離謂若傍無人雖無壯士¶
<pb:KR3k0055_WYG_316-25a>¶
節與世亦殊倫髙盼邈四海豪右何足陳貴者雖自貴¶
視之若埃塵賤者雖自賤重之若千鈞　原陶潜詠荆¶
軻詩曰惜哉劒術疎奇功遂不成其人雖已沒千載有¶
餘情　宋王僧達依古詩曰少年好馳俠旅宦游闗原¶
旣踐終古跡聊誶興亡言顯軌莫殊轍幽塗豈異魂¶
鮑照擬古詩曰幽并重騎射少年好馳逐氊帶佩雙鞬¶
象弧鍤雕服獸肥春草短飛鞚越平陸朝游鴈門上暮¶
還樓煩宿石梁有餘勁驚雀無全目　増又結客少年¶
<pb:KR3k0055_WYG_316-25b>¶
塲行曰驄馬金絡頭錦帶佩呉鈎失意杯酒間白刃起¶
相讐追兵一旦至負劒逺行遊去鄉三十載復得還舊¶
丘升髙臨四闗表裏望皇州九塗平若水雙闕似雲浮¶
扶宮羅將相夾道列王侯擊鐘陳鼎食方駕自相求今¶
我獨何為埳𡒄懷百憂　原又擬古詩曰日晏罷朝歸¶
輿馬塞衢路宗黨生光華賓僕逺相慕富貴人所欲道¶
徳亦何懼　梁元帝劉生詩曰任俠有劉生然諾重西¶
京扶風好驚坐長安恒借名榴花聊夜飲竹葉解朝酲¶
<pb:KR3k0055_WYG_316-26a>¶
結交李都尉遨遊佳麗城　呉均詩曰結客少年歸翩¶
翩駿馬肥報恩殺人竟賢君賜錦衣握蘭登建禮拖玉¶
入含暉顧看草元者功名終自微　又古意詩曰西都¶
盛冠盖九逵塵霧塞中有惡少年技能專自得玉鞭蓮¶
花劒金苣流星勒聊為路傍人寫鞚長楸北　王僧孺¶
詩曰青絲控燕馬紫艾飾呉刀朝風吹錦帶落日暎珠¶
袍陸離闗右客照耀山西豪雖非學詭遇終是任逢遭¶
人生㑹有死得處如鴻毛寧能偶雞鶩寂寂隱蓬蒿¶
<pb:KR3k0055_WYG_316-26b>¶
何遜擬輕薄篇曰城東美少年重身輕萬億柘彈隨珠¶
丸白馬黃金飾長安九逵上青槐䕃道植轂擊晨已喧¶
肩摩暗不息走狗通西望牽牛亘南直相期百戲傍去¶
來三市側象牀沓繡被玉盤傳綺食　周王褒游俠篇¶
曰京洛出名謳豪俠競交游河南朝四姓闗西謁五侯¶
鬭雞横大道走馬出長楸桑隂徙將夕槐路轉淹留¶
庾信詩曰俠客重連鑣金鞍被桂條細塵障路起驚花¶
亂眼飄酒醺人半醉汗溼馬全驕歸鞍畏日晩爭路上¶
<pb:KR3k0055_WYG_316-27a>¶
河橋　陳沈炯長安少年詩曰長安好少年驄馬鐵連¶
錢陳王裝瑙勒晉后鑄金鞭歩揺如飛燕寳劒似舒蓮¶
去來新市側遨遊大道邊　隂鏗西遊咸陽中詩曰上¶
林春色滿咸陽遊俠多城斗疑連漢橋星像跨河影裏¶
看飛轂塵前聼逺珂還家何意晩無處不經過　周𢎞¶
直賦得荆軻詩曰荆卿欲報燕銜恩棄百年市中傾别¶
酒水上擊離絃匕首光陵日長虹氣燭天留言與宋意¶
悲歌非自憐　楊縉賦得荆軻詩曰函闗使不通燕將¶
<pb:KR3k0055_WYG_316-27b>¶
重深功長虹貫白日易水急寒風壯髮危冠下匕首地¶
圖中琴聲不可識遺恨没秦宮　又俠客控絶影詩曰¶
青門小苑物華新花開鳥㺯㑹芳春僊掌層臺浮麗日¶
長楸廣路起紅塵園中追尋桃李徑陌上逢迎游俠人¶
游俠英名馳上國人馬意氣俱相得白玉鹿盧秋水劒¶
青絲宛轉黃金勒復有魚目並龍文躡影追風本絶羣¶
影入呉門疑曳練形來西北似浮雲寄語幽并馳射客¶
未肯推名待借君　隋陳良游俠篇曰洛陽麗春色游¶
<pb:KR3k0055_WYG_316-28a>¶
俠騁輕肥水逐車輪轉塵隨馬足飛雲影遥臨盖花氣¶
近熏衣東郊鬬雞罷南皮射雉歸日暮河橋上揚鞭惜¶
晩暉　増辛徳源白馬篇曰任俠重芳辰相從競逐春¶
金羈絡赭汗紫縷應紅塵寳劒提三尺雕弓韜六鈞鳴¶
珂蹀細栁飛盖出宜春遥見浮光發懸知頭上人　唐¶
虞世南結客少年塲行曰韓魏多奇節倜儻遺聲利共¶
矜然諾心各負縱横意結交一言重相期千里至緑沈¶
明月絃金絡浮雲轡吹簫入呉市擊筑游燕肆尋源博¶
<pb:KR3k0055_WYG_316-28b>¶
望侯結客逺相求少年懷一顧長驅背隴頭燄燄戈霜¶
動耿耿劒虹浮天山冬夏雪交河南北流雲起龍沙暗¶
木落鴈門秋輕生狥知己非是為身謀　張昌宗少年¶
行曰少年不識事落拓㳺韓魏珠軒流水車玉勒浮雲¶
騎縱橫意不一然諾心無二白璧贈穰苴黄金奉毛遂¶
妙舞飄龍管清歌吟鳯吹三春小苑遊千日中山醉直¶
言身可沈誰論名與利依倚孟嘗君自知能市義　盧¶
照鄰結客少年塲詩曰長安重游俠雒陽富才雄玉劒¶
<pb:KR3k0055_WYG_316-29a>¶
浮雲騎金鞍明月弓鬬雞過渭北走馬向闗東孫臏遥¶
見待郭解暗相通不受千金爵誰論萬里功將軍下天¶
上戰騎入雲中烽火夜如月兵氣曉成虹橫行狥知已¶
負羽逺從戎龍旌昏朔霧鳥陣捲胡風追奔滄海咽戰¶
罷隂山空歸來謝天子何如馬上翁　崔顥古游俠詩¶
曰少年負膽氣好勇復知機仗劒出門去孤城逢合圍¶
殺人遼水上走馬漁陽歸錯落金鎖甲蒙茸貂鼠衣還¶
家且行獵弓矢速如飛地迥鷹犬疾草深狐兔肥腰間¶
<pb:KR3k0055_WYG_316-29b>¶
帶兩綬轉盼生光輝顧謂今日戰何如隋建威　王維¶
游俠詩曰長安少年游俠客夜上戍樓看太白隴頭明¶
月迥臨闗隴上行人吹夜笛闗西老將不勝愁駐馬聼¶
之雙淚流身經大小百餘戰麾下偏禆萬户侯蘇武才¶
為典屬國節旄空盡海西頭　李白俠客行曰趙客縵¶
胡纓呉鈎霜雪明銀鞍照白馬颯沓如流星十歩殺一¶
人千里不留行事了拂衣去深藏身與名閒過信陵飲¶
脫劒膝前横將炙啖朱亥持觴勸侯嬴三杯吐然諾五¶
<pb:KR3k0055_WYG_316-30a>¶
嶽倒為輕眼花耳熱後意氣素霓生救趙揮金槌邯鄲¶
先震驚千秋二壯士烜赫大梁城縱死俠骨香不慙世¶
上英誰能書閣下白首太𤣥經　又扶風豪士歌曰洛¶
陽三月飛胡沙洛陽城中人怨嗟天津流水波赤血白¶
骨相撐如亂麻我亦東奔向吳國浮雲四塞道路賖東¶
方日出啼早鴉城門人開埽落花梧桐楊栁拂金井來¶
醉扶風豪士家扶風豪士天下奇意氣相傾山可移作¶
人不倚將軍勢飲酒豈顧尚書期雕盤綺食㑹賓客呉¶
<pb:KR3k0055_WYG_316-30b>¶
歌趙舞香風吹原嘗春陵六國時開心寫意君所知堂¶
中各有三千士明日報恩知是誰撫長劒一揚睂清水¶
白石何離離脱吾帽向君笑飲君酒為君吟張良未逐¶
赤松去橋邊黃石知吾心　又結襪子詩曰燕南壯士¶
呉門豪筑中置鉛魚隱刀感君恩重許君命泰山一擲¶
輕鴻毛　又少年行曰五陵年少金市東銀鞍白馬度¶
春風落花踏盡遊何處笑入胡姬酒肆中　又結客少¶
年塲行曰紫燕黃金瞳啾啾揺緑鬉平明相馳逐結客¶
<pb:KR3k0055_WYG_316-31a>¶
洛門東少年學劒術凌轢白猿公珠袍曳錦帶匕首鍤¶
呉鴻由來萬夫勇挾此生雄風託交從劇孟買醉入新¶
豐笑盡一杯酒殺人都市中羞道易水寒從令日貫虹¶
燕丹事不立虚沒秦帝宮舞陽死灰人安可與成功¶
又五日東魯行荅汶上君曰下愚忽壯士未足論窮通¶
我以一箭書能取聊城功終然不受賞羞與時人同¶
又送薛九被讒去魯詩曰蛾睂笑躄者賓客去平原却¶
斬美人首三千還駿奔毛公一挺劒趙楚兩相存孟嘗¶
<pb:KR3k0055_WYG_316-31b>¶
恱狡兔三窟賴馮諼信陵奪兵符為用侯生言春申一¶
何愚刎首為李園賢哉四公子撫掌黃泉裏借問笑何¶
人笑人不好士爾去且勿諠桃李竟何言沙丘無漂母¶
誰肯飯王孫　李頎幽燕客詩曰男兒事長征少小幽¶
燕客賭勝馬蹄下由來輕七尺殺人莫敢前鬚如蝟毛¶
磔黃雲隴低白雪飛未得報恩不能歸遼東小婦年十¶
五慣彈琵琶解歌舞今為羌笛出塞聲使我三軍淚如¶
雨　王昌齡游俠詩曰秋風鳴桑條草白狐兔驕邯鄲¶
<pb:KR3k0055_WYG_316-32a>¶
飲來酒未消城北原平掣皁雕射殺空營兩騰虎迴身¶
却月佩弓弰　杜甫少年行曰馬上誰家白面郎臨階¶
下馬坐人牀不通姓氏麤豪甚指㸃銀瓶索酒嘗　王¶
維少年行曰新豐美酒斗十千咸陽游俠多少年相逢¶
意氣為君飲繫馬髙樓垂栁邊　髙適邯鄲少年行曰¶
邯鄲城南游俠子自矜生長邯鄲裏千塲縱博家仍富¶
㡬處報仇身不死宅中歌笑日紛紛門外車馬如雲屯¶
未知肝膽向誰是令人却憶平原君君不見今人交態¶
<pb:KR3k0055_WYG_316-32b>¶
薄黃金用盡還疎索以兹感歎辭舊遊更於時事無所¶
求且與少年飲美酒往來射獵西山頭　錢起逢俠者¶
詩曰燕趙悲歌士相逢劇孟家寸心言不盡前路日將¶
斜　元稹俠客行曰俠客不怕死怕在事不成事成不¶
可藏姓名我非竊賊誰夜行白日堂堂殺袁盎九衢草¶
草人面青此客此心師海鯨海鯨露背横滄溟海波分¶
作兩處生分海減海力俠客有謀人不識測三尺鐵虵¶
延二國　孟郊游俠行曰壯士性剛決火中見石裂殺¶
<pb:KR3k0055_WYG_316-33a>¶
人不迴頭輕生如暫别豈知眼有淚肯向頭上髮平生¶
無恩酬劒閑一百月　宋晁沖之夷門行贈秦夷仲曰¶
君不見夷門客有侯嬴風殺人白晝紅塵中京兆知名¶
不敢捕倚天長劒著崆峒同時結交三數公聮翩走馬¶
㡬青驄仰天一笑萬事空入門賓客不復通起家簮笏¶
明光宫嗚呼男兒名重太山身如葉手犯龍鱗心莫懾¶
一生好色似相如慷慨直辭猶諫獵　明姚廣孝壯士¶
吟二首曰一劒重千金曽將托生死不知燕趙間何人¶
<pb:KR3k0055_WYG_316-33b>¶
是知己相見便知心時聞擊筑吟懐恩在一飯不用酒¶
杯深　徐禎卿游俠篇曰四牡飭朱軒俠氣何翩翩夕¶
騖邯鄲道朝馳函谷闗千金飾冠劒寳服芳且鮮徒御¶
若雲浮周道直如絃堂中飬死士被服皆珠紈櫪馬厭¶
粱肉貝甲委如山片言傾五嶽萬乘慕其賢諸侯奉白¶
璧為夀巵酒前合縱連趙魏駕轂出齊燕伏劒歸質子¶
矯節奪兵權噭噭日中議歃血重一言雞鳴脫虎口狗¶
盜乃獲全天地相盪蝕四海如沸淵憑軾一抵掌解紛¶
<pb:KR3k0055_WYG_316-34a>¶
談笑間縱橫負奇節逸氣盖八埏慷慨功名㑹何言七¶
尺捐䇿勲山河溢流光竹帛鐫何為坎𡒄士撫劒獨長¶
歎　又結客少年塲行曰驪馬&KR0805;青絲閭里爭耀馳朝¶
游呉姬肆暮入屠沽兒袖中挾匕首跨下黄金鎚然諾¶
杯酒間泰山心不移東市殺怨吏西市仆仇尸裂眦白¶
日變英風拉如摧突過銅龍門電影忽如遺司隸徒斂¶
手行人莫敢窺橫行三輔間法令不得施壯義冠千古¶
雄聲流四垂　李夢陽結客少年塲行曰燈如列宿行¶
<pb:KR3k0055_WYG_316-34b>¶
月似九秋霜各攜黄金劒結客少年塲　又過王子詩¶
曰率爾髙陽飲博徒酣歌結劒膽何麤金門貴客如相¶
許徑脫鸘裘付酒壚　又送人之南郡詩曰鼓刀朱亥¶
本微寒白首侯嬴是抱闗不為千金増意氣秖緣一諾¶
重丘山　李先芳劉生詩曰談兵羞燕頷負氣埒虯鬚¶
朝彈上林雀夜醉酒家胡片言傾四座千金直一盧撫¶
劒平津道挾殺李金吾　又臨江節士歌曰臨江節士¶
泣秋風夜來劒鳴深鞘中龜甲龍鱗各相似誰能辨我¶
<pb:KR3k0055_WYG_316-35a>¶
是雌雄　劉績結客行曰結客千金盡酬恩一劒存羞¶
為狗盜伍不傍孟嘗門　王廷相秦川雜興詩曰客行¶
不束書大半是俠氣寳劒直千金上有飛龍字　李攀¶
龍結客少年塲行曰翩翩裘馬客遊冶長安城自矜有¶
俠骨骯髒多交情羞倚將軍勢詎借傍人名利劒一在¶
掌四海皆弟兄片言出肝膽杯酒如平生恩仇等白日¶
然諾千金輕君看少年塲意氣誰縱橫罵坐亦已麤探¶
丸非老成淺之為丈夫賢豪大所營長兄推魯連仲兄¶
<pb:KR3k0055_WYG_316-35b>¶
推虞卿小弟處囊中黽勉荆楚行但令稱國士不必取¶
先鳴　王世貞俠客詩曰幸舍新彈鋏屠家舊鼓刀風¶
塵看不見意氣為誰髙片語忽生翼此身如拔毛金張¶
貴人里辟易鷫鸘袍　又詠史詩曰翩翩原嘗輩散金¶
買虚名獨有魏公子好義復知兵取士識其真肝腑為¶
之傾一戰邯鄲完再戰大梁寧五國從若風強秦閉崤¶
澠積弱幸以強昏主墮維城　王世懋詠史詩曰烈士¶
輕七尺由來殉知己知己問為誰濮陽嚴仲子白刃起¶
<pb:KR3k0055_WYG_316-36a>¶
睚眦行遊報俠累平生所食客緩急難可恃顧盼求賢¶
豪乃在軹深里政也方鼔刀辱此卿相軌捧觴意何長¶
肝膽向君委獨行謝車徒匕首入韓市鷹擊無完膚餘¶
勇自屠毁慨意酬所知雄名付其姊遐哉壯士規寧為¶
百金死仲也何足云所貴得兹士三歎令心哀九原不¶
可起　呉國倫名都篇曰名都故佳麗少年何翩翩千¶
金飾寳劒百金縲文鞍臂鷹走東郊戲馬過上蘭力能¶
囓飛鏑巧能承㺯丸馳騁不言勞角觝相更端雙隼從¶
<pb:KR3k0055_WYG_316-36b>¶
何來疾風翔雲間滿引眀月弓厲鏃忽應絃一矢貫雙¶
隼馬驟不及鞭觀者稱神奇狐兔不敢前暮入胡姬肆¶
挾瑟當壚彈清酒滿玉壺珍殽羅翠盤宻坐屬所私一¶
博呼十千旁若無世人意氣矜相憐出門夜未旦白露¶
何漫漫　又結客少年塲行曰驄馬飾雕鞍玉珂何珊¶
珊當塲負意氣結客空長安一語成莫逆千金盡交歡¶
日月豈足誓睚眦各有端相求等敵國赴急纓危冠恥¶
就四豪食不屑萬乘干力能脫季布軀可借燕丹劒術¶
<pb:KR3k0055_WYG_316-37a>¶
無衆工義聲薄區寰新生驚蹈海公子下抱闗烈烈布¶
衣士遭逢良獨難探丸與竊鉤盜俠居民間　顧瑛詩¶
曰儒衣僧帽道人鞵天下青山骨可埋若説向時豪傑¶
處五陵鞍馬洛陽街¶
　　報徳一(冥報/)　(負徳附/)¶
原詩曰無徳不報　增又曰知子之好之雜佩以報之¶
　又曰中心藏之何日忘之　原曲禮曰其次務施報¶
禮尚往來　左傳曰報者倦矣施者未厭　增孟子曰¶
<pb:KR3k0055_WYG_316-37b>¶
愛人者人恒愛之敬人者人恒敬之　莊子曰相與尸¶
而祝之社而稷之　又曰耕而鹵莽之則其實亦鹵莽¶
而報予耘而滅裂之則其實亦滅裂而報予　前漢禮¶
樂志曰浹肌膚而藏骨髓　李固傳曰竊歎古人一飯¶
之報　任彦昇彈文曰自頂至踵功歸造化　栁文曰¶
興哀於無用之地施徳於不報之所　唐文粹曰報徳¶
空思奉細㳙　杜甫詩曰寸心銘佩牢　劉禹錫詩曰¶
恩光到敝廬　又曰白首垂絲荷不遺　王安石詩曰¶
<pb:KR3k0055_WYG_316-38a>¶
主人覆䕶恩豈啻一綈袍　蘇軾詩曰人情貴往還不¶
報生禍根　冥報易曰作善降之百祥　史記曰一年¶
種之以榖十年樹之以木百年來之以徳　杜甫詩曰¶
側聼飛中使重榮萃徳門　韓愈詩曰從公樂萬夀餘¶
慶及兒孫　負徳左傳曰背惠食言　韋應物詩曰咫¶
尺炎涼變四時出君焦灼君詎知　歐陽脩集曰未乾¶
薦禰之墨已彎射羿之弓　蘇軾勤上人詩序曰歐公¶
之士叛公於瞬息俄頃之際¶
<pb:KR3k0055_WYG_316-38b>¶
　　報徳二(冥報/)　(負徳附/)¶
原毛詩序曰木瓜羙齊桓公也衞有狄人之敗桓公救¶
而封之衞人思之欲厚報之云投我以木瓜報之以瓊¶
琚投我以木桃報之以瓊瑶投我以木李報之以瓊玖¶
匪報也永以為好也　呂氏春秋曰秦穆公失右服馬¶
公自往求焉見野人方食之於岐山之陽公笑曰食駿¶
馬肉不飲酒予恐傷汝也遂徧飲而去及一年為韓原¶
之戰晉人已環穆公之車晉梁由靡已扣穆公左驂嘗¶
<pb:KR3k0055_WYG_316-39a>¶
食馬肉三百餘人疾鬬車下遂大尅晉反獲晉惠公以¶
歸　增左傳曰椘子享晉公子重耳公子曰若以君之¶
靈得反晉國晉楚治兵遇於中原其避君三舍　又曰¶
城濮之戰楚子玉從晉師晉師退子犯曰微楚之惠不¶
及此退三舍避之所以報也　又曰晉侯入曹令無入¶
僖負羈之家報施也　又曰晉侯秦伯圍鄭鄭人與秦¶
伯盟乃還子犯請擊之公曰微夫人之力不及此吾其¶
還也亦去之　原説苑曰楚莊王賜羣臣酒日暮燈燭¶
<pb:KR3k0055_WYG_316-39b>¶
滅有人引美人衣美人援絶其冠纓告王曰有引妾衣¶
者妾絶其纓取持火來視絶纓者王曰今日飲不絶纓¶
者不歡羣臣百官皆絶冠纓乃出火居二年晉與楚戰¶
有一人常在前五合五獲首王怪而問之對曰臣乃夜¶
絶纓者也王隱忍不暴而誅常願肝腦塗地用頸血湔¶
敵久矣遂平晉君　増左傳曰晉靈公將殺趙盾伏甲¶
而饗之初宣子田於首山舍於翳桑見靈輒餓問其病¶
曰不食三日矣食之舍其半問之曰宦三年矣未知母¶
<pb:KR3k0055_WYG_316-40a>¶
之存否今近焉請以遺之使盡之而為之簞食與肉寘¶
諸槖以與之既而與為公介倒㦸以禦公徒而免之問¶
何故曰翳桑之餓人也　又曰楚王送知罃曰子歸何¶
以報我對曰臣不任受怨君亦不任受徳無怨無徳不¶
知所報王曰雖然必告不榖對曰若帥偏師以脩封疆¶
雖遇執事其弗敢違其竭力致死無有二心以盡臣禮¶
所以報也　原呉越春秋曰伍子胥奔至呉溧陽女子¶
擊絮瀨水上子胥乞食女子簞瓢壺漿而食之子胥去¶
<pb:KR3k0055_WYG_316-40b>¶
五歩顧女子已投水後子胥伐楚師還過溧陽歎曰吾¶
嘗飢於此乞食而殺一婦人將欲報之百金不知其家¶
遂投金瀨水之中而去　増又曰呉師入郢引軍擊鄭¶
定公前殺楚太子建而困廹子胥由是怨鄭兵將入境¶
定公大懼乃令國中曰有能還呉軍者吾與之分邦而¶
治漁者之子曰臣能還之子胥軍將至漁者之子當路¶
叩橈行歌曰蘆中人蘆中人子胥驚請與語曰吾是漁¶
父者子吾君怖懼令於國中有能還呉軍吾與之分國¶
<pb:KR3k0055_WYG_316-41a>¶
而治臣念先人與君相遭於塗今從君乞鄭之罪也子¶
胥曰吾蒙子先人之恩以致於此上天蒼蒼豈敢忘子¶
之功乎乃釋鄭初楚欲殺伍胥伍胥夜亡得脱追者在¶
後至江江上有一漁父撐船知伍胥來乃渡伍胥伍胥¶
既渡解其劒曰此劒值千金以遺父父曰楚賞五城金¶
千鎰以求子吾尚不取何用劒乎胥後每食必祝之曰¶
祝江上丈人　左傳曰初周人與范氏田公孫龍税焉¶
趙氏得而獻之吏請殺之趙孟曰為其主也何罪止而¶
<pb:KR3k0055_WYG_316-41b>¶
與之田及鐵之戰以徒五百人宵攻鄭師取蠭旗於子¶
姚之幕下曰請報主徳　原呂氏春秋曰簡子有兩白¶
䯁甚愛之陽城胥渠處(陽城姓胥渠/名處猶病也)廣門之官夜欵門¶
謁曰主君之臣胥渠有疾醫教之曰得白䯁之肝則止¶
不得則死請入通董安虧御於側簡子殺白䯁取其肝¶
以與陽城胥渠無何趙興兵而攻翟廣門之官七百人¶
皆先登　晏子曰晏子以粟金遺北郭騷騷辭金受粟¶
有間晏子見疑於景公出奔北郭子曰飬及親者身更¶
<pb:KR3k0055_WYG_316-42a>¶
其難遂造公廷曰晏子天下之賢去齊齊國必侵不若¶
先死乃自殺公自追晏子及郊而反之　増說苑曰陽¶
虎得罪於衞比見簡子曰自今以來不復樹人矣簡子¶
曰唯賢者為能報恩不肖者不能夫春樹桃李者夏得¶
休息秋得食焉樹蒺藜者夏不得休息秋得其刺焉今¶
君所樹者蒺藜也　國語曰范蠡乘扁舟以浮於五湖¶
越王命工以良金寫其狀而禮之環㑹稽三百里為范¶
蠡地曰後世有敢侵其地者使無終沒於越國皇天后¶
<pb:KR3k0055_WYG_316-42b>¶
土四鄉地主正之　原戰國䇿曰中山君饗都大夫司¶
馬子期在焉羊羮不徧子期怒而走於楚以伐中山君¶
中山君亡走有人挈戈隨其後者顧謂二人子奚為對¶
曰臣父嘗餓且死君下壺飧餔臣父臣父且死曰中山¶
有急汝必死之故來死君也中山君慨然曰吾以一杯¶
羊羮亡國以一壺飧得二死士　増又曰初蘇秦之燕¶
貸百錢為資及佩六國相印得富貴以百金償之徧報¶
諸所嘗見徳者一人猶未得報乃前自言秦曰我非忘¶
<pb:KR3k0055_WYG_316-43a>¶
子子與我至燕再三欲去我易水之上方是時我固望¶
子深是以後子　秦范睢言於王曰非王稽之忠不能¶
内臣於函谷闗今臣官至於相爵在列侯王稽之官尚¶
止於謁者非其内臣之意也昭王乃拜稽為河東守¶
朱亥謂魏公子無忌曰所以不報謝者小禮無所用今¶
乃臣效命之秋也　史記曰漢蕭何為沛主吏掾髙祖¶
為布衣時數以吏事䕶髙祖髙祖以吏繇咸陽吏皆送¶
奉錢三何獨以五及為漢主以何為丞相後封鄼侯父¶
<pb:KR3k0055_WYG_316-43b>¶
子兄弟皆有食邑乃益封何二千户以常繇咸陽時何¶
送我獨贏奉錢二也　漢書曰陳平既貴寵封侯乃謂¶
髙祖曰臣不因魏無知無以得見陛下請報之　原史¶
記曰項王使武渉說韓信曰足下何不反漢歸楚信謝¶
曰臣事項王官不過郎中位不過執㦸言不聼䇿不用¶
故背楚歸漢漢王授我上將軍印解衣衣我推食食我¶
言聼計用深親信我我背之不祥雖死不易　増又曰¶
韓信從下鄉南昌亭長寄食亭長妻患之乃晨炊蓐食¶
<pb:KR3k0055_WYG_316-44a>¶
信往不為具食信絶去釣於城下有一漂母哀之飯信¶
信曰吾必重報母母怒曰大丈夫不能自食吾哀王孫¶
而進食豈望報乎項羽死髙祖襲奪信軍徙為楚王都¶
下邳信至國召所從食漂母賜千金及下鄉亭長賜百¶
錢曰公小人也為徳不卒召辱已少年以為中尉告諸¶
將相曰此壯士也方辱我時寧不能殺之殺之無名故¶
忍而就此　又曰漢髙封項伯等四人為列侯賜姓為¶
劉氏(先有功/於漢者)　原又曰爰盎為呉相時有從史嘗盜盎¶
<pb:KR3k0055_WYG_316-44b>¶
侍兒盎知之不泄遇之如初人有告從史言君知爾與¶
侍者通乃亡歸盎自追還遂以侍者賜之及爰盎使呉¶
見守從史適為守盎校尉司馬夜引盎起曰君可以去¶
矣呉王期旦日斬君盎謝之而去　増又曰朱買臣為¶
㑹稽太守悉召見故人與飲食嘗有恩者皆報復焉¶
漢書曰張賀幸於衞太子太子敗賀下蠶室宣帝飬掖¶
庭賀拊循恩甚宻及帝即位而賀已死賜其後爵闗内¶
侯　又曰丙吉以故廷尉監治巫蠱獄時宣帝以皇曽¶
<pb:KR3k0055_WYG_316-45a>¶
孫坐繫吉保䕶甚力後定䇿立帝吉為人深厚不伐善¶
絶口不道前恩上賢之封博陽侯臨當封吉病將使人¶
加紳而封之夏侯勝曰此未死也臣聞有隂徳者必饗¶
其樂以及其子孫今吉未獲報非死疾也後果愈　漢¶
書曰蓋寛饒為衞司馬躬案行士卒廬室視其飲食居¶
處有疾病者身自撫循臨問加致醫藥遇之甚有恩及¶
交代衞卒數千人皆叩頭自請復更留一年以報寛饒¶
厚徳宣帝嘉之拜寛饒為大中大夫　又曰何武免戴¶
<pb:KR3k0055_WYG_316-45b>¶
聖子死武毎奏事京師未嘗不造門謝恩　東觀漢記¶
曰建武二十六年上延集内戚讌㑹諸夫人各前言為¶
趙熹所濟活帝甚嘉之後徵為太僕引見曰卿非但為¶
英雄所保也婦人亦懐卿之恩厚加賞賜　原三輔決¶
録曰髙陵龎勃為郡小吏東平衡農為書生窮乏客鍜¶
於勃家勃知其賢禮待過常農曰為馮翊乃相報别七¶
八年果為馮翊勃為門下書佐忘之矣農召問乃悟舉¶
為尚書郎左右丞　増又曰趙岐避難四方賣餅北海¶
<pb:KR3k0055_WYG_316-46a>¶
市安丘孫嵩年二十餘遊市見岐呼與共載岐懼失色¶
嵩乃下帷屏人宻問曰視子非賣餅者及相問而色動¶
不有重怨即亡命乎我北海孫賓石闔門百口勢能相¶
濟岐素聞嵩名即以實告遂與俱歸嵩先入白母曰今¶
日出得死友在外岐即匿嵩家積年乃出後詣劉表時¶
嵩在座不為表所識岐向表說嵩表甚奇重之共表嵩¶
為青州刺史　原魏畧曰楊沛為新鄭長課民蓄桑椹¶
䝁豆積得千餘斛太祖西迎天子軍無糧沛乃進乾椹¶
<pb:KR3k0055_WYG_316-46b>¶
後為鄴令賜其生口十人絹百匹以報乾椹也　増又¶
曰曹真字子丹沛郡人本姓秦其父伯南夙與太祖善¶
袁術部黨與太祖相攻太祖為㓂所追走入秦氏㓂問¶
所在伯南曰我是也冦遂害之太祖思其功遂變其姓¶
　原又曰太祖平幽州召孫禮為司空軍謀掾初荒亂¶
時禮與母相失同郡馬台求得禮母禮推家財盡以與¶
台　増又曰郭援捕得賈逵逵不肯拜謂曰王府君臨¶
郡積年不知足下曷為者也援曰促斬之諸將覆䕶乃¶
<pb:KR3k0055_WYG_316-47a>¶
閉土窟中逵謂守者曰而當使義士死此中乎時祝公¶
道憐其守正夜引出折械遣去不語姓名援破後逵知¶
出已者是公道後坐他事伏法逵救不能觧為之改服¶
　原華陽國誌曰曹公察闗羽不安使張遼以情問之¶
羽歎曰吾極知曹公待我厚然我受劉將軍恩誓以共¶
死不可背之要當立効報公公聞而義之顔良攻東郡¶
太守劉延於白馬公使遼羽為先鋒羽望見良麾蓋䇿¶
馬刺良於萬衆中斬其首盡封其物稱書吿辭而歸先¶
<pb:KR3k0055_WYG_316-47b>¶
主　増呉志曰太史慈避事之遼東北海太守孔融遣¶
人訊問其母並致餉遺後融為管亥所圍慈單騎見融¶
既又求救於劉備得兵解圍　呉録曰孫權既斬黃祖¶
作二函欲併誅蘇飛甘寧之在祖軍也獨飛厚之寧為¶
請叩頭流血權曰為君置之若走如何曰飛受更生之¶
恩豈圖去若有萬一寧頭當代入函也乃舍之　蜀志¶
曰法正為蜀郡太守揚武將軍外統都畿内為謀主一¶
餐之徳睚眦之怨無不報復或謂諸葛亮曰法正太縱¶
<pb:KR3k0055_WYG_316-48a>¶
橫宜啟主公抑其威福亮曰主公之在公安也北畏曹¶
操之強東憚孫權之逼近則懼孫夫人生變於肘腋之¶
下當此之時進退狼跋法孝直為之輔翼令翻然翺翔¶
不可復制如何禁使不得行其意耶　干寳晉紀曰王¶
濬在巴郡兵民苦役生男多不舉濬乃嚴其殺子之防¶
而厚䘏之及濬伐呉先所全育者皆能稱兵矣父母戒¶
之曰王府君生爾必勉之無愛死　晉書曰顧榮晏飲¶
見執炙者有欲炙之色割炙啖之曰豈有終日執之而¶
<pb:KR3k0055_WYG_316-48b>¶
不知其味者及趙王倫敗榮被執其人為督卒救榮得¶
免　又曰初范逵過陶侃因薦侃於廬江太守張夔後¶
侃都督江州移鎮武昌侃命張夔子隱為參軍范逵子¶
眺為湘東太守凡微時所荷一餐咸報　又曰郗鑒嘗¶
食周翼粟鑒薨翼追撫育之恩解職席苫心䘮三年¶
又曰蘇峻反庾氷時為呉郡單身奔亡有郡卒以船載¶
氷過淛江得免氷欲報卒適其所欲卒曰不願名器少¶
苦不得快飲使酒足餘年畢矣氷為起大舍市奴婢使¶
<pb:KR3k0055_WYG_316-49a>¶
有百斛酒終其身時謂卒不惟有智且亦達生　宋書¶
曰王鎮惡嘗寄食澠池人李方家善遇之謂方曰若遭¶
遇英雄主要取萬户侯當厚相報方曰君丞相孫人才¶
如此何患不富貴　陳書曰隂鏗宴飲見行觴者因回¶
酒以授之坐客皆笑鏗曰吾儕終日酣飲而行觴者不¶
知其味非人情也及侯景之亂鏗嘗為賊所擒救之獲¶
免鏗問其故乃前所行觴者　唐書曰尉遲敬徳名恭¶
武徳二年秦王戰柏壁宋金剛敗奔突厥敬徳合餘衆¶
<pb:KR3k0055_WYG_316-49b>¶
守介休王遣諭乃與尋相舉地降從擊王世充㑹尋相¶
叛諸將疑敬徳且亂囚之屈突通等勸王殺敬徳王察¶
其無叛意釋囚召見卧内且賜之金是日獵榆窠㑹世¶
充自將兵數萬來戰其驍將單雄信騎直趨王敬徳大¶
呼横刺雄信墜翼王出王顧曰何相報之速耶　又曰¶
李大亮為李宻所獲同輩皆死賊帥張弼見而釋之及¶
大亮貴求弼欲報其徳弼自匿不言遇諸塗而識之持¶
弼而泣多推家貲以遺之拒不受言於太宗乞悉以官¶
<pb:KR3k0055_WYG_316-50a>¶
爵授弼太宗為遷弼中郎將時人皆賢大亮不負恩而¶
多弼之不伐也　又曰王珪少孤且貧人或饋遺初無¶
所讓及貴皆厚報之雖其人已亡必酬贍其家　唐李¶
泌嘗薦建寧王倓為范陽節度與李光弼犄角時張良¶
娣與李輔國惡泌倓曰先生薦倓得展臣子之効無以¶
報徳請為先生除害因以良娣為言泌曰此非臣子所¶
言願王置之倓不從　徳宗時李泌為相帝問誰與卿¶
有恩者泌言臣曩為元載所疾謫官江西路嗣恭與載¶
<pb:KR3k0055_WYG_316-50b>¶
厚臣嘗畏之㑹與其子應並驅馬齧其脛臣惶恐不自¶
安應秘而不言勉起見父臣常謂其長者思有以報帝¶
即日加應檢校屯田郎中賜以金紫　鴻書曰唐李白¶
嘗為蜀道難歌曰蜀道難難於上青天白以刺嚴武也¶
後陸暢復為蜀道易曰蜀道易易於履平地暢佞韋臯¶
也初暢受知於臯乃為獻之臯大喜贈羅八百疋韋卒¶
朝廷欲繩其既往之事復閱先所進兵器刻定秦二字¶
欲搆成罪名暢上疏理之云定秦者匠名也由是得釋¶
<pb:KR3k0055_WYG_316-51a>¶
　文公廟記曰唐韓愈幼孤見鞠於兄嫂氏嫂卒服期¶
䘮以報徳　唐書曰初譚元澄為嵐州刺史有恩於李¶
晟後貶岳州比晟貴上疏理之詔贈元澄寧州刺史撫¶
其三子皆為成就宦學人皆義之　李徳裕薦丁柔立¶
為左拾遺徳裕被貶柔立上書直其寃坐貶南陽尉¶
續世説曰唐栁仲郢字諭蒙為牛僧孺辟客李徳裕知¶
其無私奏為京兆尹仲郢謝曰不期太尉恩奬及此仰¶
報感徳敢不如奇章公門館徳裕不以為嫌仲郢嘗感¶
<pb:KR3k0055_WYG_316-51b>¶
徳裕之知大中朝李氏無禄仕者仲郢領鹽鐵時取徳¶
裕兄子從質可推官知蘇州院事令以禄利贍南宅令¶
狐綯為宰相頗不悦仲郢與綯書曰任安不去常自悦¶
於昔人呉詠自裁亦何施於今日李太尉受責既久其¶
家已空遂絶烝嘗誠増痛惻綯深感歎與從質正官貟¶
　五代和凝舉進士梁義成節度使賀瓌辟為從事瓌¶
與唐莊宗戰於胡栁敗走一騎追及獨凝隨瓌即引弓¶
射殺之因此得免瓌戒諸子曰和生志義之士後必富¶
<pb:KR3k0055_WYG_316-52a>¶
貴爾輩謹事之因妻以女　楊晟降蜀王建其愛將姓¶
安者建謂曰爾報楊司徒足矣能從我乎謝曰司徒誓¶
同死生不忍復戴日月建謂其志不回乃戮之　詩話¶
曰宋馮京嘗薄游為街卒所繫鄭守王公素釋之及使¶
闗中王方帥渭與宴集甚歡貽之詩曰吞炭難酬當日¶
事積薪深愧後來恩　宋史曰郭進為山西廵檢使有¶
軍校誣訟進不法事帝送進令殺之㑹北軍來侵進語¶
曰汝敢論我信有膽氣今貰汝罪汝能掩殺敵兵即當¶
<pb:KR3k0055_WYG_316-52b>¶
薦汝汝敗可自投河東其人踴躍赴敵大致克㨗進以¶
聞還其職　藝苑巵言曰明鄭郎中善夫初不識王儀¶
封廷相作漫興中有云海内談詩王子衡春風坐徧魯¶
諸生後鄭卒王始知之為位而哭走使千里致奠為經¶
紀其䘮仍刻其遺文人之愛名也如此　明嘉靖初兩¶
廣總督洪公有子景儒孝亷赴試下第歸舟抵臨清聞¶
父中彈章下部議甚憂忽鄰舟髯客曰君所憂可知也¶
因出諸權貴及其年伯某報書一一授之曰已行金二¶
<pb:KR3k0055_WYG_316-53a>¶
千金於諸人得完璧矣孝廉感且駭問所欲曰明歳尊¶
大人某日戮大盜此不可免但冀緩三日耳明歳省父¶
某日轅門果縛一人將行刑顧視乃髯客即入白父托¶
故緩三日竟戮莫知其故越十年孝廉游西湖天竺間¶
忽遇髯客曰前縛而戮者非君乎曰縛者我戮者吾義¶
弟以貎類我來相代也遲三日者俟其來也我就縛而¶
前此從公遊又小有營為彼司獄者亦義弟故得縱出¶
及期來也當時已知有今㑹此亦數定言訖劇醉而别¶
<pb:KR3k0055_WYG_316-53b>¶
　冥報楚孫叔敖兒時見兩頭蛇殺而埋之白母曰聞¶
見兩頭蛇者必死恐後人見乃殺埋之母曰兒有隂徳¶
必有陽報後為楚相　漢王翁孺曰活千人其子孫必¶
封吾所活者萬餘人後世其興乎　于定國父于公為¶
縣獄史于公所決人皆不恨其閭門壞父老請治之于¶
公令少髙大閭門令容駟馬髙蓋車曰我治獄多隂徳¶
未曽有所寃子孫必有興者至定國為丞相　幽明録¶
曰漢何比干夜夢貴客車騎滿門既覺有老姥求避雨¶
<pb:KR3k0055_WYG_316-54a>¶
而衣不溼曰君先出自后稷佐堯至晉有隂功今天賜¶
之䇿因出懐中凡九百九十枚授之曰子孫能佩者富¶
貴言訖不見何氏自汝隂徙平陵代為名族　東漢鄧¶
禹嘗歎曰吾將百萬之衆未嘗妄殺一人後世必有興¶
者　隋李士謙躬處節儉每以賑施為務仁心所感羣¶
犬生子交相乳或謂士謙子多隂徳荅曰夫言隂徳其¶
猶耳鳴已獨知之人無知者今吾所作吾子皆知何隂¶
徳之有　芝田録曰唐白中令應舉屢不第詣葫蘆生¶
<pb:KR3k0055_WYG_316-54b>¶
問命生殊不許後入長安門見一婦人以新紫帕封一¶
帶在鬧中女奴力勌置於門闑車馬駢集婦人女奴相¶
失帕在闑旁未取去公為守衞至日晏忽婦人號泣曰¶
夫犯刑憲有能救䕶惟欲寳帶今辰遺失夫不免極刑¶
矣公以帶還之其婦泣謝而去明日再見葫蘆生曰秀¶
才近有隂徳來年及第位極人臣　摭言曰唐裴晉公¶
度質狀眇小相者曰郎君若不至貴即當餓死一日游¶
香山寺有婦人以父被罪得玉帶三犀帶一以賂津要¶
<pb:KR3k0055_WYG_316-55a>¶
寘於欄楯忘收而去度得而授之後相者曰必有隂徳¶
及物前塗萬里非某所知也　范文正公述曰五代竇¶
禹鈞家甚豐年三十無子夜夢祖父謂曰汝早脩行緣¶
汝無子又夀數不永後十年復告之曰汝數年以來名¶
挂天曹以汝有隂徳延算三紀賜五子各榮顯　宋二¶
宋少時有胡僧驚問大宋曰公丰神頓異如能活數萬¶
人之命者試思之曰堂下有螘穴為暴雨所侵吾戲編¶
竹橋以渡螘僧曰是也小宋今年必㨗公終不出其下¶
<pb:KR3k0055_WYG_316-55b>¶
比唱第祁果中魁選章聖臨朝以弟不可先兄乃以庠¶
為第一　林積劒浦人嘗入京至蔡邸得一囊有北珠¶
數百顆詢之知巨商宿此積曰此吾故人令來上庠相¶
訪悉歸之慶歴中第進士補循州推官子徳新為吏部¶
侍郎　麈史曰宋鄭屯田建中其先本雍人五季時徙¶
家安陸貲鏹鉅萬城居人多舍客也每大雨則載瓦以¶
行問其屋漏則為補之若客舍自為之屋亦為繕治隆¶
冬苦寒則蠲舍緡一月建中初無子晩得子紓登進士¶
<pb:KR3k0055_WYG_316-56a>¶
第官至祠曹侍郎紓有子五世祿不絶　負徳孟子曰¶
逢蒙學射於羿盡羿之道思天下惟羿為愈已於是殺¶
羿　列子曰紀昌學射於飛衞盡衞之功乃謀殺衞¶
左傳曰晉饑秦輸之粟秦饑晉閉之糴故秦伯伐晉晉¶
侯使韓簡視師復曰出因其資入用其寵飢食其粟三¶
施而無報是以來也　漢書曰王莽使安陽侯舜見太¶
后后曰而屬父子宗族蒙漢家力富貴累世既無以力¶
報受人孤寄乘便利時奪取其國不復顧恩義人如此¶
<pb:KR3k0055_WYG_316-56b>¶
者狗彘不食其餘天下豈有爾兄弟耶　晉書曰左雄¶
薦周舉為尚書雄舉馮直坐贓舉以此劾雄雄曰進君¶
適所以自伐也　又曰崔洪舉郗詵詵後奏洪洪曰我¶
舉郗丞而還奏我是挽弩自射　宋書曰劉湛之入也¶
殷景仁實引之湛既至以景仁位遇本不踰已而一旦¶
居前意甚憤使義康毁景仁於帝景仁歎曰引之令入¶
入便噬人¶
　　報徳三(冥報/)　(物報/)　(謝恩附/)¶
<pb:KR3k0055_WYG_316-57a>¶
原寘褚　倒㦸(晉荀罃在楚鄭賈人将寘褚中以出既/謀之未行而楚自歸之後賈人如晉荀)¶
(罃善視之如實出已/者  下詳報徳二)　償一飯　退三舍(俱詳上/報徳二)　無¶
入宫　不望報(晉公子重耳至曹僖負羈之妻饋盤餐/寘璧後晉侯伐曹令無入僖負羈之宫)¶
(而免其族達禮記曰儒有/推賢而進  之不望其報)　綈袍之恩　國士之報(范/睢)¶
(見須賈賈曰范叔一寒至此取綈袍遺之後曰吾不/殺汝者以綈袍戀戀有故人之情也  下詳報徳二)¶
投金承塵　投金瀨水(後漢雷義常濟人於死罪後以/金二斤謝之義不受金主黙然)¶
(乃投金於承塵而/去  下詳報徳二)　増坂頭義漿　城南鬻飯(干寳捜/神記曰)¶
(楊公雍伯本以儈賣為業性篤孝父母亡𦵏無終山遂/家焉山髙無水公汲水作義漿於坂頭行者皆飲之三)¶
<pb:KR3k0055_WYG_316-57b>¶
(年有一人就飲以一升石子與之使至髙平好地種之/得五雙白璧因名玉田  雲溪友議曰南卓貧㳺上蔡)¶
(蔡守待之為客每宴集召之吏白以衣冠弊不敢赴由/是益困惟城南鬻飯嫗待之不厭也後十七年守蔡遂)¶
(刑吏而/報嫗焉)　原哭止宿草　祠設上賓(晉韋泓遇䘮亂親/屬並盡客游洛陽)¶
(素聞應詹名遂托焉詹與分甘苦情若兄弟遂隨積年/為營伉儷置居宅薦於元帝帝辟公府後泓至少府詹)¶
(卒感生成之恩遂為詹制朋友之服哭止宿草每李固/既誅門生王成匿其少子燮得免成卒燮𦵏之  節為)¶
(設上賓之/位而祠之)　冥報結草　增起洲(左傳晉魏顆敗秦師/於輔氏獲杜回秦之)¶
(力人也初魏武子有嬖妾無子武子疾命顆曰必嫁是/疾病則曰必以為殉及卒顆嫁之曰疾病則亂從其治)¶
(也及輔氏之役顆見老人結草以亢杜回躓而顚故獲/之夜夢老人曰余而所嫁婦人之父也爾用先人之治)¶
<pb:KR3k0055_WYG_316-58a>¶
(命予是以報夕晉書殷仲堪見流棺𦵏焉旬日門前溝/忽起為岸其  有人自稱為徐伯元云感君之惠無以)¶
(報也水有岸為洲君/將為州矣果臨荆州)　王忳繡被　周婢金環(漢王忳/嘗詣京)¶
(師見一書生疾困語曰槖中有金十斤願以相贈死後/乞殯我未及問姓名而命絶忳即鬻一金營殯餘置棺)¶
(下後署大度亭長忽風飄一繡被墮前頃之有馬突入/忳白令即以歸忳馬主訪至得其狀歎曰卿何隂徳而)¶
(致此因告書生事驚曰是吾子也遂與共迎䘮金封識/如故衆皆義之  恆仲之述異紀曰陳留周氏婢名興)¶
(進入山取樵夢見一女曰近在汝目前目中有刺煩為/㧞之當有後報見一朽棺頭穿壞髑髏墮地草生目中)¶
(便為拔草内棺中以甓塞穿/即於髑髏處得一雙金指環)　李母遺金　姚父䕶穽¶
(後燕録趙狄字子武朝歌人鄰人李元度母死家貧無/以𦵏狄謂兄曰起死生救不足人之本也家有二牛以)¶
<pb:KR3k0055_WYG_316-58b>¶
(一與之元度得𦵏母他年狄夜行見一老母遺金一餅/曰子能𦵏我是以相報子五十已後當富貴不可言勿)¶
(忘元度也衣幽明録項縣民姚牛年十餘父為鄉人所/殺牛常賣  物市刀㦸圗欲報讐後在縣署前手刃之)¶
(於衆中吏捕得官長深矜孝節為推遷其事㑹赦得免/後令出獵逐鹿入草草中有深穽馬將趨之忽見一翁)¶
(舉杖擊馬馬驚避不得及鹿令怒引弓將射之翁曰此/中有穽恐君墮耳令問何人跪曰民姚牛父也感君活)¶
(牛故來謝恩困滅不見/令感冥事多惠於民)　物報雀持環　龜顧印(後漢/楊寳)¶
(九歳見一黄雀為鴟梟所摶墜地下為螻蟻所困寳取/之歸置巾箱中以黄花飬之毛成飛去夜有黄衣少年)¶
(持白環四放與寳令君子孫潔白位登三公當如此數/  㑹稽録晉孔愉買龜放之中流龜左顧及愉封侯鑄)¶
(印龜亦回首者/三似所放之龜)　原蛇銜珠　増魚獻珠(搜神記隋侯/見大蛇被傷)¶
<pb:KR3k0055_WYG_316-59a>¶
(而治之後蛇銜珠以報其珠徑寸純白夜有明如月之/照一名隋侯珠一名明月珠  三秦記白鹿原人釣魚)¶
(於原綸絶而去漢武夢魚求去其鈎明日游昆明池見/大白魚銜鈎而放之間三日帝復游池濱得明珠一雙)¶
(帝曰豈魚/之報乎)　鶴致風　鶴銜珠(孔靈符㑹稽記射的山/南有白鶴山一鶴為仙)¶
(人取箭漢太尉鄭𢎞嘗採薪得一遺箭頃有人覓𢎞還/之問何所欲曰常患若耶溪載薪為難願旦南風夕北)¶
(風後果然重捜神記噲參寓居河内有單鶴趨之參撫/視箭創甚  以膏藥摩之愈放去後一夜鶴雌雄二頭)¶
(各銜一珠吐而去又張氏家傳禧字彦祥除燉煌令常/有鶴負矢集禧庭以甘草湯洗之傳藥留飬十餘日瘡)¶
(愈飛去月餘銜赤/玉珠二枚置㕔前)　躡龜渡江　領螘穴獄(捜神記毛/寳釣得白)¶
(龜贖放之後戰敗投江躡物至岸乃所放龜也領齊諧/記董昭之至江見螘罣一短蘆救之後繫獄螘  羣螘)¶
<pb:KR3k0055_WYG_316-59b>¶
(穴獄遂/得出)　鼠報摧堂　鼠報及第(宣室志寳應中有李/氏家於洛陽不畜貍)¶
(者三世忽一日李氏大集親友㑹於私堂既坐而門外/有數百鼠俱人立以前足相鼔如甚喜狀家童驚異言)¶
(於李氏李氏親友乃空其堂而縱觀人去且盡堂忽摧/圯其家無一傷者  聞奇録玉泉子曰進士李昭嘏舉)¶
(十上不第時登科年已有主司並無薦托之地主司晝/寢忽窺見一軸文卷在枕前看其題處乃昭嘏之卷令)¶
(遷於架上復寢暗視有一大鼠取其卷銜其軸復還枕/前再三如此昭嘏來春及第主司問其故乃三世不飬)¶
(猫皆云/鼠報)　蝦蟇救溺　白鳥援雷(獻徵録明鄢叔敬楚/俗好啖蝦蟇得者輒)¶
(折其股患其逸也叔敬購其無傷者投之澤中邑有澄/江忽洪水瀰漫叔敬欲渡已登舟矣適故人呼之登岸)¶
(有兩蝦蟇戲於橋畔視久之已欲復渡而舟已先發中/流溺矣  劉義慶幽明録苻堅時有射師經蒿山望見)¶
<pb:KR3k0055_WYG_316-60a>¶
(松上有一雙白鳥似鵠而大樹下見一大蛇長五丈上/樹取鳥鳥欲飛蛇張口翕之不得去射師射蛇落鳥去)¶
(樹百餘歩須㬰雲雷發射師懼不得旋向鳥徘徊其上/毛落紛紛似如相援如此數陣雲息電滅射師得兔鳥)¶
(亦髙/飛)　大鼠依人　大客絶犯(異苑景平中東陽大水/永康人蔡嘉夫避徃南)¶
(壟有大鼠浮水而來伏蔡牀角奴以餘飯與之水退嘉/夫反居鼠以前脚捧青紙褁著奴啾啾狀如欲語從此)¶
(去來不絶也一又曰始興陽山縣人行田忽遇一象以/鼻卷入山見  象脚有巨刺牽挽得出病者即起前象)¶
(掘出數長牙送還彼境苖稷常為象所困俗呼大客因/語云我田稼在此恆為大客所犯若念我者勿見侵焉)¶
(如是云後一家業/田絶無其患矣)　淵客泣珠　猛獸致鹿(淵客宿將/去泣珠於)¶
(盤以酬主人獸郭文為猛獸探去口中/横骨明旦猛  致一鹿於室前以報)　謝恩不告免¶
<pb:KR3k0055_WYG_316-60b>¶
　不忘恩(晉囚叔向祁奚言於范宣子而免之不見叔/向而歸叔向亦不告免焉而朝  馮異曰臣)¶
(不敢忘巾/車之恩)　原驂贖不謝　獄免不謝(越石父賢在縲/紲晏子解左驂)¶
(贖之載歸不謝而入石父遂請絶晏子攝衣謝之遂為/上客  漢范滂字孟博繫獄霍諝理之免後詣諝不謝)¶
(或譏之滂曰叔向不/謝祁奚吾何謝焉)　議刑非私　謝薦非義(魏陳羣/言劉翼)¶
(於太祖太祖赦之翼深徳羣羣曰議刑為國非為私也/  漢張安世薦士士謝之大恨不為通曰拜官公門而)¶
(謝恩私室/非義也)¶
　　報徳四¶
原往來(禮往而不來非禮也/來而不往亦非禮也)　死力(報生以死/報死以力)　増守¶
<pb:KR3k0055_WYG_316-61a>¶
死(禰衡賦期守/死以報徳)　致命(與彭寵書匹夫媵/婦尚能致命一餐)　鮒魚(豈鮒/魚之)¶
(心能報東/海之恩)　蟻垤(駱賓王嵩岱洪恩/終難酬於蟻垤)　重恩(杜牧詩重/恩山木荅)¶
　報恩(武伯蒼詩報/恩如皎日)　原生死肉骨(左傳薳子馮曰吾/見申叔夫子所謂)¶
(生死而/肉骨也)　沾沫照灰(元稹詩涸溜沾濡/沫餘光照死灰)　増提攜拂拭¶
(白居易詩提攜増/善價拂拭長妍姿)　恵深榮過(又詩惠深范叔綈袍/贈榮過蘇秦佩印歸)¶
原重施而報(子桑曰重施而報君將何/求重施而不報其民必攜)　三施無報(詳/上)¶
(報徳/二)　以徳報徳(禮以徳報徳/則人有所勸)　以徳報怨(又以徳報/怨則寛身)¶
(之仁/也)　小人懷惠(論/語)　故人念舊(感/恩)　敢忘大惠　爰¶
<pb:KR3k0055_WYG_316-61b>¶
脩舊好　惠不可棄　徳不可忘　道不虚行　仁無¶
遺舊　増肝腦塗地不足塞責　灰軀麋骨以甘心願¶
(陳子/昂)　身侔蟬翼何以受恩　死輕鴻毛固得其所(類/要)¶
　結纓伏劒少謝萬一　剖心摩踵以報所天(江文/通)¶
感君恩重許君一擲(李白詩感君恩重許君/命泰山一擲輕鴻毛)　定是酬¶
恩今朝命輕(王維詩定是酬恩/日今朝覺命輕)　原絶纓之臣竟荅恩¶
於楚主　啖炙之士終酬徳於顧榮　綈袍雖薄尚繫¶
須賈之仁　簞食且微終酬宣子之惠　増烏鳥私情¶
<pb:KR3k0055_WYG_316-62a>¶
得盡歡於長飬　犬馬微力誓效死以酬恩(白樂/天)　禽¶
息之首為知已而必碎　豫譲之身感國士而能漆(張/九)¶
(齡/文)　蓬萊謝恩之雀白玉四環　漢水報徳之虵明珠¶
一寸(庾信/啟)¶
　　報徳五¶
増詩唐盧照鄰劉生詩曰劉生氣不平抱劒欲專征報¶
恩為豪俠死難在橫行翠羽裝劒鞘黃金鏤馬纓但令¶
一顧重不惜百身輕　李白經下邳圯橋懷張子房詩¶
<pb:KR3k0055_WYG_316-62b>¶
曰子房未虎嘯破産不為家滄海得壯士椎秦博浪沙¶
報韓雖不成天地皆震動潛匿游下邳豈曰非智勇我¶
來圯橋上懷古欽英風唯見碧流水曽無黃石公歎息¶
此人去蕭條徐泗空　又詩曰莫持西江水空許東溟¶
臣他日青雲去黃金報主人　又古風曰鳯飢不啄粟¶
所食唯琅玕焉能與羣雞刺蹙爭一餐朝鳴崑丘樹夕¶
飲砥柱湍歸飛海路逺獨宿天霜寒幸遇王子晉結交¶
青雲端懷恩未得報感别空長歎　又贈武十七諤曰¶
<pb:KR3k0055_WYG_316-63a>¶
馬如一疋練明日過呉門乃是要離客西來欲報恩笑¶
開燕匕首拂拭竟無言　又淮隂書懷寄王宗城詩曰¶
暝投淮隂宿欣得漂母迎斗酒烹黄雞一餐感素誠予¶
為楚壯士不是魯諸生有徳必報之千金恥為輕緬書¶
羈孤意逺寄棹歌聲　王維夷門歌曰七國雄雌猶未¶
分攻城殺將何紛紛秦兵益圍邯鄲急魏王不救平原¶
君公子為嬴停駟馬執轡逾恭意逾下亥為屠肆鼔刀¶
人嬴乃夷門抱闗者非但慷慨獻竒謀意氣兼將身命¶
<pb:KR3k0055_WYG_316-63b>¶
酬向風刎頸送公子七十老翁何所求　姚合詩曰得¶
陪桃李植芳叢别感生成太昊功今日無言春雨後似¶
含冷涕謝東風　鄭谷即事感恩上狄右丞詩曰庾公¶
垂顧遇王粲許從容首薦叨殊禮全家寓近封白樓陪¶
寫望青眼感遭逢　又詩曰自賀孤危終際㑹别將流¶
涕感階緣平昔苦心無所恨受恩多是舊詩篇　明髙¶
啟少年行曰下直平明出禁門提攜博局伴王孫寳刀¶
不敢將輸却明日沙塲欲報恩　李攀龍詠古詩曰薛¶
<pb:KR3k0055_WYG_316-64a>¶
公得馮驩門下知者誰十日居傳舍乃問客所為死生¶
惟一劒彈鋏何其悲授室締髙國驅車出中逵主人意¶
已厭同列寕見推田文既失位傾身與持危片言悟齊¶
主復相名益垂奇士多侮世藏用匪可窺¶
原賦齊謝脁酬徳賦曰右衞沈侯眷予以國士四年忝¶
役朱方見贈以詩詩不云乎無言不酬無徳不報故稱¶
之酬徳賦云悲夫四游之代序六龍鶩而不息輕蓋靡¶
於駿奔玉衡勞於拊翼嗟歳晏之尠歡曽隂黙以悽惻¶
<pb:KR3k0055_WYG_316-64b>¶
嗟民生之知用知莫深於知己彼知己之為深信懷之¶
其何已君奉筆於帝儲我曳裾於皇穆藉風雲之光景¶
申游好於蘭菊結徳言而為佩帶芳猷而為服予窘跡¶
以多悔媿離厄而獨處君紆組於名邦貽話言於川渚¶
爾要㦸於戎禁我拂劒於郎闈願同車以日夜誠望昏¶
而掩扉時遊盤以未極眷落景之徂暉若清顔之倐忽¶
恡歡賞之多違　増明盧柟酬徳賦曰昔謝宣城作酬¶
徳賦以報沈侯柟自庚子歳被誣繫獄十年餘自分朽¶
<pb:KR3k0055_WYG_316-65a>¶
髊永絶人世趙王殿下憫然鋟柟四賦灑以睿藻用雪¶
梧臺之寃壬子冬柟既以上命平反迺如趙朝謝王哀¶
其窮錫之珍饌肉藥寵隆渙翰天日疉耀方之宣城所¶
感為徳何如然神以理超情以文遣匪辭之麗斯焉取¶
酬於是因謝名篇聊著鄙賦曰爾迺歳既暮時將竭寒¶
螿鳴流芳歇揺落洲渚泬寥丘樊千里直視黯然銷魂¶
情感鵾雞愁凄斷猨悵氛濁之褊狹馳清想於天埏慨¶
夸父之鄧林弔燭龍於崑崙緤余馬兮扶桑枝渉余䡺¶
<pb:KR3k0055_WYG_316-65b>¶
兮桂水湍拾江妃之明璫跨湘靈之翠鑾於是巖巘互¶
起江河橫變封豕卧啼雄虺坐眄夙露傷足晨風瘁骭¶
汨海濟以傾檝歘凌風而鎩翰豈蒼蠅之㸃玉實萋菲¶
之交煽囚圜土兮曳長纓俛寃頸兮泣吞聲仰飛鳥兮¶
不可攀思日月兮何時明嘉虞卿之撰籍希黃覇之授¶
經簡一閱而三歎魂竟夕以九升志沈緬以鬱陶氣於¶
邑而填膺揮思彤管裂衷竹素秋澀就章風謡託賦信¶
隂陽之迭運韙虧盈之無愆將長號於帝閽賴造始於¶
<pb:KR3k0055_WYG_316-66a>¶
英藩偉神聖之授彩播天人之名篇&KR2377;瀝液以滛灕紛¶
藻潤而芳妍振金碧之琳琅照丹雘之㻞斕羌雲涌以¶
霞駁倐龍變而鳥鶱皎若凌天河窺織女雲漢之章鏘¶
若升清廟聆師㳙洞瑟之絃隮末伎於何李藉隆譽於¶
謝田翼二京之可紹埒三都之並翾警司命之炯㫖款¶
士師之酸言爾迺聲流臣工華照八表市虎解讒亭姬¶
雪懆返景崦嵫合劒龍沼起灰骴兮發夜臺披雲霧兮¶
天門開攬衣帶兮非疇昔聊躑躅兮心魂哀於是緩貳¶
<pb:KR3k0055_WYG_316-66b>¶
負之虐械啓華表之靈思雖城郭其如故已人民之半¶
非陟北堂以徬徨痛考妣之先違二稚逝以如往一女¶
殞而方歸彼蓬婦之茍活亦老醜而堪悲渉園亭以凝¶
眺見蒹葭之蒼蒼橋偃蹇以斷石壁陊阤而横窗雲幽¶
咽於翠岫葉蕭瑟於銀牀瑶草委兮菸壑桂枝凋兮垂¶
牆望佳人兮不還歳將杪兮怨長於是季冬嚴寒北風¶
騷屑江雲結凍海煙飛雪蒼隼凌飈代馬警節邁世懐¶
賢銜恩赴國仰攀㠝岏俯渉清冽揭閶闔以延佇遵玉¶
<pb:KR3k0055_WYG_316-67a>¶
階而屏營壁連錢以銜釭牖疏鏤而瑣青爛昭華於東¶
序裊翠葆於西清擬承明之彤廬或鈞天之帝庭冏虯¶
顔之萃渥冠日表之奇熒侍螭頭以敶辭撫龍翼而若¶
驚爾迺玉音綸發神衷燦亮天風四敷春陽疉暢八珍¶
馨流三臡芬颺駞羮已霑鳯炙再貺醴酒陳兮汎翠瀾¶
醉起舞兮嬌朱顔願君王兮惠一見夀千秋兮歌瑶壇¶
精髣髴其如思情邑鬱而弗安歩徙倚以舛陛涕淋浪¶
而流泉將振翮以遐舉忽掩臆而長歎元雲鬱以凝盼¶
<pb:KR3k0055_WYG_316-67b>¶
悲風颯而無端昔圜門之多險嬰金鐵之拘聨效魑魅¶
之微軀望豺虎之一餐敢謬想於煙闕覽清輝於鳯鸞¶
徳裕命而匪測恩潤身於無埏幸濡翰於藝圃銜一羽¶
而塞乎巨川迺為之謡曰若有人兮滄海湄汲光景兮¶
馭雲螭時蹇産兮隳淵涯宛將逝兮長離思大人造兮¶
參南離恢寃網兮超塗泥惠芳腆兮恩不訾誠既感兮¶
我心悲揄丹悃兮歴賦詩彌億萬兮英聲垂¶
増書漢谷永謝王鳯書曰永斗筲之材質薄學朽將軍¶
<pb:KR3k0055_WYG_316-68a>¶
恱其狂言擢之皁衣之吏厠之賓朋(一作/爭臣)之末不聼浸¶
潤之譖不食膚受之愬雖齊桓晉文用士篤宻察父哲¶
兄覆育子弟誠無以加昔豫子吞炭壞形以奉見異齊¶
客隕首公門以報恩施智氏孟嘗猶有死士何況將軍¶
之門　劉向復恩篇曰孔子曰徳不孤必有鄰夫施徳¶
者貴不徳受恩者尚必報是故臣勞勤以為君而求其¶
賞君持施以牧下而無所徳故易曰勞而不伐有功而¶
不徳厚之至也君臣相與以市道接君懸祿以待之臣¶
<pb:KR3k0055_WYG_316-68b>¶
竭力以報之逮臣有不測之功則主加之以重賞如主¶
有超異之恩則必死以復之孔子曰北方有獸其名曰¶
蟨前足鼠後足兔是獸也甚矣其愛蛩蛩巨虚也食得¶
甘草必齧以遺蛩蛩巨虚蛩蛩巨虚見人將來必負蟨¶
以走蟨非性之愛蛩蛩巨虚也為其假足之故也二獸¶
者亦非性之愛蟨也為其得甘草而遺之故也夫禽獸¶
昆蟲猶知比假而相有報也況於士君子之欲興名利¶
於天下者乎夫臣不復君之恩而茍營其利禍之原也¶
<pb:KR3k0055_WYG_316-69a>¶
君不能報臣之功而憚行賞者亦亂之基也夫禍亂之¶
原基由不報恩生矣齊桓公將伐山戎孤竹使人請助¶
於魯魯君進羣臣而謀皆曰師行數千里入蠻夷之地¶
必不反矣於是魯許助之而不行齊已伐山戎孤竹而¶
欲移兵於魯管仲曰不可諸侯未親今又伐逺而還誅¶
近鄰鄰國不親非霸王之道也君之所得山戎之寳器¶
者中國之所鮮也不可以不進周公之廟乎桓公乃分¶
山戎之寳獻之周公之廟明年起兵伐莒魯下令丁男¶
<pb:KR3k0055_WYG_316-69b>¶
悉發五尺童子皆至孔子曰聖人轉禍為福報怨以徳¶
此之謂也¶
原銘宋蘇軾三槐堂銘曰天可必乎賢者不必貴仁者¶
不必夀天不可必乎仁者必有後二者將安取衷哉吾¶
聞之申包胥曰人定者勝天天定亦能勝人世之論天¶
者皆不待其定而求之故以天為茫茫善者以怠惡者¶
以驕盜蹠之夀孔顔之厄此皆天之未定者也及其定¶
也而善惡之不爽其報也久矣吾觀兵部侍郎晉國王¶
<pb:KR3k0055_WYG_316-70a>¶
公顯於漢周之間歴事我朝太祖太宗天下望以為相¶
而公卒以直道不容於時於是手植三槐於庭曰吾子¶
孫必有為三公者及子魏國文正公相真宗皇帝朝廷¶
清明天下無事享其福祿榮名者十有八年吾不及見¶
魏公而其子懿敏公以直諫事仁宗皇帝出入侍從三¶
十餘年位不滿其徳天將復興王氏也歟何其子孫之¶
多賢也世有以晉公比唐李栖筠者其雄才直氣真不¶
相上下而栖筠之子吉甫其孫徳裕功名富貴畧與王¶
<pb:KR3k0055_WYG_316-70b>¶
氏等而忠恕仁厚不及魏公父子由此觀之王氏之福¶
盖未艾也懿敏公之子輩與吾遊好徳而文以世其家¶
吾是以録之銘曰嗚呼休哉魏公之業與槐俱萌封植¶
之勤必世乃成既相真宗四方砥平歸視其家槐隂滿¶
庭吾儕小人朝不及夕相時射利皇䘏厥徳庶㡬僥倖¶
不種而穫不有君子其何能國王城之東晉公所廬鬱¶
鬱三槐惟徳之符嗚呼休哉¶
増論唐李徳裕冥數有報論曰宣尼罕言性命不語怪¶
<pb:KR3k0055_WYG_316-71a>¶
神非論無也欲人嚴三綱之道奉五常之教脩天爵以¶
致人爵不欲言富貴出於天命福祿由於冥數昔衞卜¶
叶於沙丘為諡以久秦塞屬於臨洮名子不寤朝歌未¶
滅而周流丹烏矣白帝尚在而漢斷秦蛇矣皆兆發於¶
先而符應於後不可以智測也周孔與天地合徳與鬼¶
神合契將決之數無所遁情而狼跋於周鳯衰於楚豈¶
親戚之義不可去也人倫之教不可廢也條侯之貴鄧¶
通之富死於兵革可也死於女色可也惟不宜以餒終¶
<pb:KR3k0055_WYG_316-71b>¶
此又不可以理得也而命偶時來盜有名器者謂禍福¶
出於胸懷榮枯生於口吻沛然而安溘然而笑曾不知¶
黄雀游於茂林而挾彈者在其後也余乙丑歳自荆楚¶
保釐東周路出方城聞有隱者困於泥塗不知其所如¶
也往謂方城長曰居守後二年南行萬里則知憾余者¶
必因天譴譖余者必自鬼謀雖抱至寃不以為恨也余¶
嘗三遇異人非卜祝之流皆遁世者也初掌記北門有¶
管涔山隱者詣余曰君明年當在人君左右為文翰之¶
<pb:KR3k0055_WYG_316-72a>¶
職然須值少主余聞之愕眙洒然變色隱者亦悔失言¶
避席求去余徐問曰何為而事少主對曰君與少主已¶
有累世緣業是以言之余其年秋登朝至明年正月穆¶
宗纘緒果入禁苑及為户丞御史有閩中隱者叩門請¶
見余因下榻與語曰時事非久公不早去冬必作相禍¶
將至若亟請居外代公者受患後十年終當作相自西¶
南而入是秋出鎮呉門歳經八稔尋又仗鉞南燕秋暮¶
有邑子王生引鄴郡道士纔列賓階未及命席謂余曰¶
<pb:KR3k0055_WYG_316-72b>¶
公當為西南節制孟冬望舒前符節至矣三者皆與言¶
叶不差歳月自憲闈竟十年居相由西蜀而入代余執¶
憲俄亦竄逐再謫南服未嘗有前知者為余言之豈禍¶
患不可移者神道所祕莫得預聞自古銜寃歿世者多¶
矣冥報之事或有或無遂使好亂樂禍者以神道為茫¶
昧今嘗論之仁人上哲必達生知命如顔氏之子犯而¶
不校釋門頹廢了空喻幻必不思報矣其下柔懦無心¶
者力不能報所能報乃中人有強悍任氣如伯有灌夫¶
<pb:KR3k0055_WYG_316-73a>¶
之流亦在其臨歿之際方寸不撓魂魄不散唯結念於¶
此是以能報夫人之捨生也如薪盡火滅溘焉則無能¶
為矣達於理者使心不亂則精爽常存不生不滅自可¶
以超然出世升濟神明其次精多魄強則能為厲冥報¶
之事或有或無理在此也　宋秦觀白敏中論曰白敏¶
中用李徳裕薦入翰林為學士及徳裕貶敏中為相詆¶
之甚力或曰人臣事君公義而已何以私恩為乎敏中¶
之事未可深咎也愚竊以為不然人臣能盡私恩然後¶
<pb:KR3k0055_WYG_316-73b>¶
能盡公義敏中之罪不容誅矣孔子曰事親孝故忠可¶
移於君事兄弟故順可移於長推此言之則背師負友¶
之人必不能以忠許國何者於所厚者薄則所施無不¶
薄也昔呂布為丁原主簿為董卓而殺原又為王允而¶
殺卓及兵敗被執魏祖欲生之劉先主曰明公不見布¶
之事丁建陽董太師乎於是殺布漢封陳平辭曰非魏¶
無知臣安得進上曰若子可謂不背本矣乃復賞魏無¶
知其後誅呂氏而安劉氏者平與周勃也夫以布之不¶
<pb:KR3k0055_WYG_316-74a>¶
忠於丁董也其肯忠於曹氏乎以陳平之不負魏無知¶
也其肯負於劉氏乎此魏所以誅布漢所以屬平者也¶
然則敏中之事盖可見矣雖然敏中所以負徳裕也亦¶
有繇焉傳曰盜憎主人主人何負於盜而盜憎之乎盖¶
自度其事必為主人所惡故也白氏系與楊虞卿姻家¶
居易又與李宗閔牛僧孺厚若敏中本無英氣雖緣徳¶
裕以進而不能無意於僧孺宗閔虞卿之徒自度其事¶
必為徳裕惡也故因其勢力以擠之耳夫徳裕忠臣也¶
<pb:KR3k0055_WYG_316-74b>¶
非罪而被斥天下皆知其寃矣使敏中素與仇猶當為¶
社稷而救之況因之以售耶然則敏中豈惟不忠於徳¶
裕亦不忠於唐也愚故曰人臣能盡私恩然後能盡公¶
義敏中之罪不容誅矣然則公義私恩適不兩全則如¶
之何以道權之而已義重而恩輕則不以私害公若河¶
曲之役趙宣子使人以其乘車干韓厥執而戮之是也¶
恩重而義輕則不以公廢私若庾公之斯追子濯孺子¶
抽矢扣輪去其鏃發乘矢而後反是也夫公義私恩不¶
<pb:KR3k0055_WYG_316-75a>¶
　兩全猶當以道權其輕重奈何無故而廢之哉雖然逢¶
　蒙殺羿孟子以為是亦羿有罪焉以此言之徳裕之薦¶
　敏中亦不得為無罪也¶
　¶
　¶
　¶
　¶
　¶
<pb:KR3k0055_WYG_316-75b>¶
　¶
　¶
　¶
　¶
　¶
　¶
　¶
御定淵鑑類函卷三百十一¶
