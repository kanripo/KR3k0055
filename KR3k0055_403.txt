# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.407039
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百九十八
<pb:KR3k0055_WYG_403-1a>¶
　欽定四庫全書¶
御定淵鑑類函巻三百九十八¶
　　菜蔬部(菜蔬/)　(□/)　(薺/)　(蔥/)¶
　　　菜蔬一¶
　原爾雅曰菜謂之蔬不熟曰饉　毛詩曰其䔩維何維¶
　筍及蒲　又曰我有㫖蓄亦以禦冬　論語曰雖蔬食¶
　菜羮瓜祭必齊如也　禮記曰仲冬之月乃命有司趣¶
　民務蓄菜　周禮曰春入學舍菜合舞　又曰凡蓄聚¶
<pb:KR3k0055_WYG_403-1b>¶
　物以稍聚待賔客以甸聚待羇旅凡餘物以待頒賜注¶
　云聚物諸瓜匏葵芋為禦冬之具　儀禮曰婚禮舅姑¶
　旣没則婦入三月乃奠菜(鄭康成曰/菜蓋用堇)　増左傳曰茍有¶
　眀信澗谿沼沚之毛蘋蘩蕰藻之菜可薦於鬼神可羞¶
　於王公　原呂氏春秋曰菜之美者崑崙之蘋夀木之¶
　華赤木之葉餘瞀之南有菜名嘉樹其色若碧　又曰¶
　菜之美者具區之菁　尚書大傳曰大夫有汙瀦之宫¶
　雖生美菜有義之士不食　漢書張竦曰古叛逆之國¶
<pb:KR3k0055_WYG_403-2a>¶
瀦其宮室以為汙池名曰凶墟雖生菜蔬而民不食¶
西域傳曰罽賔地温和冬食生菜　漢武内𫝊曰西王¶
母曰仙之上藥有碧海之琅菜　魏志曰倭國地温和¶
冬夏食生菜　蜀都賦曰五肉七菜勝掩腥臊　文選¶
曰野有菜蔬之色¶
　　菜蔬二¶
原莊子曰顏回不茹葷三月　又曰宣尼窮於陳蔡之¶
間顏回擇菜　世説曰范宣挑菜傷指大哭啼曰身體¶
<pb:KR3k0055_WYG_403-2b>¶
髪膚不敢毁傷故啼　増金樓子曰始皇聞鬼谷先生¶
言因遣徐福入海求金菜玉蔬並一寸椹　原王充論¶
衡曰董仲舒讀春秋三年不窺園菜　孝子𫝊曰洛陽¶
公輦水作漿兼以給&KR0136;者公補屩不取其直天神化為¶
書生問公何不種菜曰無種即遺數升公種之化為白¶
璧餘皆為錢公得以娶婦　廣州先賢𫝊曰丁宻蒼梧¶
人非家織布不衣非已耕種菜果不食　杜蘭香别𫝊¶
曰香降張碩齎瓦榼酒七子樏樏多菜而無他味亦有¶
<pb:KR3k0055_WYG_403-3a>¶
世間常菜輒有三種色或丹或紫一物與海蛤相象并¶
有非時菜碩云食之亦不甘然一食七八日不飢　増¶
後漢書曰崔瑗爱士好賓客盛脩殽膳殫極滋味不問¶
餘産居常蔬食菜羮而已　又曰汝南嚴海君少時鄉¶
居有入其園竊菜者明日㧞菜悉遺鄉里鄉里相約無¶
復取菜者　又曰彭城朱曜字子卿為漁陽相所種菜¶
悉付還外　山東六賢傳曰袁卞字叔隰陬慮人種菜¶
一園左右竊取度溝瀆卞乃為之橋其敦義如此　呉¶
<pb:KR3k0055_WYG_403-3b>¶
書曰趙咨使魏魏人曰聞江東有耑蹄菜作苦為食咨¶
曰當得蒼鰷以作羮　拾遺記曰咸寕四年立芳蔬園¶
於金墉城東多種異菜有菜名曰芸蕨類有三種紫者¶
最繁味辛其根爛熳春夏葉宻秋橤冬馥其實若珠五¶
色隨時而盛一名芸芝色紫為上蔬其味辛色黄為中¶
蔬其味甘色青者為下蔬其味鹹常以三蔬供御膳其¶
葉可以藉飲食以供宗廟祭祀亦止人飢渇宫人採帶¶
其莖葉香氣歴日不歇　晉書曰皇甫謐姑子梁桞為¶
<pb:KR3k0055_WYG_403-4a>¶
城陽太守或勸謐餞之謐曰桞為布衣時&KR0136;我我食之¶
不&KR0136;鹽菜貧不以酒肉為禮也今餞之是貴城陽太守¶
而賤梁桞也豈中古人之道哉　又曰邵續為石勒所¶
執灌園鬻菜以供衣食勒屢遣察之歎曰此眞髙人矣¶
嘉其清苦賜榖帛以勵羣臣　又曰呉隱之母喪哀毁¶
嘗有鹹俎以其味㫖輒棄之及為廣州清操愈勵常食¶
不&KR0136;菜及乾魚而已　齊書曰晉永嘉五年曲陽縣民¶
黄慶宅左右有園東南廣數丈每種菜輒鮮異常㧞更¶
<pb:KR3k0055_WYG_403-4b>¶
生夜有白光似懸絹道士傅徳占使人掘之三尺獲玉¶
印文曰長承萬福　宋書曰宗慤以軍功封洮陽侯先¶
是鄉人庾業家甚富與賓相對膳必方丈而為慤設粟¶
飯菜俎謂客曰宗軍人慣噉麄食慤致飽而退初無異¶
辭至是業為慤長史待之甚厚不以昔事為嫌　又曰¶
桞元景為三公時在朝勲貴多事産業元景獨無所營¶
南岸有數十畝菜園守園人賣得錢二萬送還宅元景¶
怒曰我立此以供家中噉耳乃復奪百姓利耶遂以錢¶
<pb:KR3k0055_WYG_403-5a>¶
别置守園者　又曰王𤣥謨桞元景垣護之雖並北人¶
而𤣥謨獨受老傖之目武帝四時詩曰堇荼供春膳粟¶
漿充夏餐爮醤調秋菜白鹺觧冬寒　又曰朱修之姊¶
飢寒不立修之貴為刺史嘗徃視姊姊為設菜羮麄飯¶
以激之　齊書曰江泌性仁孝食菜不食心以其有生¶
意唯食老葉而已　南史隱逸傳曰沈道虔辟州府凡¶
十二命皆不就有窺園菜者外還見之仍自逃隱待竊¶
者去後乃出　梁書曰武帝大官常膳唯以菜蔬几案¶
<pb:KR3k0055_WYG_403-5b>¶
所陳不&KR0136;三盞　三國典略曰北齊主以鄴清風園賜¶
穆提婆於是官無蔬菜賖買於人負錢三百萬其人訴¶
焉斛律光曰此園賜提婆一家足不賜提婆百家足¶
大業拾遺曰徐孝穎性仁孝嘗在園中晝臥見人盗菜¶
徐轉身向裏恐偷者見之敦行退譲皆此類也　唐書¶
曰太宗回次易州界司馬陳元疇令百姓種蔬坑上㣲¶
火煦之欲其速生以擬供進太宗聞之責其謟媚詔免¶
官　又曰髙宗時司農欲以冬藏餘菜賣之百姓以墨¶
<pb:KR3k0055_WYG_403-6a>¶
敇示僕射蘇良嗣判曰昔公儀休相魯㧞去園葵况臨¶
御萬邦而販蔬鬻菜事遂不行　又曰王昇為刑部尚¶
書性貪恡乃鬻公廨菜園收其價以自潤甚為時論所¶
醜　又曰盧懐慎日晏設食菜數杯　唐書曰中書園¶
蔬日給衆官者主事白常衮減其數崔祐甫怒訶主事¶
主事曰此相公之命祐甫大詬曰門下侍郎安得理中¶
書之蔬叱左右掊主事而拽之自是與常衮不平　又¶
曰貞元中奚陟為中書舍人躬親庶務下至園蔬悉自¶
<pb:KR3k0055_WYG_403-6b>¶
㸃閲人以為難　見聞錄曰汪信民常言人常齩得菜¶
根斷則百事可做胡康侯聞之擊節歎賞又曰宋神宗¶
熙寕中李賓客及之知潤州園中菜花悉成荷花仍各¶
有一佛坐於花中形如雕刻莫知其數或云李氏奉佛¶
甚謹故有此異¶
　　菜蔬三¶
原醸蓼　祭韭(鴽醸之蓼注/釀謂雜切也)　秋韭　冬菁　䪥留白¶
　蔥寸㫁(庾亮噉䪥留白云可以種毋後漢陸續字智/伯初下獄知毋自餉食曰  所作羮其蔥必)¶
<pb:KR3k0055_WYG_403-7a>¶
(寸/㫁)　増佐葷　當肉(黄山谷和孫奉議送菜詩春蔬照/映庾郎貧遣騎持籠佐茹葷却得)¶
(齊廚獻流味白鵞存掌鼈/留裙  下見朱文公詩)　媚盤飱　助鼎俎(杜甫詩/畦蔬繞)¶
(茅屋自足媚盤飱園豫章記宋宇種菜蔬三十/品時雨之後按行  圗曰天茁此徒助予鼎俎)　芍藥¶
　　茨苽葉(松漠記聞女真&KR0038;多白芍藥花皆野生者/采其芽為菜以麫食煎之甚美  南方草)¶
(木狀綽菜夏月生/池沼間葉類茨苽)　晝開夜合　赤葉紫鬚(盧氏雜記/番禺有菜)¶
(四葉相對晝開夜合名合歡菜葉唐書貞觀/中健逹王獻佛王菜一莖五赤  紫鬚)¶
　　菜蔬四¶
原豐本(祭宗廟之禮/韭曰豐本)　下體(詩云采葑采菲無以下體/注葑菲蔓菁與葍之類也)¶
<pb:KR3k0055_WYG_403-7b>¶
　野人獻芹　屈到嗜芰　綠葵含露　白䪥負霜¶
蓳荼如飴(詩/)　有畦(殖貨志云/菜茹有畦)　灌園(&KR0286;康與吕安/灌園於山陽)¶
増家僮灌蔬(漢楊伯起常&KR0356;家僮/引阿對泉以灌蔬)　僚友送蔬(宋陳□/道約日)¶
(送菜把黄山谷詩云三徑就/荒生計拙混煩僚友送園蔬)　不奪菜利(詳柳元/&KR1402;事)　當¶
知菜味(黄山谷題畫菜不可使士大夫不/知此味不可使天下之民有此色)　柔蔬(劉禹/鍚賦)¶
(柔蔬傲霜/而秀折)　野蔬(韓愈詩野/蔬拾新柔)¶
　　菜蔬五¶
増詩唐髙適題張處士菜園曰畊地桑柘間地肥菜常¶
<pb:KR3k0055_WYG_403-8a>¶
熟為問葵藿姿何如廟堂肉　杜甫詠廢畦詩曰秋蔬¶
擁霜露豈敢惜凋殘暮景數枝葉天風吹汝寒緑霑泥¶
滓盡香與歳時闌生意春如昨悲君白玉盤　宋楊萬¶
里菜圃詩曰此圃何其窄於儂已自華看人澆白菜分¶
水及黄花霜熟天殊暖風㣲斾亦斜笑摩桃竹杖何日¶
拄還家　張耒秋蔬詩曰荒園秋露痩韭葉色茂春菘¶
甘勝蕨人言佛見為下箸(俗言八月/韭佛開口)芼炙烹羮更滋滑¶
其餘𤨏屑皆可口蕪菁脆肥薑俎辣藏鞭雛筍纎玉露¶
<pb:KR3k0055_WYG_403-8b>¶
映葉乳茄濃黛抺已殘枸杞只留枿晩種萵苣初生甲¶
南來食魚忘肉味久思吾土牛羊茁軟炊一飽老有味¶
痛飲百壺今不說蒲團齋罷欠伸時自覺少年心解脫¶
　范成大菜詩曰桑下春蔬緑滿畦菘心青嫰芥薹肥¶
畦頭洗澤店頭賣日暮裹鹽酤酒歸　又曰撥雪挑來¶
菜地菘味如蜜藕更肥濃朱門肉食無風味只作尋常¶
蹋把供　陸游野菜詩曰菜把青青間葉苗豉香鹽白¶
自烹調須臾徹案呼茶椀盤箸何曽覺寂寥　又曰老¶
<pb:KR3k0055_WYG_403-9a>¶
農飯粟出躬耕捫腹何殊享大烹呉地四時常足菜一¶
番&KR0136;後一番生　又曰引水何妨萟芥菘圃功自古補¶
三農恨君不見岷山芋藏蓄猶堪過嵗凶　又曰萬里¶
蕭條酒一杯夢魂猶自度邛隈可憐龍鶴山中菜不伴¶
峨睂栮脯來　又曰野蔌山蔬次第嘗超然氣壓太官¶
羊放翁此意君知否要配呉稉晩甑香　又巢菜詩曰¶
昏昏霧雨暗衡茅兒女隨宜治酒殽便覺此身如在蜀¶
一盤籠餅足豌巢　又詠菘詩曰雨&KR0136;寒聲滿背&KR0382;如¶
<pb:KR3k0055_WYG_403-9b>¶
今眞是荷鉏翁可憐遇事常遲鈍九月區區種晩菘¶
方岳詠趙尉送菜詩曰虚老空山學圃翁荷鋤頭白雪¶
髼鬆芥薹如臂何曽夢菜腦生筋漫自供不料官鹽蒼¶
玉束絶勝禁臠紫駝峰更須詩手翦春雨勝與一番風¶
露胷　劉子翬種菜詩曰傍舍植柔蔬攜鋤理蕪穢桔¶
槹勤俛仰一雨功百倍朝来緑映土新葉揺肺肺牛羊¶
勿踐畦肉食屠爾軰　明任道詠畫菜詩曰露芽煙甲¶
曙光寒紫翠摶香濕未乾記得花開曽病酒玉人纖手¶
<pb:KR3k0055_WYG_403-10a>¶
薦春盤¶
原啓梁皇太子謝敕賚河南菜啟曰海水無波來因九譯¶
周原澤洽味備百羞堯韭未儔姬歜非喻　又謝敕賚¶
大菘啓曰呉媿千里之蓴蜀慙七菜之賦是知泮宫采¶
芹空入魯詩流火烹葵徒傳豳曲¶
　　葵一¶
原說文曰葵菜也　毛詩豳風曰七月烹葵及菽　博¶
物志曰陳葵子㣲炒令曝咤散著熱地中徧蹋之朝種¶
<pb:KR3k0055_WYG_403-10b>¶
暮生逺不過宿　増格物論曰葵有數種此菜葵也味¶
甘美性滑利夏末種至秋採之者謂秋葵秋種至冬採¶
之者謂冬葵又葵有鴨脚之名　本草曰苖葉作菜茹¶
更甘美　又曰陶隱居云以秋種葵覆養經冬至春作¶
子謂之冬葵　又曰葵葉為百菜主其心傷人俗呼為¶
西王母菜食之益人　原師曠占曰黄帝問師曠曰欲¶
知牛馬貴賤秋葵下生小葵牛馬貴大葵不蟲牛馬賤¶
　淮南子曰聖人之於道猶葵之於日雖不能終始哉¶
<pb:KR3k0055_WYG_403-11a>¶
其向之者誠也　曹植求通親親表曰若葵藿之傾葉¶
太陽雖不為廻光終向之者誠也　七啓曰芳菰精粺¶
霜蓄露葵　文選曰青青園中葵凝露待日稀　又曰¶
譬如後園葵有葉待秋霜　又曰無以肉食姿取笑葵¶
與藿　増爾雅翼曰古者葵稱露葵又終葵一名繁露¶
解語曰觸露不掐葵日中不翦韭　潘岳閒居賦曰緑¶
葵含露白䪥負霜¶
　　葵二¶
<pb:KR3k0055_WYG_403-11b>¶
増管子曰桓公北伐山戎出冬葵布之天下桓公憂北¶
郭民貧管子請禁去市三百歩者不得樹葵菜此則亦¶
有以相及也　原左傳仲尼曰鮑莊子之智不如葵葵¶
猶能衞其足(莊子居亂不能危/行言遜以致刖足)　韓詩外𫝊曰魯監門¶
女嬰相從績中夜泣曰衞世子不肖是以泣其偶問其¶
故曰宋司馬得罪於宋出奔於魯馬佚食吾園葵是嵗¶
亡利之半由是觀之祸福相及也　列女傳曰魯漆室¶
女倚柱而嘯鄰婦曰欲嫁乎曰吾憂魯君老而太子少¶
<pb:KR3k0055_WYG_403-12a>¶
也婦曰此魯大夫之憂女曰昔晉客舍吾家繫馬於園¶
馬佚踐吾園葵使吾終嵗不厭葵味　史記曰公儀休¶
為魯相食葵而美㧞其園葵棄之　増齊周顒隱鍾山¶
王儉謂曰卿在山中何所食荅曰赤米白鹽緑葵紫蓼¶
又問何者最佳曰春初早韭秋末晩菘　原北齊書曰¶
北齊彭城王浟在郡王氏種葵三畝被人盜之王密令¶
書葵葉明旦市看之遂得盜者　列仙傳曰丁次都不¶
知何許人為遼東丁氏作人丁氏常使買葵冬得生葵¶
<pb:KR3k0055_WYG_403-12b>¶
問何得此葵云從日南買來　異苑曰苻堅將欲南師¶
夢葵生城内以問婦婦曰若征軍逺出難為將也¶
　　葵三¶
原詩古詩曰采葵莫傷根傷根葵不生結友莫羞貧羞¶
貧友不成　晉陸機園葵詩曰種葵北園中葵生鬱萋¶
萋朝榮東北傾夕穎西南晞零露垂鮮澤朗日耀其暉¶
時逝和風戢歳暮商飈飛曽雲無温液嚴霜有凝威幸¶
蒙髙墉徳𤣥景䕃素蕤豐條並春盛落葉後秋衰慶彼¶
<pb:KR3k0055_WYG_403-13a>¶
晩凋福忘此孤生悲　又詩曰翩翩晩凋葵孤生寄北¶
蕃被蒙覆露惠㣲軀後時殘庇足同一智生理各萬端¶
不若聞道易但傷知命難　増唐李白流夜郎題葵葉¶
詩曰慙君能衞足歎我逺移根白日如分照還歸守故¶
園　劉長卿詠牆下葵詩曰此地常無日青青獨在隂¶
太陽偏不及非是未傾心　明呉寛葵詩曰託身北牆¶
隅幸免人所踐苗長已&KR0136;牆入土根不淺葉間橤何多¶
濈濈滿園蠒此種覺尤佳觀者盡云鮮傾心識忠臣衞¶
<pb:KR3k0055_WYG_403-13b>¶
足存古典作羮諒非菜名同亦須辨¶
増賦宋鮑昭園葵賦曰風暖凌開土冒泉動游塵曝日¶
鳴雉依隴主人拂黄冠拭藜杖布蔬種平圻壌通畔脩¶
直膏畝夷敞白莖紫蔕豚耳鴨掌溝東陌西行三畦兩¶
旣區旣徂乃露乃映勾萌欲伸藂牙將散爾乃晨露夕¶
隂霏雲四委沈雷逺震飛雨輕灑徐未及晞疾而不靡¶
柔莩逺秀剛甲以解稚葉萍布弱隂竟抽萋萋翼翼沃¶
沃油油下葳蕤而被逕上參差而覆疇承朝陽之麗景¶
<pb:KR3k0055_WYG_403-14a>¶
得傾柯之所投仕非魯相有不㧞之利賓非二仲無逸¶
馬之憂顧堇荼而莫偶豈蘋藻之薦羞若乃鄰老談稼¶
女嫗歸桑拂此葦席炊彼穄梁甃壺援醢曲瓢卷漿乃¶
羮乃瀹堆鼎盈筐甘㫖蒨脆柔滑芬芳消淋逐水潤胃¶
調腸於是旣飫徹盤投箸囘小人之腹為君子之慮近¶
觀物運逺訪師聖聲數後彰律理前定烏非黔黒鶴豈¶
浴淨彼圓行而方止固得之於天性伊冬箑而夏裘無¶
雙功而並盛盪然任心樂道安命春風夕來秋日晨映¶
<pb:KR3k0055_WYG_403-14b>¶
獨酌南軒擁琴孤聼篇章間作以歌以詠魚深沈而鳥¶
髙飛孰知美色之為正¶
　　薺一¶
原爾雅曰菥蓂大薺也(似薺/葉細)又曰蒫薺實　說文曰薺¶
草可食也　毛詩曰誰謂荼苦其甘如薺　禮記曰仲¶
夏之月靡草死(靡草薺葶/&KR0995;之屬)　淮南子薺麥冬生而夏死¶
　抱朴子曰薺麥大蒜仲夏而枯　増春秋繁露曰冬¶
水氣也薺甘味也乗於水氣故美者勝寒也薺之言濟¶
<pb:KR3k0055_WYG_403-15a>¶
所以濟夫水也　雜志曰江浙間以大缸貯米泔投生¶
菜其中作藜羮　清異録曰俗號薺為百歳羮言至貧¶
亦可具雖百嵗可長享也¶
　　薺二¶
増明皇雜録曰髙力士逐於巫山山谷多薺人不以食¶
因作詩寄意曰兩京作斤賣五溪無人采中外雖有殊¶
氣味終不改　玉壺詩話曰宋太宗命蘇易簡講文中¶
子有楊素遺子食經羮藜含糗之說上因問食何品何¶
<pb:KR3k0055_WYG_403-15b>¶
物最珍對曰物無定味適口者珍臣止知薺汁為美臣¶
憶一夕寒甚擁爐痛飲夜半吻燥中庭月明殘雪中覆¶
一薺盂連茹數根臣此時自謂上界仙廚鸞脯鳯胎殆¶
恐不及屢欲作氷壺先生傳記其事因循未果也上笑¶
而然之¶
　　薺三¶
増緑薺(見卞伯/玉賦)　春薺(杜甫詩牆/隂老春薺)　宿薺(藝文志閒/階薙宿薺)¶
吹薺(唐𫝊奕曰懲沸羮者吹/冷薺傷弓之鳥驚曲木)　斷薺(范文正公/作薺賦)¶
<pb:KR3k0055_WYG_403-16a>¶
　　薺四¶
増宋陸游詩曰人生各自有貴賤百花開時促髙宴劉¶
伶病酲相如渇長魚大肉何由薦凍薺此際值千金不¶
數清泉槐葉麪摩挲便腹一欣然作歌聊續氷壺傳¶
又食薺詩曰舍東種早韭生計似庾郎舍西種小果戲¶
學蠶叢鄉惟薺天所夀青青被陵岡珍美屏鹽酪耿介¶
凌雪霜¶
原賦晉夏侯湛賦曰寒冬之日余登乎城跬歩北園覩¶
<pb:KR3k0055_WYG_403-16b>¶
衆草之委瘁覽林果之零殘悲纎條之槀摧慜枯葉之¶
飄殫見芳薺之時生被畦疇而獨繁鑚重冰而挺茂䝉¶
嚴霜以發鮮含盛陽而弗萌在太隂而斯育永安性於¶
猛寒羌無寕乎煖燠齊精氣於款冬均貞固於松竹¶
齊卞伯玉薺賦曰終風埽於暮節霜露交於杪秋有萋¶
萋之綠薺方滋繁於中丘　增宋范仲淹少時作薺賦¶
曰陶家甕内淹成碧緑青黄措大口中嚼出宫商角徵¶
　　蔥一¶
<pb:KR3k0055_WYG_403-17a>¶
原禮記曰凡進食之禮蔥㳿處末　又曰膾春用蔥脂¶
用蔥　又曰為君子擇蔥薤必絶其本末　爾雅曰茖¶
山蔥細莖大葉　増格物論曰蔥有四種入藥用山蔥¶
胡蔥食用東蔥漢蔥能消榖　清異録曰蔥能調和衆¶
味文言謂之和事草　原春秋元命苞曰天門山上有¶
蔥所種畦壟悉著行人㧞取者悉絶若請神而求即不¶
㧞自出竒異辛香　莊子曰春月飲酒加蔥以通五藏¶
　漢武内傳曰西王母曰仙人上藥有𤣥都綺蔥　晉¶
<pb:KR3k0055_WYG_403-17b>¶
令曰居洛陽内園菜欲以當課者聼其引長流灌紫蔥¶
可各三畝　西河舊事曰蔥嶺在燉煌西八十里其山¶
髙大上生蔥故曰蔥嶺　增廣志曰休循國居蔥嶺其¶
山多大蔥　盧諶祭儀曰秋祠和羮芼蔥　清異録曰¶
盤盞蔥趙魏間有之㡬如拄杖粗但盈尺耳¶
　　蔥二¶
原莊子曰徐無鬼見武侯曰先生居山林厭蔥韭今老¶
欲甘酒肉之味耶　漢書曰龔遂勸民令人一口種五¶
<pb:KR3k0055_WYG_403-18a>¶
十本蔥一畦韭百本䪥　東觀漢記曰孔奮字君魚為¶
姑臧長時天下亂河西獨安姑臧長居數月輒致資産¶
奮在姑臧四年財物不增唯老母妻子但菜食或謂奮¶
曰置脂膏中亦不能自潤　劉向别𫝊曰都尉有種蔥¶
書　列仙傳曰阮丘蛆山上種蔥百餘年乃去　邵信¶
臣曰臣太官種冬蔥生不時之物有傷於人也　増後¶
漢書曰東漢井丹未嘗修刺候人陽信侯隂就使人要¶
之不得已而行丹至就故設麥飯蔥葉之食丹推去之¶
<pb:KR3k0055_WYG_403-18b>¶
曰以君侯能供甘旨故來相遇何其薄乎更設盛饌乃¶
食　華陽國志曰曹公旣與先主語失言㑹天震雷先¶
主曰聖人言迅雷風烈必變良有以也曹公亦悔失言¶
使人覘之見其㧞蔥公曰大耳公未覺也其夜先主急¶
去　梁史曰呂僧珍其先以販蔥為業及貴封平固侯¶
從兄子宏棄業求官僧珍不許曰汝等自有常分豈可¶
妄求但當速歸蔥肆耳　義熈起居注曰十年有司奏¶
太常謝瞻遣四人還家種蔥菜免官　後周書曰宣帝¶
<pb:KR3k0055_WYG_403-19a>¶
　大象年左衞園中蔥變作韭　唐史曰屈突通擢左武¶
　衞將軍涖官勤正有犯法者無所囘縱其弟蓋為長安¶
　令亦以方嚴顯時為語曰寕食三年艾莫逄屈突蓋寕¶
　食三斗蔥莫逄屈突通¶
　　　蔥三¶
　増煮餅　潑油(陳后山詩已辦煮餅潑油蔥/  蘓軾詩一杯湯餅潑油蔥)　鮭菜¶
　芼羮(黄魯直詩鮭菜清貧只韭蔥事陸游詩瓦盆麥飯/伴鄰翁黄菌青蔬放箸空一  尚非貧賤分芼羮)¶
　(僭用大/官蔥)¶
<pb:KR3k0055_WYG_403-19b>¶
　¶
　¶
　¶
　¶
　¶
　¶
　¶
御定淵鑑類函卷三百九十八¶
