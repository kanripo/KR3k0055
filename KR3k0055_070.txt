# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.001144
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷六十五
<pb:KR3k0055_WYG_070-1a>¶
　欽定四庫全書¶
御定淵鑑𩔖函卷六十五¶
　　設官部五(宰相/)　　(增大學士/)¶
　　　宰相四¶
　原仰成(言天子垂拱/仰之而成化)　光輔(爾光輔/予一人)　保衡(伊尹也言/天下所取)¶
　(安/也)　翼戴(天/子)　彌綸(天地/之道)　寅亮(天地弼/予一人)　注意(漢陸/賈曰)¶
　(天下安/注意相)　具瞻　鬷嘏(言總/大政)　佐命　曠位(危而不持/顛而不扶)¶
　(則将焉/用彼相)　充位(張湯為大夫用事/丞相充位而已)　不案吏(邴吉為丞/相令三公)¶
<pb:KR3k0055_WYG_070-1b>¶
　(府不案吏/遂為常)　不移書(漢薛宣/詳通典)　親小事(蜀志諸葛亮相/蜀自校簿書主)¶
　(簿楊顒諫曰為政有體上下不/相侵明公不亦勞乎亮謝之)　行故事(漢書魏相字/弱翁為丞相)¶
　(好觀漢故事及便宜章奏以為古今異制方今/務在奉行故事而已數施行漢初名臣所奏)　堯舜¶
　其心(伊尹曰予不克俾厥后惟/堯舜其心愧恥若撻于市)　父子相代(韋賢及子/元成並為)¶
　(相平當子平晏亦並為相/故漢代父子為相稱韋平)　良臣惟聖(言此良臣/乃成聖徳)　國¶
　政所圖(國政之/所圖也)　鎮撫四夷　親附百姓(陳平曰外鎮/撫四夷諸侯)¶
　(内親附/百姓)　執柄而圖(實執人柄而圖/吾君以相予位)　奪印而代(范睢/奪穰)¶
　(侯印而代之穰侯魏/冉也並為秦相也)　裁成天地(易裁成天地之道/輔相天地之宜)¶
<pb:KR3k0055_WYG_070-2a>¶
道佐人主　百揆時叙　五典克從　萬邦為憲　庶¶
績咸熈　立身于二八(八元/八凱)　致君于三五(三皇/五帝)　當¶
唐虞之聖　繼䕫龍之功　當堯舜之朝　居蕭曺之¶
任　當三五之朝　居二八之位　國在乎相(列女傳/云齊孤)¶
(逐者齊即墨之女也狀甚醜三逐於郷五逐於里齊相/婦亡造襄王之門而求見王輟食而起與之語女曰夫)¶
(屋堅不堅在乎柱國家安不安在乎相王曰吾國相若/何對曰王之國相比目之魚也外比内比然後能成其)¶
(事王曰何謂對曰明其左右賢其妻子是外比内比也/王曰善遂尊其相以逐女妻之居三月四方之士多歸)¶
(于齊而國/以大治)　一處乎内(𫝊曰天子三公者何天子之相/也天子之相何以三曰自陕以)¶
<pb:KR3k0055_WYG_070-2b>¶
(東周公主之自陕以西召/公主之一相䖏乎内也)　百揆時叙(舜典納于百/揆百揆時叙)¶
四方享徳(尚書洛誥曰公勿替刑四方其世享孔安國/傳云勿替以廢法則四方世世享公之徳也)¶
(謹按公謂/周公是也)　以尹天下(左傳曰昔武王克商成王𨕖建/明徳以藩屏周周公相王室以)¶
(尹天/下)　以治天下(鬻子云禹之治天下也得臯陶得杜/子業得既子得施子黯得季子寗得)¶
(然子堪得輕子玉得七大夫以治天下而天下治湯得/慶誧伊尹湟里且東門虚南門蝡西門疵北門側得七)¶
(大夫佐以治天/下而天下治)　夾輔王室(帝王世紀周平王元年鄭/武王與晋文侯股肱周室)¶
(夾輔平王率諸侯戮/力一心東遷洛邑也)　毗輔王室(帝王世紀周平王㫤/薦劉銓文云明公允)¶
(侔阿衡毗輔王室亮采側㣲日/夕不暇網羅隐逸英彦盈庭也)　保乂王家(尚書康/誥篇)¶
<pb:KR3k0055_WYG_070-3a>¶
保兹天子(毛詩蒸/民篇)　天子是毗(毛詩南/山篇)　王躬是保(毛/詩)¶
(蒸民/篇)　左右商王(毛詩長/發篇)　股肱周室(左傳云天王使/劉定公錫齊侯)¶
(命曰昔伯舅太公右我先王股肱周室師保萬民王室/之不壞繄伯舅是頼今予命汝環兹率舅氏之典敬之)¶
(㢤公環齊/靈  名)　格于皇天(尚書君/奭篇)　格于上下(堯/典)　徳光¶
上下(尚書洛/誥篇)　威服諸侯(淮南子云景陽滛酒被髪而/御于婦人威服諸侯注曰景)¶
(陽楚/相也)　友五人(尸子曰舜得友五人曰雄陶續耳柏/陽東不識秦不室一國之賢人也)¶
友陪貳(左傳趙簡子問于史墨曰季氏出其君而民服/何也對曰物生有兩有三有五有陪貳故天有)¶
(三辰地有五行體有左右各有配耦王有公諸侯有卿/皆其貳也天生季氏以貳魯侯民之服焉不亦宜乎)¶
<pb:KR3k0055_WYG_070-3b>¶
　王者佐(吕氏春秋云武王至殷郊係堕五人御于前/莫為係之曰吾所以事君者非係也武王左)¶
(釋白羽右釋黄鉞勉而自為係孔子聞之曰此五/人者之所以為王者佐也不肖主之所弗安也)　社¶
稷器(蜀志蒋琬𫝊云諸葛稱/社稷之器非百里之才)　若金作礪(尚書說命篇/曰說築于傅)¶
(巖之野爰立作相王置諸其左右命之曰朝夕納誨以/輔台徳若金用汝作礪若濟巨川用汝作舟楫若嵗大)¶
(旱用汝/作霖雨)　猶鴻有翼(管子曰桓公在位管仲隰朋見立/有間有二鴻飛過桓公曰寡人之)¶
(有仲父猶鴻之/有羽翼者也)　桃李莫援(吕氏春秋云子産相鄭十/八年刑三人殺二人桃李)¶
(之垂于行者/莫之援也)　池淵不稅(説苑云公儀休相魯魯君死/左右請閉門公儀休曰止池)¶
(淵吾不稅蒙山吾不賦苛令吾/不布吾已閉心矣何閉于門㢤)　冨國安主(太公金匱/云宰相不)¶
<pb:KR3k0055_WYG_070-4a>¶
(富國安主調隂陽和羣/臣樂萬民非吾宰相也)　匡主濟民(蜀志下邳陳登謂/先主曰今欲為使)¶
(君合步騎十萬上可以匡主濟民成五/伯之業下可以割地守境書功于竹帛)　正事之臣(尚/書)¶
(酒誥篇曰王若曰爾乃克羞饋祀爾/乃自介用逸兹乃允惟王正事之臣)　羽翼之佐(謝承/後漢)¶
(書云非腹背之毛/羽翼之佐者也)　弼亮四世(尚書畢/命篇)　光輔五君(左/傳)¶
(子木問於趙孟曰范武子之徳何如對曰夫子之家事/治言于晋國無隐情其祝史陳信于鬼神無愧辭子木)¶
(歸以語于王王曰尚矣㢤能歆神/人宜其光輔五君以為盟主也)　聞風便委國(孔叢/子云)¶
(魏王遣使者聘子順為相曰魏國狭小乏于聖賢寡君/久聞下風願委國先生親受教訓如肯降節豈惟魏國)¶
(君臣是頼其亦社稷之神祗實永受慶于是乃之魏魏/王郊迎謂子順曰寡人不肖嗣先君之業先生聖人之)¶
<pb:KR3k0055_WYG_070-4b>¶
(後道徳懿劭幸見顧臨願圖國政對曰臣覊旅之臣慕/若髙義是以戾此君辱貺而問以政事敢不敬受君之)¶
(明令按子順孔姓/名斌子髙之子)　跪行授以相(說苑云楊因見趙簡/主曰臣居郷三逐事)¶
(君五去聞君好士故走来見也趙簡主聞之絶食而嘆/跪而行左右進諫曰居鄉三逐是不客衆也事君五去)¶
(是不忠上也今君有士見過八矣簡主曰子不知也夫/羙女者醜婦之仇也盛徳之士亂世所䟽也正直之行)¶
(邪枉所憎也遂出見之因授以為相而國/大治由是觀之逺近之人是不可不察也)　相三君而¶
無私積(左傳云季文子之忠于公/室也相三君矣而無私積)　三相楚而心愈卑¶
(詳前宰相三/心卑體恭注)　一則仲父易㢤為君(吕氏春秋云有司/請事于齊桓公桓)¶
(公曰以告仲父有司又請公曰告仲父若是者三賛者/曰一則仲父二則仲父易㢤為君桓公曰吾未得仲父)¶
<pb:KR3k0055_WYG_070-5a>¶
(則難已得仲父之/後曷為其不易也)　斂則已施民皆歸焉(列子田氏相/齊盈則已降)¶
(云/云)　結百姓法四方(國語云齊桓公使鮑叔為宰辭曰/臣之不若夷吾者五寛惠柔民弗)¶
(若也治國家不失其柄弗若也忠信可結于百姓弗若/也制禮義可法於四方弗若也執枹鼓立于軍門使百)¶
(姓加勇焉/弗若也)　安國家全社稷(說苑云梁相死恵子欲之/梁渡河而遽墮水中船人)¶
(救之船人曰子欲何之而遽也曰梁無相吾欲徃相之/船人曰子居船檝之間而溺無我則子死矣子何能相)¶
(梁乎恵子曰子居艘檝之間則吾不如子至/安國家全社稷子比我䝉蒙如未視之狗耳)　鎮國家¶
撫百姓(史記髙帝紀云鎮國家撫百/姓餉饋不絶吾不如蕭何)　民無謗讟天無¶
大災(左𫝊祁午謂文子曰子相晋國以為盟主于今七/年矣再合諸侯三合大夫服齊狄寕東夏平秦亂)¶
<pb:KR3k0055_WYG_070-5b>¶
(城淳于師徒不頓國家不罷民無謗讟諸侯無怨天/無大災子之力也有令名矣而終之以恥午也是懼)¶
國無盗賊道不拾遺(韓子云子産相鄭為政五年國無/盗賊道不拾遺桃枣䕃于街者莫)¶
(有援也錐刀遺道三日可/反三年不變民無飢也)　酒肉不徹鐘鼓不解(尸子/云周)¶
(公酒肉不徹于前鐘鼓不解/于懸聴樂而治國無勞事焉)　勞不坐乘暑不張葢(史/記)¶
(趙良說商君曰/五羖大夫云云)　無衣帛之妾無食粟之馬(魯語季文/子相宣成)¶
(然/也)　茹羮㧞葵見布逐婦(史記公儀休為魯相茹羮而/羙㧞其園葵而棄之見布而)¶
(逐其/婦也)　一夫不得所引為己罪(尚書說/命篇)　天下不得所¶
若已推之(鹽鐵論云禹稷布衣之士思/天下不得其所若已推之)　武丁時有甘¶
<pb:KR3k0055_WYG_070-6a>¶
盤(尚書君/奭篇)　太戊時有伊陟(同/上)　管仲相桓公九合諸¶
侯一匡天下(論語憲/問篇)　五羖相秦繆三置晋君一救荆¶
禍(史記商君𫝊趙/良說商君云)　仲尼相魯敵國之憂(晏子春秋云/仲尼相魯景)¶
(公患之謂晏子曰鄰國有聖人敵國之憂也今孔子相/魯若何對曰君不如隂重孔子説以相齊孔子強諌而)¶
(不聽必去去魯而之齊君勿納也居期年孔/子去魯之齊景公不納故困于陳蔡之間)　子産相¶
鄭無諸侯患(説苑云子産相鄭終簡公之身内/無國中之亂外無諸侯之患也)　顓頊¶
十五佐黄帝(鬻子云昔者顓頊年十五而佐黄帝二十/而治天下其治天下也上緣黄帝之道而)¶
(行之學黄帝/之道而常之)　帝嚳十五佐顓頊(又云昔者帝嚳年十/五而佐帝顓頊三十)¶
<pb:KR3k0055_WYG_070-6b>¶
(而治天下其治天下也上緣黄帝之/道而明之學帝顓頊之道而行之)　荆公子十五相¶
荆(說苑云荆公子年十五而相荆仲尼聞之使人徃視/還曰廊下有二十五俊士堂上有二十五老人仲尼)¶
(曰合二十五人之智智于湯武并二十五/人之力力于彭祖以治天下其固免矣乎)　甘羅年十¶
二相秦(史記甘茂𫝊云甘羅十二事秦相文信侯/吕不韋後秦爵為上卿復以茂田宅賜之)　伊¶
尹放太甲(孟子曰太甲顛覆湯之典刑伊尹放之于桐/三年太甲悔過以聽伊尹之訓復歸于亳)¶
　周公抱少主(吕氏春秋云文王造之而未遂武王遂/之而未成周公旦抱少主而成之故曰)¶
(成/王)　復子明辟(尚書洛/誥篇)　致政成王(禮記明堂篇曰周/公致政成王成王)¶
(以周公有勤勞于天下封/周公于曲阜地方七百里)　増金甌覆名(通鑑唐𤣥宗/每命相皆先)¶
<pb:KR3k0055_WYG_070-7a>¶
(御書其名一日書崔琳等名置案上上覆以金甌㑹太/子入侍舉金甌覆名告之曰此宰相名也若意之其誰)¶
(耶太子曰非崔琳盧從願乎上/曰然時兩人有宰相之望故也)　金筯表直(開元遺事/宋璟為相)¶
(朝野人心皆歸羙焉一日春宴上以所用/金筯令内臣賜璟曰非賜卿金表卿直也)　雅士趨門¶
(唐大厯中楊綰為相徳望日/崇天下雅正之士爭趨其門)　㣲官抗禮(宰相自唐以/来謂之禮絶)¶
(百寮冨文忠公弼為相雖㣲官布衣皆與抗/禮引坐與語自是羣臣效之折節自公始云)　宣威馳¶
譽(唐閻立本總章元年拜右相但以俗材應務初無宰/相器太宗與侍臣泛舟春苑池見異烏容與波上恱)¶
(之詔坐者賦詩而召立本侔狀閣外𫝊呼畫師立本時/已為主爵郎中歸戒其子曰吾少讀書今獨以畫見名)¶
(與厮役等若曹慎無習時姜恪以戦功擢左相/故時人有左相宣威沙漠右相馳譽丹青之嘲)　讓直¶
<pb:KR3k0055_WYG_070-7b>¶
濟文(唐房杜賛太宗定禍亂而房杜不言功王魏善/諌而房杜讓其直英衛善兵而房杜濟以文)¶
應變守文(唐姚宋賛姚崇善應變以成天下之務宋璟/善守文以持天下之正天所以佐唐使中興)¶
(也/)　善謀能斷(宋眞景元曰漢之名相前稱蕭曹者以/規隨之相繼也後稱魏邴者以寛嚴之)¶
(相濟也唐之賢相前稱房杜者以善謀能斷之/相成也後稱姚宋者以應變守文之相資也)　名教¶
宗主(五代趙光逢為平章事有女真寄黄金一鎰于其/室後經亂離女眞委化他土後二十年金無所歸)¶
(光逢納于河南尹張全義付諸宫觀其舊封尚在光逢/兩登廊廟四退邱園百行五常不欺暗室縉紳咸仰以)¶
(為名教/宗主)　朝廷羽儀(唐李揆同平章事帝曰卿門第人/物文章皆當世第一信朝廷之羽)¶
(儀/)　十事要君(唐𤣥宗以同州刺史姚元之為兵部尚/書同中書門下三品元之知帝大度銳)¶
<pb:KR3k0055_WYG_070-8a>¶
(于為治乃先設十事要/說以堅帝意帝皆納之)　三事問客(宋李昉為相每見/客必問三事民間)¶
(有何疾苦為政有何術業時政有何缺失按/昉字明逺三入翰林两入中書諡文正公)　公門桃¶
李(狄仁傑嘗薦張柬之為相又嘗薦姚崇桓彦範敬暉/等數十人卒為名臣或謂仁傑曰天下桃李盡在公)¶
(門矣仁傑曰薦賢/為國非為私也)　省門絲竹(唐尚書省南門有古槐/垂䕃至廣相𫝊夜聞絲)¶
(竹之音省中即有入相者俗謂之音聲木又相國李石/河中永樂有宅庭槐一本抽三枝直至堂舍屋脊一枝)¶
(不及相國同堂兄弟三人曰石曰程/皆登宰執惟福一人歴七鎮使相)　進言賜酒(唐李/絳傳)¶
(李吉甫盛賛天子之徳憲宗欣然李綘曰今日西戎内/訌烽燧相接誠陛下焦心求濟之時詎便髙枕而卧㢤)¶
(帝入謂左右曰絳言骨鯁眞/宰相也遣使者賜酴醿酒)　入見賜茶(長編先是宰/相入見天子)¶
<pb:KR3k0055_WYG_070-8b>¶
(必命坐賜茶有大政則面議之范質等自以前朝舊臣/稍存形迹每事輙具劄子進呈退即批所得聖旨而同)¶
(列書字以志之自是奏御寢多/或至日昃命坐賜茶之禮亦廢)　夢授二筆(太平廣記/五代唐末)¶
(帝時馬裔孫赴闕宿邏府其地有神祠夜夢神手授二/筆及為翰林學士裔孫以為契夢筆之兆洎入中書上)¶
(事堂吏奉二筆/如夢中所授者)　夢賜半臂(宣室志貞元中相國竇參/為御史中丞嘗一夕夢徳)¶
(宗召對於便殿以錦半臂賜之黙念曰臂者庇也大邑/所以庇吾身也今夢半臂者豈以某叨居顯位将給半)¶
(祿俾我致政乎客有解曰半臂者被股肱之衣也今公/夢天子賜之豈非上将以股肱之位而委公乎明日果)¶
(拜中書侍/郎平章事)　閱表得名(宋璟罷帝欲用張嘉貞而忘其/名夜召韋抗曰朕嘗記其風操)¶
(今為北方大将張姓而複名即為朕思之因觀文臣/奏表一閲而得其名即以為中書侍郎同平章事)¶
<pb:KR3k0055_WYG_070-9a>¶
上簿注名(唐昭宗時鄭綮好詼諧多為歇後詩譏嘲時/事中人有誦于帝前者上意其有藴未盡因)¶
(有司上班簿遂手注其側曰可禮部侍郎同中書門下/平章事既而賀客至綮搔首言曰歇後鄭五作宰相時)¶
(事可知矣累讓/不獲乃視事)　名震四夷(裴度太和四年詔進司徒/平章軍國重事三五日一)¶
(入中書度狀貌不踰中人而神觀爽邁操/守堅正名震四夷用不用常為天下輕重)　節兼兩鎮¶
(宋王安石上韓魏公書寵辭上宰榮歸/故郷兼兩鎮之節旄備三公之典策)　不私故人(唐/裴)¶
(垍為相故人求京兆尹/垍曰君才不稱此官)　不負天子(唐陸䞇為相所言/皆執帝短或規其)¶
(太過對曰吾上不負/天子下不負所學)　不吝通族(唐令狐綯入相自以/姓氏少人有投者不)¶
(吝通族由是逺近争趋之至有姓胡冒令者温庭/筠戯為詞以嘲之一時𫝊為話柄綯頗慙之)　未¶
<pb:KR3k0055_WYG_070-9b>¶
嘗市恩(范忠宣公純仁在相位所薦士未嘗知出于公/公亦未嘗市恩意于人或謂公曰身為宰相豈)¶
(可不牢籠天下士使知出於門下公曰但願/朝廷進用不失正人何必使知出我門下也)　衣鉢相¶
傳(五代和凝平生以宰輔自期登第之嵗名在十三及/知貢舉覽范魯公質文卷知非常人也至放榜亦以)¶
(第十三人登第謂曰君文宜冠多士屈居十三欲君𫝊/老夫衣鉢耳後凝既登庸不十年質亦大拜時有獻詩)¶
(者曰従此廟堂添故/事登庸衣鉢亦相傳)　門閥不墜(宋李昉子宗諤字昌/武景徳中為翰林學)¶
(士至右諌議大夫卒真宗悼之謂宰相曰國朝将/相能以聲名自立不墜門閥者惟李昉曺彬家耳)　和¶
顔温語(宋李昉為相有求差遣者見其材可取必正色/拒之已而擢用或不足収用者必和顔温語以)¶
(待之子弟問其故公曰用賢人主之事我若受其請是/市私恩也故峻絶之若其不用者既失其望又無善辭)¶
<pb:KR3k0055_WYG_070-10a>¶
(此取怨/之道也)　嘉謀偉望(宋范魯公質嘉謀偉望時稱名相/嘗謂同列曰人能鼻吸三斗醋即)¶
(可為宰/相矣)　不為驕侈(王旦為相以儉約率子弟使不為/驕侈兄子睦欲舉進士旦曰吾常)¶
(以太盛為懼其可/與寒士争進取)　不徼寵澤(言行錄吕蒙正三入中/書未嘗以姻戚徼寵澤)¶
　得宰相體(言行錄宋韓魏公琦為相曽公亮為亞相/趙康靖公歐陽公為参政凡事闗政令則)¶
(曰問集賢談典故則曰問東㕔談文學則曰問/西㕔至于大事則自決之人以為得宰相體)　眞宰¶
相言(宋薛簡肅公奎天禧中為江西發運使辭王文正/公旦公無他語但云東南民力竭矣薛退而謂人)¶
(曰真宰/相言也)　可方安世(長編宋元豐二年神宗嘗謂輔臣/曰曽公亮謹審周宻中外無間受)¶
(遺輔政有始有卒/可方漢張安世)　逺過周公(言行錄韓魏公既觧相/印王丞相遺公書謂過)¶
<pb:KR3k0055_WYG_070-10b>¶
(周勃霍光姚崇宋璟歐陽公易曰進退之際/従容有餘徳業兩全謗讒自止過周公逺矣)　遼使却¶
立(文彦博立朝端重顧盻有威遼使耶律永昌来聘見/潞公于殿門外却立改容曰此潞公耶所謂以徳服)¶
(人者問其年曰何壮也蘇軾曰使者見其客未聞其語/其綜理庶務酬酢事物雖精練少年有不及貫穿古今)¶
(洽聞強記雖專門名家有不/逮使者拱手曰天下異人也)　遼使問安(宋富弼早有/公輔之望天)¶
(下皆稱曰冨公名聞夷狄遼/使每至必問其出處安否)¶
　　宰相五¶
原箴晋陸機丞相箴曰夫導民在簡為政以仁仁實生¶
愛簡亦易遵網疏下睦禁宻巧繁深文碎教伊何能存¶
<pb:KR3k0055_WYG_070-11a>¶
故人不可以不審任不可以不忠捨賢昵讒則喪爾邦¶
且偏見則昧專聽悔疑耳目之用亦各有期夫豈不察¶
而帷牆隔之矜己任智是蔽是欺徳無逺而不復惡可¶
適而不追存亡日鑒成敗代陳人咸知鏡其貎而莫能¶
照其身¶
原碑晋袁宏丞相桓温碑銘曰文武開基尚父定王佐¶
之契宗周不競桓公宏九伐之勲脫履於必濟之功忘¶
懐於屈伸之㑹髙氏出乎生民公亮坦於萬物遂復改¶
<pb:KR3k0055_WYG_070-11b>¶
謀廻慮䇿馬武闗總轡丹扸之塗揚鞭終南之嶺兵交¶
則戰無全敵勸義則襁負雲集従以懸軍輕進因蓄靡¶
儲而豺狼懼殪保固窟穴乃方軌廻轅反師凱入雖竒¶
功大勲未㨗於一朝而宏模神畧義髙於天下公惟秀¶
傑英特竒姿表于弱冠俊神朗鑒明統備于成徳巾褐¶
衡門風流推其髙致忘己應務天下謝其勳業輔相兩¶
朝而通運之功必周虚中容長而方圓之才咸得道濟¶
而不有處泰而逾約可謂固天将縦生民之傑者也銘¶
<pb:KR3k0055_WYG_070-12a>¶
曰美盡黄裳道暢伊吕哲人應運命世作輔卓卓英風¶
畧畧宏宇亮心髙列俊神間舉忘已濟物撫化翼世河¶
洛澄流華梁卷翳俾我仁公宏道作鏡如何不弔雲巒¶
落映　晋孫綽丞相王導碑文曰公胄興姬文氏由王¶
喬元聖陶化以啓源靈仙延祉以分流賢俊相承世冠¶
海岱二儀交泰妙氣發暉醇曜所鍾公實應之元性合¶
乎道㫖冲一體之自然柔暢恊乎春風温煗侔于冬日¶
信人倫之冰鏡道徳之標凖也恵懐之際運在大過皇¶
<pb:KR3k0055_WYG_070-12b>¶
徳不建神轡再絶獫狁孔熾凶𩔖猋起公見機而作超¶
然元悟遂扶翼蕃王宣恊東岳𢎞大順以一羣后之望¶
仗王道以應天人之㑹於時乾維肇振創制理物中宗¶
拱已雅仗賢相尚父之任具瞻在公存烹鮮之義殉易¶
簡之政大畧宏規卓然可述公雅好談詠恂然善誘雖¶
管綜時務一日萬機夷心以延白屋之士虚已以招巖¶
穴之俊逍遥放意不峻儀軌公執國之鈞三十餘載時¶
難世故備經之矣夷險理亂常保元吉匪躬而身全遺¶
<pb:KR3k0055_WYG_070-13a>¶
功而勳舉非夫領鑒元達百鍊不渝孰能莫忤于世而¶
動與理㑹者㢤　梁簡文帝長沙宣武王北凉州廟碑¶
文曰黄曲之祀九井尚慙洙水之堂七璧猶在豈非徳¶
含體氣神降空桑蒸民仰其立功太上懐其貴徳公諱¶
某蘭陵人皇帝之長兄也命世降靈峻極開著宗百川¶
而成海倍萬俊而為英為南梁北秦二州刺史陽陵黑¶
水改號難堪加以岳牧遷廻軍民徙散同髙闕以為塞¶
象玉門而置闗三尉寢謀六屯罷業功同踈勒之守備¶
<pb:KR3k0055_WYG_070-13b>¶
甚即墨之堅圍公臨危制變殷如敵國是以六角摧鋒¶
兩賢釁鼓指撝則破勍敵叱咤而静邊塵公徳應大賢¶
照惟殆庶如鐘資叩似鐸發聲含朝陽于千仞散風行¶
于萬頃神武所向士卒忘水火之難簞醪所驅小大一¶
死生之志微管之風餘芳無絶人畏其神徳音不泯梁¶
秦二州刺史宜封侯條刺舉漢陽親覩遺愛有表請立¶
碑置廟天子許焉反宇飛風伏檻含日參差丹桂周流¶
紫房躨跜刻獸下臨網户菡蓞荷花傍連屈屋庶使邉¶
<pb:KR3k0055_WYG_070-14a>¶
韶所立之石豈稱髙于陳郡袁逢所勒之字非獨擅于¶
華陽乃為賛曰帝圖開道皇源配天功書綠字事燭青¶
編天漢之陽黒水惟梁如仁永播流詠寕忘扶風髙碣¶
召伯甘棠餘芳無泯望古可方搆斯象室循兹洞房琉¶
璃照户璧玉開堂秋條下葉春卉含芳九㣲夜火百味¶
朝漿　又丞相長沙宣武王碑銘曰金表龍符綠地龜¶
圖且稱瑞漢實曰開虞於昭帝緒蝉聨厥初有微𤣥水¶
亦作司徒重檐偃蹇曲注逶迤重攄鳳翥桂棟蓮披文¶
<pb:KR3k0055_WYG_070-14b>¶
檀晚䴡采節晨輝春藤絡户寒菊臨池惟馨惟徳無絶¶
于斯　梁沈約齊丞相豫章文憲王碑曰世載冠冕之¶
暉家開配天之業洪源邁於委水雲峰冠於削成公自¶
天攸縦非待河岳道亞生知徳備蔵徃摩赤霄而理翰¶
望閶闔而上馳廻風飇于襟袖宅山川于懐抱爰初弱¶
冠蔵器俟時康莊廣闢飾禮賢之館把梓備収罄滋蘭¶
之畹既駕朱驂又敷衮職升降軒陛率由孝敬謙以備¶
物貴以在身冄握勵已三吐忘倦公徳惟民望位冠朝¶
<pb:KR3k0055_WYG_070-15a>¶
首儀表瑰雄風神秀傑每至三元首旦華裔在庭執玉¶
端闈冠冕百辟外夷震聳猶單于之懼王商羣后瞻慕¶
若衆星之俯日月雖復以周公之親居周公之任道格¶
皇天光被四海而小善靡失輶徳必従譬由畎澮匪讓¶
所以森致江河土壤同歸故能鬱成嵩岱保翼三善宏¶
正九伐銘彼太常懸諸日月銘曰大徳風邁其美雲従¶
事貴愈貶禮峻彌恭且有厚命車服以庸羽儀列辟冠¶
冕羣龍周實多祜漢有餘慶弈弈皇族於斯為盛公之¶
<pb:KR3k0055_WYG_070-15b>¶
綏之終和且敬是惟宗國庶邦作詠　梁任昉丞相長¶
沙宣武王碑曰玉映藍田金鉉之望已集木秀鄧林輪¶
轅之用先表值戎宼貪惏羈縻失道憑凌雉堞逼迫濠¶
湟都䕶之威既弛副尉之䇿已謝斧松晨析易子朝餐¶
乞師援絶飛書路阻公内定不戰之竒外騁必勝之略¶
神功倐忽有同拾遺南下牧馬既寢折膠之術北遯燕¶
然将空漠南之地加以廣平簡惠信賞必罸増貲就賦¶
夷歌成章　增唐張說梁國公姚崇神道碑銘曰源深¶
<pb:KR3k0055_WYG_070-16a>¶
自虞派别従吴辟地魯陜居家洛都神明逺契岳瀆冥¶
符翊聖斯偶生賢不孤仁将勇濟孝與忠俱學刅攅植¶
文鋒迅驅纔安卑位即騁長途惟實惟有若虚若無再¶
三軍國一二訏謨戎柄尤重王綸最樞兼司任切久政¶
榮殊黼藻彌煥丹青靡渝以寛容物以鑒分區外㦯形¶
放中恒禮拘箴雖誡口諍亦忘軀但覩渾璞誰詳瑾瑜¶
伊咎尺寸管樂錙銖名遂身正言誠願孚方辭漢祿更¶
辱齊組既積而散窮歡盡娱川歸東極日去西晡上惻¶
<pb:KR3k0055_WYG_070-16b>¶
旒扆旁悲路衢藍田美玉荔浦明珠載廣休慶爰宏典¶
謨豐碑乃立盛業其鋪帝念頻軫仙毫特紆鐫金刻石¶
鳳篆龍圖七耀光動三泉澤濡銓能叙事理鬱詞敷求¶
舊銘實慙殫恧蕪緬思雲霧尚想江湖有道之徳其何¶
以踰延陵之墓空此嗚呼存歿終始遐哉邈乎　元載¶
故相國杜鴻漸神道碑銘曰陽驕必折隂勝亦邪剛柔¶
雜居賢聖之家堂堂衛公含和用中為保自易當難不¶
逢首陽誠拙柱下非工餔糟末位致命危邦自西徂東¶
<pb:KR3k0055_WYG_070-17a>¶
足趼頭蓬簡稽衣食賦政理戎經營指揮雲合風従定¶
計翊帝革暴鋤凶退殊獨潔進不争功出征入輔計文¶
經武洗蕩三蜀雍容兩府神邁形扃思深志違封禪留¶
草東山不歸台光折耀白晝徂輝依仁孔夙履信不暮¶
自天之祜宜無悔怒天之荐瘥時丁耗斁如魚思涉若¶
廢網罟或嵗大旱孰為霖雨生公則惠喪公何苦形有¶
必行死無不之誰存封域誰制喪期平臯漫澶野蔓離¶
披延陵已達弋者何知¶
<pb:KR3k0055_WYG_070-17b>¶
原誄晋陸機吴丞相江陵侯陸公誄曰根條伊何苗黄¶
裔舜長發有祥貽我祚𦙍劉王負險宼我西隣公侯赫¶
怒干戈啓陳金鉞鏡日雲旗絳天元王隕難鯨鯢墜鱗¶
戎漠時殪方域清塵　又成公綏魏相國舞陽宣文侯¶
司馬公誄曰應期降命篤生我公九徳聿修百行兼通¶
文皇踐位龍飛天衢恊賛大命啓廸靈符光我聖主齊¶
徳有虞受兹介祉封國建畿入總納言敷化衡機岀登¶
上將奮武明威皇輿省方作鎮于許旌旗既反撫戎荆¶
<pb:KR3k0055_WYG_070-18a>¶
楚巴蜀作宼侵我邊疆乃眷西顧董統雍凉丹麾所指¶
莫之敢抗仁濟宇内威攝外荒流恵零雨齊美甘棠加¶
命九錫尊位相國比王齊魯以崇殿禮¶
增制宋蘇軾賜宰相吕公著乞退不允制曰用賢之功¶
必要之久逺日計不足嵗計有餘朕之用卿期于百姓¶
之既冨卿之自信亦豈一日而成功常賜之災天以警¶
朕夙夜祗懼與卿同之朕若歸過於股肱何以答天戒¶
卿若釋政而安逸何以塞民言各思其憂少安厥位¶
<pb:KR3k0055_WYG_070-18b>¶
元閻復丞相阿珠贈諡制曰邉外開邉四達弗庭之域¶
將門出將三持分閫之權緬思百戰之勞宜用九原之¶
賁故光祿大夫中書左丞相兼都元帥贈開府儀同三¶
司太尉追封并國公諡武宣阿珠英才間世勇略邁倫¶
當先皇大理之征佐迺父雲南之役靖蠻荒而平交趾¶
拔襄漢而下江南鳶瘴揮戈萬里若袵席之上龍驤飛¶
渡三吴歸掌握之中賛成混一之圖式副元勳之號按¶
禮寺易名之典加王章異等之恩於戯青史屢書諒騰¶
<pb:KR3k0055_WYG_070-19a>¶
芳之有永黄河如帶尚流慶于無窮可加贈推誠宣力¶
保大功臣太尉開府儀同三司上柱國追封河南郡王¶
諡武定¶
增論唐李徳裕近代良相論曰客謂余曰揚子法言有¶
重黎顔騫二篇品藻漢之将相敢問近代将相可得聞¶
乎余曰唯唯夫股肱與君同體四海之所具瞻恩義至¶
重實先于愛敬非社稷大計不可以強諌亦猶父有諍¶
子不獲已而諍豈可以為常也唯宜将明獻替致其主¶
<pb:KR3k0055_WYG_070-19b>¶
於三代之隆孝經曰天子有諍臣七人非宰相之職也¶
必求端士正人以當言責導其謇諤救其患難而已雖¶
聖人之言危而不持顛而不扶則将焉用彼相此亦将¶
明獻替之謂也使其君昭明令徳不致於顛危也漢之¶
良相十數人矣公孫𢎞開陳其端而不肯庭辨固未可¶
也䔥望之剛不䕶闕王嘉訐而犯上致元哀二后有信¶
邪讒之患戮忠直之名此其失者也魏相薛廣徳持重¶
守正弼諧盡忠可謂得宰相體矣近世貞以制動思在¶
<pb:KR3k0055_WYG_070-20a>¶
無邪松柏所以後凋藜藿由其不採貴不患失言必匪¶
躬似薛廣徳者鄭丞相陳丞相有之矣麟之為瑞也仁¶
而不觸玉之為寳也㢘而不劌恕以及物善不近名髙¶
朗令終天下無怨似丙博陽者王丞相鄭丞相有之矣¶
好古洽聞應變睿敏㡬可以成務而智足以取捨仁愛¶
樂道勤瘁奉公逢時得君不失其政似倪寛者韋丞相¶
李丞相有之矣用於臲卼以盡天涯雖劒光不沈而鸞¶
翮長鎩靈均之九死無悔栁惠之三黜非辜既歿不瞑¶
<pb:KR3k0055_WYG_070-20b>¶
號于上帝似蕭望之者所謂李丞相矣余亦同病莫保¶
其生知我者以為忠亦已鮮矣庶乎數世之後朋黨稍¶
息以俟知音耳¶
增記唐李華政事堂記曰政事堂者自武徳以来已常¶
於門下省議事即以議事之所謂之政事堂故長孫無¶
忌起復授司空房元齡起復授左僕射魏徴授太子太¶
師皆知門下省事至髙宗光宅元年裴炎自侍中除中¶
書令執宰相筆乃遷政事堂于中書省記曰政事堂者¶
<pb:KR3k0055_WYG_070-21a>¶
君不可以枉道于天反道于地覆地于社稷無道于黎¶
元此堂得以議之臣之不可悖道于君逆道于人黷道¶
于貨亂道于刑尅一方之命變王者之制此堂得以易¶
之兵不可以擅興權不可以擅與貨不可以擅畜王澤¶
不可以擅奪君恩不可以擅間私讐不可以擅報公爵¶
不可以擅私此堂得以誅之事不可以輕入重罪不可¶
以生入死法不可以剝害於人財不可以擅加於賦情¶
不可以委之於倖亂不可以啓之於萌伐紊不賞爵紊¶
<pb:KR3k0055_WYG_070-21b>¶
不封聞荒不救見饉不驚逆諫自賢違道傷古此堂得¶
以殺之故曰廟堂之上樽爼之前有兵有刑有挺有刄¶
有斧鉞有酖毒有夷族有破家登斯堂者得以行之故¶
伊尹放太甲之不嗣周公逐管蔡之不義霍光去昌邑¶
之亂梁公正廬陵之位自君弱臣強之後宰相主生殺¶
之柄天子掩九重之耳爕理化為權衡論道變為機務¶
傾身禍敗不可勝數列國有傳青史有名可以為終身¶
之誡無罪記者　宋王禹偁待漏院記曰天道不言而¶
<pb:KR3k0055_WYG_070-22a>¶
品物亨嵗功成者何謂也四時之吏五行之佐宣其氣¶
矣聖人不言而百姓親萬邦寕者何謂也三公論道六¶
卿分職張其教矣是知君逸于上臣勞于下法乎天也¶
古之善相天下者自咎夔至房魏可數也是不獨有其¶
徳亦皆務于勤耳况夙興夜寐以事一人卿大夫猶然¶
况宰相乎朝廷自國初因舊制設宰相待漏院於丹鳯¶
門之右示勤政也至若北闕向曙東方未明相君啓行¶
煌煌火城相君至止噦噦鸞聲金門未闢玉漏猶滴撤¶
<pb:KR3k0055_WYG_070-22b>¶
葢下車於焉以息待漏之際相君其有思乎其或兆民¶
未安思所以泰之四夷未附思所以来之兵革未息何¶
以弭之田疇多蕪何以闢之賢人在野我將進之佞臣¶
立朝我將斥之六氣不和災眚荐至願避位以禳之五¶
刑未措欺詐日生請修徳以釐之憂心忡忡待旦而入¶
九門既啓四聰甚邇相君言焉時君納焉皇風於是乎¶
清夷蒼生以之而冨庶若然則總百官食萬錢非幸也¶
宜也其或私讐未復思所逐之舊恩未報思所榮之子¶
<pb:KR3k0055_WYG_070-23a>¶
女玉帛何以致之車馬玩器何以取之奸人附勢我將¶
陟之直士抗言我將黜之三時告災上有憂色搆巧詞¶
以恱之羣吏㺯法君聞怨言進謟容以媚之私心慆慆¶
假寐而坐九門既開重瞳屢囘相君言焉時君惑焉政¶
柄於是乎墮㢤帝位以之而危矣若然則死下獄投逺¶
方非不幸也亦宜也是知一國之政萬人之命懸於宰¶
相可不慎歟復有無毁無譽旅進旅退竊位而茍祿備¶
貟而全身者亦無所取也¶
<pb:KR3k0055_WYG_070-23b>¶
增𫝊唐栁宗元梓人傳曰吾聞勞心者役人勞力者役¶
于人彼其勞心者歟能者用而智者謀彼其智者歟是¶
足為佐天子相天下法矣物莫近乎此也彼為天下者¶
本於人其執役者為徒𨽻為郷師里胥其上為下士又¶
其上為中士為上士又其上為大夫為卿為公離而為¶
六職判而為百役外薄四海有方伯連率郡有守邑有¶
宰皆有佐政其下有胥吏又其下皆有嗇夫版尹以就¶
役焉猶衆工之各有執役以食力也彼佐天子相天下¶
<pb:KR3k0055_WYG_070-24a>¶
者舉而加焉指而使焉條其綱紀而盈縮焉齊其法制¶
而整頓焉猶梓人之有規矩䋲墨以定制也擇天下之¶
士使稱其職居天下之人使安其業視都知野視野知¶
國視國知天下其逺邇細大可手據其圖而究焉猶梓¶
人畫宫於堵而績於成也能者進而由之使無所徳不¶
能者退而休之亦莫敢愠不衒能不矜名不親小勞不¶
侵衆官日與天下之英才討論其大經猶梓人之善運¶
衆工而不伐藝也夫然後相道得而萬國理矣¶
<pb:KR3k0055_WYG_070-24b>¶
　　大學士一¶
增魏文帝始置崇文觀以王肅為祭酒其後無聞唐貞¶
觀中置崇賢館有學士直學士員掌經籍圖書教授諸¶
王學士之名始於此至宋皇祐元年詔特置觀文殿學¶
士寵待舊相今後須是曽任宰相乃得除授時賈昌朝¶
由使相除右僕射觀文殿大學士判尚書都省大學士¶
之名自此始　宋㑹要宋朝官制有殿學士閣學士雜¶
學士又有待制殿撰修撰直閣殿學之名有觀文有資¶
<pb:KR3k0055_WYG_070-25a>¶
政有端明資望極峻無吏守無典掌惟出入侍從備顧¶
問觀文殿大學士惟曽任宰相者乃得除觀文殿學士¶
以寵輔臣之去位者資政殿大學士亦寵輔臣之去位¶
者端明殿學士惟學士之久次者始除後拜僉樞者多¶
領焉閣學士雜學士庶官之外别加職名所以勵行義¶
文學之士專以備顧問其次與議論典校讐得之為榮¶
𨕖擇尤謹　明太祖即吴王位建百官置中書省遂以¶
李善長為中書省右相國徐達為左相國洪武戊申改¶
<pb:KR3k0055_WYG_070-25b>¶
中書省左右相國為左右丞相以李善長為中書左丞¶
相兼少師徐達為右丞相統六部事庚戌召山西參政¶
楊憲為右丞陜西参政汪廣洋為左丞憲尋被誅辛亥¶
春正月太師右丞相李善長致仕以左丞汪廣洋為左¶
丞相参知政事胡惟庸為右丞相己未十二月汪廣洋¶
謫海南至太平暴卒庚申胡惟庸伏誅遂罷丞相不復¶
設而析中書省為六尚書歸其權于六部時監察御史¶
許士㢘請復三公府不聽然藍玉以凉國公常領太傅¶
<pb:KR3k0055_WYG_070-26a>¶
當是時翰林春坊官看詳諸司啓奏署翰林院兼平駁¶
諸司文章事某官某雖設殿閣大學士如宋訥吳伯宗¶
皆侍左右以備顧問不得平章國事壬戌冬十一月戊¶
午倣宋制置殿閣學士以禮部尚書劉仲質為華葢殿¶
大學士翰林院學士宋訥為文淵閣大學士檢討吳伯¶
宗為武英殿大學士時未有内閣掌幾務者至成祖靖¶
難後始即文淵閣召侍講等七人日入直左右已益親¶
重上所與謀羣臣甚祕稍遷至大學士嵗時賚予同尚¶
<pb:KR3k0055_WYG_070-26b>¶
書矣仁宣朝用太子經師恩累加至三孤益尊而宣宗¶
右文遏殺内柄無大小悉下大學士楊士竒等取報行¶
而吏部蹇義户部夏原吉以不時召得迭入省可六尚¶
書事與士竒均而大學士陳山等或鮮所闗預豈非無¶
專職由上輕重裁耶論道之體創尊仁宣迨及景憲大¶
權始集今視之赫然真相矣　天順中大學士李賢建¶
議請專𨕖進士科充翰林院官遂為制自後非進士起¶
家不得居翰林為孤卿非翰林出身不得入内閣居宥¶
<pb:KR3k0055_WYG_070-27a>¶
宻　内閣臣不由甲第者楊士竒以薦辟胡儼陳山張¶
瑛以郷舉其初不由翰林者黄淮以中書舍人楊士竒¶
以審理正胡儼以桐城知縣金幼孜以給事中俞綱以¶
審理正王文薛瑄俱以御史李賢以吏部主事劉宇曺¶
元俱以知縣袁宗臯以長史張孚敬以刑部主事桂萼¶
以知縣方獻夫以禮部主事夏言以行人此外無不由¶
翰林入閣者　憲章𩔖編曰洪武中懲胡惟庸之專權¶
生亂遂罷丞相而分任六卿立定祖訓嚴為禁革俾永¶
<pb:KR3k0055_WYG_070-27b>¶
不得設丞相貽謀垂慮至深逺也内閣置大學士以備¶
顧問官僅五品不預政柄而遷轉屬于吏部各相鈐制¶
其防尤宻自三楊入閣乃以少師尚書兼大學士官尊¶
於六卿而口啣天憲自是無丞相之名而有丞相之實¶
矣故中外皆稱之曰宰相云　霍韜曰考之漢朝凡為¶
賢相皆由郡守考之宋制凡為宰相須歴州郡葢取其¶
知閭閻之困苦與人情之練達也我朝若薛瑄入閣則¶
由御史李賢入閣則由主事皆為一時名臣今大學士¶
<pb:KR3k0055_WYG_070-28a>¶
楊一清亦由廵撫而轉吏部已𨕖入閣矣是誠立賢無¶
方善能變通者也宜裁為定制永世遵行¶
　　大學士二¶
增名山蔵曰楊士竒為人秉謙執虚薄利篤義歴事四¶
朝四十餘年論事持大體不苛細薦進人才博詢廣訪¶
先徳後能無所私庇有大政大疑衆論紛紜徐出一言¶
莫不快惬　楊榮歴事四朝善承人主意㫖静而正之¶
與楊士竒楊溥恊恭輔政天下稱為三楊　楊溥立朝¶
<pb:KR3k0055_WYG_070-28b>¶
四十餘年恭慎謹畏雖御史卒亦不敢慢每議事决疑¶
舎己從人畧無吝躁天下稱為南楊　名臣記曰薛瑄¶
河津人天順中以禮部侍郎兼翰林學士入内閣時曺¶
石專用事遂引疾去四方從學者日衆學貴踐履不務¶
論說辭受取與必揆諸義出處大節光明皎潔于富貴¶
利達泊如也　李賢鄧州人為大學士事英宗憲宗練¶
達政務不屑為小廉曲謹薦用耿九疇軒輗年富王竑¶
李秉程信姚夔崔恭白圭顔彪馮宗諸文武才臣皆得¶
<pb:KR3k0055_WYG_070-29a>¶
其用　商輅淳安人宣徳乙夘解元正統乙丑㑹試廷¶
試皆第一景泰三年入閣天順元年除名成化二年復¶
入閣首䟽八事勤政納諫儲將材飭邉備革冗員設社¶
倉崇先聖之號以配天開入徳之基以造士嘗訟言景¶
泰有社稷功當復帝號汪直開西厰羅織數起大獄輅¶
因條直十罪又云直不去天下必危上立命去西厰¶
獻徴錄曰𢎞治改元命徐溥為禮部尚書文淵閣大學¶
士三典禮闈所得多天下名士溥未去位時已多躋顯¶
<pb:KR3k0055_WYG_070-29b>¶
位餘姚謝遷與溥同陞内閣時以為榮　又以劉健為¶
禮部尚書文淵閣大學士凡朝廷大制作皆出其手與¶
李東陽謝遷同心輔政上方倚任入告之謀多所嘉納¶
終𢎞治十八年海内晏然稱治　明實錄費𢎞恭慎謙¶
抑明習國家故事能持重得大體凡三入内閣以功名¶
始終云　明名臣言行錄嘉靖中徐階繼嚴嵩為首相¶
書三語於直廬曰以威福還主上以政務還諸司以用¶
舍刑賞還公論盡反嵩政務収人心用物望嚴杜筐篚¶
<pb:KR3k0055_WYG_070-30a>¶
天下翕然想望風采　李春芳𫝊春芳與徐階同心輔¶
政力振頽靡受顧命事穆宗皇帝于諒闇誅左道錄言¶
官蠲逋負中外欣欣以為太平復見　皇明盛事述曰¶
内閣李賢楊廷和父封少保劉珝嚴訥黄淮父封太子¶
太保李春芳父封太子少傅張四維父封少師獨張居¶
正父自少保少師以至加特進左柱國凡四膺誥命而¶
嚴訥李春芳張四維張居正皆具慶嚴李皆得歸政終¶
養¶
<pb:KR3k0055_WYG_070-30b>¶
　　大學士三¶
增一人領五官　贈官并兼職(今言曰今閣臣一人領/四官非禮也景泰時陳)¶
(循一人領五官矣大馬愉神道碑曰愉卒特循師保例/贈翰林學士資善  夫禮部尚書自前文武大臣贈官)¶
(者率加其正職愉始并/兼銜加之葢出特恩也)　四入内閣　三總三邉(皇明/盛事)¶
(述曰嘉靖中張孚敬夏言俱四入内閣安楊文襄一清/初以副都總制三邊冄以右都總制平  化王難三以)¶
(致仕少傅大/學士起提督)　名動天下　稱社稷臣(名臣記曰解縉/早遇聖君名動)¶
(天下嚴明名臣言行錄曰王家屏操/履端  臨事有執可稱社稷臣矣)　考滿勿改外任¶
　朕自訪得一人(名臣記成祖勅吏部曰大學士胡廣/等侍朕日久繼今考滿勿改外任)¶
<pb:KR3k0055_WYG_070-31a>¶
(岳正𫝊曰英宗復辟召見文華殿既出/上曰今内閣朕自訪得一人乃岳正也)　入奉絲綸出¶
從覊靮　㢲以行權順以濟險(名臣論曰胡廣金㓜孜/入奉絲綸出從覊靮)¶
(又曰李賢遇曺石㢲以行權商輅䖏永/夀昭徳両宫間順以濟險可謂難矣)　玉質金相通¶
達國體　揮斤㳺刃遇事立㫁(名臣論曰西楊士竒玉/質金相通逹國體東楊)¶
(榮揮斤㳺刃/遇事立㫁)　䋲愆糾䋲　剛方正直(明紀洪熈元年/賜大學士楊士)¶
(竒楊榮金㓜孜銀圖書各一其名曰䋲愆糾繆諭之曰/卿等皆國舊臣練達老成今朕嗣位之初凡政事有闕)¶
(失悉用此印宻䟽以聞其毋憚於再三言/之也  明宣宗賜楊榮銀章曰剛方正直)　諡曰文清¶
　可謂明潔(名臣記曰大學士薛瑄卒劉定之請從祀/孔廟言公直躬慕古談道淑徒進無附䴡)¶
<pb:KR3k0055_WYG_070-31b>¶
(退不慕戀勤學好問可謂文矣歸潔其身可謂清矣不/大學士劉忠墓誌曰野亭年方六十非懸車之辰志)¶
(得行故決于去其于進/退之義可謂極明潔矣)　肩輿登萬嵗山　賞節游無¶
逸殿(名臣記曰黄淮為大學士請老歸賜遊西苑與公/侯伯師傅尚書十一人肩輿登萬嵗山  皇明盛)¶
(典述曰嘉靖十五年端陽節上幸西苑命大學士李時/等候于崇智殿遣中書賜艾虎花縧百索牙扇等物既)¶
(而上御龍舟命時等各乗舟給酒饌命檝夫槳時等舟/近龍舟而行向蕉園迤邐至澄碧亭復宴無逸殿時等)¶
(各稱謝上夀/盡歡而罷)　際昌辰　領班籖(楊廷和行狀廷和少/時嘗夢天門開見綽)¶
(楔題曰際昌辰在童丱時勲業已定矣籖費宏行狀宏/㑹試下第世父瑄夢宏入國子監領班  乃彭時故物)¶
(也宏果狀/元入閣)　給輿皂　受美珠(黄佐大學士梁儲傳曰/儲屢䟽乞骸上留之至)¶
<pb:KR3k0055_WYG_070-32a>¶
(冄乃可其奏月給米八石嵗撥輿皂八名遣官䕶送乗/舟還郷盖異數也復降敕褒之曰張九齡之忠藎而不)¶
(竟其用崔與之之風槩而不久于朝以卿視之可謂並/美  維風編曰楊文襄一清為相時人有餽美珠一斗)¶
(者公直受之嗣諸邉将謁請留侍左右詢邉事公随出/所受珠分勞之投之地頃刻立盡盖以天下財為天下)¶
(用即比于一/介不取可也)　介慎㢘静　風流儒雅(雙槐嵗杪曰𢎞/治乙卯春丘濬)¶
(薨于位㮣其生平不可及者有三自少至老手不釋卷/其好學一也文滿天下絶不為中官作其介慎二也厯)¶
(官四十載俸祿所入惟得指揮張維一園其㢘静三也/  叢說云李東陽當國時每日朝罷則門生羣聚其家)¶
(談文講義絶口不及勢利其文章亦足領袖/一時風流儒雅前代宰相中亦罕見其比也)　片言遇¶
主　舊學受知(明名臣言行錄曰張璁桂萼以片言遇/主翰林諸臣皆鄙賤之  大學士馬自)¶
<pb:KR3k0055_WYG_070-32b>¶
(強墓誌曰公負公輔望久以舊學受眷知上所注/意甚厚士咸訢之謂闗陕地靈二百年始發于公)¶
　　大學士四¶
增敕明宣徳三年敕少傅兵部尚書華盖殿大學士楊¶
士竒等曰卿等祗事祖宗多厯年所嘉謨讜議積勛勤¶
誠朕嗣統以來尤深賛輔夙夜在念圗善始終盖以卿¶
春秋髙尚典繁劇優老待賢禮非攸當况師保之重寅¶
亮為職不煩庶政乃副倚毘可輟所務朝夕在朕左右¶
相與討論至理共寕邦家職名俸祿悉如舊卿其專精¶
<pb:KR3k0055_WYG_070-33a>¶
神審思慮益致嘉猷用稱朕眷注老成至意欽㢤　嘉¶
靖元年敕諭特進光祿大夫左柱國少師兼太子太師¶
吏部尚書華盖殿大學士劉健曰卿資禀醇正器識恢¶
宏粤自早年究心理學上探河洛之傳登名賢科蜚聲¶
藝苑勞勤懋著聞望彌隆遂以碩徳長才受知于我孝¶
宗皇帝簡自聖心擢居政府朝夕獻替不詭不隨培植¶
人才愛惜善𩔖宣逹民隐慎守彛章延訪于便殿賜問¶
于平章危言讜論禆益𢎞多是以致𢎞治十有八年之¶
<pb:KR3k0055_WYG_070-33b>¶
間政事清明實惟卿與二三大臣佐理之功至于顧命¶
之際推誠付托至切至專卿感激知遇益切勞瘁故當¶
武宗皇帝改元之初隨事納忠曲為匡救其毅然不可¶
囘之氣徃徃形于辭色釐革宿弊斥逐羣小直道難容¶
告老而歸髙風大節播在天下中邅權奸横加讒抑旋¶
復昭雪人皆欽仰之不置乃今年近九旬體履康泰全¶
名盛福求之當代實鮮其倫維昔宋之名賢如司馬光¶
文彦博軰皆卿郷哲揆其始終進退之大義抑亦不多¶
<pb:KR3k0055_WYG_070-34a>¶
讓焉朕嗣承大統圖新治理顧兹尊賢優老之典誠不¶
可緩唯卿累朝舊徳實軫朕懐矧夫公論明揚至再至¶
三亦可見卿之賢於人逺矣兹特遣行人齎敕至家存¶
問仍賜羊酒命有司月餽官廪八石嵗給輿𨽻十名用¶
表異數卿其體朕至意頥養天和茂膺夀祉用表儀于¶
天下非特卿一郷一邑之光而已　萬厯九年以少師¶
太子太師吏部尚書建極殿大學士徐階年八十遣行¶
人賜敕諭存問曰朕聞古者公孤在朝則坐而問道更¶
<pb:KR3k0055_WYG_070-34b>¶
老在學則憲而乞言惟尊賢尚齒之儀實褒徳勸功之¶
典睠言耆碩著有勲庸世咸仰為達尊朕豈靳于殊數¶
卿才優王佐學擅儒宗早馳譽于清華厯試功于盤錯¶
簡知皇祖晋陟台司履忠順以事一人持㢘節而先百¶
辟當憸壬之既黜更治化以維新懲貪汚而仕路肅清¶
奨忠直而真材彚進申明典制多安邉定國之籌黙運¶
樞機有尊主庇民之畧定邦本于危疑之際宣上徳于¶
彌留之中翼我先皇嗣基圖而撫方夏保予冲子升儲¶
<pb:KR3k0055_WYG_070-35a>¶
貳以奉宗祧方倚重于黄扉遽乞閒于綠野後先多績¶
朝廷資其典型終始完名寰宇想其風采自天純佑俾¶
爾夀康届兹八旬斂時五福匪直先民之楷式實惟盛¶
世之禎祥朕祗遹先猷追維舊徳粤稽功載申錫寵章¶
兹特遣行人凃時相齎敕存問仍賜銀五十兩大紅紵¶
絲蟒衣一襲綵幣四表裏以示朕眷於戱衛武雖在耄¶
勤箴儆不忘于國晋公已解機務安危猶係其身惟我¶
宗工不殊前哲其茂綏繁祉慎保修齡尙謀皇髪之詢¶
<pb:KR3k0055_WYG_070-35b>¶
用慰蒼生之望欽哉¶
增記明沈一貫内閣蔵書樓記曰我國家崇古右文繹¶
天闡聖自髙皇帝龍驤宇内槖鞬未蔵而購書之令四¶
出海内學士抱典册而馳赴盖視孔鮒之發憤于秦者¶
彬彬焉而髙皇帝稽謀好學博収廣采故草創之初而¶
熈皥之業已建何啻陋漢祖馬上之習即厯朝明辟喆¶
后號能表章者何以當也成祖卜燕益隆鼎業而増購¶
遺書尤為繁滋朝宁既設乃建文淵閣于午門城之東¶
<pb:KR3k0055_WYG_070-36a>¶
偏樓其中而蔵之累朝承平潤色鴻著故迄今言蔵書¶
者必稱内閣天琛夜玉璀璨煜燿上與東壁西奎齊光¶
接彩古所謂天祿石渠圖書之府承明金馬著作之庭¶
䴡正集賢修書之院雖今昔阻絶無所質問即其閎鉅¶
不過若劉向諸臣之所校録止矣以方今兹豈復能勝¶
之㢤顧禁庭嚴宻百僚希覯獨二三元僚奉詔入閣参¶
萬㡬備顧問者僅乃鏘翔其間然閲上帝之册府鈞天¶
廣樂輷輷殷殷難言之矣臣惟國家總厯代之典章攬¶
<pb:KR3k0055_WYG_070-36b>¶
萬方之圖籍鱗次川委𨽻首不能舉其數凡庶府之珍¶
儲百司之淵蓄豈不甚要而典之者獨委一主吏耳惟¶
内閣蔵書若斯之祕環以清禁寄以重臣豈不以古今¶
聖賢英哲精神經制之所貽厯代聖帝明王治亂興亡¶
之所具經緯天地錯綜民物可以輔導聖明廸啓神智¶
而輔臣者又日侍幃幄朝夕納誨俾得優游縦觀庶可¶
對揚休命佐成熙朝之學而宣文明之徳化㢤¶
増疏明徐階謝入閣䟽曰黄扉視草任重絲綸紫殿宣¶
<pb:KR3k0055_WYG_070-37a>¶
麻輝騰台斗自顧一介賤庸之質誤蒙九重特達之知¶
竊揣分以凌兢式銘心而感戢恭惟皇上至仁大徳上¶
恊元穹偉略英謀逺同皇祖定一代之制儀章煥著乎¶
堯文計萬世之安征討懋揚乎殷武機宜立㫁詔令親¶
裁離照𢎞敷民隐物情之畢燭乾綱獨攬吏才戎政之¶
咸新夫建大有為之功宜簡不世出之佐如臣性資柔¶
闇學識迂踈誦載籍之陳言無禆實用守信果之小節¶
莫賛宏猷方虞黜罸之加顧拜延登之及入参閣務出¶
<pb:KR3k0055_WYG_070-37b>¶
綰部章貳鈞未遂乎忱辭兼秩更承乎寵授文非陸䞇¶
何以贈黼黻之華望乏馬光奚足繫國家之重况越此¶
而周而召又進之為臯為䕫仰企前修雖幸邅逢之適¶
𩔖俯惟小器實慙經濟之無能此臣所以聞命而震驚¶
拜官而傴僂者也臣敢不激昻夙志捐委㣲軀祗竭寅¶
恭之衷擬酬髙厚之造伏願因愚臣之不足任益舉羣¶
䇿而用厥中念人才之難求全姑取所長而矜其短内¶
安諸夏外服四夷聖夀萬年厯數邁軒虞之久皇圖一¶
<pb:KR3k0055_WYG_070-38a>¶
統提封兼周漢之隆¶
增銘明商輅文淵閣大學士諡文憲彭時墓誌銘曰鳯¶
山龍岡儲精降神篤生才賢學貫天人名魁甲第望隆¶
縉紳官居宻勿職典絲綸謨謀啓沃廸知忱恂厯事三¶
朝執心忠純功在國家澤被生民吁嗟文憲無愧師臣¶
　許國少傅兼太子太師吏部尚書武英殿大學士諡¶
文端陳以勤墓誌銘曰有曜列星淪精少傅夢而公生¶
墜而公仆天啓我公篤我眀祚衆圓獨方人趋我駐潜¶
<pb:KR3k0055_WYG_070-38b>¶
龍在淵如翼斯附飛龍在天如霖斯雨矢其謀謨去其¶
媢妬羮和樂諧牖納巷遇示我師表式我王度朱紱方¶
来歸田早賦明哲煌煌靡有他故鴻飛冥冥戈人何慕¶
西水逍遥濠濮同趣帝念舊臣乃眷西顧養年上尊載¶
沾異數令名考終前昌後裕羔裘狐袖傾輈載路先㡬¶
如公誰與並騖穹然者封鬰然者樹巢有鳯凰穴無狐¶
兔于斯萬年亦孔之固¶
増詩明李東陽賀彭閣老詩曰吏部銜清帶翰林路随¶
<pb:KR3k0055_WYG_070-39a>¶
　仙步轉髙深人間别有登龍地天下空勞仰止心瀛海¶
　新波添夜雨玉堂喬木長春隂歸来更覺門如水不受¶
　車塵半㸃侵半生名行重儒林吏隐官曺嵗月深文靖¶
　舊無旋馬地敏中原有耐官心川原暖入三春雨殿閣¶
　凉分六月隂欲效禹偁書院壁向来官序敢相侵　邉¶
　貢送少傅楊一清節制三秦詩曰帝夢非熊舊起邦側¶
　思賢佐隐京江三邉羽檄来金殿九色龍函到石淙范¶
　老甲兵胸有萬李侯才氣世無雙臨戎制勝尋常事蚤¶
<pb:KR3k0055_WYG_070-39b>¶
　見邉城築受降　三十年来四入闗土人迎拜想開顔¶
　風雷晚送蛟龍雨藜藿春蔵虎豹山已遣北門歸鎻鑰¶
　更從西海弄潺湲寥寥蜀相千年後伊吕誰當伯仲間¶
　　唐順之夀張相公詩曰帷中運䇿九州清共說留侯¶
　在漢京賜第近連平樂觀入朝新給羽林兵儒生東閣¶
　承顔色酋長西番識姓名却望上台多氣象年年長傍¶
　紫宸明¶
御定淵鑑𩔖函卷六十五¶
