# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.511535
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百九十七
<pb:KR3k0055_WYG_302-1a>¶
　欽定四庫全書¶
御定淵鑑𩔖函卷二百九十七¶
　　人部五十六(諫見謗諫問不諫附/對    對)¶
　　　諫四¶
　原開說(魏志明帝時百姓凋匱而役務方殷衛覬上疏/曰非破家為國殺身成君者誰犯顔色觸忌諱)¶
　(建一言開/一說哉)　違不忘諫(左傳取郜大鼎於宋臧哀伯諫/云云周内史聞之曰臧孫逹其)¶
　(有後於魯乎君違/不忘諌之以徳)　不惡切諫(漢書明主不惡切諫以/博觀忠臣不避重誅以)¶
　(直/諫)　詢于芻蕘(詩/)　詢兹黄髪(書/)　師氏詔王(周禮師/氏掌以)¶
<pb:KR3k0055_WYG_302-1b>¶
　(媺詔王注告王以/善道也媺古美字)　小人之箴(書無或敢伏/小人之攸箴)　増假辭¶
　色(唐書太宗神采英毅羣臣進見者皆失舉措太/宗知之每見人奏事必假以辭色冀聞規諫)　爭¶
　枉直(又徐有功遷秋官郎中時周興来俊臣以周内窮/詆相髙朝野震恐莫敢正言獨有功數犯顔爭枉)¶
　(直所全/活甚衆)　善愧人(漢書龔遂字少卿忠厚剛毅有大節/為昌邑郎中令王動作不正内諫爭)¶
　(于王外責傳相引經義陳禍福至於涕泣蹇蹇無/已面刺王過王至掩耳起走曰郎中令善愧人)　面¶
　稱過(後漢書爰延字季平性質直&KR0118;侍中帝遊上林苑/從容問延曰朕何如主也對曰為漢中主帝曰何)¶
　(以言之對曰尚書令陳蕃任事則治中常侍豫政則亂/是以知陛下可與為善可與為非帝曰昔朱雲廷折欄)¶
　(檻今侍中面稱/朕過敬聞闕矣)　務存大體(言行錄宋陳忠肅公瓘字/瑩中在言路知無不言然)¶
<pb:KR3k0055_WYG_302-2a>¶
(議論持平務存大體彈撃/不以細故未嘗及人私過)　不喜彈劾(獻徵録明陳司/寇壽初在諌垣)¶
(時論時政指陳得失無所隱惟不喜彈劾曰吾父/戒我勿作刑官枉人而言官枉人尤甚顧可輕耶)　曲¶
致忠懇(宋史壽王不豫起居舍人彭龜年連疏請對不/報屬帝視朝龜年不離班位伏地扣額血漬甃)¶
(甓帝曰素知卿忠直欲何言龜年奏今日事何大於過/宮余端禮曰扣額龍墀曲致忠懇臣子至此豈得已耶)¶
(帝曰知之/然猶不徃)　未嘗緘黙(元史庫庫嘗謂人曰天下事在/宰相當言宰相不得言則臺諌)¶
(言之臺諫不敢言則經筵言之備位經筵得言人所不/敢言於天子之前志願足矣故於時政得失有當匡救)¶
(者未嘗/緘黙)　開諫諍之門(金史世宗嘗召問伊喇履曰朕/比讀貞觀政要見魏徵嘉謀忠)¶
(節良可稱歎近世何故無如徵者履曰忠嘉之士何代/無之但上之人用與不用耳且海陵杜塞言路天下緘)¶
<pb:KR3k0055_WYG_302-2b>¶
(口習以成風願陛下懲艾前/事開諫諍之門天下幸甚)　用已試之人(獻徵錄明/𢎞治初儲)¶
(瓘請召謫降主事張吉王純等五人曰與/其旋求敢諫之士不若先用已試之人)　上封自作¶
草(後漢書第五倫為司空奉公不撓言事無所依違/諸子諫止輒叱之每上封自作草不復示&KR0122;吏)¶
封章無闕日(唐書敬宗時李渤為諫議大夫時政移近/倖紀律蕩然渤勁正不顧患封章無闕日)¶
(天子雖㓜/昬亦感悟)　回天之力(又張元素諫太宗修洛陽宮魏/徵歎曰張公論事有回天之力)¶
　求言之詔(經濟𩔖編宋陳瓘論求言之詔未及舊弼/切慮耆徳故老久去朝廷或在謫籍或已)¶
(得謝忠於徇國意欲有言然應詔則非舊弼之體密貢/封事則有強䀨之嫌若非聖問俯及則黄耉之言或不)¶
(樂告願因側身懼變之時明示憲/老乞言之禮必有嘉謀来助初政)　諫官得隨入閣(唐/書)¶
<pb:KR3k0055_WYG_302-3a>¶
(太宗嘗謂王珪曰正主御邪臣不可以致治正臣事邪/主亦不可以致治唯君臣同徳則海内乂安朕雖不徳)¶
(幸諸公數相諫正庶致天下於太平珪進曰古者天子/有爭臣七人諫不用則相繼以死今陛下開聖聽收采)¶
(芻言臣敢竭狂瞽萬分之一帝恱乃詔/諫官得隨中書門下及三品官入閣)　諌官入奉朝¶
請(宋史慶厯三年田況言諌諍之臣不得入奉朝請臣/在諫院每聞一事皆諸處采問比及論列或至後時)¶
(今若令諌官日奉朝請則可以日/聞朝廷之事矣詔每日赴内朝)　中外以言為諱(唐/書)¶
(髙宗既封泰山欲徧封五嶽作奉天宮於嵩山之南御/史裏行李善感諫曰陛下封泰山告太平致羣瑞與三)¶
(王五帝比隆矣數年不稔飢莩相望陛下宜恭黙思道/以禳災譴更廣營宫室勞役不休天下莫不失望上不)¶
(納自褚遂良韓瑗之死中外以言為/諱幾二十年及善感始諫天下皆喜)　閣中奏事久廢¶
<pb:KR3k0055_WYG_302-3b>¶
(又穆宗立不恤國事鄭覃與崔郾等廷對進諌帝不懌/顧宰相蕭俛曰是皆何人俛曰諫官也帝意解因詔覃)¶
(曰閣中殊不款款後有為我言者當見/卿延英時閣中奏事久廢至是士相慶)　直至御前(元/史)¶
(特們德爾奏比詔内外直言得失今上封事者或徑至/御前乞令臣等閱視乃入奏仁宗曰言事者當直至御)¶
(前如細民訴/訟者則禁之)　不由門下(事文類聚宋王巖叟遷左司/諫一日並命執政其間有不)¶
(協士望者公方權給事中即繳奏既而命下遂不由門/下省以出公復上疏云命令斜出尤捐紀綱凡八上章)¶
(命竟/寢)　疏辭密封(唐書徳宗使人諭陸贄曰自今要重/之事勿對趙憬陳論當密封手疏以)¶
(□贄上奏曰昨臣所奏惟憬得聞陛下委曲防䕶是即/心膂之内尚有形迹之拘職同事殊鮮克以濟恐爽無)¶
(私之徳且傷/不吝之明)　不進揭帖(明史紀事孝宗嘗召劉大夏/於便殿諭之曰事有不可每)¶
<pb:KR3k0055_WYG_302-4a>¶
(欲召卿議又以非卿部事而止今後有當行當罷者卿/可揭帖啟朕大夏對曰不敢上問何也曰臣下以揭帖)¶
(進朝廷以揭帖行何異前代斜封墨敕陛下宜逺法帝/王近法祖宗事之可否外付府部内咨閣臣可也如用)¶
(揭帖上下俱有弊且非後/世法臣不敢效順上稱善)　頗厭其數(宋史魯宗道風/聞多所論列帝)¶
(頗厭其數後因對自訟曰陛下用臣豈欲徒事納諌之/虛名邪臣竊恥尸祿請得罷去帝撫諭良久他日書殿)¶
(壁曰/魯直)　諫行足矣(事文類聚韓忠獻為右司諌朝廷欲/以知制誥寵其盡言公曰諌行足矣)¶
(因取美官/非本意也)　嘉王酒悲(五代史蜀王衍年少荒淫與諸/狎客婦人日夜酣飲嘗以九日)¶
(宴宣華院嘉王宗壽以社稷為言言發流涕韓昭等曰/嘉王酒悲爾諸狎客共以慢言嘲謔之坐上喧然衍不)¶
(能省/也)　希憲木強(元史㢘希憲每奏議帝前論事激切/無少回惜帝曰公昔事朕王府多所)¶
<pb:KR3k0055_WYG_302-4b>¶
(容受今為天子臣乃爾木強邪希憲對曰王府事輕/天下事重一或面從天下将受其害臣非不自愛也)¶
前後章十九上(宋史仁宗時范鎮請建儲前後章/十九上待命百餘日䰅髪皆白)　奏¶
疏數十萬言(又真徳秀立朝不滿十年奏疏将數十萬/言皆切當世要務直聲震朝廷四方人士)¶
(誦其文想/見其風采)　六月二十餘奏(又魏了翁在朝凡六/月前後二十餘疏)　半¶
歲一百八疏(又建中靖國間給事中任伯雨為/右正言半歲之間凡上一百八疏)　誠結¶
主知(元史竇黙嘗與劉秉忠劉肅商挺侍上前黙言君/有過舉臣當直言都俞吁咈古之所尚今則不然)¶
(君曰可臣亦以為可君曰否臣亦以為否非善政也明/日復侍帝於幄殿獵者失一鶻帝怒侍臣或從傍大言)¶
(謂宜加罪帝惡其迎合命杖之釋獵者不問既退/劉秉忠等賀黙曰非公誠結主知安得感悟至此)　諌¶
<pb:KR3k0055_WYG_302-5a>¶
或不入(又虞集每承顧問及古今政治得失必委曲盡/言或隨事規諫出不告人諫或不入歸家悒悒)¶
(不樂家人見其/然不敢問其故)　四鐵御史(獻徵錄明世宗時馮恩為/御史時汪鋐以上寵勢張)¶
(甚性愎而險阿䛕時相㑹彗星見遂極論汪大夫為腹/心彗并及二相上恚甚逮下詔獄律斬時汪驟遷太宰)¶
(尋當論決例㑹審南闕門汪太宰時秉筆故令校卒持/公轉膝面之公即起立不跪太宰怒謂汝上書欲死我)¶
(死今不在我手耶公叱曰若安能死我即重我不過磔/若又安能磔我太宰益怒謂囚何敢叱大臣公曰大臣)¶
(而無君人人得誅之何但叱為太宰怒甚推案下欲拳/公公應之聲益厲觀者咸嘖嘖稱歎曰是御史始者以)¶
(其膝鐵也其辯口則亦鐵今者覺其膽與骨皆鐵矣因/目公為四鐵御史上所使詗事者密以聞上為動容減)¶
(死戍/雷州)　兩繫詔獄(又楊爵為御史嘉靖間上封事大約/謂天下大事足以失人心而致危亂)¶
<pb:KR3k0055_WYG_302-5b>¶
(者五一則輔政者䛕郭翊國虣為巨蠧二則凍餒之民/閔不憂恤而為方士修雷壇三則大小臣工弗覩朝儀)¶
(宜慰其望四則名器濫及道流出入禁内五則挫折諫/臣上震怒逮北鎮撫司推究考掠備至部郎周天佐御)¶
(史浦鋐以申救箠繫獄中爵禁五年上䖍修萬靈明庭/之儀祝釐得仙箕釋此三人者遂與周怡劉魁同釋隨)¶
(復逮之三人又/繋三年始得釋)¶
　　謗諫(附/)¶
原設木　防川(通鑑前編堯設誹謗之木使天下得攻/其過  國語厲王虐國人謗王王怒得)¶
(衛巫使監謗者以告則殺之國人莫敢言道路以目王/喜告召公曰吾能弭謗矣召公曰是障之也防民之口)¶
(甚於防川川壅/而潰傷人必多)　惡訕　賞謗(論語惡居下流而訕上/者  國䇿齊威王下令)¶
<pb:KR3k0055_WYG_302-6a>¶
(曰有謗議於市朝聞/寡人之耳者受下賞)　相彼君子猶惡稱人之惡　矧¶
伊忠臣豈宜揚主之過(並白/帖)　增如石投水(唐書李綱/為太子少)¶
(保太子建成昵近小人綱屢諌不聽乞歸帝曰卿向者/為潘仁長史乃恥為朕尚書邪綱曰潘仁賊也每欲妄)¶
(殺臣諌之輒止為其長史可以無愧陛下創業明主臣/所言如石投水于太子亦然臣何敢久汚天臺辱東朝)¶
(乎帝改/容謝之)　有益於國(又吳兢言古者設誹謗之木欲聞/已過今之封事謗木比也使所言)¶
(是有益於國使所言非無累於朝/陛下何遽加斥逐以杜塞言路)　狂夫之言(又中牟/丞皇甫)¶
(徳參上言修洛陽宫勞人收地租厚歛俗好髙髻蓋宫/中所化太宗怒謂房元齡等曰徳參欲國家不役一人)¶
(不收斗租宫人皆無髪乃可其意邪欲治其謗訕之罪/魏徵諌曰賈誼當漢文帝時上書云可為痛哭者一可)¶
<pb:KR3k0055_WYG_302-6b>¶
(為流涕者二自古上書不激切不能動人主之心所謂/狂夫之言聖人擇焉太宗乃賜絹二十匹隨拜監察御)¶
(史/)　除妖謗法(魏志文帝踐祚以髙柔為治書侍御史/時人數有誹謗妖言帝疾之有妖言輒)¶
(殺而賞告者柔上疏請除妖謗賞告之法帝下/詔敢以誹謗相告者以所告罪罪之於是遂絶)　何廷¶
折我(唐書栁範貞觀中為侍御史時吳王恪好田獵範/彈治之太宗曰權萬紀不能輔導恪罪當死範進)¶
(曰房元齡事陛下猶不能諫止田獵豈獨罪萬紀帝怒/拂衣起頃之召謂曰何廷折我範謝曰主聖則臣直帝)¶
(乃/解)　訕謗削籍(獻徵錄明嘉靖時程文徳以禮部侍郎/兼翰林學士撰元文文徳素講理學所)¶
(撰不稱㫖調南京工部侍郎文徳疏辭勸上/享安靜和平之福上益怒以為訕謗命削籍)¶
　　不諌(附/)¶
<pb:KR3k0055_WYG_302-7a>¶
原陷主　棄君(漢書汲黯曰天子置公卿輔弼之臣寧/令從䛕承意陷主於不義乎  左傳君)¶
(子謂華元樂舉於是不臣君生則縱其/欲死又益其侈是棄君於惡何臣之為)　增責以不諫¶
　求之不言(唐書太宗時杜淹言郅懐道可用帝問狀/淹曰懐道在隋為吏部主事方煬帝幸江)¶
(都羣臣迎阿獨懐道執不可帝曰卿時何云曰臣與衆/帝折曰事君有犯無隠卿直懐道者何不讜言謝曰臣)¶
(位下又顧諌不從徒死無益帝曰既以君不足諌尚何/仕食隋粟忘隋事忠乎帝又笑問曰卿在隋不諌宜世)¶
(充親任胡不言對曰固嘗言不見用帝曰世充愎諌飾/非卿若何而免淹辭窮不得對帝勉曰今任卿已可有)¶
(諌未荅曰願無隠識宋史仁宗詔曰朕於卿大夫才不/能盡知面不能盡  若不采其言而觀其行審其意而)¶
(察其忠則何以見器識之淺深知任用之得失/若言之不入罪實在予茍求之不言咎将誰執)　原寧¶
<pb:KR3k0055_WYG_302-7b>¶
違忤以納善　豈順從而忘危(並白/帖)　事上以忠則宜¶
身許　陷君於惡何用臣為　茍頼其榮是為尸利¶
不匡其失宜及墨刑(禮近而不諫則尸利也/  書臣下不匡其刑墨)　陳忠讜¶
之言猶聞有賞　廢獻替之義安得無辜　君子立誠¶
猶不成人之惡　忠臣勵節豈可從君之昬　増大臣¶
重祿而不極諫　小臣畏罪而不敢言(並經濟/𩔖編)　甘心¶
立仗之馬　喑口朝陽之鳳(唐書李林甫謂諌官曰公/等不見立仗馬乎立仗馬)¶
(終日無聲飫三品芻豆一鳴則斥之/矣後雖欲不鳴得乎  下見諌三)　原禍受其咎(左/傳)¶
<pb:KR3k0055_WYG_302-8a>¶
(醫和謂趙孟曰國之大臣榮其寵祿有災禍興而無/改焉必受其咎今君滛以生疾主不能禦天命不佑)¶
増猶踵弊風(唐書髙祖考第羣臣以李綱孫伏伽為第/一因謂裴寂等曰隋氏以主驕臣謟亡天)¶
(下朕即位以來每虛心求諌唯李綱差盡忠欵孫伏/伽可謂誠直餘人猶踵弊風俛首而已豈朕所望哉)¶
豈獨無事(又髙宗嘗謂五品以上曰頃在先帝左右見/五品以上論事或仗下面陳或退上封事終)¶
(日不絶豈今日獨無事/邪何公等皆不言也)　彌縫其間(元史鄂爾根薩里/與僧格同視事及)¶
(僧格敗帝問僧格為政如此卿何故無一言對曰臣未/嘗不言陛下方信任之彼所忌獨臣臣言抱柴救火不)¶
(若彌縫其間使無傷國/家大本而已帝然之)¶
　　諫五¶
<pb:KR3k0055_WYG_302-8b>¶
増詩宋石介慶厯聖德詩曰於惟慶厯三年三月皇帝¶
龍興徐出闈闥晨坐太極晝開閶闔初聞皇帝蹙然言¶
曰予祖予父付予大業予恐失墜實賴輔弼汝得象殊¶
重慎微密汝仍相予笙鏞斯協昌朝儒者學問該洽汝¶
貳二相庶績咸秩惟汝仲淹汝誠予察為予司諫正予¶
門闑為予京兆堲予讒說予晩得弼予心弼恱以道輔¶
予弼言深切諫官一年疏奏滿篋侍從周歲忠力廑竭¶
曰衍汝來汝予黄髮事予二紀毛秃齒豁心如一兮率¶
<pb:KR3k0055_WYG_302-9a>¶
履弗越遂長樞府兵政無蹶予早識琦琦有竒骨其人¶
渾朴不施剞劂可屬大事敦厚如勃琦汝副衍知人予¶
哲惟修惟靖立朝䡾䡾言論磥砢忠誠特逹屢進直言¶
以補予闕素相之後含忠履潔昔為御史幾叩予榻襄¶
雖小官名聞予徹剛守粹慤與修儔匹並為諫官正色¶
在列上倚輔弼司予調燮下頼諫諍維予紀法左右正¶
人無有邪孽予望太平日不逾浹(時吕夷簡罷相章得/象晏殊賈昌朝韓琦)¶
(范仲淹富弼同時執政而歐陽修蔡襄王素並為諫官/夏竦既拜復奪之以杜衍代介喜曰此盛事也乃作此)¶
<pb:KR3k0055_WYG_302-9b>¶
(詩/)¶
原賦唐謝偃惟皇誡徳賦曰惟皇王之迭代信歩驟之¶
殊規莫不慮失者常得懐安者必危是以戰戰慄慄日¶
慎一日守勤守儉去奢去逸外無荒禽内無荒色惟賢¶
是授惟民斯䘏則三皇不足四五帝不足六若夫恃智¶
驕力狠戾倔強忠良是棄謟佞斯奨構崇臺以造天穿¶
深池而絶壤厚賦重役積寳藏鏹無罪加刑有功不賞¶
則夏桀可二殷辛易兩¶
<pb:KR3k0055_WYG_302-10a>¶
原表魏曹植諫伐遼東表曰臣伏以遼東負岨之國勢¶
便形固帶以遼海今輕軍逺攻師疲力屈彼有其備所¶
謂以逸待勞以飽制饑者也以臣觀之誠未易攻也若¶
國家攻而必尅屠襄平之城懸公孫之首得其地不足¶
以償中國之費虜其民不足以補三軍之失是我所獲¶
不如所失也若其不拔曠日持久暴師於野天時難測¶
水濕無常彼我之兵連於城下進則髙城深池無所施¶
其功退則歸塗不通道路沮洳東有待釁之呉西有伺¶
<pb:KR3k0055_WYG_302-10b>¶
隙之蜀吳起東南則荆揚騷動蜀應西境則雍凉參分¶
兵不解於外民罷困於内促耕不解其饑疾蠶不救其¶
寒夫渴而後穿井饑而後植種可以圖逺難以應卒也¶
臣以為當今之務在於省徭役薄賦歛勸農桑三者既¶
備然後伊管之臣得施其術孫吳之将得奮其力若此¶
則太平之基可立而待康哉之歌可坐而聞曾何憂於¶
二敵何懼於公孫乎今不䘏邦畿之内而勞神於蠻貊¶
之域竊為陛下不取也　齊竟陵王蕭子良上讜言表¶
<pb:KR3k0055_WYG_302-11a>¶
曰臣聞明臺既闢承雲之歌闡衢室爰啟南風之頌流¶
莫非降道爝煇紆靈浸澤陛下凝慶協圗席昌屬歴朝¶
臨冬曖海鏡春亭選議鈞俗觀風調紀垂聽革之典降¶
聆金之訓用能詩史無輟工頌有聞是故置四輔立七¶
諫正國度箴王闕臣謂當今宜崇諫司專事昭塞職蹈¶
謇諤績宣王文則優其寵秩厚其節禮庶獻鱻之美方¶
髙聖代至乃靡衣媮食曽宇雕墉商貨浮侈田萊蕪替¶
棫樸爽流標梅失序勉民觀俗之宜設官立事之要隨¶
<pb:KR3k0055_WYG_302-11b>¶
闕興規衮廢能補則壤詠無逺轅樂可追　増唐魏徵¶
論太宗十漸疏曰陛下貞觀之初無為無欲清靜之化¶
逺被遐荒考之於今其風漸墜何以言之漢文辭千里¶
之馬晉武焚雉頭之裘今則求駿馬於萬里市珍竒於¶
域外此其漸不克終一也頃年以來意在奢縱忽忘卑¶
儉輕用人力乃云百姓無事則驕勞役則易使自古以¶
來未有由百姓逸樂而致傾敗者此其漸不克終二也¶
陛下貞觀之初損已以利物至於今日縱欲以勞人雖¶
<pb:KR3k0055_WYG_302-12a>¶
憂人之言不絶於口而樂身之事實切於心此其漸不¶
克終三也陛下貞觀之初唯善是與親愛君子疎斥小¶
人今則不然輕褻小人禮重君子重君子也敬而逺之¶
輕小人也狎而近之近之則不見其非逺之則莫知其¶
是莫知其是則不間而自疎不見其非則有時而自昵¶
此其漸不克終四也陛下貞觀之初動遵堯舜捐金抵¶
璧返朴還淳今則好尚竒異難得之貨無遠不臻珍翫¶
之作無時不至此其漸不克終五也貞觀之初求賢若¶
<pb:KR3k0055_WYG_302-12b>¶
渴善人所舉信而任之取其所長恐其不及近歲以來¶
由心好惡不省察其根源而輕為之臧否是使守道者¶
日疎干求者日進此其漸不克終六也陛下初登大位¶
髙居深視事惟清靜心無嗜欲數載之後不能固志雖¶
無十旬之逸或過三驅之禮侵晨而出入夜方還以馳¶
騁為歡莫慮不虞之變此其漸不克終七也陛下初踐¶
大位敬以接下君恩下流臣情上逹頃年以來多所忽¶
略或外官充使奏事入朝思覩闕庭将陳所見欲言則¶
<pb:KR3k0055_WYG_302-13a>¶
顔色不接欲請則恩禮不加間因所短詰其細過雖有¶
聰辯之略莫能申其忠款此其漸不克終八也頃年以¶
來微自矜放恃功業之大意蔑前王負聖智之明心輕¶
當代此傲之長也欲有所為皆取遂意縱或抑情從諫¶
終是不能忘懐此欲之縱也志在嬉遊情無厭倦此樂¶
将極也逺勞士馬問罪遐裔此志将滿也此其漸不克¶
終九也貞觀之初頻年霜旱畿内户口並就關外㩦負¶
老㓜來徃數千曾無一户逃亡一人怨苦頃年以來疲¶
<pb:KR3k0055_WYG_302-13b>¶
於徭役關中之人勞弊尤甚和市之物不絶於郷閭逓¶
送之歩不絶於道路恐百姓之心不能如前日之寧帖¶
此其漸不克終十也　陸贄對徳宗問當今切務疏曰¶
為下者莫不願忠為上者莫不求理然而下每苦上之¶
不理上每苦下之不忠若是者何兩情不通故也下恒¶
苦上之難逹上恒苦下之難知若是者何九弊不去故¶
也所謂九弊者上有其六而下有其三好勝人恥聞過¶
騁辯給眩聰明厲威嚴恣強愎此六者君上之弊也謟¶
<pb:KR3k0055_WYG_302-14a>¶
䛕顧望畏愞此三者臣下之弊也上好勝必甘於佞辭¶
上恥過必忌於直諫如是則下之謟䛕者順旨而忠直¶
之語不聞矣上騁辯必勦說而折人以言上眩明必臆¶
度而虞人以詐如是則下之顧望者自便而切磨之辭¶
不盡矣上厲威必不能降情以接物上恣愎必不能引¶
咎以受規如是則下之畏愞者避辜而情理之説不伸¶
矣有九弊居其間則上下之情不通是使亂多理少從¶
古以然昔趙武呐呐而為晉賢臣絳侯木訥而為漢元¶
<pb:KR3k0055_WYG_302-14b>¶
輔人之難知堯舜所病胡可以一酬一詰而謂盡其能¶
哉　元稹獻事表曰臣聞理亂之始各有萌象二者無¶
門在君上啟之而已所謂萌象豈有他哉容直言廣視¶
聽躬親庶務委信大臣使左右近習者不敢蔽疎逺之¶
臣庶此理之象也大臣不親直言不進抵忌諱者殺犯¶
左右者刑與一二近習者決事於深宫之中羣臣莫得¶
叅預籌畫此亂之萌也昔太宗文皇帝初即位時天下¶
之人莫有諌者唯孫伏伽嘗以小事特諫於上文皇帝¶
<pb:KR3k0055_WYG_302-15a>¶
大恱厚賜田宅以勉之自是言者唯懼乎言不直諫不¶
極不能激文皇之盛意曽不以觸龍鱗犯忌諱為不可¶
矣於是房杜王魏之徒議可否於前天下四方之人言¶
得失於外不三四年而天下大理豈文皇獨運聰明於¶
上哉蓋亦羣下各盡其忠言以揚宣發暢於天下也且¶
夫樂安全而惡戮辱古今之情一也豈獨貞觀之人輕¶
犯忌諱而不惡戮辱哉蓋文皇激而進之之功也喜順¶
從而怒謇犯亦古今之情一也豈獨文皇甘逆耳而怒¶
<pb:KR3k0055_WYG_302-15b>¶
從心哉蓋以順從之利輕而危亡之禍大無窮之業重¶
而奉已之事微思為子孫垂不朽建永安之計也陛下¶
即位以來幾周歲矣百辟卿士至於天下四方之人曽¶
未有獻一計進一言受陛下伏伽之賞者左右前後拾¶
遺補闕亦未有奏一封執一諫受陛下激而進之之勸¶
者設諫鼓置匭函曾未聞雪一寃決一事明陛下無幽¶
不燭之意者臣竊惟陛下以受命維新之初何如貞觀¶
致理之後以房杜王魏匡輔之智而猶上封進計者薦¶
<pb:KR3k0055_WYG_302-16a>¶
至獻可替否者日聞今陛下當致理之初在四方多虞¶
之日然而言事進計者終歲無一人豈非羣臣因循竊¶
位之罪乎　宋蔡襄増置諌官疏曰臣伏見朝廷選用¶
王素余靖歐陽修等増備諫官是三人者皆特立之士¶
擯斥且久今者一日並命萬口相慶臣切思任諫非難¶
唯用諫之難如素靖修等忠誠剛氣著信於人況䝉陛¶
下奨拔之知必思所以報效然邪人惡之必有禦之之¶
說不過曰某人也好名也好進也彰君過也臣請為陛¶
<pb:KR3k0055_WYG_302-16b>¶
下辨之一曰好名夫忠臣務盡其心事有必須切直者¶
則極論之豈顧名哉若避好名之毀而無所陳施則土¶
木其人皆可備數何煩陛下選揀如此之至況名者聖¶
人以之勵世俗分善惡豈可廢乎借使為善近名陛下¶
試思今之人逺權利敦潔行者亦幾人哉二曰好進前¶
古諫臣之賢者遭遇昏世上犯威嚴死且不避安得好¶
進蓋近來諫官進用太速故世人得以謂之好進今諫¶
官有盡忠補闕之效陛下但久而勿遷使其人果忠且¶
<pb:KR3k0055_WYG_302-17a>¶
義雖死於是官無恨矣三曰彰君過凡諫諍之名蓋以¶
司乎過舉也緩則密疏急則昌言期於必正若人主從¶
而行之適以彰乎從諫之美安得謂之彰過乎然諫官¶
亦有好名好進彰君過者異於此巧者之為諫臣事之¶
難言者則喑而不言擇其無所忤者言之就令不行不¶
復再議退而曰其事我嘗言之矣此可謂之好名也容¶
容黙黙無所恥愧踐歴資序以登貴仕此可謂之好進¶
也凡人主之有過諫官最為近密或不盡言人主何從¶
<pb:KR3k0055_WYG_302-17b>¶
而知且變更乎傳之當世垂之於後終以為過此可謂¶
彰君過也臣之所論乃忠臣巧者之分願賜省覽無使¶
天下之人謂朝廷有好諫之名而無好諫之實也　程¶
頤輔養君徳疏曰陛下春秋方富雖睿聖得於天資而¶
輔養之道不可不至大率一日之中接賢士大夫之時¶
多親宦官宫妾之時少則氣質變化自然而成　李綱¶
請髙宗還都疏曰自古中興之主起於西北則足以據¶
中原而有東南起於東南則不能復中原而有西北蓋¶
<pb:KR3k0055_WYG_302-18a>¶
天下精兵健馬皆在西北若委中原而棄之豈惟金人¶
将乗間以擾内地盗賊亦将蜂起為亂跨州連邑陛下¶
雖欲還闕不可得矣況欲治兵勝敵哉　明王恕請召¶
見大臣疏曰正統以來每日止一朝臣下進見不過片¶
時聖主雖聰明豈能盡察不過寄聰明於左右左右之¶
人與大臣相見者不多亦豈能盡識大臣賢否或得之¶
毁譽之言或出於好惡之私欲察識之真必須陛下日¶
御便殿宣召諸大臣詳論治道謀議政事或令其專對¶
<pb:KR3k0055_WYG_302-18b>¶
或閱其章奏如此非惟可以識大臣而隨材任使亦可¶
以啟沃聖心而進於髙明矣　王守仁救建言諸臣疏¶
曰戴銑等職居司諫以言為職其言而善自宜嘉納如¶
其未善亦宜包容以開忠讜之路乃今赫然下令遽事¶
拘囚在陛下之心不過少示懲創使其後日不敢輕率¶
妄有論列非果有意怒絶之也下民無知妄生疑懼在¶
廷之臣莫不以此舉為非然莫敢為陛下訟言者豈其¶
無憂國愛君之心哉懼復以罪銑者罪之耳臣恐自兹¶
<pb:KR3k0055_WYG_302-19a>¶
以徃雖有上關宗社危疑之事陛下孰從而聞之況今¶
天時凍沍萬一遣去官校督束過嚴銑等在道或遂失¶
所填溝壑使陛下有殺諫臣之名然後追咎左右莫有¶
言者則既晩矣伏願追收前旨使銑等仍供舊職擴大¶
公無我之仁明改過不吝之勇豈不休哉(時戴銑等以/攻劉瑾逮繫)¶
　馮恩辨敢言非邪徒疏曰陛下必不忍以敢言之士¶
為邪徒此殆左右奸佞欲售其說者隂詆之耳今天下¶
士風日敝以緘黙為老成以順從為平易以特立為矯¶
<pb:KR3k0055_WYG_302-19b>¶
激有所建白咸指為沽名言及左右輒置之逺譴不惟¶
父母妻子恐其不能持祿保身而朋友故舊絶跡徃來¶
以避權臣之怒陛下尚猶以邪徒目之乎陛下服歴大¶
位九年於今矣以為治邪亂邪安邪危邪近畿輔關陜¶
河洛赤地千里人且相食矣兩淮旱蝗草莖木葉亡孑¶
遺矣江省大水歲課不登爭流竄矣閩海叛卒致殺長¶
官矣地震星孛産妖作異草木變怪禽獸為孽置郵不¶
絶書靈臺不絶奏陛下了不之䘏而沾沾焉以為治安¶
<pb:KR3k0055_WYG_302-20a>¶
今日頒手詔明日降勅諭欲以追前王軼後世臣故知¶
其不可也願速開言路以堯舜之用元凱為勉而以唐¶
宋之徇林甫安石為戒¶
原書秦李斯上書諫始皇曰臣聞吏議逐客竊以為過¶
矣昔者穆公求士西取由余于戎東得百里奚于宛迎¶
蹇叔于宋求丕豹公孫支于晉此五子者不産于秦穆¶
公用之并國二十遂霸西戎惠王用張儀之計拔三川¶
之地西并巴蜀北收上郡南取漢中包九夷制鄢郢東¶
<pb:KR3k0055_WYG_302-20b>¶
據成臯之險割膏&KR0254;之壤散六國之從使之西面事秦¶
功施到今昭王得范睢廢穰侯逐華陽强公室杜私門¶
蠶食諸侯使秦成帝業皆以客之功由此觀之客何負¶
於秦哉今陛下致崑山之玉有隋和之寳垂明月之珠¶
服太阿之劒乗纖離之馬建翠鳳之旗樹靈鼉之鼓此¶
數寳者秦不産一焉而陛下恱之必秦國之所生然後¶
可則是夜光之璧不飾朝廷犀象之器不為翫好而駿¶
馬駃騠不實外廐也所以飾後宫充下陳娯心意恱耳¶
<pb:KR3k0055_WYG_302-21a>¶
目者必出於秦然後可則是宛珠之簮錦繡之飾不進¶
於前而趙女不立於側也所重者在乎色樂而所輕者¶
在乎人民此非所以跨海内制諸侯也　漢鄒陽上書¶
諫吳王曰臣聞蛟龍驤首奮翼則浮雲出流霧雨咸集¶
聖王砥節修徳則游談之士歸義思名今臣盡智畢議¶
易精極慮則無國而不可干飾固陋之心則何王之門¶
不可曵裾乎然臣歴數王之朝背淮千里而自致者非¶
惡臣國而樂吳民也竊髙下風之行尤恱大王之義故¶
<pb:KR3k0055_WYG_302-21b>¶
願大王無忽察聽其言夫全趙之時武力鼎士袨服叢¶
臺之下者一旦成市不能止幽王之沈患淮南連山東¶
之俠死士盈朝不能還厲王之西也然則計議不得雖¶
諸賁不能安其位亦明矣今漢據全秦之地兼六國之¶
衆大王之所明知也謟䛕之臣為大王計者不論骨&KR0079;¶
之義民之輕重國之大小以為吳禍此臣所以為大王¶
患也夫舉吳兵以訾於漢譬猶蠅蚋之附羣牛腐&KR0079;之¶
齒利劍鋒接必無幸矣　枚乗上書諫吳王曰得全者¶
<pb:KR3k0055_WYG_302-22a>¶
昌失全者亡舜無立錐之地以有天下禹無十户之聚¶
以王諸侯湯武之土不過百里上不絶三光之明下不¶
傷百姓之心者有王術也夫以一縷之任係干鈞之重¶
上懸無極之髙下垂不測之深雖甚愚之人猶知哀其¶
将絶也人有畏其影而惡其跡者却背而走跡愈多影¶
愈疾不知就隂而止影滅跡絶欲人勿聞莫若勿言欲¶
人勿知莫若勿為福生有基禍生有胎納其基絶其胎¶
禍何自來夫銖銖而稱之至石必差寸寸而度之至丈¶
<pb:KR3k0055_WYG_302-22b>¶
必過磨礲砥礪不見其損有時而盡種樹畜養不見其¶
益有時而大積徳累行不知其善有時而用棄義背禮¶
不知其惡有時而亡　司馬相如上書諫武帝曰物有¶
同𩔖而殊能者故力稱烏獲㨗言慶忌勇期賁育臣之¶
愚暗竊以為人誠有之獸亦宜然今陛下好凌阻險射¶
猛獸卒然遇軼材之獸駭不存之地犯屬車之清塵輿¶
不及還轅人不暇施巧雖有烏獲逢䝉之伎力不得施¶
用枯木朽株盡為難矣夫輕萬乗之重不以為安而樂¶
<pb:KR3k0055_WYG_302-23a>¶
出萬有一危之塗以為娛臣竊為陛下不取也蓋明者¶
逺見於未萌而智者避危於無形禍固多藏於隱微而¶
發于人所忽也鄙諺曰家累千金坐不埀堂斯言雖小¶
可以喻大　谷永與王音書曰夫上徳厚則下愛深下¶
愛深則其謀忠其言至蓋善治國者不忘危善養生者¶
不諱死是以忠臣直友明史良醫靈蓍信龜咸得盡忠¶
正言不蔽兆吉故能遷咎延譽轉禍為福　増唐杜牧¶
與人論諫書曰某疎愚放惰不識機括獨好讀書每見¶
<pb:KR3k0055_WYG_302-23b>¶
怒諫而激亂生禍者累累皆是納諫而悔過行道者不¶
能百一何者皆以辭語迂險指射醜惡致使然也夫迂¶
險之言近於誕妄指射醜惡足以激怒夫以誕妄之說¶
激怒之辭以卑凌尊以下干上是以諫殺人者殺人愈¶
多諫畋獵者畋獵愈甚諫治宮室者宮室愈崇諫任小¶
人者小人愈寵觀其㫖意且欲與諫者一鬭是非一決¶
怒氣耳今人平居無事友朋骨&KR0079;切磋規誨之間尚宜¶
旁引曲釋亹亹繹繹使樂去其不善而樂行其善況於¶
<pb:KR3k0055_WYG_302-24a>¶
君臣尊卑之間欲因激切之言而望道行事治者乎¶
宋歐陽修與髙司諫若訥書曰前者范希文貶官後與¶
足下相見於安道家足下詆誚希文為人予始聞之疑¶
是戲言及見師魯亦說足下深非希文所為然後其疑¶
遂決希文平生剛正好學通古今其立朝有本末天下¶
所共知今又以言事觸宰相得罪足下既不能為辨其¶
非辜又畏有識者之責已遂隨而詆之以為當黜是可¶
怪也夫人之性剛果懦軟禀之於天不可勉強雖聖人¶
<pb:KR3k0055_WYG_302-24b>¶
亦不能以責人之必能今足下家有老母身惜官位懼¶
饑寒而顧利祿不敢一忤宰相以近刑禍此庸人之常¶
情不過作一不才諫官爾雖朝廷君子亦将閔足下之¶
不能而不責以必能也今乃不然反昂然自得了無愧¶
畏便毁其賢以為當黜庻乎飾已不言之過夫力所不¶
敢為乃愚者之不逮以智文其過此君子之賊也昨日¶
安道貶官師魯待罪足下猶能以面目見士大夫出入¶
朝中稱諫官是足下不復知人間有羞恥事爾所可惜¶
<pb:KR3k0055_WYG_302-25a>¶
者聖朝有事諫官不言而使他人言之書在史冊他日¶
為朝廷羞者足下也　陳亮上孝宗書曰藝祖皇帝平¶
定四方藩鎮拱手以趨約束財歸於漕司而兵各歸於¶
郡朝廷以一紙下郡國如臂之使指無有留難兵皆天¶
子之兵財皆天子之財官皆天子之官民皆天子之民¶
紀綱總攝法令明備郡縣不得以一事自專也士以尺¶
度而取官以資格而進而二百年太平之基從此而立¶
故常嚴廟堂而尊大臣寛郡縣而重守令於文法之内¶
<pb:KR3k0055_WYG_302-25b>¶
未嘗折困天下之富商巨室於格律之外有以容奨天¶
下之英偉竒傑皆所以助立國之勢而為不虞之備也¶
　又曰夫吳蜀天地之偏氣錢塘三吳之一隅當時論¶
者固已疑其不足張形勢秦檜又從而備百司庻府以¶
講禮樂於其中其風俗固已華靡士大夫又從而治園¶
囿臺榭以樂其生於干戈之際上下晏安而錢塘為樂¶
國矣一隙之地本不足以容萬乗而鎮壓且五十年山¶
川之氣蓋亦發泄而無餘矣¶
<pb:KR3k0055_WYG_302-26a>¶
原序梁元帝忠臣傳諌諍篇序曰富貴寵榮人所不能¶
忘也刑戮流放人所不能甘也而士有冐雷霆犯顔色¶
投鼎鑊加刀鋸而不避者其故何也蓋傷茫茫禹跡毁¶
於一朝赫赫宗周滅成禾黍百姓之後王化漸頽欽若¶
之信既盡解網之仁已泯徒以繼體所及守器攸歸出¶
則清警傳路處則憑玉負扆事無暫舛意有必從惑褒¶
人之巧笑迷陽阿之妙舞重之以刳斮用之以逋逃亦¶
有傾天滅地汙宫瀦社之罪拔本塞源裂冠毁冕之釁¶
<pb:KR3k0055_WYG_302-26b>¶
於是策名委質守死不二之臣不忍見霜露麋鹿栖於¶
宫寢麥穗黍離被於宗廟故瀝血抽誠披胸見款赴焦¶
爛於危年甘滅亡於昔日冀桐宫有返道之明望夷無¶
不言之恨而九重懸逺百雉嚴絶丹心莫亮白刃先指¶
見之者掩目聞之者傷心然後鳴條有不收之魂商郊¶
致白旗之戮　増明歸有光送周給事興叔序曰今天¶
下之用人與士之為天下用與古異者其求之與為其¶
求者皆非古之所宜有蓋古之士上之人知重之也故¶
<pb:KR3k0055_WYG_302-27a>¶
士亦有以自重而不輕於進今世則自進而已雖然有¶
至於今而不可易者亦嘗有自重之義存乎其間而後¶
可以任天下之事臨安周興叔以進士為令江南入為¶
給事中時宰慕其名欲邀致之門下興叔即引疾以去¶
先皇帝之末年朝廷方舉遺逸㑹新天子即位一時雲¶
集闕下莫不驟致顯擢興叔宜以時起以觀天子之新¶
政而方且髙卧自若國家故事大臣之在告者非有召¶
不得入其非三品以上凡在廷之臣賜告者皆自赴闕¶
<pb:KR3k0055_WYG_302-27b>¶
而後天子命以職二年冬興叔未赴闕也而除書獨下¶
於是乃應命而出興叔可謂得古自重之義矣余官吳¶
興徃來臨安嘗訪興叔於西湖故寺中讀書著文山深¶
徑迂人跡所不至臨安士大夫皆髙尚其道今興叔之¶
出真能自重不茍然者給事中為諫諍之臣天子既嘉¶
奨直言人得以有所建論每下之公卿大臣亦不逆其¶
言每奏輙行蓋遭時聖明其言之易行如此夫以其言¶
之易行當思其言之難而後可也自古如賈誼陸贄王¶
<pb:KR3k0055_WYG_302-28a>¶
吉崔寔魏徵之徒其言莫不有關於一代之治體今天¶
子承統繼阼屬世道一變之㑹天下治忽之機與人心¶
風俗之所趨興叔獨居深山中熟觀之久矣其必有不¶
徒言者以稱朝廷任屬之意某自念方徘徊於進退之¶
塗何足以賛興叔之行而樂興叔之道行也因為序之¶
云¶
原論漢東方朔非有先生論曰非有先生仕於吳進不¶
能稱徃古以廣主意退不能揚君美以顯其功吳王怪¶
<pb:KR3k0055_WYG_302-28b>¶
而問之先生曰談何容易夫談有悖於目拂於耳謬於¶
心而便於身者或有恱於目順於耳快於心而毁於行¶
者非有明王聖主孰能聽之吳王曰何為其然也先生¶
對曰昔關龍逢深諫於桀而王子比干直言於紂此二¶
臣者直言其失切諫其邪将以為君之榮除主之禍也¶
反以為誹謗君之行無人臣之禮戮及先人為天下笑¶
故曰談何容易故養壽命之士莫肯進也遂居深山之¶
間積土為室編蓬為户彈琴其中以詠先王之風亦可¶
<pb:KR3k0055_WYG_302-29a>¶
以樂而忘死矣　増宋蘇洵諫論曰古者論諫常與諷¶
而少直其說蓋出於仲尼吾以為諷直一也顧用之之¶
術何如耳伍舉進隠語楚王淫益甚茅焦解衣危論秦¶
帝立悟諷固不可盡與直亦未易少之吾故曰顧用之¶
之術何如耳然則仲尼之說非乎曰仲尼之說純乎經¶
者也吾之說叅乎權而歸乎經者也如得其術則人君¶
有少不為桀紂者吾百諫而百聽矣況虚已者乎不得¶
其術則人君有少不若堯舜者吾百諫而百不聽矣況¶
<pb:KR3k0055_WYG_302-29b>¶
逆忠者乎然則奚術而可曰機智勇辯如古游說之士¶
而已夫游說之士以機智勇辯濟其詐吾欲諫者以機¶
智勇辯濟其忠請備論其效周衰游說熾於列國自是¶
世有其人吾獨怪夫諫而從者百一說而從者十九諫¶
而死者皆是說而死者未嘗聞然而抵觸忌諱說或甚¶
於諫由是知不必乎諷諫而必乎術也說之術可為諫¶
法者五理諭之勢禁之利誘之激怒之隠諷之之謂也¶
觸龍以趙后愛女賢於愛子未旋踵而長安君出質甘¶
<pb:KR3k0055_WYG_302-30a>¶
羅以杜郵之死詰張唐而相燕之行有日趙卒以兩賢¶
王之意語燕而立歸武臣此理而諭之也子貢以内憂¶
教田常而齊不得伐魯武公以麋鹿脅頃襄而楚不敢¶
圗周魯連以烹醢懼垣衍而魏不果帝秦此勢而禁之¶
也田生以萬户侯啟張卿而劉澤封朱建以富貴餌閎¶
孺而辟陽赦鄒陽以愛幸恱長君而梁王釋此利而誘¶
之也蘇秦以牛後羞韓而惠王按劔太息范睢以無王¶
恥秦而昭王長跪請教酈生以助秦凌漢而沛公輟洗¶
<pb:KR3k0055_WYG_302-30b>¶
聽計此激而怒之也蘇代以土偶笑田文楚人以弓繳¶
感襄王蒯通以娶婦悟齊相此隠而諷之也五者相傾¶
險詖之論雖然施之忠臣足以成功何則理而諭之主¶
雖昏必悟勢而禁之主雖驕必懼利而誘之主雖怠必¶
奮激而怒之主雖懦必立隠而諷之主雖暴必容悟則¶
明懼則恭奮則勤立則勇容則寛致君之道盡於此矣¶
吾觀昔之臣言必從理必濟莫若唐魏鄭公其初實學¶
縱横之說此所謂得其術者歟噫龍逢比干不獲稱良¶
<pb:KR3k0055_WYG_302-31a>¶
臣無蘇秦張儀之術也蘇秦張儀不免為游說無龍逢¶
比干之心也是以龍逢比干吾取其心不取其術蘓秦¶
張儀吾取其術不取其心以為諫法¶
　　對見一¶
原殿坐　庭詰(魏志鍾繇字元常有疾拜起不便時華/歆亦以髙年疾病朝見皆使載輿上殿)¶
(就坐自是三公有疾以為故事宏漢書公孫宏嘗與公/卿議至上前更背之汲黯庭詰  曰齊人多詐始與臣)¶
(等議而/今背之)　衣褐見　被酒伏(漢書虞将軍與婁敬鮮衣/敬曰臣衣帛衣帛見衣褐)¶
(衣褐見不敢易衣帝後漢書劉寛字文饒每引見講經/嘗於坐被酒睡伏  問太尉醉耶寛曰臣不敢醉但任)¶
<pb:KR3k0055_WYG_302-31b>¶
(大責重憂/心如醉也)　賛引　盤辟(魏書游楚為隴西太守以功/封侯引上殿不知儀式侍臣)¶
(賛引呼隴西太守前楚當言唯不覺大應諾帝大笑/  漢書何武舉方正召見盤辟雅拜有司劾失舉)¶
晝接　旰食(易晝日三接相漢書張湯每朝奏事天/子日旰食丞  充位而已事皆決於湯)¶
敷奏　延訪(書敷奏以言訪通鑑/前編成王延  羣臣)　字於上前　讀於¶
上前(漢書夏侯勝質朴守正簡易無威儀見時謂上為/君誤相字於上前上以是親信之  班斿以𨕖進)¶
(讀羣書於上前上器/其能賜以祕書之副)　上前背議　御前面折(上詳前/  後漢)¶
(書馬武字子張為人嗜酒闊達敢言時醉在/御前面折同列言其長短帝故縱之以為樂)　陛下善¶
言　天子休命(漢書夏侯勝嘗見出道上語上聞讓勝/勝曰陛下所言善故揚之堯言布於天)¶
<pb:KR3k0055_WYG_302-32a>¶
(下至今見誦臣以為可/傳故傳之也  下見書)　増不拜　不跪(唐書盧鴻字/灝然隠嵩山)¶
(開元初徵至京謁見不拜宰相遣舍人問状荅曰禮者/忠信所薄臣敢以忠信見  獻徵錄明洪武初刑部尚)¶
(書錢唐一日召講虞書升座而講或糾唐草野不知君/臣禮唐正色曰以古聖賢之道陳於陛下不跪不為倔)¶
　上簾　納陛(唐書張嘉貞武后時召見内殿以簾自/障嘉貞儀止秀偉奏對偘偘后異之因)¶
(請曰臣草茅之人未覩朝廷儀陛下過聽引對禁近今/天威咫尺若隔雲霧恐君臣之道有未盡也后曰善詔)¶
(上簾名宋史真宗每見輔臣入對惟於吕端肅然拱揖/不以  呼又以端軀洪大宫庭階戺稍峻特令為端納)¶
(陛/)　設座　臨軒(金史世宗時尚書令張浩以疾在告/宣諭浩力疾入對即詔母拜許設座)¶
(殿陛之東若有咨謀然後進對殿唐書𤣥宗初立賔禮/大臣故老雅尊遇姚崇每見便  必為之興去輒臨軒)¶
<pb:KR3k0055_WYG_302-32b>¶
(以送他相/莫如也)　殊禮　密語(唐書裴度由東都留守召入/朝及陛見陳受命無功并陳)¶
(所以入覲意感慨流涕伏未起謁者欲宣㫖帝遽曰朕/當延英待卿舊儀閣中羣臣未退宰相不奏事稱賀則)¶
(謁者荅帝以度勲徳故待以殊禮言獻徵錄明孝宗時/劉忠宣大夏為兵部尚書知無不  言無不用每朝罷)¶
(𫝊大夏循御陛而上面與商確時事雖公輔貴近有不/預聞者嘗召對自旦至午憊不能行命司禮監太監李)¶
(榮扶掖而出嘗有朝士賦詩曰當時密/語人不知左右惟聞至尊羨蓋紀實也)　晩坐　夕對¶
(宋史王曽為翰林學士真宗嘗晩坐承明殿召對久之/既退使内侍諭曰嚮思卿甚故不及朝服見卿卿勿以)¶
(我為慢也其見尊禮如此方又神宗召鄭廌夕對内東/門命草吳奎知青州及張  平趙抃叅政事三制賜雙)¶
(燭送歸舍人院/外廷無知者)　扶醉　送歸(元史謝讓為刑部尚書/仁宗即位以讓先朝舊)¶
<pb:KR3k0055_WYG_302-33a>¶
(臣加正議大夫入謝賜以巵酒讓痛飲之帝曰人言老/尚書不飲何飲耶讓曰君賜不敢違也少頃醉不能立)¶
(命扶出之㫖宋史晁逈字明逺太宗時為翰林/學士進承  嘗夜召對令内侍持燭送歸院)　停轉¶
對　廢坐論(五代史漢乾祐中令常叅官轉對陶縠上/言曰五日上章曽非舊制百官叙對且異)¶
(昌言徒凟天聰無益時政欲乞停轉對在朝羣臣有所/聞見即許不時詣闕聞奏從之  宋史凡宰相見天子)¶
(議大政事必命坐面議之從容賜茶而退唐及五代猶/遵此制及宋太祖即位宰相范質等憚帝英睿每事輒)¶
(具劄子進呈始/廢坐論之禮)　賜對　請對(唐書李絳為中書舍人/所言帝皆順納後閱月)¶
(不賜對絳言臣飽食不言自為計得矣顧聖治何有詔/明日對三殿  元和中左拾遺楊歸厚嘗請對日已旰)¶
(帝令他日見固請不肯退既見極論中人許/遂振之姦又歴詆輔相求自試帝怒其輕肆)　開廣言¶
<pb:KR3k0055_WYG_302-33b>¶
路　歴陳時政(宋史賈黯字直孺備位諫官果於言事/奏諫官御史跡既疎逺未嘗預聞時政)¶
(非所以開廣言路請如唐太宗用王珪魏徵故事每執/政奏事聽諫官一人隨入執政又患言官旅進論議上)¶
(前不肯從乃詔凡欲合班上殿者皆稟中書俟㫖黯論/以為今得進見言事者獨諫官御史若然言路将壅陛)¶
(下不得聞外事矣請如故不許士獻徵錄明孝宗初召/王恕為吏部尚書恕至京庻吉  鄒智徃語之曰三代)¶
(而下人臣不得見君所以事事茍且公宜先請見君即/時政不善者歴陳上前庻其有濟一受官職更無可見)¶
(時矣恕/善其言)　立紫宸　對延英(韓愈元和聖徳詩序日與/羣臣序立紫宸殿下親望)¶
(穆穆之光為唐書苗晉卿拜侍中病蹇乞間日入政事/堂帝優之  御小延英召對宰相對小延英自晉卿始)¶
　　對見二¶
<pb:KR3k0055_WYG_302-34a>¶
原長者之言(後漢書詔問光祿勲劉昆曰前在江陵反/風滅火後守宏農虎北渡河行何徳政而)¶
(致此昆曰偶然耳左右笑其/質訥帝歎曰此長者之言也)　書思對命(禮史進象笏/書思對命)¶
　天威(左傳天威不/違顔咫尺)　進止有常(漢書霍光每出入下/殿門進止有常處郎)¶
(僕射竊視之不失尺/寸其資性端正如此)　揚于王庭(易/)　不可書傳(史記/王稽)¶
(與范睢入咸陽已報使因言曰魏有張祿先生天下辯/士也曰秦王之國危於纍卵得臣則安然不可以書傳)¶
(也/)　増汗衣(唐書李絳為相嘗盛夏對延英帝汗浹衣/絳欲趨出帝曰朕宫中所對惟宦官女子)¶
(欲與卿講天下/事乃其樂也)　獨員上殿(宋史徽宗崇寧元年詔六/曹尚書有事奏陳許獨員)¶
(上/殿)　朝紳動色(獻徵錄明世宗嗣位以廷薦敕召致仕/都御史林俊屢辭不允且&KR0208;其來及入)¶
<pb:KR3k0055_WYG_302-34b>¶
(京陛見上注視久之/朝紳皆動色相慶)　召對不名(元史成宗即位語諤/爾根薩里曰朕在潛)¶
(邸誰不願事朕者惟卿雖召不至今乃知卿/真得大體自是召對不名賜坐視諸侯王等)　閣中咨¶
訪(又揭徯斯為奎章閣授經郎以教勲戚大臣子孫/文宗時幸閣中有所咨訪奏對稱㫖恒以字呼之)¶
對十一刻(唐書文宗銳意於治每延/英對宰相率漏下十一刻)　對五六刻(又韋/渠牟)¶
(為諫議大夫每延英奏對雖大臣率下二三/刻渠牟每奏事輒五六刻乃罷天子歡甚)¶
　　對問一¶
原削藁　據經(蜀志孟光字子夏習漢制上有所問據/經而對不希㫖茍合或不從不強爭時)¶
(有所言輒削藁草訪譙周字允南雖不預/事以儒行見禮待  大議輒據經以對)　増詳雅¶
<pb:KR3k0055_WYG_302-35a>¶
明白(宋史陳若拙字敏之㓜嗜學父思讓嘗令持書詣/晉邸太宗嘉其應對詳雅将縻以軍職固辭  石)¶
(保興守信子也太祖嘗召功臣子弟詢以/時事保興年最少應對明白太祖竒之)　慷慨　清¶
亮(唐書武后時陳子昂以上書召見金華殿子昂貌柔/野少威儀而占對慷慨擢麟臺正字  金史宗憲年)¶
(十六𨕖入學太宗幸學宗憲與諸生俱謁進止恂雅上/召至前令誦所習語音清亮善應對侍臣奏曰此左副)¶
(元帥宗翰弟也/上嗟歎久之)　應荅如響　奏對如流(人物志梁徐/摛字士秀嘗)¶
(召問經義諸史應荅如響宗獻徵錄明吕震自成祖時/為禮部尚書歴仕仁宗宣  震聰明絶人每奏請他尚)¶
(書皆執副本又與左右更進迭奏震兼三部尚書奏牘/愈多皆自專對侍郎不與也情状委曲千緒萬端一覽)¶
(之後奏對如/流未嘗有誤)　小冊籌兵　寸紙訪事(宋史李迪召對/龍圖閣命草詔)¶
<pb:KR3k0055_WYG_302-35b>¶
(時唃厮囉叛曹瑋在秦州請益兵迪請以關右兵分赴/瑋帝因問關右兵幾何對曰臣向在陜西以方寸小冊)¶
(書兵糧數備調發今猶置佩囊中帝令自探取目黄門/取紙筆具疏某處當留兵若干餘悉赴塞下帝顧曰真)¶
(所謂頗牧在禁中矣奏真宗每以事訪晏殊率用/方寸小紙細書已荅  輒并槀封上帝重其慎密)　朝¶
笏記事　漆簡荅問(人物志唐義問從曽孝寛使河東/還奏事記利害綱目於笏帝取而)¶
(熟視之歴舉以問應析如流皆明史紀事太祖徵秦從/龍居之西華門外事無大小  與謀每以筆書漆簡問)¶
(荅甚密左/右無知者)　不復獨對　不得獨對(唐書&KR0253;伸改兵部/侍郎宣宗雅信愛)¶
(之每見必咨以天下得失一日伸三起三留曰他日不/復獨對卿矣伸不喻未幾以本官同中書門下平章事)¶
(事宋史理宗時牟子才以國史院編修權禮部郎官故/  早講講讀宫皆在晩講惟說書一員宰相懼子才言)¶
<pb:KR3k0055_WYG_302-36a>¶
　(已并晚講於早自/是不得獨對矣)　上陳　下問(並白/帖)¶
　　　對問二¶
　原咨訪(呉志闞澤字徳潤每朝廷/大議經典所疑輒咨訪之)　清問(書/)　増明敏¶
　(人物志宋梁顥每/進對詞辨明敏)　夙具(獻徵録明世宗朝梁材為户/部尚書永嘉張孚敬新貴用)¶
　(事嘗以意氣挫折公卿一日於朝堂厲聲語云梁大用/某處糧草當辦則應曰諾某處折銀當發復應曰諾永)¶
　(嘉意其黯黯弗了也既而偵之則無/弗夙具者乃歎曰渠果若是辦&KR0088;)　失次(唐書喬琳/同中書門)¶
　(下平章事琳年髙且瞶每/進對失次所言不厭帝㫖)　祈恩(宋史劉隨上言比年/庻官僥倖請託或對)¶
　(見之際涕/泗祈恩)¶
<pb:KR3k0055_WYG_302-36b>¶
　¶
　¶
　¶
　¶
　¶
　¶
　¶
御定淵鑑𩔖函卷二百九十七¶
