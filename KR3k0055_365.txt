# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.892462
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十
<pb:KR3k0055_WYG_365-1a>¶
　欽定四庫全書¶
御定淵鑑類函卷三百六十¶
　　火部二(燈/薪)　(燭/炭)　(庭燎/灰)¶
　　　燈一¶
　原說文曰錠謂之燈　呂靜韻集曰無足曰燈有足曰¶
　錠　増漢賦金釭唐詩銀釭及月釭星釭紅釭等皆燈¶
　名　原漢書曰金枝秀華庶旄翠旌(金枝銅燈百二十/枝秀華中主有光)¶
　(華/也)　増又曰膏以眀自煎　金史章宗紀㤗和二年幸¶
<pb:KR3k0055_WYG_365-1b>¶
　芳苑觀燈　元史祭祀志太社太稷木燈籠四十絳羅¶
　燈衣百一十紅挑燈十　孫子曰火光明天者燈燭何¶
　施焉　原淮南子萬畢術曰取蚖脂為燈置水中即見¶
　諸物　増符子曰不安其昧而樂其明是猶夕蛾去暗¶
　赴燈而死也　原離騷曰娱酒不廢沈日夜蘭膏眀燭¶
　華銅錯(言燈錠盡銅琢/禽獸有華英也)　西京雜記曰漢髙祖入咸陽¶
　宮秦有青玉五枝燈髙七尺五寸下作蟠螭口銜燈然¶
　則鱗甲皆動煥炳若列星盈盈焉　王朗秦故事曰百¶
<pb:KR3k0055_WYG_365-2a>¶
華燈樹正月朔朝賀殿下設於三階之間端門外設三¶
尺五尺燈月照星明雖夜猶晝　張敞東宫舊事曰宫¶
有銅駞(一作/鴨)頭燈二銅倚燈三供户外用夕供油七合¶
太子納妃有金塗四尺長燈一銀塗連盤短燈二金塗¶
連盤鴨燈一　洞冥記曰漢武然芳苡燈於閣上光色¶
紫有白鳳黑冠黑龍馵足來戲於閣　又曰丹豹髓白¶
鳳膏磨青錫為屑以淳蘇油和之照於神壇夜暴雨火¶
光不滅以麟鬚拂拂霜蛾赴燈者芳苡草出奔盧國霜¶
<pb:KR3k0055_WYG_365-2b>¶
蛾如蜂　増南越志曰昔有嬾婦睡機上姑怒之遂走¶
投水化為竒獸一枚可得脂三四斛然之照紡績則暗¶
照歌舞則明嬾之性不革也　唐酉陽雜爼曰建中時¶
光宅寺僧竭鑄銅蟾為息煙燈天下傳之　宋黄山谷¶
與黨伯舟書云欲作錫燈檠一枚髙七寸盤闊六寸足¶
作三鴈足不須髙受盞圈徑二寸半盞靣三寸盞傍作¶
小圈如釵股屈之鴈足燈漢宣帝上林中燈制度極佳¶
至今士大夫家有之　文獻通考曰宋朝上元觀燈樓¶
<pb:KR3k0055_WYG_365-3a>¶
前設露臺臺上奏教坊樂　續文獻通考曰金世宗大¶
定中廣樂園燈山焚　又曰明永樂中増定鹵簿有魫¶
燈三對　胡應麟甲乙剩言曰余嘗於燈市見一燈皆¶
以卵殻為之為燈為蓋為帶為墜凡計數千百枚每殻¶
必開四門每門必有欀拱窗楹金碧輝耀可謂巧絶¶
帝京景物畧曰正月十一日至十六日鄉村人縛秫稭¶
作棚周懸雜燈地廣二畞門徑詰曲藏三四里入者誤¶
不得徑即久迷不出曰黄河九曲燈　又曰燈市惟内¶
<pb:KR3k0055_WYG_365-3b>¶
臣秉筆朝臣閣部外臣計吏不得過市猶古罰帟幕蓋¶
帷遺意¶
　　燈二¶
増拾遺記曰周穆王設常生之燈以自照列璠膏之燭¶
徧於宫内又有鳳腦之燈氷荷以覆其上　原又曰海¶
人乘霞舟以雕囊盛數升龍膏獻燕昭王王坐通雲之¶
堂(亦曰通/霞臺)然龍膏為燈火色曜百里煙色如丹　說苑¶
曰楚莊王賜羣臣酒日暮燈燭滅乃有人引美人衣者¶
<pb:KR3k0055_WYG_365-4a>¶
羙人挽絶其冠纓　漢武内傳曰西王母遣使謂帝曰¶
七月七日我當暫來帝至日埽除宫内然九光之燈¶
漢書曰武帝思念李夫人不已方士齊人少翁言能致¶
其神乃夜設燈燭帷幄而令帝居他帳望見好女如李¶
夫人之貌而不得就視　西京雜記曰長安巧工丁緩¶
作恒滿燈九龍五鳳雜以芙蓉蓮藕之竒　王子年拾¶
遺記曰董偃夜宴設琉璃屏風列金麻油燈於内外如¶
無屏風　劉向别傳曰待詔馮商作燈賦　増東觀漢¶
<pb:KR3k0055_WYG_365-4b>¶
記曰上從長安東歸過汧幸祭遵營士衆作黄門武樂¶
至夜御燈火　原風俗通曰郅伯夷宿亭止樓上&KR0948;數¶
燈夜有魅來伯夷蹴殺之以燈照乃老狸也　漢書曰¶
董卓然臍為燈　語林曰嵇中散燈下彈琴見一人黑¶
衣康乃吹燈滅曰恥與魑魅爭光　荀采傳曰荀采爽¶
女為隂□妻而夫蚤亡爽逼嫁與太原郭奕采入郭氏¶
室暮乃去其帷帳建四燈斂色正坐郭氏不敢逼　鄴¶
中記曰石虎正旦會於殿前設百二十枝燈　増唐書¶
<pb:KR3k0055_WYG_365-5a>¶
曰皇甫無逸為益州長史嘗夜宿人家遇燈炷盡主人¶
將續之無逸抽佩刀斷衣帶以為燈　又曰睿宗好樂¶
𤣥宗又善音律先天二年正月望日僧娑陁婆請夜開¶
門然百千燈睿宗御延喜門觀樂　天寳遺事曰韓國¶
夫人造百枝燈(髙八十尺然/之光照數里)　言行録曰范文正公門¶
下多延賢士如胡瑗孫復石介李覯之徒與公從遊晝¶
夜肄業帳中夜分不寢後公貴夫人猶收其帳頂如墨¶
色時以示諸子孫曰爾父少時勤學燈煙跡也　蒙求¶
<pb:KR3k0055_WYG_365-5b>¶
云陳彭年㓜好學母以一子特所鍾愛禁其夜誦彭年¶
輒篝燈密室不令母知　續文獻通考曰遼聖宗統和¶
元年十二月然萬漁燈於雙溪　元史曰張養浩濟南¶
人十嵗讀書不輟父母憂其過勤而止之養浩晝則黙¶
誦夜則閉户張燈竊讀後拜禮部尚書英宗即位命參¶
議中書省事會元夕帝欲於内庭張燈為鼇山即上疏¶
於左丞相拜珠拜珠䄂疏入諫帝大怒既覽而喜曰非¶
張希孟不敢言即罷之　宋濂孫孝子傳曰元李璮據¶
<pb:KR3k0055_WYG_365-6a>¶
益都孫明十嵗被掠至洪溝明夜遁父母亦避兵方歸¶
舉燈索明不得相向哭燈忽作花復相慰曰我兒其反¶
乎不然此花何徵也言未訖忽聞叩門聲啓視之明也¶
亟挽以入　又王冕傳曰元王冕七八嵗時依僧寺以¶
居夜潛出坐佛膝上執䇿映長明燈讀之琅琅達旦¶
四友齋叢說明孝宗嘗問内侍曰在京各衙門官每日¶
早起朝參日間坐衙其同年同僚與故鄉親舊亦須讌¶
會那得工夫内侍荅云惟是夜間飲酒孝宗曰夜間飲¶
<pb:KR3k0055_WYG_365-6b>¶
酒騎馬醉歸何處覓燈燭今後各官飲酒回家逐舖皆¶
要燈籠傳送自是兩京皆然雖風雪寒凛之夕夜半呼¶
燈未嘗缺乏¶
　　燈三¶
原豹髓　龍膏(上詳前一/下詳前二)　駞頭　鳳腦(上詳前一/下詳前二)¶
芳苡　蘭膏(上詳前二/下詳前一)　銅倚　玉枝(並詳/前一)　葛籠¶
荷蓋(沈約宋書曰髙祖清簡寡欲牀頭有/土障壁上有葛燈籠  下詳鳳腦注)　百枝　九¶
光(傅𤣥朝會賦曰華燈若乎火樹/熾百枝之煌煌  下詳前二)　蚖脂　鳳膏(並詳/前一)¶
<pb:KR3k0055_WYG_365-7a>¶
　恆滿　常生(上詳前一/下詳前二)　増紅裳　青凝(異聞集云/唐楊穆於)¶
(昭應寺讀書每見一紅裳女子一日誦詩曰金殿不勝/秋月斜石樓冷誰是相顧人褰帷弔孤影楊問爾甚姓)¶
(氏曰逺祖名無忌姓宋十四代祖因顯揚釋教封西明/公開元中明皇與楊妃建此寺立經幢封妾為西明夫)¶
(人因賜珊瑚寳帳居之自此㢲生蛾郎不復强暴矣後/騐之乃經幢中燈也  開元遺事云寧王宫中帳前羅)¶
(列木雕矮婢飾以綵繪各執/花燈自昏達旦名曰青凝)　列錢　銜壁(班固賦曰/金釭銜壁)¶
(是為列錢注曰燈盞/列於室有似列錢)　朱燼　青光(庾信賦輝輝朱燼/熖熖紅熒又曰燼)¶
(長宵久光/青夜寒)　浮水　含光(元維則詩曰一燈浮水夜船/歸  謝朓詩含光似燭龍)¶
　長明　無盡(山堂肆考江寧縣寺有晉時長明燈至/隋平陳猶不滅  維摩經諸弟子有法)¶
<pb:KR3k0055_WYG_365-7b>¶
(門名無盡燈譬如一/燈然百千燈皆然)　琉璃形　瑪瑙樹(嵗時雜記隴/西窮州賣藥)¶
(朱家燈號天下第一以琉璃為諸物之形尺/孔帖吐光羅永徽二年獻瑪瑙燈樹髙三)　黄龍吐¶
水　白鷺轉花(又曰𤣥宗張臨光宴白鷺/轉花黄龍吐水皆燈也)¶
　　燈四¶
増燈燼繁(杜詩曰頭白燈明/夜何須花燼繁)　燈影照(又曰燈影/照無寐)　乞¶
禁松明(笑林唐昭宗時財用窘乏李茂正用榷油以助/軍須俄有司言官油估賣不行多有松明攙奪)¶
(乞行禁止盖民間然松明為燈故也優人張廷範曰/更有一利便可并月明禁之茂正大笑其禁遂止)¶
神燈(孔帖唐𤣥宗朝謁亳州太/清上尊號是夜神燈見)　山燈(又曰于頔為/襄陽㸃山燈)¶
<pb:KR3k0055_WYG_365-8a>¶
影燈(廣記開元初元夜結彩樓三十餘間葉法善曰西/涼府燈亦亞於此令𤣥宗閉目已在霄漢降而及)¶
(地睹影燈亘數十里以鐵如意易/酒翼日使使騐之其事誠然非謬)　漆燈(江南野史沈/彬居有一大)¶
(樹嘗曰吾死可𦵏於是既𦵏穴之乃古塚其間一古燈/臺上有漆燈一盞壙頭銅牌篆文曰佳城今已開雖開)¶
(不𦵏埋漆燈猶未/滅留待沈彬来)　燈火異常(續綱目宋理宗嘗夜憑/髙望西湖中燈火異常)¶
(時語左右曰此必賈似/道也明日詢之果然)　挑殘雨(元郭鈺詩青燈/昨夜挑殘雨)　揺¶
鄉夢(又曰燈影/揺鄉夢)　荷葉燈(隩志燕市七月十五夜兒童/爭持長柄荷葉然燈其中繞)¶
(街而走青/光熒熒)¶
　　燈五¶
<pb:KR3k0055_WYG_365-8b>¶
原詩晉習鑿齒詩曰煌煌閑夜燈脩脩樹間亮燈隨風¶
煒燿風與燈升降　齊謝脁詠燈詩曰發翠斜谿裏蓄¶
寳宕山峰抽莖類仙掌銜光似燭龍飛蛾再三繞輕花¶
四五重孤對相思夕空照舞衣縫　梁簡文帝詠籠燈¶
詩曰動燄翠帷裏散影羅帳前花心生復落明銷君詎¶
憐　紀少瑜詠殘燈詩曰殘燈猶未滅將盡更揚輝惟¶
餘一兩爓裁得觧羅衣　王筠詠燈檠詩曰百華曜九¶
枝鳴鶴映氷池朱光夲内照丹花復外垂流暉恱嘉客¶
<pb:KR3k0055_WYG_365-9a>¶
翻影泣生離自銷良不悔明白願君知　吴均燈詩曰¶
昔在鳯皇闕七采蓮花莖陸離㸔寳帳爛漫照文屏檐¶
豔煙光轉氛氲霧裏輕能方三五夜桂樹月中生　范¶
靖妻沈氏詠燈詩曰綺筵日已暮羅帳月未歸開花散¶
四照含光出九微風軒動丹燄水宇淡清輝不&KR0532;輕蛾¶
繞唯恐曉蠅飛　陳江總三善殿夜望山燈詩曰百花¶
疑吐夜四照似含春的的連星出亭亭向月新採珠非¶
合浦贈珮異江濵若任扶桑路堪言並日輪　増唐顔¶
<pb:KR3k0055_WYG_365-9b>¶
眞卿夜宴詠燈詩曰桂酒牽詩興蘭膏照客情詎慚珠¶
乘朗不讓月輪明破暗光初白浮雲色轉清帶花疑在¶
樹比燎欲分庭顧已慚微照開簾識近汀　李頎寺中¶
賦得紗燈送綦母三曰禪室吐香燼輕紗籠翠煙長繩¶
挂青竹百尺垂紅蓮熠爚衆星下玲瓏雙塔前含光待¶
明發此别豈徒然　韓愈詠燈花同侯十一曰今夕是¶
何夕花然錦帳中自能當雪煖那肯待春紅黄裏排金¶
粟釵頭綴玉蟲更煩將喜事來報主人公　劉長卿寒¶
<pb:KR3k0055_WYG_365-10a>¶
釭詩曰向夕燈稍進空堂彌寂寞光寒對愁人時復一¶
花落但恐明見累何愁暗難托戀君秋夜永無使蘭膏¶
薄　韋應物對殘燈詩曰獨照碧窗久欲隨寒燼滅幽¶
人將遽眠觧帶翻成結　李商隱詠燈詩曰皎潔終無¶
倦煎熬亦自求花時隨酒逺雨後背窗休冷暗黄茅驛¶
暄明紫桂樓錦囊名畫掩玉局敗棊收何處無佳夢誰¶
人不隱憂影隨簾押轉光信簟文流客自勝潘岳儂今¶
定莫愁固應留半燄迴照下幃羞　韓偓詠燈詩曰髙¶
<pb:KR3k0055_WYG_365-10b>¶
在酒樓明錦幕逺隨漁艇泊煙江古來幽怨皆銷骨休¶
向長門背雨窗　宋范致能上元紀吴下節物俳諧體¶
詩曰篔簹仙子洞(坊巷燈以連枝竹縛/成洞門多䖏數十里)菡萏化人城(蓮/花)¶
(燈最/多)檣炬疑龍見(舟人接竹危檣之表/置一燈望之如星)橋星訝鵲成(橋/燈)¶
小家厖獨踞(犬/燈)髙閈鹿雙撐屏展輝雲母(琉璃/屏風)簾垂晃¶
水精(琉璃/簾)萬窗花眼宻(萬眼燈以碎羅紅白相間砌/成工夫妙天下多至萬眼)千¶
隙玉虹眀(琉璃毬燈每一隙映/成一花亦妙天下)薝蔔丹房挂(梔子/燈)葡萄¶
緑蔓縈(葡萄/燈)方縑繙史冊(生絹糊方燈畫史/冊故事圖人喜㸔)圓魄綴門¶
<pb:KR3k0055_WYG_365-11a>¶
衡(月/燈)擲燭騰空穩(小毬燈時/擲空中)推毬滚地輕(大滚/燈)映光魚¶
隠見(琉璃壺瓶貯水/養魚以燈映之)轉影騎縱横(馬騎/燈)里巷分題句(每/里)¶
(門作花燈題/好句其上)官曹别扁名(官府名額多以/絹或琉璃照映)　元胡乘龍¶
燈花給韻詩曰寸燼能偷造化權花開花落自黄昏豈¶
憑根本栽培力暫借膏油養育恩隔幔乍疑籠日幄展¶
屏聊當避風幡彫零滿案無人問付與青娥淬鬢痕¶
明唐順之元夕詠氷燈詩曰正憐火樹鬭春妍忽見清¶
暉映夜䦨出海蛟珠猶帶水滿堂羅袖欲生寒燭花不¶
<pb:KR3k0055_WYG_365-11b>¶
礙空中影暈氣疑從月裏看為語東風暫相借來宵還¶
得盡餘歡¶
原賦漢劉子駿燈賦曰惟兹蒼鶴修麗以竒身體剼削¶
頭頸委&KR0620;負斯明燈躬含氷池明無不見照察纖微以¶
夜繼晝烈者所依　魏殷臣鯨魚燈賦曰横海之魚厥¶
號惟鯨普彼鱗族莫之與京大秦美焉乃觀乃詳寫載¶
其形託於金燈隆脊矜尾鬐甲舒張垂首俛視蟠於華¶
房狀欣欣以竦峙若將飛而未翔懐蘭膏於胸臆明制¶
<pb:KR3k0055_WYG_365-12a>¶
節之謹度伊工巧之竒密莫尚羙於斯器因綺麗以致¶
用設機變而罔匱匪彫文之足瑋差利事之為貴永作¶
式於將來跨千載而弗墜　晉夏侯湛釭燈賦曰殊珍¶
寳器竒像妙工取光藏煙致巧金銅融冶甄流陶形定¶
容爾乃隠以金翳疏以華籠融素膏於回槃發朱耀於¶
綺窗宣耀蘭堂騰明廣宇燄煜爚於茵筵煥照烲乎屏¶
組　孫惠百枝燈賦曰熠若雲停爛似星布　范堅䗶¶
燈賦曰爾乃旋閑房升玉榻列華盤鑠凝䗶浮炷頴其¶
<pb:KR3k0055_WYG_365-12b>¶
始然祕闈於是乃闔旁映文楹仰暉丹桷赫如燭龍吐¶
輝爛若翳陽復旭　梁簡文帝列燈賦曰何觧凍之嘉¶
月值蓂莢之盡開草含春而動色雲飛采而&KR0127;來九微¶
間吐百枝交布聚類炎洲疎同火樹競紅蘂之晨舒&KR0824;¶
丹螢之昏騖蘭膏馥氣芬炷擎心寒生色淺露染光沈¶
　江淹燈賦曰淮南王信自華淫命綵女子餌丹砂而¶
學鳳音紫霞没白日沈挂明燈散𤣥隂顧謂小山儒士¶
斯可賦乎於是泛瑟而言曰若大王之燈者銅華金檠¶
<pb:KR3k0055_WYG_365-13a>¶
錯質鏤形碧為雲氣玉為仙靈雙流百枝豔帳充庭照¶
錦地之文席映繡柱之鳴箏恣靈修之浩蕩心何疑而¶
永平兹侯服之誇詡而處士所莫營若庶人之燈者非¶
銀非珠無藻無縟心不貴麗器窮於樸是以露冷帷幔¶
風結羅紈螢已引桂蛾欲辭蘭秋夜如嵗秋情若絲怨¶
此懐抱傷此秋期必丹燈坐歎欲說忘辭至夫霜封園¶
橘氷裂池蓀雲雪無際河海方昏冬膏旣凝冬箭未度¶
悁連冬心寂歴冬暮亦復朱燈空明但為君故　周庾¶
<pb:KR3k0055_WYG_365-13b>¶
信燈賦曰九龍將瞑三爵行棲瓊鈎半上弱木全低窗¶
藏明於粉壁栁助暗於蘭閨翡翠珠被流蘇羽帳舒屈¶
膝之屏風掩芙蓉之行障卷衣秦后之牀送枕荆臺之¶
上乃有百枝同樹四照連盤香添然蜜氣雜燒蘭燼長¶
宵久光青夜寒秀華掩映蚖膏照灼動鱗甲於鯨魚燄¶
光芒於鳴鶴蛾飄則碎花亂下風起則流星細落況復¶
上蘭深夜中山醑清楚妃留客韓娥合聲低歌著節游¶
絃絶鳴輝輝朱燼燄燄紅榮乍九光而連彩或雙花而¶
<pb:KR3k0055_WYG_365-14a>¶
並明寄言蘇季子應知餘照情　増唐馮真素燈賦曰¶
顧兹燈之燠炫保謙光於自薦推九華於洞房攅百枝¶
於複殿光逶迤於舞袖影䑃朧於歌扇絲竹夜響綺羅¶
春絢玉階星列金釭花徧至若上客將歡中尊未䦨吐¶
氤氲於玉宇流醘溢於金盤雜行月而浮桂乘流風而¶
泛蘭瑟韻諠兮逾炳更籌深兮轉寒覺離筵之閴寂知¶
别恨之良難别有蕩子遼水賤妾空閨掩錦屏而綿歎¶
下羅幔而長啼既嬋姢於永夕亦委鬱於孤棲花伴妝¶
<pb:KR3k0055_WYG_365-14b>¶
而共落煙繞思而俱迷況乃古人處否通道居幽門庭¶
閴寂景物清秋憤書劒之無託意年華之不留抱枯簡¶
以銳想對寒燈而足愁及其遇曉韜暉乘昏吐耀明以¶
利物光非自照希助羙於太陽豈争暉於庭燎雖寓詞¶
於感物終有類於體要　明鍾惺燈花賦曰夫何連卷¶
離竒之絳萼兮乃從寒燄而擢跗惟青蓮之寄生於火¶
中兮故錫以嘉名曰夜舒託銀釭以為盎兮瀉蘭膏而¶
作渠幹寸藁之柔心兮儼碧筒之挺夫紅芙於是初苞¶
<pb:KR3k0055_WYG_365-15a>¶
蕾以熒熒稍吐瓣之簇簇巨輪囷以象華苹細芬累其¶
若金粟微暈匪風而蕩曳輕光如雨而新浴雖蘂珠之¶
流曜兮或結繁而翳乎太清乃忍微靄以養照兮抱晨¶
星其猶未明戒佳人之誤挑兮懼警條而落英背櫺隙¶
之商颼兮慮乍㝎而忽驚俄魄甦而哉生兮終然華煜¶
煜以敷榮愚彼寒蛾之貪明而搴芳兮斆遊蜂之營營¶
乃有餘映殘氛匪青匪緑中邊縈帶上下委屬乍蔽乍¶
虧若離若續疑矞雲之承夫桂輪兮類朝霞之濯夫若¶
<pb:KR3k0055_WYG_365-15b>¶
木散幽蘤而結孤秀兮宛翠毦與金支綴春花於火樹¶
兮豈若獨莖之秋持然青藜於杖頭兮焉見夫夕秀之¶
垂垂粲觧語以獻笑兮怪夫燭何悲而淚滋重曰㣲輝¶
吐欱臺以樓兮寸宵榮謝春而秋兮油花可卜告我繇¶
兮曰有逺期晤言遒兮¶
原贊晉支曇諦燈贊曰既明逺理亦𢎞近教千燈同輝¶
百枝並曜飛煙清夜流光洞照見形恱景悟㫖測妙¶
原銘漢李尤金羊燈銘曰賢哲勉務惟日不足金羊載¶
<pb:KR3k0055_WYG_365-16a>¶
耀作明以續　魏嵇康燈銘曰肅肅宵征造我友廬光¶
燈吐耀華縵長舒　晉傅𤣥燈銘曰晃晃華燈含滋炳¶
靈素膏流液元炷亭亭丹水揚輝飛景蘭亭¶
　　燭一¶
増燈燭總論曰燭捲帛等物為心四向澆以蠟為之㸃¶
之光輝連屬不息然有小大不等亦燈之别名也　原¶
周禮曰司烜氏掌凡邦之大事供墳燭(墳麻燭/墳大也)祭祀共¶
眀燭(以燧取明/火於日)　儀禮曰燕則庶子執燭於阼階上司¶
<pb:KR3k0055_WYG_365-16b>¶
宮執燭於西階上甸人執大燭於庭閽人為燭於門外¶
　禮記曰侍坐燭至起(異晝/夜也)　又曰燭不見䟦(跋夲也/燭盡則)¶
(去之嫌若燼/多有厭倦也)　又孔子曰嫁女之家三夜不息燭思相¶
離也　増又曰男子入内女子出門夜行以燭無燭則¶
止　又曰童子隅坐而執燭　又曰凡飲酒為獻主者¶
執燭抱燋執燭不讓不辭不歌　蜀志曰晝不操燭日¶
有餘光　唐國史補云京師嵗旦曉漏前宰相三司使¶
大金吾皆以華燭百炬擁焉方布如城謂之火城　元¶
<pb:KR3k0055_WYG_365-17a>¶
史祭祀志天壇椽燭四皆銷金絳紗籠自天壇至内壝¶
外及樂縣南北通道絳燭三百五十素燭四百四十皆¶
絳紗籠御位椽燭六銷金絳紗籠獻官椽燭四雜用燭¶
八百　原文子曰鳴鐸以聲自毁蘭膏以明自銷　増¶
淮南子曰天下時有盲妄自失之患此膏燭之類也火¶
愈然而消愈急　王符潛夫論曰隅燭之施明於幽室¶
也前燭則盡照矣後燭而益明二者相因以成大光¶
抱朴子曰慕惡者猶宵蟲之赴明燭焉　又曰明燭宵¶
<pb:KR3k0055_WYG_365-17b>¶
舉飛蟲羣起　宋東萊子曰暮夜晦㝠羣慝並作茍無¶
燭以代明則天下之目瞽矣　朱子曰日月或南北雖¶
亦相近而日在内月在外則不蝕此正如一人秉燭一¶
人執扇相交而過一人自内觀之其兩人相去差逺則¶
雖扇在内燭在外而扇不能掩燭或秉燭者在内而執¶
扇者在外則雖近而扇亦不能掩燭　原地鏡圖曰相¶
玉見羙女子載燭行壇隂從其所出入處石中有玉矣¶
　増楚辭曰室中之觀多珍怪蘭膏明燭華容備　陸¶
<pb:KR3k0055_WYG_365-18a>¶
元恪毛詩草木疏曰木蓼擣為燭明如胡麻燭　續文¶
獻通攷曰金法駕用籠燭三十二　又曰元祭祀有剪¶
燭官¶
　　燭二¶
増左傳曰陳公子完飲桓公酒樂公曰以燭繼之　原¶
尚書大傳曰晉平公問師曠曰吾年七十欲學恐已暮¶
師曠曰臣聞老而學者如執燭之明執燭之明孰與昧¶
行公曰善　増史記曰顔叔子獨居一室夜大雨比居¶
<pb:KR3k0055_WYG_365-18b>¶
舍崩舍女投之叔子令女執燭燭盡乃撤草續之至眀¶
不二　原又曰始皇塜中以人魚膏為燭　韓子曰鄭¶
人有遺燕相國書者夜書謂持燭者曰舉燭而悮書舉¶
燭燕相受書曰舉燭髙明髙明者舉賢而任之　列女¶
傳曰齊女徐吾者東海上貧婦人其鄰婦李吾之屬合¶
燭夜績徐最貧而燭不屬李吾曰徐吾燭數不屬請無¶
與夜績徐吾曰妾以貧故起常先去常後埽陳席以待¶
來者坐常䖏下為貧故也今一室之中益一人燭不為¶
<pb:KR3k0055_WYG_365-19a>¶
益眀去一人燭不為益闇何愛東壁餘光莫之能應遂¶
復與夜績　増西京雜記曰閩越王獻髙帝石蜜五斛¶
蜜燭二百枝帝厚報遣其使　又曰匡衡勤學而無燭¶
鄰舍有燭乃穿壁引其光以書映而讀之　原謝承後¶
漢書曰巴祗為揚州刺史與客坐闇暝之中不然官燭¶
　𤣥晏春秋曰計君又授予司馬相如傳遂渉漢書讀¶
匈奴傳不識棠梨孫塗之字有一奴執燭顧而問之奴¶
曰棠梨天子也言匈奴之號單于猶漢人有天子予於¶
<pb:KR3k0055_WYG_365-19b>¶
是曠然發寤　世說曰王君夫&KR0961;糖澳釡石季倫以蠟¶
燭灼炊　増晉書云周顗弟嵩嘗因酒以所執燭投之¶
顗神色無忤徐曰阿奴火攻固出下策耳　齊書云竟¶
陵王夜集刻燭賦詩約四韻刻燭一寸蕭文琰曰何難¶
之有乃與丘楷江洪共撃銅鉢為五韻詩響絶而成¶
原後魏書曰世祖南伐劉義恭獻蠟燭　増又曰髙祖¶
嘗幸清徽堂命黄門郎崔光鄴郭雅邢巒崔休等賦詩¶
言志燭至公卿辭退髙祖曰燭至辭退異姓之禮在宗¶
<pb:KR3k0055_WYG_365-20a>¶
載考宗族之義卿等且還朕與諸王宗室欲成此夜飲¶
　北齊書曰郎茂年十五師事國子博士河間權㑹受¶
詩易三禮𤣥象刑名之學至忘寢食家人恐成病恒節¶
其燭　酉陽雜俎曰劉沔深入敵境月黒風冷意必斃¶
矣忽有人授以雙燭曰君方大貴但燭在即無憂也沔¶
後拜將常見雙旌上有兩燭　唐書云令狐綯為翰林¶
承㫖夜對禁中燭盡帝以乘輿金蓮花炬送還院吏皆¶
驚(吏以天子來及/至乃綯故驚焉)　又云栁公權為翰林學士夜召書¶
<pb:KR3k0055_WYG_365-20b>¶
詔燭窮而詔未盡宮人以蠟液濡紙繼之　天寳遺事¶
云申王以龍檀木刻童子緑衣束帶每遇夜集列執畫¶
燭謂之燭奴　開元遺事云寧王夜集有戲燭似蠟非¶
蠟似脂非脂每酒酣狂作則昏翳否則大明謂之妖燭¶
　杜陽編云同昌公主病術士米賨獻以香蠟燭其燭¶
方二寸上被五色文卷而&KR0761;之郁烈之氣可聞百歩煙¶
出其上即成樓臺殿閣之狀蠟中有蜃脂故也　涑水¶
記聞云韓魏公帥定武時夜作書令一侍兵執燭於旁¶
<pb:KR3k0055_WYG_365-21a>¶
兵他顧燭然公鬚遂袖揮之而作書如故少頃回視已¶
易其人公恐主吏鞭之亟呼勿易曰渠方觧執燭矣¶
歸田錄云寇萊公自少不㸃油燈雖廁溷間燭淚成堆¶
杜祁公不然官燭與客相對油燈一炷　元楊仲𢎞集¶
序仲𢎞與臨江范亨父同為史官每同舍下直回翔留¶
署或至見月月盡繼燭相與刻苦寒暑不易　寓圃雜¶
說明陳選崇尚道學為繡衣提學南畿惟以禮義㢘恥¶
教化諸生讀書必自小學始其來居必學舍夜則秉燭¶
<pb:KR3k0055_WYG_365-21b>¶
命諸生講觧¶
　　燭三¶
原照壁　映書(戰國䇿曰甘茂去秦之齊出關遇蘇子/曰江上處女有家貧無燭者處女相與)¶
(語欲去之無燭者曰妾以無燭故常先至埽/室布席何愛餘光之照四壁者  下詳前二)　絶纓¶
陳席(司馬彪戰畧曰楚莊王賜羣臣酒日暮燭滅有引/羙人衣者羙人援絶其冠纓告王王曰人醉失禮)¶
(奈何欲顯婦人之節而辱士乎乃命曰羣/臣皆絶去冠纓然後上燭  下詳前二)　益眀　坐¶
闇(潛夫論/詳前一)　羙女戴　飛蟲赴(並詳/前一)　武王晨舉　少¶
翁夜張(王充論衡曰武王伐商兵至牧野/晨舉脂燭權掩不備  下詳燈)　以繼　不¶
<pb:KR3k0055_WYG_365-22a>¶
操(左傳詳前一一/  蜀志詳前)　隅坐執　夜遊秉(禮記詳前一苦/古詩曰晝短)¶
(夜長何不/秉燭遊)　賦詩刻　奕棊執(齊竟陵王事詳前一蒼/後魏書甄琛奕棊令)¶
(頭執燭睡加杖奴曰郎/君若為讀書不敢辭)　侍君息　留賓待(尚書大傳/曰后夫人)¶
(將侍於君前息燭後舉/燭  長袖留賓待華燭)　滅燭留髠　執燭投顗(史齊/威王)¶
(問淳于髠飲㡬何髠曰合尊促坐男女同席堂上滅燭/主人留髠而送客羅襦襟觧微聞薌澤當此之時能飲)¶
(一石前晉/書詳  二)　非燭何見　無燭則止(禮記治國而無禮/譬如終夜有求於)¶
(幽室之中非燭何/見  下詳前一)　鶴燄　魚形　増連枝　同心(李/白)¶
(擣衣篇連枝錦燈燭熒熒照孤寢燭山/堂肆考曰皇太子納妃挂同心之)　檢書　擊毬¶
<pb:KR3k0055_WYG_365-22b>¶
(杜甫詩檢書燒燭短之續世說五代淮南楊渥居/䘮晝夜歡飲然十圍  燭以擊毬一燭費錢數萬)　火¶
城　燭圍(國史補詳前一又明髙季廸詩曰火城如晝/夜寒銷  開元遺事云楊國忠每家宴使每)¶
(婢執一燭四行立呼為/燭圍韋渉家宴亦然)　龍涎　蜃脂(宋陸游避暑漫/抄曰宣政宮中)¶
(用龍涎沉腦屑和蠟為燭兩行列數百枝豔明而香溢/鈞天所無也南渡後久絶此太后回鑾復值稱夀用宣)¶
(政故事列數十炬/  杜陽編詳前二)　蘭膏　蓮炬(合璧曰以蘭漬膏取/其香也  宋錢氏私)¶
(志曰王岐公在翰苑時中秋有月召來賜酒宴/罷月將西沉上命徹金蓮燭令内侍扶掖歸院)　然鬚¶
　揉紙(涑水記聞詳前二/  栁公權詳前二)　冷翠　愛紅(李賀詩冷翠/燭光彩  合)¶
(璧詩集曰更/長愛燭紅)　垂蘭　吐日(李賀詩曰蠟蜜垂蘭燼日/杜甫詩銅盤燒蠟光吐)¶
<pb:KR3k0055_WYG_365-23a>¶
　執燭奴　剪燭刀(申王事詳前二刀元/祭祀志有剪燭  二)¶
　　燭四¶
原明燭　銀燭　龍銜(盤龍/銜燭)　鳳銜(鑄鳯/銜蓮)　増致神張¶
燭(山堂肆考曰漢武故事武帝所幸李夫人死甚思悼/之齊人少翁言能致其神乃夜張眀燭上居他帳中)¶
(遥見李夫人/不得就視)　龍鳯燭(南唐近事曰韓夤亮偓之子常/言偓亡之日温陵帥聞其家藏)¶
(箱笥頗多使親信發觀惟得燒/殘龍鳯燭金縷紅巾百餘條)　發燭(彚苑詳注曰杭/州削松木為小)¶
(片其薄如紙鎔硫黄塗木片頂分許名曰發燭又曰焠/兒盖以發燭及代燈燭用也周建徳六年齊后妃貧者)¶
(以發燭為業豈即杭人之所製/歟宋陶榖學士呼之為引光奴)　題詩(合璧曰題/詩燭炬紅)　黄¶
<pb:KR3k0055_WYG_365-23b>¶
燭(元史祭祀志曰黄燭/二百雜用燭二百)¶
　　燭五¶
原詩齊謝脁詠燭詩曰杏梁賓未散桂宮明欲沈曖色¶
輕帷裏低光照寳琴徘徊雲髻影灼爍綺疏金恨君秋¶
月夜遺我洞房隂　梁孝元帝詠池中燭影詩曰魚燈¶
且滅燼鶴燄暫停輝自有銜龍燭青光入朱扉映水疑¶
三燭翻池類九㣲入林如燐影度渚若螢飛河低扇月¶
落霧上珠星稀章華終宴所飛蓋且相追　又古意詠¶
<pb:KR3k0055_WYG_365-24a>¶
燭詩曰花中燭燄燄動簾風不見來人影迴光持向空¶
　簡文帝和詩曰花中燭似將人意同憶啼流膝上燭¶
燄落花中　庾肩吾燭影詩曰重燄垂花比芳樹風吹¶
水動俱難住春枝拂㟁影上來還杯繞客光中度　劉¶
孝威和簾裏燭詩曰開闗簾影出參差風燄斜浮光燭¶
綺席凝滴汙垂花　又禊飲嘉樂殿詠曲水中燭影詩¶
曰火浣花心猶未長金枝宻燄已流芳芙蓉池畔涵停¶
影桃花水脈引行光　王筠詠蠟燭詩曰執燭引佳期¶
<pb:KR3k0055_WYG_365-24b>¶
流影度單帷膧朧别繡被依稀見蛾眉莢眀不足貴焦¶
燼豈為疑所恐㤙情改照君尋履綦　劉孝綽賦照棊¶
燭詩曰南皮絃吹罷終奕且留賓日下房櫳闇華燭命¶
佳人側光全照局迴花半隱身莫辭纖手倦羞令夜向¶
晨　唐太宗詠燭詩曰燄聽風來動花開不待春鎮下¶
千行淚非是為思人　又曰九龍蟠燄動四照逐花生¶
即此流髙殿堪持待月明　増李嶠詠燭詩曰兔月清¶
光隱龍盤畫燭新三星花入夜四序玉調辰浮炷依羅¶
<pb:KR3k0055_WYG_365-25a>¶
幌吹香匝綺茵若逢燕國相持用舉賢人　褚亮詠燭¶
花詩曰蘭徑香風滿梅梁暖日斜言是東方騎來尋南¶
陌車靨星臨夜燭睂月隱輕紗莫言春稍晩自有鎮開¶
花　鄭谷蠟燭詩曰仙漏遲遲出建章宮簾不動透清¶
光金圍露白新裁詔畫閣春紅正試妝淚滴杯盤何所¶
恨燼飄蘭麝暗和香多情更有分眀處照得歌塵下燕¶
梁　白居易因夢得題公垂所寄蠟燭因寄公垂詩曰¶
照梁初日光相似出水新蓮豔不如却寄兩條君領取¶
<pb:KR3k0055_WYG_365-25b>¶
明年雙引入中書　王建長門燭曰秋夜牀前蠟燭微¶
銅壺滴盡曉鐘遲殘光欲滅還吹著年少宮人未睡時¶
　宋孫明復蠟燭詩曰六龍西奏入崦嵫寂寂華堂漏¶
轉時一寸丹心如有用便為灰燼亦無辭　元薩都拉¶
詩曰火盡無茶味更長過燭心　黄庚詩曰分茶醒酒¶
客添燭了殘棊　孫淑詩曰繡簾當雪卷銀燭背風然¶
　明楊慎華燭引曰菖蒲傳酒座欲䦨碧玉舞罷羅裳¶
單流雲影射荆王枕曉露光揺漢帝盤¶
<pb:KR3k0055_WYG_365-26a>¶
原賦晉傅咸燭賦曰余治獄至長安在逺多懐與同行¶
夜飲以忘愁顧惟燭之自焚以致用亦猶殺身以成仁¶
矣葢㤗清垂象匪日不光向晦入暝匪火不彰故六龍¶
銜燭於北極九日登曜於扶桑日中則昃月虧於望時¶
邁靡停晝不於常背三接之昭昭即旋開之有傷何逺¶
寓之多懐患冬夜之悠長獨耿耿而不寐待鷄鳴之未¶
央徒伏枕以展轉起然燭於閑房揚丹輝之煒燿熾朱¶
燄之煌煌俾幽夜而作晝繼列景乎朝陽慨顧景以増¶
<pb:KR3k0055_WYG_365-26b>¶
歎孰斯愁之可忘嘉湛露之愔愔遂命尊而設觴爾乃¶
延僚屬酌醇清講三墳論五經髙談既倦引滿行盈樂¶
飲今夕寔慰我情　梁簡文帝對燭賦曰雲母窗中合¶
花氈茱茰幔裏鋪錦筵照夜明珠且莫取金羊燈火不¶
須然下弦三更未有月中夜繁星徒依天於是挂同心¶
之明燭施雕金之麗盤眠龍傍繞倒鳯雙安轉辟邪而¶
取正推欞窗而畏寛綠炬懐翠朱燭含丹豹脂宜火牛¶
膫耐寒銅芝抱帶復纏柯金藕相縈共吐荷視横芒之¶
<pb:KR3k0055_WYG_365-27a>¶
昭曜見宻淚之蹉&KR0760;漸覺流珠走熟視綘花多宵深色¶
麗燄動風過夜久唯煩鋏天寒不畏蛾昌蒲傳酒座欲¶
䦨碧玉舞罷羅衣單影度臨長枕煙生向果盤迴照金¶
屏裏脈脈兩相㸔　元帝對燭賦曰月似金波初映空¶
雲如玉葉半従風恨九重兮夕掩怨三秋兮不同爾乃¶
傳芳醁揚清曲長袖留賓待紅燭燭燼落燭花明花抽¶
珠漸落珠懸花更生風來香轉散風度燄還䡖夲知龍¶
燭應無偶復訝魚燈有舊名燭火燈花一雙炷詎照離¶
<pb:KR3k0055_WYG_365-27b>¶
人兩處情　周庾信對燭賦曰龍沙鴈塞蚤應寒天山¶
月沒客衣單燈前桁衣疑不亮月下穿針覺最難刺取¶
燈花持桂燭還却燈檠下燭盤鑄鳯銜蓮圖龍並眠燼¶
髙疑數剪心溼暫難然銅荷承淚蠟鐵鋏染浮煙夲知¶
雪光能映紙復訝燈花今得錢蓮帳寒檠窗拂曙筠籠¶
熏火香盈絮傍垂細溜上繞飛蛾光清寒入燄暗風過¶
楚人纓脫盡燕君書誤多夜風吹香氣隨鬱金苑芙蓉¶
池秦皇辟惡不足道漢武胡香何物竒晩星沒芳蕪歇¶
<pb:KR3k0055_WYG_365-28a>¶
還持照夜遊詎減西園月¶
原銘晉傅咸燭銘曰煌煌丹燭燄燄飛光取則景龍擬¶
象扶桑照彼𤣥夜炳若朝陽焚形監世無隱不彰¶
原啓梁劉孝儀謝女出門官賜紋絹燭啓曰孝儀啓左¶
右袁文成奉宣㫖宜知臣私營發遣垂賜文絹二十匹¶
燭二十挺臣家夲貧敝事多蹇闕桓室金縷夲非所宜¶
孟姬作具猶若未周殊澤曲臨珍華兼重制為羙服雙¶
綺易儔秉而不息三夜有待臣名品卑末事隔榮賜慈¶
<pb:KR3k0055_WYG_365-28b>¶
渥之墜寔見因心小人賤微豈能勝報不忘云云　陳¶
徐陵謝敕賚燭盤賞荅齊國移文啓曰昔班彪草移阮¶
瑀裁書馳譽當年遂無加賞非常大賚始自今恩雖賈¶
逵之頌神雀竇攸之對鼫䑕漢臣射覆之言魏士投壺¶
之賦方其寵錫獨有光前官燭斯然更慙良吏霄光可¶
學乃會耆年臣職居南史身典東觀謹述私榮傳之方¶
策¶
　　庭燎一¶
<pb:KR3k0055_WYG_365-29a>¶
原說文曰庭燎大燭也　増又曰火炬也　原毛詩曰¶
庭燎羙宣王因以箴之曰夜如何其夜未央庭燎之光¶
君子至止鸞聲將將　増又曰夜如何其夜未艾庭燎¶
晰晰君子至止鸞聲噦噦　又曰夜如何其夜鄉晨庭¶
燎有煇君子至止言觀其旂　原禮記曰庭燎之百由¶
齊桓公始也　増周禮曰凡邦之大事共墳燭庭燎¶
大戴禮曰天子百燎上公五十侯伯子男三十今侯國¶
共百燎非禮也　原說苑曰齊桓公設庭燎為士之欲¶
<pb:KR3k0055_WYG_365-29b>¶
造見者期年而士不至東野鄙人有以九九之術見者¶
桓公曰九九足以見乎對曰臣非以九九為足以見也¶
臣聞主君設庭燎以待士期年而不至夫士所以不至¶
者君天下賢君也四方之士皆自論不及君故不至也¶
夫九九薄能耳而君禮之况賢於九九者桓公曰善禮¶
之期月而士至　晉起居注曰成帝咸和八年十二月¶
有司奏庭燎在公車門外今更集議舊在端門内施詔¶
曰尚書奏九年庭燎當在端門内元眀帝時在公車門¶
<pb:KR3k0055_WYG_365-30a>¶
内可依舊安司徒錄公命當率由舊章宜在端門内¶
晉中興書曰哀帝興寧元年詔庭燎樹端門内　趙書¶
曰石勒造庭燎於橦末髙十丈上盤置燎下盤安人以¶
待燎絙繳上下　増金史鹵簿火燎一二人武弁緋寳¶
相花大袖革帶大口袴　原鄴中記曰石虎正會殿庭¶
中端門外閶闔前設庭燎皆二合六處皆六丈　増荆¶
楚歳時記曰正月一日庭前爆竹俗人以為爆竹起於¶
庭燎家國不應濫於王者　宋太平寰宇記不灰木注¶
<pb:KR3k0055_WYG_365-30b>¶
曰葉如蒲草束以為燎俗呼為萬年火把　續文獻通¶
考曰儀鸞局給用太廟等處祭祀庭燎¶
　　庭燎二¶
原詩晉傳𤣥庭燎詩曰元正始朝享萬國執圭璋枝燈¶
若火樹庭燎繼天光¶
増賦唐王起庭燎賦曰王者崇北辰之位正南靣之威¶
赫朱燎以具舉列彤庭而有輝助彼皇明可燭於夜色¶
叶兹睿哲引曜於宵衣珠旒將出方熠熠以星懸綵仗¶
<pb:KR3k0055_WYG_365-31a>¶
徐來已煌煌而電設九儀稍布六樂爰分代晨光之照¶
曜雜佳氣之絪緼騰輝於鵷鷺之行若離若合委照於¶
熊羆之旅㦯友或羣昭昭彰彰紫氣紅光聲明煒煥百¶
物熒煌覩炎上之有赫知臨下之無荒逺而望之謂焚¶
裘之煙昭儉於晉帝迫而察之似流屋之火呈瑞於周¶
王金釭莫齊銀燭非競長風乍拂髙燄彌盛華衮燦爛¶
以相鮮猛簴攫拏而交映其容烈烈其明杲杲附寒者¶
覺其春深假寐者疑其曙早昭其明也叶天鑒之清穆¶
<pb:KR3k0055_WYG_365-31b>¶
望而畏之契天威之咫尺旂渒渒而咸造鸞鏘鏘而可¶
聆萬宇又多士寧豈徒羙君子之至在宣王之庭　楊¶
濤庭燎賦曰烘廣庭之際赩以朱陽曜紫微之旁皎如¶
白晝伊有爛之通照契無私之光覆功殊甸燎事羙蘭¶
薰焚五夜而幽明已辨輝九重而鵷鷺斯分息其燄而¶
恆讓朝日浮其煙而乍雜瑞雲¶
原表魏王朗冬臘不得朝表曰拘守留職曠離車駕況¶
乃踐長於至迎始於臘履端於正連歴天人三朝之元¶
<pb:KR3k0055_WYG_365-32a>¶
慶而無緣祇奉玉爵以獻萬壽宵夢庭燎之光晨想百¶
華之耀¶
　　薪一¶
増薪蒸總論曰薪柴也所以供炊自茹毛飲血之俗易¶
而斯人無不資火化以養生此薪木亦非一日所可闕¶
也　山堂肆考曰大曰薪小曰蒸供燔燎曰槱　原易¶
曰古之死者厚衣之以薪𦵏之中野　毛詩曰析薪如¶
之何匪斧不克取妻如之何匪媒不得　増又曰翹翹¶
<pb:KR3k0055_WYG_365-32b>¶
錯薪言刈其楚　又曰芃芃棫樸薪之槱之　原禮記¶
曰問士之子長曰能負薪幼曰未能負薪　増周禮曰¶
委人以式法供祭祀之薪蒸木材賓客供其薪芻䘮紀¶
供其薪蒸木材軍旅供其委積薪芻凡疏材共野委兵¶
器(注野委謂廬/宿止薪芻也)　又九式七曰芻秣之式　左傳曰厥¶
父析薪其子弗克負荷　原戰國策曰蘇秦之楚三日¶
乃得見王說卒辭行楚王曰先生不逺千里而臨寡人¶
曽弗肯留願聞其說對曰楚國食貴於玉薪貴於桂謁¶
<pb:KR3k0055_WYG_365-33a>¶
者難見於鬼王難見於帝今令臣食玉炊桂因鬼見帝¶
其可得乎　増史記甯成為漢中尉嚴酷時人語曰謹¶
上操下如束溼薪　原管子曰周容子夏以侈靡見桓¶
公桓公曰侈靡可以為天下乎子夏曰可夫雕燎然後¶
炊之雕卵然後瀹之所發積藏散萬物也　鄧析書曰¶
譬猶拯溺而硾之以石救火而投之以薪　又曰抱薪¶
救火燥者先著　増淮南子曰巨斧擊桐薪不待利時¶
良日然後破之　原論衡曰㦯伐薪於山輕小之木合¶
<pb:KR3k0055_WYG_365-33b>¶
而束之至於大木十圍以上引之不能動推之不能移¶
則委之於山林收所束之小木而去由此以論知能之¶
大者其猶十圍以上木也人力不能舉薦其猶薪者推¶
引大木也孔子周流無所留止非聖材不明道難行人¶
不能用也　増唐六典曰虞部凡五岳及名山能藴靈¶
産異興雲致雨有利於人者禁其樵採　唐劉禹錫管¶
城縣驛記曰積薪就陽　又上宰相啓曰夫溝中之木¶
與犧象同體追琢不至坐成枯薪　柳宗元霹靂琴贊¶
<pb:KR3k0055_WYG_365-34a>¶
曰桐生石上一夕暴震側卧道上震旁之民稍柴薪之¶
　續文獻通考曰金典給署掌宮中所用薪　又曰元¶
至元二十年以東宫位下軍一百人採薪二月供内府¶
嵗用　又曰明惜薪司供柴炭荆條等¶
　　薪二¶
原左傳曰晉楚戰於城濮楚左師潰狐毛設二斾而退¶
之欒枝使輿曳薪柴而偽遁楚師馳之原軫郤溱以中¶
軍公族横撃之楚左師潰　吴越春秋曰季札去徐而¶
<pb:KR3k0055_WYG_365-34b>¶
歸行道逢男子五月被裘採薪於道傍有委金季札見¶
之謂薪者曰子來取此金薪者曰何子居之髙視之卑¶
五月被裘採薪寧是拾金者乎　晏子曰景公遊壽宮¶
覩耆年負薪有飢色公喟然令吏養之　漢書曰汲黯¶
謂武帝曰陛下之於羣臣如積薪後來者居上　又曰¶
朱買臣字翁子吴人家貧好讀書不治産業刈薪樵出¶
賣以給食擔束薪行且誦書　増山堂肆考曰漢王褒¶
僮約奴日暮以歸當送乾薪二三束　後漢書曰王郎¶
<pb:KR3k0055_WYG_365-35a>¶
兵起光武至南宮遇大風雨引車入道旁空舍馮異抱¶
薪鄧禹爇火光武對竈燎衣異進麥飯兔肩　原又曰¶
戴封拜議郎遷西華令大旱封禱無獲乃積薪坐其上¶
自焚火起而大雨至逺近嗟歎　晉中興書曰范汪家¶
貧好學然薪寫書寫書既畢誦讀亦竟　汝南先賢傳¶
曰蔡順以至孝稱順少孤養母嘗出求薪有客卒至母¶
望順不還乃噬其指順即心動棄薪馳歸問其故母曰¶
有急客吾噬指以悟汝耳　又曰侯瑾甚孤貧依宋人¶
<pb:KR3k0055_WYG_365-35b>¶
居晝為人傭賃暮輒然柴薪以讀書　神仙傳曰樵先¶
日入山伐薪以布施從村頭一家起而復始　世說曰¶
荀公曽在晉武帝坐賜食荀進飯即謂坐人曰此是勞¶
薪炊也坐者未之信帝密遣問外荅云實是故車脚¶
捜神記曰諒輔廣漢人也時旱以五官掾出禱積薪柴¶
自焚須㬰而雨作　増晉記曰王質常採薪於信都石¶
室山中遇二老人圍棊石上質放柯於坐下觀之一局¶
未終老人曰子何不去質起視柯柯柄已爛矣乃下山¶
<pb:KR3k0055_WYG_365-36a>¶
歸家門閭改換里之人俱不相識始覺圍棊者乃仙人¶
也後莫知其所終焉　山堂肆考曰唐畢諴夜然薪讀¶
書母䘏其疲奪火使寐竟不肯息　唐史韓思復以親¶
䘮鬻薪自給　髙麗傳帝至渤錯水阻淖八十里車騎¶
不通長孫無忌等率萬人斬樵築道聮車為梁帝負薪¶
馬上助役十月兵畢度　孔帖曰杜甫至秦州負薪采¶
橡栗自給　續文獻通考曰唐許宣平負薪賣於市嘗¶
獨吟曰負薪朝出賣沽酒日西歸借問家何䖏穿雲入¶
<pb:KR3k0055_WYG_365-36b>¶
翠微李白入山尋之不見乃題其菴以歸是冬菴為火¶
所焚遂不見後百餘年有採薪者見之南山石上　又¶
曰宋彭氏女從父入山採樵父為虎所攫女挺身亂斫¶
虎父得不死　元郭鈺集自序曰鈺工於詩薪米不給¶
不敢僥倖　元史曰董文蔚攻襄樊城南據漢江北阻¶
湖水文蔚夜領兵士伐木拔根立於水實以薪草為橋¶
梁頃之即成　又曰王初應漳州長泰人至大中從父¶
樵劉嶺虎摶其父初應抽鐮刀刺虎鼻殺之¶
<pb:KR3k0055_WYG_365-37a>¶
　　薪三¶
原刈楚　樵桑(詩詳前一于又曰樵彼/桑薪卬烘  煁卬我也)　棫樸　枯梧¶
(詩詳前一伐列子曰枯梧樹者鄰父曰/枯梧不祥  之鄰父因請為薪乃不恱)　擊　徙(淮南/子詳)¶
(前一薪漢書曲/突徙  無恩澤)　虞候守　有司收(傳藪之薪蒸虞候/守之大曰薪小曰)¶
(蒸以月令季冬命有司収秩薪/柴  供郊廟及百祀之薪燎)　供祭祀　炙筆硯(周/禮)¶
(委人詳前一當魏顔斐字文林為京兆守課/人置薪兩束  輸租時納備寒用炙筆硯)　増傷麟¶
　藏鹿(山堂肆考孔子夜夢三槐之間豐沛之邦有赤/氣驅車見芻兒傷麟之左足求薪覆之  列子)¶
(曰鄭人有薪於野者遇駭鹿擊而斃之/恐人見之也遽而藏之隍覆之以蕉)　韞丘　谷口¶
<pb:KR3k0055_WYG_365-37b>¶
(韓詩外傳子路與巫馬期薪於/韞丘之下  杜詩谷口樵歸唱)　養母　隨妻(蕭子顯/齊書江)¶
(淹年十三孤貧常採薪以養母曽於樵所得貂蟬一具/將鬻以供母母曰此乃汝之休徵也以兒才行若此豈)¶
(長貧賤可留待得侍中著之後果拜侍中二/朱買臣擔束薪行其妻亦負戴相隨詳前)　仰槐¶
然桂(孔帖元稹詩落葉添薪仰/古槐  又曰玉饌然薪桂)　蠟代　栁作(晉石崇/以蠟代)¶
(薪株張雲叟詩靈川城下/千  栁總被官軍採作薪)　榾柮　樵蘇(合璧曰榾柮/樹根也  又)¶
(曰樵蘇/後爨)　刈蓍　樵水(韻府羣玉婦人哭曰刈蓍薪亡/蓍簪吾所以悲不忘故也  宋)¶
(濂元竹溪逸民傳逸民嘗謂/人曰吾將漁於山樵於水矣)¶
　　薪四¶
<pb:KR3k0055_WYG_365-38a>¶
原束薪(詩綢繆/束薪)　不流束薪(詩/)　無浸穫薪(又曰有冽/汍泉無浸)¶
(穫薪契契寤歎哀我憚人薪是穫薪尚可載/也哀我憚人亦可息也大東詩刺勞人也)　増卧薪¶
(山堂肆考越勾踐卧/薪嘗膽欲以報吴)　原束溼薪(史記/詳一)　伐鬼薪(漢法/罪人)¶
(徙者使伐鬼/薪以供宗廟)　尺燼　増積薪寢上(漢書賈誼謂文帝/曰譬如厝火於積)¶
(薪之下而寢其上火/未及然因謂之安)　積薪居上(汲黯謂武/帝詳前一)　林中薪¶
(杜甫詩明/然林中薪)　填道薪(孔帖負填道之/薪則精感天地)　買尺薪(李白詩/黄金買)¶
(尺/薪)　伐樹為薪(孔帖劉義節從平涼師傾府庫為軍賞/帑財太乏義節曰若伐苑街樹為薪以)¶
(易布帛嵗數/十萬可致矣)　燎薪(又曰楊行宻傳朱瑾徙屯安豐汴/将牛存節苦鬭會大雪士多凍死)¶
<pb:KR3k0055_WYG_365-38b>¶
(潁州刺史王敬蕘燎薪/屬道汴軍免者數千人)　生薪(合璧坡詩曰/破竈鬱生薪)　墮樵(又/斯)¶
(公詩稚子松/間拾墮樵)　溼薪(又坡詩曰翰林/溼薪爆竹聲)¶
　　薪五¶
増詩唐陸龜蒙樵人十詠樵谿曰山髙谿且深蒼蒼但¶
羣木抽條欲千尺衆亦疑樸&KR0554;一朝蒙剪伐萬古辭林¶
麓若遇燎𤣥穹微煙出雲族　皮日休和曰何時有此¶
谿應便生幽木橡實養山禽藤花蒙澗鹿不止産蒸薪¶
願當歌棫樸君知天意無以此安吾族　陸樵家曰草¶
<pb:KR3k0055_WYG_365-39a>¶
木黄落時比鄰相見喜門當清澗盡屋在寒雲裏山棚¶
日纔下野竈煙初起所謂順天民唐堯亦如此　皮和¶
曰空山最深處太古兩三家雲蘿共夙世猿鳥同生涯¶
衣服濯春泉盤餐烹野花居兹老復老不觧歎年華¶
陸樵叟曰自小即胼胝至今彫鬢髮所圖山褐厚所愛¶
山爐熱不知冠葢好但信煙霞活富貴如疾顛吾從老¶
巖穴　皮和曰不曽照青鏡豈觧傷華髮至老未息肩¶
至今無病骨家風是林嶺世祿是薇蕨所以兩大夫天¶
<pb:KR3k0055_WYG_365-39b>¶
年為自伐　陸樵子曰生自蒼崕邊能諳白雲養纔穿¶
逺林去已在孤峰上薪和野花束歩帶山詞唱日暮不¶
歸來柴扉有人望　皮和曰相約晩樵去跳踉上山路¶
將花餌鹿麛以果投猿父束薪白雲溼負擔春日暮何¶
不壽童烏果為𤣥所誤　陸樵徑曰石脈青靄間行行¶
自幽絶方愁山繚繞更直雲遮截爭摧好林浪共約歸¶
時節不似名利塗相期覆車轍　皮和曰蒙蘢中一徑¶
繞在千峰裏歇處遇松根危中值石齒花穿枲衣落雲¶
<pb:KR3k0055_WYG_365-40a>¶
拂芒鞵起自古行此塗不聞顛與墜　陸樵斧曰淬礪¶
秋水清攜持逺山曙丁丁在前澗杳杳無尋處巢傾鳥¶
猶在樹盡猿方去授鉞者何人吾方易其慮　皮和曰¶
腰間挿大柯直入深溪裏空林伐一聲幽鳥相呼起倒¶
樹去李父傾巢啼木魅不知仗鉞者除害誰如此　陸¶
樵擔曰輕無斗儲價重則筋力絶欲下半巖時憂襟兩¶
如結風髙勢還却雪厚疑中折負荷誠獨難移之贈來¶
哲　皮和曰不敢量樵重唯知益薪束軋軋下山時彎¶
<pb:KR3k0055_WYG_365-40b>¶
彎向身曲清泉洗得潔翠靄侵來綠看取荷戈人誰能¶
似吾屬　陸樵風曰朝隨早潮去暮帶殘陽返向背得¶
清飇相追無近逺採山一何遲服道常苦蹇仙術信能¶
為年華未將晩　皮和曰野船渡樵客來往平波中縱¶
横清飇吹旦暮歸期同蘋光惹衣白蓮影涵薪紅吾當¶
請封爾直作鏡湖公　陸樵火曰積雪抱松塢蠧根然¶
草堂深爐與逺燒此夜仍交光或似坐竒獸或如焚異¶
香堪嗟宦遊子凍死道路旁　皮和曰山客地爐裏然¶
<pb:KR3k0055_WYG_365-41a>¶
薪如陽輝松膏作滫瀡杉子為珠璣響誤撃刺閙燄疑¶
彗孛飛傍邊暖白酒不覺瀑氷垂　陸樵歌曰縱調為¶
野吟徐徐下雲磴因知負樵樂不減援琴興出林方自¶
轉隔木猶相應但取天壤情何求郢人稱　皮和曰此¶
曲太古音由來無管奏多云採樵樂㦯說林泉候一唱¶
凝閒雲再謡悲顧獸若遇采詩人無辭収鄙陋　元郭¶
鈺負薪女詩曰山下女兒雙髻垂上山負薪哭聲悲辛¶
勤主家奉晨炊主翁頭白諸郎癡干戈未觧骨肉離生¶
<pb:KR3k0055_WYG_365-41b>¶
來不識姸與媸長笑鄰姬畫娥眉金屏孔雀何光輝琱¶
弓羽箭來者誰綠楊終日青驄嘶人生年少如駒馳鴛¶
鴦翡翠皆雙飛愁思百結心自知負薪拭淚背人揮黄¶
昏四壁寒螿啼　明髙啓伐木詞曰竹擔挑多兩肩赤¶
礪斧時尋澗邊石老夫氣力秋漸衰易斫喜有枯林枝¶
白雲無人暗空谷逺聲丁丁如啄木暮歸待伴不獨行¶
前塗虎多荆棘生長年不曽到城府聞比山中路尤阻¶
増賦唐李徳裕積薪賦此郡巖谷重複榛林鬱盛採樵¶
<pb:KR3k0055_WYG_365-42a>¶
之子未嘗輟音往往沿流而下詣予求售予因積薪於¶
庭竊有所歎乃為積薪賦其畧曰交加積累髙下齊均¶
矗若井幹疉若龍鱗避汍泉而無浸先曲突以斯陳茍¶
知防患之術終無焦爛之賓嗟長孺之昧道常喻此而¶
求伸雖後來之髙處亦居上之先焚未若生幽崖之側¶
糾芳桂之輪不近野田之燎免罹匠者之斤冐霰雪以¶
終歳齊天年於大椿¶
　　炭一¶
<pb:KR3k0055_WYG_365-42b>¶
増說文曰炭燒木餘也　總說曰炭燒木留性寒月供¶
然火取暖者不煙不燄可貴也　周禮曰掌炭掌炭之¶
徵令以時入之權量受之供邦之用　禮記月令曰季¶
秋之月草木黄落乃伐薪為炭　晉書曰王沉為豫州¶
刺史下教直言之士主簿楮䂮(音/畧)曰堯舜周公所以能¶
致忠諫者以其款誠之心著也氷炭不言而冷熱之質¶
自明者以其有寔也若好忠直如氷炭之自然則諤諤¶
之臣將濟濟而盈庭逆耳之言不求而自至矣　唐徳¶
<pb:KR3k0055_WYG_365-43a>¶
宗帝紀大厯十四年十月戊午罷九成宮貢立獸炭¶
淮南子曰水勝故夏至溼火勝故冬至燥燥則䡖溼則¶
重故先冬至夏至懸鐵炭於衡各一端令適停冬至陽¶
氣至則炭仰而鐵低夏至則炭低而鐵仰也　桓譚新¶
論曰舉火夜作然炭乾牆　抱朴子曰栁乃速朽者也¶
而燔之為炭則億載而不敗　交州記曰竈頭山越王¶
炊爨之處掘得炭　齊地記曰東南盧水水側有勝火¶
木方人俗音曰挺木經野火燒之不死炭亦不滅　豫¶
<pb:KR3k0055_WYG_365-43b>¶
章記曰豐城懸葛鄉有石炭二百頃可然以炊爨　唐¶
開元遺事西涼國進炭百條各長尺餘其炭五色堅如¶
鐵石名曰瑞炭燒於爐中無燄而有光　潛確類書曰¶
金剛炭有司以進御爐圍徑欲及盆口自唐宋五代皆¶
然方燒造時置式以受柴稍劣者必退之少熾一爐可¶
以終日　宋陸游老學菴筆記曰北方多石炭南方多¶
木炭西蜀又有竹炭燒巨竹為之易然無煙耐久亦竒¶
物邛州出鐵烹鍊利於竹炭炭皆用牛車載以入城予¶
<pb:KR3k0055_WYG_365-44a>¶
親見之　又曰謝景魚家有陳無已手簡一編有十餘¶
帖皆與酒務官託買浮炭其貧可知浮炭謂投之水中¶
則浮故也樂天詩曰日暮半爐麩炭火浮炭謂之麩炭¶
　續文獻通考曰金典給署掌宮中所用炭　又曰元¶
至元中以東宮位下民一百户燒炭又馬鞍山大峪等¶
石炭煤窑辦課奉皇太后位下　戒菴漫筆曰北京諸¶
處多出石炭俗稱為水和炭可和水而燒也　暖姝由¶
筆曰朝廷内用炭俱圎木所燒渾淪一様長尺許兩頭¶
<pb:KR3k0055_WYG_365-44b>¶
磨光外有麻路恐爆用礱糠火煨熱一筐三四十斤¶
　　炭二¶
増左傳曰寺人栁有寵太子佐惡之太子居䘮栁熾炭¶
於位太子將至則去之比𦵏又有寵(注欲其/温煖)　史記曰¶
竇皇后弟少君為人所畧賣為主人入山作炭暮卧崩¶
岸百餘人皆壓死少君獨不死　晉書曰孫登住宜陽¶
山有作炭人見之知非常人與語登不應　神仙傳曰¶
嚴清會稽人也於山中作炭忽有人與清一卷素書曰¶
<pb:KR3k0055_WYG_365-45a>¶
汝骨應得道長生故授神書也　語林曰洛下少林木¶
炭止如粟狀羊琇驕豪乃擣小炭為屑以物和之作獸¶
形召其徒共集乃以温酒火熱既猛獸皆開口向人赫¶
然人皆效之　異苑曰信安鄭徽年少時登前橋彷徉¶
見一老翁以小囊與徽云此是君命慎勿零落若有破¶
碎便為凶兆言訖失所在徽密開看一鋌炭乃密祕之¶
雖家不之知也永初三年年六十病篤語弟子云吾齒¶
盡矣可試啓此囊見炭碎折於是遂亡　唐杜佑兼鹽¶
<pb:KR3k0055_WYG_365-45b>¶
鐵使以木炭歸司農　開元遺事楊國忠家以炭屑同¶
蜜相和塑成雙鳯至冬月則爇爐中　三賢典語曰李¶
華燒三城絶品炭以龍腦褁芋魁煨之　品物類聚張¶
燕公有石緑鏡臺得自胡川道士𤣥宗聞其異取炭精¶
十車燒之不變乃已　元史賈進大同人大德九年民¶
乏食進以炭米濟之¶
　　炭三¶
原隂陽　輕重(賈誼鵬鳥賦隂陽為炭兮萬/物為銅  下淮南子詳前一)　合氷¶
<pb:KR3k0055_WYG_365-46a>¶
熾位(淮南子曰譬如氷炭紐繩也何時而合注/曰氷寒炭熱無時得合  寺人栁詳前二)　天帝¶
裝　林衡掌(越王勾踐有寶劔五薛燭曰當造之時雨/師洒埽雷公撃槖蛟龍捧爐天帝装炭)¶
(周禮事/詳前一)　豫讓吞　王莽禁(史記禁王莽欲防人/盗鑄  人不挾銅炭)　伐¶
薪為　掘山得(並詳/前一)　増三斗　五色(孔帖曰楊徳幹/歴齊汴相四州)¶
(刺史有威嚴時語曰寧食三斗炭不/逢楊徳幹  開元遺事瑞炭詳前一)　雙鳯　三城(楊/國)¶
(忠事詳前二二/李華事詳前)　歸司農　掌勾盾(杜佑事詳二勾金/典給署舊名  盾)¶
(署詳/前一)　胡桃文　鵓鴿色(潛確類書宋史供御/炭用鵓鴿色胡桃文)¶
　　炭四¶
<pb:KR3k0055_WYG_365-46b>¶
原蜃炭(左傳華原樂舉𦵏文公/用蜃炭注以御溼也)　陳其隧炭(又楚獲吴/舟使隨人)¶
(守之環而塹之及泉/盈其隧炭陳以待命)　廢於爐炭(又曰邾荘公命執夷/射姑弗得滋怒自投)¶
(於牀廢於爐/炭廢墜也)　獸炭(晉羊琇/事詳二)　増炭精(張燕公事/詳前二)　啖¶
炭(栁宗元荅崔黯書凡人好辭攻書皆病僻也吾見病/腹人有啖土炭嗜醎酸者不得則大戚正相類也)¶
　鍊炭(劇談錄洛下有豪子飲食鮮華有李使君為具/召之曽不下箸至飯李曰此以炭炊豪子勉食)¶
(一匙曰凡以炭炊先鍊炭謂之/鍊炭方始無煙氣此亦非也)　□炭(五代史王彦章/傳晉取鄆州末)¶
(帝乃召彦章為招討使馳兩日至滑州隂遣人具舟於/楊村命甲士六百人皆持巨斧載冶者具□炭乘流而)¶
(下趍徳勝舟/舉鎖燒斷之)　産炭(山堂肆考豐城萍鄉二縣皆産石/炭於山間掘土黑色可然有火而)¶
<pb:KR3k0055_WYG_365-47a>¶
(無燄作硫黄氣/既銷則成白灰)　清泉香餅(歸田錄清泉香餅人以一/篋遺歐公清泉地名也香)¶
(餅石炭也用以焚香一/餅之火可終日不滅)¶
　　炭五¶
増詩唐孟郊荅友人贈炭詩曰青山白屋有仁人贈炭¶
價重雙烏銀驅却坐上千重寒燒出户中一片春吹霞¶
弄日光不定暖得曲身成直身　白居易賣炭翁詩曰¶
賣炭翁伐薪燒炭南山中滿靣塵灰煙火色兩鬢蒼蒼¶
十指黑賣炭得錢何所營身上衣裳口中食可憐身上¶
<pb:KR3k0055_WYG_365-47b>¶
衣正單心憂炭賤願天寒夜來城外一尺雪曉駕炭車¶
輾氷轍牛困人飢日已髙市南門外泥中歇翩翩兩騎¶
來是誰黄衣使者白衫兒手把文書口稱勅迴車叱牛¶
牽向北一車炭重千餘斤官使驅將惜不得半疋紅紗¶
一丈綾繫向牛頭充炭直　宋蘇軾石炭行曰君不見¶
前年雨雪行人斷城中居民風裂骭溼薪半束抱衾禂¶
日暮敲門無處換豈料山中有遺寳磊落如䃜萬車炭¶
流膏迸乳無人知陣陣腥風白吹散根苖一發浩無際¶
<pb:KR3k0055_WYG_365-48a>¶
萬人鼓舞千人看投風撥水愈光明爍玉流金是精悍¶
南山栗林漸可息北山頑鑛何勞鍜為君鑄作百鍊刀¶
要斬長鯨為萬段　金劉勲杜善甫乞炭詩曰筆口酸¶
嘶觧說窮寒爐隨手變春紅因君大笑涪翁拙費盡竒¶
香得馬通¶
増賦唐蔣防獸炭賦曰彼好竒者巧與之俱揉煨燼兮¶
是謀是度象猛獸兮為虎為貙腹翕赩以凝電口喊呀¶
而奪朱曳尾垂頭似無心而暴物嘘煙吐燄若有齒而¶
<pb:KR3k0055_WYG_365-48b>¶
焚軀鋸牙鈎爪乍騰倚於寒灰隅目髙眶載光芒於烈¶
火稽其狀也成鷙獸之雄雄求其類焉笑形鹽之瑣瑣¶
稍頓足以狼顧時迸裂以豺聲因炎上以委質殊檻中¶
而狥生無野心以見誚非内熱以自照威而不猛謂馴¶
擾於中堂攫而莫前疑踡跼於餘燎髣髴枕籍爌晃依¶
馮類火鼠兮炎丘是託比燭龍兮崑閬斯昇此制也不¶
惟資於玩好抑亦彰夫伎能¶
原啓梁庾肩吾謝賚炭啓曰識慙曼倩似見昆明之灰¶
<pb:KR3k0055_WYG_365-49a>¶
清懐伯鸞不復因人之熱　劉孝威謝東宮賚炭啓曰¶
洛城雪深不見海神之跡滹沱兵合無待王霸之覘聚¶
而為嶽大壯黑山稱之以船將重牙獸爐生烽燄室滿¶
紅光雉裘入而識奢鼠布焚而無汚¶
増頌宋范致能炭頌曰燔木不灰化為精堅是衷至陽¶
維火之傳雪霾六虚氷塞九淵環堵之室天不能寒有¶
赫神物幹流化甄尺璧寸珠罔工汗顔我維徳之莫之¶
名言既燠既寒為之窮年¶
<pb:KR3k0055_WYG_365-49b>¶
　　灰一¶
増說文曰灰死火餘㶳禮記月令曰仲夏無燒灰¶
史記商君之法禁棄灰於道續漢書曰以葭莩灰寔¶
律之端按律而候之其月氣至則飛灰而管通　唐史¶
食貨志奉天鹵池生水柏以灰一斛得鹽十二斤利倍¶
鹻鹵文宗時采灰一斗比鹽一斤論罪　莊子曰形固¶
可使如稿木而心固可使如死灰乎　淮南子曰爛灰¶
生蠅　又曰夫吹灰而欲無眯渉水而欲無濡不可得¶
<pb:KR3k0055_WYG_365-50a>¶
也　唐酉陽雜俎凡雕刻琉璃先以自然灰煑令軟陳¶
藏器曰灰生南海狀如黃土可澣衣玉石以此灰霾之¶
爛如泥　宋太平寰宇記曰不灰木俗多為鋌子燒之¶
成炭而不灰出膠州　續文獻通考曰元至元九年以¶
採伐材木煉石為灰徵發夫匠一百六十三户置官以¶
統之¶
　　灰二¶
増漢書武帝紀元狩三年於長安西南鑿昆明池得黑¶
<pb:KR3k0055_WYG_365-50b>¶
灰問東方朔朔曰此非臣能知可問西域僧帝遣人往¶
問僧曰此是天地劫灰之餘　又曰韓安國字長孺坐¶
枉法獄吏田甲辱之安國曰死灰獨不復然乎甲曰然¶
則溺之　魏畧曰文欽為廬江太守為都督王陵所奏¶
欽訴曹爽爽謂曰陵責卿載灰兩船何為乎曰聞足下¶
起染舍故作此灰耳　韻府羣玉曰梁陶𢎞景幼以荻¶
畫灰學書　又曰陳摶以錢若水有仙風道骨坐中一¶
僧以火筯畫灰曰做不得¶
<pb:KR3k0055_WYG_365-51a>¶
　　灰三¶
原環月暈　應律飛(淮南子畫隨灰而暈闕注云以蘆/灰環月闕其一靣暈亦隨而闕)¶
(續漢書/詳前一)　三斗洗腸　兩船染舍(洗腸之用三斗二/下文欽事詳前)¶
禁其棄道　死而不然(上商君事詳前一二/  下韓安國詳前)　積而止¶
水女媧取以救災　散以從風楊琰用而破敵(淮南予/云古往)¶
(之時水浩蕩不息於是女媧積蘆灰以止水車後漢書/楊琰為零陵太守時蒼梧羣賊攻劫琰乃制  數十乘)¶
(置灰車中従風散灰/賊不得視因以敗之)　増汰寳　錬石(孔帖曰文懿公/主薨以金貝寓)¶
(車廞服火之民爭取煨/以汰寳  元事詳前一)　筯撥　爐委(錢若水詳前二/  唐劉禹錫傷)¶
<pb:KR3k0055_WYG_365-51b>¶
(往賦寒/爐委灰)　積荻　伐薪(抱朴子曰吴世姚光者有火術/吴主試之積荻數千束裹之因)¶
(猛火而燔荻了盡謂光當已化為煙燼而光端坐灰中/振衣而起把一卷書吴主取而視之不能觧也  淮南)¶
(子曰伐薪為灰/燔草而為炭)　五百種　十二斤(抱朴子曰外國作/水精鹽寔是合五)¶
(百種灰以作之今膠廣多/有其法  明事詳前一)　赤犮氏　白檀鋪(周禮赤/犮氏掌)¶
(除牆屋以蜃炭攻之以灰洒毒之灰唐開元遺事/楊國忠冬月以白檀灰鋪爐底餘  不參雑也)¶
　　灰四¶
原心若死灰(莊子/詳一)　昆明劫灰(漢書/詳二)　増爛灰(淮南子/曰爛灰)¶
(生/蠅)　自然灰(酉陽雜/俎詳一)　栁灰(續文獻通考金時官奴嘗/以火鎗破敵其制以勅黄)¶
<pb:KR3k0055_WYG_365-52a>¶
　(紙十六重為筒長二/尺實以栁灰等物)¶
　　　灰五¶
　原詩隋岑德潤詠灰詩曰圖規暈不&KR0409;氣改律還虛欲¶
　然愁獄吏棄道畏刑書未得逢彊陣輕舉欲焉如　増¶
　唐韓愈詩曰周公所不堪洒灰垂教典　李白詩曰愁¶
　來飲酒二千石寒灰重暖生陽春　劉禹錫詩曰夷陵¶
　土黑有秦灰　宋范致能詩曰榾柮無煙雪夜長地爐¶
　煨酒煖如湯莫嗔老婦無盤飣笑指灰中芋栗香¶
<pb:KR3k0055_WYG_365-52b>¶
　¶
　¶
　¶
　¶
　¶
　¶
　¶
御定淵鑑類函卷三百六十¶
