# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.753362
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百十九
<pb:KR3k0055_WYG_224-1a>¶
　欽定四庫全書¶
御定淵鑑𩔖函卷二百十九¶
　　武功部十四(有禮命軍整死持重必禁暴單専命賊/軍矯    戰    示  死    車入)¶
　　　(祥軍行險道/  應)¶
　　　有禮一¶
　増太公兵法曰將冬不服裘夏不操扇雨不張蓋名曰¶
　禮將將不身服禮無以知士卒之寒暑　吳子兵法曰¶
　受命而不辭家敵破而後言返將之禮也　司馬兵法¶
<pb:KR3k0055_WYG_224-1b>¶
　曰古者逐奔不過百歩縱綏不過三舍是以明其禮也¶
　　明典故紀聞曰太祖謂左相國徐達曰禮法國之紀¶
　綱禮法正則人志定上下安建國之初此為先務吾昔¶
　起兵濠梁見當時之將皆無禮法恣情任私縱為暴亂¶
　不知馭下之道是以卒至於亡今吾所任將帥即與定¶
　名分明號令故諸將皆聽命爾等為吾輔相當守此道¶
　無謹於始而忽於終也¶
　　　有禮二¶
<pb:KR3k0055_WYG_224-2a>¶
増左傳曰莊公八年春治兵於廟禮也(註凡師行必告/於太廟而奉祧)¶
(廟之主以行故曰治/兵於廟得出師之禮)¶
　　有禮三¶
原不拜　長揖(禮介胄之士不拜為其拜而□拜也/  征西賦率軍禮以長揖註周亞夫)¶
威行　弟逹(禮班朝治軍涖官行法非禮威嚴不行矣/軍旅什伍同爵則尚齒而弟達乎軍旅)¶
　服民　齊衆(左傳晉殺舟之僑以/狥於國民於是大服)　能軍　訓戎¶
増昭果毅　習威儀(左傳戎昭果毅以聽之之謂禮易/之戮也  又曰農隙以講事三年)¶
(而治兵入而振旅歸而飲至以數軍實昭/文章明貴賤辨等列順少長習威儀也)　原大蒐以¶
<pb:KR3k0055_WYG_224-2b>¶
示　聞䘮而還(左傳晉侯教民三年欲用之子犯曰民/未知禮未生其恭於是大蒐以示之禮)¶
(陳又曰陳成公卒楚人將伐/  聞䘮而還禮也禮不伐䘮)　軍旅之容　介胄之色¶
(禮記暨暨詻詻之又/介胄有不可犯  色)　殺人有禮　殺使非禮(記殺人/之中又)¶
(有禮焉禮傳鄭人使伯蠲行成晉人/殺之非  也兵交使在其間可也)　少長有禮　軍¶
旅有禮(傳晉侯觀其師曰少長有禮其可/用也  記軍旅有禮故武功成)　無禮則脱¶
　無禮必敗(左傳秦師過周北門王孫滿觀之言干王/曰秦師輕而無禮必敗輕則寡謀無禮則)¶
(脱註脱/輕也)　軍容詻詻(教令/嚴也)　戎容暨暨(果毅/也)　戎政貴¶
明　軍容尚肅　堂堂之陣　棣棣之容　増免胄趨¶
<pb:KR3k0055_WYG_224-3a>¶
風　執榼承飲(左傳郤至三遇楚子之卒見楚子必下/免胄而趨風  又公使行人執榼承飲)¶
(造于子重曰寡君乏使使鍼御持/矛是以不得犒從者使某攝飲)¶
　　有禮四¶
原戰所畜(左傳禮樂慈/愛戰所畜也)　戰之器(又申叔時曰禮信戰/之器也禮以順時戰)¶
(所由/克)¶
　　軍整一¶
増尉繚子曰兵之所加者農不離其田業賈不離其肆¶
宅士大夫不離官府繇其武議在於一人故兵不血刄¶
<pb:KR3k0055_WYG_224-3b>¶
而天下親焉¶
　　軍整二¶
増後漢書鄧禹傳曰赤眉所過殘賊百姓不知所歸聞¶
禹乗勝獨克而師行有紀皆望風相𢹂以迎軍降者日¶
以千數衆號百萬禹所止輙停車駐節以勞来之父老¶
童穉垂髪戴白滿其車下莫不感悦於是名震關西¶
又岑彭傳曰彭首破荆門長驅武陽持軍整齊秋毫無¶
犯　三國志曰曹仁少時不修行檢及為將嚴整常置¶
<pb:KR3k0055_WYG_224-4a>¶
科於左右案以從事　唐書王雄誕傳曰雄誕能致下¶
死力每破城邑整衆山立無絲毫犯　又李光弼傳曰¶
光弼治師訓整天下服其威名軍中指顧諸將不敢仰¶
視　又高崇文傳曰劉闢反詔崇文統兵討闢始崇文¶
選兵五千常若寇至至是受命出師器良械完無一不¶
具過興元士有折逆旅七箸者即斬以狥入成都師屯¶
大逵市井不移珍寳如山無秋毫之犯¶
　　軍整三¶
<pb:KR3k0055_WYG_224-4b>¶
原衆整　戎肅(左傳晉欒鍼對楚子重云好以衆整/  晉書陶侃戎政齊肅士卒無私)¶
無犯　不掠(漢書漢王入關秋毫無犯所後漢書世祖/問諸將所得物惟李忠無  掠世祖賜所)¶
(乗大驪馬/及繡被)　増好以暇　正以治(左傳欒鍼見子重之/旌請曰日臣之使於)¶
(楚也子重問晉國之勇臣對曰好以衆整曰又何如/臣對曰好以暇  孫子曰將軍之事静以幽正以治)¶
掃門宇　滌盆盎(宋岳飛傳曰飛征羣盗過廬陵託宿/㕓市質明為主人汛掃門宇洗滌盆)¶
(盎而去郡守供帳餞别於郊師行將絶謁未得通問/大將軍何在殿者云已雜偏禆去矣其嚴肅如此)¶
原更衣還女　送絹酬禾(吳志孫皓督夏口兵候獲美/女進皓皓更衣服還之下令)¶
(曰今所誅者曹氏百姓何罪不得繫老弱/于是多附也  下見務徳以絹償將註)　榖人不知¶
<pb:KR3k0055_WYG_224-5a>¶
　渭濵安堵(齊救鄭陳成子帥師違榖七里榖人不知/註違去也不知言軍整也  蜀志諸葛亮)¶
(悉大衆由斜谷出五丈原分兵屯田/耕者雜於渭濵百姓安堵軍無私焉)　整不䘮列(傳/)¶
舍不為暴(不樵樹不採/藝舍不為暴)　増行陣齊整　袍仗精整(五/代)¶
(史謝彦章為將好禮儒士雖居軍中常儒服或臨敵御/衆肅然有將帥之威左右馳驟疾若風雨晉人望其行)¶
(陣齊整相謂曰謝彦章必在此也其名重敵中如此跳/唐書楊宏禮傳曰太宗征遼宏禮領歩騎二十四軍)¶
(出賊背所向摧靡帝自山下望其衆袍仗精整人/人盡力壯之謂許敬宗曰越公兒郎故有家風)　不¶
伐桑棗　若負霜雪(唐書曹王臯大小三十二戰師所/過不敢伐桑棗踐禾稼  又李宻)¶
(傳曰宻持軍嚴雖盛夏/號令士皆若負霜雪)¶
<pb:KR3k0055_WYG_224-5b>¶
　　軍整四¶
増不聞人馬聲(宋史曹瑋初守邉時山東知名士賈同/造瑋客外舍瑋欲按邉即同舍邀與俱)¶
(同問從兵安在曰已具既出就騎見甲士三千/環列初不聞人馬聲同歸語人曰瑋殆名將也)　凍死¶
不拆屋餓死不鹵掠(又岳飛軍令嚴肅卒夜宿民開門/願納無敢入者軍號凍死不拆屋)¶
(餓死不/鹵掠)　耕夫荷鋤觀(通鑑宋紀韓世忠每出軍必戒/以秋毫無犯軍之所過耕夫皆)¶
(荷鋤/而觀)¶
　　軍整五¶
増文韓愈文曰歴百城而饋餼皆辭居一夕而牆宇必¶
<pb:KR3k0055_WYG_224-6a>¶
葺憩林適去墜果猶存徑田疾趨滯穂不犯民老㓜婦¶
女不驚市賈不變田之果𤓰下無一跡¶
　　持重一¶
増孫子兵法曰善用兵者避其鋭氣擊其惰歸此治氣¶
者也以治待亂以静待譁此治心者也以近待逺以逸¶
待勞以飽待饑此治力者也無邀正正之旗無擊堂堂¶
之陣此治變者也故用兵之法高陵勿向背丘勿逆佯¶
北勿從鋭卒勿攻餌兵勿食歸師勿遏圍師必闕窮寇¶
<pb:KR3k0055_WYG_224-6b>¶
勿追此用兵之法也　又曰塗有所不由軍有所不擊¶
城有所不攻¶
　　持重二¶
増漢書趙充國傳曰充國常以逺斥堠為務行必為戰¶
備止必堅營陣尤能持重愛士卒先計而後戰　唐書¶
輔公祏反詔李孝恭討之公祏將馮恵亮等拒嶮邀戰¶
孝恭堅壁不出遣竒兵絶饟道賊饑夜薄營孝恭卧不¶
動明日使羸兵扣賊壘挑之祖尚選精騎陣以待俄而¶
<pb:KR3k0055_WYG_224-7a>¶
兵郤賊追北且嚻遇祖尚軍薄戰遂大敗　又魏元忠¶
傳曰元忠馭軍持重雖無赫然功而亦未甞敗　又来¶
瑱傳曰賊圍南陽急瑱能撫訓士舉動安重賊不得侵¶
　又郭子儀傳曰賊寇邠州先驅至奉天諸將請擊之¶
子儀曰客深入利𨒪戰彼下素徳我吾緩之當自𢹂貳¶
因下令敢言戰者斬堅壁待之賊果遁　通鑑唐紀曰¶
初忠武軍精兵皆以黄冒首號黄頭軍李承勛以百人¶
定嶺南宋涯使麾下效其服裝亦定容州安南有惡民¶
<pb:KR3k0055_WYG_224-7b>¶
屢為亂聞之驚曰黄頭軍渡海来襲我矣相與夜圍交¶
趾城鼓譟願送都䕶北歸我須此城禦黄頭軍王式方¶
食或勸出避之式曰吾足一動則城潰矣徐食畢擐甲¶
率左右登城建大將旗坐而責之亂者反走明日悉捕¶
誅之　五代史曰周徳威老將常務持重以挫人之鋒¶
故其用兵常伺敵之隙以取勝　通鑑宋紀曰夏人寇¶
麟州神堂砦知州訾虎躬督兵出戰敗之詔虎自今毋¶
得輕易出入遇有寇邊止令裨將出兵捍逐恐失利損¶
<pb:KR3k0055_WYG_224-8a>¶
威以張虜勢¶
　　持重三¶
原縱馬　射雉(李廣望匈奴千騎上山陣廣騎皆恐唯/廣曰皆下馬觧鞍遂縱馬卧胡引兵去)¶
(惡晉書賊杜曽勇冠三軍周訪/  之自于後射雉以安衆心)　自定　乃止(後漢吳/漢字子)¶
(顔軍士激怒人倍其勇賊率五千人攻漢營軍中驚亂/漢堅卧不動有頃自定突擊大破之  諸葛亮數挑戰)¶
(宣王欲與戰帝欲令持重乃令骨/鯁臣衛尉辛毗仗節制之乃止)　増能忍　有謀(晉/書)¶
(朱伺有武勇江夏太守楊珉問將軍擊賊何以每得勝/伺曰兩敵共對惟當忍之我能忍是以勝耳  通鑑宋)¶
(紀曰狄青風骨竒偉少善騎射里閭侠少多從之既補/戎行持重有謀行師當先所向有功及為將正部伍明)¶
<pb:KR3k0055_WYG_224-8b>¶
(賞罰與士卒同饑寒勞苦雖敵猝犯之無一士/敢後先者故摧兇克敵名動殊俗為國虎臣)　原不¶
輕敵　不得過(蘇秦曰任大功不輕敵呉梁王使韓/安國扞吳楚安國持重  不得過)¶
増不生事　宜飬威(唐書王忠嗣傳曰忠嗣本負勇敢/及為將乃能持重安邉不生事甞)¶
(曰平生為將撫衆而已吾不欲竭中國力以幸功名淮/五代史梁臣敬翔傳太祖已破趙匡凝取荆襄遂攻)¶
(南翔切諌以為新勝/之兵宜持重以飬威)　原堅卧不起　安坐不動(漢書/周亞)¶
(夫擊吳楚吳楚饑數挑戰終不出夜軍中驚内相攻擊/至帳下亞夫堅卧不起頃之復定  後漢王霸傳曰賊)¶
(挑戰霸不出方享士作倡樂賊/射營中中霸前酒撙安坐不動)　坐帷講論　據牀指¶
麾(漢書張奐為匈奴中郎將烏桓叛燒度遼將軍門煙/火相望奐安坐帷中與弟子講論若無事稍安隂使)¶
<pb:KR3k0055_WYG_224-9a>¶
(斬渠帥諸胡悉降年晉書張重華傳謝艾討麻秋乗軺/車冠白幍秋怒曰  少書生冠服如此輕我也命馳擊)¶
(之艾左右大擾勸艾乗馬艾乃下車/據胡床指麾賊以為有伏兵不敢進)　増隱几讀書¶
坐門部分(後漢孔融傳曰融為袁譚所攻自春至夏戰/士所餘纔數百人流矢雨集戈矛内接融隱)¶
(几讀書言笑自若山唐書吕元膺拜東都留守都有李/師道留邸邸兵與  棚謀竊發事覺元膺擒破之始盗)¶
(發都人震恐守兵弱不足恃元膺坐/城門指縱部分意氣閑舒人頓以安)　固壘而待　堅¶
壁而守(左傳曰成公十六年晉伐鄭楚子救之將戰楚/晨壓晉軍而陣軍吏患之欒書曰楚師輕窕固)¶
(壘而待之三日必退来史記王翦傳曰翦東代李信擊/荆荆聞王翦益軍而  乃悉國中兵以拒秦王翦至堅)¶
(壁而守之不肯戰荆/兵數出挑戰終不出)　閉營休士　髙壘挫鋒(後漢書/王霸傳)¶
<pb:KR3k0055_WYG_224-9b>¶
(曰霸與馬武既破周建蘇茂營賊復聚衆挑戰霸堅卧/不出軍吏皆曰茂前日已破今易擊也霸曰不然蘇茂)¶
(客兵逺来糧食不足故數挑戰以邀一切之勝今閉營/休士所謂不戰而屈人之兵戰之善者也  唐書武徳)¶
(中太宗討劉武周江夏王道宗曰羣軍鋒不可當易以/計屈難以力競今深壁高壘以挫其鋒烏合之徒莫能)¶
(持乆糧運致/竭自當離散)　按軍不動　閉壘不出(五代史唐臣傳/曰晉軍屯朝邑)¶
(諸將皆欲速戰符存審曰不若緩師示弱伺隙出竒可/以取勝乃按軍不動居旬日望氣者言有黒氣狀如鬪)¶
(鷄存審曰可以一戰矣乃進軍擊劉鄩大敗之存審為/將有機畧大小百餘戰未甞敗衂與周徳威齊名  五)¶
(代史曰晉攻魏魏人求救太祖遣侯言救魏言築壘于/洹水太祖怒言不出戰遣葛從周代言從周至軍益閉)¶
(壘不出而鑿三闇門以待晉兵攻之/從周以精兵自闇門出擊敗晉兵)　益治簿書　所¶
<pb:KR3k0055_WYG_224-10a>¶
至遊燕(唐書李石傳曰中人自邊還走馬入金光門道/路妄言兵且至京師讙走塵起百官或韤而騎)¶
(臺省吏稍稍遁去鄭覃將出石曰事未可知宜坐須其/定宰相走則亂矣益治簿書沛然如平時里閭羣無頼)¶
(望南闕隂持兵俟變金吾大將軍陳君賞率衆立望仙/門内使趣闔門君賞不從日入乃止當是時非石鎮静)¶
(君賞有謀幾亂京兵略纂聞曰喬公宇參理留都機務/宸濠聲言取南  兵已至安慶而公日領一老儒與一)¶
(醫士所至遊燕兼以校奕實以觀形勢之險要而外/若不以為意者人謂公矯情鎮物有費禕謝安之風)¶
　　禁暴一¶
増吳子曰凡兵之所起者有五其名又有五一曰義兵¶
禁暴救亂曰義　又曰軍之所至無刋其木發其屋取¶
<pb:KR3k0055_WYG_224-10b>¶
其粟殺其六畜燔其積聚示民無殘心　司馬法曰入¶
罪人之地無暴神祗無行田獵無毁土功無燔牆屋無¶
伐林木無取六畜禾黍器械¶
　　禁暴二¶
増後漢書公孫述死吳漢夷述妻子盡滅公孫氏并族¶
延岑放兵大掠焚述宫室帝聞之怒責漢及劉尚曰城¶
降三日吏人從服孩児老母口以萬數一旦放兵縱火¶
聞之可為酸鼻尚宗室子孫甞更吏職何忍行此仰視¶
<pb:KR3k0055_WYG_224-11a>¶
天俯視地觀放麑啜羮二者孰仁良失斬將弔人之義¶
　唐書髙崇文傳曰崇文過興元兵有折逆旅七箸即¶
斬以狥　通鑑唐紀曰李晟每與懐光同出軍懐光軍¶
士多掠人牛馬晟軍秋毫不犯懐光軍士惡其異已分¶
所獲與之晟軍終不敢受　又曰李載義為河東節度¶
使先是回鶻每入貢所過暴掠州縣不敢詰但嚴兵防¶
衛而已載義至鎮回鶻使者李暢入貢載義謂之曰可¶
汗遣將軍入貢以固舅甥之好非遣將軍陵踐上國也¶
<pb:KR3k0055_WYG_224-11b>¶
將軍不戢部曲使為侵盗載義亦得殺之勿謂中國之¶
法可忽也於是悉罷防衛兵但使二卒守其門暢畏服¶
不敢犯令　宋史曰宋太祖命宣徽南院使義成軍節¶
度使曹彬等出荆南以伐江南將行召曹彬潘美戒之¶
曰城䧟之日慎勿殺戮設若困鬪則李煜一門不可加¶
害　通鑑宋紀曰史天倪説穆呼哩曰今中原已漸定¶
而大兵所過猶縱鈔掠非王者弔民伐罪之意且王為¶
天下除暴豈可效他君所為乎穆呼哩善之即下令禁¶
<pb:KR3k0055_WYG_224-12a>¶
剽掠遣所俘老㓜軍中肅然　元史曰元太祖二十二¶
年丁亥六月金遣完顔和卓鄂屯阿固来請和帝謂羣¶
臣曰朕自去冬五星聚時已甞許不殺掠遽忘下詔耶¶
今可布告中外令彼行人亦知朕意　又曰元世祖帥¶
師伐宋張文謙與劉秉忠言王者之師有征無戰當一¶
視同仁不可嗜殺世祖曰期與卿等守此言既入宋境¶
分命諸將毋妄殺毋焚人室廬所獲生口悉縱之　又¶
曰元阿爾哈雅集鄂民宣上徳恵禁將士毋侵掠其下¶
<pb:KR3k0055_WYG_224-12b>¶
恐懼無敢取民之菜者民大悦　明典故紀聞曰太祖¶
既定金陵欲發兵取鎮江召諸將徐達等將兵徃戒之¶
曰吾自起兵未甞妄殺汝等當體吾心戒戢士卒城下¶
之日毋焚掠毋殺戮有犯令者處以軍法縱之者罰無¶
赦諸將頓首受命及克鎮江城中晏然民不知兵　又¶
曰越國公胡大海甞言吾武人不讀書然吾行軍惟知¶
有三事不殺人不虜人婦女不焚燬人廬舍故其軍一¶
出逺近皆趨附之可為行兵者之法　説選載北征記¶
<pb:KR3k0055_WYG_224-13a>¶
曰永樂親征阿嚕台召諸將諭曰古謂武有七徳禁暴¶
誅亂為首又謂止戈為武蓋謂止殺非行殺也朕為天¶
下主華夷之人皆朕赤子豈間彼此哉今之罪人惟阿¶
嚕台餘脅從之衆悉非得已不可以同日語自今凡有¶
歸降者宜悉意撫綏無令失所非持兵器以嚮我師者¶
悉縱勿殺用稱朕體天愛人之意　又曰永樂北征旋¶
師次通津戍其地平廣多麋子軍士有馳騎犯之者上¶
適見之急下令止之謂諸將曰能種是者必安業於此¶
<pb:KR3k0055_WYG_224-13b>¶
不為寇矣而不見人者必聞大軍至懼而迯今縱騎犯¶
之非仁其禁止士卒凡有種藝而無居人者皆勿犯¶
　　禁暴三¶
原齊衆　整軍(執禁以齊衆/整軍而經武)　武徳　嚴令(左傳楚子/曰武有七)¶
(徳禁暴戢兵保大定功安民/和衆豐財  月令申嚴號令)　糾暴　戢暴(周禮上武/糾暴糾察)¶
(也安傳暴而不/戢  能保大)　増斷首　打胸(唐書郭晞屯邠州士/放縱不法白孝徳為)¶
(節度使不敢劾俄而晞士十七人入市取酒刺酒翁壊/釀器段秀實列卒取之斷首置槊上植市門外  通鑑)¶
(唐紀曰王建入成都署其將張勍為馬歩斬斫使使先/入城士卒有犯令者勍執百餘人皆捶其胸而殺之積)¶
<pb:KR3k0055_WYG_224-14a>¶
(尸于市衆莫敢犯故/時人謂勍為張打胸)　予牌　置榜(弇州史料曰徐達/攻張士誠逹之將)¶
(破之也與遇春約曰師入吾營而左公營而右將士人/予一牌曰掠民財者死毁民居者死離營二十里者死)¶
(師入而民不知有兵食寢互市如故竊相咎曰奈何乆/抗王師  兵略纂聞曰明太祖之發采石也與善長謀)¶
(置榜諭士卒有擄掠者必斬凡遇/入城懸之以故軍士秋毫無犯)　原斬祀殺厲　堙¶
井刋木(記檀弓吳侵陳斬祀殺厲謂之殺厲之師注厲/病也祀神屋也  傳陳侯㑹楚子伐鄭當陳隧)¶
(者井堙/木刋)　羊祜反禾　曹公敗麥　茍不戢兵　何以¶
制敵　師必有名　兵先率義　増裂帛書令　持符¶
告譯(通鑑宋紀曰大理國主段氏微弱國政皆决於高/祥殺信使遁去呼必賚怒將屠其城張文謙劉秉)¶
<pb:KR3k0055_WYG_224-14b>¶
(忠姚樞諌曰殺使拒命者高祥耳非民之罪請宥之姚/樞裂帛為旗書止殺之令分號街陌大理之民頼以全)¶
(活州通鑑宋紀曰陳希亮知鳯翔府于闐使者入朝過/秦  經略使以客禮享之使者為留月餘壊傳舍什物)¶
(無數其徒入市掠飲食人戸晝閉希亮聞之謂其僚曰/吾甞主契丹使得其情皆譯者教之乃使教練使持符)¶
(告譯者曰入吾境有不如法/吾且斬若自是無一人譁者)　原如或不能戢兵　則¶
將焉用彼將　整烏合之衆必在有威　訓鷹揚之師¶
豈宜不戢¶
　　禁暴四¶
増將臣之良(唐書李抱玉在鎮十餘年雖無破/虜功而禁暴安人為將臣之良)　我來¶
<pb:KR3k0055_WYG_224-15a>¶
梳汝兵來箆汝(典故紀聞曰正徳時四川賊作亂官兵/脆弱調永順保靖兵征之所至剽掠甚)¶
(于流賊賊甞謂居民曰/我来梳汝兵来箆汝矣)¶
　　禁暴五¶
増勅漢光武勅馮異曰三輔遭王莽更始之亂重以赤¶
眉延岑之酷元元塗炭無所倚訴今之征伐非必略地¶
屠城要在平定安集之耳諸將非不健鬪然好虜掠卿¶
本能御吏士念自修勅無為郡縣所苦¶
　　専命一¶
<pb:KR3k0055_WYG_224-15b>¶
増孫武子曰將能而君不御者勝　又曰將在軍君命¶
有所不受¶
　　専命二¶
増後漢書郭伋傳曰潁川盗賊羣起徴拜伋潁川太守¶
伋到郡招懐山賊陽夏趙宏襄城召吳等數百人皆束¶
手詣伋降悉遣歸附農因自劾専命(謂擅放/降賊也)帝美其策¶
不以咎之¶
　　専命三¶
<pb:KR3k0055_WYG_224-16a>¶
原師利専行　君命不受(三國志魏鄢陵侯彰乗勝逐/北至桑乾長史以士馬疲又)¶
(授節度不得過代違令輕敵彰曰帥師専行惟利所在/縱敵非良將也  又諸葛亮數挑戰司馬宣王亦表請)¶
(戰使辛毗持節制之亮曰彼本無戰情請戰者示武爾/將在軍君命有所不受若能制吾豈千里而請戰耶)¶
　出界討逆　刻石紀功(後漢書李章為琅琊太守北/海夏長思反囚太守處興而)¶
(據營陵章即發兵千人馳徃擊之&KR0122;吏止章曰二千石/行不出界兵不擅發章按劍曰逆虜無狀此何可忍若)¶
(坐討賊而死吾無恨遂引兵斬獲三百餘級上狀帝嘉/之  又馮緄字鴻卿擊武陵蠻有監軍張敞承宦官意)¶
(表緄擅于江陵/刻石紀功也)　大夫出境　司𨽻持節(公羊傳大夫/出境有可以)¶
(安國家定社稷専之可也委魏志太祖表鍾繇守司/𨽻校尉持節督關中諸軍  以事特使不拘科制)¶
<pb:KR3k0055_WYG_224-16b>¶
師在制命　守坐擅誅(左傳師在制命而已禀命則不/威専命則不孝註謂太子帥師)¶
(坐後漢任延為武陵太守/  擅誅羗左轉邵陵令)　増春秋之義　人臣之節¶
(唐書劉仁軌傳曰時蘇定方圍平壤不克高宗詔仁軌/㧞軍就新羅仁軌曰春秋之義大夫出疆有可以安社)¶
(稷便國家者得専之扶餘豐猜貳表合内𢹂勢不支乆/宜監守伺變以圗之不可輕動衆從其議乃請益兵)¶
(又曰時詔劉仁願率兵渡海使代舊屯與仁軌俱還仁/軌曰上廵狩方岳又經略高麗方農時而吏與兵悉被)¶
(代新至者未習萬一生變誰與捍之仁願曰吾但知凖/詔耳仁軌曰不然茍利國家知無不為臣之節也因陳)¶
(便宜願/留屯)　不俟朝命　不待奏請(通鑑宋紀曰理宗時/向士璧不俟朝命進)¶
(師歸州捐家貲百萬以供軍費蒙馬光祖不待奏請招/兵萬人捐銀萬兩以募壯士迎  古兵戰於房州敗之)¶
<pb:KR3k0055_WYG_224-17a>¶
　原魏絳戮揚干僕　朱祐受秦豐降(傳魏絳戮揚干/之僕公怒曰必)¶
(殺魏絳絳曰軍事有死無犯為敬君合諸侯臣敢不敬/揚干無所逃罪至於用鉞臣之罪重請歸死于司寇公)¶
(跣而出曰寡人之言親愛也吾子之言軍禮也降後漢/朱祐傳秦豐降檻車送洛陽吳漢劾祐廢詔受  違將)¶
(帥之任帝/不之罪)¶
　　専命四¶
増非凡所見(漢書陳湯既領外國與甘延夀謀曰郅支/單于威名逺聞其人剽悍好戰伐數取勝)¶
(乆畜之必為西域患雖所在絶逺無金城强弩之守如/發屯田吏士敺從烏孫衆兵直指其城下彼亡無所之)¶
(守不足保千載之功可一朝而成延夀欲奏請之/湯曰國家與公卿議大策非凡所見事必不從)¶
<pb:KR3k0055_WYG_224-17b>¶
　　専命五¶
増奏唐陸贄言于徳宗曰將貴専謀兵以竒勝軍機遥¶
制則失變戎帥禀命則不威是以古之賢君選將而任¶
分之以閫誓莫干也授之以鉞俾専斷也¶
　　軍矯命一¶
増唐書李晟傳曰朱泚反李懐光隂與泚通帝議幸咸¶
陽督戰懐光大駭疑帝奪其軍圗反益急晟與李建徽¶
楊恵元皆聨屯適有使者到晟軍晟乃令曰有詔徙屯¶
<pb:KR3k0055_WYG_224-18a>¶
即結陣趨東渭橋後數日懐光并建徽恵元兵恵元死¶
之　通鑑唐紀曰節度使李錡反常州刺史顔防用客¶
李雲計矯制稱招討副使斬李深傳檄蘇杭湖睦請同¶
進討湖州刺史辛祕潜募鄉閭子弟數百夜襲趙惟忠¶
營斬之¶
　　軍矯命二¶
原擅發　承制(漢書段㑹宗擅發戊己校尉兵有詔許/贖  漢魏春秋詔曰司馬法曰賞不踰)¶
(日欲人速覩為善之利昔鄧禹入關承制拜季艾為河/東守来歙承制拜高峻為通路將軍皆非先請臨時刻)¶
<pb:KR3k0055_WYG_224-18b>¶
(印/)　鄧艾拜官　宋均置吏(三國志魏鄧艾伐蜀劉禪/降輙依鄧禹故事承制拜)¶
(禪行驃騎將軍司馬文王使監軍衛瓘喻艾事當須報/艾曰承制拜假以安初附謂合權宜  後漢書馬援討)¶
(五溪蠻宋均監軍援卒均以道逺士病乃矯制命吕种/奉詔書入虜營告以恩信因勒兵隨其後蠻夷震怖斬)¶
(大帥而降為置吏而還/自劾矯制世祖嘉其功)　取馬益軍　入山諭盗(後漢/書臧)¶
(宫擊公孫述衆多食少轉輸不至㑹帝遣謁者詣岑彭/有馬七百匹宫矯制取以自益晨夜進兵  漢書廣漢)¶
(羣盗起拜孫寳為益州刺史親入山谷諭告羣/盗非本造意渠率皆得悔過歸田自劾矯制)　宜承¶
破竹　安可守株　師律尚貞　兵符示信　是謂臧¶
凶　豈宜刑放　茍利便宜　則非専制　宜准灋論¶
<pb:KR3k0055_WYG_224-19a>¶
　無從公贖　且不禀命　其何議功　陳湯誅郅支¶
　奉世擊莎車(漢書陳湯矯制發兵斬郅支首及名王/以下谷永訟湯策慮愊憶義勇奮發報)¶
(十年逋誅雪邊吏宿耻云云耿肓訟湯討絶域不羇之/君係萬里難制之虜云云  又馮奉世字子明持節送)¶
(大宛客遂以節諭告諸國王發兵擊莎車攻㧞其城莎/車王自殺蕭望之以奉使有指而矯制違命雖有功不)¶
(可為後法不/宜封上善之)　上將誠為擇利　監軍未可與權　士¶
師雖許専征　君命誠難擅發　請雖切於利便　名¶
自貽於矯誣　在師律而貴貞　豈綸言之可贖　以¶
信事君節當慎守　用權制敵利在從宜　使者以茍¶
<pb:KR3k0055_WYG_224-19b>¶
利國家専之可也　所司以未有君命何其速歟¶
　　戰死一¶
増禮記曰石聲磬磬以立辨辨以致死君子聽磬聲則¶
思死封疆之臣¶
　　戰死二¶
増左傳曰箕之役先軫黜狼瞫而立續簡伯狼瞫怒其¶
友曰盍死之瞫曰吾未獲死所及彭衙既陳以其屬馳¶
秦師死焉　又曰襄老死於邲不獲屍　又哀公十五¶
<pb:KR3k0055_WYG_224-20a>¶
年石乞孟黶敵子路以戈擊之斷纓子路曰君子死冠¶
不免結纓而死　檀弓曰戰于郎公叔禺人遇負杖入¶
保者息曰使之雖病也任之雖重也君子不能為謀也¶
士弗能死也不可我則既言矣與其鄰童汪踦徃皆死¶
焉魯人欲勿殤童汪踦仲尼曰能執干戈以衛社稷雖¶
欲勿殤也不亦可乎　通鑑唐紀曰南詔陷交趾蔡襲¶
左右皆盡徒歩力戰身集十矢欲趨監軍船船已離岸¶
遂溺海死　唐書來濟傳曰突厥入寇濟總兵拒之謂¶
<pb:KR3k0055_WYG_224-20b>¶
其衆曰吾甞絓刑網䝉赦死今當以身塞責遂不介胄¶
而馳賊沒焉　通鑑宋紀曰夏人陷金明守兵二千八¶
百惟五人得脱城中糧五萬石草千萬束皆盡將官張¶
輿戰死　又曰夏人因金兵内侵乗虚盡取河外武州¶
八館之地因攻震武城兵馬監押朱昭召諸校曰城圯¶
壞難支妻子不可為賊汚乃手刄之納尸井中復帥兵¶
摶戰死之　又曰太原圍不解詔种師中與姚古進軍¶
相為犄角許翰數遣使趣師中出戰責以逗撓師中約¶
<pb:KR3k0055_WYG_224-21a>¶
姚古及張灝俱進古與灝皆失期不至師中兵饑甚敵¶
知之悉衆攻右軍右軍潰而前軍亦奔師中獨以麾下¶
死戰自卯至巳士卒發神臂弓射退金人而賞賚不及¶
皆憤怨散去所留才百人師中身被四創力疾鬭死師¶
中老成持重為時名將既死諸軍無不奪氣　八編𩔖¶
纂曰魏勝奉詔専一措置清河口金兵詐稱欲運糧徃¶
泗州由清河入淮勝帥諸兵拒於淮揚自卯至申勝負¶
未决金圖克坦克寧帥生兵至勝與力戰矢盡依土阜為¶
<pb:KR3k0055_WYG_224-21b>¶
陣謂士卒曰我當死此得脱者歸報天子乃令歩卒居¶
前馳兵為殿至淮隂東十八里中矢墜馬死楚州遂陷¶
　通鑑元紀曰徐夀輝攻九江時東際淮甸西自荆湖¶
守臣徃徃棄城遁獨李黼守孤城中外援絶賊兵入猶¶
與之巷戰力不能敵乃揮劍叱之曰殺我毋殺百姓賊¶
刺之墮馬與兄冕之子秉昭俱死　明典故紀聞曰交¶
阯左參政馮貴善用人甞得土軍五百勁勇善戰撫育¶
甚厚每率之討賊所嚮成功後五百人為中官馬驥所¶
<pb:KR3k0055_WYG_224-22a>¶
奪貴與賊戰不利遂死　又曰僉事毛吉屢擒巨盗陞¶
副使追賊至宻岫山衆寡不敵力戰而死方吉出軍時¶
以官帑金四千兩為犒賞委余文司出納已用三之一¶
矣文憫吉死而貧其家無以為歸計以所餘金宻授其¶
僕使持歸是夜僕之婦忽據中堂舉止如吉狀顧左右¶
請夏憲長來舉家驚惶胡僉事榮亟徃視之瞪目視曰¶
非也頃之夏至乃起揖而言曰某受國恩不幸死於賊¶
固無餘恨但余文所遺官銀已付某家雖官府無所稽¶
<pb:KR3k0055_WYG_224-22b>¶
考然汚我於地下矣願亟以還官言畢而仆於戲生能¶
殺賊死無所憾真忠臣也生不受錢死不受汚真亷士¶
也　弇州史料曰張玉隨燕王進攻東昌與歴城侯之¶
師遇而鏖燕王率數千騎繞出敵後敵聚而圍之數匝¶
燕王死戰得觧玉不知燕王所在突入其陣大戰手殺¶
數十百人玉亦中創而沒　拊膝録曰彭聚孫泰俱北¶
平都指揮也從宋忠守懐来頗有斬獲功宋忠敗泰中¶
流矢血被甲尚慷慨裹血與聚力戰陷陣俱死之¶
<pb:KR3k0055_WYG_224-23a>¶
　　戰死三¶
増刻木葬　結蒲葬(三國志曰曹公領兖州牧擊黄巾/鮑信戰死購求信䘮不獲乃刻木)¶
(如信形狀祭而哭焉之通鑑唐紀曰將軍高重捷與泚/將李日月戰於梁山  隅破之乗勝逐北身先士卒賊)¶
(伏兵擒之其麾下十餘人奮不顧死追奪之賊不能拒/乃斬其首棄其身而去麾下収之入城上親撫而哭之)¶
(盡哀結蒲為/首而葬之)　與䘮歸　為轊歸(漢書灌夫傳曰父孟/戰死軍法父子俱從)¶
(軍有死事得與䘮歸灌夫不肯歸願取呉將報父讐也/  漢高祖令從軍死者為轊歸其縣給衣衾葬具祠以)¶
(少牢長/吏視葬)　被血以戰　飲血轉戰(通鑑宋紀曰敵犯蔡/州知鄂州崇陽縣李)¶
(涓持兵入援至下城與敵戰創甚猶被血以戰死之曰/又曰范天順牛富守樊城四年及城破天順仰天嘆)¶
<pb:KR3k0055_WYG_224-23b>¶
(生為宋臣死為宋鬼即所守地縊死富率死士百人巷/戰元兵死傷者不可計渇飲血水轉戰而進遇民居燒)¶
(絶街道富身被重傷以頭觸柱赴火死裨將王福/見富死歎曰將軍死國事吾豈宜獨生亦赴火死)　無¶
一生者　無一降者(通鑑宋紀曰楊業與契丹戰敗麾/下尚百餘人業謂曰汝等各有父)¶
(母妻子與我俱死無益也可走還報天子衆感激皆戰/死無一生還者  宋史曰尹玉從文天祥勤王軍敗惟)¶
(玉殘軍五百殊死戰玉力屈被執死餘/兵猶夜戰殺人馬蔽田間無一降者)　義貫幽魂¶
徳光徃業(見孔/帖)¶
　　戰死四¶
増死寇　死衛國家(並見/孔帖)　創被體而死不仆(通鑑宋/紀曰元)¶
<pb:KR3k0055_WYG_224-24a>¶
(李恒追天祥至方石嶺及之諸將鞏信以短兵接戰恒/駭其以寡敵衆疑有伏歛兵不進信坐巨石餘卒侍左)¶
(右箭雨集屹不動恒從間道/就視之創被體而死不仆)　怒氣勃勃如生(宋史曰/張順等)¶
(轉戰百二十里扺襄陽城下城中乆絶援聞救至踴躍/氣百倍及収軍獨失順越數日有浮屍遡流而上被甲)¶
(胄執弓矢直抵浮梁視之順也身中四創六箭/怒氣勃勃如生諸軍驚以為神結塜歛葬之)　甲門¶
(唐書曰吐蕃以累/世戰沒為甲門)¶
　　戰死五¶
増詩唐邵謁戰城南詩曰武皇重征伐戰士輕生死朝¶
爭刄上功暮作泉下鬼悲風弔枯骨明月照荒壘千載¶
<pb:KR3k0055_WYG_224-24b>¶
留長聲嗚咽城南水　杜甫苦戰詩曰苦戰身死馬將¶
軍自云伏波之子孫干戈未定失壯士使我歎恨傷精¶
魂去年江南討狂賊臨江把臂難再得别時孤雲今不¶
飛時獨看雲淚横臆　杜牧聞慶州趙縱使君與黨項¶
戰中箭身死詩曰將軍獨乗鐵驄馬榆溪戰中金僕姑¶
死綏却是古來有驕將自驚今日無¶
　　示必死一¶
増説苑指武曰一人必死十人弗能待也十人必死百¶
<pb:KR3k0055_WYG_224-25a>¶
人弗能待也百人必死千人弗能待也千人必死萬人¶
不能待也萬人必死横行乎天下令行禁止王者之師¶
也　又曰必死不如樂死樂死不如甘死甘死不如義¶
死義死不如視死如歸　尉繚子曰將受命之日忘其¶
家張軍宿野忘其親援枹而鼓忘其身又曰指敵忘身¶
必死則生¶
　　示必死二¶
増唐書張説傳曰王晙誅河曲降虜阿布思也九姓同¶
<pb:KR3k0055_WYG_224-25b>¶
羅㧞野固等皆疑懼説持節從輕騎二十直詣其部宿¶
帳下召見酋豪慰安之副使李憲以虜難信不宜渉不¶
測説報曰吾肉非黄羊不畏其食血非野馬不畏其刺¶
士當見危致命亦吾效死秋也由是九姓遂安　又李¶
嗣業傳曰廣平王収長安嗣業統前軍陣于香積寺北¶
賊酋李歸仁擁精騎薄戰王師注矢逐之走未及營賊¶
大出掩追騎還蹂王師於是亂不能陣嗣業謂子儀曰¶
今日不蹈萬死取一生則軍無𩔖矣即袒持長刀大呼¶
<pb:KR3k0055_WYG_224-26a>¶
出陣前殺數十人陣復整歩卒二千以陌刀長柯斧堵¶
進所向無前歸仁匿兵營左覘軍勢王分回紇鋭兵擊¶
其伏嗣業出賊背合攻之自日中至昃斬首六萬級填¶
澗壑死幾半賊東走遂平長安　南唐何敬洙傳曰周¶
人侵淮南元宗命敬洙清野入保敬洙格詔出城除地¶
為戰塲曰敵至吾與兵民俱死於此丈夫豈能惴惴閉¶
門自守耶¶
　　示必死三¶
<pb:KR3k0055_WYG_224-26b>¶
原焚舟　背水(左傳孟明伐晉濟河焚舟註示必死不/復渡也  漢書韓信為背水陣破趙軍)¶
　塞井　湛船(塞井夷竈皆示必死皆漢書/項羽引兵渡河已渡  湛船)　袵金革¶
　蹈白刄(中庸袵金革死而不/厭  白刄可蹈也)　増聨鐵鎻　布鐵藜¶
(八編類纂曰宋兩淮鎮將張世傑孫虎臣以舟師萬艘/駐焦山東毎十船為一舫聨以鐵鎻以示必死  又曰)¶
(勝捷軍張師正敗宣撫使李彌大斬之大校李復鼓衆/以亂淄青之附者合數萬人山東復擾彌大檄世忠將)¶
(所部追擊至臨淄兵不滿千分為四隊乃布鐵蒺藜自/塞歸路令曰進則勝退則死走者命後隊勦殺於是莫)¶
(敢返顧皆死戰/大破之斬復)　原臨難無免　視死如歸(禮臨難無/茍免  李)¶
(陵答蘇武書三軍/之士視死如歸)　其可敵乎　誰能禦之　躬擐甲¶
<pb:KR3k0055_WYG_224-27a>¶
胄　親授矢石　増内刀於鞾　積薪於門(唐書李光/弼傳曰光)¶
(弼將戰内刀於鞾曰戰危事吾位三公不可辱於賊萬/有一不㨗當自刎以謝天子  八編𩔖纂曰金人敗盟)¶
(劉錡在順昌鑿舟沉之示無去意置家市中積薪/於門戒守者曰脱有不利即焚吾家毋辱敵手也)　書¶
名衵服　書名手足(弇州史料曰劉景韶以按察副使/治兵備江北倭大至前鋒犯如臯)¶
(公單騎赴之敕吏士開門以待賊不敢逼援兵亦稍稍/至公呼諸將㰱血而盟書其名衵服曰是戰也不利我)¶
(必死之諸將人人奮平兵略纂聞曰任恭政環初同知/蘇州值倭寇東南承  乆吏民不知兵革賊至輙奔潰)¶
(公獨練訓所統民兵與力戰而躬介胄䇿馬先之自書/其姓名於腹背手足曰死戰吾責也雖然先人之遺體)¶
(不可棄也兹用以志庶/得収葬焉聞者咸感泣)　原整無敵之旅　勵必死之¶
<pb:KR3k0055_WYG_224-27b>¶
夫　歌虞殯具唅玉　破釜甑燒廬舍(吳伐齊齊公孫/夏命其徒歌虞)¶
(殯陳子行命其從具唅玉皆示必死死漢書項羽渡河/湛船破釜甑燒廬舍持三日糧示必  無還心于是大)¶
(破秦/軍)　統率先之卒誓以忘身　握尚右之兵示其必¶
死¶
　　示必死四¶
増據胡牀坐壘口(通鑑宋紀曰劉子羽以潭毒山形斗/㧞其上寛平有水乃築壁壘方成而)¶
(金人已至距營十數里子羽據胡牀坐壘口諸將泣告/曰此非待制坐處子羽曰子羽今日死于此敵尋亦引)¶
(去/)¶
<pb:KR3k0055_WYG_224-28a>¶
　　單車入賊一¶
増後周書于謹傳曰行臺廣陽王元深北伐引謹為長¶
流參軍謹請馳徃喻賊謹兼解諸國語乃單騎入賊示¶
以恩信於是西部鐵勒酋長也列河等領三萬餘戸並¶
款附　隋書曰劉權為南海太守行至鄱陽㑹羣盗起¶
不得進詔令權召募討之權率兵與賊相遇不與戰先¶
乗單軻詣賊營說以利害羣賊感恱一時降附帝聞而¶
嘉之　又曰仁夀初山獠作亂出衛元為資州刺史以¶
<pb:KR3k0055_WYG_224-28b>¶
鎮撫之元既到官時獠攻圍大牢鎮元單騎造其營謂¶
羣獠曰我是刺史銜天子詔安養汝等勿驚懼也諸賊¶
莫敢動於是說以利害渠帥感恱觧兵而去前後歸附¶
者十餘萬口高祖大恱賜縑二千疋除遂州總管仍令¶
南劒安撫　唐書契苾何力傳曰時鐵勒九姓叛詔何¶
力為安撫大使何力以輕騎馳入其部諭曰朝家知爾¶
詿誤遂及翻動使我貰爾過得自新罪在凶渠取之則¶
已九姓大喜共擒偽葉䕶及特勒等二百人以歸　宋¶
<pb:KR3k0055_WYG_224-29a>¶
史宗澤傳曰澤知開封府有王善者河東巨寇也擁衆¶
七十萬車萬乗欲據京城澤單騎馳至善營泣謂之曰¶
朝廷當危難之時使有如公一二軰豈復有敵患乎今¶
日乃汝立功之秋不可失也善感泣曰敢不効力遂觧¶
甲降　宋史岳飛傳曰黄佐降岳飛單騎按其部拊佐¶
背曰子知逆順者果能立功封侯豈足道欲復遣子至¶
湖中視其可乗者擒之可勸者招之如何佐感泣誓以¶
死報　又韓世忠傳曰既破李復餘黨奔潰乗勝逐北¶
<pb:KR3k0055_WYG_224-29b>¶
至宿遷賊尚萬人方擁子女椎牛縱酒世忠單騎夜造¶
其營呼曰大軍至矣亟束戈卷甲吾能保全汝共功名¶
賊駭慄請命因跪進牛酒下馬觧鞍飲啖之盡於是衆¶
悉就降黎明見世忠軍未至始大悔失色　兵略纂聞¶
曰孔侍郎鏞知髙州日峒獠倉卒犯城公莅任纔三日¶
郡兵先已調發衆議閉門守公曰孤城中虚能支幾日¶
乎乃單馬自徃諭賊迄終任賊不復出¶
　　單車入賊二¶
<pb:KR3k0055_WYG_224-30a>¶
原渤海清平　單于驚喜(漢書龔遂字少卿渤海盗賊/並起拜遂為太守遂未至郡)¶
(先以書諭敕非執弓矢者不得執以為賊單車至郡盗/遂清平  魏志裴潜字文行拜代郡郡大亂有烏桓大)¶
(人専制潜單車之部/單于驚喜潜安撫之)　造壘並降　入家不害(後漢書/廣陵賊)¶
(張嬰衆數萬殺刺史以張綱為太守單車之職竟造嬰/壘諭以禍福嬰泣曰更生之辰也所部並面縳歸降)¶
(魏志張遼圍昌豨豨與遼語許降遼單身上三公山入/豨家拜妻子豨遂詣太祖太祖責遼曰此非大將法遼)¶
(曰以明公威信著四海/遼奉聖㫖必不敢害)　増單騎造壘　單馬詣營(唐/書)¶
(王雄誕傳曰蘇賊聞人遂安據崑山杜伏威使討之雄/誕以邑險而完攻之引日遂單騎造壘門陳國威靈因)¶
(開曉禍福遂安即降營又李大亮傳曰大亮為土門令/賊大至大亮單馬詣  說豪帥為分别禍福賊衆感服)¶
<pb:KR3k0055_WYG_224-30b>¶
(遂相/率降)　單騎入陣　單騎衝陣(兵略纂聞曰常遇春從/大將軍北征略定山東)¶
(諸郡遂破汴梁進攻河南元兵五萬屯洛北迎戰遇春/布陳既定單騎執弓矢入陣敵以二十騎攢槊共刺遇)¶
(春發一矢殪當先者大呼而入麾下壯士從之遂盡殺/其二十騎敵遂大潰河南下諸郡邑悉平  又曰東邱)¶
(侯花雲從上於臨濠上使將兵略地上將取滁州雲單/騎前行遇賊數千人于道拔劒躍馬衝其陣而過賊驚)¶
(曰此黒將軍/不可與爭鋒)　原蕭王推赤心　杜畿出不意(後漢書/世祖降)¶
(銅馬封渠帥為列侯降者猶不安世祖輕騎按行降者/更相語曰蕭王推赤心置人腹中安得不相投死乎)¶
(魏志河東民衛固謀逆荀彧舉杜畿/為太守請單車徃出不意固伏誅)　趙憙示威信¶
陳衆以義諭(後漢書趙憙字伯陽時江南未通以憙為/簡陽侯相不肯受兵單車之部吏欲不納)¶
<pb:KR3k0055_WYG_224-31a>¶
(憙示威信乃悉降於憙人廬江七賢傳陳衆辟州從事/有劇賊淳于臨等數千  攻縣衆請以㤙信曉喻降之)¶
(乗單車徃賊所以義告/諭臨素服名徳即降衆)¶
　　單車入賊三¶
増身至壁撫諭(唐書裴懐古傳曰始安賊歐陽倩衆數/萬剽没州縣以懐古為桂州都督招慰)¶
(討擊使未踰嶺逆以書諭禍福賊迎降自陳為吏侵而/反懐古知其誠以為示不疑可破其謀乃輕騎赴或曰)¶
(獠夷難親備之且不信况易之哉答曰忠信可通神/明况裔人乎身至壁撫諭倩等大喜悉歸所掠出降)¶
免胄見酋(唐書郭子儀傳曰僕固懐㤙盡說吐蕃回紇/等三十萬入醴泉奉天京師大震急召子儀)¶
(屯涇陽軍纔萬人比到圍已合子儀將出左右諫子儀/曰敵衆數十倍今力不敵吾將示以至誠左右請以五)¶
<pb:KR3k0055_WYG_224-31b>¶
(百騎從又不聽即傳呼曰令公来敵皆持滿待子儀以/數十騎出免胄見其大酋曰諸君同艱難乆矣何忽忘)¶
(忠誼而至是耶回紇捨兵下馬拜曰果吾父/也子儀即召與飲遺錦綵結歡誓好如初)¶
　　軍行險道一¶
増唐書李光弼傳曰僕固懐恩媢光弼功隂佐朝恩陳¶
掃除計使者来督戰光弼使傅山陣懐恩曰我用騎今¶
迫險非便地請陣諸原光弼曰有險可以勝可以敗陣¶
于原敗斯殱矣且賊致死于我不如阻險懐恩不從賊¶
拒高原以長㦸七百壯士執刀隨之委物偽遁懐恩軍¶
<pb:KR3k0055_WYG_224-32a>¶
爭剽獲伏兵發官軍大潰　兵略纂聞曰嘉靖十六年¶
阿向據凱口囤為亂宣慰使安萬銓提兵萬餘相持三¶
月仰視絶壁無可為計獨東北隅有巨樹斜科偃蹇半¶
壁間然去地二十丈許萬銓令軍中能為猿猱上絶壁¶
者與千金有兩壯士出應命乃鍜鐡鈎傅手足為指爪¶
人腰四徽一劔約至木憇足即垂徽下引人人帶銃砲¶
附縁長徽而起侯雨霽夜昏黒不辨咫尺時爬縁而上¶
微聞刺刺聲俄若崩石則一人墜地骸骨泥爛矣俄而¶
<pb:KR3k0055_WYG_224-32b>¶
長徽下垂始知一人已據樹乃遣兵四人縁徽蹲樹間¶
壯士應命者復繇木間爬縁而上至囤頂適為賊廵徼¶
者鳴鑼而至壯士伏草間俟其近揮劍斬之鳴鑼代為¶
廵徼者賊恬然不覺也垂徽下引樹間人樹間人復引¶
下人纍纍而起至囤者可二三十便舉火發銃砲大呼¶
曰天兵上囤矣賊衆驚起昏黒中自相格殺死者數千¶
人奪徑奔下失足墜崖死者又千人¶
　　軍行險道二¶
<pb:KR3k0055_WYG_224-33a>¶
原水險　道惡(後漢馬援討五溪蠻有兩道可入從壺/頭則路近而水險從充則塗夷而運逺)¶
(不如進壺頭搤其咽喉充賊自破遂進壺頭賊乗髙守/隘船不得上  漢武帝責楊僕曰失期内顧以道惡為)¶
(觧/)　導軍　薄人(漢張騫以甞使大夏留匈奴中乆從/大將軍征導軍知善水草處得無饑)¶
(渇薄左傳不待/期  人於險)　越太行　進壺頭(榖梁齊桓越千里/之險北伐山戎束)¶
(馬懸車越太行/  下已詳前註)　布土治道　鑿山通道(後漢王霸治/飛狐道推石)¶
(布土築亭障自代至平城三百里道魏志鄧艾自隂平/道行無人之地七百餘里鑿山通  造作橋閣山高谷)¶
(深糧運將匱瀕于危殆艾以氊自裹推轉而/下將士皆攀木懸崖魚貫而進先登至江油)　李廣失¶
道　五將失道(漢李廣引兵與大將軍出東道亡失道/後期大將軍使持糒醪問失道廣自殺)¶
<pb:KR3k0055_WYG_224-33b>¶
(將李陵答蘇武書五/  失道陵獨遇戰)　山澤之險　阻隘之軍(斥山澤/之險)¶
(古之為軍/不以阻隘)　増魚貫而前　蟻附而上(唐書李嗣業傳/曰嗣業從平石)¶
(國高仙芝率兵深入為大食所敗嗣業馳守白石路既/隘歩騎魚貫而前㑹㧞汗邜還兵輜餉塞道不可騁嗣)¶
(業懼追及手挺鏖擊人馬斃仆者數十百敵駭走友宋/史趙遹傳曰晏州酋卜漏反據輪縳大囤廵檢种  直)¶
(遣土丁捕猱數千頭束麻作炬灌以膏蠟縳於猱背暮/夜復遣土丁負繩梯登崖巔乃縋梯引下人人銜枚挈)¶
(猱蟻附而上詳見/火攻三火猱註)¶
　　軍行險道三¶
増車行馬驟毛髮栗然(北征録曰十七日發雞鳴山山/甚峭上有斥候行里餘路甚窄)¶
<pb:KR3k0055_WYG_224-34a>¶
(僅可容兩馬人馬輳集危廹殊甚又行三四里度橋山/下有土垣乃元時花園有舊柳數株尚存更行二十餘)¶
(里過㘭兒山路險如雞鳴山石巉然下壓下臨河水路/陡絶旁有積雪凝附于岸雪上亦可行但坼裂可畏車)¶
(行馬驟毛/髪栗然)¶
　　祥應一¶
増桓譚新論曰維四月太子發上祭於畢下孟津之上¶
至此武王已畢三年之䘮欲卒父業升舟而魚入則地¶
應也燎祭降鳥天應也二年聞紂殺比干囚箕子太師¶
少師抱樂器奔周甲子日月若合璧五星若連珠昧爽¶
<pb:KR3k0055_WYG_224-34b>¶
武王朝至于南郊牧野從天以伐紂故兵不血刄而定¶
天下　山海經曰熊山有穴焉熊之穴恒出神人夏啟¶
而冬閉冬啟乃必有兵¶
　　祥應二¶
増後漢書耿恭傳曰恭于城中穿井十五丈不得水吏¶
士渇乏笮馬糞汁而飲之恭乃整衣冠向井再拜為吏¶
士禱有頃水泉奔出乃令吏士揚水以示敵敵以為神¶
明遂引去　王隱晉書曰咸康元年督䕶王隨領三千¶
<pb:KR3k0055_WYG_224-35a>¶
人討寜州賊三角皆裂軍人惡之隨曰裂者破也當破¶
而不得土地也到西平郡界兩道討賊賊守馬羡奔走¶
民皆歸降　晉書載記曰吕光討西域進及流沙三百¶
餘里無水將士失色光曰吾聞李廣利精誠元感飛泉¶
湧出吾等豈獨無感致乎皇天必將有濟諸君不足憂¶
也俄而大雨平地三尺　後周書曰太祖志在討侯莫¶
陳恱將刑牲盟誓同奬王室初賀㧞岳營於河曲有軍¶
吏獨行忽見一老翁𩯭眉皓素謂之曰賀㧞雖復據有¶
<pb:KR3k0055_WYG_224-35b>¶
此衆然無所成當有一宇文家從東北来後必大盛言¶
訖不見此吏恒與所親言之至是方騐　唐書曰肅宗¶
至平原郡路旁忽遇一伏兔命左右索弓箭因謂左右¶
曰吾若破賊射則中之不然則否一發而斃左右咸稱¶
萬歲¶
　　祥應三¶
増氷泮　氷合(晉書載記曰石勒拒劉曜勒統歩騎四/萬赴金墉濟自大堨先是流澌風猛軍)¶
(至氷泮清和濟畢流澌大至勒以為神靈之助也命曰/靈昌津  唐書王方翼傳曰初方翼次葛水暴漲沈祭)¶
<pb:KR3k0055_WYG_224-36a>¶
(以禱師渉而濟又七月次葉河/無舟而氷一夕合時以為祥)　烏噪　兔舞(唐書李/敬業傳)¶
(曰敬業反武后遣大將李孝逸兵三十萬徃擊之屯高/郵孝逸後軍蘇孝祥率竒兵夜渡擊敬業孝祥死孝逸)¶
(退守石梁有烏羣噪敬業營上監軍魏真宰曰賊其敗/乎風順荻乾火攻之利也固請戰遂渡溪擊之敬業置)¶
(陳乆士疲皆顧望不正列孝逸乗風縱火逼其軍軍稍/却敬業乃敗  唐書吐蕃列傳曰蕭炅為河西節度留)¶
(後明年吐蕃攻白草安人軍詔臨洮朔方分援吐蕃絶/臨洮道白水軍使高東于拒守吐蕃引去炅遣將追尾)¶
(有雲出軍上白/兔舞大破吐蕃)　雲似蓋　花如龍(典故紀聞曰明太/祖攻婺城未破先)¶
(一日有五色雲見城西氤氲似盖城中望之以為祥及/城下乃知為駐蹕之地  又曰成祖靖難師至紫荆所)¶
(服素紅絨袍忽見白花如雪色凝為龍紋鱗/鬛皆具美如刺繡諸將見者駭異以為嘉兆)　原牙中¶
<pb:KR3k0055_WYG_224-36b>¶
梟鳴　梁上鷹集(晉書謝艾討麻秋梟鳴牙中艾曰梟/激也六博得梟者勝果破麻秋  又)¶
(王敦反虞潭于本縣得宗人大姓數萬赴國難有野鷹/集屋梁衆大懼潭曰起大義而剛鷙之鳥来集破賊必)¶
(矣/)　袪衣示水　麾扇反風(管子曰桓公北征孤竹未/至卑耳之溪十里見人長)¶
(尺而人物具焉右袪衣馬前疾走管仲曰袪衣示前有/水也右示涉也至卑耳溪從右渉大濟詳征伐  北齊)¶
(書曰陸法和征侯景將任約至赤沙湖逆風不/便法和執白羽扇麾風即反于是大潰約軍)　白魚¶
舟中　紫雲牙上(武王伐紂師渡孟津白魚入舟中天/宋書云孝武率衆入討牙立之後)¶
(色開霽有紫/雲于牙上)　増刺山泉湧　祝井泉溢(漢書曰貳師/將軍李廣利)¶
(被圍水絶廣利㧞刀刺山飛泉湧出以北齊書曰平鍳/為懐州刺史請於州西故軹道築城  防遏西寇尋而)¶
<pb:KR3k0055_WYG_224-37a>¶
　(西魏来攻是時新築之城乏水衆大懼南門内有一/井隨汲即竭鍳乃具衣冠俯井而祝至旦井泉湧溢)¶
　羣魚躍水　䨇龍挟艦(南史王僧辨傳曰僧辨討侯景/舟發鵲頭中江而風浪師人咸)¶
　(懼僧辨再拜告天風遂止有羣魚躍水飛空引導/賊望見官軍上有五色雲䨇龍挟艦行甚迅疾)¶
　　　祥應四¶
　増止雪反風(唐書王晙傳曰開元中降蕃叛勅晙帥并/州兵濟河以討晙間行卷甲捨幕趨山谷)¶
　(夜遇雪恐失期誓于神明曰晙事君不以忠不討有罪/天所殛者當自蒙罰士衆無罪心誠忠而天鍳之則止)¶
　(雪反風以奬成功俄而和霽時叛者分為二道/晙自東道追及之獲級三千駝馬牛羊甚衆)　此雲¶
　無知乃為賊瑞(又朱滔傳曰滔與田恱王武俊各僣為/王是日三叛軍上有雲氣頗異馬燧望)¶
<pb:KR3k0055_WYG_224-37b>¶
　(笑曰此雲無知/乃為賊瑞耶)　黒氣狀如鬭雞(五代史曰劉鄩攻同/州符存審與李嗣昭)¶
　(救之居旬日望氣者言有黒氣狀如鬭雞/存審曰可以一戰矣乃進軍擊鄩大敗之)　火光正圓¶
　自空而墜(金史本紀曰太祖攻遼方進師有火光正圓/自空而墜上曰此祥徴殆天助也酹白水而)¶
　(拜將士莫/不喜躍)¶
　¶
　¶
　¶
御定淵鑑𩔖函卷二百十九¶
