# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.051252
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十七
<pb:KR3k0055_WYG_232-1a>¶
　欽定四庫全書¶
御定淵鑑𩔖函卷二百二十七¶
　　武功部二十二(牙/麾)　(旌旗/旒)　(旄/毦)　(旛/)¶
　　　牙一¶
　原兵書曰牙旗者將軍之精凡始豎牙必以剛日剛日¶
　者謂上剋下也立牙之日吉氣來應大勝之徵　抱朴¶
　子曰軍所始舉牙立旗風氣和調幡校飄飄終日不息¶
　者其軍有功也　又曰凡始出軍豎牙春出城西門令¶
<pb:KR3k0055_WYG_232-1b>¶
　牙門西向出時令登明大吉加東方吉夏出北門令牙¶
　門北向出時令登明大吉加南方吉秋出東門令牙門¶
　東向出時令神后登明大吉加西方吉冬出城南門令¶
　牙門南向令神后登明大吉加北方吉　黄帝出軍訣¶
　曰始立牙之日旗旛指敵或從風而舉暉暉終日不絶¶
　繞竿勇氣奔逸是謂堂堂之陳正正之旗此大勝之徵¶
　　又曰将軍引兵出城門望見白雲及白水者舉白牙¶
　旗赤雲舉赤旗五色牙旗隨天氣四時　又曰有所攻¶
<pb:KR3k0055_WYG_232-2a>¶
伐作五采牙幢青牙旗引住東赤牙旗引住南白牙旗¶
引住西黒牙旗引住北黃牙旗引住中　又曰黃龍牙¶
旗者一軍之候也　禮含文嘉曰牙旗者将軍所建也¶
　増真人水鏡經曰凡軍始出立牙竿必令先堅若有¶
折将軍不利牙旗竿軍之精也即周禮司常職云軍旅¶
㑹同置旌門是也　尚書曰門旗二口八幅色紅大将¶
牙門之旗出引将軍前列¶
　　牙二¶
<pb:KR3k0055_WYG_232-2b>¶
原呉志曰陸遜為右都督㑹丹陽賊帥費棧扇動山越¶
權遣遜討棧棧支黨多所往兵少遜乃益施牙幢分付¶
鼓角夜潜出谷間鼓噪而前應即破散　又曰賀濟從¶
孫權征合肥時城中出戰徐盛被創失牙濟引兵拒擊¶
得盛所失　魏志曰典韋初平中張邈舉義兵韋為士¶
屬司馬趙寵牙門旗長大人莫能勝韋一手建之寵異¶
其才力　増通鑑曰突厥立劉武周為定楊可汗遺以¶
狼頭纛(隋書曰突厥本狼種牙門/建狼頭纛示不忘本也)　唐書田承嗣傳曰¶
<pb:KR3k0055_WYG_232-3a>¶
擇趫秀强力者萬人號牙兵¶
　　牙三¶
増梟鳴　龜見(晉書曰謝艾討麻秋梟鳴牙中艾曰梟/激也六博得梟者勝果破麻秋  成都)¶
(志曰徳陽有龜勝山唐髙崇文討劉闢駐兵于此有龜/見於牙旗是日大勝命投于澗中明日復至人以為蜀)¶
(降之兆蓋蜀/有龜城云)　臨戎折　觸門墮(晉書陸機傳曰成都/王潁假機後将軍討)¶
(長沙王乂始臨戎而牙旗折意甚惡之後戰果軍大敗/  唐書哥舒翰傳曰翰守潼闗師始東先驅牙旗觸門)¶
(墮注旄干/折衆惡之)　牙干折　牙帳破(唐書哥舒曜傳曰李希/烈䧟汝州詔拜曜東都)¶
(汝州行營節度使及行帝祖通化門是日牙干折時以/翰出師已如此而斬持旗者卒以敗今曜復爾人憂之)¶
<pb:KR3k0055_WYG_232-3b>¶
(極唐書突厥傳曰武徳元年骨咄禄特勒來朝帝宴太/  殿為奏九部樂引升御座是嵗始畢牙帳自破帝問)¶
(内史令蕭瑀瑀對曰魏文帝幸許城/門無故自壊是年文帝崩豈其𩔖耶)¶
　　牙四¶
増獨給十二牙旗(後魏書曰奚斤代人也自魏初大将/行師唯長孫嵩拒劉裕及斤征河南)¶
(獨給漏刻及/十二牙旗)　箕宿禡牙(唐杜牧賀平党項表曰潛運/睿算獨決神機箕宿禡牙狼)¶
(星斂角戊日禱/馬太白揚眉)　奪其纛而舞(通鑑宋紀曰都統制王/彦率岳飛䓁一十将部)¶
(七千人渡河至新鄉金兵盛彦不敢進飛獨領/所部鏖戰奪其纛而舞諸軍争奮遂復新鄉)¶
　　牙五¶
<pb:KR3k0055_WYG_232-4a>¶
原賦吳胡綜大牙賦黃武七年黃龍見夏口孫權稱尊¶
號因瑞改元作黃龍大牙常在軍中進退視其所向命¶
綜爲賦曰狼狐垂象實惟兵精聖人觀法是效是營始¶
作器械爰求厥成明明大吴實天生徳乃律天時制其¶
神軍取象太乙五将三門疾則如電遲則如雲進止有¶
度約而不煩四靈既布黄龍處中周制日月實曰太常¶
傑然特立六軍所望仙人在上鑒視四方神實使之為¶
國禎祥　文選曰牙旗繽紛¶
<pb:KR3k0055_WYG_232-4b>¶
増詞詞林海錯曰古詞鐵馬牙旗穿夜市¶
増記唐劉禹錫管城新驛記曰庭容牙節示禮而不慁¶
也¶
原祭文後漢滕輔祭牙文曰恭修太牢潔薦遐靈推轂¶
之任實討不庭天道助順正直聦明敬建髙牙神武攸¶
託雄㦸推鋒龍淵灑鍔　晉顧愷之祭牙文曰維某年¶
某月日録尚書事豫章公裕敢告黃帝蚩尤五兵之靈¶
兩儀有政四海有王奉命在天世徳重光烈烈髙牙闐¶
<pb:KR3k0055_WYG_232-5a>¶
闐伐鼓白氣經天簡揚神武恭行帝罰長殲醜虜維徳¶
是仗維人是輔　宋王誕伐廣固祭牙文曰敬建崇牙¶
顯兹威靈鳴金輟釁無戰有寜皇風幽被凱斾歸旌¶
鄭鮮之祭牙文曰潔牲先事薦兹敬祭崇牙既建義鋒¶
増厲人鬼一揆三才同契惟兹靈鑒庶必有察逆順幽¶
辨忠孝顯節使凶醜時殲主寜臣悦振旅上京凱歸西¶
蕃神器増輝四境永安　唐陳子昂禡牙文曰蓋先王¶
作兵以討有罪奸慝竊命戎夷不龔則必肆諸市朝大¶
<pb:KR3k0055_WYG_232-5b>¶
戮原野皇家子育萬國寵綏百蠻青雲干吕白環入貢¶
久有年矣契丹凶羯敢亂天常乃蜂聚丸山豕食遼塞¶
宴安鴆毒作為欃槍天厭其凶國用致討皇帝命我肅¶
将王誅今大軍已集吉辰叶應旄頭首建羽斾前列夷¶
貊感威将士聴誓方候天命為民殄災惟爾有神尚殲¶
乃醜召太一㑹雷公翼白虎乗青龍星流彗埽永清朔¶
裔使兵不血刃戎夏大同以昭我天子之徳允乃神之¶
功豈非正直克明無縱大讐以作神羞　増唐栁宗元¶
<pb:KR3k0055_WYG_232-6a>¶
禡牙文曰惟爾有神懋揚廼職敢告無縦詭𩔖無劉我¶
徒鏃刃鋒鍔畢集于凶躬鎧甲干盾咸完於義軀焚煬¶
蕩沃往如行虛　栁宗元祭纛文曰惟昔澧有大特化¶
為巨梓秦人憑神乃建茸頭是為兵主用以行師漢宗¶
蚩尤亦作靈旗既𩔖既禡指于有罪北靣詔盟抗侯以¶
射¶
　　旌旗一¶
原初學記曰釋名曰旌精也言其有精光也旗期也言¶
<pb:KR3k0055_WYG_232-6b>¶
與衆期于下也按列子黃帝與炎帝戰以雕鶚鷹鳶為¶
旗幟蓋旌旗之始也周官司常掌九旗之物名各有屬¶
以待國事日月為常交龍為旂通帛為旃雜帛為物熊¶
虎為旗鳥隼為旟龜蛇為旐全羽為旞析羽為旌龍旂¶
九斿以象大火也鳥旟七斿以象鶉火也熊旗六斿以¶
象伐也龜蛇四斿以象營室也弧旌枉矢以象弧也(釋/名)¶
(曰九旗之名日月為常畫日月於其端天子所建言常/明也交龍為旂旂倚也畫作兩龍相依倚通以一赤色)¶
(為之無文采諸侯所建也通帛為旃旃戰也戰戰恭已/而已三孤所建象無事也熊虎為旗旗期也言與衆期)¶
<pb:KR3k0055_WYG_232-7a>¶
(于下軍将所建象其猛如熊虎也鳥隼為旟旟譽也軍/吏所建急疾趨事則有稱譽也雜帛為物一作斾以雜)¶
(色綴其邊為燕尾将帥所建象物雜也龜蛇為旐旐兆/也龜知氣兆之吉凶建之于後察度事宜之形兆也全)¶
(羽為旞旞順滑貌析/羽為旌注旄竿首)　又廣雅云天子之旌髙九仭諸¶
侯七仞大夫五仞士三仞則禮含文嘉曰天子之旗九¶
仞十二旒曵地諸侯七仞九旒齊軫卿大夫五仭七旒¶
齊較士三仭五旒齊肩是也　増司馬法曰旂夏后氏¶
元人之執也殷白天之義也周黄地之道也　吴子曰¶
敵人之來蕩蕩無慮旌旗煩亂人馬數顧一可擊十必¶
<pb:KR3k0055_WYG_232-7b>¶
使無措　黃公三略曰欲敵形色可勝之符先戰以二¶
十八騎角人青衣赤旗東方七人徵人赤衣黃旗南方¶
七人商人白衣黒旗西方七人羽人黒衣青旗北方七¶
人凡二十八騎象二十八宿　尉繚子曰自尉吏而下¶
盡有旗戰勝得旗者各視其所得之爵以明賞勸之心¶
　宋書輿服志曰五旗者五色各一旗以木牛承其下¶
蓋取負重而安稳也五旗纒竿即禮記徳車結旌不盡¶
飾也戎事乃散之又武車綏旌垂舒之也　隋書盧賁¶
<pb:KR3k0055_WYG_232-8a>¶
傳曰髙祖受禪命賁清宫因典宿衞賁奏改周代旗幟¶
更為嘉名其青龍騶虞朱雀元武千秋萬嵗之旗皆賁¶
所制也　隋書禮儀志曰凡旗太常畫三辰旂畫青龍¶
旟畫朱雀旌畫黃麟旗畫白獸旐畫元武皆加雲其旜¶
物在軍亦書其事號加之以雲氣徽幟亦如之旌節又¶
畫白獸而析羽于其上　又曰司常掌旗物之藏通帛¶
之旗六以供郊丘之祀一曰蒼旗二曰青旗三曰朱旗¶
四曰黃旗五曰白旗六曰元旗畫繢之旗六以充玉路¶
<pb:KR3k0055_WYG_232-8b>¶
之等一曰三辰之常二曰青龍之旂三曰朱雀之旟四¶
曰黃麟之旌五曰白獸之旗六曰元武之旐皆左建旗¶
而右建闒㦸又有繼旗四以施軍旅一曰麾以供軍将¶
二曰旞以供師帥三曰旐以供旅帥四曰斾以供倅長¶
　唐李靖問對曰臣參用古法凡三隊合則旗相倚而¶
不交五隊合則兩旗交十隊合則五旗交吹角開五交¶
之旗則一復散而為十開二交之旗則一復散而為五¶
開相倚不交之旗則一復散而為三　李靖兵法曰諸¶
<pb:KR3k0055_WYG_232-9a>¶
軍将五旗各準方色赤南方火白西方金皂北方水碧¶
東方木黃中央土土則不動用為四旗之主而大将将¶
動持此黃旗於前立如東西南北有賊各隨方色舉旗¶
當方面兵急須装束旗向前亞方面兵急須進旗正豎¶
即住卧廻審細看大将軍所舉之旗須依節度諸每隊¶
給一旗行則引隊住則立於隊前　萬花谷曰旗之制¶
三十有二其大總管一曰青龍旗二曰白獸旗三曰朱¶
雀旗四曰元武旗五曰黃龍負圖旗六曰應龍旗七曰¶
<pb:KR3k0055_WYG_232-9b>¶
龍馬旗八曰玉馬旗九曰鳳凰旗十曰鸞旗十一曰鵕¶
䴊旗十二曰太平旗十三曰麒麟旗十四曰飛麟旗十¶
五曰飛黃旗十六曰駃騠旗十七曰白澤旗十八曰五¶
牛旗十九曰犀角旗二十曰金牛旗二十一曰兕旗二¶
十二曰三角獸旗二十三曰角端旗二十四曰吉利旗¶
二十五曰騼䮷旗二十六曰騶牙旗二十七曰黃鹿旗¶
二十八曰白狼旗二十九曰赤熊旗三十曰辟邪旗三¶
十一曰苣文旗三十二曰白刃旗　唐書禮樂志軍禮¶
<pb:KR3k0055_WYG_232-10a>¶
曰仲冬講武大将被甲乘馬教習士衆長者持弓矢短¶
者持戈矛力者持旌勇者持鉦鼓刀楯為前行持矟者¶
次之弓箭者為後使其習見旌旗金鼓之節旗卧則跪¶
旗舉則起　又百官志曰節度使初授詣兵部辭見觀¶
察使亦如之辭日賜雙旌雙節行則建節樹六纛　宇¶
文懋昭金志曰金國以水徳王用師行征旗皆尚黒雖¶
五色皆具必以黒為主尋常車出入只用一日旗與后¶
同乘則加月旗二相間而陳或數百隊或千餘隊日旗¶
<pb:KR3k0055_WYG_232-10b>¶
即以紅綃為日刺於黃旗上月旗即以素帛為月刺於¶
紅旗上近御則又有日月大繡旗二如大禮祫享冊封¶
一循古制旗無大小皆循焉然五方五星五嶽青龍白¶
虎朱雀元武神鳳外又有五星聨珠一日月合璧一象¶
二天王二海馬二鷹隼二太白三近御又張一大旗其¶
制極廣錯綜神物以猛士執之傍有數十人護之各施¶
大䋲以僃風勢名之曰蓋天　明華鈺海防議曰鉤旗¶
杆長丈許用布五六幅縫紉為旗周匝綴利鉤每遇對¶
<pb:KR3k0055_WYG_232-11a>¶
敵橫舉陣前衆兵排列於後五步之内旗開而兵器隨¶
之以出飛舞招颭矢石不能入又足以牽挽敵人衣裾¶
使不得運用大率一旗可蔽數十人¶
　　旌旗二¶
増左傳曰鄢陵之役欒鍼見子重之旌請曰楚人謂夫¶
旌子重之麾也彼其子重也請攝飲焉　又曰楚靈王¶
之為令尹也爲王旌以田芊尹無宇斷之曰一國兩君¶
其誰堪之　漢武故事曰欒大有方術常於殿前樹旌¶
<pb:KR3k0055_WYG_232-11b>¶
數百因命自相擊庭中去地十餘丈觀者大駭　唐書¶
曰元和中淮南節度使馬總進吳元濟旌旗七百三十¶
九事　唐書李光弼傳曰光弼執大旗曰望吾旗麾若¶
緩可觀便宜若三麾至地諸軍畢入生死以之退者斬¶
　又曰光弼麾旗三諸軍争奮賊衆奔敗　又程知節¶
傳曰知節從破宋金剛等搴旗先登者不一　又裴行¶
儉傳曰突厥阿史徳温傳反詔行儉討之緫三十餘萬¶
旗幟亘千里行儉咸節制之　通鑑唐紀曰朱延夀制¶
<pb:KR3k0055_WYG_232-12a>¶
軍中每旗二十五騎命黒雲隊長李厚将十旗擊汴兵¶
不勝延夀将斬之厚稱衆寡不敵願益兵更往不勝則¶
死都押牙汝陽柴再用亦為之請乃益以五旗厚殊死¶
戰再用助之延夀悉衆乘之汴兵敗走　又曰張全義¶
為河南尹時亂離之後四野俱無耕者全義乃於麾下¶
𨕖十八人材器可任者人給一旗一牓謂之屯将使詣¶
十八縣故墟落中植旗張牓招懐流散勸之樹藝惟殺¶
人者死餘但笞杖而已無嚴刑無租稅民歸之者如市¶
<pb:KR3k0055_WYG_232-12b>¶
　又曰氏叔琮攻李克用不能下㑹大疫叔琮引兵還¶
嗣昭與周徳威将兵追之及石㑹闗叔琮留數馬及旌¶
旗於髙岡之巔嗣昭等以爲有伏兵乃引去　又曰張¶
元稔謀歸國遣腹心張臯夜出以状白承訓約期将舉¶
城降至日請立青旗為應使衆心無疑　五代史萇從¶
簡傳曰荘宗與梁軍對陣梁軍有執大旗出入陣間者¶
荘宗望見之歎曰彼猛士誰能為我取之從簡請前往¶
荘宗不許從簡潛率數騎馳入梁軍奪其旗而還軍中¶
<pb:KR3k0055_WYG_232-13a>¶
皆鼔噪荘宗壮之　通鑑宋紀曰契丹兵十萬寇雁門¶
楊業擊之契丹兵大敗自是契丹畏業每望見旌旗即¶
引去　文昌雜録曰淳化中有司言油衣帟幙損弊者¶
萬數欲毁棄詔令煑而浣之命尚方染以雜色刺為旗¶
幟焉　金史曰金主亮南伐率舟師自和州濟江金主¶
置黃旗紅旗於岸上以號令進止紅旗立則進黃旗仆¶
則退　通鑑元紀曰董摶霄還軍守於潜賊兵大至焚¶
倚郭廬舎摶霄按軍不動遣人執白旗登山望賊約曰¶
<pb:KR3k0055_WYG_232-13b>¶
賊以我怯必少懈伺其有隙則麾所執旗又伏兵城外¶
皆授以火礟復約曰見旗動礟即發已而旗動礟發兵¶
乃盡出遂復千秋闗　拊膝録曰靖難兵起宋忠率兵¶
三萬至居庸闗不得進退保懐來忠初謂諸将士曰爾¶
等家在北平者並為燕所誅滅盍努力復家讐報國恩¶
燕王獲諜者聞之乃命其家人張其舊用旗幟為前鋒¶
衆遥識旗幟及識其父兄子弟無恙因叛䧏燕　弇州¶
史料曰北邊報警湖廣襄陽縣冠帶官張一中上疏請¶
<pb:KR3k0055_WYG_232-14a>¶
易旗號盔甲皆為黃色曰黃為中央之土以剋北方之¶
水　幟附詞林海錯曰拔趙幟立漢幟淮陰用以破趙¶
矣光武時李寳拔赤眉旌幟更立已幟逢安等戰欲還¶
營見旗幟皆白衆大驚潰自投川谷事頗相𩔖　唐書¶
髙麗傳曰太宗進攻白崖城其酋孫伐音隂丐降然城¶
中不能一帝賜幟曰若降建於堞以信俄而舉幟城人¶
皆以唐兵登矣乃降　兵略纂聞曰戚繼光征倭寇軍¶
中立一白幟凡脅從者空手伏幟下悉放還毋為賊樹¶
<pb:KR3k0055_WYG_232-14b>¶
黨也　又曰倭寇淮揚劉顯禦之執一幟以號于衆曰¶
汝官軍有能敢勇殺賊樹功勲者立此幟下得三百人¶
　又曰茅坤僉憲廣西時猺獞殺陽朔令坤計討之於¶
所過道輙幟而牓曰軍門進十萬兵討某砦之殺陽朔¶
令者他砦毋動動則移兵先滅之我師實不過五千諸¶
夷見旗幟彌山谷且怵於牓皆蟻伏毋敢動連破十七¶
砦　又曰侯應爵補羅定僉事猺兵起㑹行部西寜諜¶
者踵至從卒不踰二百餘公陰令斬竹千竿裂繒衣為¶
<pb:KR3k0055_WYG_232-15a>¶
幟令男婦晨起藁食登城立幟闔三門一門半闢疏隊¶
而出賊遥望莫測多寡迨賊薄城下見赤幟耀日若大¶
兵從天而降三鼓賊遁去　又曰宣寜侯曹良臣守通¶
州故元丞相也速侵通州衆號萬餘營白河時城兵僅¶
千人良臣遣指揮仵勇陳泰等沿河舟中樹赤幟亘三¶
十里鉦鼓之聲相聞也速以援兵至遂引退　又曰都¶
督劉寜鎮甘肅時嘗繹古畨上之法以五十人為隊隊¶
五重為陣建五色幟又各建五巨幟于中軍中幟出則¶
<pb:KR3k0055_WYG_232-15b>¶
同幟應之循環無端每戰用是取勝¶
　　旌旗三¶
原更　設(周禮嵗時共更旌取/舊與新  建旐設旌)　招虞　警衆(孟子曰/齊景公)¶
(招虞人以旌不至将殺之於禮記曰前有水則載/青旌鄭元注曰載所謂舉  旌首所以警衆者也)　舉¶
皮　析羽(鄭記王贊問曰舉於旌首當皆以皮邪畫之/也鄭荅曰皆俱舉皮置於首不畫  周禮曰)¶
(析羽/為旌)　舉青　尚黒(軍令曰聞雷鼓音舉白幢緑旗大/小船皆進戰不進者斬聞金音舉)¶
(青旗船皆止不止者斬節史記曰秦并/天下以水徳之始於旄  旗皆尚黒)　翼明　鳥集¶
(天文要集曰翼星明旌旗用増趙氏兵/書曰有鳥集将軍旌上将軍  秩禄)　表門　設道¶
<pb:KR3k0055_WYG_232-16a>¶
(周禮曰掌舎為帷宫設旌門注曰樹旌以表門逹漢書/文帝詔云朝有進善之旌應劭注曰堯設之五  之道)¶
(令人進/善也)　在浚　沿河(毛詩曰孑孑干旌在浚之城旌/後魏書曰太祖進師臨河連)¶
(沿河千/餘里)　九名　五法(上詳前叙旗河圖風后曰予告/汝帝之五  東方法青龍曰旗)¶
(南方法赤鳥曰旐西方法白虎曰旟/北方法元蛇曰旂中央法黄龍曰常)　九仞　六斿(並/詳)¶
(見前/叙)　翠鳳　元蛇(史記李斯上書曰今陛下建翠鳳/之旗樹靈鼉之鼓  下詳五法注)¶
　法鳥　擬虹(上詳五法注旗王沈餞行賦曰/曵招摇之脩  若蜿虹之垂天)　喜光¶
　勝氣(郝萌占曰旗上有光人主大/喜延年益夀  下見牙一)　設黃　尚赤(周/遷)¶
(車服雜記曰晉元皇始制五牛之旗設青在左黃在/中  史記曰沛公祠黃帝蚩尤於沛庭旗幟皆尚赤)¶
<pb:KR3k0055_WYG_232-16b>¶
五牛　四獸(上詳設黃注右禮記曰行前朱雀而後元/武左青龍而  白虎注曰以此四獸為軍)¶
(陣象/天也)　駭軍　指敵(詩雅度災曰上出號令而化天下/震雷起而驚蟄睹旗鼓動三軍駭)¶
(觀其前動化而天情可/見矣  下詳見牙一)　注旂　繞竿(爾雅注云析羽/而注於旂竿之)¶
(首曰旌者抱朴子云軍始出而旌/旗繞竿  急住更待善時而出)　九旒　五色(禮記/曰龍)¶
(旂九旒天子之旌也王周禮曰析羽為旌㳺車所/建注曰㳺車木路也  以田也析羽皆五色文也)　告¶
善　飾香(管子云舜有告善之旌而主不蔽也香楚辭/云蓀橈兮蘭旌注曰蘭為旌旗動以  潔自)¶
(修飾也蓀/一作荃)　鳬羽　翠羽(周書云樓煩黒旌鳬羽旗也/  楚辭云孔蓋兮翠旌登九)¶
(天兮撫彗星注云言司命以孔雀之尾/為車蓋翡翠之羽為旌旗言殊飾也)　蔽日　蔽天¶
<pb:KR3k0055_WYG_232-17a>¶
(又曰旌蔽日兮敵若雲矢交墜兮士争先旌/王昶檄江南文云鳴震霆之鼓樹蔽天之)　威夷¶
聮翩(楚辭云駕八龍兮連蜷建虹旌兮威夷/  張華劉驃騎誄曰旌聮翩以飄飄)　彗雲¶
曵星(後漢書光武贊曰長轂雷野髙旗彗雲英雄既振/新都是焚  揚雄羽獵賦云靡日月之朱竿曵彗)¶
(星之/飛旗)　畫星　蔽日(禮記曰招摇在上急繕其怒鄭注/云急猶堅也繕讀曰勁又畫招摇)¶
(星於旌旗上以起居堅勁軍之威怒象天帝也招摇星/在北斗柄端主指者  戰國䇿曰楚王逰于雲夢結駟)¶
(千乗旌/旗蔽日)　三辰　七星(左傳云三辰旂旗昭其明也之/穆天子傳曰日月之旗七星)¶
(文注曰今旒上畫/日月及北斗星也)　守城　拽地(墨子曰守城之法木/為蒼旗火為赤旗金)¶
(為白旗土為黃旗水為黒旗㦸為林旗劔為羽旗騎為/鳥旗輿為龍旗  新序曰芊尹文者荆之歌歐鹿彘者)¶
<pb:KR3k0055_WYG_232-17b>¶
(也司馬子期獵於雲夢載青旗之長拖地芊尹文拔劔/齊諸軫而斷之貳軍抽弓于韔援矢于筩引而未發也)¶
(司馬子期伏軾而問曰吾其有罪於夫子乎對曰臣以/君旗拽地故也國君之旗齊于軫大夫之旗齊于軾今)¶
(子荆國有名大夫而滅三等文之斷也不亦可乎子期/恱載之王所王曰吾聞有斷子之旗者其人安在吾将)¶
(殺之子期以文之言告王/恱使文為江南令而大治)　天賜　天給(隨巢子曰天/賜武王黃鳥)¶
(之旗以伐殷天抱朴子/云武王将興  給之旗)　獲蠭　升華(左傳曰鄭人擊/簡子中肩斃于)¶
(車中獲其蠭旗都崔駰東廵頌曰升九/龍之華旗又西  賦云張鳳蓋建華旗)　蝥弧　姑蔑¶
(左傳曰鄭伐許穎考叔取鄭伯之旗蝥弧以先登注云/蝥弧旗名  又曰越子伐吴王孫彌庸見姑蔑之旗曰)¶
(吾父之旗也不可以見讐而弗殺也案姑蔑/越地彌庸父為越所獲故姑蔑人得其旌旗)　五旗¶
<pb:KR3k0055_WYG_232-18a>¶
九斿(曹植擬楚辭云建五旗兮華采占揚雲麾兮隊龍/鳳  管子曰葵邱之㑹天子使大夫宰孔致胙于)¶
(桓公公曰天威不違顔咫尺遂下拜登受賞/服大路龍旗九斿渠門赤旂案渠門旂名)　拂天¶
蟠地(文選旌旗拂天于家語/旌旗繽紛下蟠  地)　紀功　招士(書厥有成/績紀于太)¶
(常王之旗也畫日月有功者紀之旌表也曲田蚡立曲/旃注禮孤卿建旃曲者柄木曲許慎曰旃  把旗以招)¶
(士/也)　爲章　頒物(禮以為旗章/周禮頒旗物)　掲竿　置門(漢書陳/勝掲竿)¶
(為旗掲竪也門王/祭祀則置旌)　有翩　不利(楚辭旟旐有翩師火/焚其旗不利行)¶
　就卷　啓行(文選虹旗攝麾而/就卷  以先啓行)　悠悠　摇摇(詩悠/悠斾)¶
(旌摇楚王曰寡人之/心  摇然如懸旌)　亡旃　反斾(祁瞞亡大斾之左/旃因風失之  令)¶
<pb:KR3k0055_WYG_232-18b>¶
(尹南轅反/斾将歸也)　艾旗　搴旗(艾胡鮮/之旗)　軍容　戎事　増¶
照日　相風(唐書馬璘傳璘從李光弼攻洛陽史朝義/衆十萬陣北邙山旗鎧照日  開元遺事)¶
(曰五王宫中立長竿掛五/色旌以候風名相風旌)　載雲　揚彗(楚辭曰乗廻/風兮載雲旗)¶
(星又曰揚彗/  以爲旗)　結桂　建羽(又曰乗赤豹兮從文貍辛/夷車兮結桂旗  宋玉髙)¶
(唐賦忽兮若駕/駟馬建羽旗)　白鵲　蒼烏(李白詩梟首當懸白鵲/旗  蒼烏旗見唐書儀)¶
(衞/志)　被羽　裂裳(後漢書賈復傳復被羽先登注被負/也析羽為旌将軍所執  晉紀論脫)¶
(耒為兵裂/裳為旗)　赤熊　黃鹿　駃騠　騼䮷　玉馬　金¶
牛(俱旗名見唐/書儀衞志)　捲雪　掣雲(李白詩雲旗捲海雪海/岑參詩大将龍旗掣)¶
<pb:KR3k0055_WYG_232-19a>¶
(雲/)　甘露　祥雲　馴犀　野馬(俱旗名見金/史儀衞志)　原賜¶
黃鳥　法青龍(墨子曰赤鳥銜書降曰命周文王伐殷/天賜武王黃鳥之旗  下詳五法注)¶
　象六星　建七星(周禮鄭注熊虎為旗師都之所建/伐屬白虎宿與參連體而六星)¶
(戰國䇿云建七星/之旗天子之位也)　置九章　司五星(管子云九章置/則兵治士勇矣)¶
(一曰舉日章則晝行二曰舉月章則夜行三曰舉龍章/則水行四曰舉虎章則林行五曰舉鳥章則行阪六曰)¶
(舉蛇章則行澤七曰舉鵲章則行船八曰舉狼章則行/山九曰舉韜章則載食而駕  春秋元命苞曰離位有)¶
(九星句曲一處一為天旗司五星之處日月之過熒惑/守之日食星墜天下亂注曰天旗參旗也參旗色明於)¶
(常則日月五星亦變為色應之若熒惑守/之不寤則将有日食星墜為簒殺之先徵)　分物采¶
<pb:KR3k0055_WYG_232-19b>¶
表貴賤(傳分之物采言旌旗各有分制也又/曰舉其表旗謂旌旗以表貴賤)　投衡出¶
　内弢去(晉人車不能進楚人惎之拔斾投衡乃出旗/楚戰鄢陵鄭石首御成公曰衞侯不去其)¶
(是以甚敗乃内旌於/弢中皆為車重去之)　増旌捲雲　旗掩月(李白詩曰/蜺旌捲夜)¶
(雲獻旗掩月杜甫/朝  太清宫賦)　掠商布　裂衵衣(弇州史料曰髙/帝取洪都䧏其)¶
(丞相胡廷瑞平章祝宗同僉康泰等宗泰初不欲降舟/次女兒港遂謀叛掠商舟布為旗幟夜趣新城門舉礟)¶
(破之而入而又曰萬厯中浙江兵變命司馬張公肖甫/鎮之未㡬  民復變公談笑自如以五月朔抵䑓治事)¶
(而諸亡賴嘯聚益衆盡毁諸柵及他麗譙掲長竿/裂所掠衵衣幟之裒白刃而嚮䑓者可二千餘)　原¶
游車載旌　徳車結旌(說文云㳺車載旌析羽注旄首/所以精進士卒也  禮記鄭注)¶
<pb:KR3k0055_WYG_232-20a>¶
(曰結謂收斂之/也徳車乘車也)　仲秋辨物　吉日以受(周禮大司馬/職云仲秋教)¶
(治兵如振旅之陳辨旗物之用詳講武三淮南子曰凡/國有難将軍受命乃令祝史太卜齋宿  日之太廟鑽)¶
(靈龜卜吉日以/受鼓旗詳将帥)　素錦綢杠　明珠綴飾(爾雅云素錦/綢杠注曰錦)¶
(韜旗之竿也鬚司馬相如子虚賦曰駕馴駁之駟乘雕/玉之輿靡魚  之橈旃拽明月之珠旗注曰魚鬚竿也)¶
(旃亦旗也橈弱也珠/旗以明月珠飾旗也)　前指勝徵　相繞敗象(抱朴子/曰軍始)¶
(發大風甚雨起於後旌旗前指金鼓清鳴大勝之徵/又曰軍始發若旌旗亂而相繞逆風暴雨敗之象也)¶
右白左蒼　後黒前赤(尉繚子曰左将蒼旗卒載蒼羽/右将白旗卒載白羽中使黃旗)¶
(卒載黄羽從黃帝兵法云敵人從中軍宇出應之以左/部青旗敵  離方來應之以後部黒旗敵從巽方來應)¶
<pb:KR3k0055_WYG_232-20b>¶
(之以右部白旗敵從乾方來應之以前部赤旗/敵從坎方來應之以中部黃旗此天道之勝也)　韓信¶
拔趙　耿弇據城(漢書云韓信擊趙信建大将旗鼓趙/開壁擊之大戰良久信張耳棄鼔旗)¶
(走水上軍復疾戰趙空壁争漢旗鼔逐信耳信耳已入/水上軍軍皆殊死戰不可敗信所出竒兵二千騎者候)¶
(趙空壁逐利即馳入趙壁皆拔趙旗幟立漢赤幟二千/趙軍已不能得信耳等欲還歸壁壁皆漢赤幟大驚以)¶
(漢為皆已破趙軍於東觀漢記曰耿弇追張歩歩奔平/夀乃肉袒附斧鑕  軍門而弇勒兵入據其城樹十二)¶
(郡旗令歩兵各以郡人詣旗下衆尚十/餘萬輜重七千餘輛皆罷遣歸鄉里)　衛侯不去¶
李陵盡埋(左傳云狄人伐衞戰于熒澤衞師敗績滅衞/衞侯不去旗是以甚敗  李陵别傳陵與單)¶
(于戰矢盡軍吏持尺刀抵山入陿谷單于遮其後乗隅/下壘石士卒多死不得行陵曰吾不死非壮士也於是)¶
<pb:KR3k0055_WYG_232-21a>¶
(盡斬旌旗及珍寶埋地中陵歎曰復得數十矢足以脫/矣今無兵復戰天明坐受縳矣夜半虜騎數千追之陵)¶
(遂/降)　熊虎之制　龍蛇之章　増取于幕下　出于寢¶
室(左傳曰公孫龎以徒五百人宵攻鄭師取䗬旗于子/姚之幕下  通鑑唐紀曰田頵攻常州為地道入城)¶
(中宵旌旗兵甲出于/制置使杜稜之寝室)　周七十里　亘二百里(唐書嚴/挺之傳)¶
(曰挺之從孫綬自河東司馬進司空在鎮九年士馬孳/息嘗大閱旗幟周七十里  唐書哥舒翰傳曰安禄山)¶
(反召翰守潼闗師始東先驅牙旗觸門墮注旄干折衆/惡之天子御勤政樓臨送詔翰以軍行過門毋下旌旗)¶
(亘二/百里)　麾五色旗　製五色旗(紀聞曰狄青與智髙遇/於歸仁舖青登髙執五)¶
(色旗麾騎馬為左右翼斷蠻軍為三槍立如束蠻軍大/敗  兵略纂聞曰都督石邦憲討湖廣溆浦縣猺賊令)¶
<pb:KR3k0055_WYG_232-21b>¶
(製五色旗各/百面立五營)　以岳為號　以佛為稱(通鑑宋紀曰岳/飛破烏珠於朱)¶
(仙鎮兩河豪傑李通等率衆歸飛金人動息山川險要/一時皆得其實中原盡磁相開徳澤潞晉絳汾隰之境)¶
(皆約日興兵與官軍㑹其所掲旗以岳為號為又曰/慶厯六年貝州卒王則反旗幟號令率以佛  稱)¶
君王萬歳　天下太平　日月合璧　五星連珠(以上/俱旗)¶
(名見金史/儀衞志)　原繞竿者要戰　自解者有救(黃帝出軍/訣云軍始)¶
(發旌旗繞竿者敵人于路要戰宜急住更作善算而出/不可徑前也  又曰旌旗既已繞竿尋自解者有救)¶
　増杖白旗誓衆　建朱旗望賊(唐書曰隋煬帝十三/年七月髙祖杖白旗)¶
(誓衆于野有兵三萬茘通鑑唐紀曰賊将周摯捨南城/併力攻中潬光弼命  非元禮出勁卒于羊馬城以拒)¶
<pb:KR3k0055_WYG_232-22a>¶
(賊光弼自于城東北/隅建小朱旗以望賊)　掲山東魏勝　書精忠岳飛(宋/史)¶
(魏勝傳曰勝善用大刀能左右射旗掲曰山東魏勝金/人望見即退走勝為旗十数書其姓名宻付諸将遇鏖)¶
(戰即掲之金兵悉避走岳宋史岳飛傳曰飛/入見高宗帝手書精忠  飛字製旗以賜之)　立旗為¶
軍門　張旗為虚寨(後漢書岑彭傳注曰中将軍最尊/自執旗鼓若置營則立旗以為軍)¶
(門并設鼓戮人必于其下邀通鑑唐紀曰李神福攻臨/安久不拔欲歸恐為鏐所  乃遣人守衞鏐祖考丘壟)¶
(禁樵采又使顧全武通家信鏐遣使謝之神福於要路/多張旗幟為虚寨鏐以為淮南兵大至遂請和神福受)¶
(其犒賂/而還)　原聞五鼓音舉黃旗　聞九鼓音舉絳旗(軍/令)¶
　前有塵埃則載鳴鳶　前有車騎則載飛鴻(禮記注/曰鳶嗚)¶
<pb:KR3k0055_WYG_232-22b>¶
(則風生風生則塵埃起列禮/記鄭注曰鴻取飛有行  也)　前有摯獸則載貔貅¶
前有士師則載虎皮(禮記鄭注云貔貅亦摯獸也書曰/如虎如貔  又云士師兵象也)¶
　衞不去旗懲其甚敗　晉能拔斾謂以數奔　増引¶
舒州兵建廬州旗　取萬勝旗付虎翼軍(通鑑唐紀曰/髙澞知舒州)¶
(事羣盗陳儒攻舒州澞求救於廬州楊行愍力不能救/謀於其将李神福神福請不用寸刃而逐之乃多齎旗)¶
(幟間道入舒州頃之引舒州兵建廬州旗幟而出指畫/地形若布大陳状賊懼宵遁  八編𩔖纂曰党項犯塞)¶
(時新募萬勝軍未習戰陣遇寇多北狄青為将一日盡/取萬勝旗付虎翼軍使之出戰賊望其旗易之全軍徑)¶
(趨爲虎翼所/破殆無遺𩔖)¶
<pb:KR3k0055_WYG_232-23a>¶
　　旌旗四¶
原旗致萬民(周禮云大軍旅大田役以旗致萬民而治/其徒庶之政令鄭元注曰旗畫熊虎者也)¶
(徴衆刻日樹/旗期于其下)　指所伐(漢書郊祀志曰武帝伐南越告/禱太乙以牡荆畫幡日月北斗)¶
(登龍以象太乙三星為太乙鏠旗命曰靈旗為兵禱則/太史奉以指所伐國注云牡荆作幡柄也天文志天極)¶
(星其一明者太乙也旁三星三公也畫/一星在後三星在前為太乙鏠旗也)　増以鳥畫旗¶
(拾遺記曰武王東伐紂夜濟河月明如畫有大蠭状/如丹鳥飛集王舟因以鳥畫其旗名其船為蠭舟)¶
大綏小綏(禮記曰天子殺則下大綏諸侯殺則下小綏/鄭注曰綏當為緌有虞氏之旌旗也下謂弊)¶
(之/)　羽毛(左傳曰襄公十四年范宣子假羽毛於齊而/弗歸齊人始貳注析羽為旌王者游車之所)¶
<pb:KR3k0055_WYG_232-23b>¶
(建齊私有之/因謂之羽毛)　猛獸以尾為旌(詞林海錯曰吕氏春秋/猛獸以尾為旌以角為)¶
(城/)　綪茷(又曰東京賦通帛綪茷玉海/吉行以綪茷師行以白斾)　燭影雙旌(彚/苑)¶
(詳注唐淮西用兵劉沔夜有人授以雙燭曰/君當大貴後果至大将常有燭影在雙旌上)　旌旗相¶
屬五十餘里(五代史曰契丹耶律徳光自/雁門入旌旗相屬五十餘里)　卷旗以奔¶
晉軍(又曰趙彦之與安重榮有隙臨陣捲旗以奔晉軍/其鎧甲鞍轡皆装以銀晉軍不知其來降爭殺而)¶
(分/之)　分紫白旗入金營(通鑑宋紀曰吴玠吴璘與烏珠/戰於仙人闗統領王喜王武率)¶
(銳士分紫白旗入金營金陣亂/奮擊射韓常中左目金人宵遁)　詐張端旗(又曰張浚/既殺曲端)¶
(未幾與金人再戰于富平浚師詐張端旗以/懼敵金烏珠知端已死撫掌笑曰何紿我也)　順昌旗¶
<pb:KR3k0055_WYG_232-24a>¶
幟(宋史劉錡傳曰錡與金兵戰敵/望見曰此順昌旗幟也即退走)　書旗曰賽存孝(八/編)¶
(𩔖纂曰孟珙攻金信陽劉整為前鋒夜縱驍勇十二人/渡塹登城襲擒其守還報珙大驚以為唐李存孝率十)¶
(八騎援洛陽今整所将更寡而/取信陽乃書其旗曰賽存孝)　光自目出繞旗如流¶
星(遼史髙模翰傳曰太宗時敕虎官揚覃赴乾寜軍爲/滄州節度使田武名所圍模翰與趙延夀聚議往救)¶
(俄有光自模翰目中出縈繞旗矛燄燄如流星久之模/翰喜曰此天贊之祥遂進兵殺獲甚衆以功加侍中)¶
　書今古相對四字(金史完顔㝢傳曰宣宗時有王守/信者本一村夫㝢薦於朝詔署行)¶
(軍都統大書古今/相對四字於旗上)　蘆荻爲旗狀(通鑑元紀曰元至正/十二年江淮蘆荻多)¶
(為旗鎗人馬之狀節間折開/有紅暈成天下太平四字)　出手刺繡文旗與弟(滇/載)¶
<pb:KR3k0055_WYG_232-24b>¶
(記曰滇南九代總管叚功為元梁王誘而殺之功女僧/奴志恒不忘復仇将適建昌阿黎氏出手刺繡文旗以)¶
(與弟叚寳曰我自束髮聞母稱父寃恨非男子不能報/此旗所以識也今歸夫家收合東兵飛檄西洱汝急應)¶
(兵㑹/善闡)　旗上對聮(明興雜記曰太祖初克婺州於城樓/立大旗二靣親書對聮云山河奄有)¶
(中華地日月重開一/統天帝王氣象見矣)　矢集旗如蝟毛(典故紀聞曰成/祖滹沱之戰自)¶
(以數百騎突入陣大呼奮擊夫集其旗者如蝟毛翊日/遣人送旗囘北平諭世子謹藏之以示後世子孫使知)¶
(今禦禍/之難)　皂旗張(拊膝録曰張能以都指揮充偏将力/挽千斤每遇戰輙揮皂旗先登軍中)¶
(呼為皂旗張轉戰山東屡有俘馘夾河/之役力戰死猶執皂旗不仆一軍異之)　頃刻成數百¶
旗(兵略纂聞曰指揮使沈希儀在廣西時荔浦縣賊八/千人行剽歸倉卒部五百人往扼之蛟龍滑石兩灘)¶
<pb:KR3k0055_WYG_232-25a>¶
(相去數里希儀曰滑石灘狹行引䋲乃濟雖衆可薄也/蛟龍灘濶衆成列難圖矣吾欲奪其闊而致之狹伐岸)¶
(竹掲岸上編筏以為縿頃刻成數百旗插之蛟龍灘/令羸卒數十人守之燃柴煙以疑賊賊果趨滑石)¶
　　旌旗五¶
増詩唐李嶠有詠旌詩曰告善康莊側求賢市肆中擁¶
麾分彩雉持節曵丹虹影麗天山雪光摇朔塞風方知¶
美周政抗斾賦車攻　又詠旗詩曰桂影承宵月虹輝¶
接曙雲縱橫齊八陣舒卷引三軍日薄蛟龍影風翻鳥¶
隼文誰知懐勇志蟠地幾繽紛　杜甫詩曰翠蕤雲旓¶
<pb:KR3k0055_WYG_232-25b>¶
相蕩摩　又曰旌旗日暖龍蛇動　又曰春殿晴曛赤¶
羽旗　楊炯詩曰幡旗如鳥翼　李乂詩曰虎旗懸氣¶
色　沈佺期詩曰風捲渡河旗　李賀詩曰旗懸日月¶
低　又曰羅旗香幹金畫葉　張說詩曰風色燄旌旗¶
　岑參詩曰郊雲拂畫旗　錢起詩曰海日生紅旗¶
髙適詩曰旌斾五雲連　駱賓王詩曰風旗翻翼影¶
王昌齡詩曰紅旗半卷出轅門　戎昱詩曰龍繞旌竿¶
獸滿旗翻營乍似雪中移¶
<pb:KR3k0055_WYG_232-26a>¶
原銘滕彦将旗銘曰赫赫王靈悠悠斾旌龍旗所指八¶
表澄清¶
　　旄一¶
増尚書曰羽畎夏翟(注夏翟雉羽/中旌旄者也)　又曰武王左杖黃¶
鉞右秉白旄以麾(孔安國注曰右手把/旄示有事於教也)　毛詩曰干旄¶
美好善也衞文公之臣子多好善賢者樂告以善道也¶
孑孑干旄在浚之郊　汲冢周書王㑹解曰伊尹受命¶
為四方令曰正西崑崙狗國鬼親枳已闒耳貫胸雕題¶
<pb:KR3k0055_WYG_232-26b>¶
離丘漆齒請令以丹青白旄紕罽江歴龍角神龜爲獻¶
　呉子曰旌旗旄幟所以威目¶
　　旄二¶
増列仙傳曰秦文公時有梓樹化為牛以騎擊之騎不¶
勝或墜髻解被髮牛畏之入河故秦因致旄頭騎使先¶
驅¶
　　旄三¶
原星旄　蜺旄(楊雄甘泉賦云流星旄以電燭兮咸翠/蓋而鸞旗  西京賦云&KR0707;旌枉矢虹旃)¶
<pb:KR3k0055_WYG_232-27a>¶
(蜺/旄)　羽旄　騂旄(班固東都賦云羽旄掃蜺旌旗拂天/  左傳瑕禽云平王東遷吾七姓從)¶
(王王賜之/騂旄之&KR0576;)　朱旄　靈旄(張衡東京賦云屬車九九乗/軒並轂&KR1352;弩重旃朱旄青屋)¶
(目晉輿服志張/  耀之靈旄)　擁旄　把旄(晉書王珣傳曰珣與陳/郡謝𤣥為桓温掾俱為)¶
(溫所重嘗謂之曰謝掾年四十必擁旄仗節王掾當作/黒頭公皆未易才也  鬻子曰武王伐紂乃命太公把)¶
(旄以麾之/紂軍反走)　素旄　采旄(文𨕖曰素旄一麾渾一區宇/  洛神賦曰左倚采旄右蔭)¶
(桂/旗)　原綴螮蝀　雜虹蜺(甘泉賦曰建雄虹之采旄兮/五色雜而炫耀注曰係綴螮)¶
(蝀文采紛錯衆采雜側而眀朗也之楊修許/昌宫賦云建日月之太常雜虹蜺  旌旄)¶
　　旛一¶
<pb:KR3k0055_WYG_232-27b>¶
増釋名曰旛幡也其貌幡幡也　呉子曰凡戰之法晝¶
以旌旗旛麾為節　李靖問對曰臣竊觀陛下所製破¶
陣樂舞前出四表後綴八旛左右折旋趨歩金鼓各有¶
其節此即八陣圖四頭八尾之制也　崔豹古今注曰¶
信旛古之徽號也所以題表官號以爲符信故謂爲信¶
旛乘輿則畫為白虎取其義而有威信之徳也魏朝有¶
青龍朱雀元武白虎黄龍等五旛以詔四方詔東方郡¶
國以青龍南朱雀西白虎北元武朝廷畿内則以黃龍¶
<pb:KR3k0055_WYG_232-28a>¶
亦以騏驎旛髙貴鄉公討晉文王自秉黃龍旛以麾是¶
也今晉朝惟用白虎旛信旛用鳥取其飛騰輕疾也一¶
曰以鴻雁燕鳦者去來之信也¶
　　旛二¶
増呉志孫權傳曰闗羽還當陽西保麥城權使誘之羽¶
偽降立旛旗為象人於城上因遁走　晉書王濬傳曰¶
濬起宅開門前路廣數十歩曰吾欲使容長㦸旛旗¶
又齊王冏傳曰長沙王乂攻齊王冏火燒諸觀閣及千¶
<pb:KR3k0055_WYG_232-28b>¶
秋神武門冏令王湖悉盗騶虞幡唱曰長沙王矯詔乂¶
又稱大司馬謀反　又張華傳曰楚王瑋受密詔殺太¶
宰汝南王亮太保衞瓘等内外兵擾朝廷大恐計無所¶
出張華白帝遣騶虞旛使外軍解嚴上從之瑋兵果散¶
　鄴中記曰勒為石虎諱呼白虎旛為天鹿旛¶
　　旛三¶
原指天　沈水(兵書云督将已下各自有旛軍發時幡/指天者戰必勝  王隱晉書云廣州刺)¶
(史盧循反上命左軍将軍劉道䂓討之中軍麾兵以進/旛忽沈水衆失色中軍因歡笑曰往年覆舟之戰亦沈)¶
<pb:KR3k0055_WYG_232-29a>¶
(旛竿今復然必破/賊矣遂大破之)　舒旛　舉旛(諸葛亮軍令曰始出/營竪矛㦸舒旛旗嗚)¶
(鼓角行三里辟矛㦸結旛旗鳴鼔角未至營三里復竪/矛㦸舒旛旗鳴鼓角復結旛旗止鼓角違令者髠  漢)¶
(書曰鮑宣拜司隸以摧辱宰相下廷尉博士弟子/王咸舉旛曰欲救鮑司𨽻者㑹此下㑹者千餘人)　増¶
白虎　青龍(宋書王曇首傳曰元嘉四年車駕出北堂/嘗使三更竟開廣莫門南臺云應須白虎)¶
(旛銀字棨不肯開門旛崔豹古今注/曰魏朝有青龍等五  以詔四方)　執黃旛　舉白¶
旛(晉書衞瓘傳曰楚王瑋之伏誅也瓘女與國臣書曰/先公名謚未顯無異凡人毎怪一國蔑然無言春秋)¶
(之失其咎安在悲憤感慨故以示意於是主簿劉繇等/執黃旛撾登聞鼓上言論之  通鑑唐紀曰源休以使)¶
(囘紇還賞薄怨朝廷入見泚屏人密語移時為泚陳成/敗引符命勸之僣逆泚喜然猶未决宿衞諸軍舉白旛)¶
<pb:KR3k0055_WYG_232-29b>¶
(降者列於/闕前甚衆)　原單于五采　道人三尺(漢書云甘延夀/出西域部勒行)¶
(陳前至郅支城都瀨水上望見單于城上立五采旛幟/數百人被甲乘城出百餘騎往來馳城下歩兵百餘人)¶
(夾門魚鱗陳講習用兵延夀令軍聞鼓音皆薄城下四/靣圍城夜半城破單于被創死  獻帝春秋曰董卓未)¶
(誅有道人持三尺布旛上作兩口相銜之字/負之行歌于道及吕布殺卓負布者不復見)　軍發先¶
持　招降為信(軍令云水軍發輒先遣人持旛于前竪/所當營火之處水邊岸上船若夜到者)¶
(又然炬火船至見旛火以次泊之東觀漢記曰梁諷征/匈奴屯軍于邊以大漢威靈招  匈奴畏感奔馳來降)¶
(諷輙為信旛遣還營前/後萬餘人相屬于道)　賫旛白督郵　舉旛候常侍¶
(鍾離意别傳云意為瑕丘令正月立春遣户曹吏檀建/賫青幘幡白督郵督郵不受建留于家還白意言受他)¶
<pb:KR3k0055_WYG_232-30a>¶
(日意見督郵而督郵謝意言所以不受青幘幡者已有/也意還召建問狀建惶怖叩頭意曰勿叩頭使外聞也)¶
(勢後漢書曰虞詡為司𨽻校尉時中常侍張防特用權/  詡輙案之屢寝不報乃自繫廷尉書奏防流涕訴帝)¶
(詡坐論輸左校帝疑焉於是詡子顗與門生百餘人舉/旛候中常侍髙梵車叩頭流血訴言枉状梵入言之防)¶
(坐徙邊詡/即日赦出)　持旛指軍師　持旛云使者(博物志扶風/太守白事云)¶
(近有一老翁年七十餘持五采旛白色居多云其旛指/處當遇軍師  風俗通陳國趙祐酒後與人争出外見)¶
(一人乗竹馬持風/旛云我行雲使者)　懸青旛非勸耕之意　負青旛無¶
賞罰之實(鹽鐵論云發春之後懸青旛築土牛殆非明/主勸耕之意  王粲務夲論云末世之吏負)¶
(青旛而布春令有勸/農之名無賞罰之實)¶
<pb:KR3k0055_WYG_232-30b>¶
　　旛四¶
原命曰靈旗(漢書郊祀志曰武帝伐南越禱太乙以牡/荆畫旛日月北斗登龍以象太乙三星爲)¶
(太乙鏠旗命曰靈旗師古曰以牡/荆為旛竿而畫幡為日月龍及星)　血縁旛竹而上(續/捜)¶
(神記曰東海孝婦名用青用靑将死載十丈竹竿以懸/五旛立誓于衆曰青若有罪願殺血當順下若枉死血)¶
(當逆流既行刑其血青/黃矯然縁旛竹而上)　煩處士作旛(詞林海錯曰傳/異記崔元徽月)¶
(夜見靑娥楊氏陶氏李氏又緋衣小女曰石醋醋逰戯/醋曰苑中毎被惡風相撓常求封家十八姨相庇煩處)¶
(士毎嵗旦作一旛上圖日月五星立/苑東此乃衆花精封姨乃風神也)¶
　　旛五¶
<pb:KR3k0055_WYG_232-31a>¶
増詩唐楊炯詩曰旛旗如鳥翼　張籍詩曰戍亭當嶺¶
見紅幡　劉禹錫詩曰降幡秋練白¶
増文晉庾肅之敎曰大赦蕩然萬物更新陽幡既建事¶
從寛簡差可得詢求民瘼撫循物性¶
　　麾一¶
増崔豹古今注曰麾所以指麾武王右執白旄以麾是¶
也乘輿以黃諸公以朱刺史二千石以纁　淮南子曰¶
譬若軍之持麾者也妄指亂而已　隋書禮儀志曰有¶
<pb:KR3k0055_WYG_232-31b>¶
繼旗四以施軍旅一曰麾以供将軍　周禮巾車建大¶
麾以田後世協律郎執之以令樂工髙七尺干飾以龍¶
首綴纁帛畫升龍於其上¶
　　麾二¶
増博物志曰武王伐紂渡河大風波武王操戈秉麾麾¶
之風波立濟　晉書陸機傳曰孟超縦兵大掠機録其¶
主者超将鐵騎百餘人直入機麾下奪之　弇州史料¶
曰傅友徳既擒李二髙帝召還建康進江淮行省參政¶
<pb:KR3k0055_WYG_232-32a>¶
命以麾蓋鼓吹送歸第¶
　　麾三¶
増纒麾　授麾(唐書竇建徳傳曰秦王麾軍先登騎怒/塵大漲乃率史大柰秦叔寳纒麾幟馳)¶
(出賊陣後建徳軍顧而驚遂大潰操魏志張遼傳曰遼/從征袁尚於栁城卒與虜遇遼勸  戰氣甚奮操壮之)¶
(自以所持麾授/遼遂擊大破之)　子重麾　顔良麾(左傳曰楚人謂夫/旌子重之麾也)¶
(華陽國志曰袁紹遣驍騎将軍顔良攻東郡太守劉延/于白馬公使遼羽為先鋒羽望見良麾䇿馬刺良于萬)¶
(衆中斬其首/還遂解延圍)　綴纁帛　拂綵虹(上詳見麾一綵李白/詩曰旌麾拂  虹)¶
　原建麾田獵　視麾前後(周禮巾車職曰建大麾以/田獵鄭注曰大麾不在九)¶
<pb:KR3k0055_WYG_232-32b>¶
(旗中以正色言之則黒夏后氏所建田四時田獵也前/軍令曰凡戰臨陣皆無諠譁明聽鼓音謹視旛麾麾)¶
(則前麾後則後麾左則左麾右則/右麾不聞令而擅前後左右者斬)　邵恭執麾　戴洋¶
執麾(趙書云太和二年春正月具禮樂朝羣后侍郎邵/恭執麾不降常侍畦洪執義不彈皆下理官  晉)¶
(書曰戴洋年十二遇病死五日而蘇說死時天使其為/酒藏吏授符録給吏從執旛麾将上蓬萊崑崙積石太)¶
(室恒廬衡等諸山既而遣歸後行至/瀨鄉經老子祠皆是洋昔死時所見)　増班超假麾¶
韋叡樹麾(後漢書班超傳曰建初八年拜超為将兵長/史假鼓吹幢麾注横吹麾幢皆大将所有超)¶
(非大将故言假軍南史韋叡傳曰叡攻魏堰淝水以灌/合肥堰既立使  主王懐静築城于岸守之魏攻䧟城)¶
(乗勝至叡城下諸将請退保三丈叡怒曰将軍死綏/有前無却因令取繖扇麾幢樹之堤下示無動志)¶
<pb:KR3k0055_WYG_232-33a>¶
　　麾四¶
原天子置五麾(榖梁傳云日有食之鼓用牲于社用牲/非禮也天子救日置五麾陳五兵五鼓)¶
(諸侯置三麾/陳三兵三鼓)　視麾所指(軍令云弩獨前戰/視麾所指而發之)¶
　　麾五¶
増詩唐杜甫詩曰枉沐旌麾出城府　沈佺期詩曰軍¶
麾相國持¶
　　旒一¶
増毛詩曰為下國綴旒　隋書禮儀志曰被旂旒以表¶
<pb:KR3k0055_WYG_232-33b>¶
貴賤　又曰開皇十四年改造五輅玉輅青質金輅赤¶
質象輅黃質革輅白質木輅元質旂旒與輅同色　又¶
曰第三第四品旂旜皆赤其旒¶
　　旒二¶
原旂旒　羽旒(旂十有二旒龍章而設日月以/象天也  周禮云全羽為旒)　贅旒¶
　神旒(公羊傳曰春秋之時天下之君如贅/旒然  東京賦曰建神旒之太常)　象大火¶
　象鶉火(周禮云龍旂九斿以象大火鄭元注云交龍/為旂諸侯之所建也大火蒼龍宿之心其屬)¶
(有尾尾九星所又云鳥旟七斿以象鶉火鄭注曰鳥隼/為旟州里之  建鶉火朱鳥宿之栁其屬有星星七星)¶
<pb:KR3k0055_WYG_232-34a>¶
　熊旂六斿　龜蛇四斿(又云熊旂六斿以象伐也鄭/注詳旗内三象六星注  又)¶
(云龜蛇四斿以象營室也鄭注曰龜蛇為旐縣/鄙之所建營室元武宿與東壁連體而四星)　天子¶
至地　天子曵地(廣雅云天子十二旒至地諸侯九旒/至軫卿大夫七旒至轂士三旒至肩)¶
(旗禮含文嘉曰天子之/  九仭十二旒曵地)¶
　　毦一¶
増庾翼與慕容皝書曰今致襦鎧一領兜牟白毦自副¶
又曰今致朱漆銏二十張絳碧畫旛黒毦自副　字彚¶
曰毦兜鍪上飾¶
<pb:KR3k0055_WYG_232-34b>¶
　　毦二¶
増韻府羣玉曰梁元帝子方諸鎭江夏侯景遣将宋子¶
仙襲之入城方諸尚以五色毦辮鮑泉鬚被執¶
　　毦三¶
原白狼　孔雀(俗說云謝安小兒時便有名譽流聞逺/國慕容廆餉謝白狼毦一雙謝時年十)¶
(三一作慕容垂案庾廙與燕王書云今/致孔雀毦二枚  毦音二羽毛飾也)　出天竺　贈¶
楊彪(外國傳云黒白毦出天竺國毦魏武/與楊彪書云今贈足下十鈴  一具)　重見辭謝¶
　結以忘憂(諸葛亮與呉王書云所送白毦薄少重見/辭謝益以增慙  魏略云諸葛亮見劉備)¶
<pb:KR3k0055_WYG_232-35a>¶
　(性好毦時適有以牛尾毦與備者備手自結之亮曰将/軍當復有逺志耶止結毦而已備知亮非常人乃投毦)¶
　(而謂曰以/忘憂耳)　須髮為毦　赤黒為毦(續異記曰竟陵王/誕在廣陵左右侍)¶
　(直眠夢人告之曰有神須汝髪為毦覺則已失髪矣/  漢魏故事曰與外國節皆用赤黒為毦異于常節)¶
　　　毦四¶
　増書漢諸葛亮與瑾書曰兄嫌白帝兵非精練到所督¶
　則先主帳下白毦西方上兵也嫌其少也當復部分江¶
　州兵以廣益之¶
　¶
<pb:KR3k0055_WYG_232-35b>¶
　¶
　¶
　¶
　¶
　¶
　¶
　¶
御定淵鑑𩔖函卷二百二十七¶
