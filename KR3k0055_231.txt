# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.013403
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十六
<pb:KR3k0055_WYG_231-1a>¶
　欽定四庫全書¶
御定淵鑑𩔖函卷二百二十六¶
　　武功部二十一(弩/)　(矢/)¶
　　　弩一¶
　原釋名曰弩怒也有勢怒也鉤弦者牙似齒牙也牙外¶
　曰郭為牙之規郭也下曰懸刀其形然也含括之口曰¶
　機言如機之巧也亦言如門户之樞機開闔有節　古¶
　史考曰黃帝作弩　太公兵法曰弩之神名逺望　尚¶
<pb:KR3k0055_WYG_231-1b>¶
　書帝令驗曰王弩發驚天下注曰秦野有枉矢星形似¶
　弩其星西流天下見之而驚呼其柄曰臂似人臂也¶
　戰國䇿曰蘇秦為楚合從元戎以鐵為矢長八寸一弩¶
　十矢俱發　南越志曰龍川嘗有銅弩牙流出水皆以¶
　銀黃雕鏤取之者祀而後得父老云越王弩營處也¶
　増管子曰鵞鶩之舎近鵾雞鵠䳈之通逺鵠鵾之所在¶
　君式璧而聘之葅澤之民聞之越平而射逺非十鈞之¶
　弩不能中鵾雞鵠䳈彼十鈞之弩不得排擏不能自正¶
<pb:KR3k0055_WYG_231-2a>¶
故三月解匌而弓弩無匡䡔(音侈/礙也)者此何故也以其家¶
習其所也　孫武子曰善戰者其勢險其節短勢如彍¶
弩節如發機　漢書鼂錯傳錯上言兵事曰弩不可以¶
及逺與短兵同　淮南子曰銅不可以為弩　又曰兵¶
如植木弩如羊角　阮子曰世多善弩而拙於弓弓無¶
法準故任巧由意弩有法凖故易有善　又抱朴子云¶
秋以弓弩在前　又呉録曰松梁山山石開處容數十¶
丈髙竹弩不及其上在澧州　炙轂子曰夷牟製角弩¶
<pb:KR3k0055_WYG_231-2b>¶
馬上用之歩敵則木弩　武侯十六䇿治軍曰夫将者¶
其令若漂水暴至其獲若鷹隼之擊物静若彊弩之張¶
動如機闗之發　又亢倉子曰兵誠義以誅暴君而振¶
苦人人之恱也若孝子之見慈親餓𨽻之遇美食號呼¶
而走之若强弩之射深谷也　魏志荀彧曰千鈞之弩¶
不能以鼷鼠發機　唐書儀衛志曰親王鹵簿幰弩一¶
品二品四品萬年令皆有之　又兵志曰擇才勇者為¶
番頭頗習弩射又有羽林軍飛騎亦習弩凡伏逺弩自¶
<pb:KR3k0055_WYG_231-3a>¶
能施張縦矢三百歩四發而二中擘張弩二百三十歩¶
四發而二中角弓弩二百歩四發而三中單弓弩百六¶
十歩四發而二中皆為及第　又南蠻傳曰王親兵曰¶
朱弩佉苴佉苴韋帶也　唐六典武庫令曰弩之制有¶
七一曰擘張弩二曰角弓弩三曰木單弩四曰大木單¶
弩五曰竹竿弩六曰大竹竿弩七曰伏逺弩¶
　　弩二¶
原史記曰龎涓追孫臏臏量其暮當至馬陵道狹可伏¶
<pb:KR3k0055_WYG_231-3b>¶
兵乃斫大樹白而書之曰龎㳙死此樹下令萬弩夾道¶
而伏期日暮見火舉而俱發龎涓夜至斫木下見白書¶
乃鑚火燭之萬弩俱發龎涓自知智窮乃自刎曰遂成¶
豎子之名　増又曰始皇初即位穿治酈山及并天下¶
天下徒送詣七十餘萬人穿三泉下銅而致椁宫觀百¶
官竒器珍怪徙藏滿之令匠作機弩矢有所穿近者輙¶
射之　原又曰項羽伏弩射中漢王傷胷乃捫足曰虜¶
中吾指　日南傳曰南越王尉佗攻安陽有神人臯通¶
<pb:KR3k0055_WYG_231-4a>¶
為安陽王治神弩一張一發萬人死三發殺三萬人¶
呉志曰甘寜招合輕薄少年為之渠帥羣衆相隨挾持¶
弓弩負眊帶鈴民聞鈴聲即知是寜也　晉陽秋曰初¶
髙祖勒兵闕下經曹爽門爽帳下督嚴世引弩将射髙¶
祖孫謙在後牽止之曰事未可知三注三止髙祖車乃¶
過　㑹稽典録曰鍾離牧謂朱育曰大皇帝以中國多¶
騎欲得騎而當之然不若吴神&KR0289;弩射三里貫洞三四¶
馬騎敢近之乎　華陽國志曰鄧芝征涪陵見元猨抱¶
<pb:KR3k0055_WYG_231-4b>¶
子在樹上引弩射之中猨母其子為拔箭以木葉塞創¶
芝乃歎曰吾違物之性其将死矣投弩水中　風俗通¶
曰汲令應郴請主簿杜宣飲酒時北壁上懸赤弩照於¶
杯中其形如蛇宣畏惡之然不敢不飲因得病郴後知¶
之思惟必懸弩所為也使致宣於故處設酒杯中猶有¶
蛇因謂之此壁上弩影耳非有他怪宣意解病即愈¶
増劉晝和性篇曰董安于性緩佩弦以自急　通鑑唐¶
紀曰李密驅掠徒衆直趨南山乗險而東盛彦師帥衆¶
<pb:KR3k0055_WYG_231-5a>¶
踰熊耳山南據要道令弓弩夾路乘髙刀楯伏於谿谷¶
擊之遂斬宻　又曰秦王世民圍洛陽宫城城中守禦¶
甚嚴八弓弩箭如車輻鏃如巨斧射五百歩(注八弓弩/八弓共一)¶
(絭也如古連弩今之/划車弩亦其𩔖也)　通鑑唐紀注曰今揚州城西北¶
有雷塘塘西有呉公臺相傳以為陳吳明徹攻廣陵所¶
築弩臺以射城中　唐書馮盎傳曰羅竇諸洞獠叛詔¶
盎率衆為先&KR0289;賊據險不可攻盎持弩語左右曰矢盡¶
勝負可知矣發七矢斃七人賊退走縦兵乗之斬千餘¶
<pb:KR3k0055_WYG_231-5b>¶
級　又韓滉傳曰李晟屯渭北滉運米饋之船置千弩¶
以相警捍賊不能剽　又柏良器傳曰李希烈圍寜陵¶
良器以救兵至擇弩手善游者沿汴渠夜入及旦伏弩¶
發賊乗城者皆死　又王凝傳曰凝&KR0118;宣歙池觀察使¶
時江南環境為盗區凝以強弩據采石張疑幟遣别将¶
馬潁解和州之圍　又田頵傳曰當時稱朱瑾槊米志¶
誠弩皆為第一　五代史曰劉龑遣将蘇章以神弩軍¶
三千救封州章以兩鐵索沈賀江中為巨輪於岸上築¶
<pb:KR3k0055_WYG_231-6a>¶
堤以隱之因輕舟迎戰陽敗而奔楚人逐之章舉巨輪¶
挽索鎻楚舟以強弩夾江射之　文獻通考曰宋太祖¶
開寳八年将平江南簡稽軍實京師所造兵器十日一¶
進謂之旬課上親閱之制作精絶尤為犀利弓弩院嵗¶
造角色弓白樺弓虎翼弩馬黄弩牀子弩　又曰慶歴¶
四年賜鄜延路總管風羽子弩箭三十萬　通鑑宋紀¶
曰南漢人教象為陣每象載十數人皆執兵仗凡陣必¶
置陣前以壮軍威潘美集勁弩射之象犇踶乗者皆墜¶
<pb:KR3k0055_WYG_231-6b>¶
反踐承渥軍軍遂大敗承渥僅以身免美進拔韶州¶
又曰夏主諒祚寇大順城環慶經略使蔡挺使蕃官趙¶
明擊之諒祚衷銀甲毡帽督戰挺先遣强弩列壕外注¶
矢下射諒祚中流矢遁去　玉海曰宋楊存中以韓世¶
忠克敵弓雖勁而士病蹶張之難乃増損舊制造馬黄¶
弩制度精宻彼一矢未竟而此三發矣　通鑑元紀曰¶
至正十二年三月隴西地震凡百餘日城郭頽圯陵谷¶
&KR0118;變定西㑹州靜寜荘浪尤甚㑹州公宇墻崩中獲弩¶
<pb:KR3k0055_WYG_231-7a>¶
五百餘張長者丈餘短者九尺人莫能挽因改定西為¶
安定州㑹州為㑹寧州¶
　　弩三¶
原踰水　乗風(六韜云强弩長兵者所以踰水戰也/  慎子云弩弱而増髙者乘於風也)¶
大黄　沈紫(漢書云李廣以即中令将四千騎出右北/平匃奴左賢王将四萬騎圍廣廣身自以)¶
(大黄射其禆将殺数人胡虜益解㑹暮吏士無人色而/廣意氣自如益治軍軍中服其勇也服䖍云大黄黄肩)¶
(弩也晉灼曰黄肩即黄間也大黃其大者也起陳琳武/軍賦云弩則幽都筋角恒山檿幹通肌暢骨  崇曲彈)¶
(大黃沈紫直矢輕弦/當鋒摧決貫遐洞堅)　白的　黃間(華陽國志云秦昭/襄王時白虎為害)¶
<pb:KR3k0055_WYG_231-7b>¶
(自秦蜀巴漢患之秦皇乃重募國中有能煞虎者邑萬/家金帛稱之於是閬中夷廖中等乃作白的弩於髙樓)¶
(上射虎中頭三節白虎常従羣虎嗔恚盡摶殺羣虎大/呴而死秦皇嘉之以其夷不欲封刻石盟要夷人安之)¶
(倒潘岳射雉賦云捧黃間以宻彀屬剛挂以潛擬/  禽紛以迸落機聲振而未已注云黃間弩名)　緑¶
沈　紫間(劉劭趙都賦詳弓三必陸機七導/云操紫間之神機審  中而後射)　八石¶
百石(六韜云𨕖車士之法取年四十以下長七尺五寸/以上走能逐奔馬及馳而乗之前後左右上下周)¶
(旋能縛束旌旗力能彀八石弩射前後左右皆便習者/名曰武車之士不可不厚也  魏明帝詩曰長㦸十萬)¶
(隊幽冀百石弩發機/若雷迅一發連四矢)　千鈞　萬鈞(史記蘓代移穰侯/書以天下攻齊如)¶
(千鈞之弩&KR1177;潰癰也至宋書曰高/祖軍多萬鈞神弩所  莫不摧䧟)　増擘張　蹶張(漢/書)¶
<pb:KR3k0055_WYG_231-8a>¶
(曰申屠嘉梁人也以材官蹶張從髙帝擊項籍師/古曰今之弩以手張者曰擘張以足蹋者曰蹶張)　自¶
行　忽禁(風俗通曰&KR0391;文仲家欲炊而失釡及弓弩自/行  晉書朱伺傳曰伺在楊口為杜曽等所)¶
(圍常所用弩/忽禁不發)　黃連　白竹(趙公王琚敎射經曰弩古/有黃連百竹八擔雙弓之)¶
(號今有絞車弩中七百歩攻城拔壘用之擘張弩中三/百歩歩戰用之馬弩中二百歩馬戰用之  玊海曰秦)¶
(閬中夷人能/作白竹之弩)　八擔　雙弓(見上黃/連注)　張遲　望逺(敎/射)¶
(經曰弩張遲臨敵不過二發所以戰陣不便於弩非弩/不利於戰而将不明於弩也不可離於短兵當别為隊)¶
(攅箭注射則前無立兵對無横陣復以陣中張陣外射/畨次輪囘張而復出射而復入則弩不絶聲敵無薄我)¶
(望漢書藝文志兵技巧家有/  逺連弩射法具十五萹)　挈脚　平身(殺法令曰/張弩後左)¶
<pb:KR3k0055_WYG_231-8b>¶
(廂丁字立當弩八字立髙楦手屈衫襟左手承撞右手/迎上當心看張張有闊狹左䏶右膊還復當心安箭髙)¶
(舉射敵逺擡弩頭敵近平身放敵/在左右囘身放敵在髙上挈脚放)　金機　銅牙(張衡/南都)¶
(賦曰彀金機馳鳴鏑翦爵毫落/勁翮  杜甫詩曰正觀銅牙弩)　弩地　弩官(漢鼂錯/上言兵)¶
(事曰平陵相逺川谷居間仰髙臨下此弓弩之地也短/兵百不當一  玉海曰漢兵臨以弩為尚将軍有强弩)¶
(積弩之名南/郡有發弩官)　遊弩　彍弩(漢鼂錯上言兵事曰逰弩/往來什伍俱全  漢書曰)¶
(公孫𢎞奏言民不得挾弓/弩十賊彍弩百吏不敢前)　射象　候魚(隋書劉方傳/曰林邑王梵)¶
(志遣兵守險乗巨象四靣而至方以弩射象象中瘡却/蹂其陣因攻破之  史記曰秦始皇自以連弩候大魚)¶
(出射/之)　築臺　置軍(唐書李元諒傳曰元諒節度隴西/築連弩臺逺烽偵為守備  玉海)¶
<pb:KR3k0055_WYG_231-9a>¶
(曰皇祐四年河北河東陜西言郭諮所進獨轅衝陣無/敵流星弩可僃軍陣用詔弓弩院製之尋以諮為鄜延)¶
(鈐轄給所製弩五百募土兵教之既成/經略使夏安期言其便詔置獨轅弩軍)　發石　流星¶
(魏志公孫度傳曰魏景初二年司馬宣王征公孫淵為/發石連弩射城中  玉海曰皇祐元年三月知忻州郭)¶
(諮獻獨轅衝陣/無敵流星弩)　大旝　小黃(唐書南詔傳曰盧耽節/度西川為大旝連弩南)¶
(詔憚之擘武經總要曰古者有黄連百竹八擔雙弓之/號絞車  張馬弩之差今有叁弓合蟬手射小黄皆其)¶
(遺/法)　靜塞　摧山(張雲咸通解圍録曰南蠻有執旗者/傳城發靜塞弩貫之  玉海曰西蜀)¶
(弩名尤多大者莫逾連弩十矢謂之羣鴉一矢謂之飛/槍通呼為摧山弩即孔明所謂元戎也又有八牛威邉)¶
(定戎靜/塞弩)　弩手　弩師(通鑑唐紀曰崔安潜乞洪州弩/手敎蜀人用弩𨕖千人號神機)¶
<pb:KR3k0055_WYG_231-9b>¶
(營營後漢順帝紀曰永建元年調/五  弩師郡舉五人教習戰射)　走丸　坐草(通鑑/唐紀)¶
(曰西川節度使崔安潜奏乞洪州弩手教蜀人用弩走/丸而射之𨕖得千人號神機弩營蜀兵由是浸强  說)¶
(海引溪蠻叢笑曰山猺潛出省地茅/葦中射弩奪物機不虚發名坐草)　原掌四弩　發¶
十矢(周禮司弓掌四弩仲春獻弓弩凡弩夾庾利攻守/唐大利車戰野戰注攻守相廹近弱弩發疾戰進)¶
(退非强不逺戎蜀志諸葛亮傳注曰亮長於巧思損益/連弩謂之元  以鐵為矢矢長八寸一弩十矢俱發也)¶
　増膠續弦　籣盛矢(十洲記曰續弦膠或名連金泥/此膠能屬連弓弩斷弦連刀劍)¶
(斷折之金膠連使人挽掣終不復脫弩漢書韓延夀令/騎士四靣營陣被甲鞮鞪居馬上抱  負籣注籣盛弩)¶
(矢者形/如木桶)　百弮弩　八弓弩(唐書曰朱泚自将逼奉天/遂長圍以百弮弩射城中)¶
<pb:KR3k0055_WYG_231-10a>¶
(不及幄坐者三/歩  下見弩二)　木羽弩　木鶴弩(文獻通考曰隆興/元年六月御寳封)¶
(木羽弩箭百四隻下樞宻院江浙荆閩諸路製百萬箭/又曰乾道九年閏正月衢州張子顔造木鶴弩二千)¶
(十/萬)　摺疊弩　編架弩(通鑑元紀曰泰定帝時立行樞/宻院於汴梁以伊蘇罕知院事)¶
(行視太行諸闗以摺疊弩分給守闗軍士編說海引桂/海虞衡志曰猺人弩又名編架弩無箭槽  架而射也)¶
　原谿子所出　太僕擅名(淮南子云烏號之弓谿子/之弩不能無弦而射註曰)¶
(南方谿子蠻夷强弩所出有崔實政論云永平建初/之際去戰未久官兵勁利  蔡太僕之弩擅名天下)¶
魏氏𤨏連　陳王參連(漢官解詁云魏氏瑣連孫吴之/法注曰兵書有黄氏𤨏連之器)¶
(蓋弩射法也載華嶠後漢書云陳愍王寵善弩射其秘/法以天覆地  參連為竒又三微三小三微為經三小)¶
<pb:KR3k0055_WYG_231-10b>¶
(為緯經緯相将萬勝之方然要在/機牙其射十發十中中皆同處)　射六百歩　射五¶
十歩(戰國䇿曰蘇秦說韓王曰天下良弓勁弩皆自韓/出谿子少府時力距來皆射六百𡵯之外案鮑注)¶
(谿子少府時力距來皆弩名徐注曰時力距來謂得時/力倍於常其勁足以距來敵  墨子云二歩一木弩必)¶
(射五十/歩已上)　神機千萬　強弩五百(王㫤檄江南文云今/使百萬之師已具十)¶
(年之儲嚴鋒百鍊神機千萬軍英雄記云王匡字公節/輕財好施以任俠聞辟大将  何進府進使匡於徐州)¶
(發強弩五百西詣京/師㑹進敗匡還鄉里)　䧟堅攻強　張膽絕慮(六韜云/䧟堅陣)¶
(攻強敵大黃參連弩大扶胥三十六乗材士強弩矛㦸/為翼  尉繚子云兵如總木弩如羊角人人無不騰陵)¶
(張膽絶/乎疑慮)　三發衆潰　一張為僃(續漢書云虞詡為武/都太守虜來攻城詡)¶
<pb:KR3k0055_WYG_231-11a>¶
(出戰使二十強弩共射一人三發而三中虜衆潰一謝/承後漢書曰髙帝在平城為胡所困一人俱角弩  張)¶
(為/僃)　千弩俱發　千張前登(漢書曰李陵至浚稽山與/單于相值騎三萬圍陵軍)¶
(軍居兩山間以大車為營陵引士出營外為陣前行持/㦸盾後行持弓弩虜見漢軍少直前就營陵搏戰攻之)¶
(千弩俱發應弦而倒八英雄記云袁紹擊公孫/瓉先令麴義領精兵  百強弩千張以為前登)　持滿¶
外嚮　持強並發(漢書匃奴傳曰冒頓縦兵圍髙帝於/白登七日冒頓取閼氏之言乃開圍)¶
(一角於是髙帝令士皆持滿傅矢外嚮從解角直出得/與大軍合而冒頓遂引兵去  後漢書耿純傳云時赤)¶
(眉青犢上江大槍鐵脛五幡十餘萬衆並在射犬世祖/引兵将擊之純軍在前去衆營數里賊忽夜攻純雨射)¶
(營中士多死傷純勒部曲堅守不動𨕖敢死二千人俱/持強弩各傅三矢使啣枚間行繞出賊後齊聲呼譟強)¶
<pb:KR3k0055_WYG_231-11b>¶
(弩並發賊/衆驚走)　疏勒煑弩　狄道噉弩(東觀漢記云耿㳟/在疏勒城救兵不)¶
(至恭食盡窮困士卒乃煑鎧弩食其筋革恭與士推誠/同死生故無二心  朱勃表云西羌寇叛唯狄道為國)¶
(固守然民飢餓噉弩/煑履宜救倒懸之急)　末不穿縞　民不得挾(史記曰/強弩之)¶
(末力不能穿魯縞弓公/孫𢎞奏民不得挾  弩)　平原負弩　延夀負籣(平原/君負)¶
(弩矢前驅迎信陵君/  下見籣盛矢注)　増不能彀弩　亦可強弩(古詩/紀曰)¶
(漢髙祖阨於平城天下歌曰平城之下亦誠苦七日不/食不能彀弩  淮南子曰畢萬術云牛翁十四可以強)¶
(弩/)　愛側竹弩　張盧生弩(晉書云孟幹為吴人所獲/将徙之臨海幹等志北歸)¶
(慮東徙轉逺以吴人愛蜀側竹弩言能作之皓留付作/部後幹逃至京師  吴越春秋云越王令安廣之人佩)¶
<pb:KR3k0055_WYG_231-12a>¶
(石碣之矢張/盧生之弩)　江淮弩士　浙西弩人(唐書曰浙西節/度使韓滉命王)¶
(栖曜将弩數千夜入寜陵李希烈不之知晨朝弩矢及/希烈坐帳希烈驚曰此江淮弩士今入矣遂不敢東希)¶
(烈夜敗由又曰李徳裕請弩人/於浙西  是蜀之器械皆犀利)　猶恨其少　必處其¶
髙(先賢行状曰袁尚使審配守鄴城曹操進軍攻鄴生/獲配謂曰曩日孤之行圍何弩之多也配曰猶恨其)¶
(少耳奪王琚教射經曰夫置弩必處其髙/爭山  山守隘塞口破驍䧟果非弩不克)　破驍䧟果¶
　穿剛達堅(上見必處其髙注剛太白隂經發弩圖/篇曰弩者怒也穿  逹堅自近及逺)¶
一發皆走　六矢不動(八編𩔖纂曰宋太祖至道二年/上部分諸将攻討李繼&KR0118;令多)¶
(設強弩及賊布陣萬弩齊發賊無所施其技矢纔一發/賊皆散走  唐書曰令&KR0546;潮圍雍邱雷萬春立城上與)¶
<pb:KR3k0055_WYG_231-12b>¶
(潮語伏弩發六矢/著面萬春不動)　彀八石弩　試千歩弩(太公六韜/曰力能彀)¶
(八石弩射前後左右皆便習者名曰武車之士不可不/厚也  文獻通考曰宋太祖嘗令試牀子弩於近郊外)¶
(矢及七百歩又令别造/千歩弩試之矢及三里)　募士三萬人　激矢五百歩¶
(唐書楊收傳曰始南蠻自大中以來火邕州掠交趾調/華人往屯渉氛瘴死者十七戰無功蠻勢益張收議豫)¶
(章募士三萬置鎮南軍以拒蠻悉教蹋張戰必注滿蠻/不能支  又趙犨傳曰犨子珝黃巢之難庫有巨弩機)¶
(牙壊不能張珝以意調治激矢至/五百歩人馬皆洞賊畏不敢逼)　原太守負弩先驅¶
　縣令負弩先驅(漢書云霍去病為驃騎将軍過河東/河東太守郊迎負弩先驅  又云司)¶
(馬相如為中即将建節往使因巴蜀吏幣物以賂西南/夷至蜀太守以下郊迎縣令負弩矢先驅蜀人以為寵)¶
<pb:KR3k0055_WYG_231-13a>¶
　増三十弮共一臂　二十弩射一人(漢書李陵傳曰/發連弩射單于)¶
(注張晏曰三十弮共一臂也軍後漢書虞詡傳曰詡為/武都守羌衆萬餘來攻詡令  中强弩勿發而潜發小)¶
(弩羌以為矢力弱不能至并兵急攻於/是使二十強弩共射一人發無不中)¶
　　弩四¶
原弩生於弓(吴越春秋云陳音對越王曰弩生於弓弓/生於彈彈起古之孝子臣聞楚琴氏以為)¶
(弓矢不足以威天下遂乃橫弓着臂施機設樞加之以/力郭為方城守臣子也教為人君命所起也牙為執法)¶
(守吏卒也牛爲中将主内裹也關為守禦檢去止也錡/為侍從聴人主也臂爲道路通所使也弓為将軍主重)¶
(負也弦為軍師禦戰士也矢為飛客主教使也金為實/敵往不止也衛為副使正道里也縹為都尉執左右也)¶
<pb:KR3k0055_WYG_231-13b>¶
(又曰射之道左足縦右足橫左手若附枝右手若/抱兒右手發機左手不知此正射持弩之道也)　弩¶
獨前戰(軍令云弩獨前戰令五鼔/皆張羊角四鼔視麾所指)　弦斷矢激(續漢書/云宋則)¶
(子年十嵗與蒼頭共弩射蒼頭弦斷矢激誤中之即死/奴叩頭就誅則察而恕之潁川荀爽深以為美時人亦)¶
(服/焉)　増矢逹十里外(炙轂子漢初得八牛弩以/射楚軍矢逹十里之外)　作之¶
可加五倍(玉海曰魏馬鈞巧思絶世見諸葛亮連弩曰/巧則巧矣未盡善也言作之可令加五倍)¶
　挽弩自射(晉書崔洪傳曰洪薦郄詵代已為左丞詵/後糾洪洪曰我舉郄丞而反奏我是挽弩)¶
(自/射)¶
　　弩五¶
<pb:KR3k0055_WYG_231-14a>¶
増賦漢班固西都賦曰機不虛掎　張衡南都賦曰騄¶
驥齊鑣黃間機張足逸驚飈鏃折毫芒俯貫魴鱮仰落¶
雙鶬魚不及竄鳥不暇翔　原呉朱異弩賦云南岳之¶
幹鍾山之鏑應機命中射隼髙墉　晉左思吴都賦云¶
虞機發留鵁鶄　潘岳射雉賦曰鯨牙低鏃心平望審¶
増詩唐李嶠咏弩詩曰挺質本軒黄申威振逺方機張¶
驚雉雊玊彩耀星芒髙鳥行應盡清猿坐見傷蘇秦六¶
百𡵯持此說韓王¶
<pb:KR3k0055_WYG_231-14b>¶
原銘後漢李尤弩銘曰放自近古發意所覩前聖制弓¶
後世建弩機牙發矢執破醜虜克獲雖屢猶不可常忘¶
戰者危極武者傷¶
原議後漢蔡邕幽州刺史議曰幽州&KR0723;騎冀州強弩天¶
下精兵國家贍核四方有事未嘗不取辦於二州也¶
　　矢一¶
原釋名曰矢指也言其有所指向迅疾也又謂之箭前¶
進也其本曰足其形似木木以下為本以根為足又謂¶
<pb:KR3k0055_WYG_231-15a>¶
之鏑鏑敵也言可以禦敵也齊人謂之鏃鏃族也言其¶
所中皆族滅也闗西謂之釭釭鉸也言有鉸刃也其末¶
曰括括㑹也言與弦㑹也括旁曰叉形似叉也其受矢¶
之器以皮曰箙柔服之義也織竹曰笮相廹笮之名也¶
歩叉人所帶以箭叉於其中也馬上曰鞬鞬建也言弓¶
矢並建立其中(趙書云石虎破劉曜獲/金銀𡵯叉弓鞬三千具)　說文曰矢弓¶
弩矢也象鏑括羽之形　爾雅曰金鏃箭羽謂之鏃¶
方言曰自闗而東謂之矢江淮之間謂之鍭(鍭音/侯)關西¶
<pb:KR3k0055_WYG_231-15b>¶
曰箭郭璞注云箭者竹名因以為號也　増方言曰凡¶
箭鏃胡合嬴者(胡鏑在於喉/下嬴邊也)四鐮(廣稜/也)或曰拘腸三鐮¶
者謂之羊頭其廣長而薄鐮謂之錍或謂之鈀(音/葩)　又¶
曰其小而長中穿二孔者謂之鉀鑪(金箭錍鑿空兩邉/者也嗑嚧兩音)¶
其三䥥長尺六者謂之飛䖟(此謂今/射箭也)&KR2387;者謂之平題(今/戲)¶
(射箭頭題/猶羊頭也)所以藏箭弩謂之箙弓謂之鞬或謂之皾¶
原世本曰牟夷作矢(牟夷黃/帝臣名)　孫卿子曰浮游作矢¶
太公兵法曰箭之神名續長　六韜曰䧟堅陣敗強敵¶
<pb:KR3k0055_WYG_231-16a>¶
大黃參連弩飛鳬電影自副(注曰飛鳬/電影矢名)飛鳬赤莖白羽¶
以鐵為首電影青莖赤羽以鋼為首　周易曰剡木為¶
矢以威天下　周官曰庭氏掌射國中之妖鳥若不見¶
其鳥獸則以救日之弓救月之矢夜射之(詳/弓)　又曰司¶
弓矢掌八矢之法八矢一曰枉二曰絜三曰殺四曰鍭¶
五曰矰六曰茀七曰恒八曰庳凡枉矢絜矢利火射用¶
諸守城車戰殺矢鍭矢用之近射田獵矰矢茀矢用之¶
弋射恒矢庳矢用之散射此八矢者弓弩各有四焉蓋¶
<pb:KR3k0055_WYG_231-16b>¶
枉殺矰恒弓所用也絜鍭茀庳弩所用也　禮記曰男¶
子生桑弧&KR0382;矢六以射天地四方天地四方者男子之¶
所有事也故必先有志於其所有事　孟子曰矢人豈¶
不仁於函人哉矢人惟恐不傷人函人惟恐傷人　増¶
禮記曰后妃執弓挾矢于髙禖之前　穀梁曰聘弓鍭¶
矢不出境塲　詩義問曰總所以覆矢也謂箭筒蓋也¶
　周列子曰列禦寇為伯昏無人射引之盈貫措杯水¶
其肘上發之鏑矢復沓方矢復寓(鏑矢言中也沓二矢/中也復沓三矢中也)¶
<pb:KR3k0055_WYG_231-17a>¶
(方矢第四矢也復寓第三矢纔去/第四矢已復在弦上藝&KR0836;而速也)　尉繚子曰夫殺人¶
百歩之外者誰也曰矢也　蘇秦傳曰三軍之良五家¶
之兵進如鋒矢戰如雷霆解如風雨　原三齊略記曰¶
城東南五十里有蒲臺髙八十丈秦始皇所頓處時在¶
臺下縈蒲繫馬夾道數百歩到今蒲生猶縈蒲似水楊¶
而勁堪為箭也　増韓子曰矢來無向則為鐵室以&KR0879;¶
之　亢倉子曰句粤之幹鏃以精金鷙隼為之羽以之¶
掊箠則其與稿考朴也無擇及夫盪寇爭䖍覿武決勝¶
<pb:KR3k0055_WYG_231-17b>¶
加之強弩之上則三百歩之外不立敵矣　諸葛子曰¶
若能力兼三人身與馬如膠漆手與箭如飛䖟誠宜寵¶
異　說苑指武曰羿逄蒙不能以枉矢弱弓射逺中微¶
　魏志陳琳曰矢在弦上不可不發　唐六典曰箭之¶
制有四一曰竹箭二曰木箭三曰兵箭四曰弩箭　又¶
曰骨鏃曰骲鐵鏃曰鏑鳴箭曰骹靃葉曰鈚皆古之制¶
也竹箭以竹爲笴諸箭亦通用木箭以木為笴唯利射¶
獵兵箭剛鏃而長用之射甲弩箭皮羽而短用之䧟堅¶
<pb:KR3k0055_WYG_231-18a>¶
也　筆談曰大駕鹵簿中有勘箭其牡謂之雄牡箭牝¶
謂之闢伏箭熙寜中罷之　遼史國語解曰車駕逺歸¶
閤門使持雄箭勘箭官持雌箭比較相合而後入宫¶
說𨕖遼志曰契丹弓以皮為弦箭削楪為簳　又曰西¶
樓有蒲瀕水叢生其葉如栁長不盈尋文用以作箭不¶
矯作而堅左氏所謂董澤之蒲是也　金史曰國俗凡¶
重五日拜天禮畢插栁毬塲為兩行當射者以尊卑序¶
各以帕識其枝去地約數寸削其皮而白之先以一人¶
<pb:KR3k0055_WYG_231-18b>¶
馳馬前導後馳以無羽橫鏃箭射之既斷柳又以手接¶
而馳去者為上斷而不能接去者次之或斷其青處及¶
中而不能斷與不能中者為負　說𨕖金志曰女直與¶
契丹言語不通而無文字賦歛科發射箭為號事急者¶
三射之¶
　　矢二¶
増禮記曰乗丘之役縣賁父御馬驚敗績遂死之圉人¶
浴馬有流矢在白肉公曰非其罪也遂誄之　左傳曰¶
<pb:KR3k0055_WYG_231-19a>¶
狄人伐衛公與石祁子玦與甯荘子矢使守曰以此贊¶
國擇利而為之　又曰呂錡射恭王中目王召養由基¶
與之兩矢使射吕錡中項伏弢而死以一矢復命　原¶
國語曰仲尼在陳有隼集於陳侯之庭而死楛矢貫之¶
石弩其長尺有咫陳惠公使人以隼如仲尼之館問之¶
仲尼曰此肅慎之矢也昔武王克商通道於九夷八蠻¶
肅愼氏貢楛矢石弩以分大姬配虞胡公而封諸侯於¶
陳　魯連子曰齊田單破燕軍復齊城惟聊城不下燕¶
<pb:KR3k0055_WYG_231-19b>¶
将守數月魯仲連乃為書著之於矢以射城中遺燕将¶
燕将得書泣三日乃自殺　増劉向說苑曰荆王得茹¶
黃之狗宛路之矰以畋雲夢三月不返保申跪而笞王¶
出而自沈於澗荆王乃殺狗折矰　原韓子曰智伯将¶
伐趙趙襄子召張孟談曰奈無箭何孟談曰董安于之¶
治晉陽公宮之垣皆以楛楚其楛髙十尺於是發而試¶
之其堅則幹之勁不能適也君曰奈無金何孟談曰董¶
安于之治晉陽宫舎之堂皆以銅為柱質君發而用之¶
<pb:KR3k0055_WYG_231-20a>¶
有餘金矣　漢書曰李陵擊匈奴一日五十萬矢皆盡¶
虜攻急陵歎曰復人數十矢可以脫矣　東觀漢記曰¶
耿弇與張歩戰矢中弇眼以佩刀摧之左右無知者¶
増通鑑漢紀曰曹操使夏侯淵張遼圍昌豨於東海糧¶
盡議引軍還遼謂淵曰數日以來毎行諸圍豨輙屬目¶
視遼又其射矢更稀此必豨計猶豫故不力戰遼欲挑¶
與語儻可誘也　晉書桓石䖍傳曰石䖍材幹趫捷從¶
父在荆州獵圍見猛獸被箭而伏諸将戲令拔箭石䖍¶
<pb:KR3k0055_WYG_231-20b>¶
因急往拔得一箭獸跳䖍亦跳及獸伏又拔一箭　晉¶
書載記曰劉曜雄武過人鐵厚一寸射而洞之於是稱¶
為神射　北周書帝紀曰賀拔岳至河曲為侯莫陳恱¶
所害太祖乃率輕騎馳赴平涼時齊神武遣長史侯景¶
招引岳衆太祖至安定遇之謂景曰賀拔公雖死宇文¶
泰尚存卿何為也景失色對曰我猶箭耳随人所射安¶
能自裁　又王傑傳曰魏恭帝元年傑従于謹圍江陵¶
時柵内有人善用長矟戰士将登者多為所斃謹令傑¶
<pb:KR3k0055_WYG_231-21a>¶
射之應弦而倒登者乃得入餘衆繼進遂拔之謹喜曰¶
濟我大事者在此箭也　三國典略曰梁以䕶軍将軍¶
陸法和為郢州刺史封江乗縣公法和嘗軍次白帝謂¶
人曰諸葛孔明可謂名将吾目見之此城旁有埋弩箭¶
鏃一斛許因令掘之果如其言　北史奚康生傳曰康¶
生少驍武彎弓十石矢異常箭為當時所服從王肅討¶
齊齊将張伏䕶自昇城樓言辭不遜肅令康生射之望¶
樓射窓扉開即入應箭而斃彼人見箭皆以為狂弩¶
<pb:KR3k0055_WYG_231-21b>¶
唐書曰髙祖擊龍門賊母端兒射七十發皆中賊敗去¶
而歛其尸以築京觀盡得其箭于其尸　又丘行恭傳¶
曰行恭有勇善騎射初討王世充流矢着太宗馬行恭¶
囘射之發無虛鏃賊不敢前遂下拔箭以己馬進太宗¶
歩執長刀大呼導之斬數人突陣而還貞觀中詔斵石¶
為人馬象拔箭状立昭陵闕前以旌武功　又杜伏威¶
傳曰煬帝遣右禦将軍陳稜以精兵討杜伏威伏威迎¶
出挑戰稜軍射中其額伏威怒曰不殺汝矢不拔遂馳¶
<pb:KR3k0055_WYG_231-22a>¶
入稜陣大呼衝擊衆披靡獲所射将使拔箭已斬之攜¶
其首入稜軍示之又殺數十人　又叚志元傳曰劉文¶
靜為桑顯和所襲軍且潰志元率壮騎馳賊中流矢忍¶
不言突擊自如　又王方翼傳曰三姓咽麫兵十萬踵¶
至方翼次熱海進戰矢着臂引佩刀斷去左右莫知¶
唐書曰貞元十四年貢武舉并應百隻箭及三十隻箭¶
等今年權停時諌議大夫田敦因蒙召對奏言兵部武¶
舉等每年常數百千人持弓挾矢出入皇城間恐非所¶
<pb:KR3k0055_WYG_231-22b>¶
宜上聞而懼故命停之其實武舉者毎歲不過十數人¶
時議惡敦貴欲非短舊事奏議不寔自是訖於貞元更¶
不復置　五代史梁家人傳曰太祖與晉圍黃鄴於西¶
華鄴卒荷弰登城罵敵晉王使胡騎連射不能中太祖¶
顧友裕一發中之軍中皆大讙呼晉王喜遺友裕良弓¶
百矢　又雜傳曰朱守殷反伏誅霍彦威遣使者馳騎¶
獻兩箭為賀明宗賜兩箭以報之　又曰萇從簡嘗中¶
流矢鏃入髀骨命工取之工無良藥欲鑿其骨人皆以¶
<pb:KR3k0055_WYG_231-23a>¶
為不可從簡遽使鑿之工遲疑不忍下從簡叱其亟鑿¶
左右視者皆若不勝其毒而従簡言笑自若　又曰晉¶
以箭書二百射城中悉赦魏人募能斬范延光者　五¶
代安重誨傳曰重誨為節度使與蕃使並轡而行指飛¶
鳥射之應弦而落觀者萬衆無不快忭由是名振北狄¶
自謂天下可以一箭而定　江南野史曰劉仁贍猿臂¶
善射發無不中一旦世宗臨城下坐幄中觀戰士攻城¶
仁贍自城上射之矢去御座數歩輙墜左右驚愕咸諫¶
<pb:KR3k0055_WYG_231-23b>¶
請少避之世宗乃遂命左右進座於墜箭之上矢復至¶
又逺數歩而止仁贍知之因捐弓投矢謂左右曰斯乃¶
天也非吾所能中之　八編𩔖纂曰真宗咸平元年馬¶
軍都頭石歸宋進木羽弩箭以木為簳為翎長尺餘所¶
激甚逺入鎧甲則簳去而鏃留牢不可拔　玉海曰咸¶
平五年六月石普言能發火毬火箭上召至崇政殿試¶
之輔臣同觀先是開寳二年三月馮繼昇岳義方上火¶
箭法試之賜束帛　宋史劉錡傳曰錡善射嘗従父仲¶
<pb:KR3k0055_WYG_231-24a>¶
武征討牙門水斛滿以箭射之拔箭水注随以一矢窒¶
之人服其精　通鑑宋紀曰烏珠合師十二萬次於臨¶
潁楊再興以三百騎遇之于小商橋遂與之戰殺二千¶
人及萬户薩巴千户百人再興死獲尸焚之得箭鏃二¶
升飛痛惜之　又曰知徐州趙立将兵三萬趨行在杜¶
充承制以立知楚州金人以兵邀於淮陰立率衆逕進¶
轉戰四十里至楚州城下立中箭貫兩頰口不能言以¶
手指麾諸軍憩歇定方拔箭出之　又曰蒙古攻安豐¶
<pb:KR3k0055_WYG_231-24b>¶
杜杲繕完守禦蒙古令巴圖魯斫牌杈木巴圖魯者皆¶
死囚為之攻城以自贖杲募善射者用小箭射其目巴¶
圖魯多傷而退　八編𩔖纂曰唐鄧山居者以毒藥漬¶
矢以射獸應弦而倒謂之毛胡盧元末因用其人為兵¶
立毛胡盧萬户府又廣西猺獞所用弩矢皆傅以藥中¶
人濡縷即死比唐鄧者尤毒　兵略纂聞曰明太祖既¶
定天下恐中外将士習以偷安特命兵部尚書樂韶鳯¶
同省臺督府定教射之式各營戰陣武士必善馳射及¶
<pb:KR3k0055_WYG_231-25a>¶
用刀鎗歩兵比較弓矢強弱凡射十二箭内六箭逺可¶
到近可中者為中式并定賞罰各有差　又曰永樂時¶
交賊陳季獷反張輔討之追逼至愛子江登岸賊設象¶
伏輔偵知令先驅曰羣象來衝一矢落象奴再矢披象¶
鼻衆奔還自相蹂大軍乗之賊敗¶
　　矢三¶
原青鏃　赤莖(魏志曰挹婁在扶餘東北千餘里/弓長四尺青石為鏃  下見矢一)　象¶
星　如雨(周禮鄭元注云枉矢者取名飛星飛行有光/也今之飛矛是也或謂之兵矢絜矢象焉二)¶
<pb:KR3k0055_WYG_231-25b>¶
(者可結火以射敵守城車戰如漢書曰匃奴左賢王/圍李廣廣為圓陣外向矢下  雨漢兵死者過半)¶
青莖　朱羽(上見矢一赤國語曰吴晉㑹於黄池吴王/擐甲陳卒  旗赤羽之矰望之如火賈逵)¶
(注曰朱/羽為矰)　飲石　發銅(劉向新序曰楚熊渠子夜行見/寢石似伏獸射之飲羽  下見)¶
(矢/二)　夏服　趙䪍(子虛賦曰左烏號之彤弓右夏服之/勁箭  史記曰魏公子無忌進兵擊)¶
(秦秦兵解去遂救邯郸趙王及平原君自迎公子平/原君負䪍矢為公子先引吕忱字林曰䪍盛弩矢)¶
貫隼　傷鳬(上見矢二渉焦贑易林曰雙鳬俱飛以/歸稻池經  三澤為矢所射傷我胸臆)¶
羊頭　鶉尾(楊雄方言曰凡箭鏃三鐮者謂之羊頭枚/魏百官志曰三公拜賜鶉尾骹箭十二)¶
　金僕　石砮(左傳曰魯荘公以金僕姑射南官長萬/杜預注曰金僕姑矢名也  下見矢二)¶
<pb:KR3k0055_WYG_231-26a>¶
　忘歸　信往(孔叢子曰楚王載忘歸之矢以射/蛟兕  趙氏兵書曰矢一名信往)　焦¶
銅　毒鐵(博物志曰交廣州山夷曰俚子弓長數尺箭/長尺餘以焦銅為鏑塗毒藥於鏑鋒中人即)¶
(死箘陳琳武軍賦曰矢則申息肅/慎  簵空疏焦銅毒鐵幹鏃鳴鍭)　附星　中法(春秋/元命)¶
(苞曰矢附於矢星四射注曰四射四方射之也為尚書/曰垂之竹矢在東房孔安國注曰垂舜共工所  中法)¶
(故傳/寶之)　旣均　相屬(毛詩云敦弓既堅四鍭既鈞舎矢/既均孔疏云鍭矢參停者也輕重)¶
(鈞停四矢皆然故言四鍭既鈞屬列子曰善射者能令/後鍭中前括發發相及矢矢相  前矢造準而無絕落)¶
(後矢之括猶銜弦視之若一焉注曰箭相連屬無絶落/處前箭著物後箭復中前箭而後所凑者猶銜弦視之)¶
(如一物之/相連也)　藥箭　火箭(英雄記吕布将兵向莒&KR0391;覇/等畏布登城上以藥箭亂射)¶
<pb:KR3k0055_WYG_231-26b>¶
(中人馬布不能拔引還下邳昭魏略云諸葛亮攻郝昭/於陳倉以雲梯衝車臨城中  以火箭射之雲梯盡然)¶
(人皆/燒死)　徹札　在弦(養由基蹲甲而射之徹七札/焉  矢在弦上不得不發)　同¶
的　舎拔(矢道同的鼂錯論材/官也  詩&KR0213;拔則獲)　旣調　旣挾(詩弓矢/既調)¶
(又詩云既/挾我矢)　矢窮　矢更(李陵兵盡矢窮也亡矢者不/用則更注更償  用之則不)¶
(償/)　攢鍭　插羽　増竊二　奉一(左傳曰楚子與若/敖氏戰於臯滸伯)¶
(棼射王汰輈及鼓跗着于丁寜又射汰輈以貫笠轂師/懼退王使廵師曰我先君文王克息獲三矢焉伯棼竊)¶
(其二盡於是矣鼓而進之遂滅若敖氏卒崔鴻三十國/春秋西秦録曰白蘭王吐谷渾阿柴臨  呼子弟謂曰)¶
(汝等各奉我一隻箭将玩之地下俄而命母弟慕延曰/取汝一隻箭折之延折之又曰汝取十九隻箭折之延)¶
<pb:KR3k0055_WYG_231-27a>¶
(不能折柴曰汝曹知單者易折衆則難/摧戮力一心然後社稷可固言終而卒)　集目　著眉¶
(左傳曰楚君以鄭故親集矢於目得唐書王難得傳曰/難得收京師方戰麾下士失馬難  馳救矢著眉披膚)¶
(障目乃拔箭斷膚殊死前/鬭血衊靣不已帝嘉之)　中石　遶樹(史記曰李廣/夜行見石以)¶
(為虎射之中石沒鏃視之石也更射之終不能入矣宻/列子曰飛衞學射於甘蠅諸法並善惟齧法不教衞)¶
(将矢以射蠅蠅齧得矢鏃射衛/衞遶樹而走矢亦遶樹而射)　竪箭　竪刀(晉書載/記曰慕)¶
(容盛遇盗陜中盛曰我六尺之軀入水不溺在火不焦/汝欲當&KR0289;乎試竪爾手中箭百歩我若中之宜慎爾命)¶
(如其不中當束身相授盗乃竪箭盛一發中之盗曰相/試耳資而遣之  又曰前燕慕容翰北投宇文歸既而)¶
(逃歸勁騎百餘追之翰遥謂追者曰汝可百歩竪刀吾/射中者汝便宜反不中可來前也追騎解刀竪之翰一)¶
<pb:KR3k0055_WYG_231-27b>¶
(發便中刀環/追騎乃散)　木箭　紙羽(北齊書郎基傳曰基字世/業&KR0118;海西鎮将梁吴明徹)¶
(攻海西基糧仗皆盡乃削木為箭剪紙為羽得圍解還/朝僕射楊愔勞之曰卿本文吏遂有武略木箭紙羽皆)¶
(無故事班墨之/思何以相過)　蒿矢　竹穎(唐書張廵傳曰廵欲射/賊将尹子竒剡蒿為矢)¶
(中者謂廵矢盡走白子竒乃得其状使南霽雲射一發/中左目  宋史儒林傳曰李覺倣韓愈毛穎傳作竹穎)¶
(傳以獻太宗嘉/之竹穎矢也)　鐵絲　雞羽(東坡詩云一雙鐵絲箭/未發手先唾  南蠻傳)¶
(曰其民户出/雞羽三十鏃)　飛䖟　飛矛(東觀漢記光武作飛䖟箭/攻赤眉  下見前象星注)¶
　鍜矢　鏃矢(漢書曰恒山王作鍜矢膠東王/作鏃矢注大鏃之矢今兵箭)　貫盾¶
　中鐶(吴書魯肅南徙州追騎至肅自樹盾引弓射之/矢皆洞貫騎度不能制乃相率還  下見前豎)¶
<pb:KR3k0055_WYG_231-28a>¶
(刀/注)　狼牙　鴨觜(玉海曰熙寧七年軍器監與三衙/定造狼牙箭鴨觜箭請依式製之)¶
矯箭　繫箭(漢書嚴安傳曰今天下鍜甲摩劒矯箭控/弦轉粟運糧未見休時  張衡應間曰燭)¶
(武懸縋而秦伯退師魯/連繫箭而聊城弛柝)　嚆矢　雹箭(詞林海錯曰班/仲升出使西域)¶
(願将三十六人以為嚆矢彈丸之用注嚆矢先聲響箭/  南史齊本記曰蒼梧王畫齊髙帝腹為射的引滿将)¶
(射之左右王天恩諫曰領軍腹大是佳射堋/而一箭便死後無復射不如以雹箭射之)　鎻雲¶
連珠(謝氏詩源曰更嬴善射能仰射入雲中因名箭曰/鎻雲  王弇州史料曰𢎞治中雲南曲靖衞知事)¶
(李晟上疏言邊情用為都察院照磨十五年遷鄖陽府/同知不肯行明年上疏謂臣所造兵器若連珠飛箭自)¶
(一至十自百至千銳砲自連二至排六自攢三至排六/活法輪放他如匣箭匣砲小䭾車火&KR0987;飛架走㦸之竒)¶
<pb:KR3k0055_WYG_231-28b>¶
(亘古/未有)　乗矢　束矢(孟子曰發乗矢而後反束詩/曰束矢其捜五十矢為)　筒¶
箭　鞭箭(通鑑曰劉巨容以宿州甬橋鎮遏使将兵討/王郢筒箭長纔尺餘内之竹筒注之弦上繫)¶
(竹筒於手腕彀弓既發豁筒向後激矢射敵皆洞貫士/兵略纂聞曰嘉靖時馬都督芳援應州相去里所射)¶
(以鞭箭射敵敵多死視其箭/短不可用以為神解圍去)　匣箭　手箭(上見連珠/注  金史)¶
(穆延實勒哈塔傳曰實勒哈塔工用手箭箭長不盈握毎用/百數散置鎧中遇敵抽箭以鞭揮之或以指鉗取飛擲)¶
(數矢齊發無不中敵以為神其箭/皆以智創雖子弟亦不能傳其法)　原入益深　激則¶
逺(家語曰子路好長劒子曰以子所能加之以學豈可/及乎曰南山有竹不扶自直斬而用之射逹於犀革)¶
(以此言之何用學為子曰括而羽之鏃而礪之其入不/益深乎  淮南子云水激則悍矢激則逺夫括淇衞箘)¶
<pb:KR3k0055_WYG_231-29a>¶
(簵飾以銀錫雖有薄縞之幨/腐荷之繒然猶不能獨穿也)　増單易折　衆難摧(並/見)¶
(奉一/注)　中雙鳬　貫二雕(北史賀拔勝傳曰勝從宴昆/明池時有雙鳬游池中周文)¶
(帝授弓矢於勝曰不見公射久矣請以為歡勝射之一/發俱中因拜曰使勝得奉神武以討不庭皆如此也文)¶
(帝恱因是恩禮日重厥隋書長孫晟傳曰晟與汝南公/宇文神慶使突厥突  攝啚每共遊獵見二雕飛而争)¶
(肉因以兩箭與晟曰請射取之晟/彎弓馳往遇雕相攫一發雙貫焉)　射天狼　射漢月¶
(楚辭曰舉長矢兮射天狼/  唐杜甫詩挾矢射漢月)　青竹簳　赤雁翎(白居易/荅元稹)¶
(詠箭鏃詩曰矢人司職憂為箭恐不精精在利其鏃錯/磨&KR0289;鏑成插以青竹簳羽之赤雁翎勿言分寸鐵為用)¶
(乃長兵又云胡為射/小盗此用無乃輕)　大羽箭　大鏃箭(玉海曰武德/二年秦王屯)¶
<pb:KR3k0055_WYG_231-29b>¶
(柏壁以大羽箭殪賊将又杜甫詩猛将腰間大羽箭服/又曰紹興十年六月上曰昨造大鏃箭用以破敵始)¶
(其精又造銳首小槍/劉錡順昌破敵用之)　氊頭箭　羊頭箭(駭聞錄曰李/遵懿仕偽蜀)¶
(有婦熊蜀平太祖曰有此態耶以氊頭箭射之正中其/腹李不動太祖曰外柔内勁授供奉官然握兵江淮號)¶
(鐵漢者方言曰箭鏃/三鐮  謂之羊頭鏃)　鐵翎箭　金齪箭(通鑑元紀曰州/托克托至徐)¶
(攻其西門賊出戰以鐵翎箭射托克托不為動麾軍奮擊/破之  遼史國語解曰太祖取天梯䝉古博囉三山之)¶
(勢于葦甸射金齪箭以識之名龍眉宫/神冊三年築都城於其地臨潢府是也)　原妢胡之笴¶
　淇園之竹(周禮考工記曰妢胡之笴吴越之金錫此/材之美也鄭注妢胡胡子之國在楚旁笴)¶
(矢幹也縣東觀漢記曰上拜冦恂為河南太守恂/移書屬  講兵肆射伐淇園之竹治矢百餘萬)　董¶
<pb:KR3k0055_WYG_231-30a>¶
澤之蒲　綦衞之箭(左傳云秦晉楚戰楚熊負羈囚智/罃以歸智荘子以其族反之廚武)¶
(子御下軍之士多從之毎射抽矢菆納之厨子之房武/子怒曰非子之求而蒲之愛董澤之蒲可勝既乎杜注)¶
(曰智罃荘子之子也菆好箭也房箭舎蒲可以為箭董/澤在聞喜縣  列子云逢蒙之弟子曰鴻超怒其妻而)¶
(怖之引烏號之弓綦衞之箭射其目/注眸子而眶不睫矢墜地而塵不揚)　毒藥傅矢　斷¶
木為箭(東觀漢記曰匃奴攻金蒲城耿恭以毒藥傅矢/傳語匃奴曰漢家神箭其中創者必有異因發)¶
(強弩射之虜中矢者視創皆沸並大驚保續漢書云來/歙擊隗嚻徑至略陽斬嚻守将金梁因  其城嚻大驚)¶
(曰何其神也乃悉兵數萬人圍略陽斬山築堤激水/灌城歙與将士固死堅守矢盡乃發屋斷木以為箭)¶
養由矯矢　庾公抽矢(張華勵志詩曰養由矯矢獸號/於林蒲蘆紫繳神感飛禽  鄭)¶
<pb:KR3k0055_WYG_231-30b>¶
(人使子濯孺子侵衞衞使庾公之斯追之孺/子疾作庾公抽矢扣輪去其金發乗矢而反)　白羽若¶
月　赤羽若日(家語子/路云云)　増貫手及肘　中肩夾脰(左/傳)¶
(曰郄克傷流血及屦未絶鼓音曰余病矣張侯曰自始/合而矢貫余手及肘余折以御左輪朱殷豈敢言病吾)¶
(子忍之殖又曰齊師遁晉州綽/及之射  綽中肩兩矢夾脰)　頊羽叱矢　甘蠅齧¶
矢(漢書曰婁煩射項羽弓發矢欲到羽怒目叱/矢矢乃墮地煩亦恐死  下詳見上遶樹注)　廻船¶
受矢　縛藁得箭(魏略曰權乗大船出濡須口來觀魏/軍曹公使弓弩亂發矢着其船船偏)¶
(重将覆權因廻船復以一靣受矢矢鈞船平乃還餘唐/書張廵傳曰廵守雍丘城中矢盡廵爵藁為人千  被)¶
(黒衣夜縋城下潮兵争射之久乃藁人還得箭數十萬/其後復夜縋人賊笑不設僃乃以死士五百斫潮營軍)¶
<pb:KR3k0055_WYG_231-31a>¶
(大亂焚壘幕/追奔十餘里)　蹋鞍拔箭　沿水入箭(晉書毛寳傳曰/寳軍懸兵少器)¶
(仗濫惡大為祖煥桓撫所破寳中箭貫髀徹鞍使人蹋/鞍拔箭血流滿鞾  又朱脩之傳曰魯秀擊襄陽修之)¶
(發連弩射秀秀亦發連弩應/之脩之使軍人沿水拾箭)　傳于突厥　集于桓鉤¶
(唐書曰太宗討劉黒闥闥常於肥鄉列陣太宗親率左/右擊之有一突将勇壮絕人直衝太宗刃将接太宗以)¶
(天䇿上将大箭射之中心洞背應弦而斃遂傳此箭於/北蕃突厥見而驚歎又常輕騎近出遇三騎皆賊中驍)¶
(勇有名者舉槍而進左右請避之太宗不從待其将至/連發三矢相次皆斃敵人懾氣焉  晋語云乾時之役)¶
(申孫之矢/集于桓鉤)　摩地截草　附膚落毛(括地圖曰羿年五/嵗父母與入山其)¶
(母處之大樹下待蟬鳴還欲取之羣蟬俱鳴遂捐去羿/為山間所養羿年二十能習弓矢仰天歎曰我将射逺)¶
<pb:KR3k0055_WYG_231-31b>¶
(方矢至我門止因捍即射矢摩地截草徑至羿門随矢/去  十六國春秋燕書曰賈堅彎弓三百餘烈祖以堅)¶
(善射親試之乃取一牛置百歩上召堅使射一矢拂&KR0387;/再一矢摩腹皆附膚落毛上下如一恪曰能復中乎堅)¶
(曰所貴者以不中為奇中之何/難一發中之堅時年六十餘矣)　箭粗如&KR0327;　䋲直如¶
矢(北史奚康生傳曰梁聞康生能引強弓特作大弓兩/張長八尺中圍尺有二寸箭粗如長笛送與康生康)¶
(生集文武射之猶有餘力伐又楊大眼傳曰大眼少驍/捷跳走如飛太和中将南  尚書李沖典𨕖征官大眼)¶
(往求沖不許大眼曰尚書不見知下官出一技便出長/䋲三丈許繫髻而走䋲直如矢馬馳不及見者驚歎沖)¶
(因曰千載以來未/有逸材若此者也)　以鐵箭射　以銅鞭發(合璧事𩔖/曰錢鏐以)¶
(鐵箭射退潮頭器金史強伸傳曰中京人推伸為府僉/事元兵圍之兵  已盡以錢為鏃得蒙古一箭截而為)¶
<pb:KR3k0055_WYG_231-32a>¶
(四以銅/鞭發之)　號駐隊矢　習鳴鏑射(宋史吴玠傳曰金人/攻和尚原玠命諸将)¶
(𨕖勁弓強弩分番迭射號駐隊矢接發不絶且繁如雨/注烏珠中流天僅以身免  史記匈奴傳曰冒頓作鳴)¶
(鏑習勒其騎射令曰鳴/鏑所射而不悉射者斬)　無遺鏃費　與亡鏃同(賈誼/過秦)¶
(論曰秦無亡矢遺鏃之費不漢鼂錯上言兵事/曰射不能中與亡矢同中  能入與亡鏃同)　扣輪¶
去金　刮骨去毒(孟子曰抽矢扣輪去其金發乗矢而/後反  蜀志闗羽傳曰羽嘗為流矢)¶
(所中貫其左臂後瘡雖愈毎至隂兩骨常疼痛醫曰矢/鏃有毒毒入於骨當破臂作瘡刮骨去毒然後此患乃)¶
(除耳羽便伸臂令醫劈之時羽適請諸将飲食相/對臂血流離盈於盤器而羽割炙引酒言笑自若)　棘¶
刺捍矢　短刀截矢(列子曰紀昌學射於飛衞盡衞之/術乃謀殺飛衞相遇於野二人交)¶
<pb:KR3k0055_WYG_231-32b>¶
(射中路矢&KR0289;相觸墜於地而塵不揚飛衞之矢先窮紀/昌遺一矢既發飛衞以棘刺之端捍之而無差焉於是)¶
(二子泣而投弓相拜於塗請為父子中僉載雜爼曰隋/末有昝君謨善閔目而射志其目則  目志其口則中)¶
(口有王靈智者學射於君謨久之曲盡其妙欲射君謨/獨擅其美君謨時無弓矢執一短刀箭來輙截之末後)¶
(一箭君謨張口承之遂齧其鏑於是/笑曰汝學射三年不教汝齧鏃法耳)　矢&KR0289;相觸　筈¶
鏑相連(上見棘刺捍矢注引宋史曰太宗時康保裔善/騎射常握矢三十  滿以射筈鏑相連而墜人)¶
(服其/妙)　張口齧鏑　貫手著棼(上見短刀截矢注常呉/志太史慈傳曰慈  從)¶
(孫䇿討麻保賊賊於屯裏縁樓上行詈以手持樓棼/慈引弓射之矢貫手著棼圍外萬人人莫不稱善)¶
過山刊石　破竹滅羌(魏書曰靈丘南有山髙四百餘/丈羣臣仰射山峰無能踰者文)¶
<pb:KR3k0055_WYG_231-33a>¶
(成帝彎弧發矢出三十餘丈過山南二百三十歩遂刊/石勒銘  語林曰宣宗幸苑中囘顧仗外含屋際有倚)¶
(竹一竿可見者止尺餘去御馬百歩外遂命弓横綜正/扶矢曰朕以法制威天下而党羌窮寇敢來干我連年)¶
(兵不解我今射此竹卜其濟否左右&KR0717;觀上攘袖挽弓/一發洞其竹分而為二矢貫于外左右呼萬嵗未踰月)¶
(羌果/滅)　藏之武庫　盛以錦囊(唐書劉黒闥傳曰初秦/王建天䇿府&KR0707;矢制倍)¶
(於常及劉黒闥為突厥所窘自以大箭射却之突厥得/箭傳觀以為神後餘大弓一長矢五藏之武庫世寳之)¶
(毎郊丘重禮必陳於儀物之首以識武功之五代史伶/官傳晉王之将終也以三矢賜荘宗而告  曰梁我仇)¶
(也燕王吾所立契丹與我約為兄弟而背晉以歸梁此/三者吾遺恨也與爾三矢爾其無忘乃父之志荘宗受)¶
(而藏之於廟其後用兵則遣從事以一少牢告/廟請其矢盛以錦囊負而前驅及凱旋而納之)　以石¶
<pb:KR3k0055_WYG_231-33b>¶
為鏃　以錢為鏃(孔帖南蠻盤盤以石為矢鏃/  下詳見上以銅鞭發注)　披襟¶
當箭　坦腹受箭(傳燈錄曰石鞏和尚常張弓架箭以/待學者忠義禪師詣之石鞏曰看箭)¶
(披襟當之鞏曰三十年張弓架箭只射得止个漢箭明/太祖欲廢孟子祀錢唐諫太祖怒射之唐坦腹受  祀)¶
(由是得/不廢)　流矢蔽日　纖繳乗風(通鑑五代記曰李存/審救幽州命歩兵伐)¶
(木為鹿角人持一枝止則成寨契丹騎環寨而過寨中/發萬弩射之流矢蔽日契丹人馬死傷塞路  列子曰)¶
(蒲旦子之弋也弱弓纖繳乗風振之連/雙鶬于青雲之際用心専動手均也)　飛矢中目¶
流矢貫睛(平夏錄曰徐夀輝僭大號招明玉珍歸漢陽/授元帥益兵俾鎮沔陽與元将哈喇圖連戰)¶
(湖中飛矢中其右目人呼為旻眼子南弇州史料曰陳/友諒欲奔武昌乃率樓船百餘艘趣  河嘴為我師所)¶
<pb:KR3k0055_WYG_231-34a>¶
(扼遂突湖口上麾諸将邀擊之友諒在别舸中流/矢貫睛及顱而死諸将聞之大呼奮躍敵衆大潰)　原¶
盧矢長三尺　木矢長六尺(上出三禮圖大山海經云/東海之外有  人之國郭)¶
(璞注曰晉永嘉二年有鶖鳥集於始安縣南廿里之鷔/陂中民周虎張得之木矢貫之鐵鏃其長六尺有半以)¶
(箭計之其射者人身/應長一丈五六尺也)　増賜魚皮歩叉　作鹿轤箭筒¶
(魏百官名曰三公拜賜魚皮歩叉一獾皮鞬一琢菆金/校歩叉一金校豹皮鞬一  潛確𩔖書舜作鹿轤箭筒)¶
　矢著身如蝟　矢集旗如蝟(唐書淮陽王道元傳曰/道元毎赴敵飛矢著身)¶
(如蝟氣益厲突典故紀聞曰成祖滹沱之戰/自以數百騎  入陣矢集其旗者如蝟毛)　發三矢¶
殺三人　發七矢斃七人(唐書薛仁貴傳曰時九姓衆/十餘萬令驍騎數十來挑戰)¶
<pb:KR3k0055_WYG_231-34b>¶
(仁貴發三箭輙殺三人於是畏懾皆降仁貴慮為後患/悉坑之轉討磧北餘衆擒偽葉護兄弟三人以歸軍中)¶
(歌曰将軍三箭定天山壮士長歌入漢闗見唐馮盎/為先&KR0289;討羅竇諸洞獠發七矢斃七人詳  弩二)¶
鏤姓名射晉軍　誌姓名授士卒(五代史雜傳曰陸思/鐸少事梁為宣武軍)¶
(騎卒以善射知名梁晉相距河上思鐸鏤其姓名於箭/筈以射晉軍矢中荘宗馬鞍荘宗拔矢見思鐸姓名竒)¶
(之其後滅梁思鐸謁見荘宗出其矢以示之思鐸伏地/請死荘宗慰而起之拜龍武指揮使  唐書王忠嗣傳)¶
(曰忠嗣召屬長付以兵使授士卒雖弓矢亦誌姓名其/上軍還遺弦忘鏃皆按名第罪以是部下人人自勸)¶
　靣中六矢不動　靣不數矢皆斬(唐書雷萬春傳云/令&KR0546;潮圍雍丘雷)¶
(萬春立城上與潮語伏弩發六矢著靣不動潮疑木人/諜得其實乃驚潮謂張廵曰向見雷将軍知足下軍令)¶
<pb:KR3k0055_WYG_231-35a>¶
(矣苗宋史韓世忠傳曰苗傅之變世忠勤王至臨平賊/将  翊馬柔吉負山阻河為陣中流植鹿角梗行舟世)¶
(忠舎舟力戰軍少却世忠復舎馬操戈而前令将士曰/今日當以死報國面不被數矢者皆斬於是士皆用命)¶
(賊列神臂弩持滿以待世忠瞋目大/呼挺刃突前賊辟易矢不及發遂敗)　潘嫗禁顯逹之¶
鏃　尚父拔丁侯之箭(南史齊陳顯逹傳曰顯逹出杜/姥宅大戰破賊矢中左目而鏃)¶
(不出地黄村潘嫗善禁先以釘釘柱嫗禹歩作氣釘即/時出乃禁顯逹目中鏃出之  太公金匱武王伐殷丁)¶
(侯不朝尚父乃畫丁侯三旬射之丁侯病遣使請臣尚/父乃以甲乙日拔其頭箭丙丁日拔其目箭戊巳日拔)¶
(其腹箭庚辛日拔其股箭壬癸日抜其足箭/丁侯病乃愈四夷聞皆懼越裳氏獻白雉)　原男子¶
初生以蓬備禮　冰室方啓用棘除災(詳/弓)　造矢原設¶
<pb:KR3k0055_WYG_231-35b>¶
羽設刃　視豐視鴻(周禮矢人為矢鍭矢三分茀矢三/分一在前二在後兵矢田矢五分)¶
(二在前三在後殺矢七分三在前四在後三分其長而/殺其一五分其長而羽其一水之以辨其隂陽夾其陰)¶
(陽以設其此夾其比以設其羽三分其羽以設其刃雖/有疾風亦不憚之矣前弱則俛後弱則翔中弱則紆中)¶
(强則揚羽豐則遲羽殺則趮故夾而摇之/以眡其豐殺之節撓之以視其鴻殺之稱)　笴欲生而¶
摶　木不直而敗(凡相笴欲生而摶注笴幹也相擇也/生無瑕蠧也摶圎也  漢五行志曰)¶
(木曰曲直田獵不宿宿時也飲食不享出入不節奪民/農時則木不曲直失其性矣蓋工匠之為輪矢多傷敗)¶
(注輪不曲/矢不直也)¶
　　矢四¶
<pb:KR3k0055_WYG_231-36a>¶
増飛客(吴越春秋云陳音對越王/曰矢為飛客主教使也)　矰碆飛流(馬融頌/矰碆飛)¶
(流碆石名/可為矢鏃)　以蒿矢射蒿中(通鑑唐紀曰李宻請往山/東羣臣多諫上曰帝王自)¶
(有天命非小子所能取借使/叛去如以蒿箭射蒿中耳)　契箭(又曰裴行儉襲擒/那都支因傳其契)¶
(箭悉召諸部酋/長執送碎葉城)　拾箭供官軍(通鑑曰唐𢎞夫等率兵/入長安坊市民喜懽呼)¶
(出迎或以瓦礫擊賊/或拾箭以供官軍)　拔矢於腦(五代史唐義兒傳曰/鎮兵出掠九門李嗣)¶
(昭以騎兵擊之鎮兵且盡餘三人匿破垣中嗣昭馳馬/射之反為賊射中腦嗣昭顧箙中矢盡拔矢於腦射殺)¶
(一/人)　鏃自口出(五代史雜傳曰王殷從漢髙祖討杜重/威先登力戰矢中其腦鏃自口出而不)¶
(死髙祖/嘉之)　出兵以矢擊弦(遼史外紀曰西夏國凡出兵/以矢擊弦聴其聲知勝負及)¶
<pb:KR3k0055_WYG_231-36b>¶
(敵至/之期)　射鬼箭(遼史國語解凡帝親征服介胄祭諸先/帝出則取死囚一人置所向之方亂矢)¶
(射之名射鬼箭以祓不祥及班/師則射所俘後因為刑法之用)　箭瘢如刻畫(宋史韓/世忠傳)¶
(世忠嘗中毒矢入骨以强弩刮取之十/指僅全四不能動刀㾗箭瘢如刻畫然)　箭翎一尺千¶
錢(通鑑宋紀曰金主亮謀南侵遣使督造兵器命諸路/舊貯軍器並致于燕時又建汴宫脩燕城民不能堪)¶
(箭翎一尺至千錢村落/間往往椎牛以供筋革)　矢拂於顙(金史本紀曰太祖/伐遼宗幹與數騎)¶
(䧟遼軍中太祖救之免胄戰或自傍射/之矢拂於顙太祖顧見射者一矢而斃)　飾以金龍(金/主)¶
(亮南伐至揚州出内箭飾以金龍題曰御箭繫/帛書其上使人乗舟射之南岸以招諭宋人)　獻二¶
矢(元史曰布扎爾有勇力善騎射太祖視所挾弓矢甚/佳問誰為造者對曰臣自為之適有野鳬翔於前射)¶
<pb:KR3k0055_WYG_231-37a>¶
(之獲其二并以/二矢獻而退)　身不中一矢(兵略纂聞曰范雲以兵/三千至寜國䧟山澤中)¶
(者八日羣盗蟠結梗道雲操戈鼓噪出/入營壘間斬首千百計而身不中一矢)　鏃出腦後(又/曰)¶
(傅友徳從征武昌城東南有髙冠山下瞰城中上顧諸/将誰能奪此友徳即率萬人先登一鼔奪之流矢中頰)¶
(鏃出腦後復/洞脇不為阻)　囊&KR0723;箭(王弇州史料曰𢎞治中雲南曲/靖衞知事李晟上疏言雲貴有)¶
(囊突箭其人止發一根今推廣/之可増百根且逺及百歩之外)¶
　　矢五¶
増賦晉潘岳射雉賦曰昔賈氏之如臯始解顔于一箭¶
醜夫為之改貌憾妻為之釋怨　周庾信哀江南賦曰¶
<pb:KR3k0055_WYG_231-37b>¶
兩觀當㦸千門受箭白虹貫日蒼鷹擊殿¶
増詩唐明皇詩曰月兔落髙矰星狼下急箭　又李嶠¶
詠箭詩曰漢甸初收羽燕城忽解圍影隨流水急光帶¶
落星飛夏列三成範堯沈九日輝斷蛟雲夢澤希為識¶
亡歸　李賀長平箭頭歌曰漆灰骨末丹水沙凄凄古¶
血生銅花白翎金簳雨中盡直餘三&KR0387;殘狼牙　杜甫¶
詩曰青海無傳箭天山蚤挂弓　明劉基錢王箭頭篇¶
曰鴟夷遺魂抝餘怒欲取吴山入江去雷霆劈地水羣¶
<pb:KR3k0055_WYG_231-38a>¶
飛海門扶胥沒氛霧英雄一怒天可囘肯使赤子隨鮫¶
鮐指揮五丁發神弩鬼物辟易腥風開三百年來人事¶
改濤落沙平箭空在石梁飲羽未足誇蜀國三犀漫欺¶
紿近聞黃河水亂流青徐一半悲魚頭安得壮士斡地¶
軸為拯斯民塗炭憂　又謝應芳石箭頭歌(并/序)呉人開¶
渠自望亭通漕湖多得石箭頭長洲徐伯昂持以見遺¶
請為賦詩南山爛盡蒼雲根飄風勢欲傾崑崙老砮作¶
鏃㡬千載神鑱鬼削秋無㾗沈沙不隨戈㦸折太陰元¶
<pb:KR3k0055_WYG_231-38b>¶
精壮冰結五丁手抉出重泉猶帶堯時九烏血鵂鶹驚¶
破膽罔兩走折足獨有老於菟坐嘯風滿谷猿臂将軍¶
骨已枯蒼頭廬兒金僕姑時乎時乎柰爾砮¶
原贊梁昭明太子弓矢贊曰弓用筋角矢製良工亦以¶
觀徳非止臨戎楊葉命中猿墮張空¶
原銘後漢李尤弧矢銘曰弦木為弧剡木為矢弧矢協¶
并八極同紀　晉江統弧矢銘曰幽都筋角㑹稽竹矢¶
率土名珍東南之美易以獲隼詩以殪兕伐叛柔服用¶
<pb:KR3k0055_WYG_231-39a>¶
　威不韙¶
　増奏後魏書曰世宗幸鄴還於河内懐界帝親射矢一¶
　里五十餘歩侍中髙顯等奏曰伏見親御弧矢臨原弋¶
　逺弦動羽馳矢鏃所逮三百餘歩臣等伏惟陛下聖武¶
　自天神藝夙茂巧㑹騶虞之節妙盡矍圃之儀威稜攸¶
　疊甝兕懾氣才猛所振勍憝弭心足以肅截九區赫服¶
　八宇矣盛事竒迹必宜表述勒銘射宫永彰聖藝¶
　¶
<pb:KR3k0055_WYG_231-39b>¶
　¶
　¶
　¶
　¶
　¶
　¶
　¶
御定淵鑑𩔖函卷二百二十六¶
