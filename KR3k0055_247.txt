# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.566030
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十二
<pb:KR3k0055_WYG_247-1a>¶
　欽定四庫全書¶
御定淵鑑𩔖函卷二百四十二¶
　　人部一(君臣/父母)　(舊君/父子)　(社稷臣/知子)¶
　　　君臣一¶
　増說文曰君者尊也臣者牽也心常牽於君也　原韋¶
　昭辯釋名曰臣慎也慎於其事以奉上也　白虎通曰¶
　君者羣也羣下之所歸心也臣者堅也厲志自堅固也¶
　　春秋說題辭曰正氣為帝間氣為臣　増易曰上下¶
<pb:KR3k0055_WYG_247-1b>¶
　交而其志同也　原尚書曰元首明哉股肱良哉　増¶
　又曰穆穆在上明明在下　原又曰后克艱厥后臣克¶
　艱厥臣　洪範曰惟辟作福惟辟作威惟辟玉食臣無¶
　有作福作威玉食　毛詩序曰天保下報上也君能下¶
　下以成其政臣能歸美以報其上也　禮記曰為人臣¶
　者殺其身有益於君則為之況于其身以善其君乎周¶
　公優為之(于讀為迂/廣也大也)　又曰大臣法小臣廉官職相序¶
　君臣相正國之肥也　又曰君勿以小謀大勿以逺言¶
<pb:KR3k0055_WYG_247-2a>¶
近勿以内圖外則大臣不怨邇臣不疾而逺臣不蔽矣¶
　左傳陳無宇謂楚王曰天子經略諸侯正封封略之¶
内何非君土食土之毛誰非君臣　増左傳曰君能制¶
命為義臣能承命為信　又曰天子有公諸侯有卿大¶
夫有貳宗士有朋友庶人工商皆有親䁥以相輔佐也¶
善則賞之過則匡之患則救之失則革之　原孟子曰¶
君之視臣如手足則臣視君如腹心　又曰君臣主敬¶
　又曰故將大有為之君必有所不召之臣　又曰欲¶
<pb:KR3k0055_WYG_247-2b>¶
為君盡君道欲為臣盡臣道　韓子曰勢者君之輿也¶
威者君之䇿也臣者君之馬也民者君之輪也勢固則¶
輿安威定則䇿勁臣順則馬良人和則輪利　吕氏春¶
秋曰古之王者其所因多其所為少因者君術也為者¶
臣道也為則擾矣因則静矣因冬為寒因夏為暑君奚¶
事焉　増又曰天道圓地道方聖人法之以立上下主¶
執圜臣執方方圓不易其國乃昌　原孔叢子曰事成¶
主裁其賞事敗臣執其咎君總其美臣行其義然君不¶
<pb:KR3k0055_WYG_247-3a>¶
猜其臣臣不隐於其君故動無過計舉無敗事　鄧析¶
子曰君有三累臣有四責何謂三累親所信一累也以¶
名取士二累也逺故疏親三累也何謂四責受重賞而¶
無功一責也居大位而不治二責也為理而不平三責¶
也寛以御軍陳而奔地四責也君無三累臣無四責可¶
謂安國家也　増淮南子曰權勢者人主之車輿大臣¶
者人主之駟馬體離車輿之安手失駟馬之心而能不¶
危者古今未有也是故御馬不調王良不足以取道君¶
<pb:KR3k0055_WYG_247-3b>¶
臣不和唐虞不足以為治　原董子曰上臣事君以人¶
中臣事君以身下臣事君以貨　荀悦漢紀曰君有六¶
有王主有治主有存主有衰主有危主有亡主體正性¶
仁心明志固動以為人不以為己是謂王主臣有六有¶
王臣有良臣有直臣有具臣有嬖臣有佞臣有道事君¶
匪躬之故逹節通方立功興化是謂王臣　増謚法曰¶
賞慶刑威曰君從之成羣曰君　唐劉知幾上書曰君¶
不虛授臣不虛受妄受不為忠妄施不為惠　王氏彚¶
<pb:KR3k0055_WYG_247-4a>¶
苑曰天道不言而品物亨嵗功成者何也四時之吏五¶
行之佐宣其氣也人君不言而百姓親萬邦寧者何也¶
三公論道六卿分職張其敎也是知君逸于上臣勞于¶
下法乎天也　楊維楨文膾曰天下大器也有有此器¶
者有負此器者君者有此器者也臣者負此器者也匹¶
夫有百金之器則必擇其負擇其負故重其人　又曰¶
御駟馬者執六轡御天下者正六官¶
　　君臣二¶
<pb:KR3k0055_WYG_247-4b>¶
増通鑑曰人皇氏相厥山川分為九區政敎君臣所自¶
起飲食男女所自始　原淮南子曰君根本也臣枝葉¶
也根本不善枝葉茂者未聞也有道之世以人與國無¶
道之世以國與人以賢人與之國堯舜是也以國與人¶
桀紂與湯武是也　孔叢子曰衞侯言計非是羣臣和¶
者如出一口子思曰以吾觀衞所謂君不君臣不臣者¶
也　又曰夫為人臣見非而不争以陷主於危亡罪之¶
大者也人主疾臣之弼而惡之資臣以箕子比干之忠¶
<pb:KR3k0055_WYG_247-5a>¶
惑之大者也　晏子景公問於晏子曰忠臣之事君何¶
若對曰有難不死出亡不送公不說曰君裂地而冨之¶
疏爵而貴之有難不死出亡不送何也對曰言而見用¶
終身無難臣何死焉諫而見從終身不出臣何送焉¶
韓子曰晉平公問叔向齊桓公九合一匡君之力臣之¶
力叔向稱管仲隰朋之力師曠曰君壤地也臣草木也¶
壤地美然後草木碩亦君之力臣何力之有焉　吕氏¶
春秋曰魏文侯燕飲皆令諸大夫論己或言君仁或言¶
<pb:KR3k0055_WYG_247-5b>¶
君義或言君聖任座曰君不肖君也文侯不悦座趨而¶
起次及翟璜曰君賢君也其主賢者其臣之言直今座¶
之言直是以知君賢也　又曰杜厲叔事莒敖公自以¶
為不知而去居於海上莒敖公有難杜厲叔辭其友曰¶
吾將死之以醜後世之人不知其臣者也所以激君人¶
者之行而厲人臣之節也行激節厲忠臣幸於得察則¶
君道固矣　増通鑑曰漢武帝素喜儒術以趙綰為御¶
史大夫王臧為郎中令二人薦其師申公上使使者奉¶
<pb:KR3k0055_WYG_247-6a>¶
安車蒲輪束帛加璧迎之既至以為大中大夫舍魯邸¶
上問以治道對曰為治不在多言顧力行何如耳　漢¶
書曰昭帝時鄂邑蓋長公主左將軍上官桀與其子安¶
及桑𢎞羊皆與燕王旦通謀詐令人上書言大將軍霍¶
光擅調益幕府校尉專權自恣書奏留中明旦光聞之¶
止畫室中不入有詔召大將軍光入免冠頓首謝上曰¶
將軍冠朕知是書詐也將軍調校尉以來未能十日燕¶
王何以得知之時帝十四左右皆驚而上書者果亡¶
<pb:KR3k0055_WYG_247-6b>¶
唐書曰房元齡貞觀末年以譴還第黄門侍郎褚遂良¶
言于帝曰元齡事君自無所負不可以一眚便示斥外¶
非天子任大臣意帝悟遽召于家　又曰唐太宗問魏¶
徴為君者何道而明何失而暗徴曰君所以明兼聴也¶
所以暗偏信也堯舜氏闢四門明四目逹四聰雖有共¶
鯀不能塞也静言庸違不能惑也二世信趙高梁武信¶
朱异煬帝信虞世基皆致亂而不得聞故曰君能兼聴¶
則姦人不得壅蔽而下情通矣　又曰明皇欲用姚崇¶
<pb:KR3k0055_WYG_247-7a>¶
崇跪奏十事其七曰先朝褻狎大臣虧君臣之嚴臣願¶
陛下接之以禮　綱鑑曰歐陽修論事切直人視之如¶
仇帝獨奬其敢言顧侍臣曰如歐陽修者何處得來¶
又曰仁宗鋭意太平開天章閣引輔臣入對給以筆札¶
俾條陳其所欲為者范仲淹退而上十事上悉用之冨¶
弼上當世之務十餘條及安邉十三䇿　又曰張昪指¶
切時政無所畏避帝曰卿孤立乃能如是昪對曰臣仰¶
托聖主致位侍從是為不孤今陛下之臣持禄養望者¶
<pb:KR3k0055_WYG_247-7b>¶
多而赤心謀國者少竊以為陛下乃孤立耳帝為感動¶
　吾學編曰上嘗强宋濂飲醉歡笑賦楚辭一章命侍¶
臣咸賦醉學士歌曰後世知朕君臣同樂也　又曰宋¶
濂致仕賜錦綺御製文集上曰朕最慎賞嘉卿忠誠貫¶
金石故以賜卿卿年幾何曰六十八上曰藏此綺三十¶
二年作百嵗衣公頓首謝　又曰𢎞治十三年上召劉¶
大夏問天下衞所軍士何如大夏對曰江南困于運糧¶
江北困于京操此外浪費猶有不能盡知者翌日有造¶
<pb:KR3k0055_WYG_247-8a>¶
飛語帖宫門誣公者上曰宫門外人不能至必内臣忿¶
不得私役軍士耳　又曰上嘗召劉大夏諭曰事有不¶
可每欲召卿議又以非卿部事而止後有當行罷者卿¶
揭帖啓朕公對不敢上問何也曰先朝李孜省可戒上¶
曰朕與卿論政事豈孜省比曰臣下以揭帖密進朝廷¶
以揭帖顯行何異前代斜封墨勅事之可否外付府部¶
内咨内閣可也上稱善　王鏊疏曰孝宗剗盡近世壅¶
隔之弊常朝之外即文華武英倣古内朝之義大臣或¶
<pb:KR3k0055_WYG_247-8b>¶
三日或五日一起居侍從臺諫各一人上殿輪對諸司¶
請事上據所見決之有難決者與大臣面議之凡謝恩¶
辭見之𩔖皆得上殿陳奏虛心而問之和顔色而道之¶
故人人得以自盡也¶
　　君臣三¶
増捧日　嚴霜(孔帖魏崔昱夢上㤗山兩手捧日事君/之象也  唐書段秀實顔真卿賛曰二)¶
(臣臨大難蹈之無二色雖千五百嵗其/英烈言言如嚴霜烈日可畏而仰哉)　原天子無客¶
禮　忠臣不潔名(禮記天子無客禮莫敢為主焉君適/其臣升自阼階不敢有其室也  樂)¶
<pb:KR3k0055_WYG_247-9a>¶
(毅報燕恵王書忠臣/之去國也不潔其名)　増君臣相須　安危自任(唐書/杜悰)¶
(領度支有勞帝欲拜户部尚書以問宰相陳彞行荅曰/恩權予奪願陛下自斷李&KR1147;曰祖宗倚宰相天下事皆)¶
(先平章故官曰平章事君臣相須所以致太平也茍用/一吏處一事皆決于上將焉用彼相哉  又曰長孫無)¶
(忌與褚遂良悉心奉國以天下安/危自任故永徽之政有貞觀風)　臨軒以送　見像¶
而思(綱鑑唐明皇初立賔禮大臣故老雅尊遇姚崇毎/見便殿必為之興去則臨軒以送他相莫如也)¶
(唐書徳宗貞元三年李晟與馬燧見延英帝嘉其勛下/詔曰昔我烈祖體元御極則有不二心之臣王業既成)¶
(乃圖厥容于凌煙閣永垂來裔君臣之義厚莫重焉己/巳九月我行西宫見老臣遺像顒然和敬在色想雲龍)¶
(之協期感致業之艱難/覩往思今取𩔖非逺)　上下情隔　聖賢相維(陸宣/公奏)¶
<pb:KR3k0055_WYG_247-9b>¶
(議君臣意乖上下情隔最唐書崔植初拜中書侍郎穆/宗問貞觀開元中治道  盛何致而然植曰太宗資上)¶
(聖興民間知百姓疾苦故勵精思治又以房𤣥齡杜如/晦魏徴王珪為之佐君明臣忠聖賢相維治致升平固)¶
(其宜/也)　冠帶對臣　裘帽視事(綱鑑宋太祖召竇儀革/制至苑門儀見帝岸幘)¶
(跣足而坐因却立不肯進帝遽索冠帯而後召入儀遂/言曰陛下創業垂統宜以禮示天下恐豪傑聞而解體)¶
(上歛容謝之自是對近臣未嘗不冠帯殿又曰王全斌/伐蜀屬汴京大雪太祖設氊幃于講武  衣紫貂裘帽)¶
(以視事怱謂左右曰我被服如此體尚覺寒念西征/將士衝冒霜雪何以堪處即解裘帽遣中使賜全斌)¶
論語一部　軍戒三篇(綱鑑趙普謂太宗曰臣有論語/一部以半部佐太祖定天下以)¶
(半部佐陛下致太平博乂曰王顯為樞宻使太宗語之/曰卿今典機務無暇  覽羣書能熟讀軍戒三篇亦可)¶
<pb:KR3k0055_WYG_247-10a>¶
(免于靣牆/因取賜之)　天章召對　中使遺詩(上見前自綱鑑宋/文彦博  河南入)¶
(朝帝嘉其輔立英宗而不伐其功加兩鎮節度使/將行賜宴瓊林苑兩遣中使遺詩祖道當世榮之)　餞¶
以詩歌　賢於夢卜(綱鑑趙普罷為武勝軍節度使帝/作詩餞之賜宴長春殿  又曰宋)¶
(仁宗以文彦博富弼同平章事語歐陽修曰古之命相/或得諸夢卜今朕用二相人情如此豈不賢於夢卜哉)¶
　御賜圖書　官供酒𩜹(明紀宣宗御文華殿賜輔臣/蹇義夏原吉楊士竒楊榮胡)¶
(濙範銀圖書義曰忠厚寛𢎞原吉曰含𢎞貞靖士竒曰/清方貞靖榮曰方正剛直濙曰清和恭靖  又曰宣宗)¶
(召蹇義夏原吉楊士竒楊榮等十有八人游萬嵗山曰/天下無事雖不可流于安逸然古人游豫之樂不可廢)¶
(也復命乗馬游小山中官出/酒𩜹皆珍竒及歸天已暝)　詩題喜雨　圖咏豳風¶
<pb:KR3k0055_WYG_247-10b>¶
(明紀宣宗敕賜少師蹇義少傅楊士竒楊榮等御製招/隐歌及喜雨詩  又曰上賜蹇義楊士竒楊榮等御製)¶
(豳風/圖詩)　西域進獅　撫臣獻璽(明紀西域進獅子禮部/尚書倪岳言獅者外域)¶
(之獸真偽不可知使真非中國宜畜非真無為外域所/笑詔還之  又曰陜西廵撫熊翀得玉璽來獻禮部尚)¶
(書傅瀚言以史傳考之形制篆刻皆不𩔗其為贋作無/疑即使非贗人主受命在徳不在璽上乃屬庫藏之)¶
　君臣相信按劒　摘㦸(戰國䇿人譛樂毅于燕王王/按劒怒譛者而食樂毅以駃)¶
(騠駃騠良馬肉也之趙雲别傳先主敗人言雲已/北去先主以㦸摘  曰子龍不棄我去頃之雲至)　委¶
任霍光　益重魯肅(周紀成王不疑周公孝昭委任霍/光各因其時以成名大矣哉  吴)¶
(志張昭非魯/肅權益重之)　展盡厎藴　待以虛心(唐書魏徵河北/使還帝日益親)¶
<pb:KR3k0055_WYG_247-11a>¶
(或引至卧内訪天下事徴亦自以不世遇展盡厎藴無/所隐  又曰温大有與兄大雅同掌機近不自安請徙)¶
(他職上曰我虛心/待卿何所自疑)　臣無遺力　朕所自知(唐書韋挺/傳賛王者)¶
(用人非難盡其才之為難太宗之責任也謀斯從言斯/聴才斯奮洞然不疑故人臣未始遺力  又曰趙涓治)¶
(衢不為觀察使韓滉所容奏免官帝見其名問宰相曰/是豈永㤗時御史乎對曰然詔拜尚書左丞既至勞之)¶
(曰卿正直朕所自知/乃以罪聞不信也)　隂習介書　封還内降(綱鑑石/介嘗奏)¶
(記于冨弼責以行伊周之事夏竦恐介黜己欲因以傾/弼等乃使女奴隂習介書改伊周為伊霍飛語上聞上)¶
(不信行又曰杜衍為平章事務裁僥倖毎有内降率寝/格不  積詔旨至十數輒納帝前帝語歐陽修曰外人)¶
(知杜衍封還内降邪凡有求于朕毎以衍不/行告之而止者多于所封還也其助我多矣)　辭金見¶
<pb:KR3k0055_WYG_247-11b>¶
義　賜鏡況清(綱鑑建成元吉欲誘尉遲敬徳為己用/賜以金銀器一車敬徳辭不受以告秦)¶
(王秦王曰公之心如山岳雖積金至斗不能移也鑑唐/書高季輔為吏部侍郎太宗賜以金背鏡況其清)¶
　持表示臣　賜箸表直(綱鑑或有言長孫無忌權太/重者帝持表示無忌曰我與)¶
(公君臣間無少疑使各懐所聞不言斯則蔽矣也/唐書宋璟為相時值春宴帝賜金箸曰表卿直)　參¶
知政事　宣撫軍民(金史鈕祜禄額特埒拜叅知政事世/宗謂宰臣曰朕素知此人極有識)¶
(慮貌難柔而心剛直所行不率易也來又曰布薩揆為/宣撫河南軍民上諭之曰朕即位以  任宰相未有如)¶
(卿之久者非君臣道合/一體同心何以及此哉)　諡以文貞　嘉其剛正(金史/章宗)¶
(諭光禄大夫張萬公曰朕初即位擢卿執政繼&KR0118;相位/以卿先朝舊人練習典故朕甚重之㤗和七年薨諡曰)¶
<pb:KR3k0055_WYG_247-12a>¶
(文貞復又曰孫鐸為户部尚書議交鈔事力持不可侍/郎張  亨詞詘上顧謂侍臣曰孫鐸剛正人也雖古魏)¶
(徴何以/加焉)　臣不孤矣　内侍為之(明紀兵部尚書李慶/請以餘馬令朝廷官)¶
(領之嵗課其息有虧罰與民同楊士竒力持不可上許/出内批罷之已而不聞明日士竒又言之上曰偶忘之)¶
(有頃上御思善閣諭士竒曰内批豈真忘之朕聞吕震/等皆忿卿朕念卿孤立恐為衆所傷不欲因卿言而罷)¶
(今有名矣出章示則陜西按察使陳智言畜馬不便命/士竒據此革敕止之士竒言陛下知臣臣不孤矣  下)¶
(劉大夏/事見前)　開門延客　觸地免冠(明紀上召兵部尚書/劉大夏左都御史戴)¶
(珊面議政事議畢上曰述職者集矣大臣皆杜門若二/卿雖開門延客誰復以賄賂通也因各手白金一錠賜)¶
(之曰小佐而廉齡又曰户部主事李夢陽上疏指斥外/戚壽寕侯張鶴  甚恨之泣訴上前上不得已下夢陽)¶
<pb:KR3k0055_WYG_247-12b>¶
(獄既而法司具獄詞以請上徑批夢陽復職他日上游/南宫二張夜入侍酒上獨召鶴齡膝語左右莫聞苐遥)¶
(見其免冠觸地蓋因/夢陽言罪壽寕也)　非龍顔英主良平無以效其謀¶
　非日角聖姿宼鄧莫能展其志(孔/帖)　原君臣問疾視¶
蕭何　臨霍光(史記蕭相國何病惠帝自臨視問曰君/即百嵗後誰可代君者何舉曹參  漢)¶
(書霍光病車/駕親臨問之)　至舎視　穿壁瞻(漢書張湯嘗病上親/至舎視病其隆貴如)¶
(此能吴志吕䝉病孫權在公安迎至内殿治䕶萬方募/有  愈䝉疾者賜千金欲數見顔色又恐勞動嘗穿壁)¶
(瞻之中瘳/為下赦令)　増徙愛壻官　修弟子禮(張禹本傳禹每/疾車駕自臨問)¶
(禹曰臣有四男一女愛甚于男逺嫁張掖太守蕭咸不/勝父子私情願與相近即徙咸為𢎞農太守  𩔖𫟍桓)¶
<pb:KR3k0055_WYG_247-13a>¶
(榮為帝師病帝親問入門/下車執經趨拜修弟子禮)　舒王往視　太子親臨(唐/書)¶
(尚父郭子儀病篤帝臨軒遣舒王謨持詔往視謨冠逺/遊冠御絳袍乗象輅駟馬飛龍士三百門府官皆袴褶)¶
(以從子儀拜手叩頭謝恩宣詔己乃易服勞問還之/  又曰杜如晦病詔皇太子就問帝親至其家撫)¶
詔兄視疾　幸第増憂(唐書高季輔感疾歸第有詔以/其兄虢州刺史季通為宗正少)¶
(卿視疾遣中使日候増損于又曰李靖病甚帝幸其第/流涕曰公乃朕生平故人  國有勞今疾若此為公憂)¶
(之/)　臨問調藥　省視封王(宋史王旦疾篤帝臨問親/調藥並薯□粥賜之  金)¶
(史圖克坦克寧屬疾章宗往視之即/榻前拜太師封淄王加賜甚厚)　鑿苑垣以候問¶
加朝服而拊循(唐書房𤣥齡疾甚帝命鑿苑垣以便候/問  又曰魏徴疾甚帝親問疾屏左右)¶
<pb:KR3k0055_WYG_247-13b>¶
(語終日乃還後復與太子至徵/第徵加朝服拖帯拊之流涕)¶
　　君臣四¶
増君天(左傳子文孫箴尹克黄/云君天也天可逃乎)　原養民如子(左傳良/君將賞)¶
(善而刑滛/養民如子)　仰君如日(又曰民奉其君/仰之如日月)　増君盤人水¶
(孫卿子君/盤人水)　應以理義(綱鑑嚴助為大中大夫後得朱/買臣吾丘壽王主父偃徐樂嚴)¶
(安枚臯終軍並在左右助等與大/臣辨論中外相應以理義之文)　君臣魚水(三國志/先主與)¶
(諸葛亮情好日宻闗張不悦先主解之曰孤/之有孔明猶魚之有水也願諸君勿復言)　李勣純¶
臣(唐書武徳二年李宻歸朝廷李勣録郡縣户口請宻/自上之使至高祖訝無耒使者以意□帝喜曰純臣)¶
<pb:KR3k0055_WYG_247-14a>¶
(也/)　君臣同徳(又曰王珪召為諫議大夫帝曰君臣同/徳則海内安朕資雖不敏幸諸公數相)¶
(諫正庶致/天下于平)　主明臣直(綱鑑唐太宗嘗罷朝怒曰㑹湏/殺此田舍翁后問為誰上曰魏)¶
(徴毎廷辱我后退具朝服曰妾聞主明則臣直今/魏徵之直由陛下之明故也妾敢不賀上乃恱)　剪¶
䰅和藥(通鑑李世勣得暴疾方云䰅灰可療太宗剪䰅/為之和藥世勣頓首謝上曰朕為社稷非為卿)¶
(也/)　燒棃聨句(彚苑肅宗召處士李泌于衡山既到待/以賔友之禮寝以内殿嘗夜坐地爐燒)¶
(二棃以賜泌諸王請聫句信王曰夜枕九仙骨朝披一/品衣上曰天生此間氣助我化無為後肅宗恢復兩京)¶
(泌之䇿/為多)　延英忘倦(通鑑憲宗嘗與宰相論治道于延/英殿日旰暑甚汗透御服宰相恐)¶
(上體倦求退上留之曰朕入宫中所處獨官人/近侍故樂與卿等共談為理之要殊不知倦也)　引衣¶
<pb:KR3k0055_WYG_247-14b>¶
容直(又曰帝以寇準為樞宻直學士準嘗奏事殿中語/不合帝怒起準輒引帝衣請復坐事決乃退帝曰)¶
(朕得寇準猶大/皇之得魏徵也)　改容聴講(又曰仁宗初年宰相王曽/以帝初即位宜近師儒乃)¶
(請御崇政殿閣召侍講學士孫奭等講讀帝在經筵/或左右觀曯容體不端奭即拱五不講帝竦然改聴)¶
　　君臣五¶
増歌帝舜倡百工歌曰卿雲爛兮糺縵縵兮日月光華¶
旦復旦兮　八伯和歌曰明明上天爛然星陳日月光¶
華𢎞于一人　舜歌曰股肱喜哉元首起哉百工熙哉¶
　皐陶歌曰元首明哉股肱良哉庶事康哉¶
<pb:KR3k0055_WYG_247-15a>¶
増詩唐明皇春日宴兩相及禮官于麗正殿詩曰乾道¶
運無窮恒將人代工隂陽調歴象禮樂報𤣥穹介胄清¶
荒外衣冠佐域中言談延國輔詞賦引文雄野霽伊川¶
緑郊明鞏樹紅冕旒多暇景詩酒㑹春風　又賜張説¶
宋璟源乾曜同日上官宴都堂詩曰赤帝收三傑黄軒¶
舉二臣由來丞相重分掌國之均我有握中璧雙飛席¶
上珍子房推道要仲子訝風神復輟台衡老將為調䕶¶
人鵷鸞同拜日車騎擁行塵樂聚南宫宴觴連北斗醇¶
<pb:KR3k0055_WYG_247-15b>¶
俾予成百揆垂拱問彞倫　宋太宗作釣魚詩賜吕端¶
曰欲餌金鈎深未致磻溪須問釣魚人¶
増賦宋太宗賜蘓易簡大言賦曰少年盛世兮為詞臣¶
往古來今有㡬人首書文章兮居翰林儒名善守兮合¶
緣夤　蘓易簡擬宋玉作大言賦獻太宗曰皇帝書白¶
龍牋作大言賦賜玉堂臣蘓易簡御筆煌煌雄詞洋洋¶
瓌瑋博逹不可備詳易簡曰聖人興兮告成功登崑崙¶
兮展升中芳席地兮饗祖宗天籟起兮調笙鏞日烏月¶
<pb:KR3k0055_WYG_247-16a>¶
兔耀文明也參旗井鉞嚴武衛也執北斗兮尊元酒也¶
削西華兮為石磩也飛雲湧霞騰燔燎也刳鯨腊鵬代¶
鶼鲽也迅雷三發山神呼也流電三激爟火舉也四時¶
一同兮萬八千年㤗山融兮溟海乾圓蓋偃兮方輿穿¶
増詔漢光武報馮異詔曰將軍之于國家義為君臣恩¶
猶父子何嫌何疑而有懼意　唐太宗賜魏王㤗詔曰¶
虞世南于我猶一體拾遺補闕無日忘之蓋當代名臣¶
人倫準的今其云亡石渠東觀中無人矣¶
<pb:KR3k0055_WYG_247-16b>¶
増賛唐房杜賛曰方君臣明良志叶義從相資以成固¶
千載之遇蕭曹之勛不足進焉　又尉遲恭賛曰敬徳¶
之來太宗以赤心付之桑䕃不徙而大功立君臣相遇¶
古人謂之千載顧不諒哉　又段平仲賛曰君有常尊¶
臣有定卑自然之勢也然臣不自通于上君不降而逮¶
諸下則治不得成而功不彰反是而天下之所務粲焉¶
幾矣段平仲一忤上倉惶失對而猶以取名故聖主屈¶
己從諫君臣兩得其美知道之本歟¶
<pb:KR3k0055_WYG_247-17a>¶
増頌漢王褒聖主得賢臣頌曰世必有聖智之君而後¶
有賢明之臣虎嘯而谷風冽龍興而致雲氣蟋蟀俟秋¶
吟蜉蝣出以隂易曰飛龍在天利見大人詩曰思皇多¶
士生此王國故時平主聖俊乂將自至若堯舜禹湯之¶
君獲稷契皐陶伊尹吕望之臣明明在朝穆穆布列聚¶
精㑹神相得益彰雖伯牙操□鐘逄門子彎烏號猶未¶
足以喻其意也故聖主必待賢臣而𢎞功業俊士亦俟¶
明主以顯其徳上下俱欲懽然交欣千載一㑹論説無¶
<pb:KR3k0055_WYG_247-17b>¶
疑翼乎如鴻毛遇順風沛乎若巨魚縱大壑其得意如¶
此則胡禁不止曷令不行化溢四表横被無窮遐彞貢¶
獻萬祥必臻是以聖主不偏窺望而視已明不殫傾耳¶
而聴己聰恩從祥風翺徳與和氣遊太平之責塞優游¶
之望得遵游自然之勢恬淡無為之場休徴自至夀考¶
無疆雍容垂拱永永萬年何必偃仰屈伸若彭祖喣嘘¶
呼吸如喬松𣺌然絶俗離世哉¶
　舊君一¶
<pb:KR3k0055_WYG_247-18a>¶
増禮記曰穆公問曰為舊君反服禮與子思曰古之君¶
子進人以禮退人以禮故有舊君反服之禮今之君子¶
進人若將加諸膝退人若將墜諸淵無為戎首不亦善¶
乎又何反服之有　又曰違大夫之諸侯不反服(注違/去也)¶
(謂本是大夫臣今去仕諸侯此是自卑適尊若猶/服卑君則為新君之恥也故亦不反服舊君也)¶
　　舊君二¶
増吕氏春秋曰豫譲欲報㐮子其友謂之曰以子之材¶
而索事㐮子子得近之而行所欲此甚易而功必成豫¶
<pb:KR3k0055_WYG_247-18b>¶
譲笑而應之曰是為先知報後知也為故君賊新君矣¶
大亂君臣之義也凡吾所為此者所以明君臣之義也¶
　　舊君三¶
原心存南郢　志在北燕(晉孫恵諫齊王曰屈原放逐/心存南郢樂毅適趙志在北)¶
(燕/)　増毅謝謀燕　臻獨稱漢(綱鑑樂毅奔趙趙王與/樂毅謀伐燕毅泣曰臣)¶
(疇昔之事昭王猶今日之事大王也若復得罪終身不/敢謀趙之奴隸況子孫乎  窮愁志魏文帝初受漢禪)¶
(羣臣皆揚魏徳惟衛臻獨稱漢羙文帝曰天下之珍當/與山陽共之為人臣者罔念于此可謂有百心者矣)¶
　故君發喪　人臣終節(唐書呂子臧隋大業末為南/陽郡丞髙祖入京師慰輯山)¶
<pb:KR3k0055_WYG_247-19a>¶
(南獨子臧堅守帝使其壻薛君倩齎詔備言隋所以亡/諭之子臧為故君發喪訖即送款  又曰姚崇張東之)¶
(等誅二張后&KR0118;上陽宫祟率百官起居王公相慶崇獨/流涕束之曰今豈涕泣時邪崇曰事天后久違舊主而)¶
(泣人臣/終節也)　營葬黎陽　縱歸北塞(唐書帝遣使持李宻/首往招李世勣世勣)¶
(表請收葬歸其尸乃發喪三軍縞素以君禮葬&KR0058;陽問/語林蔡子英元進士太祖命館儀曹一夜大哭不止)¶
(故子英曰思舊主耳語聞上曰我豈難/一蔡子英哉縱出塞追及元主于和林)¶
　　舊君四¶
原越聲秦聲(史記陳軫至秦惠王曰去之楚思寡人乎/曰昔越人莊舄仕楚及病作越聲今臣棄)¶
(逐之楚能無/秦聲乎詳疾)¶
<pb:KR3k0055_WYG_247-19b>¶
　　社稷臣一¶
増禮記曰為人臣下者有諫而無訕有亡而無疾頌而¶
無諂諌而無驕怠則張而相之廢則埽而更之謂之社¶
稷之役¶
　　社稷臣二¶
増綱鑑上問汲黯何如人嚴助曰使任職居官無以踰¶
人至輔少主守成雖自謂賁育不能奪上曰古有社稷¶
臣黯其近之　遼史曰耶律烏哲立永康帝謂烏哲曰¶
<pb:KR3k0055_WYG_247-20a>¶
汝與朕屬尤近何反助太后對曰臣以社稷至重不可¶
輕附故如是耳上喜其忠　又曰帝出獵伊遜請留皇¶
孫蕭烏納奏曰竊聞車駕出游將留皇孫茍保護非人¶
恐有他變果留臣請侍左右帝悟命皇孫從行帝嘉其¶
忠封蘭陵郡王人謂近于古社稷臣¶
　　社稷臣三¶
原柳莊　周勃(檀弓衛侯哭柳莊曰非寡人之臣是社/稷之臣也  綱鑑漢文目送絳侯周勃)¶
(曰社稷臣也袁盎曰勃乃功臣非社稷臣主存與存主/亡與亡乃社稷臣方諸吕用事絳侯為太尉本兵柄弗)¶
<pb:KR3k0055_WYG_247-20b>¶
(能正大臣相與共誅諸/吕適㑹成功乃功臣耳)　執干戈　為柱石(左傳魯及/齊師戰于)¶
(郊公為與其嬖童汪錡乗皆死孔子曰能執干戈以衛/社稷可無殤也  綱鑑漢昌邑王滛亂霍光憂懣問所)¶
(知故吏田延年曰將軍為柱石昔伊尹相湯廢太甲/以安宗廟後世稱忠將軍若能行亦漢之伊尹也)¶
増心如金石　詩比風草(漢書光武謂王常曰卿輔漢/室心如金石真忠臣也拜為)¶
(漢忠將軍臣唐書太宗嘗謂蕭瑀不可以利誘死/脅社稷之  也賜詩曰疾風知勁草板蕩識忠臣)　卿¶
有讜言　公能戡亂(唐書陳叔逹為禮部尚書始太子/建成等䦧間太宗叔逹極意枚辨)¶
(至是謂曰武徳内難卿有讜言故以此報叔逹謝曰豈/獨為陛下乃社稷計耳  杜甫詩國之社稷今若是戡)¶
(定祸亂/非公誰)　扞難以身　有功於國(孔帖李徳裕以身扞/難功留社稷  通鑑)¶
<pb:KR3k0055_WYG_247-21a>¶
(裴炎詔送獄鳳閣侍郎胡元範曰炎社/稷臣有功于國悉心奉上天下所知)　宗社之靈¶
首鼠之孽(林藴上李相公書煙塵不飛蓋宗社之靈也/  本傳議者謂子儀有社稷功而孽寇首鼠)¶
(乃置散地非所宜帝亦/悟遂詔為諸道都統)　樞密題名　司徒罷相(綱鑑/錢惟)¶
(演序樞密題名獨削去寇準姓氏云逆準不書御史中/丞蔡齊言于帝曰寇準忠義聞天下社稷之臣也豈可)¶
(為奸黨所誣哉帝遽令磨去之決宋史韓琦識量英偉/臨事喜愠不見于色居相位再  大䇿以安社稷時朝)¶
(廷多故琦處危疑之際知無不/為至是以司徒兼侍中判相州)　一紀居家　兩宫虛¶
己(通鑑冨弼早有公輔之望遼使毎至必問其出處安/否忠義之性老而彌篤家居一紀斯須未嘗忘朝廷)¶
(身宋史司馬光復相兩宫虛己以聴光為政光亦欲以/  狗社稷躬親庶政不舎晝夜賔客見其體羸舉諸葛)¶
<pb:KR3k0055_WYG_247-21b>¶
(孔明食少事煩以為戒光/曰死生命也為之益力)　正太孫位　議尚書省(金/史)¶
(圖克坦克寧請亟立皇孫上允其請封皇孫為原王克寕/猶以未正太孫之位屢請世宗歎曰克寕社稷之臣也)¶
(社又曰元兵攻中都尚書左丞承暉約穆延盡忠同死/  稷盡忠謀南奔承暉怒即起還第謁家廟作遺表仰)¶
(藥/死)　䇿定北迎　疏争南幸(元史安西王謀繼大統成/后為之主李孟告仁宗曰)¶
(支子不嗣世祖之典訓也今太子逺在萬里宗廟社稷/危疑之秋殿下當奉太母急還宫庭以折奸謀仁宗曰)¶
(先生之言宗廟社稷之福也于是收首謀及同惡者奉/璽北迎武宗天下大定以孟參知政事  明紀英宗北)¶
(狩郕王即位徐珵請幸南京兵部侍郎于謙上疏抗言/京師天下根本宗廟社稷陵寝百官萬姓帑藏咸在若)¶
(一動則天下大勢盡去于是始定/固守之䇿社稷再莫謙之力也)¶
<pb:KR3k0055_WYG_247-22a>¶
　　社稷臣四¶
原處不避汚(叔孫豹處/不避汚)　増壯夫之節(劉蕡書忠臣之/心壯夫之節茍)¶
(利社稷死/無悔焉)　社稷之功(唐書韓滉卒張延賞揣帝意遂/罷李晟兵帝曰晟有社稷功)¶
　　父母一¶
増易曰家人有嚴君焉父母之謂也　書曰相小人厥¶
父母勤勞稼穡厥子乃不知稼穡之艱難乃逸乃諺既¶
誕否則侮厥父母曰昔之人無聞知　詩曰明發不寐¶
有懐二人　又曰蓼蓼者莪匪莪伊蒿哀哀父母生我¶
<pb:KR3k0055_WYG_247-22b>¶
劬勞　又曰無父何怙無母何恃出則銜恤入則靡至¶
　又曰父兮生我母兮鞠我拊我畜我長我育我顧我¶
復我出入腹我欲報之徳昊天罔極　又曰陟彼北山¶
言采其杞偕偕士子朝夕從事王事靡盬憂我父母¶
禮記曰為人子者居不主奥坐不中席行不中道立不¶
中門食饗不為槩祭祀不為尸聴于無聲視于無形不¶
登髙不臨深不茍訾不茍笑孝子不服闇不登危懼辱¶
親也父母存不許友以死不有私財為人子者冠衣不¶
<pb:KR3k0055_WYG_247-23a>¶
純素　又曰父母有疾冠者不櫛行不翔言不惰琴瑟¶
不御食肉不至變味飲酒不至變貌笑不至矧怒不至¶
詈疾止復故　又曰父母雖沒將為善思貽父母令名¶
必果將為不善思貽父母羞辱必不果　又曰父没而¶
不能讀父之書手澤存焉爾母没而杯圈不能飲焉口¶
澤之氣存焉爾　又曰身也者父母之遺體也行父母¶
之遺體敢不敬乎居處不莊非孝也事君不忠非孝也¶
涖官不敬非孝也朋友不信非孝也戰陳無勇非孝也¶
<pb:KR3k0055_WYG_247-23b>¶
五者不遂烖及于親敢不敬乎　又曰父母全而生之¶
子全而歸之可謂孝矣不虧其體不辱其身可謂全矣¶
故君子頃歩而弗敢忘孝也壹舉足而不敢忘父母壹¶
出言而不敢忘父母　又曰父母在不稱老言孝不言¶
慈　又曰士庶人有善本諸父母　孝經曰親生之𦞃¶
下以養父母　荀子曰父能生之不能養之母能養之¶
不能敎誨之　事文𩔖聚曰唐人與親别而復歸謂之¶
拜家慶¶
<pb:KR3k0055_WYG_247-24a>¶
　　父母二¶
増淮南子曰公西華之養親也若與朋友處曽參之養¶
親也若事嚴主烈君　賈誼䇿曰秦人借父耰鉏慮有¶
徳色母取箕帚立而誶語　風俗通曰魏郡龎儉因亂¶
失父時儉三四歲母襁抱轉客廬中鑿井得錢數萬遂¶
致富因買一蒼頭主家幹一日堂上作樂老蒼頭在厨¶
中竊言曰堂上老母我婦也問其故奴曰我婦姓艾字¶
阿宏足下有黒子腋下有痣母曰我翁也遂為夫婦時¶
<pb:KR3k0055_WYG_247-24b>¶
人為之語曰廬里龎公鑿井得銅買奴得翁　語林曰¶
明太祖行後苑見巢鵲哺雛曰禽獸且爾況人乎令羣¶
臣親老者歸養¶
　　父母三¶
増儒仲慙兒　省華命子(後漢書太原王霸字儒仲少/立高節妻亦有志行其友令)¶
(狐子伯為楚相其子為郡功曹子伯令子奉書于霸車/馬鮮嚴僕從都雅而霸子方耕于野聞其至投耒而歸)¶
(見令狐子沮怍不能仰視客去霸久卧不&KR0120;妻問故霸/曰向見令狐子容服甚光而我兒&KR0363;□歴齒未知禮見)¶
(客而有媿色父子恩深不覺自失耳妻曰子少修清節/不顧榮禄今子伯之貴孰與君之髙奈何忘初志而慙)¶
<pb:KR3k0055_WYG_247-25a>¶
(兒子乎霸&KR0120;而笑曰有是哉即共隐遯終身士澠水燕/談宋陳省華蜀人三子堯叟堯佐堯咨皆進  及第省)¶
(華與燕國夫人馮氏俱康寕堯叟知樞宻院次子直史/館少子知制誥毎對客命三子列侍客不自安省華曰)¶
(學生侍立常也士/林大夫以為榮)　王陽畏坂　仁傑望雲(漢書王尊/&KR0118;益州刺)¶
(史先是王陽為益州至卭郲九折坂歎曰奉先人遺體/奈何數乗此險以疾去尊至此坂問吏曰此非王陽所)¶
(畏道邪吏曰是尊叱其馭曰驅之世以王陽為孝子王/尊為忠臣  唐書狄仁傑授异州司法參軍親在河陽)¶
(仁傑登太行反顧見白雲孤飛謂左右/曰吾親舎其下顧望久之雲移乃去)　捨養入京¶
辭學歸省(韓文歐陽詹閩人也父母老矣捨朝夕之養/以來京師其心將必有得而歸為父母榮也)¶
(雖其父母之心亦皆然詹在家則雖無離憂其志不樂/也詹在京師雖有離憂其志樂也若詹者所謂以志養)¶
<pb:KR3k0055_WYG_247-25b>¶
(者歟為唐書陽城為國子司業引諸生告之曰學者所/以學  忠與孝也諸生有久不歸省親者乎明日謁城)¶
(歸養者二十輩有三/年不歸侍者斥之)　作相親存　侍養不仕(李邕郭/元振行)¶
(狀唐宰相二親存者惟郭元振一人又歸田録宋宰相/最少者惟王&KR0270;罷相時父母皆在人以為榮  言行録)¶
(包拯始及第以二親老侍/養不仕且十年人稱其孝)¶
　　父母四¶
増朝夕事親(本傳范文正公次子純仁以父母在不赴/官父遣之對曰若赴官雖近亦不能朝夕)¶
(在側/也)¶
　　父母五¶
<pb:KR3k0055_WYG_247-26a>¶
増詩晉束晢補南陔詩曰循彼南陔言采其蘭眷戀庭¶
闈心不遑安彼居之子罔或游盤馨爾夕膳絜爾晨餐¶
循彼南陔厥草油油彼居之子色思其柔眷戀庭闈心¶
不遑留馨爾夕膳絜爾晨羞有獺有獺在河之涘淩波¶
赴汨噬魴捕鯉嗷嗷林烏受哺于子養隆敬薄惟禽之¶
似勗増爾䖍以介丕祉　又補白華詩曰白華朱萼被¶
于幽薄粲粲門子如磨如錯終晨三省匪惰其恪白華¶
絳趺在林之陬蒨蒨士子涅而不渝竭誠盡敬亹亹忘¶
<pb:KR3k0055_WYG_247-26b>¶
劬白華元足在丘之曲堂堂處子無營無欲鮮侔晨葩¶
莫之㸃辱¶
増賦明王逄年思歸賦曰禄有可慕禄有可去何則移¶
孝為忠曽無内顧則禄可慕而可據上有慈顔以喜以¶
懼故禄可去而不可寓噫吾父八十母髪亦素尚爾為¶
吏夐焉遐路嗷嗷晨烏其子反哺我豈不如鬱其誰訴¶
惟秋之氣至憀慄而感人日興愁思側睇江濵憶為童¶
子當其凜辰百果始就迭進其珍時則有紫菱長腰紅¶
<pb:KR3k0055_WYG_247-27a>¶
芡圓實牛心緑蔕之杮獨苞黄膚之栗青羊連區烏椑¶
五出青乳之棃頳壺之橘蜂□淹&KR1686;榠櫨漬蜜羞則鵁¶
鶄野鴈澤鳬鳴鶉清江之膏蟹寒冰之鮮鱗冒以紫薑¶
藉以茭首觴浮茰菊俎薦青韭坐溪山之松篁埽門前¶
之桐柳僕侍不譁圖書在右或静黙以終日或歡言以¶
對友信吾親之所樂安閭里其滋久切切余懐欲辭印¶
綬固非效淵明之所息心恥折腰于五斗蓋自成人以¶
及今未嘗一日侍旁而稱夀豈得不決去於此時將恐¶
<pb:KR3k0055_WYG_247-27b>¶
貽患於厥後¶
　　父子一¶
増釋名曰父甫也始生己者　又曰子孳也相生蕃孳¶
也　白虎通曰子孳也孳孳無己也　増韻曰父矩也¶
以矩度敎子也死曰考成也言有成業也　南史曰荆¶
土方言謂父曰爹(柁上/聲)　集韻曰吴人呼父曰爸(婆上/聲)¶
　㑹要曰回紇呼父曰阿多　廣韻曰北方人呼父曰¶
爹(丁邪/切)　天中記曰閩人呼父曰郎罷謂子囝(音/蹇)　決¶
<pb:KR3k0055_WYG_247-28a>¶
疑要録曰父南面故曰昭明也子北面故曰穆順也晉¶
以文帝名昭故讀曰韶後人因而不改　易曰裕父之¶
蠱往見吝象曰裕父之蠱往未得也　又曰幹父之蠱¶
用譽象曰幹父用譽承以徳也　又曰乾天也故稱乎¶
父　又曰乾為父　又曰有夫婦而後有父子　尚書¶
曰若考作室既底法厥子乃弗肯堂矧肯構厥父菑厥¶
子乃弗肯播矧肯穫　又曰若稽田既勤敷菑惟其陳¶
修為厥疆畎若作室家既勤垣墉惟其塗塈茨若作梓¶
<pb:KR3k0055_WYG_247-28b>¶
材既勤樸斲惟其塗丹雘　詩曰無父何怙　又曰父¶
兮生我　又曰靡瞻匪父　又曰王事靡盬不遑將父¶
　禮曰父召無諾　又曰父子不同席　又曰父前子¶
名　又曰父不祭子(侍食/之禮)　又曰世子齒于學國人觀¶
之曰將君我而與我齒譲何也曰有父在則禮然然而¶
衆知父子之道矣　又曰父子親然後義生義生然後¶
禮作禮作然後萬物安　孝經曰母取其愛而君取其¶
敬兼之者父也　春秋傳曰父不可棄名不可廢　杜¶
<pb:KR3k0055_WYG_247-29a>¶
欽傳曰子者父之隂也　史記曰家有長子曰家督¶
越絶書曰慧種生聖癡種生狂¶
　　父子二¶
増尙書曰殷王元子惟稽古崇徳象賢統承先王　家¶
語曰曽晳令曽子耘瓜誤傷其根曽晳怒擊其首曽子¶
仆地有頃乃蘇孔子聞之謂弟子曰參來勿内也昔瞽¶
瞍有子曰舜使之未嘗不往欲殺之未嘗可得小杖則¶
受大杖則逃不陷父于不義也　左傳曰季氏以公鉏¶
<pb:KR3k0055_WYG_247-29b>¶
為馬正愠而不出閔子馬見之曰禍福無門惟人自召¶
為人子者患不孝不患無所敬共父命何常之有若能¶
孝敬冨倍季氏可也奸回不&KR0100;禍被下民可也　天運¶
曰輪扁曰臣也斲輪得之于手應之于心臣不能以喻¶
臣之子臣之子亦不能受之于臣　世説曰潁川太守¶
髠陳仲弓客有問元方府君何如元方曰髙明之君也¶
足下家君何如曰忠臣孝子也客曰何有髙明之君而¶
刑忠臣孝子者乎陳元方曰昔髙宗放孝子孝己尹吉¶
<pb:KR3k0055_WYG_247-30a>¶
甫放孝子伯竒董仲舒放孝子苻起惟此三君高明之¶
君惟此三子忠臣孝子客慙而退　又曰鍾毓兄弟值¶
父晝寢偷服藥酒父覺託假寐以觀之毓拜而後飲㑹¶
飲而不拜既而問毓何以拜曰酒以成禮不敢不拜又¶
問㑹何以不拜曰偷本非禮所以不拜　孔帖曰魏司¶
馬朗父防整肅自守諸子雖冠成人不命進不敢進不¶
命坐不敢坐不指所問不敢言父子之間嚴肅如此¶
晉書曰王述䝉顯授王羲之恥為之下遣使詣朝廷求¶
<pb:KR3k0055_WYG_247-30b>¶
分㑹稽為越州行人失辭大為時貴所笑既而内懐愧¶
歎謂諸子曰吾不怍懐祖而位遇懸邈當由汝等不及¶
坦之故邪　南史曰羊侃在臺城其長子鷟先為侯景¶
所獲執來城下示侃侃謂曰我傾宗報主猶恨不足豈¶
復惜此一子幸早殺之數日復持來侃謂鷟曰久以汝¶
為死猶在邪吾以身許國誓死行陣終不以爾生進退¶
心因引弓射之賊以其忠義亦弗之害也　又曰謝莊¶
生五子颺胐顥崧瀹人謂莊名子以風月景山水　北¶
<pb:KR3k0055_WYG_247-31a>¶
史曰孝文臨軒令諸州中正各舉所知陽尼與房千秋¶
各舉其子帝曰昔有一祁名垂往史今有二奚當聞來¶
牒　隋書曰蘇夔字伯尼威子也少聰敏楊素甚竒之¶
每戲威曰楊素無兒蘇夔無父　唐書曰姚崇二子在¶
洛通賔客饋遺請託魏知古歸悉以聞他日帝召崇曰¶
卿子才乎皆安在崇揣知帝意曰臣二子分司東都為¶
人多欲而寡識是必以事干魏知古帝始以崇私其子¶
微言動之及聞乃大喜聞安從得之對曰知古臣所薦¶
<pb:KR3k0055_WYG_247-31b>¶
也臣子必謂見徳而請之帝于是愛崇而薄知古欲斥¶
之崇曰臣子無状撓陛下法而逐知古外必謂陛下私¶
臣　唐書曰孫逖遷中書舎人父嘉之八十為令逖求¶
降外官増父秩帝嘉納拜嘉之宋州司馬聴致仕¶
　　父子三¶
原父一　身貳(左傳父一而已貳禮/父兮生我身之  也)　六順　三君(左/傳)¶
(君義臣行父慈子孝兄愛弟敬所謂六順三綱鑑/陳紀元方弟諶季方與父寔齊徳同行號  君)　堂¶
構　箕裘(上見前一弓學記良冶之子必/學為裘良  之子必學為箕)　坊民　責¶
<pb:KR3k0055_WYG_247-32a>¶
善(禮以此坊民民猶薄于孝而厚/於慈  孟子父子之間不責善)　増隔坐　制名(吴/録)¶
(紀騭字子上景皇時騭父亮為尚書令騭為中書令每/朝㑹詔以御屏風隔其坐  南史宋顔竣江夏王義恭)¶
(各産男上自為制名名義恭子為伯禽以比魯公伯/禽名竣子為辟疆以比漢張良子侍中張辟疆也)¶
橋梓　樝棃(書大傳伯禽與康叔見周公三見三笞之/二子乃問商子商子曰南山之陽有木名)¶
(橋南山之隂有木名梓何不往觀之二子往見橋木高/而仰梓木卑而俯還告商子商子曰橋者父道梓者子)¶
(道也如南史張敷小名樝父邵小名棃宋文帝戲之曰/樝何  棃敷曰棃是百果之宗樝何敢比所居名孝張)¶
(里/)　折筓　直𩜹(國語范文子退朝武子曰何莫也對/曰有秦客㡼辭于朝大夫莫之對也)¶
(吾知三焉武子怒曰大夫非不能也譲父兄也汝童子/何知而三掩人于朝吾不在晉國亡無日矣擊之以杖)¶
<pb:KR3k0055_WYG_247-32b>¶
(折其笄給資暇録貞元初穆寕為和州刺史其子御史/中丞賛  事中質及員賞寕命諸子直𩜹稍不如意則)¶
(杖之諸子將至直日必探求珍異羅于尊爼然而未嘗/免笞叱給事直𩜹鼎前有熊白及鹿修忽曰白肥而修)¶
(瘠相滋其宜乎即以白裹修和之而進寕果再飽飯訖/曰誰直可與杖俱來于是罰如常數将拜杖遽命前曰)¶
(如此味奚/進之晚邪)　作父　有子(晉書伏滔字元度少知名孝/武帝嘗㑹于西堂滔與坐還)¶
(下車呼子系之謂曰百人高㑹天子先問伏滔在坐不/此故未易得為人作父如此定何如也  松牕雜録唐)¶
(中宗嘗召宰相蘇瓌李嶠子進見二子皆童年上近撫/于赭袍前賜與甚厚語二子曰爾自憶所通書可奏者)¶
(為吾言之頲應曰木從繩則直后從諫則聖嶠子曰/斮朝渉之脛剖賢人之心上曰蘇瓌有子李嶠無兒)¶
五桂　三槐(宋史竇禹鈞敎五子俱貴馮道贈詩云靈/椿一株老丹桂五枝芳  又曰王祜世多)¶
<pb:KR3k0055_WYG_247-33a>¶
(稱其隂徳嘗手植三槐于庭曰吾子/孫必有為三公者其子旦果宰相)　五男　八子(陶/淵)¶
(明詩空有五男兒總不好紙筆縝宋史韓億八子曰網/綜絳繹緯縝維&KR1210;多為聞人絳  皆為宰相維為門下)¶
(侍郎以比/荀氏八龍)　犬子　鳳毛(三國志曹操曰養子當如孫/仲謀劉景升兒子豚犬耳)¶
(南史謝鳯子超宗有文詞作殷貴妃誄/帝大嗟賞謂謝莊曰超宗殊有鳯毛)　蓼莪　𤓰葛¶
(綱鑑王襃傷父為魏文帝所殺未嘗西向坐隐居敎授/毎誦詩至蓼莪輙掩卷流涕門人為之廢蓼莪  世説)¶
(王長豫幼便和今事親色養丞相愛恣甚篤每共圍棊/丞相欲舉行長豫按指不聴丞相曰詎得爾相與似有)¶
(𤓰/葛)　佳兒　令子(世説張蒼梧是張憑之祖嘗語慿父/曰我不如汝慿父不解蒼梧曰汝有)¶
(佳皃慿時年數歲斂手曰阿翁豈宜以子戲父曰唐書/鄭餘慶子涵為右補闕敢言無諱憲宗謂餘慶  卿令)¶
<pb:KR3k0055_WYG_247-33b>¶
(子朕直/臣也)　截蒲　賜縑(前漢書路温舒父為里門監使/温舒牧羊因取澤中蒲截為牒)¶
(編之寫書自王氏彚苑胡質仕魏為荆州刺史子威自/京師省父  驅驢不止傳舍留十數日告歸父賜縑一)¶
(匹威跪曰大人清貧何以得此父對曰吾俸禄之餘及/威為徐州刺史武帝問之卿清孰如父對曰臣父清畏)¶
(人知臣清/畏人不知)　勸父　侍親(王氏彚苑張就父恭為燉煌/郡曹遣就赴京路為叛軍所)¶
(執不屈密與父書曰父守燉煌忠義名聞勿以就不孝/改志節就若死惟願大人念子也恭得書奮兵救之就)¶
(亦得免見歸田録王溥拜相年三十六其父祚累&KR0118;防/禦使每  客溥常朝服侍立客不安求去祚曰學生勞)¶
(起避/邪)　皆異宫　不同位(禮命士以上父子皆異宫崇/敬也  又父子不同位以厚)¶
(敬/也)　原衰盾之日　荀陳之星(左傳趙衰冬之口趙盾/夏之日詳日  世説陳)¶
<pb:KR3k0055_WYG_247-34a>¶
(太丘詣荀季和使元方将車季方持杖長文尚小坐著/車中既至荀使叔慈應門慈明行酒餘六龍下食文若)¶
(小坐膝前太史/於時奏徳星聚)　陟岵瞻望　臨書哽咽(詩陟彼岵兮/瞻望父兮)¶
(吴志顧愷字子通毎得父書常埽灑几筵舒書於上拜/跪讀之毎句應諾畢復再拜若父有疾耗之問即臨書)¶
(垂泣語/聲哽咽)　父為子隐　子由父疎(直在其中公穀梁仲/嬰齊卒此  孫也子)¶
(由父/疎也)　有子有父　止孝止慈(公羊傳父有子子不得/有父注有子謂廢輒之)¶
(義可立不以父命辭王父命衛侯也/  禮為人子止於孝為人父止于慈)　増陸生車馬¶
張翁鼓角(漢書陸賈使南越趙佗賜陸生裝槖中直千/金吕后時病免歸有五男賣槖中千金分其)¶
(子各二百金令為生産賈常乗安車駟馬從鼓吹琴瑟/侍者十餘人有寳劒直百金謂其子曰與汝約遇汝汝)¶
<pb:KR3k0055_WYG_247-34b>¶
(給吾人馬酒食極歡十日而更所死之家得寳劒及車/馬從者  宋書張興世字文徳竟陵人以平江陵功轉)¶
(右將軍父仲字子由興世致位給事中欲往㐮陽又愛/戀鄉里父謂興世曰雖田舍翁樂聞鼔角汝可送一部)¶
(與吾行田時吹之興世素謙謹畏法/曰此天子鼔角非田舍翁所吹乃止)　伏庭穿壁　紲¶
犬放鷹(後漢書廬江蔡宗兢廉嚴正其子未甞見靣子/為二千石求謁宗宗下帳不許子伏于庭其母)¶
(穿壁使其子窺之乃識儀貌意梁書張充吴人父緒特/進有重名充少不拘細行肆  田玁時緒請假還吴始)¶
(入西郭值充正獵左手臂鷹右手牽犬遥望見父乃脱/韝放鷹紲犬向父而拜緒曰一身兩役無亦勞乎充跪)¶
(對曰充聞三十而立今二十九矣請至来歳終身折節/緒曰過而能改乃顧子矣明年尋師就學蔚為名士)¶
　發假收嚴　恂愉恱懌(唐書楊惟直名四子曰發假/收嚴發以春為義假以夏為)¶
<pb:KR3k0055_WYG_247-35a>¶
(義收以秋為義嚴以冬為義收大拜發至丞郎勉北史/後魏髙祖名子曰恂愉悦懌崔光名子曰勵勗  髙祖)¶
(謂光曰我兒名傍皆有心卿兒名傍皆有/力荅曰所謂君子勞心小人勞力上大恱)　雞羣野鶴¶
　老兔於菟(世説嵇紹始入洛或謂王戎曰昨于稠人/中見嵇紹昻昻然如野鶴之在雞羣戎曰)¶
(君未見其父耳坡合璧事𩔖蘓轍己卯生軾嘗號為卯/君生子名虎兒  有詩曰舊聞老蚌生明珠未省老兔)¶
(生於/菟)　入門呼賔　炊飯延客(合璧事𩔗柳公綽居外/藩其子每入境人未嘗)¶
(知既至每出入嘗于㦸門外下馬呼□賔為丈皆許納/拜未甞笑語款密  商芸小説有客詣太丘談鋒甚敵)¶
(太丘令二子炊飯延客二子委甑竊聴飯落釜成糜客/去太丘責之二子言其故且誦客語無遺太丘曰但糜)¶
(自可何/必飯也)　號郎君谷　避嵩華山(唐書王起子龜性高/簡侍父河中廬中條)¶
<pb:KR3k0055_WYG_247-35b>¶
(山朔望一歸省州人號為郎君谷嵩北夢&KR1456;言宋劉温/史以父名岳終身不聼絲竹不遊  華毎内宴聞鈞天)¶
(之樂則涕泣移時曰/若非君命則不至是)　散財施親　循牀求父(世説郗/愔好聚)¶
(歛積錢數千萬甞開庫任其子超所取超好施一日中/㪚與親故都盡  宋史徐積楚州人積生三歳父卒晨)¶
(昏匍匐牀下求其父甚哀及/壯以父諱石遇石避而不踐)　能交父友　求顯親名¶
(唐書郗思美好學善記覽父友顔真卿蕭潁士軰嘗與/討論經𫝊應對如流既而相謂曰吾曹異日富交二郗)¶
(之間書又曰甄逢嘗以父不得在國史而逢與元稹善/稹移  于史館修撰韓愈愈荅曰逢能行身逹于方州)¶
(大臣以標白其先人事載之天下耳目徹之天子追爵/其父第四品赫然驚人逢與其父俱當得書矣由是父)¶
(子顯/名)　對語幕中　賜食廡下(明語林常熟黄鉞因父/殯在陂上舊廬不入城)¶
<pb:KR3k0055_WYG_247-36a>¶
(市御史按部至問曰此有黄給事何在人皆不知一老/人引御火舟至陂路積泥淖御史徒步抵其舍鉞從幕)¶
(中對語移日家人欲具難&KR0112;曰豈有居喪而殺雞禮客/者以菜粥對食而别  又曰張倫官太原知府歸省郡)¶
(守過候父留飲倫持榼上𩜹鞠躬待命如童子𩜹既具/即退立廡下郡守固請倫退走不敢當父謝曰幸君侯)¶
(過敝廬老夫主之吾兒特將酒/耳郡守惶恐欲起乃賜食廡下)　析薪不克負荷　饋¶
獻不及車馬(孔叢子子思曰伋聞其父析薪其子不克/負荷是為不肖  禮父母在饋獻不及車)¶
(馬示人/不敢専)¶
　　父子四¶
原主器(易主器者/莫若長子)　尊而不親(禮記父之親子也親賢/而下無能故父尊而不)¶
<pb:KR3k0055_WYG_247-36b>¶
(親/)　奉祀(左傳里克曰太子奉冢祀/社稷之粢盛注冢大也)　以象天明(傳為/父子)¶
(兄弟以/象天明)　不奸謂禮(傳子父不/奸之謂禮)　天性(孝經父子之/道天性也)¶
天屬(莊子假人之亡與林曰棄千金之璧負赤子而趨/為其布與赤子之布寡矣謂其累與赤子之累多)¶
(矣棄千金負赤子故彼以利合此/以天屬之親窮迫禍患相收也)　人所難言(綱鑑漢/武帝謂)¶
(田千秋曰父子/之間人所難言)　大人遺體(漢書霍去病至河東傳舍/入迎父仲孺仲孺趨拜將)¶
(軍迎跪曰不早/知為大人遺體)　休沐謁親(又曰石建為郎中令石廔/為内史建每五日洗沐歸)¶
(謁親入子舎竊問侍者取/親中裙厠牏身自澣滌)　増有不凡子(汝南先賢傳/薛勤仕郡為)¶
(功曹陳蕃年十五為父齎書詣勤勤顧而察之明日造/焉蕃父出迓勤勤曰足下有不凡子吾來候之不從卿)¶
<pb:KR3k0055_WYG_247-37a>¶
(也言議/盡日)　老牛䑛犢(後漢書楊彪為太尉子修為曹操/所殺操問彪曰君何瘦之甚彪曰)¶
(媿無日磾先見之明猶懐/老牛䑛犢之愛操為動容)　老蚌生珠(又曰韋康元將/弟誕仲將孔融)¶
(與其父書曰前日元將來淵才亮茂雅度𢎞毅偉世之/器也昨日仲將來文敏篤誠保家之主不意雙珠近出)¶
(老/蚌)　嚴若朝典(世説華歆遇子弟甚整/雖闇室之内嚴若朝典)　清賞非倫(又/曰)¶
(王戎字濬沖父渾阮籍謂曰濬沖清/賞非卿倫也與卿言不如與阿戎談)　尊公(晉書簡文/帝謂郗超)¶
(曰致意/尊公)　不書官紙(南史阮孝緒十餘歳隨父為湘川/行事不書官紙以成父之清白)¶
　得父膏腴(齊書世祖嘗問王儉當今誰能/作五言詩對曰朏得父之膏腴)　可謂老¶
蚌(南齊書世祖見王廣之子珍國應堪大用謂廣/之曰卿可謂老虲矣廣之曰臣不敢辭上大笑)　有¶
<pb:KR3k0055_WYG_247-37b>¶
譽兒癖(新唐書王福畤子勉勵勃皆著才名其後劼助/又以文顯劼早卒少子勸亦有文福畤嘗誇于)¶
(韓思彦思彦戲之曰武子焉癖/卿有譽兒癖王家癖何多邪)　軟抵(晉書韋謏字憲/道京兆人雅好)¶
(儒術善著撰嘗謂其子伯陽曰我髙我曽重光累徽我/祖我考父父子子汝為我對正值惡抵伯陽曰伯陽之)¶
(不肖誠如尊敎尊亦正值軟抵/耳謏慙無言時人傳以為笑)　風氣日上(世説王平/子稱其子)¶
(風氣日上/足散人懷)¶
　　父子五¶
増詩唐韓愈送鄭涵校理詩曰相公倦台鼎分政新邑¶
洛才子富文華校讐天禄閣夀觴佳節過歸騎春衫薄¶
<pb:KR3k0055_WYG_247-38a>¶
鳥哢正交加楊花共紛泊交親誰不羨去去翔寥廓¶
許渾憶子詩曰自爾出門去淚痕常滿衣家貧為客早¶
路逺得書稀文字何人賞煙波幾日歸秋風正摇落秋¶
鴈又南飛　宋彭汝礪贈張吉迎父詩曰河可以竭山¶
可徙我翁不歸行不已三往三復翁歸止翁行尚壯今¶
老矣皃昔未生今壯齒　又郭祥正詩曰父昔離家子¶
未孕子得其父今壯年胡弗歸兮死敢請慰我慈母心¶
懸懸三往三復又十載孝子執鞭方言還　蘇軾喜子¶
<pb:KR3k0055_WYG_247-38b>¶
迨能行詩曰我有長頭皃角頰峙犀玉四歲不知行抱¶
負煩背腹師來為摩頂起走趂奔鹿　又贈弟轍詩曰¶
舊聞老蚌生明珠未省老兔生於菟老兔自謂月中物¶
不騎快馬騎蟾蜍蟾蜍爬沙不肯行坐令青衫垂白䰅¶
於菟駿猛不𩔖渠指揮黄熊駕黒貙丹砂紫麝不用塗¶
眼前百歩走妖狐妖狐莫誇智有餘不勞摇牙咀爾徒¶
増書蘇軾荅陳慥書曰在定州日作松醪賦今寫寄擇¶
等庶開發後生妙思著鞭一躍當撞破煙樓吾子邁文¶
<pb:KR3k0055_WYG_247-39a>¶
頗有父風咄咄皆跨竈之興¶
　　知子一(昩于知子/)　(不慈並附/)¶
増重器　要人(三國志蜀諸葛亮與兄瑾書曰瞻今已/八嵗而聰慧可愛嫌其早成恐不為重)¶
(器耳受南史顔延之臨沂人其子竣貴重凡所資供一/無所  嘗乗羸馬笨車逢竣鹵簿即屏在道側謂竣曰)¶
(吾平生不喜見/要人今見汝)　原湛獨異　淑不良(晉書王湛有隐/徳兄弟以為癡)¶
(父昶獨異焉良吴志騶子張淑累&KR0118;司直封/侯父知淑不  表請有罪請不從坐詔許之)　増累博¶
棊　咏尹字(南史齊武帝永明中以王僧䖍為特進光/禄大夫初王𢎞與兄弟集㑹任子孫戲適)¶
(僧逹跳地下作虎子僧綽正坐采蠟燭為鳯凰僧逹奪/取打壊亦復不惜僧䖍累十二博棊既不墜落亦不重)¶
<pb:KR3k0055_WYG_247-39b>¶
(作𢎞歎曰僧逹俊爽當不减人然恐終危吾家僧綽當/以名義見美僧䖍必為長者位至公台後果如其言)¶
(明皇雜録曰蘇瓌有京兆尹相訪既去瓌令男頲咏尹/字乃咏曰丑雖有足甲不成身見君無口如伊少人其)¶
(敏㨗如此明皇嘗問瓌草書難其人&KR0606;曰臣不知其他/臣男頲為文甚速可備使令召見授筆立就明皇撫&KR0606;)¶
(背曰知子/莫若父)　怒不敬　知不能(漢書丙吉子顯少為諸/曹嘗從祀高廟至夕牲)¶
(乃使出取齋衣吉大怒謂其夫人曰宗廟至重而顯不/敬謹亡吾爵者必顯也至甘露中果削爵為闗内侯)¶
(又曰薛宣子惠為彭城令宣過之橋梁郵亭不/修宣心知惠不能留數日終不問惠以吏事)　原對¶
曰午可　不謂括善(春秋傳祁奚請老晉侯問嗣焉稱/解狐其讐也將立而卒乂問焉對)¶
(曰午也可午奚子也死通鑑趙括少學兵法父奢不能/難然不謂之善曰兵  地而括易之敗趙軍者必括也)¶
<pb:KR3k0055_WYG_247-40a>¶
　増悉知方略　當有大名(漢書張安世長子千秋與/霍光子禹俱隨范明友擊)¶
(鳥桓還謁大將軍光問千秋口對兵事畫地成圖無所/忘失問禹禹不能記光由是賢千秋以禹為不材  本)¶
(傳王獻之七八嵗時學書羲之密從後/掣其筆不得曰此皃後當復有大名也)　昧于知子固¶
當面試　不為父知(魏志陳思王植太祖常視其文曰/汝倩人耳植跪曰固當面試時鄴)¶
(下銅雀臺新成太祖將諸子登使各賦之植援筆立成/太祖異之  晉書山簡濤之子也簡數曰吾年幾三十)¶
(而不為家/公所知)　遇以常兒　不知博學(南史謝惠連幼有/竒才不為父方明)¶
(所知族兄靈運謂方明曰阿連才悟如此乃作常兒遇/之  説文録段文昌鎭成都子成式好獵丞相患之成)¶
(式以所獲雉兔分送幕僚各致書援引故事/幕僚多不曉其義以呈丞相方知其子博學)　補尉試¶
<pb:KR3k0055_WYG_247-40b>¶
文　招權受賄(孔帖韋温以㧞萃高等補咸陽尉父愕/然疑假權謁進召而試諸庭文就無留)¶
(思喜曰皃無愧矣事通鑑令狐綯執政歳久子/滈頗招權受賄言  者攻其短綯為子訟冤)　原不¶
慈食羮　滅性(綱鑑樂羊食子肉羮詳文𨕖掇/蜂減天性尹吉父事  惡母)　棄子¶
　無兒(蜀志程畿子都在郡龎義使告畿曰爾子在郡/不從及禍畿曰樂羊食子羮非無父子之恩)¶
(晉書鄧攸字伯道棄子活兄子後竟/無皃人曰皇天無知使伯道無兒)　殺子　埋兒(通/鑑)¶
(管仲病桓公問曰羣臣誰可相者易牙何如對曰殺子/以適君非人情不可近  山堂肆考劉宋時郭世通家)¶
(貧傭力以養繼母婦生一男恐廢/養埋之文帝勅榜其門為孝子門)　死少子　殺弄兒¶
(後漢書橋元字公祖&KR0118;侍中以疾罷就醫里舍元少子/十嵗獨遊門次卒有三人持杖刼之入舎登樓求貨元)¶
<pb:KR3k0055_WYG_247-41a>¶
　(不與司隸圍守恐殺其子末欲迫之元瞑目呼曰奸人/無狀豈以一子之命而縱國賊遂進攻元子亦死元乃)¶
　(詣闕謝罪請下天下凡有刼質皆并殺之不得贖以財/寳開長奸路  綱鑑漢金日磾子為帝㺯皃上前驕逸)¶
　(後于殿下與宫人/戲日磾遂殺之)　吉甫讒而逐　驪姬謀而奔(琴操/尹吉)¶
　(甫信後妻之讒而逐伯竒伯竒自傷無罪乃援琴作履/霜操  國語晉獻公驪姬謀殺太子申生太子歸胙公)¶
　(公田姬寘諸宫六日公至毒而獻之公祭之地地墳與/犬犬斃與小臣小臣亦斃姬曰賊由太子太子奔新城)¶
　　　知子二(不慈附/)¶
　原視其友(史記趙禹謂將軍曰/不知其子視其友)　増季子不乏(後漢書/吴祐父)¶
　(恢為南海欲殺青寫經祐諫曰踰越五嶺俗多珍怪此/書若成載必兼兩昔馬援以薏苡興謗王陽以衣嚢徼)¶
<pb:KR3k0055_WYG_247-41b>¶
　(名恢曰吴氏/世不乏季子)　小兒自得(晉書石苞臨終分財與諸子/不及崇崇毋為言苞曰小兒)¶
　(雖小後/自得之)　吾子琳琅(又曰索靖毎曰吾子琳琅之器非/簡札之用州縣吏不足以汙吾兒)¶
　(也/)　汝才十倍(又曰姚弋仲令子襄討石閔謂曰汝/才十倍於閔若不梟擒不須見我)¶
　不慈父頑(書母/嚚)　不能字(又曰父不能字厥子/乃疾厥子言不慈也)　易而¶
　食(左傳宋人/易子而食)　石碏殺子(又曰石碏純臣也大義滅親/其子厚興州吁同弑君碏殺)¶
　(之/)　王莽殺子(通鑑逢萌見王莽殺子宇曰/三綱絶矣不去禍及遂隐)¶
　¶
御定淵鑑𩔖函卷二百四十二¶
