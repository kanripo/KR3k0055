# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.911459
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十三
<pb:KR3k0055_WYG_258-1a>¶
　欽定四庫全書¶
御定淵鑑𩔖函卷二百五十三¶
　　人部十二(父友友薦友交思友交過友人/患難    擇    絶)¶
　　　父友一¶
　増禮記曰見父之執不謂之進不敢進不謂之退不敢¶
　退不問不敢對　又曰父之齒隨行　又曰既葬若君¶
　食之則食之矣大夫父之友食之則食之矣不避粱肉¶
　若有酒醴則辭注變顔色則不可　又曰父之執可以¶
<pb:KR3k0055_WYG_258-1b>¶
　乗其車不可以衣其衣¶
　　　父友二¶
　増髙士傳曰班嗣在京師家有賜書内足於財父黨揚¶
　子雲以下莫不造門　魏書曰陳羣字長文通達有識¶
　度其所交皆父黨魯國孔融與羣父紀交又與羣交¶
　晋書曰鄭袤字林叔滎陽開封人少孤隨叔父渾避難¶
　江東時華歆為豫章太守渾徃依之歆素與袤父泰友¶
　善撫養袤如己子　南史曰劉孝綽年十四父繪掌制¶
<pb:KR3k0055_WYG_258-2a>¶
誥常使代筆父黨沈約任昉范雲等聞其名命駕造焉¶
　　父友三¶
増候問　交游(合璧事𩔖陳蕃少時閒居一室庭宇蕪/穢父友薛勤來候之謂曰孺子何不洒)¶
(埽以待賔客蕃曰大丈夫處世當埽除天下安事一室/乎  北齊書凌昻字雲駒洛陽人父子璋魏中書監昻)¶
(為河間邢邵所賞邢與子璋交游/嘗謂子璋云吾以卿老蚌出明珠)　途遇練裙　坐被¶
道服(南史粱任昉字彦升子四人東里西華南容北叟/皆無術業兄弟流離不能自振冬日西華著葛帔)¶
(練裙生平舊交莫肯相䘏道逢劉孝標泫然驚曰我當/為汝作計乃作廣絶交論刺其舊交  聞見録韓魏公)¶
(留守北京李稷以國子慱士為副頗慢公公不為較俄/潞公代魏公為留守未至揚言云李稷之父絢我門下)¶
<pb:KR3k0055_WYG_258-2b>¶
(士也聞稷敢慢魏公必以父死失教至此果不悛將庭/訓之公至北京李稷謁見坐客次久之公著道服出語)¶
(之曰而父/吾客也)　原不爲梁松禮　願與阿戎譚(漢書馬援/疾梁松候)¶
(之拜牀下援不為禮子孫曰松尊貴大人何為不禮援/曰我乃其父友也  晉書阮籍與王渾友渾子戎少籍)¶
(二十歲每見戎盡日而去謂/渾曰與卿語不知與阿戎譚)　増世交參朝之友　崔¶
孔之交(左傳楚伍參與蔡太師子朝友其子伍舉與聲/子相善  後漢書孔僖字仲和魯人祖父建少)¶
(游長安時崔篆仕王莽為建親/愛僖與崔篆孫駰後相友善焉)　世舊之情　通家之¶
好(唐書嚴武以杜甫世舊待甫甚善之栁/子厚送崔羣文予與崔君有通家  好)¶
　　父友四¶
<pb:KR3k0055_WYG_258-3a>¶
増泣撫其子(春秋外傳叔向見司馬侯之子撫而泣之/曰自此父之死也吾蔑與比事君也  後)¶
(漢書陳祐年二十而孤家貧牧豕于長垣澤其父執/謂之曰二千石子而牧豕縱子無恥柰辱先君何)¶
收養其兒(又曰處士樊英有鄰人子止英家每醉呴呼/弟子陳寔問之英曰其父臨死以相委屬故)¶
(收養/之)　不奉遺教(晋書解系字少連荀朂諸子謂曰與/卿為友應向我公拜勗又曰我與尊)¶
(先使君親厚系曰不奉遺教若與先君厚徃日哀/頓當垂書問親厚之誨非所敢承勗父子大慚)　教¶
育兼成(聞見録韓魏公少善尹師魯師魯以貶死其子/朴方在襁褓至長魏公聞於朝命之官公判北)¶
(京薦為屬教育之如子弟所為或/過舉公掛師魯像哭之朴亦早死)　嫁其二女(墓志吳/奎初與)¶
(鄉人王彭年友善彭年客死于京奎使/長子主喪事周恤其家嫁其二女焉)¶
<pb:KR3k0055_WYG_258-3b>¶
　　父友五¶
増詩唐劉禹錫送同年子張盥詩曰爾生始懸弧我作¶
座上賓引箸舉湯餅祝詞天麒麟今成一丈夫坎坷愁¶
風塵長裾来謁我自號廬山人道舊與撫孤悄然傷我¶
神依依見睂睫黙黙含悲辛永懷同年友追想出谷辰¶
三十二君子齊飛凌煙旻曲江一㑹時後㑹已凋淪況¶
今三十歲閲世難重陳盛時一已過來者日日新不如¶
摇落樹重有明年春火後見琮璜霜餘識松筠肅機乃¶
<pb:KR3k0055_WYG_258-4a>¶
獨秀武抱一絶倫爾今持我詩西見二重臣成賢必念¶
舊保節在安貧清時為丞郎氣力侔陶鈞乞取升斗水¶
因之雲漢津¶
　　薦友一¶
増易曰拔茅連茹以其彚征吉　禮記曰儒有爵位相¶
先患難相死久相待逺相致其任舉有如此者　家語¶
曰行脩而名不章友之罪也　文𨕖曰因雲灑潤則芬¶
澤易流¶
<pb:KR3k0055_WYG_258-4b>¶
　　薦友二¶
増史記曰管仲囚於堂阜鮑叔薦於桓公　漢書曰魏¶
其侯灌夫二人以友善相引重　通鑑曰劉先主訪士¶
於襄陽司馬徽徽曰識時務者在乎俊傑此間有伏龍¶
鳳雛先主問為誰曰諸葛孔明龎士元也　晋書曰桓¶
温與庾翼友善相期以寜濟之事翼薦温於明帝曰桓¶
温少有雄略勿以常人遇之¶
　　薦友三¶
<pb:KR3k0055_WYG_258-5a>¶
原蕭朱　王貢(上蕭育朱愽事交下王/陽貢禹事俱見  友𩔖)　増讓友改官¶
　感恩訪舊(宋劉錡與李常友善發運使楊佐欲薦常/改官常願先薦錡佐曰不見此風久矣遂)¶
(並薦之此元史陳旅游京師翰林侍講虞集見其所為/文歎曰  所謂我老將休付子斯文者矣薦之除國子)¶
(助教歴官國子監丞旅每感集為知己集歸田數載旅/不計千里訪集於臨川集感其來留旬日而别惓惓以)¶
(斯文相勉集每與學者語/必以旅為平生益友也)　薦爲僕射　擢以拾遺(漢/書)¶
(鄭崇弟立與髙武侯傅喜同門學相友善喜為大司馬/薦崇擢為僕射  唐書蕭昕河南人開元中首舉慱學)¶
(宏詞授陽武簿後𨕖左拾遺昕嘗與布衣張鎬友善表/薦之曰如鎬者用之則為王者師不用之則為幽谷一)¶
(叟耳明皇擢鎬/拾遺後為將相)　與同分義　獨賞風標(海内先賢傳/穎川鍾皓字)¶
<pb:KR3k0055_WYG_258-5b>¶
(季明為郡功曹時陳寔為西門亭長皓與同分義皓辭/公府太守問誰可代君皓曰明府必得其人西門亭長)¶
(可也見下陸機戴/淵事  前交友𩔖)　文舉之升一鶚　陶洪之拔二龍¶
(上見孔融薦禰衡表公吳志漢末陶洪薦劉繇欲令舉/茂才刺史曰前年舉  山柰何復舉正禮乎洪曰若使)¶
(君用公山於前擢正禮於後所謂馭二龍於長途/騁騏𩦸於千里不亦可乎劉岱字公山繇兄也)¶
　　薦友四¶
増表漢孔融薦禰衡表曰臣聞洪水横流帝思俾㐅旁¶
求四方以招賢俊昔世宗繼統將𢎞祖業疇咨熙載羣¶
士響臻陛下睿聖纂承基緒遭遇厄運勞謙日昃惟岳¶
<pb:KR3k0055_WYG_258-6a>¶
降神異人並出竊見處士平原禰衡年二十四字正平¶
淑質貞亮英才卓躒目所一見輒誦於口耳所暫聞不¶
忘於心性與道合思若有神𢎞羊潛計安世黙識以衡¶
準之誠不足怪忠果正直志懐霜雪見善若驚疾惡若¶
讐任座抗行史魚厲節殆無以過也鷙鳥累百不如一¶
鶚使衡立朝必有可觀飛辯騁辭溢氣坌涌解疑釋結¶
臨敵有餘昔賈誼求試屬國詭係單于終軍欲以長纓¶
牽致勁越弱冠慷慨前代美之近日路粹嚴象亦用異¶
<pb:KR3k0055_WYG_258-6b>¶
才擢拜臺即衡宜與為比如得龍躍天衢振翼雲漢揚¶
聲紫微垂光虹蜺足以昭近署之多士増四門之穆穆¶
鈞天廣樂必有竒麗之觀帝室皇居必蓄非常之寶若¶
衡等輩不可多得激楚陽阿至妙之容掌伎者之所貪¶
飛兎騕褭絶足奔放良樂之所急也臣等區區敢不以¶
聞陛下篤慎取士必湏效試乞令衡以褐衣召見必無¶
可觀采臣等受面欺之罪¶
増書吳魯肅薦龎統書曰龎士元非百里才也使處治¶
<pb:KR3k0055_WYG_258-7a>¶
中别駕之任始當展其驥足耳　周瑜薦魯肅書曰魯¶
肅忠烈臨事不茍可以代瑜倘所言可采瑜死不朽矣¶
　　思友一¶
増毛詩曰一日不見如三秋兮　又曰風雨淒淒鷄鳴¶
膠膠　又曰風雨如晦雞鳴不已　又曰無思逺人勞¶
心忉忉　又曰葭葭蒼蒼白露為霜所謂伊人在水一¶
方溯洄從之道阻且長溯游從之宛在水中央¶
　　思友二¶
<pb:KR3k0055_WYG_258-7b>¶
増世説曰謝安謂王羲之曰中年以來與親友别輒作¶
數日惡羲之曰年在桑榆自應爾　語林曰嵇康素與¶
呂安友每一相思輒千里命駕　本事詩曰元相公稹¶
為御史鞫獄梓潼時白樂天尚書在京與名輩游慈恩¶
寺小酌花下為詩寄元曰花時同醉破春愁醉折花枝¶
當酒籌忽憶故人天際去計程今日到梁州時元果至¶
褒城亦寄夢游詩曰夢君兄弟曲江頭又向慈恩院裏¶
游驛吏喚人排馬去忽驚身在古梁州千里神交若合¶
<pb:KR3k0055_WYG_258-8a>¶
符契白有感夢記&KR0879;記其事¶
　　思友三¶
原停雲　落月(陶潛詩序停雲思友人也照杜甫夢/李白詩落月滿屋梁猶疑  顔色)¶
憂奕奕　思悠悠(詩未見君子憂心奕/奕  又曰悠悠我思)　増夢尋髙惠¶
　思繫許詢(韓非子六國時張敏與髙惠為友每相思/不能見敏便於夢中徃尋行至半道即迷)¶
(不知路遂囘如此者三思世説劉/尹曰清風朗月令人輒  元度)　歌成黄鵠　牋託¶
白雲(蘓武贈李陵詩黄鵠一逺别千里顧徘徊思謝眺/辭隋王牋白雲在天龍門不見去德滋永  德滋)¶
(深/)　三載千秋　幾年一面(李陵贈蘓武詩嘉㑹難再/遇三載為千秋  杜少陵)¶
<pb:KR3k0055_WYG_258-8b>¶
(送敬使君詩幾年一㑹面今日一/悲歌少壯樂相得歲寒心匪他)　墜雨驚風　暮雲¶
春樹(謝朓牋邈若墜雨翩似秋&KR0926;束晳贈石崇詩翕如/翔雲㑹忽若驚風散  杜甫春日憶李白詩渭北)¶
(春天樹江/東日暮雲)¶
　　思友四¶
原見容輝(古詩夢想/見容輝)　増天各一涯(古詩行行重行行/與君生别離相去)¶
(萬餘里各在一天涯道/里阻且長㑹面安可期)　金瓶落井(古樂府有信數寄/書無信長相憶莫)¶
(作瓶落井一去無消息歎李白詩金/瓶落井無消息令人行  復坐思)　一别三春(杜甫/贈王)¶
(侍御詩一别星橋/下三移斗柄春)　十日不見(杜甫偪側行偪側復偪/側我居巷南子巷北可)¶
<pb:KR3k0055_WYG_258-9a>¶
(憐鄰里間十日/不一見顔色)　聚散十春(杜甫别蔡著作詩憶念/鳳翔都聚散俄十春)¶
夢想三年(韓愈贈元恊律詩寤寐/想風采於今已三年)¶
　　思友五¶
原詩漢梁鴻思友詩曰鳥嚶嚶兮友之期念髙子兮僕¶
懐思想念恢兮爰集兹　　魏曹植詩曰髙臺多悲風¶
朝日照北林之子在萬里江湖迥且深方舟安可極離¶
思故難任孤雁飛南游過庭長哀吟翹思慕逺人願欲¶
託遺音形影忽不見翩翩傷我心　原晋曹攄思友人¶
<pb:KR3k0055_WYG_258-9b>¶
詩曰密雲翳陽景霖潦淹庭除嚴霜凋翠草寒風振纖¶
枯凛凛天氣清落落卉草踈感時歌蟋蟀思賢詠白駒¶
情隨元隂滯心與囘颷俱思心何所懐懷我歐陽子精¶
義測神奥清機發妙理自我别旬宿微言絶於耳褰裳¶
不足難清揚未可俟延首出階檐佇立増想似　陶淵¶
明停雲詩曰靄靄停雲濛濛時雨八表同昏平路伊阻¶
靜寄東軒春醪獨撫良朋悠邈搔首延佇　又曰停雲¶
藹藹時雨濛濛八表同昏平陸成江有酒有酒閒飲東¶
<pb:KR3k0055_WYG_258-10a>¶
忩願言懐人舟車靡從　又曰東園之樹枝條再榮競¶
用新好以招余情人亦有言日月于征安得促席説彼¶
平生　又曰翩翩飛鳥息我庭柯歛翮閒止好聲相和¶
豈無他人念子實多願言不獲抱恨如何　梁王僧孺¶
春日寄鄉友詩曰旅心已多恨春至尚離羣翠枝結斜¶
影綠水散圓文戱魚两相顧游鳥半藏雲何時不憫黙¶
是日最思君　增宋謝脁詩曰芳洲有杜若可以定佳¶
期清風動簾夜孤月照窗時安得同攜手酌酒賦新詩¶
<pb:KR3k0055_WYG_258-10b>¶
　唐羅鄴寄友詩曰秋庭悵望别君初折柳分&KR0109;十載¶
餘相見或因中夜夢寄來多是隔年書攜尊座外花空¶
老垂釣江頭栁漸踈裁得詩憑千里雁今年寜不憶吾¶
廬¶
増書唐白樂天與元微之書曰四月十一日夜樂天白¶
微之不見足下面已三年矣况以膠漆之心置於吳越¶
之地進不能相合退不能相忘牽率乖隔各欲白首微¶
之微之如何如何僕初到潯陽時有熊孺登來得足下¶
<pb:KR3k0055_WYG_258-11a>¶
前年病甚時一札上報病狀次序病心終論平生交分¶
且云危惙之際不暇及他唯收數帙文章封題其上曰¶
他日送達白二十二郎便請以待書悲哉㣲之於我也¶
其若是乎又觀所寄聞僕左降詩曰殘燈無熖影幢幢¶
此夕聞君謫九江垂死病中驚起坐暗風吹雨入寒窓¶
此句他人尚不可聞况僕心哉至今每吟猶惻惻耳計¶
足下久不能得僕書必加憂望今故録三韻以先奉報¶
其餘事况條寫如後云云微之微之作此書夜正在草¶
<pb:KR3k0055_WYG_258-11b>¶
堂中山窓下信手把筆随意亂書封題之時不覺欲曙¶
舉頭但見山僧一两人或坐或睡又聞巖猿谷鳥哀鳴¶
啾啾平生故人去我萬里瞥然陳念此際暫生餘習所¶
牽便成三韻云憶昔封書與君夜金鑾殿後欲明天今¶
夜封書在何處廬山庵裏曉燈前籠鳥檻猿俱未死人¶
間相見是何年微之㣲之此夕此心君知之乎居易頓¶
首¶
　　過友人一¶
<pb:KR3k0055_WYG_258-12a>¶
増毛詩曰惠然肯來　又曰既見君子云胡不喜　莊¶
子曰夫逃虛谷者聞人足音則跫然而喜况乎昆弟親¶
戚之謦欬其側乎(跫人行聲小聲/曰謦大聲曰欬)¶
　　過友人二¶
増淮南憲王𫝊曰子髙乃幸左顧存恤(左顧猶言枉顧/古之長者居右)¶
(少者居左長者顧/少者故曰左顧)　又曰漢薛宣為丞相朱雲徃見之¶
宣謂曰在田野無事且留我東閣可以觀四方竒士雲¶
曰小生乃欲相吏耶　潛確𩔖書曰郭林宗見友人范¶
<pb:KR3k0055_WYG_258-12b>¶
逵至夜冒雨剪韭作湯餅今洛人皆效之　魏志曰山¶
陽王粲字仲宣蔡邕見而竒之時邕才學顯著貴重朝¶
廷常車騎填巷聞粲在門倒屣迎之粲至年既㓜弱容¶
貌短小一坐盡驚邕曰此王公孫有異才吾不如也吾¶
家書籍文章當盡予之　明語林曰何文肅喬新景㤗¶
進士知温州夜乘小艇訪虞徵君原璩坐久索飲村居¶
無所覓何曰雖酸醅亦可乃出新醯一瓶共酌劇談竟¶
夕而别時稱何虞醋交　又曰劉尚書麟每退食如坐¶
<pb:KR3k0055_WYG_258-13a>¶
禪室楊閣老石齋過之見䨇藤依戸飄香載道歎曰此¶
與東牟劉榮祖何異晚嵗欲樓居力不能營文待詔為¶
繪神樓居圗遺之騷人墨客爭為題咏¶
　　過友人三¶
増剡水乗舟　豫章設榻(世説王子猷居山隂夜大雪/開室命酌四望皎然因起徬)¶
(徨詠左思招隐詩忽憶戴安道時戴在剡即便乗小舟/詣之經宿方至既造門不前而反人問其故曰乗興而)¶
(行興盡而反何必見戴守後漢書陳蕃初為青州太守/郡人周璆髙潔之士郡  召命莫肯至惟蕃能致焉特)¶
(為一榻去/則懸之)　易衣改席　白飯青芻(南史羊欣嘗詣謝/鯤謝易衣改席然)¶
<pb:KR3k0055_WYG_258-13b>¶
(後見之欣由此益知名滿杜甫贈竇侍御詩肯訪/浣花老翁無為君酤酒  眼酤與奴白飯馬青芻)　原¶
㑹造嵇康　逵過陶侃(世説嵇康夏月于大樹下鍜向/子期佐之鍾會結客同造之康)¶
(視鍜如故旁若無人良久不交一言㑹去康曰何所聞/而来何所見而去㑹曰聞所聞而來見所見而去㑹大)¶
(恥之遂深怨恨/  下陶侃母事)¶
　　過友人四¶
原飲酒(左傳臧武仲如晋雨過御叔御叔將飲酒曰焉/用聖人我將飲酒而已雨行何以聖為注武仲)¶
(多智人謂/之聖人)　造請諸公(張湯傳造請諸公造/至也詣也請謁問也)　千里相¶
期(後漢書范式字巨卿與汝南張劭字元伯為友二人/並告歸鄉里式謂劭曰後二年當還將過拜尊親見)¶
<pb:KR3k0055_WYG_258-14a>¶
(孺子焉共刻期日後期至元伯具白母請設𩜹待之母/曰二年之别千里結言何相信之深耶對曰巨卿信士)¶
(必不乖違至日果到/升堂拜母盡歡而别)　彌日信宿(漢書郭林宗别傳林/宗至汝南造袁奉髙)¶
(車不停軌鸞不輟軛詣/黄叔度乃彌日信宿)　昔枉光塵(應休璉詩自昔枉/光塵結言固始終)¶
　把臂林臯(古詩把臂/入林臯)　髙駕徽言(李白詩多君枉髙/駕贈我以徽言)¶
　　過友人五¶
増詩唐李賀髙軒過詩曰華裾織翠青如葱金環厭轡¶
摇玲瓏¶
増書魏應璩與滿炳書曰昨者不遺猥見照臨雖侯生¶
<pb:KR3k0055_WYG_258-14b>¶
納顧於彞門毛公受眷於逆旅無以過也　謝安與支¶
遁書曰人生如寄耳頃風流得意之事殆為都盡終日¶
慼慼觸事惆悵惟遲君来以晤言消之一日當千載耳¶
　韓愈荅張籍書曰聆其音聲接其辭氣則有願交之¶
志因縁幸㑹得遂所圗豈惟吾子之不棄抑僕之所遇¶
有時焉耳¶
　　患難友一¶
増毛詩曰習習谷風維風及雨將恐將懼維予與女¶
<pb:KR3k0055_WYG_258-15a>¶
禮記曰父母在不許友以死　又曰患難相死　周禮¶
注曰任信于友道恤憂患也　白虎通曰朋友之道有¶
四患則死之　諸葛武侯曰歴險夷而益固¶
　　患難友二¶
增孔叢子曰郈成子自魯聘晋過於衛右宰穀臣止而¶
觴之陳樂而不作飲畢而送以璧成子不辭其僕曰不¶
辭何也成子曰夫止而觴我親我也陳樂不作告我哀¶
也送我以璧託我也由此觀之衛其亂矣行三十里而¶
<pb:KR3k0055_WYG_258-15b>¶
聞衛亂作右宰穀臣死之成子於是迎其妻子還隔宅¶
而居之　晉書曰元帝時應詹為建武將軍家富於財¶
時京兆韋泓喪亂之後又遭饑疫客游洛陽素聞詹名¶
依託之詹與分甘共苦情若兄弟為之婚娶置宅與居¶
又薦於帝以至顯官詹卒泓制朋友之服追趙武嬰杵¶
之義祭詹終身　𩔖書纂要曰錢應髙溧陽人景定中¶
寇䧟建康時故人趙淮宿其家為寇執應髙聞淮死追¶
之不及乃哀號投荆溪而死　又曰陳大年字彦求貢¶
<pb:KR3k0055_WYG_258-16a>¶
辟雍同舍生陳仲防患疫人皆避大年曰疾病相棄豈¶
友誼耶為召醫仲防瘥曰彦永真生死交情也¶
　　患難友三¶
増左杜　殷顔(綱鑑周宣王將殺杜伯而非其罪伯之/友左儒爭之九復而王不許曰汝别君)¶
(而異友儒曰君道友逆則順君以誅友友道君逆則順/友以違君王怒曰易而言則生不則死儒曰士不枉義)¶
(以從死不易言以求生臣能明君之過以正杜伯之無/罪王殺杜伯左儒死之𣋌舊唐書趙𣋌性孝弟敦重交)¶
(友雖經艱危不改其操少時與殷寅顔真卿柳芳陸據/蕭頴士李華邵軫同志友善天寳中語曰顔殷柳陸蕭)¶
(李邵趙以其重/行誼敦友道也)　看疾　求醫(世説荀巨伯逺看友人/疾值賊攻郡友令其去)¶
<pb:KR3k0055_WYG_258-16b>¶
(巨伯曰敗義以求生豈荀巨伯所行耶賊至巨伯曰友/人有疾不忍委之寜以身代賊義之遂班軍而退)¶
(求宋侯可字無可華隂人少與申顔為友顔病重千里/  醫未歸而顔卒目不瞑人曰其待侯君乎且歛而可)¶
(至撫之乃暝顔無子不克葬可辛勤營計鬻衣相地卒/葬之一日可自逺歸家以窶告適友人郭行扣門曰吾)¶
(父病醫索錢百千賣吾廬而不可售可/惻然計囊中裝略當其數遂盡與之)　寄縑以祠¶
援琴而鼓(上王丹事見前訓子𩔖聞琴操其思革子户/文子叔術子三人為友  楚成王好士三人)¶
(俱徃見之卒逢飄風暴雨俱伏于空柳之下衣寒糧乏/度不能俱活二子以革子為賢推衣糧與之革子固辭)¶
(二子曰子不我受俱死何庸乎于是革子受之二子凍/飢而死其思革揭衣糧而去往見楚王王知其賢饗之)¶
(革子有憂悲之色楚王乃推樽罷樂升琴而/進之其思革子援琴而鼓作相與别散之曲)　委書柩¶
<pb:KR3k0055_WYG_258-17a>¶
上　賣餅市中(後漢書范式嘗至京師受業太學時諸/生長沙陳平子同在學與式未相見而)¶
(平子被病曰山陽范式烈士也可託死吾殁但以尸埋/巨卿户前乃裂素為書遺巨卿既終妻從其言適巨卿)¶
(還省書見□愴然感之向墳拜哭為死友乃營䕶妻兒/身自送喪于臨湘未至四五里乃委素書于柩上哭别)¶
(而去常魏略趙岐字臺卿藏匿避難賣餅市中孫嵩見/岐非  人呼而問之遂與俱歸嵩先入白母曰出行乃)¶
(得死友迎上堂饗之/極欣藏岐複壁中)　代行絶域　徃訪循州(𩔖書纂/要狄仁)¶
(傑為并州法曹與同僚鄭崇質友善崇質當使絶域母/老且病仁傑請代之有詔免行  蘓文定集宋巢谷字)¶
(元修四川睂州人舉進士二蘓在朝未嘗一見及謫嶺/海谷徃訪轍握手相泣又欲徃海南訪軾至新州病死)¶
(轍聞哭之失聲曰谷于朋友之義無/媿髙恭而前遇存保後遇余兄弟也)¶
<pb:KR3k0055_WYG_258-17b>¶
　　患難友四¶
原不恤之刑(周禮八刑六/曰不恤之刑)　増併糧(烈士傳羊角哀左/伯桃相與為死友)¶
(欲仕于楚遇雨雪不得行飢寒無計度不俱生乃併衣/糧與角哀伯桃入樹中而死楚平王爱角哀之賢嘉伯)¶
(桃之義以公/卿禮葬之)　望門投止(綱鑑張儉亡命困廹望門投/止後止李篤家外黄令毛欽)¶
(操兵到門篤引欽就席曰張儉負罪豈得藏之若審在/此此人名士明廷寜宜執之乎欽曰蘧伯玉恥獨為君)¶
(子足下如何耑取仁義篤曰今欲與明/公分之明公載半去矣欽歎息而去)　原不救繫獄¶
(漢書申屠蟠友人馮雍繫獄豫州黄琬欲殺之或勸蟠/救之蟠不行曰黄子琰為吾耶未必合罪如不用雖言)¶
(何益琬聞/釋雍罪)　與汝偕死(吳範事詳/前交友𩔖)　増以柳易播(新唐/書劉)¶
<pb:KR3k0055_WYG_258-18a>¶
(禹錫貶播州柳宗元曰播非人所居而禹錫親在堂吾/不忍其窮無辭以白其大人如不徃便為母子永訣即)¶
(具奏欲以柳州授禹錫而自徃播/㑹大臣亦為禹錫請得改連州)　日陪屨杖(史黄庭/堅謫宜)¶
(州與零陵蔣湋相友善時庭堅名在黨籍中士大夫畏/禍不敢徃還獨湋日陪屨杖次年庭堅召還未行疾作)¶
(湋徃見庭堅大喜握手曰身後事/託君矣及卒湋為棺歛具舟送還)¶
　　患難友五¶
増誌銘唐韓昌&KR0058;柳子厚墓誌銘曰嗚呼士窮乃見節¶
義今夫里巷相慕悦酒食游戱相徵逐詡詡强笑語以¶
相取下握手出肺肝相示指天日涕泣誓死生不相背¶
<pb:KR3k0055_WYG_258-18b>¶
負真若可信一旦臨小利害僅如毛髮比反眼若不相¶
識落陷穽不一引手救反擠之又下石焉者皆是也此¶
宜禽獸所不忍為而其人自視以為得計聞子厚之風¶
亦可以少媿矣¶
　　擇交一¶
増易曰君子定其交而後求　文中子曰君子先擇而¶
後交故寡尤小人先交而後擇故多怨¶
　　擇交二¶
<pb:KR3k0055_WYG_258-19a>¶
増嵇康髙士傳曰井丹字大春狄道人慱學未嘗書刺¶
候謁人梁松請友丹不肯見後遂隠遯　荀氏家傳曰¶
荀粲簡貴不能與常人交接所交者皆一時雋傑粲卒¶
至葬夕赴者千餘人皆同年名士也哭之感動路人¶
魏志曰將軍張遼與其䕶軍武周有隙就刺史温承求¶
交吳質質辭以疾遼出過質曰僕委意於君何以相辜¶
如此質曰古人之交也多取知其不貪奔北知其不怯¶
聞流言而不信故可終也武伯南身為雄士徃者將軍¶
<pb:KR3k0055_WYG_258-19b>¶
稱之不輟口今以睚眦之恨反成嫌隙况質才薄豈能¶
終好是以不願也遼感其言復與周平　唐書曰陸龜¶
蒙不喜與流俗交雖造門不肯見¶
　　擇交三¶
増閉門　異席(續漢書趙典閉門却埽非徳不交奢六/帖楊仁辟司徒桓虞府椽朱章貪  不)¶
(法仁終不與/交言同席)　原郭詣仇覽　王拒陳遵(後漢書仇覽/字季智太學)¶
(中與同郡符融比宇常自守不與融言融竒之曰志士/交結之秋雖務經學守之何固覽正色曰天子修設太)¶
(學豈使人游談其中乎融告郭林宗林宗因與融齎刺/詣之遂留宿林宗嗟歎下牀為拜  又曰陳遵欲交王)¶
<pb:KR3k0055_WYG_258-20a>¶
(丹丹拒/而不許)　増不交名士　辭友貴人(齊春秋王僧祐字/喬宗亭然獨立不)¶
(交當代名士王思逺之徒託意請交並不降意自天子/與侯伯未嘗與一人游焉  後漢書曰張霸遷侍中虎)¶
(賁中郎將鄧隲當朝貴盛聞霸名行欲/與為交逡廵不荅衆笑其不識時務)　清身潔己¶
簡質純彞(上解系事見父友𩔖罕梁書庾説字彦實新/野人也性純彞簡質  所游狎河東柳惲欲)¶
(與之交拒/而不許)　傅嘏辭交　嚴遵却友(世説何晏鄧颺夏/侯太初並求傅嘏)¶
(交而嘏終不許諸人因荀粲説合之傅曰夏侯太初志/大心勞能合虛譽誠所謂利口覆國之人鄧颺何晏有)¶
(為而躁慱而寡要外好名利而内無闗鑰此三賢者皆/敗德之人逺之猶恐罹禍况可親之哉後皆如其言)¶
(髙士傳嚴遵字君平蜀人也揚雄少從之游數稱其德/李溫為益州牧喜曰吾得君平為從事矣卒不能屈王)¶
<pb:KR3k0055_WYG_258-20b>¶
(鳯請交不許歎曰益我財者損我神/生我名者殺我身故不許時人服之)　恥交兵子　意¶
薄司空(零陵先賢傳曰張飛嘗與劉巴宿巴不與語飛/遂忿恚孔明謂巴曰飛雖武人愛慕足下足下)¶
(雖天爵髙宜少降意巴曰丈夫處世當交四海英雄如/何與兵子共語  世説南陽宗世林與魏武同時而薄)¶
(其為人不與之交及魏武作司空總朝政從/容問宗曰可以交未荅曰松柏之志尚存)　必交長¶
者　惟友名流(唐書張廵所交必大人長者不與/庸俗合  又孔緯多與有名者㳺)¶
　　擇交四¶
原未之許(後漢書侯霸欲友王丹霸子見丹下車拜丹/荅謝霸子曰大人方願交驩柰何拜小子丹)¶
(曰君房有是言/丹未之許也)　増服其裁量(世說許子將嘗到頴川/多長者之游惟不詣陳)¶
<pb:KR3k0055_WYG_258-21a>¶
(仲弓又陳仲舉妻喪還葬鄉人俱至許獨不徃或問其/故子將曰太丘道廣廣則難周仲舉性峻峻則少通故)¶
(不造也時人/服其裁量)　躬耕林藪(晋陽秋譙秀字元彦巴西人/譙周孫性清靜不交於俗李)¶
(雄盗蜀安車徵秀秀不應躬/耕林藪桓温平蜀上表薦之)　交皆名士(唐書鄭絪善/屬文所交皆)¶
(天下/名士)　名士夙儒(又曰蕭復非名士夙/儒不與游以清操顯)　輕&KR1491;衣裾(世/說)¶
(瑯邪王元長才名甚盛欲與徐勉相識每託人召之徐/謂人曰王郎名髙望促難可輕&KR1491;衣裾俄而元長及禍)¶
(時人服/其幾鑒)　能交豪傑(唐書孔述睿少修/潔能交當時豪傑)　游皆豪俊(彚/纂)¶
(韓滉幼有令名所/游必天下豪俊)¶
　　擇交五¶
<pb:KR3k0055_WYG_258-21b>¶
増詩唐孟郊審交詩曰種樹湏擇地惡土變木根結交¶
若失人中道生謗言君子芳桂性春濃寒且繁小人槿¶
花心朝在夕不存莫躡冬氷堅中有潛浪翻惟當金石¶
交可與賢逹論¶
　　絶交一¶
原詩曰習習谷風維風及雨將恐將懼惟予與汝將安¶
將樂汝轉棄子　詩注曰伐木廢則朋友缺矣　増樂¶
毅曰古之君子交絶不出惡聲　江乙曰以財交者財¶
<pb:KR3k0055_WYG_258-22a>¶
盡則交絶以色交者華落而愛渝¶
　　絶交二¶
増史記曰越石父賢在縲絏之中晏子出遭之塗解左¶
驂贖之載歸弗謝入閨久之石父請絶晏子戄然攝衣¶
冠謝曰嬰雖不仁免子於厄何求絶之𨒪也石父曰不¶
然吾聞君子屈於不知己而伸於知己者方吾在縲絏¶
之中彼不知我也夫子既已感悟而贖我是知己也知¶
已而無禮固不如縲絏之中　原漢書曰張耳陳餘始¶
<pb:KR3k0055_WYG_258-22b>¶
居約時相然信死豈顧問哉及據國爭權卒相滅亡何¶
向者相慕之誠後相背之戾也勢利之交古人羞之盖¶
謂是矣　増東觀漢記曰王良字仲子東海人少清髙¶
為司徒司直以病歸一歲復徵至滎陽疾篤不任進道¶
乃過其友人友人不肯見曰不有忠信竒謀而取大位¶
何其徃來屑屑不憚煩也遂拒之良慙自後連徵輒稱¶
疾　原世紀曰王恭王都二人素相友善恭父曰恐非¶
子之友後遂不終¶
<pb:KR3k0055_WYG_258-23a>¶
　　絶交三¶
原喪朋　賣友(易東北喪朋呂史記酈寄與呂禄善大/臣欲誅諸呂  祿為將軍軍于北軍周)¶
(勃等令劫寄父商使寄紿祿呂禄信之故與出游/勃等乃得入據北軍遂誅諸呂人以酈寄賣友)　從¶
好　流言(漢書孔僖曽祖父子建與崔篆交篆勸仕王/莽建曰吾有布衣之戀子有衮冕之志各從)¶
(所好流禮記久不相/見聞  言而不信)　割席　署門(上詳交友𩔖友下/翟公事詳交  𩔖)¶
　朱穆論　嵇康書(漢書穆字公叔疾時交游不篤輕/為棄絶故作絶交論  晋書山濤)¶
(為三公舉嵇康自/代康聞與書絶之)　増徙居合浦　託契燉煌(通鑑母/將隆爲)¶
(都尉王莽慕與交不甚附之莽秉政徙居合浦宗三國/春秋李嗣與燉煌太守李暠結刎頸之交常以  族託)¶
<pb:KR3k0055_WYG_258-23b>¶
(暠曰我身猶子身勿爲疑也及/後暠反為嗣所搆暠深恨之)　責爲郡吏　恨奪黄¶
門(東觀漢記梁鴻初與京邑蕭友善約不為臣及友為/郡吏鴻以書責之而去  魏志鍾繇傳王弼為人淺)¶
(而不識物情初與王&KR0058;荀融友善&KR0058;/奪其黄門郎於是恨融與&KR0058;亦不終)　恐其薦巳　諷¶
以絶交(袁淑貞隐士傳鶡冠子隠居山林衣弊履穿以/鶡為冠莫測其名因服成號著書言道家事馮)¶
(煖嘗師事焉煖後顯於趙鶡冠子懼其薦已也乃與煖/絶焉  徐廣青箱記相國椽口調有盛名同郡任覽與)¶
(調友善鄭衰謂覽曰調奸雄必/以禍終子宜絶之後調果敗)¶
　　絶交四¶
原如遺(詩棄于/如遺)　思怨(又曰忘我大/德思我小怨)　棄予(子皐曰朋/友不以是)¶
<pb:KR3k0055_WYG_258-24a>¶
(棄/予)　又相謗也(傳樂轡與華弱少相/狎長相優又相謗也)　増富貴易(漢書/富貴)¶
(易交亦/人情耳)　前交後絶(新序吳有士張胥鄙譚夫吾前交/而後絶張胥鄙有罪拘將死譚夫)¶
(吾合徙取之出于道而後知其夫吾也輟行辭曰吾義/不同子故前交而後絶吾聞之君子不以安肆志不以)¶
(危易行吾今從子是安則肆志危則易行也吾因子而/生不若拘而死闔閭聞之命吏釋之胥鄙辭曰吾義不)¶
(因於譚夫吾故免也遂觸牆而死譚夫吾聞之曰致任/而不受佞也不知而出之愚也佞不可以接上愚不可)¶
(以事君吾行虛矣吾亦恥/以此立於世乃絶頸而死)　遣弟離婚(齊書初劉逖與/祖班以文義相)¶
(得結陳雷之契又為聘班之女班之將免魏彦深等也/先以告逖仍付密啓令其奏聞彦深等豫知之先自申)¶
(理班由是疑逖告其所為及班被/出逖遣弟離婚其輕交易絶如此)　解裳自隔(天中記/劉璡與)¶
<pb:KR3k0055_WYG_258-24b>¶
(友人㑹稽孔逷同舟於塘上遇一女子逷目送之曰美/而艶璡曰是豈君子所宜言乎非吾友也於是解裳自)¶
(隔/)　請絶(𩔖書纂要陳瓘初與蔡下/交後見卞奸邪遂請絶)¶
　　絶交五¶
原詩漢朱穆與劉伯宗絶交詩曰北山有䲭不潔其翼¶
飛不正向寢不定息飢則木棲飽則泥伏饕餮貪汚臭¶
腐是食塡膓滿嗉嗜欲無極長鳴呼鳳謂鳳無徳鳳之¶
所趨與子異域永從此訣各自努力¶
原書魏應瑒報龎惠恭書曰夫蕭艾之歌發於中宿子¶
<pb:KR3k0055_WYG_258-25a>¶
衿之思起於嗣音況實三載能不有懐雖萱草樹背皐¶
蘇在側悒憤不逞祗以増毒朝隐之官賓不徃來喬木¶
之下曠無休息抱勞而已足下剖符南面振威千里行¶
人子羽朝夕相繼曽不枉咫尺之路問&KR0363;室之舊過意¶
賜書辭不半紙慰藉輕於繒縞譏望重於丘山是角弓¶
之詩所以為刺也值鷺羽於宛丘騁駿足於株林發明¶
月之輝光照佼人之窈窕斯亦所以眩耳目之觀聽亡¶
聲名於知友者也　晋嵇康與山濤絶交書曰栁下惠¶
<pb:KR3k0055_WYG_258-25b>¶
東方朔逹人也安乎卑位吾豈敢短之哉仲尼兼愛不¶
羞執鞭子文無欲卿相而三登令尹且延陵髙子臧之¶
風長卿慕相如之節志氣所託亦不可奪也吾每讀尚¶
子平臺孝威傳慨然慕之想其為人又縱逸來久情意¶
傲散簡與禮相背嬾與慢相成而為儕𩔖見寛不攻其¶
過故使榮進之心日頽任實之情轉篤此由禽鹿少見¶
馴育則服從教制長而見羈則狂顧頓纓赴蹈湯火雖¶
飾以金鑣饗以嘉肴愈思長林而志在豐草也又人倫¶
<pb:KR3k0055_WYG_258-26a>¶
有禮朝廷有法自惟至熟有必不堪者七甚不可者二¶
臥喜晚&KR0120;而當闗呼之不置一不堪也抱琴行吟弋釣¶
草野而吏卒守之不得妄動二不堪也危坐一時痺不¶
得摇性復多蝨把搔無已而當裹以章服揖拜上官三¶
不堪也素不便書不喜作書而人間多事堆案盈几不¶
相酬荅則犯教傷義欲自勉强則不能久四不堪也不¶
喜弔䘮而人道以此為重已為未見恕者所怨至欲見¶
中傷者雖矍然自責然性不可化欲降心順俗則詭故¶
<pb:KR3k0055_WYG_258-26b>¶
不情亦終不能獲無咎無譽如此五不堪也不喜俗人¶
而當與之共事或賓客盈坐鳴聲聒耳嚻塵臭處千變¶
百技在人目前六不堪也心不耐煩而官事鞅掌機務¶
纒其心世故繁其慮七不堪也又每非湯武而薄周孔¶
人間不止此事㑹顯世教所不容此甚不可一也剛腸¶
疾惡輕肆直言遇事便發此甚不可二也以促中小心¶
之性統此九患不有外難當有内病寜可久處人間耶¶
又聞道士遺言餌术黄精令人久夀意甚信之遊山澤¶
<pb:KR3k0055_WYG_258-27a>¶
觀魚鳥心甚樂之一行作吏此事便廢足下見直木必¶
不可以為輪曲者必不可以為桷盖不欲枉其天才令¶
得其所也不可自見好章甫强越人以文冕也今但願¶
守陋巷教子孫時時與親舊敘闊陳説平生濁酒一杯¶
彈琴一曲志願畢矣　増唐張九齡書曰初則許之以¶
死殉體面俱柔終乃背之而飽飛身名已遂¶
原論後漢朱穆絶交論曰世之務交游也甚矣不敦於¶
業不忌於君犯禮以追之背公以從之事替義退公輕¶
<pb:KR3k0055_WYG_258-27b>¶
私重　梁劉孝標廣絶交論曰若夫組織仁義琢磨道¶
徳驩其愉樂恤其凌夷寄通靈臺之下遺跡江湖之上¶
風雨急而不輟其音霜雪寒而不渝其色斯則賢逹之¶
素交歴萬古而一遇逮叔世民訛徂詐颷起蹊谷不能¶
踰其險鬼神無以究其變競羽毛之輕趨錐刀之末於¶
是素交盡利交興天下蚩蚩鳥驚雷駭然利交同源𣲖¶
流則異較言其略有五術焉若其寵均董石權壓梁竇¶
彫刻百工鑪錘萬物九域聳其風塵四海疊其熏灼靡¶
<pb:KR3k0055_WYG_258-28a>¶
不望景星奔藉響川騖約同要離焚妻子誓殉荆卿湛¶
七族是曰勢交其流一也富埒陶白貲巨程羅山擅銅¶
陵家藏金穴則有窮巷之賔繩樞之士冀宵燭之末光¶
邀潤屋之微澤銜恩遇進欵誠援青松以示心指白水¶
而旌信是曰賄交其流二也陸大夫宴喜西都郭有道¶
人倫東國公卿貴其籍甚搢紳羡其登仙加以顩頤蹙¶
頗涕唾流沫騁黄馬之劇談縱碧雞之雄辯於是有弱¶
冠王孫綺紈公子道不掛於通人聲未遒於雲閣攀其¶
<pb:KR3k0055_WYG_258-28b>¶
鱗翼丐其餘論附騏𩦸之旄端軼歸鴻於碣石是曰談¶
交其流三也陽舒隂慘生民大情憂合歡離品物恒性¶
故魚以泉涸而煦沬鳥因將死而鳴哀同病相憐綴河¶
上之悲曲恐懼寘懐昭谷風之盛典斯則㫁金由於湫¶
隘刎頸起於苫蓋是以伍員濯溉於宰嚭張王撫翼於¶
陳相是曰窮交其流四也馳騖之俗澆薄之倫無不操¶
權衡秉纖纊衡所以量其輕重纊所以屬其鼻息若衡¶
不能舉纊不能飛雖顔冉龍翰鳳雛曽史蘭薰雪白視¶
<pb:KR3k0055_WYG_258-29a>¶
若游塵遇如土梗莫肯廢其半菽罕有落其一毛若衡¶
重錙銖纊㣲彯撇雖共工之蒐慝驩兠之掩義南荆之¶
䟦扈東陵之巨猾皆為匍匐逶迤折枝舐痔金膏翠羽¶
將其意脂韋便辟導其誠謀而後動芒毫寡忒是曰量¶
交其流五也凡斯五交義均賈鬻故桓譚譬之於闤闠¶
林回喻之於甘醴近世有樂安任昉海内髦俊早綰銀¶
黄夙昭民譽遒文麗藻方駕曹王英特俊邁聫横許郭¶
𩔖田文之愛士同鄭莊之好賢見一善則盱衡扼腕遇¶
<pb:KR3k0055_WYG_258-29b>¶
一才則揚睂抵掌至顧盻増其倍價翦拂使其長鳴彯¶
組雲䑓者肩摩趋走丹墀者疊迹莫不締恩狎結綢繆¶
想莊惠之清塵庶羊左之徽烈及瞑目東粤歸骸洛浦¶
繐帳猶懸門罕漬酒之彦墳未宿草野絶動輪之賔藐¶
爾諸孤朝不謀夕流離大海之南寄命瘴癘之地自昔¶
把臂之英金蘭之友曽無羊舌下泣之仁寧慕郈成分¶
宅之德嗚呼世路嶮巇一至於此太行孟門豈云嶃絶¶
是以耿介之士疾其若斯裂裳裹足棄之長騖獨立髙¶
<pb:KR3k0055_WYG_258-30a>¶
　山之頂驩與麋鹿同羣皦皦然絶其雰濁誠恥之也誠¶
　畏之也¶
　¶
　¶
　¶
　¶
　¶
　¶
<pb:KR3k0055_WYG_258-30b>¶
　¶
　¶
　¶
　¶
　¶
　¶
　¶
御定淵鑑𩔖函卷二百五十三¶
