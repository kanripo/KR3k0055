# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.199513
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十三
<pb:KR3k0055_WYG_448-1a>¶
　欽定四庫全書¶
御定淵鑑類函卷四百四十三¶
　　鱗介部七(魚蜊烏賊/蛤    蚶)　(螺螯蚌石蛤/車      &KR0917;)¶
　　　魚五¶
　原詩梁張騫詠躍魚應詔詩曰戲鱗隐繁藻頒首承綠¶
　漪何用游溟澥且躍天淵池　陳張正見賦得魚躍水¶
　花生詩曰漾色桃花水相望濯錦流躍浦疑珠出依池¶
　似鏡浮凌波銜落蘂觸餌避沈鈎方游蓮葉外詎入武¶
<pb:KR3k0055_WYG_448-1b>¶
　王舟　阮卓蓮下遊魚詩曰春色映澄陂涵泳且相隨¶
　未上龍門路聊戲芙蓉池觸浪蓮香動乘流葉影披相¶
　忘自有樂莊惠豈能知　隋岑德潤魚詩曰劍影侵波¶
　合珠光帶水新蓮東自可戲安用上龍津　増唐杜甫¶
　黄魚詩曰日見巴東峽黄魚出浪新脂膏兼飼犬長大¶
　不容身筒筩相沿久風雷肯為神泥沙卷涎沫回首怪¶
　龍鱗　白小詩曰白小羣分命天然二寸魚細微霑水¶
　族風俗當園蔬入肆銀花亂傾箱雪片虛生成猶拾卵¶
<pb:KR3k0055_WYG_448-2a>¶
盡取義何如　項斯鯉魚詩曰似龍鱗又足只是欠登¶
門月裏腮猶濕泥中目未昏乞鋤防蟻穴望水寫金盆¶
他日能為雨公田報此恩　章孝標鯉魚詩曰眼似真¶
珠鱗似金時時動浪出還沉河中得上龍門去不歎江¶
河嵗月深　錢起賦得巨魚縱大壑詩曰巨魚縱大壑¶
遂性似乗時奮躍風生鬛騰凌浪鼓鬐龍攄回地軸鯤¶
化想天池方快吞舟意尤殊在沼嬉傾危嗟幕燕隐晦¶
笑泥龜喻士逢明主才猷得所施　唐人作河鯉登龍¶
<pb:KR3k0055_WYG_448-2b>¶
詩曰年久還求變今來有所從得名當是鯉無㸃可成¶
龍備歴艱難徧因期造化容泥沙寕不阻釣餌莫相逢¶
擊浪因成勢纖鱗莫繼蹤若令揺尾去雨露此時濃¶
元稹魚登龍門詩曰魚貫終何益龍門在此登有成當¶
作雨無用耻為鵬激浪誠難泝雄心亦自憑風雷潛㑹¶
合鬐鬛忽騰凌泥滓辭河濁烟霄見海澄廻瞻順流輩¶
誰敢望同升　王季則魚上氷詩曰北陸收寒盡東風¶
解凍初氷消通淺溜氣變躍潛魚應節似知化揚鬐任¶
<pb:KR3k0055_WYG_448-3a>¶
所如浮沉非樂藻沿泝異傳書結網時空久臨川意有¶
餘為龍將可望今日愧才虛　王公亮魚上氷詩曰春¶
生寒氣滅稍動伏泉魚乍喜東風至來觀曲浦初近氷¶
朱鬛見望日錦鱗舒漸覺流凘退還欣掉尾餘噞喁情¶
自樂沿泳意寜疎倘得隨鯤化終聴戾太虚　吳冕魚¶
上氷詩曰春水潛鱗發寒潭舊𦸼疎揚鬐順氣縱振鬛¶
上氷初戲廣憐空潔浮清媚景虚戒貪常避餌思達每¶
懷書濕映流凘薄狂遊觸浪餘終希泮渙澤爲化北溟¶
<pb:KR3k0055_WYG_448-3b>¶
魚　姚康巨魚縱大壑詩曰水府乘閑望圎波息躍魚¶
從來暴泥久今日脫泉初得志寕相忌無心任宛如龍¶
門應可度鮫室豈常居掉尾方窮樂遊鱗每自舒乗流¶
千里去風力藉吹嘘　白居易㸃額魚詩曰龍門㸃額¶
意何如紅尾青鬐却返初見說在天行雨苦為龍未必¶
勝為魚　又放魚詩曰香餌見來須閉口大江歸去好¶
藏身盤渦峻激多傾覆莫學長鯨擬害人　盧綸小魚¶
詠寄涇州楊侍郎詩曰蓮花影裏暫相離纔出浮萍値¶
<pb:KR3k0055_WYG_448-4a>¶
罟師上得龍門還失浪九江何處是歸期　竇鞏放魚¶
詩曰金錢贖得免刀痕聞道禽魚亦感恩好去長江千¶
萬里不須辛苦上龍門　杜甫觀打魚歌曰綿州江水¶
之東津魴魚鱍鱍色勝銀漁人漾舟沈大網截江一擁¶
數百鱗衆魚常才盡却棄赤鯉騰出如有神潛龍無聲¶
老蛟怒廻風颯颯吹沙塵饔子左右揮霜刀鱠飛金盤¶
白雪高徐州秃尾不足憶漢隂槎頭逺遁逃魴魚味美¶
知第一既飽懽娱亦蕭瑟君不見朝来割素鬐咫尺波¶
<pb:KR3k0055_WYG_448-4b>¶
濤永相失　韓愈叉魚歌曰叉魚春岸濶此興在中宵¶
大炬然如晝長船縛似橋深窺沙可數静榜水無揺刅¶
下那能脫波間或自跳中鱗憐錦碎當目訝珠消迷火¶
逃翻近驚人去暫遥交頭疑凑餌駢首類同條濡沫情¶
雖宻登門事已遼盈車欺故事飼犬騐今朝血浪凝猶¶
沸腥風逺更飄　陸龜蒙謝皮日休分巨魚之半詩曰¶
誰與春江上信魚可憐霜刃截來初鱗殘似撤騷人屋¶
腸斷疑傷逺客書避網幾跳山影破逆風曽蹙浪花虚¶
<pb:KR3k0055_WYG_448-5a>¶
今朝最是家童喜免泥荒畦掇野蔬　皮日休和陸龜¶
蒙謝分魚詩曰釣公来信自松江三尺春魚撥剌霜腹¶
内舊鈎苔染澀腮中新餌藻和香金鱗中斷榆錢破寒¶
骨平分玉筯光何事貺君偏得所祗緣同是越航郎¶
盧仝觀放魚歌曰常州賢刺史從諌議大夫除天地好¶
生物刺史性與天地俱酒興引行處正見漁人漁叢雜¶
百千頭性命懸須臾天心應刺史刺史盡活諸一一投¶
深泉跳脫不復拘得水競騰突動作詭怪殊或透藻而¶
<pb:KR3k0055_WYG_448-5b>¶
出或破浪而趨或掉尾孑孑或奮鬛愉愉或如鶯擲梭¶
或如蛇銜珠四散漸不見島嶼徒縈紆　宋韓琦觀魚¶
軒詩曰雨過方塘碧漲秋觀魚亭檻俯臨流時看隐荇¶
騈頭戲忽見開萍作隊遊喜擲舟前翻亂錦静潛波下¶
起圎漚吾心大欲同斯樂肯插筠竿餌釣鈎　梅堯臣¶
河豚魚詩曰春洲生荻芽春岸飛楊花河豚當是時貴¶
不數魚蝦其狀已可怪其毒亦莫加忿腹若封豕怒目¶
猶吴蛙炮煎茍失所入喉為鏌邪若此䘮軀體何須資¶
<pb:KR3k0055_WYG_448-6a>¶
齒牙持問南方人黨䕶復矜誇皆言羙無度誰謂死如¶
麻吾語不能屈自思空咄嗟　又鹿角魚詩曰海中魚¶
角矗矗不擬龍乃擬鹿　歐陽修答梅堯臣達頭魚詩¶
曰吾聞海之大物類無窮極蟲鰕淺水間蠃蜆如山積¶
毛魚與鹿角一拾數千百收藏各有時嗜好無南北其¶
微既若斯大者固莫測波濤浩渺中島嶼生頃刻俄而¶
沒不見始悟出背脊有時隨潮来暴死疑遭謫海人相¶
呼集刀鋸争剖析骨節駭專車鬚芒侔劍㦸腥聞數十¶
<pb:KR3k0055_WYG_448-6b>¶
里餘臭久乃息始知百川歸固有含容德潛竒與秘寳¶
萬狀不一識嗟彼達頭㣲誰傳到京國乾枯少滋味治¶
洗費炮炙聊兹知異物豈足薦佳客一旦辱君詩虚名¶
從此得　孔武仲江豚詩曰黒者江豚白者白□狀異¶
名殊同宅大水淵有羣魚掠以肥已是謂小害顧有可¶
喜大川夷平縞素不起兩兩出沒矜其頬觜若俛若仰¶
若躍若跪舟人相語驚瀾將作亟入灣浦踣檣布筰俄¶
頃風至簸山揺岳浪如車輪氣霧相薄舟人燕安如在¶
<pb:KR3k0055_WYG_448-7a>¶
城郭先事而告昭哉爾功鰐㗖牛馬頭鼉象龍暴殄天¶
物安得爾同於人無害所欲易充暴露形體告人以忠¶
又多膏油以助女工江湖下貧機杼以農烏鵲知風商¶
羊識雨大厦之下風雨何苦豈知舟航方在積險以爾¶
占天蓍蔡之騐古之報祭不遺微蟲孰揚爾烈登薦蜡¶
宮世不爾好復惟爾惡我作此歌爲昭其故　蘇軾渼¶
陂魚詩曰霜筠細破爲雙掩中有長魚如臥劍紫荇穿¶
腮氣慘悽紅鱗照坐光磨閃攜来雖逺鬛尚動烹不待¶
<pb:KR3k0055_WYG_448-7b>¶
熟指先染坐客相看爲解顔香粳飽送如填塹早歳嘗¶
爲荆渚客黄魚屢食沙頭店濵江易採不復珍盈尺輒¶
棄無乃僭自從西征復何有欲致南烹嗟久欠游鯈瑣¶
細空自腥亂骨縱横動遭砭故人逺餽何以報客俎久¶
空驚忽贍東道無辭信使頻西隣幸有庖虀釅　又西¶
湖秋涸東池魚窘甚因㑹客呼網師遷之西池為一笑¶
之樂詩曰東池浮萍半枯塊裂碧跳青出魚背西池秋¶
水尚涵空舞濶揺深吹荇帶吾僚有意為遷居老守縱¶
<pb:KR3k0055_WYG_448-8a>¶
饞那忍鱠縱横争看銀刀出瀺灂初驚玉花碎但愁數¶
罟損鱗鬐未信長堤隔濤瀬濊濊發發須㬰間圉圉洋¶
洋尋丈外安知中無蛟龍種尚恐或有風雨㑹明年春¶
水漲西湖好去相忘渺湖海　陳師道和蘇軾西湖徙¶
魚詩曰窮秋積雨不破塊霜落西湖露沙背大魚蟠泥¶
小魚樂髙丘覆杯水如帯魚窮不作揺尾憐公寜忍口¶
不忍鱠修鱗失水玉參差晩日揺光金破碎咫尺波濤¶
有生死安知平陸無灘瀨此身寜供刀几用著意更須¶
<pb:KR3k0055_WYG_448-8b>¶
風雨外是間相忘不為小濠上之意誰得㑹枯魚雖泣¶
悔可及莫待西江與東海　又赤手取魚如拾塊布網¶
鳴舷攻腹背豈知激濁與清流恐懼駢頭牽翠𢃄居士¶
仁心到魚鳥會有微生化餘鱠寕容網目漏吞舟誰能¶
烹鮮作苛碎我亦江湖釣竿手悮逐輕車從下瀬生當¶
得意落鷗邊何用封侯墮鳶外不如此魚今得所置身¶
暗與神明㑹徑須作記戒鯨鯢防有任公釣東海　唐¶
庚白小詩曰二年遵海濵開眼即浩渺謂當飽長鯨餬¶
<pb:KR3k0055_WYG_448-9a>¶
口但白小百尾不滿釜烹煮等芹蓼咀嚼何所得鱗鬛¶
空紛擾向来巨魚戲海面横孤嶠噞喁噴飛沫白雨散¶
晴曉終然不省録從事此微眇短長本相形南北無定¶
表㤗山不爲多毫末夫豈少詞雄兩月讀理足三語妙¶
人生一漚發誰作千聖調安能蹲㑹稽坐待朞年釣¶
范成大晩春田園詩曰海雨江風浪作堆時新魚菜逐¶
春回荻芽抽筍河豚上楝子花開石首来　又秋日田¶
園詩曰細擣棖虀有鱠魚西風吹上四腮鱸雪鬆酥膩¶
<pb:KR3k0055_WYG_448-9b>¶
千絲縷除却松江到處無　楊萬里初食淮白魚詩曰¶
淮白須將淮水煮江南水煮正相違霜吹栁葉都落盡¶
魚喫雪花方解肥(淮人云白魚/食雪乃肥)醉臥糟丘名不惡下来¶
鹽豉味全非饔人且莫供羊酪更買銀刀二尺圍　又¶
松江鱸魚詩曰鱸出鱸鄉蘆葉前垂虹亭上不論錢買¶
来玉尺如何短鑄出銀梭直是圎白質黑章三四㸃細¶
鱗巨口一雙鮮秋風想見真風味祗是春風已逈然¶
劉宰謝王去非餽江鱭詩曰環坐正無悰騈頭得嘉饋¶
<pb:KR3k0055_WYG_448-10a>¶
鮮明訝銀尺亷纖非蠆尾肩聳乍驚雷腮紅新出水芼¶
以薑桂椒未熟香浮鼻河魨愧有毒江鱸慚寒味更咨¶
座上客送歸煩玉指飣餖雜青紅百巧出刀匕翩翩鶴¶
来翔粲粲花呈媚頗疑壺中景髣髴具盤底又疑三神¶
山幻化出人世更於屬饜餘想像無窮意知君束装冗¶
不敢折簡致厚賜何可忘因筆聊舉似　金元好問峽¶
口食鯿魚詩曰無奈微雲疎雨何孟公詩律費研磨憑¶
君莫愛襄陽好縮頸鯿魚刺鯁多　元王惲食鱸魚詩¶
<pb:KR3k0055_WYG_448-10b>¶
曰鱸魚昔人貴我行次吳江秋風時已過滿意蓴鱸香¶
初非爲口腹物異可闕嘗口哆頬重出鱗纎雪争光背¶
華㸃玳斑或圎或斜方一脊無亂骨食免刺鯁防肉膩¶
勝海鮇味佳掩河魴燈前不放箸愈淡味愈長張翰爲¶
爾逝我今赴官忙出處要義在不須論行藏倚装足朝¶
睡且快所欲償夢驚聴吴歌海日方蒼凉　鮮于樞海¶
鰌行曰至元辛卯之季冬浙江連日吹腥風有物宛轉¶
泥沙中非黿非鼈非蛟龍神物失勢誰為雄萬刃刲割¶
<pb:KR3k0055_WYG_448-11a>¶
江水紅九州之外四海通出納日月㴠虚空汪洋浩瀚¶
足爾容胡為一出蕩忘返糜軀鼎俎蝦蜆同吁嗟人有¶
達與窮無以外慕殘厥躬古来妄動多災凶　明劉炳¶
觀捕魚詩曰栁條風脆已梳黄潮落溪毛露石梁帆脚¶
壓霜寒撒網柁牙移月夜鳴榔載車有獵曽占渭鼓枻¶
無歌豈濯湘义得錦鱗長尺半隣翁新酒正吹香　楊¶
基觀魚詩曰池隂樹影凉白小紛成隊吹絮圎漚續觸¶
荷清露碎俄沉静却浮忽遇驚還退幸免釣絲憂江鱸¶
<pb:KR3k0055_WYG_448-11b>¶
且充膾　孫作飛魚詩曰海於天地中物不能比大隂¶
陽浩出沒造物窮荒怪力足浮三山勢欲吞大塊豈惟¶
日月浴兼疑鬼神㑹披經案山海異族紛𤨏碎我時一¶
徘徊足躡二儀隘焉知估客輩入海如入闠昏風白波¶
駛雨慘黑洋邁批石嗔火發囓指愁舟壞飛魚集檣柂¶
翅尾錯珍貝初疑鷰雀翻復駭蝗螟墜非類感所稀枯¶
腊拾海外三韓雨霧洗百島風煙𢃄參差插雙翰欹側¶
張兩斾形模小鮮具意氣鵬鶚類祗慙海若笑狭小矜¶
<pb:KR3k0055_WYG_448-12a>¶
此輩我復嗤海若萬彚同一態神靈數巨魚鯨鯤鰌鰐¶
魪智屈雲雨能肉大何足膾龍門萬魚躍此翼吾所快¶
　李東陽次韻謝石首魚詩曰夜網初收曉市開黄魚¶
無數一時来風流不鬭蓴絲品軟爛偏宜豆乳堆碧盌¶
分香憐冷冽金鱗出浪想崔嵬髙堂正憶東隣送詩句¶
情多不易裁　何景明鰣魚詩曰五月鰣魚已至燕荔¶
枝盧橘未應先賜鮮徧及中官第薦熟誰開寝廟筵白¶
日風塵馳驛路炎天氷雪䕶江船銀鱗細骨堪憐汝玉¶
<pb:KR3k0055_WYG_448-12b>¶
筯金盤敢望傳¶
原賦晋王慶釣魚賦曰然後抽纖繳振修竿垂銀鈎運¶
金丸懸鮪鯢挂鴻鸞連翩雲際瀺灂漪瀾　摯虞觀魚¶
賦曰觀鱗族于滮池兮睨羽羣于瀬涯乃有洧泉之鯉¶
濯陂之鰋瀺灂湧躍沒浪赴逺集于曲漄之隈逐乎澹¶
淡之深攢聚輻蹙或躍或沉倐爍攸驛眩目驚心徒極¶
觀而無獲兮羡鮮肴之柔嘉於是六柱俱起參搆横羅¶
編莞為筏撼木激波奔突轉薄流不及瀾魚未驚而失¶
<pb:KR3k0055_WYG_448-13a>¶
行忽浪達于急湍諒形勝之得勢實有往而無反炰鱨¶
膾鯉亦有庻羞肴核並陳既㫖且柔汎溢爵於通溝因¶
素波以獻酬騁微巧於浮觴競機㨗於迅流既歡豫而¶
不倦願窮晝而兼夜獨臨川而慷慨感逝者之不舎惟¶
修名之未立戀景曜之西謝懼流連之敗德遂收歡而¶
命駕是時也含懷湛遁需於酒食盤衎宴安歡情未極¶
選興之言矯枉以直說而不繹莫不歎息　増唐盧照¶
鄰窮魚賦曰有一巨鱗東海波臣洗静月浦㴠丹錦津¶
<pb:KR3k0055_WYG_448-13b>¶
映紅蓮而得性戲碧浪以全身宕而失水屆於陽瀕漁¶
者觀焉乃具竿索集朋黨鳬趨雀躍風馳電往競下任¶
公之犗争陳豫且之網螻蟻見而甘心獱獺聞而抵掌¶
　獨孤授北溟有魚賦曰風濤乍息空水相涵横巨鱗¶
而海分為二赩雙目而日為之三涾沲迆延載回載旋¶
嚇鰓則飛沫成雨擊尾乃跳波盪天任公之術靡措龍¶
伯之力徒然　元弼魚躍龍門賦曰徒觀其向天倪辭¶
水府望霄漢之九越泥沙之五来如及門出若由户雖¶
<pb:KR3k0055_WYG_448-14a>¶
懸波而千仭終作氣而一鼓　苖秀魚登龍門賦曰吞¶
舟之倫吹潦將適奮泥沙而鱍刺簸鬐鬛以投擲鱗櫛¶
比而映水星攢目曈曨而中流月白　王起烹小鮮賦¶
曰海曲蘆人江潭舟子厭頒首於蒲藻得纖鱗於沼沚¶
常窺潎潎漏于宻網之中今則炎炎烹於沸鼎之内¶
李蟾烹小鮮賦曰出彼清瀾委兹敝笱落細鱗於方寸¶
之質喣微沫于噞喁之口齊一指而未幷事寸刃而纔¶
受騐星星之若無升鼎俎而何有　李夷亮魚在藻賦¶
<pb:KR3k0055_WYG_448-14b>¶
曰極浦風霽澄潭月虚鮮鱗繚繞聚沫紆徐或在鮫人¶
之室或過陵鯉之居蓮花東西信可遊而可息文竿上¶
下徒欲釣而求諸　王起羡魚賦曰頳尾殊品紫鱗異¶
質或依蒲而自娱或擁芡而爭出揚鬐奮鬛已見其由¶
戢尾貫鰓未知其術　宋梅堯臣針口魚賦曰有魚針¶
喙形甚小常乗春波來不少人競取之一掬不重乎銖¶
秒其為針也穎不能刺肌膚目不能穿絲縷上不足以¶
附醫而愈疾下不足以因工而進補以口得名終親婦¶
<pb:KR3k0055_WYG_448-15a>¶
女大非鱠材唯便鮓滷烹之則易爛貯之則易腐嗟玉¶
色之可愛聊用實乎雕俎過此以徃未知其所處¶
原贊晋郭璞比目魚賛曰比目之鱗别號王餘雖有二¶
片其實一魚協不能宻離不為疏　増又鮫賛曰魚之¶
别屬厥號曰鮫珠皮毒尾匪鱗匪毛可以錯角兼餙劍¶
刀¶
原表晋王肅賀瑞應表曰伏承祖廟文昭廟魚生於鼎¶
臣聞易中孚彖曰信及豚魚言中和誠信之德下及豚¶
<pb:KR3k0055_WYG_448-15b>¶
魚則無所不及¶
増啟北周庾信謝趙王賚乾魚啟曰蒙賚乾魚十畨醴¶
水朝浮光疑朱鱉文鰩夜觸翼似靑鸞况復洞庭鮮鮒¶
温湖羙鯽波瀾成雨鱗甲防寒某本吴人常想江湖之¶
味及其飢也唯資藜藿之餘慈賚渥恩膏腴流竈不勞¶
獅子之亭即勝雷池之長翻驚河伯獨不受人足笑任¶
公終年垂釣¶
増說程正叔養魚説曰書齋之前有石盆池家人買子¶
<pb:KR3k0055_WYG_448-16a>¶
魚食猫見其喣沫也不忍因擇可生者得百魚養其中¶
大者如指細者如箸支頥而觀之者竟日始舎之洋洋¶
然魚之得其所終觀之戚戚然吾之感於中也吾讀古¶
聖人書觀古聖人之政禁數罟不得入汙池魚尾不盈¶
尺不中殺不市鬻人不得食聖人之仁養物而不傷也¶
如是物獲如是則吾人之樂其生遂其性宜何如哉思¶
是魚之於是時寜有是困耶推是魚孰不可耶魚乎魚¶
乎細鈎宻網吾不得禁之於彼炮燔咀嚼吾得免爾於¶
<pb:KR3k0055_WYG_448-16b>¶
此吾思江海之大足使爾遂其性思置汝於彼而未得¶
其路徒能以斗斛之水生汝之命生汝誠吾心汝得生¶
幸已多萬類天地中吾心將奈何魚乎魚乎感吾心之¶
戚戚者豈此魚而已乎　姚鎔馬嘉魚說曰海有魚曰¶
馬嘉銀膚燕尾大者視晬兒臠而火鱐之可致逺常淵¶
潛不可捕春夏乳子則隨潮出波上漁者用此時簾而¶
取之簾為疏目廣袤數十㝷兩舟引張之縋以鐵下垂¶
水底魚過者必鑽觸求進愈觸愈束愈怒則頬張鬐舒¶
<pb:KR3k0055_WYG_448-17a>¶
鈎著其目致不可脫向使觸網而能退却則悠然逝矣¶
知進而不知退用罹烹醢之酷悲夫¶
増令宋毛勝水族加恩簿曰令爾紅文生盧清臣(鱸/魚)銷¶
酲引興鮮鬛之香宜授橙虀錄事守招賢使者爾珍曹¶
必用郎中時充(鰣/魚)鐺材本美妙位無髙宜授諸衙軍使¶
持節雅州諸軍事爾白圭夫子(鱭/魚)貎則清臞材極美俊¶
宜授骨鯁卿爾錦袍氏(鱖/魚)骨疎肉緊體具文章宜授仙¶
盤遊奕使爾李夲(鯉/魚)三十六鱗大烹允尚宜授跨仙君¶
<pb:KR3k0055_WYG_448-17b>¶
子世美公爾鮮于美(鯽/魚)砍鱠精妙見稱杜陵宜授輕薄¶
使銀絲省饜德郎爾楚鮮(白/魚)隐釡沉糟價傾淮甸宜授¶
傾淮别駕爾縮項仙人(鯿/魚)鬼腹星鱗道亨襄漢宜授槎¶
頭刺史爾食寵侯(鱘鰉/魚)支節斑駁標致髙爽宜授添府¶
太監爾單長福(鱓/魚)曲直靡常鮮載具美宜授蟠泥掾爾¶
唐少連(鰱/魚)池塘下格代匱充庖宜授保福軍節度使爾¶
黄薦可(河/豚)澤嫩可貴然失于經治敗傷厥毒故世以醇¶
疵隐士為爾之目特授三德尉兼春榮小供奉爾屯江¶
<pb:KR3k0055_WYG_448-18a>¶
小尉(江/㹠)漁工得雋亦號甘肥宜授追風試湯波太守¶
増序明孫作飛魚序曰暨人杭海得飛魚于黑水之洋¶
長二寸頥兩鬐各廣長寸餘張為兩翅海風發作從波¶
濤飛集船上如燕雀既止則不能入水意者爰居海鳥¶
亦此類與¶
　　烏賊一¶
原本草經曰烏賊魚骨治寒熱驚氣　増蜀本草圗經¶
曰九月烏&KR1410;(音/僕)入水所化故義訓曰寒鳥入水謂之烏¶
<pb:KR3k0055_WYG_448-18b>¶
賊　炙轂子曰此魚每遇漁舟即吐墨染水令黒以混¶
其身漁人見水黒則知是網之大獲　原南越記曰烏¶
賊魚有矴遇風浪便虬前一鬚下矴而住腹中血及膽¶
正黒可以書也世謂烏賊懷墨而知禮故俗曰是海君¶
白事小史或曰古之諸生常自浮水上烏見以為死便¶
往啄之乃卷取烏故謂之烏賊今疋烏化之　臨海異¶
物志曰烏賊之骨其大如楯居者一枚作鮓滿器受五¶
升　増物類相感志曰烏賊過小滿少　埤雅廣要曰¶
<pb:KR3k0055_WYG_448-19a>¶
烏賊八足絶短肉白皮黒無鱗有䰅鬛甚長一名纜魚¶
風波稍急即以䰅黏石為䌫盖此魚遇大風逺岸則虯¶
前一䰅為矴近岸則黏前一䰅為纜　又曰每遇大魚¶
則噀墨周其波以衛身害若小鰕魚過其前即吐墨涎¶
惹之江東或取其墨書契以紿人財物書迹如淡墨逾¶
年自消唯空紙耳　雅俗稽言曰舊說一名河伯從事¶
腹内有墨又名墨魚暴乾者俗呼為螟脯　正字通曰¶
墨能已心痛背上獨一骨厚三四分形如摴蒱子而長¶
<pb:KR3k0055_WYG_448-19b>¶
色白輕脆如通草入藥名海螵蛸　萬震海物異名記¶
曰集足在口縮喙在腹形類鞋囊其名烏賊噏波噀墨¶
迷射水慝¶
　　烏賊二¶
原酉陽雜俎曰烏賊魚海人言昔秦始皇東遊棄算袋¶
於海化為此魚形如算袋兩帶極長　夢溪筆談曰宋¶
明帝好食蜜漬鱁鮧一食數升鱁鮧乃今之烏賊腸也¶
如何以蜜漬食之¶
<pb:KR3k0055_WYG_448-20a>¶
原啟陳徐陵謝勅賚烏賊啟曰變逯庸臣伏増銘悚¶
増令宋毛勝水族加恩簿曰令甘盤校尉(烏/賊)吐墨自衛¶
白事有聲宜授噀墨將軍¶
　　螺一¶
原爾雅曰螺小者蜬　易曰離為蠃(剛在/外也)　廣韻曰螺¶
本作蠃大者如斗出日南　廣志曰海文螺數種其大¶
者受一斗南人以為酒杯　埤雅廣要曰蓼螺味辛如¶
蓼其螺紫色有斑文　淮南子曰蠃&KR2785;愈蠋睨(蠃附蠃/也&KR2785;細)¶
<pb:KR3k0055_WYG_448-20b>¶
(長螺也蠋/睨目中疾)此皆治目之藥也　山海經曰旬山洵水出¶
焉南流注于閼澤其中有茈蠃(紫色/螺也)　又曰邽山濛水¶
出焉有螺魚身而鳥翼見則其邑大水　拾遺記曰蓬¶
莱山有大螺名躶歩負其殻露行冷則復入其殻生卵¶
著石則軟取之則堅明王之世則浮於海際焉　元珠¶
集曰海螺鳴主大風吐光主隂雨　南州異物志曰扶¶
南海有大螺如甌從邊直旁截破因成杯形或合而用¶
之螺體蜿蜒委曲酒在内自注傾覆終不盡以伺誤相¶
<pb:KR3k0055_WYG_448-21a>¶
罰為樂　又曰鸚鵡螺狀如覆杯頭如鳥頭向其腹視¶
似鸚鵡故以為名肉離殻出食飽則還殼中若為魚所¶
食殻乃浮出為人所得質白而紫文如鳥形與觴無異¶
故因其象鳥為作兩目兩翼也　又曰寄居之蟲如螺¶
而有脚形如蜘蛛本無殻入空螺殻中戴以行觸之縮¶
足如螺閉戸也火炎之乃出走始知其寄居也　嶺表¶
錄異曰紅螺大小亦類鸚鵡螺殻薄而紅亦堪為酒器¶
刳小螺為足綴以膠漆尤可佳尚也　異苑曰鸚鵡螺¶
<pb:KR3k0055_WYG_448-21b>¶
形似鳥故以為名常脫殻而逰朝出則有蟲類如蜘蛛¶
入其殻中螺夕還則此蟲出庾闡所謂鸚鵡内遊寄居¶
負殻者也　増宋周公謹曰長生之螺置之醋中則活¶
　正字通曰海螺大如小拳靑黄色長四五寸諸螺中¶
此肉最厚南人食之又有狀如螺中寔如石大如豆名¶
郎君子一名相思子有雌雄口内含熱置醋中雌雄相¶
逐逡巡便合即下卵如粟者為真藏箧中積歳不壞婦¶
人難産手把之即生¶
<pb:KR3k0055_WYG_448-22a>¶
　　螺二¶
原王韶始興記曰桂陽貞女峡相傳秦世有數女取螺¶
於此遇風雨一女忽化為石人今形髙七尺狀如女子¶
　増拾遺記曰漢武帝嘗酌文螺之巵巵出波祗之國¶
　幽明錄曰武帝幸瓠子河聞水底有絃歌之聲有老¶
翁出獻帝一紫螺　原捜神記曰謝端侯官人少孤貧¶
至年十七八恭謹自守後于邑下得一大螺如斗許取¶
貯甕中每早至野還見有飲飯湯火端疑之於籬外窺¶
<pb:KR3k0055_WYG_448-22b>¶
見一少女從甕中出至竈下燃火便入問之女答曰妾¶
天漢中白螺素女天帝哀卿少孤使我權相為守舎炊¶
煮待卿取婦當還今無故相伺不宜復留今留此殻貯¶
米穀可得不乏忽有風雨而去　増北史曰隋劉臻性¶
好啖螺　傳載唐光啟中潤州大荒亂有居民家蓄陳¶
倉米絶多可一斗五百文先定價後人擁俟開倉倉中¶
悉化小螺子人皆驚異至今有收得此螺子者(天中/記)¶
夷堅志曰吴湛居臨荆溪有一泉極清澈市人賴之湛¶
<pb:KR3k0055_WYG_448-23a>¶
為竹籬遮䕶不令汚入一日吴于泉側得一白螺歸置¶
甕中後每自外歸則㕑中飲食已辦心大驚異一日潜¶
窺乃一女子自螺中而出手能操刀吴急趨之女子大¶
窘不容歸殻乃實告曰吾乃泉神以君敬䕶泉源且知¶
君鰥居上帝命吾為君操饌君食吾饌得道矣言訖不¶
見¶
　　螺三¶
原測海　行沙(東方朔曰以蠃測海即田螺也/  彚苑詳注紅螺行沙夜生光)　閉户¶
<pb:KR3k0055_WYG_448-23b>¶
　脫厴(風俗通公輸般見蠡出頭潛以足畫之蠡引閉/其户終不可開故倣之設立門户  彚苑詳注)¶
(香螺脫厴/来相羣)　入蛭　變䖟(田螺形圎底銳大者如棃橘/小者如梅李其性大寒秋冬)¶
(多有水蛭入厴中須去之方可食螺海螄螺生海塗中/有人見其羣變爲䖟飛去或云此  能髙跳丈許盖遷)¶
(其處/也)　出足　張口(世說晉太康永熈中衛瓘家人炊/飯墮地盡化為螺出足而行瓘終)¶
(見誅衆南康記南康有女採螺為業夜宿亭上有風雨/聲見  螺張口而至亂噉其肉唯有骨在焉因號其地)¶
(為螺/亭)　為酒杯　餙鏡背(上詳螺一廣志背鈿/螺光彩可餙鏡)　頭似¶
鸚鵡　色如翡翠(上詳螺一南州異物志如桂海蟲魚/志青螺状如田螺其大  拳揩磨去)¶
(麤皮如翡翠色/雕琢為酒杯)　性寒　形銳(上詳入蛭注螺埤雅易/曰離為螺者  之形銳)¶
<pb:KR3k0055_WYG_448-24a>¶
(外剛内柔性/又善麗故也)　畏雪　吐光(物類相感志螺螄畏雪/  下詳螺一元珠集)¶
螺舟(拾遺記秦皇好仙有宛渠之民乗螺舟/而至螺舟形似螺沉行海底水不浸入)　蠡臺(述/異)¶
(記蠡臺梁孝王築兔園/中間迴道似蠡故名之)¶
　　螺四¶
原詩宋謝惠連詠螺蚌詩曰輕羽不髙翔自用弦網羅¶
纖鱗惑芳餌故為釣所加螺蚌非有心沈迹在泥沙文¶
無雕餙用味非鼎俎和　増元王惲賦西域鸚鵡螺杯¶
詩曰老月淪精射海波珠繩分秀貫神螺鷓斑漬粉垂¶
<pb:KR3k0055_WYG_448-24b>¶
金薤鸚喙嫌寒縮翠窠樽出癭藤紋浪異瓢成椰子腹¶
空皤飲餘疑與溪娘遇一笑相看發浩歌¶
増令宋毛勝水族加恩簿曰令屈突通(海螺可/吹者)振聲逺¶
聞可知佛樂可曲沃郎梵響參軍攝玉塔金舍阮用光¶
(砑光/螺)運體施功物皆滑瑩可檢校大輝光宜充掌書記¶
田靑(螺/螄)微藏淺味無所取材世或烹調以為怪品宜授¶
具體郎¶
　　蚌一(璅蛣/玉珧)　(馬刀柱蟶/江    附)¶
<pb:KR3k0055_WYG_448-25a>¶
原易曰離為蚌(埤雅廣要蚌之形剡外剛/而内柔性又善麗故也)　大戴禮曰¶
十一月雉入淮為蜃蜃蒲盧也　吕氏春秋曰月望則¶
蚌蛤實羣隂盈月晦則蚌蛤虚羣隂缺　淮南子曰明¶
月之珠螺蚌之病而我之利也　増又曰日至而麋鹿¶
解月死而螺蚌瞧　拾遺記曰南方林邑有大蚌盈車¶
明珠至寸不以為貴國人不採　原盛𢎞之荆州記曰¶
馬牧城東三里有蚌城相傳云饑年民結侶採蚌止憇¶
其中故因為名又云城隨洲勢上大尖其形似蚌故有¶
<pb:KR3k0055_WYG_448-25b>¶
蚌號　徐充南方記曰珠蚌殻長三寸在漲海中　増¶
岳陽風土記曰洞庭湖中舊有巨蚌其大如片帆夜深¶
側立一殻乗風徃来烟波中間吐巨珠與月相射漁者¶
一日揣取之終不可得近乆不見　嶺表録異曰亷海¶
有洲島島中有珠池其底與海通每年修貢珠户入池¶
皆採老蚌珠如宛豆如彈丸者亦有之其殻名珠牡亦¶
名珠母可斵削成釵釧　海物異名記曰蜃布泥有疆¶
界其蒸氣也為樓　暌車志曰無為軍城内有秀溪者¶
<pb:KR3k0055_WYG_448-26a>¶
初名錦繡溪初未有城溪水與外通中有珠蚌入水者¶
足或履之其大如席旋即失之蓋亦靈異或夜傍水際¶
啟殻吐光明皎如月照池數丈秀之名蓋取諸川媚之¶
義也其後築城絶不通外珠遂不知所在　郭璞江賦¶
曰瓊蚌晞曜以瑩珠　増璅蛣漢書曰漢律㑹稽獻鮚¶
醤二升　漢書注曰鄞有鮚埼亭顔師古曰鮚音結蚌¶
也長一寸廣二分有一小蟹在腹中埼曲岸也其中多¶
鮚故以名亭　抱朴子曰川蟹不歸而鮚敗　南越志¶
<pb:KR3k0055_WYG_448-26b>¶
曰璅蛣長寸餘大者長二三寸腹中有蟹子如榆莢合¶
體共生俱為蛣取食　璅蛣似蚌淮海人呼為海奴又¶
江賦注一名海鏡　嶺表錄異曰海鏡廣人呼為膏藥¶
盤兩片相合以成形外圎而甲甚瑩㓗日照如雲母光¶
内有少肉如蚌腹中有紅蟹子小如黄豆而螯足皆具¶
海鏡飢則蟹子出拾食蟹子飽則歸腹海鏡亦飽矣或¶
廹之以火則蟹子走出離腹立斃或生剖之有蟹子活¶
在腹中逡巡亦斃　馬刀周禮曰鼈人祭祀供蠯蠃蚳¶
<pb:KR3k0055_WYG_448-27a>¶
以授醢人鄭司農云蠯蛤也杜子春曰蚌也　爾雅注¶
曰江東呼蚌長而狄者為蠯即馬刀也　宋寇奭曰馬¶
刀京師謂之撞㟁此物生泥瀆沙溪中行沙有跡人驗¶
取之　蟶山堂肆考曰蟶生海塗中穴居似馬刀而殻¶
薄長二三寸大如拇指外殻内肉其性甚寒能消渴¶
玉珧爾雅注曰蜃小者一名玉珧可餙珮刀鞘詩傳云¶
天子玉琫而珧珌是也　西京雜記曰長安始盛餙鞍¶
馬競加雕鏤皆用白蜃為珂紫金為花以餙其上　山¶
<pb:KR3k0055_WYG_448-27b>¶
海經曰嶧臯山臯水出焉東注激汝水其中多蜃珧¶
酉陽雜俎曰玉珧似蚌長二寸廣五寸殻中柱羙炙食¶
之　江珧柱老學菴筆記曰明州江珧柱有二種大者¶
江珧小者沙珧然沙珧可種逾年則成江珧矣　海物¶
異名錄曰江珧柱厥甲羙如瑶玉肉柱膚寸江珧柱退¶
之所謂馬甲柱是也　江隣幾雜志曰四明海物江珧¶
柱第一青蝦次之二物無海腥氣瑶當作珧　江珧如¶
蚌而稍大中肉腥而䏰(韌/同)不中口僅四肉牙佳耳長可¶
<pb:KR3k0055_WYG_448-28a>¶
寸許圎半之白如珂雪一沸即起甘鮮脆羙不可名狀¶
此所謂柱也東坡謂荔枝風味江瑶柱可以敵之一云¶
江瑶柱即海月也(海月大如鏡白色正圎其柱如/搔頭謝靈運詩挂席拾海月)　韓¶
愈詩曰章舉馬甲柱鬪以怪自呈¶
　　蚌二¶
増拾遺記曰黄帝時務成子遊寒山得黒蚌在髙崖之¶
上此蚌生於隂泉在寒山之北圎水之中千歳而一生¶
珠嘗飛翔来去于五岳之上　原戰國䇿曰趙且伐燕¶
<pb:KR3k0055_WYG_448-28b>¶
蘇代為燕謂趙惠王曰川蚌方出曝而鷸啄其肉蚌合¶
而相持鷸曰今日不雨明日不雨即有蚌脯蚌亦謂鷸¶
曰今日不出明日不出必見死鷸　増魏志曰孔融與¶
韋康書云不意雙珠近出老蚌　原汝南先賢傳曰周¶
燮好潛養靖志唯典籍是樂有先人草廬廬于東坑其¶
下有陂魚蚌生焉非身所耕漁則不食也　増孔元舒¶
在窮記曰袁彖贈庾翼蜯硯　唐新語曰麟德中封禪¶
用取明水李敬真于八九月取蛤蚌一尺三寸者依法¶
<pb:KR3k0055_WYG_448-29a>¶
試之至半夜得水四五升　廣川書跋曰李後主下屬¶
州責蚌醤供宗廟恐滋味䤔(作冉/切)䣸(而琰/切)味薄也其下¶
惶懼不敢寜　藝苑雌黄曰大觀中吴郡邵宗益剖蚌¶
將食中有珠現羅漢像偏袒右肩矯首左顧衣紋畢具¶
僧俗創見遂奉以歸慈感寺寺臨溪流建炎中憲使楊¶
應誠與客傳玩之次不覺越檻躍入水中亟禱佛求之¶
于烟波渺茫之中一索而獲葉少藴曽公衮皆有詩贊¶
之　老學菴筆記曰處士李璞居壽春一日登樓見淮¶
<pb:KR3k0055_WYG_448-29b>¶
灘雷雨中一龍騰起雨霽行灘上得一蚌頗大偶拾視¶
之其中有龍蟠之迹宛然鱗鬛爪角悉具　文昌雜録¶
禮部侍郎李常曰少監孫莘老荘居在髙郵河邊嘗一¶
夕隂晦荘客報河中珠見同數人至水際見微有光彩¶
俄而光明如月隂霧中人面相覩忽見蚌蛤如蘆席大¶
一殻浮水上一殻如張帆状其疾如風舟子航小艇逐¶
之終不可及既逺乃沒¶
　　蚌三¶
<pb:KR3k0055_WYG_448-30a>¶
原晞曜　含漿(上詳蚌一江賦/  爾雅蚌含漿)　取水　盛鬯(嶺表錄/異方諸)¶
(取水方諸大蚌也方埤雅廣要曰鬯/人凡祭祀山川四  用蜃蜃以盛鬯)　聞雷則㾭　向¶
月降胎(埤雅廣要蚌孚乳以秋聞雷聲則㾭音晝縮也蚌/  蘇子美詩老蚌向月月降胎  又埤雅廣要)¶
(之孕珠如懷姙/然故謂之珠胎)¶
　　蚌四¶
増詩宋周必大答周愚卿江珧詩曰東海沙田種蛤䖴¶
南烹苦酒濯瓊瑶饌因暫棄常珍變指為將嘗異味揺¶
珠剖蚌胎那畏鷸柱呈馬甲更名珧累人口腹吾何敢¶
<pb:KR3k0055_WYG_448-30b>¶
慚愧三隂喜且謡¶
原贊晋郭璞贊曰萬物變蛻其理無方雀雉之化含珠¶
懷璫與月盈虧協氣朔望¶
増書夏靖答車茂𢎞書曰其蜯蛤之睂目所希見耳所¶
未聞¶
増令宋毛勝水族加恩簿曰令爾獨歩王江殊(江/瑶)鼎鼐¶
仙姿瓊瑶紺體天賦巨羙時稱絶佳宜以流碧郡為靈¶
淵國追號玉柱仙君稱海珍元年¶
<pb:KR3k0055_WYG_448-31a>¶
　　蛤一¶
原說文曰蛤有三皆生於海蛤蠣千歳鳥所化也海蛤¶
百歳燕所化也魁蛤一名復老服翼所化　本草經曰¶
文蛤表有文　又曰馬刀一名蛤　禮記曰季冬雀入¶
大水為蛤　増周書王㑹篇曰東越海蛤　原漢武内¶
傳西王母曰仙藥次有白水靈蛤　南越志曰凡蛤之¶
屬開口聞雷鳴不復閉口　増雲南記曰新安婦人繞¶
腰以螺蛤聨穿繫之謂為珂珮　博物志曰東海有蛤¶
<pb:KR3k0055_WYG_448-31b>¶
鳥常食之其肉消盡殻起浮出薄在沙岸潮水徃来碏¶
薄蕩白如雪入藥最精　續博物志曰髙誘淮南子注¶
曰方諸大蛤也熟摩拭令熱以向月則水生說文曰諸¶
珠也方石也　述異記曰淮水中黄雀至秋化為蛤春¶
復為黄雀雀五百年化為蜃　蠡海集曰蜊蛤至堅雖¶
熟而色不變生育則但涎液隨氣而化其性静得陽多¶
故也　彚苑詳注曰番禺每大雷雨大蛤從空而下名¶
天蛤　山堂肆考曰毛蛤曰&KR1173;䗯尖蛤曰齊蛤小蛤曰¶
<pb:KR3k0055_WYG_448-32a>¶
蠯薄蛤曰蚌稜蛤曰蚶蓋其形殊故名亦不一也¶
　　蛤二¶
増趙后外傳曰真臘夷獻萬年蛤光彩如月照人無姸¶
醜皆羙艶成帝以賜趙飛燕飛燕以蛤置帳中常若滿¶
月帝曰我晝視后不若夜視之羙也　三國典略曰有¶
人患足腫疾醫莫能識徐之才視之曰蛤精疾也得之¶
當由乗船入海垂脚入水中之才為剖之得蛤子二大¶
如榆荚　又曰周天和元年夏齊冀州人于蛤中得瑶¶
<pb:KR3k0055_WYG_448-32b>¶
環一雙　開寳六年漢陽軍獻蛤有文隐起成龍長五¶
寸許金色鱗甲皎然　續酉陽雜俎曰隋帝嗜蛤忽有¶
一蛤椎擊如舊帝異之置几上一夜有光及明肉自脫¶
有一佛二菩薩像帝悔不食　夢溪筆談曰潁州漁人¶
于漢水中得一石長尺餘圎直如斷椽細視之乃羣小¶
蛤鱗次相比綢繆鞏固以物抉其一端得書一卷乃唐¶
天寳年所造金剛經其書為里人李源素寳藏蛤筒復¶
養之水中　續聞見近錄曰京師舊未嘗食蜆蛤自錢¶
<pb:KR3k0055_WYG_448-33a>¶
司空始訪諸蔡河不過升勺以為珍饌自後士人稍稍¶
食之蜆蛤亦隨而増盛¶
原論晋裴頠崇有論曰鳥無胃肺蛤蜃無臟蛭以空中¶
而生蠶以無胃而育¶
原啟陳徐陵謝賚蛤啟曰纔變秋成已聞冬獻¶
　　蛤蜊¶
原抱朴子曰蛤蜊未加煮炙凡人所不能啖况君子與¶
士乎　臨海土物記曰蛤蜊殻薄且小　増臨海水土¶
<pb:KR3k0055_WYG_448-33b>¶
記曰蘆雉似蛤蜊殻小薄耳　酉陽雜俎曰蛤蜊候風¶
雨能以殻為翅而飛　西溪叢話曰海上人云蛤蜊文¶
蛤皆一潮生一暈　物類相感志曰醃蛤蜊以爐灰入¶
鹽鹹之味好且不開口要即熟則在日中晒　原淮南¶
子曰若士乃捲龜殻而食蛤蜊　論衡曰若士食蛤蜊¶
之肉乃與民同食安能升天　増雲仙雜記曰吐突承¶
璀嗜蛤蜊炙以鐵絲牀數澆鹿角漿然後食　杜陽雜¶
編曰唐文宗好食蛤蜊一日左右以方盤而進中擘不¶
<pb:KR3k0055_WYG_448-34a>¶
破裂者上疑其異乃焚香祝之俄頃自開中有二人形¶
睂目端秀體質悉備螺髻瓔珞足履菡萏謂之菩薩上¶
遂置之于金粟檀香合以玉屑覆之賜興善寺令致敬¶
至㑹昌中毁佛舎遂不知所在　樂善録曰曽公亮一¶
日忽夢被甲者數百哀告翌日有以兩&KR2350;蛤蜊為獻者¶
公立放之　筆談曰北方人喜用麻油煎物慶厯中羣¶
學士㑹于玉堂使人置得生蛤蜊一簣令饔人烹之久¶
而不至使人往視則云焦矣而尚未爛坐客莫不大笑¶
<pb:KR3k0055_WYG_448-34b>¶
増詩唐段成式蛤像連詩曰雖因雀變化不逐月虧盈¶
縱有天中匠神工詎可成　又張繼善蛤像連詩曰相¶
好全如梵端倪祗為隋寜同蚌頑惡但與鷸相持　宋¶
孔武仲蛤蜊詩曰去年曽賦蛤蜊篇旅館霜髙月正圎¶
舊舎朋從今好在新時節物故依然棲身未厭泥沙稳¶
爽口還充鼎俎鮮適意四方無不可若思鱸鱠未應賢¶
原啟梁元帝謝賚蛤蜊車螯啟曰車螯味髙食部名陳¶
物志蛤蜊聲重前論見珍若士並東海波臣西王母藥¶
<pb:KR3k0055_WYG_448-35a>¶
雀文始化燕羽猶在體潤珠胎形隨月減　陳徐陵謝¶
東宮賚蛤蜊啟曰船俗嚴戈漁人資設于彼海童冒兹¶
水豹望樓闕之氣得波潮之下¶
増令宋毛勝水族加恩簿曰令合州刺史仲扄(蛤&KR2557;/也)重¶
負雙宅閉藏不發既命之為含津令陞之為慤誠君矣¶
粉身功大償之實難宜授紫暉將軍甘鬆左右丞監試¶
甘圎内史¶
　　蚶¶
<pb:KR3k0055_WYG_448-35b>¶
増郭璞爾雅注曰魁陸狀似海蛤而圎厚殻文鱗似瓦¶
即蚶也　字書曰蚶蛤也出㑹稽可食　説文曰老伏¶
翼化為魁蛤故又名伏老　嶺表録異曰瓦屋子南中¶
舊呼為蚶子(一作空/慈子)頃因盧尚書鈞作鎮遂改為瓦屋¶
子(又為瓦/□子)以其殻上有稜如瓦壠故名焉殻中有紫色¶
肉而滿腹廣人尤重之多燒以薦酒俗呼為天臠炙(亦/謂)¶
(之蜜/丁)喫多即壅氣背膊煩疼未測其本性也　廣志曰¶
巨延州以蚶與行估貨　臨海水土志曰蚶側徑四尺¶
<pb:KR3k0055_WYG_448-36a>¶
　臨海異物志曰蚶之大者肉味佳今浙東以近海田¶
種之謂之蚶田　盛𢎞之荆州記曰始安郡駭鹿山上¶
有石室鑿内輒得骨并獲蚶　海物異名録曰瓦壠鐼¶
殻渾沌錢文如建瓴外睂而内渠(注云髙為/睂疏為渠)　山堂肆¶
考曰有青郎魚形類海鯽而大齒如鐵鋸嚼螺蛤成粉¶
海濵人養蚶苖於塘濼之間青郎隨潮入吞嚼殆盡¶
江賦曰紫蚢(音/岡)如渠洪蚶專車　楊萬里詩曰鮓帶桃¶
花楚水&KR1173;　唐書曰元和中嶺南節度使崔詠卒宰臣¶
<pb:KR3k0055_WYG_448-36b>¶
奏擬皆不可上謂裴度曰常有諌進海蚶淡菜者詞甚¶
中正可求此人與之度訪係孔戣即奏而命之　又曰¶
元稹為浙東觀察使明州歳貢蚶役郵子萬人不勝其¶
疲稹奏罷之¶
増詩宋陳造謝張德恭送糟蚶詩曰壓倒淤泥白蓮藕¶
半捐介甲露穠纖玉川水厄那知此急具薑蔥喚阿添¶
増贊郭璞蚶子贊曰蚶子蚌屬形如瓦筒縱横其理五¶
味具充　又千歳蝙蝠化為魁陸别名為蚶形似瓦屋¶
<pb:KR3k0055_WYG_448-37a>¶
増令宋毛勝水族加恩簿曰令殊形中尉兼靈甘尹淡¶
然子(蚶菜/也)體雖詭異用實芳鮮可天味大将軍逺勝王¶
　　車螯一¶
増本草曰車螯亦名蜃大蛤也其殻甚厚可製器所謂¶
斑蛤是也亦能吐氣成樓臺(又車螯唇厚而白背傴而/斑紫錦交錯肉羙中食疑)¶
(即文/蛤也)　酉陽雜俎曰車螯與移角相似　夢溪筆談曰¶
文蛤即吴人所食花蛤也魁蛤即車螯也　臨海志曰¶
姑勞似車螯而殻薄¶
<pb:KR3k0055_WYG_448-37b>¶
　　車螯二¶
増南史曰何子季侈於食味後欲稍去其甚者擬食車¶
螯蚶蠣使門生議之學生鍾岏議曰車螯蚶蠣眉目内¶
闕慙混沌之竒唇吻外緘非金人之愼不榮不悴曽草¶
木之不如無臭無馨與瓦礫而何異故宜長充庖㕑永¶
為口實¶
増詩宋歐陽修初食車螯詩曰纍纍盤中蛤來自海之¶
涯螯蛾聞二名(車螯一/名車蛾)乆見南人誇璀璨殻如玉斑斕¶
<pb:KR3k0055_WYG_448-38a>¶
㸃生花含漿不肻吐得火遽已呀共食惟恐後爭先屢¶
成譁但喜羙無厭豈思来甚遐多慚海上翁辛苦斵泥¶
沙　梅堯臣㤗州王學士寄車螯蛤蜊詩曰車螯與月¶
蛤寄自海陵郡甘鮮雖所嗜易飫亦莫問嬌女巧收殻¶
燕脂合睂暈貧奩無金玉狼籍生恚忿妻孥喜食之婢¶
妾困掃拚行當至京華耳目飽塵坌此味爽口難書為¶
厭者訓　又永叔請賦車螯詩曰素蜃紫錦背漿味壓¶
蚶菜海客穿海沙拾貯寒潮退王都有羙醖此物寔當¶
<pb:KR3k0055_WYG_448-38b>¶
對相去三千里貴力致以配翰林文章宗炙鮮尤所愛¶
旋坼旋沽飲酒船如落埭殊非北人宜肥羊噉臠塊¶
楊萬里食車螯詩曰珠宫新沐淨瓊沙石鼎初燃瀹井¶
花紫殻旋開微滴酒玉膚莫熟要鳴牙棖拖金線成雙¶
羙薑擘糟丘總一家老子宿酲無解處半杯羮後半甌¶
茶¶
増書宋謝靈運答弟書曰前月十二至永嘉郡蠣不如¶
鄞縣車螯亦不如北海¶
<pb:KR3k0055_WYG_448-39a>¶
増令宋毛勝水族加恩簿曰令杜口中郎將白中隐負¶
乃厚德韜其雅姿可含珍大元帥豐甘上柱國兼脆尹¶
(白中隐/車螯也)¶
　　石&KR0917;¶
原通雅曰紫&KR0917;紫&KR2134;即今仙人掌　荀子曰東海有紫¶
&KR0917;魚鹽　南越志曰石&KR0917;形如龜脚得春雨則生花花¶
似草華　臨海水土記曰石&KR0917;生附石身如小竹大有¶
甲正黒中食　石&KR0917;一名龜脚以其形似也生海中石¶
<pb:KR3k0055_WYG_448-39b>¶
上一名石鮭　海碎錄曰龜甲生石上有甲其子如粟¶
春夏生苖如海藻亦有花所謂石鮭揚葩其狀甚異¶
郭璞江賦曰石&KR0917;應節而揚葩　謝脁詩曰紫&KR2134;華春¶
流　楊慎贊曰蘭陵紫&KR0917;¶
原賦梁江淹石&KR0917;賦曰海人有食石&KR0917;一名紫&KR2134;蚌蛤¶
類也春而發華有足異者夫海若之小臣具品色於滄¶
溟既鑪天而鑄物亦噏化而染靈比文豹而無恤方珠¶
蛤而自寜冀湖濤之蔽迹願洲渚以淪形光避伏而不¶
<pb:KR3k0055_WYG_448-40a>¶
　耀知埋冥而難發何弱命之不禁遂永至於夭閼請去¶
　海人之仄陋充君子之嘉客儻委身於玉盤從風雨其¶
　可惜¶
　¶
　¶
　¶
　¶
　¶
<pb:KR3k0055_WYG_448-40b>¶
　¶
　¶
　¶
　¶
　¶
　¶
　¶
御定淵鑑類函卷四百四十三¶
