# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.972796
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR3k0055_WYG_201-1a>¶
　欽定四庫全書¶
御定淵鑑𩔖函卷一百九十六¶
　　文學部五(文章/)　(敏㨗/)　(歎賞附/)¶
　　　文章一¶
　原孔子曰煥乎其有文章子貢曰夫子之文章可得而¶
　聞也　增易賁卦彖曰觀乎天文以察時變觀乎人文¶
　以化成天下　左傳仲尼曰志有之言以足志文以足¶
　言不言誰知其志言之無文行之不逺　原初學記曰¶
<pb:KR3k0055_WYG_201-1b>¶
　古者登髙能賦山川能説師旅能誓喪紀能誄作器能¶
　銘則可以為大夫矣三代之後篇什稍多又訓誥宣於¶
　邦國移檄陳於師旅箋奏以申情理箴誡用弼違邪贊¶
　頌美於形容碑銘彰於勲徳諡冊褒其言行哀弔悼其¶
　淪亡章表通於下情箋疏陳於宗敬議論平其理駮難¶
　考其差此其略也　增白虎通曰質法天文法地故天¶
　為質地受而化之奉而承之故曰文　梁書文學傳曰¶
　夫文者妙發性靈獨抜懷抱　北齊書文苑傳序曰達¶
<pb:KR3k0055_WYG_201-2a>¶
幽顯之情明天人之際其在文乎　隋書經籍志序曰¶
諸子為經籍之鼓吹文章為政化之黼黻　元史儒學¶
傳曰六經者道之所在文則所以載夫道者也　吾學¶
編傳曰詹同太祖嘗諭之曰古人文章明道徳通世務¶
如典謨之言皆明白坦易無深怪險僻之語孔明出師¶
表亦何嘗雕刻為文而誠意溢出至今讀之感動今世¶
辭雖艱深意實淺近即使過相如揚雄何裨實用　法¶
言曰或曰辭達而已矣聖人以文其隩也有五曰𤣥曰¶
<pb:KR3k0055_WYG_201-2b>¶
妙曰包曰要曰文幽深謂之𤣥理微謂之妙數博謂之¶
包辭約謂之要章成謂之文聖人之文成此五者故曰¶
不得已　金樓子曰王仲任云夫說一經者為儒生也¶
博古今為通人也上書奏事者為文人也能精思著文¶
連篇章為鴻儒也　中說曰房𤣥齡問文子曰古之文¶
也約以達今之文也繁以塞　通書文辭章曰文所以¶
載道也輪轅飾而人弗庸徒飾也况虛車乎　程子曰¶
聖賢之言不得已也如彼耒耜陶冶之器一不制則生¶
<pb:KR3k0055_WYG_201-3a>¶
人之道有不足矣然其包舉天下之理亦甚約也後之¶
人始執卷則以文章為先生平所為動多於聖人然有¶
之無所補無之靡所闕乃無用之贅言也　又曰道者¶
文之根本文者道之枝葉　典論曰文章經國之大業¶
不朽之盛事　陸景典誥曰所謂文者非徒執卷於儒¶
生之門攄筆於翰墨之采乃貴其造化禮樂之淵之盛¶
也　顔氏家訓曰文章當以理致為心腎氣調為筋骨¶
事義為皮膚華麗為冠冕　又曰文章之體標舉興會¶
<pb:KR3k0055_WYG_201-3b>¶
發引性靈　文心雕龍曰故論說辭命則易統其首詔¶
䇿章奏則書發其源賦頌歌贊則詩立其本銘誄箴祝¶
則禮總其端紀傳銘檄則春秋為之根並窮髙以𣗳表¶
極逺以啟疆所以百家騰躍終入寰内者也　又曰故¶
善為文者富於萬篇貧於一字一字非少相避為難也¶
　張說洛州張司馬集序夫言者志之所之文者物之¶
相雜然則心不可藴故潤色以形容辭不可陋故錯綜¶
以盡變　顏真卿孫文公集序古之為文者所以導達¶
<pb:KR3k0055_WYG_201-4a>¶
心志發揮性靈本乎詠歌中乎雅頌　韓休蘇頲文集¶
序所以立言會友感物造端藻暢&KR0109;靈導揚隱伏洞彼¶
金石流於管弦　韓愈曰處若忘行若遺儼乎其若思¶
茫乎其若迷當其取於心而注於手也惟陳言之務去¶
戛戛乎其難哉　李徳裕曰從兄翰嘗言文章如千兵¶
萬馬風恬雨霽寂若無聲　又曰文章如日月終古常¶
見而光景如新　李華崔孝公文集序曰文者貫道之¶
器也　杜牧曰凡為文以意為主以氣為輔以詞采章¶
<pb:KR3k0055_WYG_201-4b>¶
句為之兵衛　張方平曰文章之變與政通士惟道義¶
積於中英華發於外然則以文取士所以叩諸外而質¶
其中之所藴也　元好問耶律公墓志曰夫文章天地¶
之元氣無終變之理　馬祖常臥雪齋文集序曰人之¶
有文猶世之有樂也　虞集書元元贅稾後曰人之於¶
文也猶日月之有光輝山川之出雲雨草木之有華實¶
也時至氣應載遇於事物之動而發見焉　宋濂曰為¶
文必在於養氣氣與天地同茍能充之則可配序三靈¶
<pb:KR3k0055_WYG_201-5a>¶
管攝萬𩔖　又曰文者乾坤之精粹也陰陽之靈和也¶
四時之衡石也百物之管轄也　蘇伯衡曰聖賢道徳¶
之光積於中而發於外故其言不文而文¶
　　文章二¶
増文心雕龍原道篇曰至夫子繼聖獨秀前哲鎔鈞六¶
經必金聲而玉振雕琢性情組織辭令木鐸啟而千里¶
應席珍流而萬世響寫天地之輝光曉生民之耳目矣¶
　朱熹曰有治世之文有衰世之文有亂世之文六經¶
<pb:KR3k0055_WYG_201-5b>¶
治世之文也如國語委靡繁絮真衰世之文耳至於亂¶
世之文則戰國是也　崔祐甫穆氏四子講議記曰言¶
偃之文鬰而不見卜商有詩序　文心雕龍時序篇曰¶
鄒子以談天飛譽騶奭以雕龍馳響屈平聯藻於日月¶
宋玉交彩於風雲　魏書文苑傳序曰漢之西京馬揚¶
為首東都之下班張為雄　文心雕龍體性篇曰賈生¶
俊發故文潔而體清長卿傲誕故理侈而辭溢子雲沈¶
寂故志隱而味深子政簡易故趣昭而事博孟堅雅懿¶
<pb:KR3k0055_WYG_201-6a>¶
故裁密而思靡平子淹通故慮周而藻密　典論曰今¶
之文人有魯國孔融文舉廣陵陳琳孔璋山陽王粲仲¶
宣北海徐幹偉長陳留阮瑀元瑜汝南應瑒徳璉東平¶
劉楨公幹此七子者於學無所遺於辭無所假咸以自¶
騁騏驥於千里仰齊足而並馳　文心雕龍才畧篇曰¶
琳瑀以符檄擅聲徐幹以賦論標美劉楨性高而會采¶
應瑒學優以得文　宋書傳論曰自漢至魏四百餘年¶
文體三變子建仲宣以氣質為體並標能擅美獨映當¶
<pb:KR3k0055_WYG_201-6b>¶
時　晉書文苑傳序曰金行纂極文雅斯盛張載擅銘¶
山之美陸機挺焚硯之竒潘夏連輝頡頏名軰至於吉¶
甫太沖江右之才傑曹毗庾闡中興之時秀信乃金相¶
玉潤埜會川沖　又論曰孝若掞蔚春華時標麗藻安¶
仁思緒雲騫詞鋒景煥賈論政範源王化之幽賾潘著¶
哀詞貫天人之情性機文喻海岳藻如江　文心雕龍¶
時序篇曰茂先摇筆而散珠太沖動墨而横錦岳湛曜¶
聯璧之華機雲標二俊之采應傅三張之徒孫摯成公¶
<pb:KR3k0055_WYG_201-7a>¶
之屬並結藻清英流韻綺靡　抱朴子曰歐陽生曰張¶
茂先潘正叔潘安仁文章逺過二陸　晉書傳曰陸機¶
字士衡辭藻宏麗張華嘗謂人曰人之為文嘗恨才少¶
而子更患其多　又曰陸雲字士龍六歲能屬文與兄¶
機齊名雖文章不逮機而持論過之號曰二陸　又曰¶
成公綏字子安張華每見其文歎服以為絶倫　又曰¶
左思字太沖賦三都張華見而歎曰班張之流也於是¶
豪貴之家競相傳寫洛陽為之紙貴　宋書謝靈運傳論¶
<pb:KR3k0055_WYG_201-7b>¶
曰爰逮宋氏顔謝騰聲靈運之興會標舉延年之體裁¶
明密並方軌前秀垂範後昆　又傳曰顏延之字延年¶
好讀書無所不覽文章之美冠絶當時　又曰謝靈運¶
文章之美江左莫逮　又曰謝惠連為祭古冡文甚美¶
又為雪賦亦以富麗見竒文章並傳於世　又曰謝莊¶
字希逸時南平王鑠獻赤鸚鵡普詔羣臣為賦袁淑文¶
冠當時作賦畢齎以示莊莊賦亦竟淑見而歎曰江東¶
無我卿當獨秀我若無卿亦一時之傑也遂隱其賦¶
<pb:KR3k0055_WYG_201-8a>¶
又曰劉孝綽字孝綽七嵗能屬文舅王融深賞之號曰¶
神童每曰天下文章若無我當歸阿士阿士孝綽小字¶
也　南齊書傳曰謝脁字元暉少好學有美名文章流¶
麗　又曰陸厥字韓卿永明末盛為文章吳興沈約陳¶
郡謝朓琅邪王融以氣𩔖相推轂汝南周顒善識聲韻¶
約等文皆用宫商世號為永明體　顔氏家訓文章篇¶
曰齊世有辛毗者清幹之士嘲劉逖云君軰詞藻譬若¶
榮華須㬰之玩豈比吾徒千丈松常有風霜不可凋瘁¶
<pb:KR3k0055_WYG_201-8b>¶
劉曰旣有寒木又發春華何如辛笑曰可矣　梁書文¶
學傳序曰髙祖旁求儒雅文章之盛煥乎俱集其在位¶
者則沈約江淹任昉並以文采妙絶當時若彭城到漑¶
吳興丘遲東海王僧孺吳郡張率等皆後來之選也¶
隋書文學傳序曰自大同之後徐陵庾信分路揚鑣而¶
其意淺而繁其文匿而彩　梁書傳曰吳均字叔庠文¶
體清抜有古氣好事者效之謂為吳均體　又曰紀少¶
瑜字㓜瑒嘗夢陸倕以一束青鏤管筆授之曰我以此¶
<pb:KR3k0055_WYG_201-9a>¶
筆猶可用卿自擇其善者其文因此遒也　又曰任昉¶
字彥昇尤長載筆頗慕傅亮才思無窮沈約一代詞宗¶
深所推挹所著文章十萬言東海王僧孺論之以為賢¶
於董生揚子　又曰何遜字仲言文章與劉孝綽並見¶
重於世人謂之何劉　又曰丘遲字希範八歲便屬文¶
父靈鞠謂氣骨似我待詔文徳殿時髙祖著連珠詔羣¶
臣繼作者數十人遲文甚美　三國典略曰徐摛字士¶
秀為太子家令文體旣别春坊盡學之謂之宫體　南¶
<pb:KR3k0055_WYG_201-9b>¶
史傳曰徐陵字孝穆為一代文宗其文頗變舊體有新¶
意每一文出好事者已傳寫成誦遂轉及周齊家有其¶
本　後周書傳曰庾信父肩吾為梁太子中庶子東海¶
徐摛為左衛率摛子陵及信並為鈔撰學士文並絶𧰟¶
故世號為徐庾體焉　陳書傳曰姚察字伯審於墳籍¶
無所不窺每有製述多用新事人所罕見咸重其奥博¶
　又曰沈不害字孝和博綜墳典而家無卷軸每製文¶
操筆立就曽無尋檢僕射汝南周𢎞正常稱之曰沈生¶
<pb:KR3k0055_WYG_201-10a>¶
可謂意聖人乎　又曰張正見字見頤㓜好學有清才¶
梁簡文在東宫正見年十三獻頌簡文深贊賞之　又¶
曰虞寄字次安大同中嘗驟雨殿前有雜色寳珠梁武¶
帝觀之甚有喜色寄因上瑞雨頌帝謂寄兄荔曰此頌¶
典裁清拔卿家之士龍也　周書傳論曰洎乎有魏有¶
許謙崔宏崔浩髙允髙閎游雅等詞義典正有永嘉之¶
遺風焉其後袁翻才稱澹雅常景思標沉鬱彬彬焉蓋¶
一時之俊秀也　魏書傳曰溫子昇字鵬舉博覽百家¶
<pb:KR3k0055_WYG_201-10b>¶
文章清婉梁武帝使張皐冩其文筆傳於江外稱之曰¶
曹植陸機復生於北土恨我詞人數窮百六陽夏太守¶
傅標使吐谷渾見國主牀頭書數卷乃子昇文也濟陰¶
王暉業云江左文人宋有顔延之謝靈運梁有沈約任¶
昉我子昇足以陵顔轢謝含任吐沈　又曰常景字永¶
昌髙允卒其兄肇私託景及邢巒髙聰徐論各作碑銘¶
並以進御世宗悉付崔光簡之以景為最乃奏曰常景¶
名位乃處諸人下文出諸人上　又曰崔光字長仁髙¶
<pb:KR3k0055_WYG_201-11a>¶
祖常曰浩浩如黄河東注固今日之文宗　北齊書文¶
苑傳序曰有齊延廣俊髦鄴京之下煙霏霧集河間邢¶
子才鉅鹿魏伯起范陽盧元明鉅鹿魏季景清河崔長¶
儒河間邢子明范陽祖孝徴樂安孫彥舉中山杜輔畜¶
北平陽子烈並其選也後有范陽祖𢎞勲亦參文士之¶
選　又傳曰荀士遜好學有思理為文清典見賞知音¶
　又曰祖𢎞勲髙祖曾徴至幷州作晉祠記好事者愛¶
其文　後周書傳論曰周氏創業聘竒士如弗及是以¶
<pb:KR3k0055_WYG_201-11b>¶
蘇亮蘓綽盧柔唐瑾元瑋李昶之流咸奮鱗翼自致青¶
紫　又傳曰李昶㓜年已解屬文有聲洛下　又曰薛¶
寘時盧柔學業優深文藻華贍而寘與之方駕故世號¶
曰盧薛焉　隋書文學傳序曰時之文士見稱當世則¶
范陽盧思道安平李徳林河東薛道衡趙郡李元操鉅¶
鹿魏澹會稽虞世基河東柳𧦬髙陽許善心或鷹揚河¶
朔或獨歩漢南俱騁龍光並驅雲路　又傳曰李徳林¶
字公輔楊遵彥命製讓尚書令表援筆立成不加治㸃¶
<pb:KR3k0055_WYG_201-12a>¶
因大加賞異以示吏部郎中陸卬卬云已大見其文筆¶
浩浩如長河東注比來所見後生制作乃涓澮之流耳¶
　又曰盧思道字子行周武帝平齊授儀同三司追赴¶
長安與陽休之等數人作聽蟬鳴篇思道所為詞意清¶
切庾信徧覽諸同作者而深歎美之　又曰李諤字士¶
恢以屬文之家體尚輕薄流宕忘反乃上書曰遺理存¶
義尋虛逐微競一韻之竒争一字之巧連篇累牘不出¶
月露之形積案盈箱惟是風雲之狀　又曰柳𧦬字顧¶
<pb:KR3k0055_WYG_201-12b>¶
言轉晉王府諮議叅軍嘗朝京師還作歸藩賦命𧦬為¶
序詞甚典麗初王屬文為庾信體及見𧦬已後文體遂¶
變　又曰許善心字務本十五解屬文牋上父友徐陵¶
大竒之謂人曰才調極髙此神童也　又曰杜正倫字¶
慎徽兄弟數人俱未弱冠以文章才辨籍甚三河之間¶
開皇末舉秀才楊素負才傲物正倫抗辭酬薱無所屈¶
素甚不悦久之會林邑獻白鸚鵡召正倫使作賦援筆¶
立成異之因令擬雜文十餘條又皆立就而辭理華贍¶
<pb:KR3k0055_WYG_201-13a>¶
乃歎曰此真秀才吾不及也　唐書文藝傳序曰唐有¶
天下三百年文章無慮三變髙祖太宗初沿江左餘風¶
絺章繪句揣合低昻故王楊為之伯𤣥宗好經術羣臣¶
稍厭雕琢索理致崇雅黜浮氣益雄渾則燕許擅其宗¶
大厯貞元間美才軰出擩咀道真涵泳聖涯於是韓愈¶
倡之栁宗元李翺皇甫湜等和之排逐百家法度森嚴¶
唐之文完然為一王法　又傳曰虞世南字伯施文章¶
婉縟慕徐陵陵自謂𩔖已由是知名　又曰富嘉謨長¶
<pb:KR3k0055_WYG_201-13b>¶
安中累轉晉陽尉與吳少微友善同官先是文士以徐¶
庾為宗嘉謨與少微本經術雅厚雄邁人爭慕之號吳¶
富體　又曰王勃字子安與楊炯盧照鄰駱賔王皆以¶
文章齊名天下稱王楊盧駱四傑　又曰楊炯字盈川¶
少與王勃盧照鄰皆以文辭知名海内稱為王楊盧駱¶
炯聞之謂人曰吾媿在盧前恥居王後他日崔融與張¶
說評勃等曰勃文章宏放非常人所及炯照鄰可以企¶
之說曰不然盈川如懸河酌之不竭優於盧而亦不減¶
<pb:KR3k0055_WYG_201-14a>¶
於王恥居王後信然媿在盧前謙也　又曰蘇頲字廷¶
碩自景龍後與張說以文章顯稱望畧等故時號燕許¶
大手筆　又曰張說字道濟為文屬思精壯長於碑誌¶
世所不逮旣謫岳州而詩益悽惋人謂得江山助云¶
又曰李嶠字巨山兒時夢人遺雙管自是有文辭前與¶
王勃楊盈川接中與崔融蘇味道齊名諸人没而為文¶
章宿老學者取法焉　又曰李白字太白天寳初至長¶
安往見賀知章知章見其文歎曰子謫仙人也　又曰¶
<pb:KR3k0055_WYG_201-14b>¶
杜甫字子美渾涵汪茫兼古今而有之他人不足甫乃¶
有餘殘膏賸馥霑漑後人多矣　又曰常衮文章贍蔚¶
長於應用譽重一時　又曰蕭穎士字茂挺閻士和著¶
蘭陵夫子集論以為聞蕭氏風者五尺童子羞稱曹陸¶
　又曰韓愈字退之深探本元卓然𣗳立成一家言其¶
原道原性師說數十篇皆奥衍閎深與孟軻揚雄相表¶
裏而佐佑六經云　又曰柳宗元字子厚韓愈評其文¶
曰雄深雅徤似司馬子長崔蔡不足多也　又曰白居¶
<pb:KR3k0055_WYG_201-15a>¶
易字樂天工文章未冠顧況恃才少所推可見其文自¶
失曰吾謂斯文遂絶今復得子矣　又曰溫庭筠少敏¶
悟工為詞章與李商隱皆有名號溫李　五代史傳曰¶
王仁裕嘗夢剖其腸胃以西江水滌之顧見江中沙石¶
皆為篆籀之文由是文思益進　宋史文苑傳序曰國¶
初楊億劉筠猶襲唐人聲律之體柳開穆脩志欲變古¶
而力弗逮廬陵歐陽修出以古文倡臨川王安石睂山¶
蘇軾南豐曾鞏起而和之宋文日趨於古矣南渡文氣¶
<pb:KR3k0055_WYG_201-15b>¶
不及東都　又傳曰楊億字大年七歲能屬文年十一¶
太宗召試詩賦五篇下筆立成深加賞異文筆雄健善¶
細字起草一幅數千言不加㸃竄學者翕然宗之　又¶
曰劉筠字子儀筠景徳以來居文翰之職其文辭善偶¶
對初為楊億所拔識後遂與齊名時號楊劉　又曰柳¶
開字仲塗五代文格淺弱慕韓愈栁宗元為文范杲好¶
古學大重開文世稱為柳范　又曰徐鉉字鼎臣十歲¶
能屬文與韓熙載齊名江東謂之韓徐弟鍇字楚金李¶
<pb:KR3k0055_WYG_201-16a>¶
穆使江南見其兄弟文章歎曰二陸不能及也　又曰¶
穆修字伯長自五代文敝柳開始為古文其後楊億劉¶
筠尚聲偶之辭學者靡然從之修於是時獨以古文稱¶
雖窮死士大夫稱能文者必曰穆參軍　又曰歐陽修¶
字永叔游隨得唐韓愈遺稿於廢書簏中讀而心慕之¶
必欲並轡絶馳而與之並為文天才自然豐約中度超¶
然獨騖衆莫能及故天下翕然師尊之　又曰蘇洵字¶
明允舉進士茂才異等皆不中悉焚所為文閉户益讀¶
<pb:KR3k0055_WYG_201-16b>¶
書遂通六經百家之説下筆頃刻數千言至和嘉祐間¶
與其子軾轍來京師翰林學士歐陽修上其所著書旣¶
出士大夫爭傳之於時學者羣效蘇氏為文章　又曰¶
蘇軾字子瞻嘗自謂作文如行雲流水初無定質但當¶
行乎其所當行止乎其所不得不止雖嬉笑怒罵之辭¶
皆可書而誦之其體渾泊光芒雄視百代有文章以來¶
蓋亦鮮矣　又曰蘇轍字子由為文渾涵澹泊似其為¶
人不願人知而秀傑之氣自不可掩　又曰曾鞏字子¶
<pb:KR3k0055_WYG_201-17a>¶
固為文章上下馳騁原本六經斟酌於司馬遷韓愈一¶
時工文辭者鮮能過也　又曰王安石字介甫為文初¶
若不經意旣成無不服其精敏　金史傳曰元好問為¶
文有繩尺僃衆體蔚為一代宗工四方碑版銘志盡趨¶
其門　又曰趙秉文為文長於辨析極所欲言而止朝¶
使至自河湟者多言夏人問秉文文與楊雲翼代掌文¶
柄時號楊趙　又曰楊伯仁久在翰林文詞典麗上曰¶
自韓昉張鈞後則有翟永固近日則有張景仁鄭子聃¶
<pb:KR3k0055_WYG_201-17b>¶
今則伯仁而已其次未見能文者　又曰王磐文辭宏¶
放浩無涯涘　元史傳曰馬祖常工於文章𢎞贍而精¶
核務去陳言專以先秦兩漢為法而自成一家之作¶
又曰蘇天爵字伯修為文長於序事平易溫厚獨任一¶
代文獻之寄　又曰柳貫為文沈鬱舂容涵肆演迤人¶
多傳頌之與黄溍虞集揭徯斯齊名號為儒林四傑¶
又曰歐陽元八歳即知屬文十歲有黄冠師注目視之¶
曰是兒神氣微逺目光射人異日當以文章冠世至和¶
<pb:KR3k0055_WYG_201-18a>¶
元年日直内廷多所撰述海内名山大川釋老之宫王¶
公貴人墓隧之碑得其文筆以為榮片言&KR0215;字流傳人¶
間咸知寳重　又曰姚燧字端夫為文閎肆該洽豪而¶
不宕剛而不厲舂容盛大有西漢風宋末弊習為之一¶
變當時孝子順孫欲發揮先徳者不得燧文以為媿恥¶
　廖道南曰洪武建文間則有劉伯溫之閎大宋景濂¶
之浩博王子充之醇正方孝孺之豪巖永樂宣徳則有¶
解大紳之雄放胡光大之爾雅楊文貞之精宻正統間¶
<pb:KR3k0055_WYG_201-18b>¶
則有李文忠之樸茂劉文安之該核然皆麗藻豐腴未¶
有若丘文莊之眀體達用裒然為一代文宗者也自是¶
以後若程篁墩李西涯諸公蓋聞文莊之風而興起焉¶
者　明紀曰宋濂字景濂浦江人博極羣書著作甚冨¶
四裔咸購其文集　吾學編曰王禕進平江西頌太祖¶
喜曰吾固知浙東有二儒卿與宋濂耳學問之博卿不¶
如濂才思之雄濂不如卿　又曰方孝孺字希直台寧¶
海人為文雄邁深醇郷人呼為小韓子又曰文章大𩔖¶
<pb:KR3k0055_WYG_201-19a>¶
蘇氏而正論過之　明詩紀事曰解縉字大紳少夢五¶
色筆筆有花如菡蓞及長以文名落筆千言無所疑滯¶
　吾學編曰錢習禮字習禮吉水人為文如源泉渾渾¶
沛然千里又如園林得春羣芳爛然狀寫之工極其天¶
趣他人不足已乃有餘　明詩紀事曰楊士竒太和人¶
其詩文號臺閣體　吾學編曰胡儼字若思學問該博¶
文章簡直不事浮藻　明紀曰丘濬穎悟絶人無書不¶
讀著述之富當代罕出其右劉健嘗戲謂曰仲深有一¶
<pb:KR3k0055_WYG_201-19b>¶
屋㪚錢只欠索子應之曰劉希賢有一屋索子只欠㪚¶
錢劉黙然甚媿　吾學編曰李東陽字賔之茶陵人慧¶
悟夙成文章流麗代言敷奏眀暢爾雅裒然一代宗工¶
也有懷麓堂集行世　又曰倪岳字舜咨錢唐人徙上¶
元為文敏㨗若不經意又長於奏議一寫千言舂容暢¶
達無不會文切理　眀詩紀事曰楊慎字用脩新都人¶
七嵗擬古戰塲文時人傳誦以為淵雲再出　又李夢¶
陽字獻吉慶陽人詩文以復古自命與信陽何仲黙相¶
<pb:KR3k0055_WYG_201-20a>¶
和倡時謂唐有李杜明有李何　吾學編曰王鏊字濟¶
之學贍為文舂容爾雅議論條暢　明詩紀事曰李維¶
楨海内謁文者如市洪裁綺製摇筆揮灑　又王世貞¶
字元美太倉人與濟南李于鱗脩西京以上之詩文以¶
標幟一世¶
　　文章三(敏㨗/)　(歎賞附/)¶
原主氣　本形(魏文帝典論曰文以氣為主氣之清濁/有體不可以力强而致  摯虞文章流)¶
(别論曰今賦以事形/為本以義正為助也)　粲匹　華文(魏文帝典論曰王/粲長於詞賦徐幹)¶
<pb:KR3k0055_WYG_201-20b>¶
(時有逸氣然粲匹/也  下張華詳賦)　潤色　詆訶(論語曰為命裨諶草/創之世叔討論之行)¶
(人子羽脩飾之東里子産潤色之訶曹植與楊修書/曰劉季緒才不能逮於作者而詆  文章掎摭利病)¶
辭條　言葉(上見陸機文賦文王充論衡曰學問習熟/則能推𩔖興文  由外而興未必實才學)¶
(與文相副也且淺意於華葉之/言無根荄之深不見大體也)　笙簧　鼓吹(抱朴子/曰五典)¶
(為笙簧案書鈔作百家為笙簧詳經典鼓劉/義慶世說曰孫興公三都二京五經之  吹)　雕龍¶
畫虎(史記曰雕龍奭談天衍鄒衍之文飾之若龍文故/號雕龍  曹植與楊修書曰孔璋之才不嫻詞賦)¶
(而多自謂能與司馬長卿同/風譬畫虎不成反為狗也)　體弱　辭壯(魏文帝與/吳質書曰)¶
(仲宣獨自善於詞賦惜其體弱不足起其文至於所善/古人無以逺過  傅元叙連珠曰班固喻美詞壯文章)¶
<pb:KR3k0055_WYG_201-21a>¶
(𢎞麗最得/其體也)　雕玉　鏤冰(揚子法言曰或曰良玉不雕/美言不文何謂也曰玉不雕)¶
(璠璵不作器言不文典謨不作經鏤桓寛鹽鐵論/曰内無其質而外學其文若畫脂  冰費日損功)　丹¶
青　綃縠(揚子法言曰或問屈原智乎曰如玊如瑩爰/變丹青李軌注曰夫知者達天命如玊如瑩)¶
(磨而不磷今屈原放逐感激爰變雖有文采丹青之論/耳  李充翰林論曰潘安仁之為文猶翔禽之羽毛衣)¶
(被之/綃縠)　彰漢　述殷(揚雄劇秦美新論曰昔司馬相如/作封禪一篇以彰漢氏之休  程)¶
(曉與傅元書曰文公詠周孔/父述殷聲揚千載業傳後嗣)　舜敷　文治(虞舜誕敷/文徳舞干)¶
(羽于兩階七旬而有/苗格  文王以文治)　經緯　弛張(經天緯地曰文不/張而不弛文武)¶
(能也弛而不張文武/不為也以弓喻也)　成化　潤業(觀乎人文以化成/天下  潤色鴻業)¶
<pb:KR3k0055_WYG_201-21b>¶
　吐鳳　吞鳥(上見著述三有羅含夢/吞五色鳥後  文章)　宿構　立成¶
(王粲舉筆成文時人以為宿構所漢枚臯為/文疾受詔立成相如為文遲故  作少也)　閣筆¶
焚研(魏王粲才高鍾繇王朗等閣筆不敢措手研陸/雲嘗與兄機書曰君苗見兄之文欲焚筆)¶
有章　曲中(出言有章中/其言曲而)　煥乎　斐然(煥乎其有文/章  小子狂)¶
(簡斐然/成章)　郁郁　彬彬(周監於二代郁郁乎文哉吾從/周  文勝質則史文質彬彬然)¶
(後君/子)　懿徳　行禮(君子以懿文徳/  文辭以行禮)　文囿　辭林¶
增何劉　盧薛(何遜劉孝綽見上/  盧柔薛寘見上)　宫體　官様(徐摛/見上)¶
(文青箱雜記王安國曰/  章格調須是官様)　三多　四傑(後山詩話曰永/叔謂為文有三)¶
<pb:KR3k0055_WYG_201-22a>¶
(多看多做多商量多也見王/勃楊炯盧照鄰駱賔王  上)　蘇李　燕許(又曰蘇味/道九歲能)¶
(文辭與里人李嶠俱以文翰顯/時號蘇李  張說蘇頲見上)　温李　楊劉(温庭筠/李商隱)¶
(見上見楊億/劉筠  上)　膏粱　榖帛(唐書儒學傳序曰武為救/世砭劑文其膏粱歟  司)¶
(馬温公行狀曰公之文如金/如玊榖帛藥石必有適於用)　述才　載道(栁宗元楊/君文集序)¶
(曰述於才曰文道通書/曰文者所以載  也)　天與　神護(詳見下文章五/  唐書傳曰劉)¶
(禹錫常言其詩在/處有神物䕶持)　靈物　竒氣(李徳裕文章論曰文/之為物自然靈氣恍)¶
(然而來不思而至者李朴曰文章者/天地之竒氣造物  常嗇於與人)　報國　補時(柳/宗)¶
(元獻平淮西雅曰思報國恩獨有文章補權徳/輿崔祐甫文集序曰是惟無作作則有  於時)　鋪陳¶
<pb:KR3k0055_WYG_201-22b>¶
　藻縟(陸贄翰苑集序曰嘗讀賈誼書觀其經制人文/鋪陳帝業術亦工矣  鄭亞會昌一品集序曰)¶
(鋪舒名實/藻縟文采)　宰匠　宗工(韓休蘇頲集序曰自我心極/為之宰匠  金史傳曰元好)¶
(問七嵗能詩為箕山琴臺等篇趙秉文見之以為近代/無此作於是名震京師蔚為一代宗工四方碑版銘志)¶
(盡走/其門)　辭源　筆路(杜甫詩曰辭源倒流三峽水筆陣/獨埽千人軍  朱熹曰常見傅安)¶
(道謂為文法有所謂/筆力有所謂筆路)　無價　有神(劉禹錫詩曰人間/無價是文章  杜)¶
(甫詩曰文章/有神交有道)　雲霞　風水(李白上安州長史書曰都/督馬公謂李勉曰他人之)¶
(文猶山無雲霞春無草𣗳李白之文清雄奔放名章俊/語絡繹間出  蘇洵字說曰風行水上渙是亦天下之)¶
(至文/也)　三變　一更(唐文三變見上年顧況陶氏集序/曰文章大抵十  一更有體病而)¶
<pb:KR3k0055_WYG_201-23a>¶
(才贍有言紆而事/直有文勝而理乖)　黼黻　琳瑯(白居易文曰郁郁哉/溢目之黼黻洋洋乎)¶
(盈耳之韶濩可以&KR0466;轢風騷超軼今古潤色帝業發/揮皇猷  韓愈詩曰平生十萬篇金薤垂琳瑯是也)¶
華國　潤身(蔡肇上宇文學士啟曰韜以經傳之學發/為華國之文  宋史傳曰歐陽修學者求)¶
(見與言未嘗及文章惟談吏事謂/文章止於潤身政事可以澤物)　陸海　潘江(俱詳/上)¶
　韓潮　蘇海(𩔖書韓文如/潮蘇文如海)　原此四科　若五色(魏/文)¶
(帝典論曰夫文本同而末異蓋奏議宜雅書論宜理銘/誄尚實詩賦欲麗此四科不同故能之者偏也  下見)¶
(後陸機/文賦)　握蛇珠　騁驥足(曹植與楊修書曰當此之/時人人自謂握靈蛇之珠)¶
(家家自謂抱荆山之玉咸魏文帝典論曰斯七子者於/學無所遺於辭無所假  自騁騄驥于千里仰齊足而)¶
<pb:KR3k0055_WYG_201-23b>¶
(並/馳)　徇木鐸　避筆端(每歲孟春遒人以木鐸徇于路/振文敎也又天將以夫子為木)¶
(鐸士君子避/文  之筆端)　増錦繡堆　花蕚集(潛確𩔖書曰謝廷/誥以辭賦著名號)¶
(錦繡堆海唐書傳曰李又工屬文中書令薛元超曰是/子且有  内名兄尚一尚貞兄弟同為一集號李氏花)¶
(蕚集又所/著甚多)　干氣象　動精靈(杜甫詩曰彩筆昔曽干/氣象  張以寧賀尚書)¶
(王本中詩曰青箱傳/逺大彩筆動精靈)　原游魚出淵　飛兔越海(上見/陸機)¶
(文賦流陳琳答東阿王牋曰清詞妙句焱絶煥炳譬猶/飛兔  星超山越海龍驥所不追況駑馬可得齊足哉)¶
　長卿溫麗　公幹妙絶(西京雜記曰枚臯文章敏疾/長卿制作淹遲皆盡一時之)¶
(美遇而長卿首尾溫麗枚皐時有累句故知疾行無善/迹矣  魏文帝與吳質書曰公幹有逸氣但未遒耳其)¶
<pb:KR3k0055_WYG_201-24a>¶
(五言詩之善/者妙絶時人)　王賦阮章　孔書陸議(魏文帝典論曰/王粲長於詞賦)¶
(陳琳阮瑀之章表書記今之俊也舉李充翰林論曰或/問曰如何斯可謂之文答曰孔文  之書陸士衡之議)¶
(斯可謂成文矣/  以上初學記)　擲地振玉　掞天凌雲(孫興公詳賦/  司馬相如)¶
　三代同風　五藏出地(班固東都賦序曰大漢之文/章炳焉三代同風  見下賦)¶
(二/)　君子博學　壯夫不為(於文刻揚子童子雕/蟲篆  而壯夫不為)　増¶
字挾風霜　氣吐虹霓(世說曰淮南著鴻烈解二十篇/自云句中皆挾風霜之氣  江)¶
(淹謂郭鞏曰子之咳唾/成珠玉吐氣作虹霓)　馳騁古今　牢籠天地(司馬/遷傳)¶
(賛曰貫串經傳馳騁古今上下數千載斯以/勤矣  史通曰淮南子牢籠天地博極古今)　五經鼓¶
<pb:KR3k0055_WYG_201-24b>¶
吹　一片宫商(注見上本條鼓吹曰北夢𤨏言曰沈光/有洞庭樂賦華岫  此賦乃一片宫商)¶
　爛若披錦　炳如繪素(世說孫興公曰潘文爛若披/錦無處不善陸文若披沙揀)¶
(金往往見寳竒白居易文曰掩黄卷之麗/藻吐白&KR0235;之  姿炳如繪素鏗若鐘鼓)　清思濃采¶
　秀句竒章(文心雕龍時序篇曰微言精理函滿元席/清思濃采時灑文囿  鍾嶸詩評曰謝脁)¶
(竒章秀句往往驚遒足/使叔源失歩明逺變色)　經典枝條　詞林根柢(劉勰/文心)¶
(雕龍自序曰予齒在踰立嘗夜夢執丹漆之禮器從仲/尼而南行寤而喜曰大哉聖人之難見也敷演聖㫖莫)¶
(若著經而馬鄭𢎞之已精惟文章之用實經典枝條由/是摛筆和墨乃始論文其為文用四十有九而已  杜)¶
(甫李邕詩曰/詞林有根柢)　彈毫珠生　揮翰霧㪚(趙宗欽與髙允/詩曰爾應其求)¶
<pb:KR3k0055_WYG_201-25a>¶
(翰飛東觀口吐瓊音手揮睿翰彈毫珠生落紙錦粲不/李白集從弟令聞嘗目白曰兄心肝五臟皆錦繡耶)¶
(然何開口成文/揮翰霧㪚也)　揚葩振藻　含英咀華(周書傳論曰/孝武之世揚)¶
(葩振藻者如林而二馬王楊為之冠東京之朝咀徴/含商者成市而班傅張蔡為之雄  注見上著述三)¶
咀徴含商　回宫轉角(上見揚葩注簡李朴曰皇甫湜/白居易閒澹  質斷出雕篆而)¶
(拙迹每見回宫轉角之/音隨時間作𩔖乏韶濩)　繡虎雕龍　騰蛟起鳯(王筠/論家)¶
(集曰史傳安平崔氏汝南應氏並累葉有文才所以蔚/宗云崔氏雕龍然不過父子兩三世耳非有七葉之中)¶
(名徳重光爵位相繼人人有集如吾門者也宣潛確類/書曰曹子建七歩成章世目為繡虎目王仲  為泥下)¶
(潛蛙起王勃&KR0364;王閣序曰/騰蛟  鳯孟學士之詞宗)　衙官屈宋　僕𨽻風騷(唐/書)¶
<pb:KR3k0055_WYG_201-25b>¶
(傳曰杜審言字必簡常語人曰吾文章當得屈宋作衙/官吾書當得王義之北面少與李嶠崔融蘇味道為文)¶
(章四友號崔李蘇杜前杜牧曰李賀元和中韓吏部頗/道其歌詩賀能探尋  事今古未嘗經道者賀未死僕)¶
(𨽻風騷/可也)　良金美玉　太羮𤣥酒(張說與徐堅論近世/文章曰李嶠崔融薛)¶
(稷宋之問之文如良金美玉無施不可滋又曰/韓休之文如太羮𤣥酒有典有則而薄  味)　輕縑¶
素練　明金綷羽(又曰張九齡如輕縑素練而窘邊幅/  劉賔客集曰得董生之文杳如摶)¶
(翠屛浮層瀾視聴所遇非塵埃間物亦/猶明金綷羽得于遐裔欲弗寳可乎)　周情孔思¶
堯醴舜莖(李漢韓昌&KR0058;文集序曰日光玊潔周情孔思/千態萬狀卒歸於道徳仁義炳如也  裴延)¶
(齡杜樊川集後序曰吾嘗見韓吏部/歌詩累百首變醨養瘠堯醴舜莖)　茹古涵今　跟¶
<pb:KR3k0055_WYG_201-26a>¶
經躪史(韓昌&KR0058;墓誌銘曰先生之文無圓無方至是歸/工抉經之心執聖之權茹古涵今無有端涯)¶
(解縉廖自公傳曰公/㓜能文章跟經躪史)　錦心繡口　玉佩瓊琚(柳宗元/乞巧文)¶
(曰抽黄對白啽弄飛走駢四儷六錦心繡口/  韓愈祭柳子厚文曰玊佩瓊琚大放厥詞)　轇轕三¶
光　雕鏤萬化(柳宗元答問曰其文則汗漫輝煌呼噏/陰陽轇轕三光陶鎔帝皇  李朴曰錦)¶
(繡五臟雕鏤萬化明以寓物象之形容幽以露鬼神之/竒怪小而詠歌乎蟲魚鳥獸之情大而羽翼乎禮樂刑)¶
(政之/具)　掀雷抉電　驅濤湧雲(司空圖柳柳州集後序/曰吾嘗見韓吏部歌詩)¶
(累百篇其驅駕氣勢掀雷抉電撐扶於天地之垠顛李/翺祭韓退之文曰建武以還文卑質喪儷花鬪葉  倒)¶
(相向及兄為之思動鬼神撥去其華得其本/根開合變駭驅濤湧雲六經之風絶而復新)　行雲流¶
<pb:KR3k0055_WYG_201-26b>¶
水　銑溪虯户(蘇軾見上以朝野僉載曰徐彦伯為文/多求新異  鳯閣為鵷闈龍門為虯户)¶
(金谷為銑溪玉山為瓊岳以芻狗為卉犬以竹馬為篠/驂以月兔為隂魄以風牛為猋犢後進效之謂為澀體)¶
　風檣陣馬　牛鬼蛇神(杜牧李賀詩序曰煙雲緜聯/不足為其態也風檣陣馬不)¶
(足為其勇也鯨呿鼇擲牛鬼/蛇神不足為其虛荒誕幻也)　筆補造化　口吐天文¶
(李賀詩曰殿前作賦聲摩空筆補造化天/無功  記纂淵海曰唐詩口吐天上文)　心爐筆炭¶
　月斧雲斤(劉禹錫董氏文集序曰心源為爐筆端為/炭鍛鍊元本雕磨羣形  黄庭堅詩曰月)¶
(斧雲斤/鑿肺肝)　子昻風華　燕公宏茂(梁肅獨孤及集序曰/陳子昻以風華革浮)¶
(偽張公說以/宏茂廣波瀾)　退之淳粹　子厚雄健(李朴曰子厚雄/健飄肆有懸崖)¶
<pb:KR3k0055_WYG_201-27a>¶
(峭壁之勢不幸而不發於仁義而發於躁誕至/退之然後淳粹溫潤駸駸乎為六經之苗裔)　景濂¶
豐饒　伯溫流利(王世貞文評曰宋景濂如酒池肉林/直是豐饒而寡芍藥之和劉伯溫如)¶
(崇臺少年入說社便/辟流利小見口才)　伯安快爽　賔之敷腴(又曰王/伯安如)¶
(食哀家梨吻咽快爽不可言李賔之如/開講法師上臺敷&KR0254;可聽而實寡精義)　綺旨星稠¶
繁文縟合(宋書傳論曰降及元康潘陸特秀律異班賈/體變曹王縟㫖星稠繁文綺合綴平臺之逸)¶
(響采南皮之髙韻遺/風餘烈事極江左)　潛思淵停　秀藻雲布(魏書髙/允荅趙)¶
(秉欽詩曰響駭伊何金聲/允著潛思淵停秀藻雲布)　綜采繁縟　杼軸清英(晉/書)¶
(文苑傳序曰綜采繁縟杼軸清英/寫廣内之靑編緝平臺之麗曲)　含暢&KR0109;靈　導揚¶
<pb:KR3k0055_WYG_201-27b>¶
隱伏(俱注見/文章一)　筆有餘力　詞無竭源(隋書文學傳序/曰太和天保之)¶
(間洛陽江左文雅尤盛於時作者江淹沈約任昉溫子/昇邢子才魏伯起等並學窮書圃思極人文英華秀發)¶
(波瀾浩蕩筆有/餘力詞無竭源)　逸氣上濟　髙情四達(顔真卿孫文/公集序曰學)¶
(窮百氏不讀非聖之書文統三變特深稽古之道故逸/氣上濟高情四達羌索隱乎渾元之始表獨立乎常均)¶
(之/外)　陵顔轢謝　含任吐沈(並見/上)　摧鍾拉賈　駕王¶
超陳(韓休蘇頲文集序曰繁弦間發縟采相輝歌發而/白雲遂孤賦成而黄金有價豈惟摧鍾拉賈駕王)¶
(超陳/而已)　鏤心鳥迹之中　織辭魚網之上(又曰若乃綜/述性靈敷寫)¶
(氣象鏤心鳥/迹之中云云)　言泉合於九流　文律諧於六變(晉書/文苑)¶
<pb:KR3k0055_WYG_201-28a>¶
(傳序曰洎姬厯云季歌頌滋繁荀宋之流導源/自逺總金羈而齊騖揚玊軑而並馳言泉云云)　推倒¶
一世智勇　開拓萬古心胷(宋史傳曰陳亮字同甫嘗/曰研精義理之精微辨析)¶
(古今之同異原心於杪忽較理於分寸則於諸儒誠有/媿焉若乃堂堂之陣正正之旗風雨雲雷交發而並至)¶
(龍蛇虎豹變現而出没推倒一世之智勇/開拓萬古之心胷自謂差有一日之長)　敏捷八叉¶
手　七舉足(北夢𤨏言曰溫庭筠工賦每八叉手而八/韻成  陳楷宋濓行狀曰嘗奉制詠鷹令)¶
(七舉足/即成)　據案制書　當食草奏(文心雕龍神思篇曰/阮瑀據案而制書)¶
(又曰禰衡當/食而草奏)　對使答書　立馬草制(南史傳曰蔡景/厯陳武帝鎮朱)¶
(方素聞其名以書要之景厯對使人答書筆不停輟文/無所改帝得書甚欽賞即日授征北府中記室參軍)¶
<pb:KR3k0055_WYG_201-28b>¶
(宋史傳曰劉敞為文尤贍敏掌制時將下直會追封王/主九人立馬却坐頃之九制成歐陽修於事有疑折柬)¶
(來問對其使揮/筆答之不停手)　分陰可就　寸晷便成(權徳輿張建/封文集序曰)¶
(每牙旗旣抜芝泥將熟嘗於前席親授筆札公亦分陰/可就落簡如飛  宋史傳曰朱台符時太宗試貢士多)¶
(擢敏速者台符與同/軰課疏尺晷成一賦)　夕草五制　日賦十題(又曰鼂/宗慤在)¶
(翰林一夕草將相五制褒揚訓誡人得所宜十金史傳/曰高衎少能賦同舍生欲試其才使一日賦  題衎執)¶
(筆未暮十/賦皆就)　馬上占辭　酒中下筆(唐書傳曰薛収時/方討王世充軍事)¶
(繁錯収為書檄露布或馬上占辭敏如素搆文又曰胡/楚賔屬文敏甚必酒中然後下筆高宗命作  嘗以金)¶
(銀杯酌/酒賜之)　試六論立成　賦十題皆就(宋史傳曰曾鞏/年十二試作六)¶
<pb:KR3k0055_WYG_201-29a>¶
(論援筆而成辭甚偉辭吾學編傳曰吳伯宗太祖製/十題命賦援筆立就  語峻潔太祖曰伯宗才子)¶
原歎賞懸日月　比金玉(揚雄答劉歆書曰張伯松不/好雄賦頌之文然亦有以竒)¶
(之常為雄道言其父及其先君喜典訓屬雄以此篇目/頗示其成者伯松曰是懸諸日月不刋之書也  論衡)¶
(曰永平中神雀集孝明詔上神雀頌百官頌上皆比/瓦石惟班固賈逵傅毅楊終侯諷五頌比於金玉)¶
增鑿天心　出月脅(記纂淵海曰鑿天地心胷開生人/聞見  皇甫湜曰逸歌長句駿發)¶
(蹈厲若穿天/心出月脅)　琅玕腹　錦繡心(韓愈詩曰排雲叫閶/闔披腹呈琅玕  下)¶
(見敏/捷注)　似子長　擬眉山(唐書傳曰柳宗元韓愈評其/文雄深雅健似司馬子長)¶
(虞集牟應龍墓誌曰其為文沛/然若江河之决時以為眉山)　原筆墨淵海　言談¶
<pb:KR3k0055_WYG_201-29b>¶
林藪(論衡曰劉歆字子駿漢朝智囊筆墨淵海/  世說云裴僕射時人謂言談之林藪)　文辭¶
美贍　才藻𧰟逸(歐陽建别傳曰建文辭美贍搆理精/微  魏志云阮籍才藻艶逸而倜儻)¶
(放蕩行已寡欲/以莊周為模則)　增妙絶時人　文冠當世(魏文帝與/吳質書云)¶
(公幹五言詩之善者妙絶時人南王輔學有俊才與茂/陵馬季長同郡曹師梁葛元甫  陽張平子南郡胡伯)¶
(始安定胡節信/等文冠當世)　宋𧰟班香　孫金盧采(四六集謂宋/玊班固也)¶
(吕溫祭楊郎中文曰/孫金盧采百賦千詩)　琬琰為心　冰雪在口(南史傳/曰劉遵)¶
(除中庶子卒皇太子深悼惜之與遵從兄孝儀書曰賢/從弟中庶奄至殞逝痛可言乎其孝友淳深立身貞固)¶
(内含玉潤外表瀾清文史該富琬琰為心詞章博贍/言賁成采  葯房唱和序曰珠玊隨風冰雪在口)¶
<pb:KR3k0055_WYG_201-30a>¶
鼇㺯筆海　鶴翥文場(李白詩曰鼇㺯筆海虎攫詞場/  盧照鄰駙馬都尉喬君集序)¶
(曰龍騰學海/鶴翥文場)　鼇擲鯨呿　隼擊鷹揚(上見牛鬼蛇神/注  皇甫湜曰)¶
(沈諮議之文則隼/擊鷹揚滅没空碧)　氣劘屈賈　目短曹劉(杜甫詩曰/氣劘屈賈)¶
(壘目短/曹劉牆)　馳驅屈宋　鞭撻揚馬(李陽/冰語)　摛藻如春華¶
　振筆若天文(班固賔戲云器不賈於當時用不效於/一世雖馳辨如濤波摛藻如春華無益)¶
(於殿最也文傅元客難云/振筆若天  運思若廻雲)　英辭振金石　髙價越璠¶
璵(杜甫/詩云)　筆力動乾坤　芒端轉寒燠(上張承吉詩云/  韓愈詩曰芒)¶
(端轉寒燠變/化若雷霆)　筆力千鈞重　光燄萬丈長(歐陽公詩/曰興來筆)¶
<pb:KR3k0055_WYG_201-30b>¶
(力千鈞重光韓愈詩曰李/杜文章在  燄萬丈長)　觀賦至於壓藩　讀述為¶
之閣筆(唐書傳曰楊収善屬文人多造門觀賦詩至壓/敗其藩  宋史傳曰鼂補之十七歲從父倅錢)¶
(塘著七述謁通判蘇軾軾先欲有/所賦讀之歎曰吾可以閣筆矣)　雕文將錦繡同美¶
　惠氣與芝蘭等馥(李嶠上高長史/述和詩云云)¶
　　文章四(敏㨗/)　(歎賞附/)¶
增三傑(唐書傳曰時又有富嘉謨吳少微皆有名皆尉/晉陽有魏谷者為太原主簿並有文辭時稱北)¶
(京三/傑)原辭鋒(王勃上武侍極書曰吞九流于筆海/若控牛涔抗五岳於辭鋒如臨蟻垤)　麗¶
藻　摛藻(以上/白帖)　增二陸(機雲/見上)　二髙(魏書傳曰髙閭/字閻士其文亦)¶
<pb:KR3k0055_WYG_201-31a>¶
(髙允之流後稱二/髙為當時所服)　三易(顔之推家訓曰沈隱侯曰文/章當從三易易見事一也易)¶
(識字二也易/讀講三也)　患才多(見上文/章二)　為文敎(吾將以/為文教)　吳¶
均體　徐庾體　吳冨體(俱見/上)　吳蔡體(元史傳曰蔡/松年文詞清)¶
(麗與吳激齊名時號/吳蔡體有集行于世)　永明體(見/上)　元和體(唐書傳曰/元稹尤長)¶
(於詩與白居易名相埒天下傳諷號/元和體往往播樂府宫中呼元才子)　舍人様(又曰徐/堅屬文)¶
(典厚楊再思每目/為鳯閣舍人様)　臺閣體(楊士竒/見上)　禮部格(蘇舜欽/哀穆伯)¶
(長文曰獨為古文其語/深峭宏大羞為禮部格)　翰林體(明詩紀事曰黄輝字/平倩南充人異時館)¶
(課皆沿襲格套人目為翰林體及王李之學盛行則詞/林又改而從之天下皆謂翰林無文平倩入館乃刻意)¶
<pb:KR3k0055_WYG_201-31b>¶
(為古文傑/然自異)　唐一篇(朱子曰孟子而後/只有原道一篇)　宋四篇(劉子/澄曰)¶
(本朝只有四篇文字好太極/圖西銘易傳序春秋傳序)　名唐二　名宋五(吳澂/貢仲)¶
(章文集序曰理到氣昌意精詞達如星粲雲/爛風行水流名於唐者二名於宋者五而巳)　原言以¶
足志文以足言(左傳云子西伐陳陳及鄭平仲尼曰志/有之言以足志文以足言不言誰知其)¶
(志/)　言之無文行之不逺(又曰言之無文行之不逺晉/為伯鄭入陳非文辭不為功)¶
(慎辭/哉)　會衆彩以成錦繡集衆字以成辭義(釋名云文/者會集衆)¶
(彩以成錦繡會集衆字/以成辭義如文繡然也)　女工有綺縠音樂有鄭衛(漢/書)¶
(云宣帝令王褒與張子僑等並待詔數從游獵所幸宫/館為歌頌第其高下以差賜帛議者多以為滛靡不急)¶
<pb:KR3k0055_WYG_201-32a>¶
(上曰不有博奕者乎為之猶賢乎已辭賦大者與古詩/周義小者辨麗可喜譬如女工有綺縠音樂有鄭衛今)¶
(世俗猶皆以此娛說耳目詞賦比之/尚有仁義風諭鳥獸草木多聞之觀)　宏邈淫𧰟非碑¶
誄之施𧰟直踊實非詩賦之用(抱朴/子)　縱横有義反復¶
成章(摯虞文章流别論云圖䜟之屬雖非正/文之制然以取其縱横有義反復成章)　炳若縟¶
繡悽若繁弦(陸機/文賦)　小文猶寸錦(抱朴子曰小文雖巧/猶之寸錦撮□□□)¶
(之珍不得近/盈尺之璧也)　片言以居要(陸機/文賦)　若滄海之芥(抱朴/子云)¶
(世謂王充一代英偉漢興以來未有充比若所著文時/有小疵猶鄧林之枯枝若滄海之流芥有未易為貶者)¶
　若江漢之潢(又云吾見二陸之文猶元圃積玊方之/他人若江漢之潢及其精處妙絶漢魏)¶
<pb:KR3k0055_WYG_201-32b>¶
(之人/也)　屈原優游按衍　相如窮侈極妙(魏文帝典論/云或問屈原)¶
(相如之賦孰愈曰優游按衍屈原之尚也浮沉漂淫窮/侈極妙相如之長也然原據託譬喻其意周旋綽有餘)¶
(度長卿子雲/意未能及)　相如封禪靡而不典揚雄美新典而不¶
實(張瞻注揚雄劇/秦美新論云云)　孔璋不閑詞賦(詳初/學記)　伯喈長於¶
為碑(李充起居戒云中世蔡伯喈/長於為碑  以上北堂書鈔)　文王脩文(文王伐/崇三旬)¶
(不降退脩文/徳因壘而降)　武王偃武(武王克商乃/偃武脩文)　不在兹乎(文/王)¶
(旣沒文不在兹乎天之將喪斯/文也後死者不得與於斯文也)　謂之文也(孔子曰敏/而好學不)¶
(恥下問是以/謂之文也)　文明以止(人文/也)　文辭何為(子朝於景/王之命文)¶
<pb:KR3k0055_WYG_201-33a>¶
(辭何/為)　兩都賦理勝其辭　三都賦文過其意(陸逵三/都賦序)¶
(云/)　子太叔美秀而文　晉公子文而有禮　文足昭¶
也　辭之輯矣(以上/白帖)　增稟經以製式酌雅以富言(文/心)¶
(雕龍曰若稟經而製式酌雅以富/言是仰山而鑄銅煑海而為鹽也)　摛詞期之鞶帨發¶
議必在芬香(北齊祖𢎞&KR0564;與陽休之書曰振佩紫臺之/上鼓袖丹墀之下采金匱之漏簡訪玊山)¶
(之遺文徒敝精神於丘墳盡心力於河漢摛詞/期之鞶帨發議必在芬香兹自美耳吾無取焉)　高文¶
典冊用相如飛書走檄用枚臯(西京雜記揚子雲曰軍/旅之際戎馬之間飛書)¶
(走檄用枚臯廟廊之下朝/廷之中高文典冊用相如)　刻石銘座者取崔蔡論都¶
<pb:KR3k0055_WYG_201-33b>¶
及政者宗班固(崔祐甫穆氏四子講藝記曰欲以文經/邦者宜賈董欲以文動衆者宜揚馬刻)¶
(石銘座/云云)　整揚馬之牙陣聳曹劉之氣骨(陸希聲李觀/文集序曰雖)¶
(緜逺窮幽濃&KR0254;魁巖筆酣興健窕眇碎細包詩人之軌/憲整揚馬之牙陣聳曹劉之氣骨撥顔謝之物色然未)¶
(嘗不撥斸治本絙幅道義鉤/深於經史觚繫乎理化也)　舒顔謝之物色藹何劉¶
之婉雅(姚鉉文粹自序曰至於魏晉文風下衰宋齊以/降益以滋薄然其間鼓曹劉之氣燄聳潘陸之)¶
(風格舒顔謝之物色藹何劉之/婉雅雖風興或缺而篇翰可觀)　山林草野之文朝廷¶
臺閣之文(吳處厚青箱雜記曰文章有二山林草野之/文其氣枯槀著書立言者之所尚也朝廷臺)¶
(閣之文其氣溫潤演/綸視草者之所尚也)　發揮造化之微鼓動江山之氣¶
<pb:KR3k0055_WYG_201-34a>¶
(韓休蘇頲/集序云云)　馳騖古今之際高歩天地之間(梁肅補闕/李君集序)¶
(云/云)　八紘馳騁於思緒萬象出没於毫端(楊炯王勃/集序云云)¶
窮縁情之綺靡盡體物之瀏亮(宇文道庾信/集序云云)　斥沈思¶
於宇外摭流景於目前(王世貞藝苑/巵言云云)　夢神龜(李商隱/為崔從)¶
(事寄彭城公啓曰郭/璞神龜每通於夢想)　夢金龜(潜確類書曰劉贊夢/吞金龜文思大進)¶
夢吞珠(又謝諤兒時夢吞珠/六十顆及長善為詩)　夢青鏤管(紀少瑜/見上)　夢¶
丹漆器(劉勰/見上)　夢遺墨(酉陽雜俎曰王勃夢人遺/以墨盈袖自是文章日進)　夢¶
裁錦(文章襟喉曰蕭穎士少夢有人授紙百畨/開之皆是繡花又夢裁錦因此文思大進)　夢五¶
<pb:KR3k0055_WYG_201-34b>¶
色筆(鍾嶸詩品曰江淹夢人授以五色筆由是文藻日/麗後宿冶亭夢一人自稱郭璞謂淹曰吾有筆在)¶
(公處多年可見還淹乃探懷中得五色筆/以授之爾後為詩絶無美句時謂之才盡)　夢五色雲¶
(南唐野史曰張迥少夢五色雲自/天而下因取一團吞之遂精於詩)　夢紫文鳥(唐書傳/曰張鷟)¶
(為兒時夢紫文大鳥五色成文止其庭大父曰吾聞五/色赤文鳯也紫文鸑鷟也兹兒壯殆以文章瑞朝廷乎)¶
(遂命以名登第蘇味道見其所對稱天下無雙員半千/數為公卿稱贊鷟文詞猶青錢萬選時號鷟青錢學士)¶
　夢五色翼(元史傳曰燕公楠母雷氏夢五色/巨翼入幃遂生公楠十歲能屬文)　夢筆¶
生花(天寳遺事曰李白少時夢筆頭/上生花後天才贍逸名聞天下)　夢仙贈墨(明詩/紀事)¶
(曰唐寅字伯虎吳縣人少嘗乞夢九/鯉仙夢贈墨一丸自是文思並進)　夢異鵲集庭(唐/書)¶
<pb:KR3k0055_WYG_201-35a>¶
(傳曰崔信明之生五月五日日方中有異鵲鳴集庭樹/太史令史良為占曰五月為火火主離離為文日中文)¶
(之盛也雀五色而鳴此兒將以文顯及長强/記羙文章高孝基曰崔生才冨為一時冠)　夢瑞芝¶
産門(鄭濟華川王褘行狀曰前公生之夕山長公夢/五色芝産門楣翌日公生識者以為文章之兆)¶
夢沙石成籀文(見上文/章二)　夢筆花如菡蓞(見上文/章二)　敏¶
捷駐馬書鞭(魏文帝臨渦賦序云余從上拜壇墓遵渭/水徜徉乎高𣗳下駐馬書鞭為臨渦賦)¶
　駐馬書文(曹植酈生序頌曰余道經酈生/之墓聊駐馬書此文於其碑側)　書檄應¶
命立成(晉孫惠事/詳下檄四)　露布手不暫停(世說曰桓宣武北/征袁虎時從被責)¶
(免官會須露布文喚袁倚馬前令作手不輟筆俄得七/紙殊可觀東亭在側極歎其才袁虎云當令齒舌間得)¶
<pb:KR3k0055_WYG_201-35b>¶
(利/)　下筆即成(晉應詹事/詳下檄四)　出口為論(魏志云曹植年/十餘歲誦讀詩)¶
(論及詞賦數十萬言善屬文太祖常視其文謂植曰汝/倩人耶植跪曰言出為論下筆成章顧當面試奈何倩)¶
(人/)　操翰成章(先賢行狀曰徐幹清元體道六/行脩僃聰識洽聞操翰成章)　筆不¶
停綴(禰衡鸚鵡賦序云時黄祖太子射賔客大會有獻/鸚鵡者舉酒於衡前曰此鳥自逺而至眀慧聰善)¶
(羽族之可貴願先生為之賦使四坐咸共榮觀衡/因為賦筆不停綴文不加㸃  以上北堂書鈔)　注¶
水箭(唐書傳曰陸扆為中書舍人工屬詞/敏速如注射言如注水射箭之疾也)　下水船(摭/言)¶
(曰朱梁時姚泊為學士梁祖問及裴延裕曰卿頗知其/人思敏泊曰向在翰林號下水船帝曰卿便是上水船)¶
(泊甚/慙)　應詔成賦(文心雕龍神思篇曰枚臯應/詔而成賦淮南崇朝而賦騷)　擊鉢¶
<pb:KR3k0055_WYG_201-36a>¶
成詩(南史傳曰蕭文琰丘令楷江拱並以文學稱竟陵/王子良嘗刻燭一寸為詩四韻文琰曰燒一寸燭)¶
(成四韻詩何難之有乃與江/拱等共擊銅鉢響滅而詩成)　二刻便成(梁書傳曰到/漑字茂灌時)¶
(高祖宴華元殿命羣臣賦詩獨詔/漑為二百字二刻便成其文甚美)　一夜便就(周書傳/曰宗懍)¶
(宇元標梁元帝鎮荆州令兼記室嘗夕被/詔使製龍川廟碑一夜便就帝歎美之)　五吏分占¶
(唐書傳曰王勮長夀中為鳯閣舍人夀春等五王出閣/有司具儀注忘載冊文羣臣已在乃悟其闕宰相失色)¶
(勮召五吏執筆各占其/詞粲然皆畢人人歎服)　七吏分授(又曰岑文本時顔/師古為侍郎自武)¶
(徳以來詔誥皆師古草定及得文本號善職而敏速過/之或䇿令叢遽吏六七人泚筆分口占授咸無遺意)¶
　思如湧泉(韓休蘓頲文集序曰若乃天章煥發/王命急宣則翰動若飛思如湧泉)　辨¶
<pb:KR3k0055_WYG_201-36b>¶
如懸河(范傳正李太白墓碑曰天寳初召見於/金鑾殿草荅蕃書辨如懸河筆不停綴)　優於¶
七歩(唐書傳曰柳公權字誠懸從幸未央宫帝駐輦曰/朕有喜邊戍賜衣久不時今仲春而衣已給公權)¶
(為數十言稱賀帝曰當賀我以詩宫人廹之公權應聲/成文婉切而麗令再賦復無留思帝大恱曰子建七歩)¶
(爾乃/三焉)　不待八义(楊基梁園飲酒歌曰五齡琢句對盧/實聨青儷黄配竒偶客来當坐賦短)¶
(章四韻不/待八又手)　駕天高浪(昌&KR0058;詩曰崔矦為文苦/敏捷高浪駕天輸不盡)　立地¶
書厨(宋史傳曰吳時敏於為文未嘗/屬草學者目之曰立地書厨)　書吏腕脫(唐書/傳曰)¶
(蘇頲明皇平内難書詔填委頲在太極殿後閣口所占/授功狀百緒輕重無所差書吏曰匄公徐之不然手腕)¶
(脫/矣)　聽者耳駭(獨孤及李華中集序曰學博而識有餘/才多而體愈迅每述作則筆端風生聽)¶
<pb:KR3k0055_WYG_201-37a>¶
(者耳/駭)　下筆立成便得事理(陳書傳曰顔晃字元明永/定二年高祖幸大莊嚴寺)¶
(其夜甘露降晃獻頌詞義該典髙祖甚/竒之其表奏詔誥下筆立成雅有氣質)　援筆擬之便¶
有佳致(又曰陸從典字由儀八歲讀沈約集/見廻文研銘援筆擬之便有佳致)　援筆立¶
成理趣不凡(唐書傳曰孫逖幼有文名屬思警敏年十/五見雍州長史崔日用令賦土火爐援筆)¶
(立成理趣不凡日/用駭歎因與成交)　援筆立成思致清麗(金史傳曰胡/礪天會間大)¶
(軍下河北礪為軍士所掠亡匿香山寺與傭保雜處韓/昉見而異之使賦詩以見志礪操筆立成思致清麗)¶
　飛書之急馬上立成(席豫楊宣墓碑曰授嶲州臺登/縣尉劔南節度使益府長史韋)¶
(抗奏公為管書記飛/書之急馬上立成)　白刃之中搦管即成(唐書傳曰/令狐楚為)¶
<pb:KR3k0055_WYG_201-37b>¶
(太原掌書記鄭儋在鎮暴卒不及處分軍中洶洶將有/急變中夜忽十數騎持刃廹楚至軍門諸將遽令之草)¶
(遺表楚在白刃之中搦管即成/讀示三軍無不感泣軍情乃安)　如書他人之辭(柳開/補亡)¶
(先生傳曰先生凡作之書每執筆出其/文當稾如書他人之辭其敏速有如此)　他人疾書不¶
過(劉定之雜志曰李翺謂退之下筆時他人/疾書之冩誦之不是過也其敏亦至矣)　歎賞原¶
文若雕龍(見上文/章三)　文猶積玊(抱朴子云陸機之/文猶𤣥圃積玊)　文¶
艶春蘭(傅咸襄邑侯誄云言/研其幾文艶春蘭)　文譬春華(石崇贈歐陽/建詩云文藻)¶
(譬春華談/話如芳蘭)　辭藻星布(左太沖/七諷)　妙句如雲(仲長統昌/言云英才)¶
(如雨妙/句如雲)　摛藻揚輝(劉珍贊賈逵詩曰摛藻揚輝如/山如雲世有令聞以迄於君)¶
<pb:KR3k0055_WYG_201-38a>¶
敷藻雲浮(潘尼贈潘岳詩云華茂九春實繁/三秋馳思泉湧敷藻雲浮云云)　逸藻波¶
騰(傳咸答曹志書云英氣泉湧逸藻雲騰/又潘尼侍中銘云雅論𢎞博逸藻波騰)　彤管雨散¶
(成公綏集云寳翰/電流彤管雨㪚)　華若望春(曹植長樂觀畫贊云妙/哉平安才巧若神辭賦)¶
(之作華/若望春)　文如瀉水(世說云王長史問孫興公曰郭子/元定何如孫曰詞致清雅奕奕有)¶
(餘吐章成文如懸/河瀉水注而不竭)　文雅縱横飛(劉楨贈五官中郎將/詩云凉風吹沙礫霜)¶
(氣何皚皚明月照緹幕華燈㪚炎暉賦詩連篇章極夜/不知歸君侯多壯思文雅縱横飛小臣信頑魯僶俛安)¶
(能/追)　散禮風雲起(劉楨/詩)　桓譚絶才(東觀漢記云桓譚/能文有絶才而喜)¶
(非毀俗儒由是多見非/詆哀平間位不過郎)　阮籍神筆(魏志云魏封晉文/王為晉公僃禮九)¶
<pb:KR3k0055_WYG_201-38b>¶
(錫文王讓不受鄭沖馳遣使從阮籍求其文籍其時在/袁孝尼家宿醉扶起作書無所㸃定時人以為神筆)¶
　聖謨洋洋(尚書伊訓曰聖謨/洋洋嘉言孔彰)　書記翩翩(魏文帝與/吳質書曰)¶
(元瑜書記翩/翩致足樂也)　高義厲青雲(劉公幹贈徐幹詩猥䝉恵/咳唾貺以大雅聲髙義厲)¶
(青雲灼灼/燦華星)　高諭逞元妙(朱徳懋贈傳氏詩曰猗猗彼/君子逍遥集華堂髙諭逞元)¶
(妙彈筆/播文章)　歎意不可及(傅咸别傳云咸少屬文不貴詞/人之賦潁川庾純嘗歎曰傅長)¶
(虞之文意/不可及也)　歎不與同時(漢書司馬相如傳云武帝嘗/讀子虛賦而歎善之曰吾獨)¶
(不得與此/人同時哉)　凌前邈後(傅元七謨云陳思王七啟劉氏/七華乃凌前而邈後揚清風於)¶
(儒/林)　難與並驅(抱朴子云友人滕永叔問我嵇君道何/如人也余答曰一代之偉器難與並驅)¶
<pb:KR3k0055_WYG_201-39a>¶
(也/)　張載稱為妙賦(詳/賦)　杜䔍誄辭最高(詳/誄)　讀陳琳¶
之書翕然愈疾(見下/檄二)　讀二陸之文恐其卷盡(抱朴子/云𥞇君)¶
(道曰每讀二陸之文/未嘗廢書而恐卷盡)　得見此人死不恨矣(史記曰韓/非者韓之)¶
(諸公子也喜刑名法術之學而其歸本於黄老非為人/口吃不能道說而善著書人或傳其書至秦秦王見孤)¶
(憤五蠹之書曰嗟乎寡人得/見此人與之遊死不恨矣)　其人安在吾欲擢之(𥞇/康)¶
(集云康著遊山九吟魏文帝異其文詞問左/右曰斯人安在吾欲擢之遂起家為潯陽長)　含玊吐¶
金爛然成章(傅元矯情賦序曰我太宗文皇帝命臣作/西征賦又命陳齊諸臣作箴皆含玉吐金)¶
(爛然/成章)　金聲玊振飛影摛光(傅元/云)　灼以揚其藻斐以¶
<pb:KR3k0055_WYG_201-39b>¶
敷其𧰟(王叔師云屈原宋玊枚乗相如王褒揚/雄班固傳毅灼以揚其藻斐以敷其𧰟)　文彩¶
巨麗慰喻綢繆(吳質答東阿王書云質白信到奉所惠/貺發函伸紙是何文彩之巨麗而慰喻)¶
(之綢/繆乎)　終賈杜口揚班韜翰(潘尼贈/潘岳詩)　筆下摛藻席上¶
敷珍(潘岳講漢/書詩詳史)　發言可詠下筆成篇(曹植王仲宣誄/云文若春華思)¶
(若湧泉發言可詠下筆成篇何道不/洽何藝不閑棊局逞巧博奕惟賢)　摛文潤世宣論¶
篤俗(左太冲/七諷)　元思泉湧筆翰雲生(潘岳庾/尚書誄)　沈思淵¶
洞逸藻雲浮(鄭豐贈陸/士龍詩)　應賓之淵懿溫雅連㫖之壯¶
厲忼慨(摯虞文章流别論云若解嘲之𢎞緩優大應賔/之淵懿溫雅連㫖之壯麗忼慨應間之綢繆契)¶
<pb:KR3k0055_WYG_201-40a>¶
(濶郁郁彬彬靡/有不長焉矣)　七依之卓轢一致七辨之纒緜精巧¶
(傅元七謨序云若七依之卓轢一致七辨之纒緜精巧/七啟之奔逸壯麗七釋之精密閑理亦近代之所希也)¶
　仲宣獨歩於漢南　孔璋鷹揚於河朔　偉長擅名¶
於靑土　公幹振藻於海隅(陳思王與楊徳祖書云/云  以上北堂書鈔)¶
增小東坡(宋史傳曰趙逵文章似/蘇軾故稱為小東坡)　小韓子(明方孝/孺見上)¶
乃逢於君(南史傳曰沈約見王筠文歎曰自謝朓諸賢/零落平生意好俱盡不惟疲暮乃逢於君)¶
　今復得子(白居易/見上)　日下無雙(梁書傳曰伏挺字士/標為五言詩善效謝)¶
(康樂體父友樂安任昉深/賞歎曰此子日下無雙)　天下無雙(張鷟見/文章注)　一代¶
<pb:KR3k0055_WYG_201-40b>¶
詞宗(任昉/見上)　一代文宗(馬祖常元明善神道碑曰其文/出入於秦漢之間蔚乎其華敷)¶
(鐄乎其古聲倡古學於當世為一/代之文宗者柳城姚燧曁公而已)　後來獨秀(南史傳/曰王筠)¶
(嘗以詩贈沈約約報書歎詠又嘗為筠叔/志曰賢子弟文章之美可為後來獨秀)　後來之英¶
(唐書傳曰徐浩有文辭張說薦為集賢校/理見喜雨五色鴿賦咨嗟曰後來之英也)　文中鳴鳯¶
(文心雕龍曰翬翟僃色而翔翥百歩肌豐而力沈也鷹/隼無采而翰飛戾天骨勁而氣猛也文章才力有似於)¶
(此若風骨乏采則&KR0743;集翰林采乏風骨則雉/竄文囿若藻耀而高翔固文中之鳴鳯也)　文中騏¶
驥(石介贈張績禹功詩曰吾宋興國末文人如櫛比黄/州才專勝漢公氣全粹晦之號絶羣平地走虎兕謂)¶
(之雖駮雜亦/文中騏驥)　辭鋒犀利(唐書傳曰令狐楚辭/鋒犀利絶人逺甚)　波瀾¶
<pb:KR3k0055_WYG_201-41a>¶
老成(杜甫詩曰毫髪無/遺憾波瀾獨老成)　得中和氣(唐書傳曰許景先/神龍初東都造服)¶
(慈閣景先獻賦李迥秀見其文歎曰是宜付太史與齊/澣王丘韓休張九齡更知制誥以雅厚稱張說曰許舍)¶
(人之文雖乏峻峰急流然/辭㫖豐美得中和之氣)　有老成風(盧藏用陳子昂/集序曰漢興二)¶
(百年賈誼司馬遷為之冠冕/文章禮樂有老成人之風)　文苑羽儀(駱賔王集曰/並文苑之羽)¶
(儀詩人/之龜鑑)　國風哲匠(顔真卿孫逖文集序曰洵可/謂人文之宗師國風之哲匠)　輦¶
金如山(劉禹錫祭韓吏部文曰公鼎侯碑/志隧表阡一字之價輦金如山)　謁文成市¶
(見文/章二)　錢稱萬選(張鷟/見上)　篇易一金(唐書傳曰白居易/最工詩雞林行賈)¶
(售其國相率篇易一/金其偽者輒能辨之)　文陣雄帥(南部煙花記曰張九/齡嘗覽蘇廷碩文謂)¶
<pb:KR3k0055_WYG_201-41b>¶
(同列曰蘇生之俊贍/無敵真文陣雄帥也)　文章司命(李泰伯文集曰韓/退之文章司命)¶
文章老宿(李嶠/見上)　文章宗祖(宋史傳曰蘇軾高宗以其/文置左右讀之終日忘倦)¶
(謂為文章之宗祖神宗尤愛其文宫/中讀之膳進忘食稱為天下竒才)　筆能扛鼎(韓愈/詩曰)¶
(文章日娯戲金石相擊撞/龍文百斛鼎筆力獨能扛)　筆可回牛(黄庭堅與秦少/游詩曰東南淮)¶
(海維揚州國士無雙秦少游欲攀/天閶無九虎但有筆力回萬牛)　稱為李北海(唐書/傳曰)¶
(李邕之文於碑頌是所長人奉金帛請其文前後/所受鉅萬計邕雖詘不進而文名天下稱李北海)　必¶
曰穆參軍(穆脩/見上)　歎今之伯喈(梁書傳曰陸雲公字子/龍製泰伯廟碑吳興太)¶
(守張纘罷郡經途讀其/文嘆曰今之伯喈也)　歎後來王粲(唐書傳曰蘇晋/數歲知為文作)¶
<pb:KR3k0055_WYG_201-42a>¶
(八卦論吏部侍郎房潁叔祕書少/監王紹宗歎曰後來之王粲也)　歎江左以來未有¶
(南史傳曰顧協字正體舉秀才尚書令沈/約覽其䇿而歎曰江左以來未有斯作)　歎郊居以¶
後無此(梁書傳曰劉杳字士深著林庭賦王/僧辨見之歎曰郊居以後無復此作)　歎三都¶
為之作序(世說曰左思作三都賦請序於皇甫謐謐見/之嗟歎遂為作序於是相訾者莫不斂衽贊)¶
(述/之)　歎汜池為之延譽(晉書傳曰張載為汜池賦司𨽻/校尉傅𤣥見而嗟歎以車迎之)¶
(言談竟日為之/延譽遂知名)　歎謫仙人(李白/見上)　歎王佐器(宋史傳/曰楊億)¶
(見王曾賦嗟歎/曰乃王佐器也)　歎賦帝京篇(唐書傳曰李百藥七歲/能屬文帝嘗與偕賦帝)¶
(京篇歎其工手詔曰卿何身老/而才之壯齒宿而意之新乎)　歎賦龍虎臺(元史傳/曰馬祖)¶
<pb:KR3k0055_WYG_201-42b>¶
(常文宗駐蹕龍虎臺祖常應制尤/被歎賞謂中原碩儒惟祖常云)　歎不在弟子之列¶
(宋史傳曰劉顔著儒術通要經濟樞言/石介見其書歎曰恨不在弟子之列)　歎不與李翺¶
上下(歐陽脩讀李翺文曰最後讀幽懷賦然後置書而/歎不已恨翺不生於今不得與之交又恨余不得)¶
(生翺時與翺/上下其論也)　一文一詠雲輒嗟賞(梁書傳曰何遜字/仲言范雲見其對)¶
(䇿大相稱賞因結交好自是一文一詠雲輒稱賞謂所/親曰頃觀文人質則過懦麗則傷俗其能合清濁中今)¶
(古見之/何生)　每有一作屢加賞進(李貽孫歐陽詹文集序/曰故相常衮來為閩之)¶
(觀察使有文章高名推拔於寒素中至/之日比君為芝英每有一作屢加賞進)　是子且有海¶
內名(唐書傳曰李乂工屬文中書/令薛超曰是子且有海內名)　異日必得名天下¶
<pb:KR3k0055_WYG_201-43a>¶
(宋史傳曰胥偃少力學河東栁開/見其所為文曰異日必得名天下)　殘膏賸馥霑漑後¶
人(注見上/文章二)　筆端膚寸膏潤天下(劉禹/錫云)　數十年後無¶
斯文(蘇軾鳬繹先生詩集序曰先君適京師歸以魯人/鳬繹先生詩文十數篇示曰小子識之後數十年)¶
(天下無復為/斯文者也)　二百年來無此作(歐陽修梅聖俞墓志/曰初在河南王文康)¶
(公見其文曰二百/年來無此作矣)　契丹高麗皆傳其文(宋史傳曰范/鎮學本六經)¶
(不為釋老申韓之說契/丹髙麗皆傳誦其文)　殊方異域咸慕其名(元史傳/曰范梈)¶
(為文章善叙事語簡而當詩尤清婉麗密朝廷大典冊/及元&KR0564;茂徳當代銘辭必以命焉殊方異域咸慕其名)¶
(得其文莫/不以為榮)　家傳墓版得請者以為榮(獨孤及李華中/集序曰吳之士)¶
<pb:KR3k0055_WYG_201-43b>¶
(君子撰家傳修墓版及郡邑頌賢守宰功徳者靡不/齎貨幣帛越江湖求文於公得請者子孫以為榮)¶
武夫悍卒得知其文為重(貝瓊楊鐵崖傳曰武夫悍卒/識與不識皆知其文為重)¶
　新羅傳黒水碑(唐書傳曰源寂使新羅其國人傳定/黑水碑畫鶴記韋休符使西蕃所館)¶
(寫定商山/記於屏)　日本購潛溪集(樓璉潛溪續文粹序曰海/外殊絶罕至之國朝貢之)¶
(使接於國門必問公安否購公文集/以歸日本至摹刻傳誦於其境内)　萬象鼓舞入有¶
名之地五音繁難出無聲之境(張說洛州張司/馬集序云云)　動摇¶
文律宫商有奔命之勞沃蕩辭源河海無息肩之地(楊/炯)¶
(王勃集/序云云)　詭然而蛟龍翔蔚然而虎鳯躍(李漢韓昌&KR0058;/文集序曰汗)¶
<pb:KR3k0055_WYG_201-44a>¶
(漫卓躒奫泫澄深詭然而蛟龍翔/蔚然而虎鳯躍鏘然而韶濩發)¶
　　文章五¶
增詩唐錢起美楊侍郎清文見示詩曰層峰與清流逸¶
勢競奔蹙清文不出户仿像皆在目霧雪看滿懷蘭荃¶
坐盈掬孤光碧潭月一片崑崙玉初見歌陽春韶光變¶
枯木再見吟白雪便覺雲肅肅則知造化源方寸能展¶
縮　孟郊酬友人見寄新文詩曰白日照清水淺深無¶
隱姿君子業高文懷抱多正思砥行碧山石結交靑松¶
<pb:KR3k0055_WYG_201-44b>¶
枝碧山無轉移靑松難傾移落落出俗韻琅琅大雅詞¶
自非隋氏掌明月安能持千里不可到一返無近期如¶
何非意中良覯忽在兹道語必疎澹儒風易凌遲願存¶
貞堅莭勿為霜霰欺¶
原賦晉陸機文賦曰余每觀文士之作竊有以得其用¶
心夫其放言遣辭良多變矣妍蚩好惡可得而言每自¶
屬文尤見其情恒患意不稱物文不逮意非知之難能¶
之難也故作文賦以述先士之盛藻因論作文之利害¶
<pb:KR3k0055_WYG_201-45a>¶
所由他日殆可謂曲盡其妙佇中區以𤣥覽頤情志於¶
典墳遵四時以歎逝瞻萬物而思紛悲落葉於勁秋喜¶
柔條於芳春心懍懍以懷霜志眇眇而凌雲詠世徳之¶
駿烈誦先人之清芬慨投篇而援筆聊宣之乎斯文其¶
始也皆収視反聽耽思傍訊精騖八極心遊萬仞其致¶
也情曈曨而彌鮮物昭晢而互進傾羣言之瀝液潄六¶
藝之芳潤於是沈辭怫恱若游魚銜鉤而出重淵之深¶
浮藻聯翩若翰鳥纓繳而墜曾雲之峻収百世之闕文¶
<pb:KR3k0055_WYG_201-45b>¶
探千載之遺韻謝朝華於已披啟夕秀於未振觀古今¶
於須臾撫四海於一瞬然後選義按部考辭就班抱景¶
者咸叩懷響者畢彈或因枝以振葉或縁波而討源或¶
妥帖而易施或齟齬而不安籠天地於形内挫萬物於¶
筆端伊兹事之可樂固聖賢之所欽課虛無以責有叩¶
寂寞而求音函緜邈於尺素吐滂霈乎寸心言恢之而¶
彌廣思按之而愈深播芳&KR0331;之馥馥發清條之森森粲¶
風飛而飇豎鬱雲起乎翰林故夫夸目者尚奢愜心者¶
<pb:KR3k0055_WYG_201-46a>¶
貴當言窮者無隘論達者惟曠詩縁情而綺靡賦體物¶
而瀏亮碑披文以相質誄纒緜而悽愴銘博約而溫潤¶
箴頓挫而清壯頌優游以彬蔚論精微而朗暢奏平徹¶
以閑雅說煒曄而譎誑雖區分之在兹亦禁邪而制放¶
要詞達而理舉故無取乎冗長其為物也多姿其為體¶
也屢遷其會意也尚巧其遣言也貴妍曁音聲之迭代¶
若五色之相宣或仰偪於先條或俯侵於後章或辭害¶
而理比或言順而義妨離之則雙美合之則兩傷考殿¶
<pb:KR3k0055_WYG_201-46b>¶
最於錙銖定去留於毫芒立片言以居要乃一篇之警¶
䇿雖衆辭之有條必待兹而效績或藻思綺合清麗芊¶
眠爛若縟繡悽若繁絃必所擬之不殊乃闇合乎曩篇¶
雖抒軸於予懷怵他人之我先石韞玉而山輝水懷珠¶
而川媚彼榛楛之勿翦亦蒙榮於集翠或寄辭於瘁音¶
言徒靡而弗華混妍媸而成體累良質而為瑕象下管¶
之偏疾故雖應而不和或奔放以諧合務嘈囋而妖冶¶
徒恱目而偶俗固聲高而曲下寤防露與桑間又雖悲¶
<pb:KR3k0055_WYG_201-47a>¶
而不雅或清虛以婉約每除煩而去濫闕太羮之遺味¶
同朱絃之清汜雖一唱而三嘆固旣雅而不𧰟若夫豐¶
約之裁俯仰之形因宜適變曲有微情或言拙而喻巧¶
或理樸而辭輕或襲故而彌新或沿濁而更淸或覽之¶
而必察或研之而後精譬猶舞者赴節以投袂歌者應¶
絃而遣聲是蓋輪扁所不得言故非華說之所能精普¶
辭條與文律良余膺之所服雖濬發於巧心或受嗤於¶
拙目彼瓊敷與玉藻若中原之有菽同橐籥之罔窮與¶
<pb:KR3k0055_WYG_201-47b>¶
天地乎並育若夫應感之會通塞之紀來不可遏去不¶
可止藏若影滅行猶響起思風發乎胷臆言泉流于脣¶
齒紛葳蕤以馺遝惟豪素之所擬文徽徽以溢目音泠¶
泠而盈耳及其六情底滯志徃神留兀若枯木豁若涸¶
流覽營魂以探賾頓精爽而自求理翳翳而愈伏思軋¶
軋而若抽是故或竭情而多悔或率意而寡尤伊兹文¶
之為用固衆理之所因配霑潤於雲雨象變化乎鬼神¶
被金石而徳廣流管絃而日新¶
<pb:KR3k0055_WYG_201-48a>¶
増訓明王褘文訓曰華川王生學文於豫章黄太史公¶
三年而不得其要倀倀焉食而不知其味皇皇焉寢而¶
不安其居望望焉如有求而不獲也太史公一日進生¶
而訓之曰子之學文有年於兹志則勤矣吾聞天地之¶
間有至文焉子豈嘗知之乎夫雲漢昭回日星宣朗煙¶
霞卷舒風霆鼓盪者天文之所以暢山岳錯峙江河流¶
行鳥獸蕃衍草木茂榮者地文之所以成天地之文不¶
能以自私誕敷於人人則受之故聖賢者出以及瓌人¶
<pb:KR3k0055_WYG_201-48b>¶
畯士相繼代作莫不大肆於厥辭蓋自孔氏以來兹道¶
大闡家脩人勵致力於斯其間鞠明究曛疲敝歲月刓¶
精竭思耗費簡劄者紛趨而競馳孰不欲争裂綺繡仰¶
攀日月高視萬物之表雄峙百代之下卓然而有為然¶
而躑躅而不進骩骳而不振思窮力蹙吞志而殁者往¶
往而是而能登名文章之籙者其實無幾則所謂至文¶
者固夫人所罕知子豈嘗知之其試以語我生曰文之¶
為物貴適時好粲然相接合喜投樂有如正始不完文¶
<pb:KR3k0055_WYG_201-49a>¶
氣遂偏俗尚化遷而排偶之習興焉四屬六比駢諧儷¶
聯抽黄對白調朱施&KR0610;五采相宣八音相便握摛穠纎¶
啽哢寒晅豐腴醲酣眩麗媚妍珠璣溢緘膾炙滿篇又¶
如大雅既逺詩歌日變玉臺西崑其流也漸支為詞曲¶
爭嫩競𧰟字分重輕句協長短浮聲切響清濁和閒羽¶
振宫潛商流徴泛笙簧觸手錦繪迷盼風月留連鶯花¶
凌亂振妙韻於沈𠖇託葩辭於清婉性情因之而暢宣¶
光景因之而呈獻好會暌離歡欣悲歎莫不假是以託¶
<pb:KR3k0055_WYG_201-49b>¶
情固無間於貴賤也若是者其為文何如太史公曰古¶
語變而四六古聲變而詞曲文之弊也甚矣請置勿道¶
為言其他生曰命郷選士之法廢而科舉乃興以文取¶
士設為範程漢有射䇿唐有明經復有詩賦逮宋益増¶
經衍為義而三篇以明賦本於律而八韻以成咸各專¶
其科各精其能其義則意融㫖切言粹辭達枝語蔓引¶
叢論英發剗聖秘而立辨斡天機而生說其賦則句練¶
字戞音覈韻軋藻秀春擷花𧰟晴掇校妍醜於錙銖品¶
<pb:KR3k0055_WYG_201-50a>¶
抑揚於毫髪他若宏詞制舉大科别設文法靡不該文¶
格罔弗列又必學稱博極才號閎傑乃能攻其業凡習¶
於斯者若賈勇詞塲角雄藝闥不厲兵而白戰爭奪弧¶
而先抜若工若拙三年是力若勝若劣一日而&KR1177;及其¶
中文衡入文彀則遂圍棘聲徹榜金名揭上賢書於天¶
府承洪恩於帝闕乃躋膴仕乃展遐轍若卿若相鮮不¶
由兹而出矣上以此而求賢士以此而致身文之用世¶
信不可誣也歟太史公曰科舉之文趨時好以取世資¶
<pb:KR3k0055_WYG_201-50b>¶
特干禄營寵之具耳學古之君子恥言之生曰文之古¶
者登諸金石記誌頌銘具有成式或鐘鼎是勒或琬琰¶
是刻或鐫於麗牲懸繂之碑或鑱於封嶽磨崕之壁莫¶
不炫燿崇&KR0564;烜焯茂徳載丕丕之嘉猷紀赫赫之休績¶
然皆一筆之力九鼎可扛一字之價千金是値爾其雄¶
奥之思雅徤之姿瑰瑋之辭攟摭馬班凌厲蔡陳蹂躪¶
韓柳玉采金聲焜焜煌煌鍧鍧鏘鏘衮章繡紋炳炳焞¶
焞繽繽紜紜詭然而蛟龍翔蔚然而虎鳯昂翕然而律¶
<pb:KR3k0055_WYG_201-51a>¶
吕張正音諧韶濩變態類雲霆勁氣排甲兵沈𠖇以之¶
而開褰幽閟以之而著宣逖逺以之而緜延然非儒林¶
宗匠藝營宿將擅鴻筆攬魁柄稱文章之大家者孰當¶
仁而不讓此其為文也不幾于古乎太史公曰文至於¶
是謂之古宜也雖然其為用殆不止是已生曰朝廷之¶
上有巨文焉典謨誓誥制冊令詔藹為王言渙為大號¶
而帝王之制作存焉灝灝噩噩渾渾洋洋凌厲蓬孛揮¶
霍奮揚或溫潤而精粹或宏偉而秀雄或嚴肅而簡重¶
<pb:KR3k0055_WYG_201-51b>¶
或衍裕而深長經緯天地橐籥陰陽黼黻萬化轇轕三¶
光封職則氣含陰雨之潤授官則義炳重離之明敕戒¶
則吐皇漢之華治戎則揚洊雷之轟肆赦則垂滋於春¶
露明罰則示烈於秋霜一字之褒沛漏泉於下地一言¶
之感被挾纊於&KR0058;蒸朝出九重暮行四方如風動而草¶
偃如山鳴而谷應奮迅乎㝢外旁薄乎域中鼓舞乎廣¶
夏陶鎔乎帝王文章之用蓋與造化而侔功矣若是何¶
如太史公曰記曰王言如絲其出如綸詩曰辭之輯矣¶
<pb:KR3k0055_WYG_201-52a>¶
民之協矣辭之繹矣民之莫矣文之為用誠莫盛於此¶
矣姑舍是豈無復有可聞者乎生曰文之難者莫難于¶
史故良史之才古今或無皇道帝徳王略覇圖運祚興¶
衰治道隆汚將相卿士武烈文謨賢智忠孝兇慝姦諛¶
天文五行地理河渠禮樂兵刑食貨賦租選舉職官冕¶
服車輿凡一代之本末皆藏乎史故曰史者一代之成¶
書是故事以實之辭以給之法以立之例以律之作史¶
之要必備乎此然非其能足以通古今之體明足以周¶
<pb:KR3k0055_WYG_201-52b>¶
萬事之理智足以窮難知之意文足以發難顯之義者¶
曾烏得以稱良史蓋自紀表志傳之制馬遷創始班固¶
繼作綱領昭昭條理鑿鑿三代而下史才如二子者可¶
謂特起拔出雋偉超卓及乎蔚宗陳夀之流則遂肆意¶
妄篹曲筆濫箋曖昧其本㫖而義駁以偏破碎其大體¶
而辭謭以纖况乎范陳之不若者則又卑陋而無足觀¶
矣故史所以明乎治天下之道而為之者亦必天下之¶
才然後勝其任兹其所為難乎太史公曰噫史之為文¶
<pb:KR3k0055_WYG_201-53a>¶
誠難乎其盡美矣文而為史誠極天下之任矣抑吾聞¶
之文有二有紀事之文有載道之文史者紀事之文於¶
道則未也生曰聖人旣没道術為天下裂諸子者出各¶
設户分門立言以為文是故管夷吾氏以覇略為文鄧¶
析氏以兩可辨說為文老耼氏以秉要執本持謙處卑¶
為文列禦寇氏以黄老淸淨無為為文墨翟氏以貴儉¶
兼愛上賢明鬼非命上同為文公孫龍氏以堅白名實¶
為文莊周氏以通天地之統序萬物之性達生死之變¶
<pb:KR3k0055_WYG_201-53b>¶
為文慎到氏以刑名之學為文申不害氏韓非氏復流¶
於深刻之文尹文氏又合黄老刑名為文鬼谷氏以捭¶
闔為文蘇秦氏張儀氏因肆為縱横之文孫武氏吳起¶
氏以兵形軍勢圖國料敵為文荀卿氏揚雄氏則以明¶
先聖之學為文淮南氏則以總統道徳仁義而蹈虛守¶
静出入經道為文凡若此者殆不可遽數也雖其文人¶
人殊而其於道未始不有明焉譬猶水火相滅亦以相¶
生和敬相反亦以相成易所謂天下一致而百慮同歸¶
<pb:KR3k0055_WYG_201-54a>¶
而殊途者言本於一揆而已文以載道其此之謂乎太¶
史公曰諸子之文皆以明夫道固也然而各引一端各¶
據一偏未嘗窺夫道之大全人奮其私智家尚其私談¶
支離頗僻馳騁鑿穿道之大義益以乖大體益以殘矣¶
此固學術之弊而道之所以不傳也生曰聖人之文厥¶
有六經易以顯陰陽詩以道性情書以紀政事之實春¶
秋以示賞罰之明禮以謹節文之上下樂以著氣運之¶
虧盈凡聖賢傳心之要帝王經世之具所以建天&KR0454;奠¶
<pb:KR3k0055_WYG_201-54b>¶
民極立天下之大本成天下之大法者皆於是乎有徴¶
斯蓋羣聖之淵源九流之權衡百王之憲度萬世之準¶
繩猶之天焉則昭雲漢而揭日星布煙霞而鼓風霆猶¶
之地焉則山嶽峙而江河行鳥獸蕃而草木榮故聖人¶
者参天地以為文而六經配天地以為名自書契以來¶
載籍以往悉莫與之京斯其為文不亦可以為載道之¶
稱也乎太史公囅然而驚喟然而歎曰盡之矣其蔑有¶
加矣此固載道之器而聖人之至文矣嗟乎世之學者¶
<pb:KR3k0055_WYG_201-55a>¶
無志乎文則已茍有志焉舍是無以議為矣是故本之¶
詩以求其恒本之易以求其變本之書以求其質本之¶
春秋以求其斷本之樂以求其通本之禮以求其辨夫¶
如是則六經之文為我之文而吾之文一本於道矣故¶
曰經者載道之文文之至者也後聖復作其蔑以加之¶
矣今子知及乎此則於文也其進孰愈焉特在加之意¶
而已矣生於是再拜謝曰謹受敎敢不拳拳服膺是則¶
是效以無忝夫子之訓吿¶
<pb:KR3k0055_WYG_201-55b>¶
增贊宋孫何文贊曰堯制舜度綿今亘古周作孔述炳¶
星灼日是曰六經為世權衡萬象森羅五常混并游夏¶
之徒得粗喜精空傳其道無所發明後賢誰嗣惟軻及¶
卿仁門義奥我有典型聖人觀之猶足化成嬴侯劉帝¶
屈指西京仲舒賈誼名實絶異相如子長才智非常較¶
其工拙互有否臧揚雄歘馬刷翼孤翔可師數子擅文¶
之場東漢而下寂無雄覇亹亹建安格力猶完當塗之¶
後文失其官家懷往迹户掠陳言陵夷怠惰至於江左¶
<pb:KR3k0055_WYG_201-56a>¶
輕淺淫麗迭相唱和聖心經體盡墜於地千詞一語萬¶
指一意縫煙綴雲圖山畫水駢枝儷葉顛首倒尾治亂¶
莫分興亡不紀齊傾梁絶陳傾隋圯奕奕李唐木鐸再¶
揚文之紀綱斷而更純鉅手魁手磊落相望凌轢百代¶
直趨三王續典紹謨韓領其徒還雅歸頌杜統其衆土¶
徳旣衰文復喧卑制誥之俗儕於四六風什之訛鄰於¶
謳歌懷經囊史孰遏頽波出入五代兵戈不稱天祐斯¶
文啟我大君蒲帛詔聘鴻碩紛綸邪返而正漓澄而醇¶
<pb:KR3k0055_WYG_201-56b>¶
凡百儒林宜師帝心語思其工意思其深勿聽淫哇喪¶
其雅音勿視彩飾亡其正色力樹古風坐臻皇極無俾¶
唐文獨稱往昔賤臣司箴歌吿執事¶
增書唐裵度寄李翺書曰文之異者在氣格之高下思¶
致之淺深不在磔裂章句隳廢聲韻也人之異者在神¶
氣之清濁心志之通塞不在倒置眉目反易冠帯也¶
又曰三五之代上垂拱而無為下不知其帝力其微被¶
於天地萬物不可得而傳也殷周之際聖賢相遇其文¶
<pb:KR3k0055_WYG_201-57a>¶
在於盛徳大業又鮮得而傳也　宋蘇轍上韓太尉書¶
曰轍生好為文思之至深以為文者氣之所形然文不¶
可以學而能氣可以飬而至　張耒答李推官書曰學¶
文之端急於明理夫決水於江河淮海順而行之滔滔¶
汨汨日夜不止衝砥柱絶吕梁其舒為淪漣鼓為波濤¶
蛟龍魚鼈噴薄出没因其所遇而變生焉溝瀆東決而¶
西涸下滿而上虛日夜激之欲見其竒只蛙蛭之玩耳¶
江淮河海理道之文也不求奇而奇至矣激溝瀆而求¶
<pb:KR3k0055_WYG_201-57b>¶
水之奇此無見於理而欲以言語句讀為竒之文也¶
方希古與趙伯欽書曰近世之文辭所以不古若者以¶
文辭為業而不知道術今有至乎窮谷者言其所見則¶
不過泉石𣗳木禽獸蟲魚之狀而已比遊乎雄都巨邑¶
者見宫室之壯麗車馬之蕃庶人民物産之瑰異變怪¶
其言豈不有間哉故聖賢之文辭所以不可及者造道¶
深而自得者逺　朱夏答程伯大論文書曰古之為文¶
非有意於文也若風之於水適相遭而文生也故鼓之¶
<pb:KR3k0055_WYG_201-58a>¶
而為濤含之而為漪蹙之而為縠澄之而為練激之而¶
為珠璣非水也風也二者適相遭而文生也天之於文¶
也獨不然乎纖者濃者丹者堊者莫不極其美麗而造¶
物者豈物物而雕之哉彼昧於此者三年而刻楮¶
增序唐劉禹錫吕溫文集序云五行秀氣得之居多者¶
為雋人其色瀲灎於顔間其聲發而為文章天之所與¶
有物來相　元吳澂别趙子昂序曰為文而欲為一世¶
之人好吾悲其文為文而使一世之人不好吾悲其人¶
<pb:KR3k0055_WYG_201-58b>¶
　明楊守陳誠意伯劉基集序曰發之文辭若四嶽之¶
出雲無窮若大海浩溔中蓄虯螭䱎䲛罨□之屬觀者¶
駭愕而莫能名然皆載道之航輪濟世之粱帛　屠隆¶
漢魏叢書序曰羲農太古其文則隱周孔神聖其文則¶
經顔曾溫溫其文粹美子輿巖巖其文高雋莊列超曠¶
其文洸洋靈均忠憤其文悽怨左氏贍博其文華菀¶
增論晉摯虞文章流别論曰文章者所以宣上下之象¶
明人倫之叙窮理盡性以究萬物之宜者也王澤流而¶
<pb:KR3k0055_WYG_201-59a>¶
　詩作成功臻而頌興&KR0564;徳立而銘著嘉美終而誄集祝¶
　史陳辭官箴王闕¶
　増說宋蘇軾雜說曰吾為文如萬斛泉源不擇地皆可¶
　平地滔滔汨汨雖一日千里無難及其與石山曲折隨¶
　物賦形而不可知也所可知者常行於當行止於不可¶
　不止如是而已矣¶
　¶
　¶
<pb:KR3k0055_WYG_201-59b>¶
　¶
　¶
　¶
　¶
　¶
　¶
　¶
御定淵鑑類函卷一百九十六¶
