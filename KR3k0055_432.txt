# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.485565
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十七
<pb:KR3k0055_WYG_432-1a>¶
　欽定四庫全書¶
御定淵鑑類函卷四百二十七¶
　　鳥部十(鷺/鴟)　(増鸕鷀/反舌)　(翡翠/鵜鶘)　(増魚虎/秃鶖附)　(鷦鷯/鸊鵜)¶
　　　(鷗木鵩/啄)¶
　　　鷺¶
　原爾雅曰鷺舂鋤也　詩義疏曰鷺水鳥也所好潔白¶
　謂之白鳥齊魯謂之舂鋤遼東樂浪呉揚謂之白鷺¶
　増又曰舂鋤亦曰獨舂　海眼曰鷺一名𢃄絲禽　本¶
<pb:KR3k0055_WYG_432-1b>¶
　草集觧曰鷺林棲水食羣飛成序潔白如霜頸細而長¶
　脚青善翹髙尺餘觧指短尾喙長三寸頂有長毛十數¶
　莖毿毿然如絲欲取魚則弭之郭景純云其毛可為睫¶
　籬變化論云鷺以目盼而受胎　又曰似鷺而頭無絲¶
　脚黄色者俗名白鶴子又有紅鶴相類色紅禽經所謂¶
　朱鷺是也　本草釋名曰禽經云鸘飛則霜鷺飛則露¶
　其名以此歩於淺水好自低自昻如舂如鋤之狀故曰¶
　舂鋤　埤雅曰今鷺之集每至水面數尺則必低回少¶
<pb:KR3k0055_WYG_432-2a>¶
盤其勢與飛時徑起特異蓋其天性舞而後下故詩於¶
鷺于下曰醉言舞鷺于飛曰醉言歸也　又曰鷺啄則¶
絲偃鷹捕則角弭藏殺機也　物類相感志曰鷺人養¶
之於池塘馴若家禽每至白露日即飛騰而去　張華¶
曰鷺小不踰大飛有次序百官縉紳之象詩以振鷺比¶
百僚雍容喻朝美　原毛詩周頌振鷺于飛于彼西雝¶
(雝澤/也)　又宛丘刺陳幽公㳺蕩無度坎其擊鼓宛丘之¶
下無冬無夏值其鷺羽　埤雅曰楚成王時有朱鷺合¶
<pb:KR3k0055_WYG_432-2b>¶
沓飛翔復有赤色者舊鼓吹音樂朱鷺曲是也　増漢¶
有朱鷺之祥故鐃歌二十二曲中有朱鷺曲　黎州圖¶
經曰黎州通望縣每嵗孟夏有鷺鷥一隻墜化古老傳¶
云衆鳥避瘴臨去留一鷺祭山神又每郡主將有除替¶
一日前須有白鷺鷥一對從大渡河飛往州城盤旋棲¶
泊號為先至鳥便迎新送故更無誤焉　捜神後記曰¶
錢塘人姓杜船行時大雪日暮有女子素衣來岸上杜¶
曰何不入船遂相調戲杜閤船載之後成白鷺飛去杜¶
<pb:KR3k0055_WYG_432-3a>¶
惡之便病死　長慶集曰河陽石尚書破回鶻迎貴主¶
將入潞府偶逢水鳥鷺鷥引弓射之一發中目三軍踴¶
躍其事上聞詔下美之¶
　　鷺二¶
原出鼓中　食茄下(古今樂錄呉王夫差時有雙白鷺/飛出鼔中而入雲也  古樂府鷺)¶
(何食食/茄下)　篁棲　水浴　増屬玉　舂鋤(格物論鷺一/名屬玉  舂)¶
(鋤以其行狀而得名閒黄山谷詩云/水逺山長雙屬玉身  心苦一舂鋤)　霜衣　雪客(上/見)¶
(杜牧詩曰李昉/名白鷺  雪客)　羽扇　睫䙰(南史張融年弱冠同郡/道士陸静修以白鷺扇)¶
<pb:KR3k0055_WYG_432-3b>¶
(遺之曰此異物以奉異人為爾雅注鷺頭翅背上皆/有長翰毛今江東人取以  睫䙰名之曰白鷺縗)¶
一行　兩邉(杜甫詩一行白鷺上青天鷺李/白詩錦石照碧山兩邉白  鷥)　起圎沙¶
　入遥碧(杜甫詩宿鷺起圓/沙  下劉禹錫詩)　揺精　趁虚(袁桷詩炯/鷺揺精起)¶
(合馬臻詩趂虚/  散鷺鷥來)　掠浪　張羅(陸龜䝉詩絲禽掠浪飛/  元帝放生池碑朱鷺)¶
(晨飛尚張/羅於漢后)　吞鯉　颺絲(禽經朱鷺不吞鯉數林逋詩/閑颺粉絲荷葦外  聲惟欠)¶
(叫秋/雲)　暗棲松葉　群捕魚兒　飛下灘頭　獨拳雨¶
裏¶
　　鷺三¶
<pb:KR3k0055_WYG_432-4a>¶
原值羽(詳鷺一/毛詩)　值翿(詩宛丘值/其鷺翿)　鵾鷺　水鷺　増¶
簉羽鵷鷺(上官儀曰御史供奉/赤墀下簉羽鵷鷺)　鷺轉花燈(影燈記正/月十五日)¶
(明皇於長春殿張臨/光宴設白鷺轉花燈)　巴東道士(幽明錄巴東有道士/事道精進入屋燒香)¶
(忽有風雨至家人見一白鷺從/室中飛出雨住遂失道士所在)　鏡湖二叟(樹萱録剡/人賈傅於)¶
(鏡湖泊舟夜月縱步於清流芳荷中見二叟並語一曰/碧繼翁一曰篁棲叟相對吟詩賈遽揖之化為白鷺飛)¶
(去/)　散飛去(李白詩白鷺閑時散飛/去又如雪㸃青山雲)　連拳静(杜甫詩/宿鷺連)¶
(拳/静)　窺晨汲(元好問詩宿/鷺窺晨汲)　兼秋淨(元好問詩鷺/影兼秋浄)¶
　　鷺四¶
<pb:KR3k0055_WYG_432-4b>¶
増詩梁王僧孺鼔吹曲朱鷺詩曰因風弄玉水映日上¶
金堤猶持畏羅繳未得異鳬鷖聞君愛白雉兼因重碧¶
雞未能聲似鳯聊變色如珪願識昆明路乗流飲復棲¶
　裴憲伯鼓吹曲朱鷺詩曰秋來懼寒勁歳去畏氷堅¶
羣飛向葭下奮羽欲南遷暫戲龍池側時往鳯樓前所¶
歎恩光歇不得久聮翩　陳張正見鼓吹曲朱鷺詩曰¶
金堤有朱鷺刷羽望滄瀛周詩正雅曲漢鼓發竒聲時¶
將赤雁並乍逐彩鸞行别有翻潮處異色不相驚　原¶
<pb:KR3k0055_WYG_432-5a>¶
蘇子卿鼔吹曲朱鷺詩曰玉山一朱鷺萬里入王畿欲¶
向天池飲過繞上林飛金堤麗羽翮丹水浴毛衣非貪¶
葭下食懐恩自逺歸　増唐李白白鷺鷥詩曰白鷺下¶
秋水孤飛如墜霜心閒且未去獨立沙洲傍　又賦得¶
白鷺鷥送宋少府入三峽詩曰白鷺拳一足月明秋水¶
寒人驚逺飛去直向使君灘　顧况白鷺汀詩曰靃靡¶
汀草碧淋森鷺毛白夜起沙月中思量捕魚策　劉長¶
卿白鷺詩曰亭亭常獨立川上時延頸秋水寒白毛夕¶
<pb:KR3k0055_WYG_432-5b>¶
陽弔孤影幽姿閒自媚逸翮思一騁如有長風吹青雲¶
在俄頃　錢起晩歸鷺詩曰池上静難厭雲間欲去晩¶
忽背夕陽飛乘興清風逺　李端白鷺詩曰江南緑水¶
多顧影逗輕波落日晴雲裏山髙奈若何　元稹和裴¶
校書鷺鷥飛詩曰鷺鷥鷺鷥何遽飛鵶驚雀噪難乆依¶
清江見底草堂在一㸃白光終不歸　張籍樂府朱鷺¶
詩曰翩翩兮朱鷺來泛春塘棲緑樹羽毛如剪色如染¶
逺飛欲下雙翅歛避人引子入深塹動處水紋開灔灔¶
<pb:KR3k0055_WYG_432-6a>¶
誰知豪家網爾軀不如飲啄江海隅　盧仝白鷺鷥詩¶
曰刻成片玉白鷺鷥欲捉纎鱗心自急翹足沙頭不得¶
時傍人不知為閒立　賈島鷺鷥詩曰求魚未得食沙¶
岸往來行島月獨棲影暮天寒過聲墮巢因木折失侶¶
遇弦驚頻向煙霄望吾知爾去程　崔卿池上雙白鷺¶
鷥詩曰鷺雛相逐出深籠頂各有絲莖數同洒石多霜¶
移足冷隔城逺樹挂巢空其如盡在灘聲外何似雙飛¶
浦色中見此池潭卿自鑿清泠太液底潛通　劉禹錫¶
<pb:KR3k0055_WYG_432-6b>¶
白鷺兒詩曰白鷺兒最髙格毛衣新成雪不敵衆禽喧¶
呼獨凝寂孤眠芊芊草乆立潺潺石前山正無雲飛去¶
入遥碧　張祐鷺鷥詩曰深窺思不窮掲趾淺沙中一¶
㸃山光浄孤飛潭影空暗棲松葉露雙下蓼花風好是¶
滄波侶垂絲意亦同　李德裕詠白鷺鷥詩曰余心憐¶
白鷺潭上日相依拂石疑星落凌風似雪飛碧沙常獨¶
立清景自忘歸所樂惟煙水徘徊戀釣磯　顧非熊崔¶
卿雙白鷺詩曰朝客髙清愛水禽緑波雙鷺在園林立¶
<pb:KR3k0055_WYG_432-7a>¶
當風裏絲揺急歩繞池邉字印深刷羽競生堪畫勢依¶
泉各有取魚心我郷多傍門前見坐覺煙波思不禁¶
杜牧鷺鷥詩曰霜衣雪髪青玉觜羣捕魚兒溪影中驚¶
飛逺映碧山去一樹棃花落晩風　許渾鷺鷥詩曰西¶
風淡淡水悠悠雪照絲飄𢃄雨愁何事歸心倚前閣緑¶
蒲紅蓼練塘秋　雍陶雙鷺詩曰雙鷺應憐水滿池風¶
飄不動頂垂絲立當青草人先見行傍白蓮魚未知一¶
足獨拳寒雨裏數聲相伴早秋時林塘得爾須増價况¶
<pb:KR3k0055_WYG_432-7b>¶
是詩家物色宜　李頻振鷺詩曰有鳥生江浦霜華作¶
羽翰君臣將比潔朝野共相歡月影林梢下氷光水際¶
殘翻飛時共樂飲啄道皆安迥翥宜髙詠羣棲入静㸔¶
由來鴛鷺侶濟濟列千官　許棠親仁里雙鷺詩曰雙¶
去雙來日已頻只應知我是江人對欹雪頂思尋水更¶
振霜翎恐染塵三楚㡬時初失侣五陵何樹又棲身天¶
然不與凡禽類傍砌聽吟性自馴　來鵬鷺鷥詩曰裊¶
絲翹足傍澄瀾消盡年光佇思間若使見魚無羡意向¶
<pb:KR3k0055_WYG_432-8a>¶
人姿態更應閑　陸龜䝉白鷺詩曰雪然飛下立蒼苔¶
應伴江鷗拒我來見欲扁舟揺蕩去倩君先作水雲媒¶
　鄭谷鷺鷥詩曰閑立春塘煙淡淡静眠寒葦雨颼颼¶
漁翁歸後沙汀晩飛下灘頭更自由　裴說鷺鷥詩曰¶
秋江清淺時魚過亦頻窺却為分明極翻成所得遲浴¶
隈紅日色棲壓碧蘆枝㑹共鵷同侶翺翔應可期　劉¶
象鷺鷥詩曰潔白孤髙生不同頂絲清軟冷揺風窺魚¶
翹立荷香裏慕侣低翻桞影中㡬日下巢辭紫閣多時¶
<pb:KR3k0055_WYG_432-8b>¶
凝目向晴空摩霄志在潛修羽㑹接鸞凰别葦叢　李¶
歸唐失鷺鷥詩曰惜養年來嵗月深籠開不見意沉吟¶
也知祗在秋江上明月蘆花何處尋　南唐李中放鷺¶
鷥詩曰池塘多謝乆淹留長得霜翎放自由好去蒹葭¶
深處宿月明應認舊江秋　呉越羅隠鷺鷥詩曰斜陽¶
淡淡桞隂隂風裊寒絲映水深不要向人誇潔白也知¶
常有羡魚心　閩徐夤雙鷺詩曰雙鷺雕籠昨夜開月¶
明飛出立庭隈但教緑水池塘在自有碧天鴻雁來清¶
<pb:KR3k0055_WYG_432-9a>¶
韻叫霜歸島樹素翎遺雪落漁臺何人為我追尋得重¶
勸溪翁酒一杯　宋歐陽修鷺鷥詩曰風格孤髙塵外¶
物性情閒淡水邉身盡日獨行溪淺處青苔白石見纎¶
鱗　陸㳺贈鷺詩曰雪衣飛去莫悤悤小住灘前伴釣¶
篷禹廟蘭亭三十里相逢多在暮煙中　楊萬里玉田¶
觀鷺詩曰清溪欲下影先翻隻鷺還將雙鷺㸔綠玉脛¶
長聊試淺素瓊裳冷不禁寒　徐照鷺鷥詩曰一㸃白¶
如雪頂黏絲數莖沙邉行有跡空外過無聲髙桞巢方¶
<pb:KR3k0055_WYG_432-9b>¶
穏危灘立不驚每看閒意思漁父是前生　元呉師道¶
咏鷺詩曰振振風生桞沾沾雪㸃磯白攢秋水立青映¶
暮天飛　葉顒鷺立寒江詩曰青苔白石魚鱗腥盡日¶
獨拳寒雨汀疑是晴江沙上雪黄昏一㸃不分明¶
原賦宋謝惠連白鷺賦曰有提樊而見獻實振鷺之鮮¶
禽表弗緇之素質挺樂水之竒心　増唐李德裕振鷺¶
賦曰有羣飛之振鷺顧儔匹而弄音始遵渚而亂下若¶
濤起於清潯俄矯翼以歸來疑霰集於平林散雪彩於¶
<pb:KR3k0055_WYG_432-10a>¶
江煙皎霜容扵寒日映楓葉而暫見入蘆花而還失¶
　　鸕鷀一¶
増鸕鷀水鳥似鶂而黒觜曲如鈎食魚入喉則爛其熱¶
如湯其骨主鯁及噎　異物志曰鸕鷀能沒於深水取¶
魚食之不生卵而孕雛於池澤間吐而生子多者八九¶
少者五六相連而出若絲緒焉(杜臺卿淮賦曰鸕鷀吐/雛於八九鵁鶄銜翼而)¶
(低/昻)　本草釋名曰按韻書盧與兹並黒也此鳥色深黑¶
故名爾雅又謂之鷧其聲自呼也　本草集解曰鸕鷀¶
<pb:KR3k0055_WYG_432-10b>¶
處處水郷有之似鶂而小色黒亦如鴉而長喙微曲善¶
沒水取魚日集洲渚夜巢林木乆則糞毒多令木枯也¶
南方漁舟往往縻畜數十令其捕魚又一種似鸕鷀而¶
蛇頭長項冬月羽毛落盡栖息溪岸見人不能行即沒¶
入水者此即爾雅所謂鴢頭鵁者也　本草正誤曰¶
㓂宗奭常官於澧州公&KR0492;後有一大木上有三四十鸕¶
鷀巢日夕視之既能交合又有碧色卵殻布地則吐雛¶
之說誤也　隋書曰倭國水多陸少以小環挂鸕鷀項¶
<pb:KR3k0055_WYG_432-11a>¶
令入水捕魚以充食　舊唐書曰貞元十三年四月上¶
以自春以來時雨未降正陽之月可行雩祝遂幸興慶¶
宫龍堂祈禱忽有白鸕鷀沉浮水際羣類翼從其後左¶
右侍衛者咸驚異之俄然莫知所往方悟神龍之變化¶
至乙丑果大雨逺近滂沱於是廷臣表賀¶
　　鸕鷀二¶
増烏鬼　水鴉(䕫州圖經稱峽中人謂鸕鷀為烏鬼蜀/人皆養此鳥使之捕魚得魚則倒提出)¶
(之杜子美詩家家養烏鬼頓頓食黄魚/是也  本草衍義鸕鷀一名水老鵶)　曬翅　銜魚¶
<pb:KR3k0055_WYG_432-11b>¶
(杜甫詩鸕鷀西日照曬/翅滿漁梁  下王維詩)¶
　　鸕鷀三¶
増詩唐王維鸕鷀堰詩曰乍向紅蓮沒復出青蒲颺獨¶
立何䙰褷銜魚古查上　杜荀鶴鸕鷀詩曰一般花雨¶
結羣飛兩岸煙江好景時深水有魚銜得出看來却是¶
鷺鷥飢　元袁桷詩曰鸕鷀漾晴空意態極楚楚翻風¶
蒼雪迥轉日爛銀舞盤旋傲孤鴻清逺敵凡羽須㬰下¶
魚陂愧我覺疾去¶
<pb:KR3k0055_WYG_432-12a>¶
増表唐權德輿賀興慶池白鸕鷀表曰如傷之誠上感¶
元貺發祥之地下降靈禽潔白異姿翻飛成列¶
　　翡翠一¶
原爾雅曰翠鷸也　蒼頡觧詁曰鷸翠别名也　說文¶
曰翡赤雀翠青雀也　増本草附録曰翡翠飲啄水側¶
穴居生子亦巢於木或云前身翡後身翠如鵝翠雁翠¶
之義或云雄為翡其色多赤雌為翠其色多青　禽經¶
曰背有采羽曰翡翠張華注狀如鵁鶄而色正碧鮮縟¶
<pb:KR3k0055_WYG_432-12b>¶
可愛今王公之家以為婦人首飾其羽值千金　義訓¶
曰鷸如紺燕風則啼一云鷸一名述似燕紺色　埤雅¶
曰鷸水鳥天將雨則鳴故逸周書曰知天文者冠鷸冠¶
　禽經云鷸有文而貪　南州異物志曰翠惟六翮毛¶
長寸餘青茸翡大於燕小於烏　交州志曰翡翠出九¶
真頭黒腹下赤青縹色似鷓鴣　原廣志曰翡色赤翠¶
色紺皆出交州興古縣　山海經曰孟山多白翡翠¶
楊孝先交趾異物志曰翠鳥先髙作巢及生子愛之恐¶
<pb:KR3k0055_WYG_432-13a>¶
墮稍下作巢子生毛羽復益愛之又更下巢也　孝經¶
援神契神靈滋液百珍用則翠羽耀輝　徐廣車服注¶
曰天子輅金根車翠羽蓋皇后首飾歩揺八雀九華加¶
翡翠　離騷曰翾飛兮翠曽(曽舉/也)　又曰翡帷翠幬¶
　　翡翠二¶
原周書曰成王時蒼梧獻翡翠　左傳曰鄭子臧好聚¶
鷸冠　増范子曰計然者范蠡知其賢人卑身事之請¶
受道藏於石室乃刑白鷸而盟焉　原戰國策蘇秦曰¶
<pb:KR3k0055_WYG_432-13b>¶
蚌與鷸相持蚌謂鷸曰今日不出明日不出必是死鷸¶
　漢書曰尉佗獻文帝翠鳥千數　又曰燕剌王旦郎¶
中侍從貂羽黄金附蟬(翠羽/飾冠)　呉錄薛綜上疏曰日南¶
逺致翡翠充備寳玩　増幽怪錄曰陳朱崖太守袁洪¶
兒小名誇郎嘗野見翠鳥命羅得之袁甚愛玩清夜月¶
明徹燭長吟忽失翠鳥所在見一婢子立在其左誇郎¶
甚異之曰汝是誰家青衣婢子曰某王家二十七娘子¶
從從本名翡翠偶因化身游行便為袁郎羅得因為邀¶
<pb:KR3k0055_WYG_432-14a>¶
封郎與相吟詠封郎名平仲遂為媒取王家女名從從¶
第二十七乆之妻慘然飾行装誇郎問封生封生曰丈¶
人晉侍中王濟也乆為隂交州牧近改并州刺史遂相¶
與别及歸太守求不得已近一年　白帖曰唐開元時¶
楊妃愛玩翡翠春月遣宦官詣江南捕鵁鶄翠鳥鸂䳵¶
等欲置苑中(互詳/鵁鶄)　樹萱錄曰張確嘗逰霅上白蘋洲¶
見二碧衣女子携手吟咏云碧水色堪染白蓮香正濃¶
分飛俱有恨此别㡬時逢藕隠玲瓏玉花藏縹緲容何¶
<pb:KR3k0055_WYG_432-14b>¶
當假雙翼聲影暫相從確逐之化為翡翠飛去¶
　　翡翠三¶
原郤飾　聚冠(呉後宫郤翡翠之飾/  下詳翡翠二左傳)　拾羽　列巢(洛/神)¶
(賦或拾翠羽重又/翡翠列巢以  行)　來萃　相持(長門賦翡翠歇而來/萃  下詳翡翠二戰)¶
(國/策)　生遐裔　獻蒼梧(文選孔翠生乎遐裔/  下詳翡翠二周書)　増濯澄¶
瀾　據溪田(禽經翡翠飲啄於澄瀾洄淵之側尤惜其/羽日濯於水中  俗說翡翠各據溪田以)¶
(自藏匿猶雉之分畿/雖飛不越分域也)　巢小堂　鳴衣桁(江上小堂巢/翡翠  翡翠)¶
(鳴衣桁並/杜甫詩)　珍木巔　蘭苕上(張九齡詩側有雙翠鳥/巢在三珠樹矯矯珍木)¶
<pb:KR3k0055_WYG_432-15a>¶
(巔得無金丸懼苕杜甫/詩或㸔翡翠蘭  上)　髙竹　低巢(竹髙鳴翡翠並/巢傾翡翠低)¶
(杜甫/詩)　如眉　飾被(宋玉登徒子賦眉如翠羽謂埤雅/荆王以羽毛飾被左傳所  翠被)¶
(豹舄是也今花工亦取以為婦人面飾繡又陳/子昻詩云有時死結鴛鴦𢃄同作春衾  帳中)¶
　　翡翠四¶
原詩後漢蔡邕翠鳥詩曰庭前有石榴緑葉含丹榮翠¶
鳥時來集振翼修容形廻顧生碧色動揺揚彯青　増¶
唐陳子昻詩曰翡翠巢南海雄雌珠樹林何知美人意¶
驕愛比黄金殺身炎洲裏委羽玉堂隂旖旎光首飾威¶
<pb:KR3k0055_WYG_432-15b>¶
&KR0331;爛錦衾豈不在遐逺虞羅忽見尋多材信為累歎息¶
此珍禽　明王問翠翠辭曰翠翠復翠翠雙飛亦雙止¶
西風吹老芙蓉枝水冷河清魚不起朝從南海去暮仍¶
珠樹歸娟娟波心影氄氄身上衣今日沙頭忽不見㸃¶
上吳宫美人面¶
原賦梁江淹翡翠賦曰彼一鳥之竒麗生金洲與炎山¶
映銅陵之素氣灌碧磴之紅泉斂慧性及馴心騫赬翼¶
與青羽終絶命於虞人充南賝於内府備寳帳之光儀¶
<pb:KR3k0055_WYG_432-16a>¶
登美女之麗飾雜白玉而成文糅紫金而為色專妙采¶
於五都擅精華以八極¶
原贊晉郭璞翡翠贊曰翠雀縻鳥越在南海羽不供用¶
肉不足宰懐璧其罪賈害以采¶
　　魚虎一¶
増石林詩話曰江淮間有水禽號魚虎翠羽紅首顏色¶
可愛　埤雅曰魚虎即翡翠之小者一名魚師　本草¶
集觧曰魚狗處處水涯有之大如燕喙尖而長足紅而¶
<pb:KR3k0055_WYG_432-16b>¶
短背毛翠色𢃄碧翅毛黒色揚青可飾女人首物亦翡¶
翠之類　本草釋名曰狗虎師皆獸之噬物者此鳥害¶
魚故得此類命名　又曰翠碧鳥爾雅謂之鴗¶
　　魚虎二¶
増擘波　略岸(上見錢起詩魚崔德符詩翠裘/錦帽初相識  虎彎環略岸飛)¶
　　魚虎三¶
増詩唐錢起銜魚翠鳥詩曰有意蓮葉間瞥然下髙樹¶
擘波得潛魚一㸃翠光去　陸龜䝉翠碧詩曰紅襟翠¶
<pb:KR3k0055_WYG_432-17a>¶
翰兩參差徑拂煙花上細枝春水漸生魚易得不辭風¶
雨坐多時　韓偓翠碧鳥詩曰天長水逺網羅稀保得¶
重重翠羽衣挾彈小兒多害物勸君莫近五陵飛　宋¶
文同翡翠詩曰清晨有珍禽翩翩下魚梁其形不盈握¶
毛羽鮮且光天人裁碧霞為爾縫衣裳晶熒眩我目非¶
世之青黄愛之坐良乆常恐瞥爾翔忽然投清漪得食¶
如針鋩如是者三四厭飫已一肮既飽且自嬉翻身度¶
回塘飛鳴逐佳匹相和音琅琅¶
<pb:KR3k0055_WYG_432-17b>¶
　　鷦鷯一¶
原爾雅曰桃蟲鷦其雌鴱俗名巧婦　又曰鳭鷯剖葦¶
(好剖葦皮食其蟲因名云江/東呼為蘆虎似雀青斑長尾)　又曰鴟鴞鸋鴂　詩義¶
疏曰鴟鴞似黄雀而小啄刺如錐取茅為巢以麻紩之¶
如刺紩韤懸著樹枝幽州謂之鸋鴂或曰巧婦或曰女¶
匠關西謂之韤雀毛詩曰肇允彼桃蟲鷦鷯是也故爾¶
雅曰桃蟲鷦也微小黄雀其雛化為蜩故俗語曰鷦鷯¶
生蜩焦贛易林亦謂桃蟲生蜩或云布榖生子鷦鷯養¶
<pb:KR3k0055_WYG_432-18a>¶
之　増本草集觧曰鷦鷯處處有之生蒿木之間居藩¶
籬之上灰色有斑聲如吹嘘取茅葦毛毳為窠大如雞¶
卵而繫之以麻髪至為精密懸於樹上或一房二房小¶
人畜馴教之作戲也　鷦鷯窠燒煙薰手令婦人巧蠶¶
　原毛詩鴟鴞周公救亂也鴟鴞鴟鴞既取我子無毁¶
我巢　莊子曰鷦鷯巢林不過一枝　說苑曰孟嘗君¶
寄客於齊王三年不見用客反見孟嘗君曰不知臣罪¶
邪君之過也孟嘗君曰縷因針而入不因針而急夫子¶
<pb:KR3k0055_WYG_432-18b>¶
之才必薄矣客曰不然臣見鷦鷯巢於江濵葦苕著之¶
髪毛建之女工不能為也可謂完堅矣大風至則苕折¶
卵破者其所託者使然也　増晉書曰張華素孤貧為¶
鷦鷯賦成阮籍見之曰王佐之才由是聲名始著¶
　　鷦鷯二¶
原賦晉張華鷦鷯賦曰何造化之多端播羣形於萬類¶
惟鷦鷯之微禽亦攝生而受氣飛不飄揚翔不翕習巢¶
林不過一枝每食不過數粒¶
<pb:KR3k0055_WYG_432-19a>¶
　　鴟一(䲭與鳶同/白帖併入)¶
原春秋運斗樞曰玉衡星散為鴟　爾雅曰鳶烏醜其¶
飛也翔　増本草集觧曰鴟似鷹而稍小其尾如舵極¶
善髙翔専捉雞雀鴟類有數種禽經云鶻生三子一為¶
鴟　本草釋名曰鴟鳶二字篆文象形一云鴟其聲也¶
鳶攫物如射也梵書謂之阿黎耶　張華曰鳶䲭類摩¶
風回翔　原詩曰鳶飛戾天　禮記曰前有塵埃則載¶
鳴鳶(鳶鳴則/將風)　莊子内篇曰䲭鴉嗜鼠螂蛆甘螮　又¶
<pb:KR3k0055_WYG_432-19b>¶
曰鴟得腐鼠鵷雛過之仰而視之曰嚇(恐奪其/腐鼠也)　増吕¶
氏春秋曰亂國之妖市有舞鴟　原鹽鐡論曰泰山之¶
鴟啄腐鼠於窮澤非有害人也今有司盜主財而食之¶
焉得如泰山之鴟乎　古詩曰鳶起知風舞　又曰茅¶
棟嘯愁鳶　又曰寒鴟嚇鳶雛¶
　　鴟二¶
原博物志曰漢舊事綦國送鳶卵給大官　増捜神記¶
曰漢成帝河平元年二月泰山山桑谷有鳶焚其巢男¶
<pb:KR3k0055_WYG_432-20a>¶
子孫通等聞山中羣鳥鳶鵲聲往視之見巢㸐盡墮池¶
中有二鳶鷇燒死樹大四圍巢去地五丈五尺　原東¶
觀漢記曰馬援擊交趾下潦上霧毒氣上蒸仰視烏鳶¶
跕跕墮水中　晉書曰晉中興孝宗永和元年白鳶見¶
　後魏書曰拓跋翰從太宗游白登東北有雙鳶飛鳴¶
於上太宗命左右射之莫能中鳶旋飛稍髙翰因而自¶
射之二箭下雙鳶太宗嘉之賜御弓矢以旌之曰射鳶¶
都尉　北齊書曰景哲從弟黄頭使與諸囚自金鳯臺¶
<pb:KR3k0055_WYG_432-20b>¶
各乗紙鳶以黄頭獨能控紫陌乃以殺之　列仙傳曰¶
季仲甫夜卧牀上或為鴟鳥後至沓縣巨山上候北風¶
當飛渡南海上有羅鷹者羅得䲭視之仲甫也後留更¶
三年自云往崑崘山　増獨異志曰梁武帝太清三年¶
侯景圍臺城逺不通問簡文作紙鳶飛空吿急於外侯¶
景謀臣王偉謂景曰此紙鳶所至即以事逹外令左右¶
射之及墮皆化為鳥飛入雲中不知所往　酉陽雜俎¶
曰肅宗張皇后專權每進酒常置䲻(古鴟/字)腦酒令人乆¶
<pb:KR3k0055_WYG_432-21a>¶
醉健忘　因話錄曰德宗初登勤政樓外無知者見一¶
緑衣人乗驢至樓下仰視乆之俛而東去上遣京尹物¶
色之及至對曰某天寳教坊樂工也上皇時數登此樓¶
每來鴟必集樓上號隨駕老䲭自罷居城外更不復見¶
今見羣鴟盛集又覺景象宛似昔時心知聖人在上悲¶
喜且欲泣下以此奏聞勅收教坊　白帖曰光啓二年¶
正月閶湖鄉野雉及鳶夜鳴¶
　　鴟三¶
<pb:KR3k0055_WYG_432-21b>¶
原詩魏劉楨射鳶詩曰鳴鳶弄雙翼飄飄薄青天我后¶
横怒起意氣凌神仙發機如驚猋三發兩鳶連流血灑¶
牆屋飛毛從風旋庶士同聲賛君射一何妍　増唐韋¶
應物鳶奪巢詩曰野鵲野鵲巢林梢鴟鳶恃力奪鵲巢¶
吞鵲之肝啄鵲腦竊食偷居常自保鳯皇五色百鳥尊¶
知鳶為害何不言霜鸇野鷂得殘肉同啄羶腥不肯逐¶
可憐百鳥生縱横雖有深林何處宿　韓愈病鴟詩曰¶
屋東惡水溝有䲭墮鳴悲青泥揜兩翅拍拍不得離羣¶
<pb:KR3k0055_WYG_432-22a>¶
童呌相召瓦礫争先之計較生平事殺却理亦宜奪攘¶
不愧恥飽滿盤天嬉晴日占光景髙風送追隨遂凌紫¶
鳯羣肯顧鴻鵠卑今者命運窮遭逢巧丸兒中汝要害¶
處汝能不得施於吾乃何有不忍乗其危丐汝將死命¶
浴以清水池朝餐輟魚肉暝宿防狐狸自知無以致蒙¶
德乆猶疑飽入深竹叢飢來傍堦基亮無責報心固以¶
聽所為昨日有氣力飛跳弄藩籬今晨忽徑去曽不報¶
我知僥倖非汝福天衢汝休窺京城事彈射豎子豈易¶
<pb:KR3k0055_WYG_432-22b>¶
欺勿諱泥坑辱泥坑乃良規　劉禹錫飛鳶操曰鳶飛¶
杳杳青雲裏鳶鳴蕭蕭風四起旗尾飄揚勢漸高箭頭¶
砉劃聲相似長空悠悠霽日懸六翮不動凝風煙逰鵾¶
翔雁出其下慶雲清景相廻旋忽聞飢烏一噪聚瞥下¶
雲中争腐鼠騰音礪吻相喧呼仰天大嚇疑鵷雛畏人¶
避犬投髙處俯啄無聲猶屢顧青鳥自愛玉山禾仙禽¶
徒貴華亭露撲&KR0609;危巢向暮時毰毸飽腹蹲枯枝㳺童¶
挾彈一麾肘臆碎羽分人不悲天生衆禽各有類威鳯¶
<pb:KR3k0055_WYG_432-23a>¶
文章在仁義鷹隼儀形螻蟻心雖能戾天何足貴¶
　　反舌一¶
原風土記曰祝鳩反舌也　禮記曰仲夏之月反舌無¶
聲(増五月陽氣極於上㣲隂/起於下百舌無隂故無聲)　易緯通卦騐曰百舌者反¶
舌鳥也能反覆其口隨百鳥之音　増反舌蒼毛尖觜¶
形小於鸜鵒二三月鳴至五月無聲亦候鳥也一名望¶
春一名喚起江南人謂之喚春聲圓轉如絡絲　本草¶
釋名曰能反復如百鳥之音故名鶷(音/轄)&KR1534;(音/軋)亦象聲今¶
<pb:KR3k0055_WYG_432-23b>¶
俗呼為牛尿哵哥為其形似鸜鵒而氣臭也梵書名舍¶
羅　朝野僉載山谷云予讀月令反舌無聲佞人在側¶
乃觧杜詩過時如發口君側有䜛人之句(蔡中郎以反/舌為蝦蟇淮)¶
(南子以蛩為蠛蠓詩義以蟊為螻蛄髙/誘以乾雀為蟋蟀文人之謬誤如此)　多言者猶百¶
舌之聲也　原左傳郯子云少皥柷鳩氏司徒也　春¶
秋保乾江充之害其萌反舌鳥入殿¶
　　反舌二¶
原詩梁沈約侍宴咏反舌詩曰假容不足觀遺音猶可¶
<pb:KR3k0055_WYG_432-24a>¶
薦幸䝉喬樹恩得以聞高殿　劉孝綽詠百舌詩曰山¶
人惜春暮旭日坐花林復值懐春鳥枝間弄好音遷喬¶
聲迥出赴谷響幽深下聽長而短時聞絶復尋孤鳴若¶
無對百囀似羣吟昔聞屢歡昔今聽忽悲今聽聞非殊¶
異遲暮獨傷心　徐悱妻劉氏聽百舌聲詩曰庭樹旦¶
新晴臨鏡出雕楹風吹桃李氣過傳春鳥聲浄寫山陽¶
笛全作洛濵笙注意欲留聽誤令妝不成　陳聘使韋¶
鼎在長安聽百舌詩曰萬里風煙異一鳥忽相驚那能¶
<pb:KR3k0055_WYG_432-24b>¶
對逺客還作故鄉聲　増隋李孝貞聽百舌詩曰煙消¶
上路静漏盡禁門通好鳥從西苑流響入南宫閒闗既¶
多緒變轉復無窮調驚時斷絶音繁有異同飲啄歸承¶
露飛鳴上别風未避王孫彈寧畏虎賁弓石渠皆學府¶
麟閣悉文雄不恡青泥印時尋白社中　唐鄭愔百舌¶
詩曰百舌鳴髙樹弄音無常則借問聲何煩末俗不尚¶
黙　王維聽百舌詩曰上蘭門外草萋萋未央宫中花¶
裏栖亦有相隨過御苑不知若箇向金堤入春觧作千¶
<pb:KR3k0055_WYG_432-25a>¶
般語拂曙能先百鳥啼萬戸千門應覺曉建章何必聽¶
鳴雞　杜甫百舌詩曰百舌來何處重重祗報春知音¶
兼衆語整翮豈多身花宻藏難見枝高聽轉新過時如¶
發口君側有䜛人　梁鍠聞百舌詩曰百舌聞他郡間¶
關媚物華斂形藏一葉分響出千花坐愛時褰幌行藏¶
或駐車不須應獨感三載已辭家　張籍反舌無聲詩¶
曰夏木多好鳥偏知反舌名林幽仍共宿時過即無聲¶
竹外天空曉溪頭雨自晴居人疑寂寞深院益凄清入¶
<pb:KR3k0055_WYG_432-25b>¶
霧暗相失當風閑易驚來年上林苑知爾最先鳴　劉¶
禹錫百舌吟曰曉星零落春雲低初聞百舌間關啼花¶
樹滿空迷處所揺動繁華墜紅雨笙簧百囀音韻多黄¶
鸝吞聲燕無語東方朝日遲遲升迎風弄影時自矜數¶
聲不盡又飛去何許相逢緑楊路綿蠻宛轉似娱人一¶
心百舌何紛紜酡顏俠少停歌聽墜珥妖姬和睡聞可¶
憐光景何時盡誰能低頭避鷹隼廷尉張羅似不聞潘¶
郎挾彈無情損天生羽族爾何微舌端萬變乗春暉南¶
<pb:KR3k0055_WYG_432-26a>¶
方朱鳥一朝見索寞無言髙下飛　嚴郾賦百舌詩曰¶
此禽輕巧少同倫我聽常疑舌滿身星未沒河先報曉¶
桞猶黏雪便迎春頻嫌海燕巢難定却訝林鶯語不眞¶
莫倚春風便多事玉樓還有晏眠人　宋梅堯臣詩曰¶
一冬常噤黙乗春何多舌蒼毛無文章尖觜若騰說曉¶
升髙高樹百鳥言漏洩只未聞鳯皇有亦學不徹　林¶
君復詩曰桞條初重草初肥煙濕園林曉未晞百種堪¶
憐巧言語一般惟欠好毛衣欺凌紅杏從頭宿諷刺黄¶
<pb:KR3k0055_WYG_432-26b>¶
鸝趂背飛誰道間關便多事更能緘黙送芳菲　文同¶
詩曰衆禽乗春喉吻生滿林無限啼新晴就中百舌最¶
無謂滿口學盡衆鳥聲自無一語出於已徒爾嘲&KR1116;誇¶
縱横朝朝泊我髙桞上呌破一忩殘月明幽人穏睡正¶
酣美無計可奈遭爾驚少年挾彈彼誰者安得為我來¶
五更　張耒詩曰曉語月斜樹晝啼春霽天胷中多有¶
激不是故多言　張舜民詩曰學盡衆禽鳴終無自己¶
聲深山喬木底緘口過平生　陸㳺聞百舌詩曰春鳥¶
<pb:KR3k0055_WYG_432-27a>¶
雖儳言春盡能齰舌秋蚓與寒螿亦各知時節¶
原賦梁沈約反舌賦曰咨圓造之大德播含靈於無小¶
有反舌之微禽亦班名於庶鳥乏嘉容之可翫因繁聲¶
以自表其聲也驚詭噂&KR0689;縈紆雜亂駢浮迴合嵒危瑣¶
散或發曲無漸或收音去半既含意於將曉亦流妍於¶
始旦雜沓逶迤噭咷參差攅嬌動葉促囀縈枝分宫析¶
徵萬矩千䂓因風起哢曵響生竒對芳辰於此月屬今¶
余之遵暮倦城守之喧疲愛田郊之閒素眷春物而懐¶
<pb:KR3k0055_WYG_432-27b>¶
之聞好音於庭樹　蕭子暉反舌賦曰彼陶嘉之盛月¶
氣依遲於池沼眷霏霏之花落愛翹翹之令鳥無榮辱¶
之可因弄樞機而自表爾其聲也嘹唳罥結鬰抑縈咽¶
繁音瑣碎衆響攅蠘或急囀赴機或緩引趨節或洪纖¶
共起或長短俱折意疑續而更斷謂當舉而忽垂聲憑¶
林而逾厲響因風而益危¶
　　鵜鶘一(秃鶖附/)¶
増爾雅注曰鵜一名洿澤郭璞曰今之鵜鶘也好羣飛¶
<pb:KR3k0055_WYG_432-28a>¶
入氷食魚故名洿澤俗呼之為淘河陸璣疏云鵜水鳥¶
形似鴞而極大喙長尺餘直而廣口中正赤頷下胡太¶
如數升囊若小澤中有魚便羣共抒水滿其胡而棄之¶
令水竭盡魚在陸地乃共食之故曰淘河　本草釋名¶
曰山海經云沙水多犁鶘其名自呼後人轉為鵜鶘耳¶
又呉諺云夏至前來謂之犁鶘言主水也夏至後來謂¶
之犁塗言主旱也俗名淘鵝因形也又訛而為駝鶴¶
本草集觧曰鵜鶘處處有之似鶚而甚大灰色如蒼鵝¶
<pb:KR3k0055_WYG_432-28b>¶
俚人食其肉取其脂入藥　禽經曰淘河在岸則魚沒¶
沸河在岸則魚涌(淮南子云鳥有沸波翔翔水上扇/魚令出沸波攫而食之一名沸河)¶
師古曰一名沐澤秃鶖　本草集觧曰秃鶖水鳥之大¶
者也出南方有大湖泊處其狀如鶴而大青蒼色張翼¶
廣五六尺舉頭髙六七尺長頸赤目頭項皆無毛其頂¶
皮方二寸許紅色如鶴頂其喙深黄色而扁直長尺餘¶
其嗉下亦有胡袋如鵜鶘狀其足爪如雞黑色性極貪¶
惡能與人鬭好啖魚蛇及鳥雛自元入明常賦猶有鴜¶
<pb:KR3k0055_WYG_432-29a>¶
䳓之獻按飲膳正要云鴜䳓有三種有白者黑者花者¶
名為胡鴜䳓其肉亦不同也又按景煥閑談云海鳥鶢¶
鶋即今之秃鶖　採蘭雜志曰山中老人以秃鶖頭形¶
刻杖上謂之扶老以此鳥能辟蛇也古今注以秃鶖為¶
扶老甚謬¶
　　鵜鶘二¶
増五行志曰漢昭帝時有鵜鶘或曰秃鶖集昌邑王殿¶
下王使人射殺之時王馳騁無度故𤯝祥見也　魏志¶
<pb:KR3k0055_WYG_432-29b>¶
曰黄初二年五月有鵜鶘集靈芝池詔曰此詩人所謂¶
洿澤也曹詩刺恭公逺君子而近小人今豈有賢智之¶
士處於下位乎否則斯鳥胡為而至其博舉天下雋德¶
茂才獨行君子以答曹人之刺　呉紀曰孫皓問中書¶
令張尚曰鳥之中大者惟鶴小者雀乎尚曰大者有秃¶
鶖小者有鷦鷯皓忌勝已因徙之　北史曰正光二年¶
八月獲秃鶖於宫内詔以示崔光表曰此即詩所謂有¶
鶖在梁觧云秃鶖也貪惡之鳥也川澤所育不應入於¶
<pb:KR3k0055_WYG_432-30a>¶
殿庭臣聞鵜鶘暫集而去前王猶為至誡况今獲之宫¶
禁方被畜飬乎明帝覽表即棄之　隋志曰周大象二¶
年有秃鶖集洛陽宫太極殿　長安志曰唐昭宗光化¶
三年有秃鶖鳴於昭敬殿中　鑒戒録曰王蜀通政元¶
年有大秃鶖颺於摩訶池上顧夐時為小臣直内廷潛¶
吟一詩云昔日曽看瑞應圖萬般祥瑞不如無摩訶池¶
上分明見仔細㸔來是那鶘¶
　　鵜鶘三¶
<pb:KR3k0055_WYG_432-30b>¶
原在梁　洿澤(詩維鵜在梁不濡其翼不濡其/咮  草木疏鵜鶘一名洿澤)　飲水¶
　淘河(淮南子鵜鶘飲水數斗而/不足  鵜鶘一名淘河)　濡咮　濯翮(上毛/詩見)¶
(上注白濯翮/疏風  帖)¶
　　鵜鶘四¶
原濡翼(見前/注)　魚畏(莊子魚不畏/網而畏鵜鶘)　増嚇飛燕(杜甫詩/江中淘)¶
(河嚇/飛燕)　無用鵜(元稹詩津梁/暗引無用鵜)¶
　　鵜鶘五¶
増詩明袁凱賦朱煥章所畜鵜鶘鳥詩曰朱家有鳥名¶
<pb:KR3k0055_WYG_432-31a>¶
鵜鶘意度自與凡羽殊𠖇飛時時近丹穴夜宿往往歸¶
蒼梧當時六翮須無禁何乃困頓來庭除烏雲飄蕭羽¶
衣碎俯仰飲啄隨人意空簷燕雀亦何心喧噪逼逐無¶
寧地孤雌孤雌復何所落日煙波隔呉楚沉思當日伉¶
儷初豈料如今各羈旅衆雛衆雛尤痛惜父既不歸無¶
可食縱有弱母汝念深浪高風急身無力我言鵜鶘君¶
莫嗔忍耻含悲度此身不見四海干戈際多少思家失¶
路人¶
<pb:KR3k0055_WYG_432-31b>¶
　　鸊鵜一¶
原爾雅曰鵜鴮鸅　方言曰野鳬甚小好沒水中南楚¶
之人謂之鸊鵜大者謂之鶻蹄　増本草釋名曰鸊鷉¶
爾雅謂之須嬴一名水□一名䴇□一名刁鴨俗呼油¶
鴨鸊鷉須鸁並未詳□刁䴇□皆狀其小也油言其肥¶
也　本草集觧曰鸊鷉水鳥也大如鳩鴨脚連尾不能¶
陸行常在水中人至即沉或擊之便起其膏塗刀劍不¶
繡續英華詩云馬銜苜蓿葉劍瑩鸊鷉膏是也　又曰¶
<pb:KR3k0055_WYG_432-32a>¶
鸊鷉南方湖溪多有之似野鴨而小蒼白文多脂味美¶
冬月取之其類甚多　又曰野鴨有與家鴨相似者有¶
全别者其甚小者名刁鴨¶
　　鸊鵜二¶
原賦晉張望鸊鵜賦曰余觀鸊鵜之為鳥也形貎叢蔑¶
尾翮憔陋樂水以㳺隨波淪躍汎然任性而無患也賦¶
曰惟鸊鵜之小鳥託川湖以繁育翩舒翮以和鳴匪窘¶
惕於籠畜瀺灂池沼容與河洲翔而不淹集而不留值¶
<pb:KR3k0055_WYG_432-32b>¶
汙則止遇澤則游淪潭裏以銜魚躍浪表而相求萃不¶
擇渠娯不擇川隨風騰起與濤回旋沉竄則足撥圓波¶
浮泳則臆排㣲漣率性命以閒放獨遨逸而獲全¶
　　鷗一¶
原說文曰鷗水鴞也　倉頡觧詁曰鷖鷗也　増詩鳬¶
鷖在涇鷖鳬屬蒼黒色鳬好沒鷖好浮故鷖一名漚今¶
字從鳥後人加之也　本草釋名曰鷗者浮水上輕漾¶
如漚也鷖者鳴聲也鴞者形似也在海者名海鷗在江¶
<pb:KR3k0055_WYG_432-33a>¶
者名江鷗江夏人訛為江鵝也海中一種隨潮往來謂¶
之信鳬　本草集觧曰鷗生南方江海湖溪間形色如¶
白鴿及小白雞長喙長脚羣飛耀日三月生卵　原南¶
越志曰江鷗一名海鷗在漲海中隨潮上下常以三月¶
風至乃還洲嶼頗知風雲若羣飛至岸必風渡海者以¶
此為候　山海經曰黝股國其人食鷗　古詩曰海鷗¶
戲春岸　増李商隠太倉箴曰海翁忘機鷗故不飛海¶
翁易慮鷗乃飛去　原列子曰海上之人好鷗者每旦¶
<pb:KR3k0055_WYG_432-33b>¶
之海上從鷗鳥㳺鷗鳥之至者百數而不止其父曰吾¶
聞鷗鳥皆從汝好取來吾玩之明日之海上鷗鳥舞而¶
不下　増晉咸和起居注曰二年正月饗萬國有五鷗¶
集太極殿前¶
　　鷗二¶
増信鳥　閒客(禽經鷗信鳥也張華注云鷗如倉庚而/小羣鳴喈喈隨潮往來迎浪蔽日謂之)¶
(信鷗客李昉園亭畜五禽/皆以  名白鷗曰閒客)　作詩　獻賦(侯鯖録云顧/況與李鄴侯)¶
(善鄴侯卒況感其知作海鷗咏以見意為權貴所疾獻/孔帖唐崔湜為相隂附太平公主時人危之門下客)¶
<pb:KR3k0055_WYG_432-34a>¶
(海鷗賦以/諷而不悟)　願狎　期盟(杜甫詩願狎東海鷗鷗黄/庭堅詩此心期與海  盟)¶
知心　忘機(李白詩心静海鷗知鳥歐/陽修詩豈止忘機鷗  信)　静來　閑似¶
(杜甫詩野静白鷗來白黄庭堅詩江/南野水碧扵天中有  鷗閑似我)　泛渚輕　浮水¶
静(泛渚白鷗輕甫逺鷗/浮水静並杜  詩)　懶避船　常拂筵(杜甫詩春/鷗懶避船)¶
(不李白詩白鷗閑/  去常拂酒筵飛)¶
　　鷗三¶
増知機叟(鷗謂知/機叟)　三品鳥(隋宦者劉繼詮獻芙蓉鷗/二十四隻毛色如芙蓉帝)¶
(甚喜置北海中曰鷗字/三品鳥宜封碧海舍人)　沒浩蕩(杜甫詩白鷗沒浩/蕩萬里誰能馴)¶
<pb:KR3k0055_WYG_432-34b>¶
泛春聲(杜甫詩鷗/泛已春聲)　永與羣(李白詩明朝拂衣/去永與白鷗羣)　避隼¶
旟(白居易詩沙鷗不/知我猶避隼旟飛)¶
　　鷗四¶
原詩梁何遜咏白鷗詩曰可憐雙白鷗朝夕水上㳺何¶
言異棲鳥雌住雄不留孤飛出浦漵獨𪧐下滄洲東西¶
從此去影響絶無由　増唐李白詩曰揺裔雙白鷗鳴¶
飛滄江流宜與海人狎豈伊雲鶴儔寄形宿沙月沿芳¶
戲春洲吾亦洗心者忘機從爾㳺　杜甫鷗詩曰江浦¶
<pb:KR3k0055_WYG_432-35a>¶
寒鷗戲無他亦自饒却思翻玉羽隨意㸃春苗雪暗還¶
須浴風生一任飄㡬羣滄海上清影日蕭蕭　顧況海¶
鷗詠曰萬里飛來為客鳥曽蒙丹鳯借枝柯一朝鳯去¶
梧桐死滿目鴟鳶奈爾何　劉長卿弄白鷗歌曰泛泛¶
江上鷗毛衣皓如雪朝飛瀟湘水夜宿洞庭月歸客正¶
夷猶愛此滄江閑白鷗　錢起戲鷗詩曰乍依菱蔓聚¶
盡向蘆花滅更喜好風來數片飄晴雪　盧綸賦得白¶
鷗歌送李伯康歸使詩曰積水深源白鷗翻翻倒影光¶
<pb:KR3k0055_WYG_432-35b>¶
素於潭之間銜魚魚落亂驚鳴争撲蓮藂蓮葉傾爾不¶
見波中鷗鳥閑無營何必汲汲勞其生桞花溟濛大堤¶
口悠揚相和乍無有輕隨去浪杳不分細舞春風一何¶
乆似君換得白鵝時獨憑闌干雪滿池今日還同看鷗¶
鳥如何羽翮復參差復參差海潮瀾漫何由期　陸龜¶
蒙白鷗詩曰慣向溪頭漾淺沙薄煙微雨是生涯時時¶
失伴沉山影往往争飛雜浪花晩樹清凉還&KR2141;鳿舊巢¶
零落寄蒹葭池塘信美應難戀針在魚脣劍在蝦　皮¶
<pb:KR3k0055_WYG_432-36a>¶
日休和魯望白鷗詩曰雪羽䙰褷半惹泥海雲深處舊¶
巢迷池無飛浪争教舞洲少輕沙若遣棲煙外失羣慙¶
雁鶩波中得志羡鳬鷖主人恩重真難遇莫為心孤憶¶
舊溪　閩崔道融江鷗詩曰白鳥波上棲見人懶飛起¶
為有求魚心不是戀江水　宋孔平仲述鷗詩曰水濱¶
老父忘機關醉眠古石紅蕖間緑波蕩漾意不動白雲¶
往來心與閒有鷗素熟翁如此命侣呼儔就翁喜相親¶
飲啄少畏避自浮自沉不驚起漁人窺之即謀取手擕¶
<pb:KR3k0055_WYG_432-36b>¶
羅網來翁所羣鷗瞥見皆逺逝千里翩翩一回顧鷗不¶
薄翁勿疑避禍未萌真見機漁人羅網不在側敢辭旦¶
夕從翁嬉　元宋无海鷗詩曰羣飛獨宿水中央逐浪¶
隨波意半傷莫去西湖花裏睡芰荷翻雨打鴛鴦　明¶
袁凱觀沙鷗詩曰門外羣鷗我所知終朝相見不相離¶
借爾橋東楊桞岸明年春日更添兒　髙啓鷗捕魚詩¶
曰秋江水冷無人渡羣鷗忍飢愁日暮白頭來往似漁¶
翁心思捕魚江水中眼明見魚深出水復恐魚驚隠蘆¶
<pb:KR3k0055_WYG_432-37a>¶
葦須㬰銜得上平沙鱗鬛半吞猶見尾江魚食盡身不¶
肥平生求飽苦多飢却猜人少忘機者海上相逢不飛¶
下¶
　　鵩鳥一(鴞訓狐/併入)¶
原盛𢎞之荆州記曰巫縣有鳥如雌雞其名為鴞楚人¶
謂之鵩　増本草集觧曰鴞即梟也一名鵩吳人呼為¶
□魂(□字韵書無考當作匈/擁切呉球方作逐魂)惡聲鳥也賈誼云鵩似鴞¶
其實一物也入室主人當去此鳥盛午不見物夜則飛¶
<pb:KR3k0055_WYG_432-37b>¶
行常入人家捕鼠食周禮硩蔟氏掌覆夭鳥之巢注云¶
惡鳴之鳥若鴞鵩鬼車之屬　又曰鴞鵩鵂鶹梟皆惡¶
鳥也說者往往混注各執一說今通考據并咨詢野人¶
則梟鴞鵩訓狐一物也鵂鶹一物也鴞即今俗所呼幸¶
狐者是也處處山林時有之少美好而長醜惡狀如母¶
雞有斑文頭如鸜鵒目如猫目其名自呼好食桑椹古¶
人多食之故禮云不食鴞胖謂脅側薄弱也莊子云見¶
彈而求鴞炙前涼録云張天錫言北方美物桑椹甘香¶
<pb:KR3k0055_WYG_432-38a>¶
雞鴞革響指此物也按巴蜀異志云鵩如小雞體有文¶
色土俗因名之不能逺飛行不出域陸璣詩疏云鴞大¶
如鳩緑色入人家凶賈誼所賦鵩是也其肉甚美可為¶
羮臛炙食劉恂嶺表錄云北方梟鳴人以為怪南中晝¶
夜飛鳴諸說及盛𢎞之荆州記觀之則鴞鵩訓狐之為¶
一物明矣又按郭義恭廣志云鴞楚鳩所生也不能孳¶
乳如騾駏驉然然梟長則食母是自能孳乳矣抑所食¶
者即鳩耶淮南子云甑瓦投之能止梟鳴性相勝也¶
<pb:KR3k0055_WYG_432-38b>¶
𨚍風曰瑣兮尾兮流離之子陸璣疏云流離梟也自關¶
而西謂梟為流離　說文曰梟不孝鳥也　張奐曰鶹¶
鷅食母　感應經曰鴟梟食母眼睛乃能飛　北山錄¶
曰烏反哺鴞反噬順逆之性也　漢官儀曰夏至賜百¶
官梟羮欲絶其類也夏至微隂始起育萬物梟害其母¶
故以此日殺之　郊祀志曰古天子常以春觧祠祠黄¶
帝用一梟破鏡　山海經曰涿光山其鳥多蕃(注云/即鴞)¶
吕向曰鴟鴞不鳴未為瑞鳥¶
<pb:KR3k0055_WYG_432-39a>¶
　　鵩鳥二¶
増拾遺記曰堯在位七年䲭梟逃於絶漠　梁冀别傳¶
曰子產治鄭鴟梟不至　列女傳曰陳辨女者陳國采¶
桑之女也晉大夫觧居甫使於宋道過陳遇采桑之女¶
而戲之曰女為我歌吾將舍女乃為歌曰墓門有梅有¶
鴞萃止夫也不良歌以訊之訊予不顧顛倒思予大夫¶
曰其梅則存其鴞安在女曰陳小國也攝乎大國之間¶
因之以饑饉加之以師旅其人且亡而况鴞乎大夫乃¶
<pb:KR3k0055_WYG_432-39b>¶
服而釋之　水經注曰曽子居曲阜鴟梟不入城郭¶
說苑曰齊景公為露寢之臺聞梟鳴而惡之桓常謇為¶
置白茅禳之夜用事一鳴而不復聞公使人往視之鴞¶
當陛布翼伏地而死　郊祀志曰漢使東郡送梟五月¶
五日作梟羮賜百官　晉書曰張重華為石季龍所攻¶
重華使謝艾為中堅將軍引師出振武夜有二梟鳴於¶
牙中艾曰梟邀也六博得梟者勝今梟鳴牙中克敵之¶
兆於是進戰大破之　又曰王羲之好鴞炙　載記曰¶
<pb:KR3k0055_WYG_432-40a>¶
乞伏乾歸畋於五溪有梟集於其手甚惡之六年為兄¶
子公府所弑　三國典略曰齊後主緯武成之長子也¶
五月五日生於并州其日有梟鳴於產帳之上　唐書¶
曰有梟鳴於張率更庭樹其妻以為不祥連唾之張聞¶
之曰急灑掃吾當改官言未畢賀者已在門　天寳中¶
韋郇公謫守蘄州時李鄴侯亦以處士放逐因夜飲聞¶
鴟鴞韋公泣下李侯曰此鳥人以為惡其聲可聽乃令¶
坐客有不聞此聲者罰以大白由是聽之不厭　新唐¶
<pb:KR3k0055_WYG_432-40b>¶
書曰路敬潛為遂安令到官有梟嘯其屏敬潛不為懼¶
乆之遷衛令位中書舍人　元史曰察罕嘗行困藉草¶
而寢鴞鳴其旁心惡之擲靴擊之有蛇自靴中墜歸以¶
其事聞帝曰是禽人所惡者在爾則為喜神宜戒子孫¶
勿殺其類¶
　　鵩鳥三¶
増尚胖　吞目(禮内則鴞胖人亦尚之見本/草鴞目吞之令人夜中  物)　為詩¶
作賦(詩䲭鴞周公救亂也成王未知周公之志公乃為/詩以遺王名之曰鴟鴞焉  太尉李徳裕作懐鴞)¶
<pb:KR3k0055_WYG_432-41a>¶
(賦/)　集泮林　萃墓門(詩翩彼飛鴞集于泮林食我桑/甚懐我好音  下詩陳風詳鵩)¶
(二列/女傳)¶
　　鵩鳥四¶
増詩唐韓愈射訓狐詩曰有鳥夜飛名訓狐矜凶挾狡¶
誇自呼乗時隂黒止我屋聲勢慷慨非常麤安然大喚¶
誰畏忌造作百怪非無須聚鬼徵妖自朋扇擺掉栱角¶
頹塈塗慈母抱兒拍入席那暇更護雞窠雛我念乾坤¶
德泰大卵此惡物常勤劬縱之豈即遽有害斗柄行指¶
<pb:KR3k0055_WYG_432-41b>¶
西南隅誰謂停姦計尤劇意欲唐突羲和烏侵更歴漏¶
氣彌厲何由僥倖休須&KR0119;咨余往射豈得已候女兩眼¶
張睢盱梟驚墮梁蛇走竇一矢斬頸羣雛枯　蘇拯鴟¶
梟詩曰為害未為害其如汙物類良木不得栖清波不¶
得戲曽戲水堪疑曽栖樹終棄天不殱爾類與夫惡相¶
濟地若黙爾聲與夫妖為諱一時懐害心千古不能替¶
　宋梅堯臣訓狐詩曰黄昏月暗妖鳥鳴尨然鈍質麤¶
豪聲吉凶自異立屋角潛事觜吻欲我驚豈知慣聞此¶
<pb:KR3k0055_WYG_432-42a>¶
醜狡呼集鬼物誇隂獰夕盜雞雛無畏避曽遭彈射沉¶
泥坑汝今病翼未甚愈還作舊態侵乎明陽烏曈曈出¶
東海照汝宜喪膽與精何為世人苦憎汝汝常盜物資¶
已榮儻有弓矢勿汙辱殺汝非得出惡名養雛三四已¶
相似眼腦實異鸞皇生一朝車輪翅墮地狐鼠入穴梟¶
黨烹¶
原賦漢賈誼鵩鳥賦誼為長沙王傅三年有鵩飛入誼¶
舍止於坐隅鵩似梟不祥鳥也誼既以謫居長沙長沙¶
<pb:KR3k0055_WYG_432-42b>¶
卑濕誼自傷悼以為壽不得長乃為賦以自廣其辭曰¶
單閼之嵗孟夏庚子鵩集予舍止於坐隅貎甚閒暇異¶
物來萃私怪其故發書占之讖言其度曰野鳥入室主¶
人將去請問於鵩予去何之鵩乃嘆息口不能言請對¶
以臆曰萬物變化固無休息斡流而遷或推而還沕穆¶
無窮胡可勝言斯㳺遂成卒被五刑傅說胥靡乃相武¶
丁夫禍之與福何異糺纆命不可說孰知其極雲蒸雨¶
降糺錯相紛大鈞播物坱圠無垠且夫天地為鑪造化¶
<pb:KR3k0055_WYG_432-43a>¶
為工隂陽為炭萬物為銅合散消息安有常則　孔臧¶
鴞賦曰季夏庚子思遯静居爰有飛鴞集我屋隅異物¶
之來吉凶之符觀之歡然覽考經書在德為祥棄常為¶
妖尋氣而應天道不踰昔在賈生有識之士忌兹鵩鳥¶
卒用喪已咨我令考信道執真變怪生家謂之天神禍¶
福無門唯人所求聽天任命慎厥所修棲遲養志老氏¶
之儔時去不索時來不逆庶㡬中庸仁義之宅何思何¶
慮自令勒劇　増李德裕懐鴞賦曰修短有命行藏縱¶
<pb:KR3k0055_WYG_432-43b>¶
心未嘗張羅於叢薄射宿於川潯誠不忍於思炙惟載¶
懐於好音¶
　　啄木一¶
原臨海異物志曰啄木大如雀喙足皆青毛色正青翠¶
鳥類也凡與啄木異種舌長五寸杪有刺針　増本草¶
集觧曰異物志云啄木有大有小有褐有斑褐者是雌¶
斑者是雄穿木食蠧俗云雷公採藥吏所化也山中一¶
種大如鵲青黒色頭上有紅毛者土人呼為山啄木¶
<pb:KR3k0055_WYG_432-44a>¶
博物志曰啄木能以觜畫字令蟲自出魯志剛云今閩¶
廣蜀人巫家收其符字以收驚療瘡毒也其山啄木頭¶
上有赤毛野人呼為火老鴉能食火炭王元之詩云淮¶
南啄木大如鴉頂似仙鶴堆丹砂即此也　本草釋名¶
曰斲木爾雅曰鴷此鳥斲裂樹木取蠧食故名禽經云¶
鴷志在木鵜志在水　舊說此鳥善為禁法能曲爪畫¶
樹為印則穴之塞自開飛輒以翼墁之一云舌可作穿¶
拍板繩　原淮南子曰斲木愈齲(說文曰齲/齒蠧也)　増荆楚¶
<pb:KR3k0055_WYG_432-44b>¶
嵗時記曰野人以五月五日取啄木主齒痛¶
　　啄木二¶
原詩晉傅休奕詩曰啄木髙翔鳴喈喈飄揺林薄著桑¶
槐□猭樹間喙如錐嚶喔嚶喔聲正悲専為萬物作倡¶
俳當此之時樂不可廻　宋袁淑俳諧集左氏詩曰南¶
山有鳥自名啄木飢則啄樹暮則巢宿無干於人惟志¶
所欲性清者榮性濁者辱　増唐朱慶餘(一作/陳標)啄木兒¶
詩曰丁丁向晩急還稀啄遍庭槐未肯歸終日與君除¶
<pb:KR3k0055_WYG_432-45a>¶
蠧害莫嫌無事不頻飛　宋王元之詠啄木詩曰淮南¶
啄木大如鴉頂似仙鶴堆丹砂觜長數寸勁如鐡丁丁¶
亂鑿乾枯查黄柑紅桃多有蠧受命鳯皇須破柱何當¶
更與繡衣裳羽族横飛作持斧　韓琦啄木詩曰剥剥¶
復卜卜意若念良木營營求蠧心未獲空我腹或露一¶
襠紅或展雙翅緑㨗縁都盧橦響弄羯鼓曲捜索不知¶
疲利觜信催秃忽爾破姦穴種類無遺族内孽固難辨¶
一發知潛伏彼實害珍材盡殄此非酷直疑天意深不¶
<pb:KR3k0055_WYG_432-45b>¶
使嗜粱肉専為衆蠧仇待飫弗與足如令知庶味恣擇¶
蟲與粟把梓任隂賊長喙罷攻觸飽食作羣飛時下泉¶
沼浴歸鳴凉樹隂暮趁髙枝宿　梅堯臣彼鴷吟曰啄¶
木喙雖長不啄柏與松松栢本堅直中心無蠧蟲廣庭¶
木云美不與松柏比臃腫質性虚朽蝎招猛觜主人赫¶
然怒我愛爾何毁彈射出窮山羣鳥亦相喜啁啾弄好¶
音自謂得天理哀哉彼鴷禽吻血徒為耳鷹鸇不搏擊¶
狐兔縱横起况兹樹腹怠力去宜濱死　魏野啄木詩¶
<pb:KR3k0055_WYG_432-46a>¶
曰爪利觜還剛殘陽啄更忙千林蠧如盡一腹餒何妨¶
形小過槐陌聲高近草堂豈能同燕雀惟觧占髙梁¶
張耒啄木曲曰紅錦長絛當背垂紫檀槽稳横朱絲美¶
人停停靣如雪纎手當絃金暗撥彈成丁丁啄木聲春¶
林蔽日春晝晴徘徊深枝穿翠葉玉啄勞時還暫歇深¶
園斷嶺人不知中有槎枒風雨枝蠧多蟲老飽可樂山¶
静花深終日啄雌雄相求飛且鳴髙枝礪觜枝有聲無¶
功忍使飢腸飽有意却教枯樹青疾彈如歌細如語曲¶
<pb:KR3k0055_WYG_432-46b>¶
欲終時情更駐一聲穿樹忽驚飛葉動枝揺不知處¶
元陳髙啄木鳥詩曰啄木鳥啄樹枝頭紅如血口如錐¶
終日啄木長苦飢木心有蟲不肯啄天生爾禽復何為¶
嗟乎啄木鳥佳木蠧盡知不知¶
原辭宋歐陽修啄木辭曰木皇司春兮物熙以春繄有¶
蟲兮甚不仁穴皇木兮羣以聚穴不已兮又加咀彼鴷¶
兮善啄吾利汝啄兮飢汝腹飛以鳴兮啄且食蠱不盡¶
兮啄莫息¶
<pb:KR3k0055_WYG_432-47a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_432-47b>¶
　¶
　¶
　¶
　¶
　¶
　¶
　¶
御定淵鑑類函卷四百二十七¶
