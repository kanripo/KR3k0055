# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.989295
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十
<pb:KR3k0055_WYG_035-1a>¶
　欽定四庫全書¶
御定淵鑑𩔖函卷三十¶
　　地部八(水總載/)¶
　　　水總載一¶
　増春秋元命苞曰水之為言演也隂化淖濡流施潛行¶
　也故其立字兩人交一以中岀者為水一者數之始兩¶
　人譬男女言隂陽交物以一起也　原易説卦曰坎為¶
　水潤萬物者莫潤乎水　毛詩曰揚之水不流束薪¶
<pb:KR3k0055_WYG_035-1b>¶
　尚書曰湯湯洪水方割蕩蕩懐山襄陵浩浩滔天　又¶
　曰人無于水監當于民監　禮記曰水曰清滌　又曰¶
　今夫水一勺之多及其不測黿鼉蛟龍魚鼈生焉貨財¶
　殖焉　左傳曰潢汙行潦之水可薦於鬼神可羞於王¶
　公　穀梁傳曰水北為陽水南為隂　論語曰智者樂¶
　水　又曰子在川上曰逝者如斯夫不舍晝夜　孟子¶
　曰觀於海者難為水遊於聖人之門者難為言　又曰¶
　性猶湍水也決諸東方則東流決諸西方則西流人性¶
<pb:KR3k0055_WYG_035-2a>¶
之無分於善不善也猶水之無分於東西也　爾雅曰¶
水中可居者曰洲(亦曰潬音/逹旱反)小洲曰渚小渚曰沚(亦曰/小沚)¶
(曰坻又小/沚曰磧)凡水邊皆曰垂曰涯曰畔曰干曰漬曰濵涘¶
上下坦曰漘(一曰/隒)重涯曰岸岸上地曰滸曲涯曰澳(一/曰)¶
(隈/)水草交曰湄禆増水邊土人所止曰澨水曲曰汭水¶
出山石間曰潾(音/吝)石絶水曰梁築土遏水曰塘(一曰隄/又曰防)¶
大防曰墳廣澤曰衍澤曲曰臯障曰陂水本曰源深水¶
曰潭急水曰流沙石上曰瀨(亦曰湍曰/灘曰磧)水别流曰泒風¶
<pb:KR3k0055_WYG_035-2b>¶
吹水湧曰波(亦曰/浪)小波曰淪平波曰瀾直波曰涇水朝¶
夕而至曰潮風行水成文曰漣水波如錦文曰漪水行¶
曰涉逆流而上曰泝洄順流而下曰泝游(亦曰/沿流)絶流而¶
渡曰亂以衣涉水曰厲繇膝以下曰掲繇膝以上曰涉¶
渡水處曰津(亦曰/濟)潛行水下曰泳(自水中可居以下並/出爾雅釋名説文三)¶
(書/)水神曰天呉(山海經曰天呉八首/十八尾亦曰水伯)大波之神曰陽侯¶
(博物志曰昔陽國侯/溺水因為大海之神)濤之神曰靈胥(博物志曰昔呉相/伍子胥為呉王夫)¶
(差所殺浮之於/江其神為濤)尚書大傳曰非水無以準萬里之平非¶
<pb:KR3k0055_WYG_035-3a>¶
水無以通逺道之重任也　韓詩外傳曰夫水者緣理¶
而行不遺小間似有智者動而下之似有禮者蹈深不¶
疑似有勇者鄣防而清似知命者歴險致逺似有徳者¶
天地以成羣物以生國家以寧萬事以平此智者所以¶
樂於水也　又曰夏不數浴非愛水也冬不數煬非愛¶
火也　増管子曰水者地之血氣如筋脉之通流者也¶
故曰水具材也　又曰水者萬物之準也是以無不滿¶
無不居也集於天地而蔵於萬物產於金石集於諸生¶
<pb:KR3k0055_WYG_035-3b>¶
故曰水神　又曰水有大小又有逺近水之出於山而¶
流入於海者命曰經水水别於他水入於大水及海者¶
命曰枝水山之溝一有水一無水者命曰谷水水之出¶
於他水溝流於大水及海者命曰川水出地而不流者¶
命曰淵水　又曰齊之水道躁而復故其民貪麤而好¶
勇楚之水淖弱而清故其民輕果而賊越之水濁重而¶
洎故其民愚疾而垢秦之水泔最而稽&KR1657;滯而雜故其¶
民貪戾㒺而好事齊晋之水枯旱而運&KR1657;滯而雜故其¶
<pb:KR3k0055_WYG_035-4a>¶
民謟諛葆詐巧佞而好利燕之水萃下而弱沈滯而雜¶
故其民愚戅而好貞輕疾而易死宋之水輕勁而清故¶
其民簡易而好正是以聖人之化世也其解在水治於¶
世也其樞在水　原晏子曰景公問廉政何如對曰其¶
行水也美哉水乎其濁無不塗其清無不灑　老子曰¶
上善若水水善利萬物而不爭處衆人之所惡故幾於¶
道　莊子曰水靜則明濁則混水靜猶明而况精神聖¶
人之心靜乎　又曰秋水時至百川灌河涯涘之間不¶
<pb:KR3k0055_WYG_035-4b>¶
辨牛馬於是河伯欣然自喜以天下之美為盡在己¶
又曰夫水之積也不厚則其負大舟也無力　墨子曰¶
古語曰君子不鏡於水而鏡於人鏡於水見面之容鏡¶
於人則知吉凶　増吕氏春秋曰輕水所多秃與癭人¶
重水所多尰與躄人甘水所多好與美人辛水所多疽¶
與痤人苦水所多尫與傴人　原淮南子云積隂之氣¶
為水　又曰土地各以𩔖生人是故清水音小濁水音¶
大湍水人輕遲水人重　増又曰白水宜玉黒水宜砥¶
<pb:KR3k0055_WYG_035-5a>¶
青水宜璧赤水宜丹黄水宜金清水宜龜汾水濛濁而¶
宜麻濟水通和而宜麥河中水濁而宜菽雒水輕利而¶
宜禾渭水多力而宜黍漢水重安而宜竹江水肥仁而¶
宜稻　又曰夫光可見而不可握水可循而不可毁¶
原尸子曰凡水其方折者有玉其圓折者有珠清水有¶
黄金(淮南子亦/云詳珠玉)　文子云水之道上天為雨露下地為¶
江河　又曰混混之水濁可以濯吾足青青之水清可¶
以濯吾纓(事具離騷云/滄浪之水)　又曰水之性欲清沙石穢之¶
<pb:KR3k0055_WYG_035-5b>¶
人之性欲平嗜欲害之　漢書云書稱水曰潤下坎為¶
水位在北方終藏萬物者也為政令順時隂陽調和終¶
始相成十二月咸得其氣則水得其性此之謂潤下若¶
政令逆時霧水暴出百川流溢壊鄉邑溺居人及淫雨¶
傷稼是為水不潤下　増國史補云凡造物皆由水土¶
故江東宜綾紗紙者鏡水之故也蜀人織錦初成必濯¶
於江水然後文彩煥發鄭人以滎水釀酒近邑水重斤兩¶
與逺郊數倍　南部新書曰天下貢賦惟長安縣貢土¶
<pb:KR3k0055_WYG_035-6a>¶
萬年縣貢水　原元中記曰天下之多者水焉浮天載¶
地髙下無不至萬物無不潤　増物論云所以立天地¶
者水也夫水者天地之本也吐元氣發日月經星辰皆¶
由水而興九州之外皆水也　述異記曰漢沔㑹流處¶
岸上有石銘云下至水府三十一里皆傳李斯刻石於¶
此天下水府一十八處　栁子厚袁家渇記曰楚越之¶
間方言謂水之反流者為渇音若衣褐之褐　夢溪筆¶
談曰水以漳名洛名者最多今略舉數處趙晋之間有¶
<pb:KR3k0055_WYG_035-6b>¶
清漳濁漳當陽有漳水灨上有漳水鄣郡有漳江漳州¶
有漳浦亳州有漳水安州有漳水洛中有洛水北地郡¶
有洛水此概舉一二耳其詳不能具載予考其義漳謂¶
兩物相合有文章且可别也　續述征記曰睢渙二水¶
波若五色有文章　華陽實錄髙安鳴水碧澗飛流空¶
谷振響絶頂有石髙數文以物扣之其聲如鼓因以名¶
之　方輿記曰蜀青城常道觀其南有六時水以代漏¶
刻於陽時即洒然而下隂時即無晝夜凡六時洒水故¶
<pb:KR3k0055_WYG_035-7a>¶
名　又曰葛璝化宫之西巨石之下有丁東水出於崕¶
腹滴窪石竅中人或汚之立涸　水經注曰桂陽郴縣¶
萬歳山上悉生靈夀木下即千秋水也水側民居號萬¶
歳邨　又曰郴縣南湘波邨有圓水廣圓可二百歩一¶
邊煖一邊冷冷處極清綠煖處水白且濁厥名除泉其¶
猶江乗之半湯泉也　西征記曰伊水上源經新城陸¶
渾二縣男女無少長皆病癭俗云水土所致伊水不可¶
飲也　博物記云酒泉延夀縣南有山石出泉水大如¶
<pb:KR3k0055_WYG_035-7b>¶
莒&KR1767;注地為溝其水有肥如煑肉洎羕羕如不凝膏燃¶
之極明不可食縣人謂之石膝　筆談雜志云鄜延脂¶
即延安石油也生於水際沙石土人以雉尾裛之入缶¶
中頗似淳膝燃之如麻以為煙墨松脂不及　埤史帝¶
王世紀云沁水南歴猗氏又南與驫驫水合因以聲稱¶
之(驫音/彪)　秦州紀曰成紀縣有臼中水深數尺水旱無¶
増減故名其地為天水郡　郡國志云湓水昔有人此¶
處洗銅盆水暴漲失盆乃投水取盆見一龍銜盆奪之¶
<pb:KR3k0055_WYG_035-8a>¶
而去故曰湓水　杜陽編曰滄州山下出澄綠水其水¶
流一百歩亦謂之流綠渠投之金石終不沉没　隴右¶
記曰武都紫水有泥其色紫而粘貢之用封璽書故詔¶
誥有紫泥之說　述征記曰臨淄牛山下有女水齊人¶
諺曰世治則女水流世亂則女水竭　又曰泰山郡水¶
皆名曰汶汶凡有五曰北汶瀛汶牟汶柴汶浯汶皆源¶
别而流同汶陽有田即春秋齊人歸魯以謝過者　寰¶
宇記曰豐水在縣西南亦名窮水　漢地理志曰呼蠶¶
<pb:KR3k0055_WYG_035-8b>¶
水出南羌中　原湘中記曰湘水至清深五六丈下見¶
底了了然石子如樗蒲大五色鮮明白沙如雪霜赤岸¶
如朝霞　増潛確𩔖書曰壻水在漢中府城固縣南相¶
傳唐公房城固人學仙得道入雲臺山合丹服之白日¶
升天升仙之日壻行未還約以此川為居言無繁霜蛟¶
虎之患其俗因號為壻鄉故水亦即名焉　原博物志¶
曰有八流水出名山渭出鳥䑕漾出嶓冢洛出熊耳潁¶
出少室汝出燕泉泗出陪尾溜出月台沂出泰山　永¶
<pb:KR3k0055_WYG_035-9a>¶
嘉郡記曰有柘林泉(出建安/呉興縣)有梧桐水(有兩源一/出松陽)有桃¶
枝水(出東陽長山/縣桃林之下)　増集仙傳曰九疑之峰各有一水¶
九江分流其下以注六合周而復始泝上以灌天河上¶
下流注周於四海九水者一曰銀花水二曰復淑水三¶
曰巢水四曰許泉水五曰歸水六曰沙水七曰金花水¶
八曰永安水九曰晋水　元史云水至彭湖漸低近琉¶
球謂之落際際者水趨下不回也凡西岸漁舟到彭湖¶
遇颶風作漂流落際回者百無一二　原山海經曰㓨¶
<pb:KR3k0055_WYG_035-9b>¶
山有獸焉名曰合窳見則天下大水其上有水焉甚寒¶
而清帝臺之漿水也　増又曰大荒之隅有山而不合¶
名曰不周有寒暑之水　又曰空桑之山有獸曰軨軨¶
其狀如牛而虎文其鳴自呌見則天下大水　又曰崇¶
吾之山有鳥一翼一目相得乃飛其名蠻蠻見則天下¶
大水玉山有鳥其狀如翟而赤名曰胜遇見則其國大¶
水　路史云西海島間水如脂而黒他物盛之皆滴漏¶
惟牛角可置南海以媒野象塗少許于樹葉間象拂著¶
<pb:KR3k0055_WYG_035-10a>¶
身必遲廻不去崑崙奴亦塗身便乗之而歸若家畜焉¶
　　水總載二¶
原淮南子曰往古之時四極廢九州裂水浩瀚而不息¶
於是女媧積蘆灰以止淫水　左傳曰共工氏以水紀¶
官故為水師而水名(注共工受/命於水)　穆天子傳曰天子飲¶
於溽水之上　増瑞應圖云䝉水瑞水也君乗土而王¶
其政太平則䝉水出於山焉　瑯嬛記曰西施舉體有¶
異香每沐浴竟宫人爭取其水積之甖瓮用松灑於帷¶
<pb:KR3k0055_WYG_035-10b>¶
幄滿室俱香甖瓮中積久下有濁滓凝結如膏宫人取¶
以曬乾香踰於水謂之沈水製錦囊盛之　水經注曰¶
沫水自䝉山至南安而溷崖山脉漂疾故害舟船歴代¶
為患蜀郡太守李冰發卒鑿平崖河神贔怒冰乃操刀¶
入水與神鬭遂平溷崖　又曰趙人有琴髙者善鼔琴¶
為康王舍人遊碭郡入碭水取龍子謂弟子曰待我於¶
水傍果乗赤鯉而出　又曰蜀有廻復水江神嘗溺殺¶
人文翁為守祠之勸酒不盡抜劔擊之遂不為害　洞¶
<pb:KR3k0055_WYG_035-11a>¶
冥記曰甜水去虞淵八十里有甜溪水味如蜜東方朔¶
得數斛以獻帝投水於井水嘗甜而寒洗浴則肌理柔¶
滑　獨異志云前漢劉子光西征過山渇無水子光在¶
山南見一石人問何處有水石人不答乃拔劔斬石人¶
須臾窮山水出　汝南先賢傳曰陽安令趙規與朗陵¶
太守黄明爭水䂓割指詛曰隨血所流入陽安界　荆¶
州記曰南陽菊水其源傍悉芳菊水極甘馨居民飲此¶
水者上夀百二十三十中夀百餘漢司空王暢太傅袁¶
<pb:KR3k0055_WYG_035-11b>¶
隗為南陽令縣月送三十餘石太尉胡廣父患風羸飲¶
此水疾遂瘳謝承後漢書云沛國陳宣字子興建武十¶
年雒水出造津城門校尉欲奏塞之宣諌曰昔王尊正¶
身金堤水退况聖主耶言未絶而水去　原續述征記¶
曰梁鄒城西有籠水云齊孝婦誠感神明湧泉發於室¶
内潛以績籠覆之繇是無負汲之勞及家人疑之時其¶
出而搜其室試發此籠而泉遂濆湧流漂居宇故曰籠¶
水　抱朴子曰左慈以氣禁水水為逆流一二丈禁水¶
<pb:KR3k0055_WYG_035-12a>¶
著中庭露之大寒不冰　華陽國志曰朱倉少受學於¶
蜀郡屑豆飲水以諷誦同業等憐其貧給米肉倉終不¶
受　搜神記曰漢末零陵太守有女恱門下書佐使婢¶
取盥手水飲之而有娠既而生子至能行太守抱兒使¶
求其父兒直上書佐膝書佐推之兒仆地為水　増又¶
曰漢時永昌郡不韋縣有禁水水有毒氣唯十一月十¶
二月差可渡自正月至十月逕之無不害人不見其形¶
其作有聲中木則折中人則害土俗號為鬼彈故郡有¶
<pb:KR3k0055_WYG_035-12b>¶
罪人徙之禁防不過十日皆死也　蒲元傳云諸葛孔¶
明時有蒲元者術鑒同歐冶風胡常為孔明鑄刀劔蜀¶
惟江水爽烈是天分其野大金之元精也漢水鈍弱及¶
涪水皆不任淬或以涪水雜江水輙能辨之　南史曰¶
范栢年漢中人嘗謁宋明帝言次及廣州貪泉因問栢¶
年卿州中復有此水不答曰臣州中惟有文川武鄉廉¶
泉讓水又問卿宅在何處曰廉讓之間帝善其對　南¶
齊書曰荆州城内有沙池常漏水蕭穎胄為長史水乃¶
<pb:KR3k0055_WYG_035-13a>¶
不漏　方輿勝覽曰八功徳水在江寧梁天監中有龍¶
為胡僧措水俄山湧一沼繼有西僧至云西域八池已¶
失其一乃知竭彼盈此也八水者一清二冷三香四柔¶
五甘六淨七不壒八蠲疴自梁以前御用取給焉　原¶
車潁秦書曰王猛攻鄴慕容評距猛而恒賣水與軍人¶
衆思為亂猛因得破之　増天中記曰苻堅時長安有¶
水影逺觀若水視地則見人至堅晩年而止　唐書云¶
孔若思嘗謂人曰仕至郎中足矣及遷庫部郎乃置一¶
<pb:KR3k0055_WYG_035-13b>¶
石止水於座右示止足之意　酉陽雜爼曰唐僧一行¶
嘗至天台國清寺門有流水聞院中僧於庭布算謂其¶
徒曰今日當有弟子來求吾算法又謂曰門前水合却¶
西流弟子當至一行承言而入稽首請法盡受其術焉¶
而門水舊東流今忽改為西流矣　元結水樂記曰元¶
子於山中尤所耽愛者有水樂水樂是南磳之懸水淙¶
淙然聞之多美於耳　唐書云汴宋觀察使令狐楚言¶
亳州聖水出飲者疾輙愈裴度判曰妖由人興水不自¶
<pb:KR3k0055_WYG_035-14a>¶
作命在所禁塞　芝田錄云李徳裕在中書喜常州惠¶
山井泉自毘陵至京置水逓有僧詣謁徳裕曰為相公¶
通常州水脉京師一眼井與恵山寺泉脉相通昊天觀¶
常住庫後是也李乃以恵山一甖昊天一甖雜以餘水¶
八瓶遣僧辨析僧取恵山寺與昊天餘水乃同味徳裕¶
大奇之因停其水逓　玉泉子曰宣皇在藩時常從駕¶
墮馬雪中寒甚因渇求水於巡警者曰我光王也及以¶
水進舉杯悉變為芳醪　舊唐書云輔公祏據江東反¶
<pb:KR3k0055_WYG_035-14b>¶
命河間王孝恭擊之孝恭自荆州趣九江將發與諸將¶
宴集命取水忽變為血在坐者皆失色孝恭舉止自若¶
徐諭之曰公祏惡積禍盈今承廟算致討盌中之血乃¶
公祏授首之後徵遂盡飲而罷時人服其識度而能安¶
衆　續仙傳曰張志和酒酣為水戲鋪席於水上獨坐¶
飲酌嘯咏其席來去遲速如刺舟聲　河東記云韋浦¶
遇鬼客歸元㫤云早給事馮六郎於河中浦曰六郎何¶
人歸曰馮六郎名彛即河伯軒轅天子之愛子也浦曰¶
<pb:KR3k0055_WYG_035-15a>¶
馮何得第六曰馮水官也水成數六耳　夢溪筆談曰¶
慶厯中河北大水仁宗憂形於色有走馬承受公事使¶
臣到闕即時召對問河北水災何如使臣對曰懐山襄¶
陵上黙然既退即詔閤門今後武臣上殿奏事並須直¶
説不得過為文飾至今閤門有此條遇有合奏事人即¶
預先告示　暌車志云熙寧時王荆公當國有人授泗¶
州盱眙令自陳乞改名雍觀怪問其故云夢中神告如¶
此後之官沒於淮水事聞朝廷荆公云向疑此人無故¶
<pb:KR3k0055_WYG_035-15b>¶
改名及閱山海經乃知其為水官之名固慮其有水厄¶
後縣僚或夢雍觀騶從甚盛往來淮岸　避暑錄曰蘇¶
子美卜居呉下前有積水即呉王僚開以為池者作亭¶
其上名曰滄浪雖意取濯纓然似以滄浪為水渺瀰之¶
狀若以為地名則失之矣　聞見後錄曰王荆公好言¶
利有小人謟曰决梁山泊八百里水以為田其利大矣¶
荆公喜甚徐曰䇿固善決水何地可容劉貢父在坐中¶
曰自其旁别鑿八百里泊則可容矣荆公笑而止¶
<pb:KR3k0055_WYG_035-16a>¶
　　水總載三¶
原包天　帶地(春秋元命苞曰水者天地之包幕五行/之始焉萬物之信由生  王彪之水賦)¶
(曰水帶地而壌潤月流天而霄烱陸/士衡詩曰逝矣經天日悲哉帶地川)　流溼　潤下(易/曰)¶
(水流濕火就燥下尚書五行/一曰水水曰潤  潤下作鹹)　習坎　盈科(易曰水洊/至習坎君)¶
(子以常徳行習教事曰孟子曰水之為物/也不盈科不行趙岐  盈滿也科坎也)　至清　滋¶
濁(湘水至清何傳曰拘鄫人之/漚菅者曰  故使吾水滋濁)　萬頃　尺波(黄叔度/汪汪若)¶
(萬頃之陂旋/尺波豈徒)　投石　浮天(運命論以水投石莫之/受也  下見元中記)¶
川上　隴頭(上見論語聲歌曰隴/頭流水鳴  幽咽)　秋涸　冬凝(禮記/曰仲)¶
<pb:KR3k0055_WYG_035-16b>¶
(秋之月水始涸凝淮南子/曰夫水向冬則  而為冰)　原委　灌浸(文子云原泉/所出也委泉)¶
(所聚也浸漢書溝洫志云/泉流灌  所以育五穀)　紀官　隨噐(共工氏見前/  夫水不凝)¶
(滯於物在噐/必隨其方圓)　洗耳　濯足(許由事吾滄浪之水清兮/可以濯  纓滄浪之水濁)¶
(兮可以/濯吾足)　竹箭　桃枝(慎子曰西河下龍門其流駛/疾於竹箭  東陽有桃枝水)¶
榮河　温洛(尚書中候曰堯即政七十載修壇河洛仲/月辛日昧明禮備榮光出河鄭𤣥注榮光)¶
(五色從河水中出乃易乾鑿度曰帝盛徳之/應洛水先温九日  寒五日變為五色𤣥黄)　碧海¶
絳河(東方朔十洲記曰東有碧海廣狹浩瀚與東海等/水不鹹苦正作碧色  王子年拾遺記曰綘河去)¶
(日南十萬里波如絳色多赤龍/赤色魚肥美可食上仙得服之)　粉水　錦流(盛宏之/荆州記)¶
<pb:KR3k0055_WYG_035-17a>¶
(曰筑陽縣西有粉水巴郡亦有此水取水為粉鮮華/陽國志曰成都道西城故錦官也錦濯江中則  明)¶
八水　三川(戴延之西征記關内八水一涇二渭三灞/四滻五澇六潏七灃八滈  韋昭注河洛)¶
(伊曰/三川)　九河　八海(尚書曰九河既道孔安國注曰河/水分為九道平原以北是也  關)¶
(令内傳曰須彌山東南/有山曰崑崙在八海内)　三江　五湖(尚書曰三江既/入震澤底定)¶
(周禮曰揚州/之浸曰五湖)　増六時　百脉(上見前水一泉出土穀/縣故城以百  俱出故)¶
(名百/脉水)　千秋　三泖(上見前水一大松江府/城西有圓泖  泖長泖)　四徳¶
八諫(顧彛子與子華游于東池子華曰水有四徳仁義/勇智  趙括之將八諫於軍中而括不從因自刎)¶
(水上其水在潞/安八諌山之下)　帝漿　聖水(上見前水一浮唐傳李/徳裕鎮浙西  屠詭言)¶
<pb:KR3k0055_WYG_035-17b>¶
(聖水惑人徳裕命市中置釡取水煑猪肉曰/若聖水也肉當如故須㬰肉爛妖尋敗露)　龍吟¶
雞浴(肇慶府開建縣有唐狀元莫宣卿讀書堂水流清/響人呼為龍吟水  亷州府石康縣有金雞水相)¶
(傳金雞/浴于此)　酒澠　藻渙(左傳有酒如澠繢陳琳云/遊睢渙者學藻  之綵)　狀¶
吉　象巴(吉水狀若吉字/三巴水象巴字)　修仁　旌信(曲江有修仁/水齊范雲為)¶
(太守酌而賦曰且飲修仁水信/劉孝標絶交論指白水而旌)　舞渝　卜篆(渝水出/巴縣皆)¶
(賨人善舞漢髙詔樂府習之世稱巴渝舞以篆水在/四川廣安州其年豐水紋宛成篆籕土人  卜歳)¶
流桑　承瓠(九江口有桑落洲昔江水漲流一桑樹於/此  㶚水盛以金鐡噐皆漏惟瓠葉不漏)¶
(見博/物志)　止淫　流恨(上見水二流杜詩/第五橋東  恨水)　民狎　人輕¶
<pb:KR3k0055_WYG_035-18a>¶
(上見左傳水湍水/人輕見前  一)　原利萬物　成百事(上見老子之/文子曰水)¶
(道也大不可極深不可測萬/物不得不生百事不得不成)　君子觀　小人溺(孫卿/子曰)¶
(孔子觀於東流之水子貢問曰君子見大水必觀焉何/也孔子曰夫水徧與諸生而無為也似徳其流也卑下)¶
(倨句必循其理似義浩浩乎不居似有道其延萬仞之/谷不懼似勇主量必平似法盈不求槩似正綽約㣲逹)¶
(似察以出以入就潔似善發源必東似志是以君子見/大水必觀焉  禮記曰小人溺於水君子溺於口夫水)¶
(近於人而/易以溺人)　増彰五色　替八珍(禮記水無當於五色/五色勿得不彰  宋)¶
(曽拯詠鍾山八功徳水/曰數斛供㕑替八珍)　波負娘　浪妬女(山東魚臺/有谷亭水)¶
(其波洶湧昔有孝子負母以渡名曰負娘河又山西平/定州有澤發水婦人靚妝過此必發波浪故  名妬女)¶
<pb:KR3k0055_WYG_035-18b>¶
　澡孝水　酌貪泉(潘岳西征賦澡孝水而濯纓水在/河南  王勃滕王閣序酌貪泉而)¶
(覺/爽)　飲上池　釀下箬(史記長桑君出懐中藥與扁鵲/飲以上池之水  白樂天詩勞)¶
(將下箬忘憂物寄與江城愛酒/翁下箬溪水釀酒最美在湖州)　易牙嘗　徳裕辨(淄/澠)¶
(之水易牙嘗而知之似李徳裕命取/中泠水飲而笑曰頗  建業城下水)　原積成江海¶
上為雨露(桓寛鹽鐡論曰水積而成江海/行積而成君子  下詳水一)　臭過椒蘭¶
　利穿金石(列子曰禹治水土述之一國無風雨霧露/不生鳥獸山名壺嶺頂有口若圓環名曰)¶
(滋穴有水湧出名曰神瀵臭過椒蘭味過醪醴焚淮南/子曰水之為物擊之無創射之不傷斬之不斷  之不)¶
(然利穿金石/功濟天下)　浮天載地　懐山襄陵(並詳/水一)　清濟濁¶
<pb:KR3k0055_WYG_035-19a>¶
河　元㶚素滻(袁宏北征賦曰於是截文波汎清濟劉/劭趙都賦曰其南也則有洪川巨瀆黄)¶
(水濁河濁潘岳西征賦曰北/有清渭  涇西有元㶚素滻)　竊壤以堙　積灰而止¶
(山海經曰洪水滔天鯀竊帝/之息壤堙洪水  下詳水二)　親而不尊　狎而不翫¶
(禮記曰水之於人也親而不尊之左傳鄭子産/謂子太叔曰水懦弱民狎而翫  則多死焉)　至柔¶
之性　善利之功　増方玉圓珠　浮金沈羽(上見前/水一)¶
(杜陽編云滄州山下有澄綠水投金石不没/廣志弱水在夫餘北其流不能勝一毛羽)　祕省極¶
佳　濠梁最樂(茶錄唐祕省中有水極佳號祕水子鳯/陽臨淮縣有石絶水名濠梁是莊  觀)¶
(魚樂/處)　汀南闐西　貢東章北(水皆東流惟汀水南流/入海南丁位也以水合)¶
<pb:KR3k0055_WYG_035-19b>¶
(丁於文為汀漢張騫言于闐水皆西流注西海水/貢水在郡城東北章水在西北此二水合為贑)　誰¶
把相思　可憐無定(鄜州東有相思水唐令狐楚題壁/曰誰把相思號此河塞垣車馬往)¶
(來多憐圁水在安塞縣一名無定河唐/詩可  無定河邊骨猶是深閨夢裏人)　梅鋗封侯¶
龍澄獲印(封侯水源在南康以梅鋗列營水濱封侯故/名  蜀人龍澄嘗于瀼中探得玉印有神曰)¶
(上帝授禹治水水治後藏大川可/亟投元處澄如其言後登上第)　尊請身填　慈能¶
氣禁(漢書王尊為河東守河水泛溢尊祭水請以身填/金隄水勢稍退  魏左慈能以氣禁水詳水二)¶
　畫扇投席　出臼覆籠(呉猛遇至人授神方以羽扇/畫水而渡投席事見前水二)¶
(走伊尹母夢神告曰臼出水而東/  明日果然覆籠事見前水二)　李冰壓怪　王商¶
<pb:KR3k0055_WYG_035-20a>¶
止訛(秦李冰為蜀守以岷江為四瀆之首水時為患乃/作三石牛以壓水怪  漢建始中訛言大水至王)¶
(商獨/不信)　子瞻符取　鴻漸杓揚(蘇軾愛玉女洞水破竹/為符使寺僧藏其一以)¶
(為往來之信謂之調水符曰唐李季卿遇陸鴻漸取/南泠水試茶陸以杓揚水  江則江矣非南泠者)¶
時平乃清　風起輙動(呉俶水賦新豐則時平乃清臨/淄則世亂而竭  呉孫權至湓)¶
(城自摽井地掘得漢潁陽侯灌嬰/故井遇江中風浪起此井水輙動)　原冠五行之始¶
居六府之先(洪範五行一曰水穀/六府水火金木土)　融而為川瀆　流¶
而為江海　通為川塞為淵　氣之導水之鍾(李蕭逺/云水通)¶
(之斯為川塞之斯為淵之國語云古之長民/者不防川不竇澤川氣  導也澤水之鍾也)¶
<pb:KR3k0055_WYG_035-20b>¶
　　水總載四¶
増象罔得珠(黄帝遊於赤水北登崑崙之丘遺其𤣥珠/使督索之而勿得離朱索之而勿得潔溝)¶
(索之而不得也乃使象罔得之/黄帝曰象罔乃可以得珠乎哉)　原朝宗(沔彼流水/朝宗于海)行¶
險(易曰行險而/不失其信)　澹(禮記君子之交澹如水小人之交/甘如醴君子澹以成小人甘以壊)¶
　明水(司烜氏取/明水于月)　禁川游(周禮禁川/游備溺也)禁沈澤(雍氏禁/沈澤謂)¶
(毒水/蠱也)　飲(論語飯蔬/食飲水)　増楚望(左傳江漢沮/漳楚之望也)　臺駘障¶
澤(左傳金天氏有裔子昩為𤣥㝠師生允格臺駘臺/駘能世其官宣汾洮障大澤帝用嘉之封諸汾川)¶
原流惡(左傳有汾澮/以流其惡)　沈氣(國語水/無沈氣)　止水(莊子人莫/監於流水)¶
<pb:KR3k0055_WYG_035-21a>¶
(當監於/止水)　急(莊子曰吕梁之險懸水三千仞流/沫三千里魚鼈不能進急之甚也)　増萬¶
折必東(荀子夫水其/萬折也必東)　原成淵(孫卿子曰積水成/淵吞舟之魚生焉)　増¶
康浪白石(寗戚歌康浪之水白石/粲中有鯉魚長尺半)　解裘涉淄者(戰國/䇿曰)¶
(田單為齊相過淄水有老人涉淄不/能行坐沙中單乃解裘於淄水之上)　懸釜(韓魏圍晋/陽決晋水)¶
(以灌之城中巢/居懸釜而炊)　巢樹(後漢書注云光武六年大雨/連月苗稼更生䑕巢樹上)¶
原感(姜詩至孝有泉化出/味如江水以養其母)　綠波(文選春/水綠波)　増横塘查¶
下(晋都建業沿秦淮築堤謂之横塘呉都/賦所謂横塘查下樓臺之盛天下莫比)　地鏡(宋文/帝元)¶
(嘉二十五年青州城南逺望/見地中如水有影謂之地鏡)水牒(謝莊詩山經亟旋/覽水牒倦敷尋)¶
<pb:KR3k0055_WYG_035-21b>¶
絹一疋水二石(慕容評距王猛賣水與/軍人因此衆亂見水二)　投金瀬(唐孟/郊調)¶
(溧陽尉縣有投金瀬郊/日坐水傍徘徊賦詩)　東西瀼(杜詩瀼東瀼/西一萬家)　七種¶
水説(陸龜䝉張又新為水説七種如/其二恵山泉三虎丘井云云)　洪州瀑第八(宋/歐)¶
(陽修論水以洪/州瀑布為第八)　青衣江畔(青衣水在眉州青神縣蘇/軾詩想見青衣江畔路白)¶
(魚紫筍/不論錢)　清湘欵乃聲(長沙志涉千里聞漁父吟如相/和其聲清逺所謂汲清湘燃楚)¶
(竹欵乃一聲/山川動色)　辰酉二水(俱在辰州府沅陵縣圖/經云以方位而名也)　原¶
湧(潛㕎/洞出)竭(谷無以盈/將恐竭)　増神水(金門歳節記午日午時/有雨則急斫一竿竹竹)¶
(節中必有神水瀝取/以獺肝為丸治疾)　敕水長水石(聞見後錄曰鸂鶒/能敕水故水宿物)¶
<pb:KR3k0055_WYG_035-22a>¶
(莫能害鸛有長水石故/能巢中畜魚水不涸也)¶
　　水總載五¶
原詩梁孝元帝登隄望水詩曰驅馬河隄上非謂城隅¶
遊懐山殊未已徒然勞九愁旅泊依邨樹江槎擁戍樓¶
髙岸翻成浦曲港反通舟棗野良知歎瓠河今可儔願¶
假宣尼術泗水却横流　梁劉孝綽太子洑落日望水¶
詩曰川平落日逈落照滿川張復在淪波地𣲖别引沮¶
漳耿耿流長脉熠熠動輕光寒鳥逐槎汎驚鵜拂浪翔¶
<pb:KR3k0055_WYG_035-22b>¶
臨流自多美况此還故鄉榜人夜理楫櫂女闇成裝欲¶
待春江曙爭塗向洛陽　後梁沈君攸賦得臨水詩曰¶
開筵臨桂水攜手望桃源花落圓文出風急細流翻光¶
浮動岸影浪息累沙痕滄波自可恱濯纓何用論　陳¶
釋慧標詠水詩曰曽添疎勒井經涌貳師營玉津花色¶
亮銀溪錦磧明舟如空裏汎人似鏡中行持將符上善¶
利得動髙情　祖孫登詠水詩曰驪泉紫闕映珠浦碧¶
沙沈岸濶蓮香逺池清雲影深風潭如拂鏡山溜似調¶
<pb:KR3k0055_WYG_035-23a>¶
琴請君㸔皎潔知有澹然心　又蓮調詩曰長川照落¶
日深浦漾清風弱柳垂江翠新蓮夾岸紅船行疑泛逈¶
月映似沈空願逐琴髙戲乗魚入浪中　隋李巨仁賦¶
得方塘含白水詩曰白水溢方塘淼淼素波揚疊浪摇¶
鳬影漣漪寫雁行長堤柳色翠夾岸荇花黄觀魚自有¶
樂何必在濠梁　孔徳紹王澤嶺遭洪水詩曰地籟風¶
聲急天津雲色愁悠然百川滿俄爾萬頃浮還似金堤¶
溢翻如碧海流驚濤遥起鷺迥岸不分牛徒知懐趙景¶
<pb:KR3k0055_WYG_035-23b>¶
終是倦陽侯木梗誠無託蘆灰豈暇求思得乗槎便蕭¶
然河漢遊　張文琮詠水詩曰標名資上善流𣲖表靈¶
長地圖羅四瀆天文載五潢方流含玉潤圓折動珠光¶
獨有䝉園吏棲偃玩濠梁　増唐張九齡湖口望廬山¶
瀑布水詩曰萬丈紅泉落迢迢半紫氛奔流下雜樹灑¶
落出重雲日照虹霓似天清風雨聞靈山多秀色空水¶
共氤氲　唐儲光羲詠山泉詩曰山中有流水借問不¶
知名映地為天色飛空作雨聲轉來深澗滿分出小池¶
<pb:KR3k0055_WYG_035-24a>¶
平恬澹無人見年年長自清　唐杜甫春水詩曰三月¶
桃花浪江流復舊痕朝來沒沙岸碧色動柴門接縷垂¶
芳餌連筒灌小園已添無數鳥爭浴便相喧　唐司空¶
曙望水詩曰髙原晴見水楚色藹相和野極空如雪天¶
遥不辨波永無人跡到獨有鳥聲過况在蒼茫外殘陽¶
照更多　唐薛逢大水詩曰暴雨隨驚雷從風忽驟來¶
浪驅三島至江拆二儀開勢恐圓樞折聲疑厚軸摧冥¶
心問元化天眼幾時回　唐馬戴逺水詩曰蕩漾空沙¶
<pb:KR3k0055_WYG_035-24b>¶
際虚明入逺天秋光照不極鳥影去無邊勢引長雲斷¶
波凝片雪連汀洲杳難到萬古覆蒼煙　唐鄭谷西蜀¶
淨衆寺題水詩曰竹院松廊分數派不空清泚亦逶迤¶
落花相逐向何處幽鳥獨來無限時洗鉢老僧臨岸久¶
釣魚閒客卷綸遲晩晴一片連莎綠悔與滄浪舊有期¶
　唐羅鄴流水詩曰漾漾悠悠幾派分中浮短艇與鷗¶
羣天街帶雨含芳草玉洞飄花下白雲靜稱一竿持處¶
見忽愁孤館覺來聞隋家柳畔偏堪恨東渡長淮日又¶
<pb:KR3k0055_WYG_035-25a>¶
曛　宋謝翺觀水詩曰積隂生壑雨野水學江流對屋¶
見燈火相望南渡頭浮槎到髙𣗳白黿起滄洲變怪若¶
不測神功安能尤稍退見涯涘及來痕沫收崩濤出白¶
石隐隐如博投水楊洗荒根素髮生古愁見此倐若化¶
故流還膠舟荒源不可詰欲盡山雲求　宋張耒漣水¶
詩曰孤舟逆水上野靜聞水聲鷗飛不逺水寒浪濺霜¶
翎夜氣岸兼木夕光潭照星長吟弄雙槳知有魚龍驚¶
　又泊舟候水詩曰一水悠悠斷復連卸帆終日小灘¶
<pb:KR3k0055_WYG_035-25b>¶
前青旂招飲篙工醉五兩欹風賈客眠樹色逺分芳草¶
路鳥行斜斷夕陽天漁舟慣伴危檣宿饋我霜鱗不用¶
錢　宋王禹偁别丹水詩曰曽經瀾漫濯吾纓忍别潺¶
湲月夜聲便入紅塵染詩思吟魂猶合數年清　宋范¶
成大漸水詩曰黄河日夜向南風道出封丘處處逢紫¶
盖黄旗在湖海故應河伯欲朝宗　明髙啓隴頭水詩¶
曰人間何處無流水偏到隴頭愁入耳夜雜羌歌明月¶
中秋驚漢夢空山裏隴坂﨑嶇九廻折聲隨到處長嗚¶
<pb:KR3k0055_WYG_035-26a>¶
咽欲照愁顔畏水渾前軍曽洗金創血回頭千里是長¶
安征人淚枯流不乾　明李東陽横塘春水詩曰君家¶
住在横塘北長見洲邊春水生窈窕斜通山澗曲分明¶
直與釣磯平比隣鵞鴨應無數近渚鳬鷖亦有情明日¶
看花到南岸小舟摇蕩不須撐¶
原賦魏文帝臨渦賦曰建安八年經東國遵渦水相佯¶
乎樹下駐馬舒鞭作臨渦之賦曰䕃髙樹兮臨曲渦㣲¶
風起兮水増波魚頡頏兮鳥逶迤雌雄鳴兮聲相和萍¶
<pb:KR3k0055_WYG_035-26b>¶
藻生兮散莖柯春水繁兮發丹華　晋左九嬪涪漚賦¶
曰覽庶𩔖之肇化何涪漚之獨靈禀隂精以運景因落¶
雨而結形不係根於獨立故假物以資生體珠光之皎¶
皎若凝霜之初成色鮮熠以熒熒似融露之將渟亡不¶
長消存不久寄其成不欲難其敗亦以易也　東晋王¶
彪之水賦曰寂閑居以逺詠託上善以寄言誠有無而¶
大觀鑒希㣲於清泉泉清恬以夷澹體居有而用元渾¶
無心以動寂不凝滯於方圓湛幽邃以納汙泯虚柔以¶
<pb:KR3k0055_WYG_035-27a>¶
勝堅或浤浪於無外或纎入於無間故能委輸而作四¶
海決導而流百川承液而生雲雨涌凝而為甘泉　増¶
唐梁洽水徳賦曰大哉乎兹水獨靈長以利貞分位象¶
於八卦得柔謙於五行混之不濁流之不盈蓄恬澹以¶
凝潤含虗無而洞清其近窺也若冰鮮而玉潔映曙空¶
而内澈其遥視也如雨罷而日晶澄逺氣於初晴徳之¶
深與上善而均美讓之大居下流而不爭處地為泉源¶
江漢朝宗之義立在天為霧露隂陽爕理之功成辨涇¶
<pb:KR3k0055_WYG_035-27b>¶
渭於九流雖衆不雜察蚩妍於萬象在隠皆明　又水¶
彰五色賦曰原夫被物如濡霑顔載渥狀暮山而翠疊¶
法朝景而霞駮逺同墨氏𩔖素絲之屢遷尚想蜀江嘉¶
貝錦之斯濯飾衮衣而煥爛成繡服之葳蕤何采章之¶
不昩由浸潤之所資漸以化成能令素以為絢期於敷¶
演孰謂湼而不緇不假濯於滄浪寧同資於碧海凝瑞¶
霞之炫燿發慶雲之光彩冩補天之績鍊石之資必該¶
圖應聖之祥威鳯之儀咸在　吕温鑒止水賦曰若乃¶
<pb:KR3k0055_WYG_035-28a>¶
廻塘月皎髙岸環合泥滓湛而自沈金沙烱其不雜同¶
道徳以虚而受異川澤唯汙是納有斐君子此焉明徵¶
氣隨浪息心與源澄端形赴影如木從繩其表微也挂¶
金鏡而當晝其索隱也隔玉壺而見氷爾其色必洞澈¶
光無滉瀁不蒸蓊欝之氣不激潺湲之響百丈在目千¶
仞指掌惡每自乎中見美實非乎外奬鑒形之始方似¶
以身觀身得意之間乃同求象忘象觀其下列星漢上¶
披煙雲守其常而性將道合居其所而物以羣分君鑒¶
<pb:KR3k0055_WYG_035-28b>¶
之以平心臨下必簡臣鑒之以勵節在邦必聞妍媸無¶
形兮惟人所召物我兼進兮水無不照亷士以之洗心¶
至人以之觀妙　劉清止水賦曰若乃湖稱青草澤若¶
雲夢淺深濴渟表裏寒洞當朱陽之夏晩遇白露之秋¶
仲紫關之鴻鴈飛來綠浦之蓮舟風送既能止而利物¶
所以歸之者衆亦有鳯凰之沼明月之潭毎澄流於庭¶
院常下注於東南䝉寮寀之玩洽渾琴酌而相參以遊¶
以賞如液如涵若英賢之取則𩔖貞咸之是湛届夫玉¶
<pb:KR3k0055_WYG_035-29a>¶
宇初晴風飇載寢籠碧天而似鏡展紅霞而若錦納衆¶
影而不遺比羣情而特甚用使至人觀之而心察智者¶
樂之而情審逹士愛而欲臨髙節聞而願飲　楊烱浮¶
漚賦曰若乃空濛采褰浩汗浮天流平舊沼派溢新泉¶
分容對出吐映均鮮觸流萍而欲散礙浮芥而還連光¶
陵虚而半動影倒水而分圓始參差而别趣終宛轉以¶
同沿歴亂踟蹰漂沸縈紆細而察之若美人臨鏡開寳¶
靨大而望也若馮夷剖蚌列明珠逐風波而澹泊乃變¶
<pb:KR3k0055_WYG_035-29b>¶
化而湏臾迹均顯晦妙合虚無同至人之體道亦隨時¶
而不拘　錢起尺波賦曰瀲灎駭水&KR1343;淪始波引分寸¶
之餘風從一勺激尋常之内無爽盈科勢將坌湧迹異¶
盤渦蹙跬歩以無數蕩分隂而自多觀其日色遥臨風¶
生未已圓規可驗疑沈璧之舊痕前後相侔若浮書而¶
競起跡疊相近萍縈有餘促漣漪之散漫擁跳沫以虚¶
徐流脉中移𩔖蠖影求伸之際浮光上透若雪華呈瑞¶
之初¶
<pb:KR3k0055_WYG_035-30a>¶
　原贊晋顧愷之水贊曰湛湛若凝開神以質乗風擅瀾¶
　妙齊得一　晋庾肅之水贊曰湛湛涵淥清瀾澄濬妙¶
　質柔明雲深液潤　晋殷仲堪水贊曰大象無形氣以¶
　分麤澹澹中津質有雖虚清瀾可瀬明激弗渝孰能懐¶
　之汎然靡拘　晋孔寗子水贊曰澄鑒無虚積之成川¶
　湍飛瑩谷激石冷然　晋郭璞釋水贊曰川瀆綺錯渙¶
　瀾流帶潛潤旁通經縈華外殊出同歸混之東㑹　又¶
　弱水贊曰弱出崑山鴻毛是沈北淪流沙南映火林惟¶
<pb:KR3k0055_WYG_035-30b>¶
　水之奇莫測其深　戴逵水贊曰水徳淡中泉元内鏡¶
　至柔好卑和恊道性止鑒標貴上善興詠爰有幽人擁¶
　輪來映¶
　¶
　¶
　¶
　¶
御定淵鑑𩔖函卷三十¶
