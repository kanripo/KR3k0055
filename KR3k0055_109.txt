# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.126033
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百四
<pb:KR3k0055_WYG_109-1a>¶
　欽定四庫全書¶
御定淵鑑類函卷一百四¶
　　設官部四十四(雜號將軍/左右千牛)　(左右監門衛將軍/諸校尉)¶
　　　雜號將軍一(厯代雜號將軍凡有數百/不可具載今録其著者)¶
　原杜氏通典曰上(漢以呂禄/為上將軍)騎(漢武帝以公孫敖及/公孫賀並為騎將軍)樓¶
　船(漢元封三年/以荀彘為之)橫海(漢元鼎六年以韓説/為之擊東越有功)材官(漢李息/為之掌)¶
　(理宮/室)貳師(漢李廣利為之征貳師/城取善馬故以為號)輕車(漢武帝以公/孫賀為之)伏¶
　波(漢武帝征南越始置此號以路博徳為之後漢馬/援亦為之伏波者船渉江海欲使波浪之伏息)中¶
<pb:KR3k0055_WYG_109-1b>¶
　軍(漢武帝以公/孫敖為之)強弩(漢武帝以/李沮為之)戈船(環氏要略云建戈/於船上浮渡沮水)¶
　奮威(漢武帝以田/千秋為之)度遼(漢武帝初以范明友為度遼將/軍後漢明帝永平八年又置屯)¶
　(五原銀印青綬烽种暠字景伯為度遼將軍誠心懷撫/信賞公明乃去  燧斥堠邊方晏然及卒匈奴舉國傷)¶
　(惜單于毎入朝賀見墳輙哭泣祭祀/  又李膺為度遼將軍聲振逺域)積射(漢有之晉武/帝泰始四年)¶
　(省太康十五年立射營弩/營置積射强弩將軍主之)建威(漢元帝以韓安國王晏/並為之光武以耿弇為)¶
　(之/)九武(王莽拜將軍九人皆以/武威稱號曰九武將軍)征鹵(後漢建武中始以/祭遵為之後張飛)¶
　(亦為/之)武牙(後漢光武以/蓋延為之)橫野(後漢光武以王常/為橫野大將軍)捕虜(後/漢)¶
　(永平中馬/武為之)鷹揚(後漢建安中魏/武以曹洪為之)討逆(後漢末以/孫策為之)破虜(後/漢)¶
<pb:KR3k0055_WYG_109-2a>¶
(末以孫/堅為之)討虜(後漢末以/孫權為之)安漢(蜀麋竺為之班在/軍師將軍之右)武威(魏/武)¶
(帝以于/禁為之)撫軍(魏武帝置以司/馬宣王為之)凌江(後漢置以/羅獻為之)寧朔(魏以/王渾)¶
(為/之)橫江(吳魯肅為之又曰魯橫江/昔仗萬人屯橫據陸口)龍驤(晉武帝置以/王濬為之)殿¶
中(宋初/置之)黑矟(後魏于栗磾好持黒矟以自衛劉裕遥見/題書與之曰黑矟公麾下明帝因授黒矟)¶
(將/軍)牙門將(冠服與將軍同魏文帝黃初中置明帝以胡/烈為之  又王隱晉書曰陸機少襲父為牙)¶
(門將吳重武官故也晉恵帝特置四部牙/門以汝南王祐為之蜀以趙雲為之)　増宋書百官¶
志曰振威將軍(後漢初宋/登為之)揚威將軍(魏/置)廣威將軍(魏/置)建¶
武將軍(魏/置)振武將軍(前漢末以/王況為之)奮武將軍(後漢末呂/布為之)揚¶
<pb:KR3k0055_WYG_109-2b>¶
武將軍(光武建武中/以馬成為之)廣武將軍(晉江/左置)折衝將軍(漢建安/中魏武)¶
(以樂進/居之)揚烈將軍(建安中以/假公孫淵)凌江將軍(魏/置)自凌江以下¶
則有宣威明威驤威厲威威厲威宼威虜威戎威武武¶
烈武毅武奮綏遠綏邊綏戎討宼討虜討難討夷蕩宼¶
蕩虜蕩難蕩逆殄寇殄虜殄難埽夷埽寇埽虜埽難埽¶
逆厲武厲鋒虎威虎牙廣野橫野偏將軍禆將軍凡四¶
十號其威虜漢光武以馬浚居之橫野以耿純居之蕩¶
寇漢建安中滿寵居之其餘或是後漢及魏所置今則¶
<pb:KR3k0055_WYG_109-3a>¶
或置或不置皆無定員¶
　　雜號將軍二(伏波遠奮威將貳師討橫野揚建威/  鎮    偏  軍    逆    烈)¶
　　　(建義/積射)　(京輔/果毅)　(立節/中堅)　(立義/奉義)　(立忠/材官)　(盪寇/鄭州)¶
　　　(威戎/宣徳)　(眀毅/孟津)　(南統/樓船)　(直閣/虎牙)　(寜南/虎威)　(鎮國/振威)¶
　　　(仁威/威逺)　(宣威/綏逺)　(威虜/開逺)　(輔威/撫軍)　(廣威/征虜)　(武威/破虜)¶
　　　(討虜/宣武)　(龍驤/揚武)　(度遼/信武)　(寧朔/智武)　(討寇/建武)　(鎭武/勇武)¶
　　　(奮武/振武)　(廣武/殿中)　(威武/)¶
増自當一隊　兼領二曹(冊府元龜曰文聘為討逆將/軍别屯沔口止石梵自當一)¶
<pb:KR3k0055_WYG_109-3b>¶
(隊禦賊有功遷後將軍散又曰宿沓千拜虎威將軍侍/御郎賜爵漢安男轉中  遷給事兼領二曺從駕討和)¶
(龍以功賜奴/婢七十户)　統許昌軍　為虎牢將(又曰王基為荆/州刺史揚烈將)¶
(軍毋丘儉文欽作亂以基為行監軍假節統許昌軍進/又曰奚烏侯為建義將軍從征蠕蠕及赫連昌以功)¶
(爵城陽公加員外散騎/常侍出為虎牢鎭將)　破關中營　典南部事(又曰/張宗)¶
(為京輔將軍將突騎與征西大將軍馮異共擊闗中諸/營堡破之遷河南都尉  又曰後魏古弼太武時為立)¶
(節將軍進為侍中吏/部尚書典南部事)　捍禦北方　經略東蕃(又曰周/訪為揚)¶
(烈將軍時華軼為江州刺史自以受雒京所遣而為夀/春所督時雒京尚存不能祗承元帝教命郡縣多諫之)¶
(軼不納時帝遣訪率衆屯彭澤以備軼訪過姑孰干寳/見而問之訪曰大府受命令屯彭澤彭澤江州西門也)¶
<pb:KR3k0055_WYG_109-4a>¶
(華彥夏有憂天下之誠而不欲碌碌受人控御頃來紛/紜粗有嫌隙今又無故以兵守其門將成其釁吾當屯)¶
(潯陽故縣旣在江西可以捍禦北方又無嫌於相逼也/  又曰唐韋待價為盧龍府果毅將軍時辛文陵率兵)¶
(招慰高麗高麗襲擊敗之待價與薛仁貴受詔經略東/蕃因救之文陵苦戰軍始獲全待價被流矢所中竟不)¶
(言/功)　攻盤豆栅　討煑棗城(又曰陽雄為積射將軍從/于謹攻盤豆柵復從李逺)¶
(經沙苑陣並力戰有功封安平縣侯加冠軍將軍率又/曰崔伯麟為中堅將軍冀州長史大乗賊起伯麟  州)¶
(軍討之於/煑棗城)　龎徳不跪　嚴季不降(又曰魏龎徳為立/義將軍為闗羽所)¶
(得立而不跪羽謂曰卿兄在漢中我欲以卿為將不早/降何為徳罵遂為羽所殺  又曰嚴季為軍校尉與劉)¶
(渇侯同殿勢窮被執終不/降屈後逃還除立節將軍)　但見逺志　便如登仙(又/曰)¶
<pb:KR3k0055_WYG_109-4b>¶
(姜維初為奉義將軍先是馬謖敗於街亭諸葛亮㧞將/西縣千餘家及維等還維遂與母相失魏人使其母手)¶
(書呼維令反幷送當歸以譬之維報書曰良田百頃不/計一畞但見逺志無有當歸  又曰張光為材官將軍)¶
(梁州刺史鎮漢中時賊王如餘黨大盛光嬰城固守憤/激成疾佐吏咸勸光退據魏興光按劒曰吾受國厚恩)¶
(不能翦除寇賊今得自死/便如登仙何得退還也)　生擒反賊　討平亂民(又/曰)¶
(薛裔為都督討秦州反賊支酋生擒斬之除立忠將軍/  又曰奚斤為鄭州將軍循行州郡章武民劉牙聚黨)¶
(為亂斤/討平之)　蜀境悉平　齊衆大潰(又曰樊猛為威戎將/軍梁南安侯蕭方矩)¶
(為湘州刺史以猛為司馬㑹武陵王蕭紀舉兵方矩遣/猛率湘郢之卒拒之猛擒斬紀父子等撫定梁益蜀境)¶
(悉平毅又曰蕭摩訶隨都督吳眀徹濟江攻秦郡以功/授明  將軍又隨眀徹進軍呂梁與齊人大戰摩訶率)¶
<pb:KR3k0055_WYG_109-5a>¶
(七騎先入齊衆大潰以/功授持節武毅將軍)　縛筏積柴　騰騎奮矛(又曰/奚康)¶
(生從駕鍾離駕旋濟淮五將未渡梁衆據渚邀津路孝/文敕曰能破中渚以為直閣將軍康生時為軍主應募)¶
(縛筏積柴因風燒其船艦遂假直閣將軍突又曰奚康/生為中堅將軍討吐京叛寇辛支追至車  谷康生詐)¶
(墮馬敵謂死争取之康生騰/騎奮矛殺數十人敵遂奔北)　攻破郁成　遂平赫連¶
(又曰漢李廣利為貳師將軍伐大宛分校尉王申生等/軍别至郁成郁成城守不肯給食攻殺申生等貳師令)¶
(上官桀往攻破郁成郁成降大又曰長孫道生明元初/為南統將軍世祖時征蠕蠕  㨗而還太武征赫連昌)¶
(為前驅遂/平其國)　常為軍鋒　獨共對戰(又曰馬武為振威/將軍從擊尤來五)¶
(幡等敗於愼水武獨殿還䧟陣故賊不得廹及進次小/廣陽武常為軍鋒力戰無前諸將隨之故遂破賊  又)¶
<pb:KR3k0055_WYG_109-5b>¶
(曰呂布為奮威將軍殺董卓卓將李傕郭氾等攻長安/城布開城門將兵就汜言且却兵但身決勝負氾布乃)¶
(獨共對戰布以矛刺中氾/氾後騎追前救汜遂兩罷)　大破氐羌　赴援關隴(又/曰)¶
(呂羅漢為建威將軍秦益二州刺史大破仇池氐羌散/又曰字文延為建威將軍赴援闗隴有戰功除員外)¶
(騎常/侍)　不畜貲產　未嘗解甲(又曰祖逖為奮威將軍/豫州刺史逖擭駿馬蓬)¶
(陂塢主陳川將李頭甚欲之逖知其意遂與之克己務/施不畜貲産  又曰杜稜為仁威將軍高祖東征杜龕)¶
(留稜居守綏撫士/卒未嘗解甲帶)　卞敦討沔　慧紀征蜀(又曰卞敦/為振威將)¶
(軍領江夏相戍夏口敦攻討沔中皆平為又曰陳慧紀/為明威將軍副司空章昭逹征安蜀城  水軍都督於)¶
(荆州燒青泥船艫/以功除宣逺將軍)　季龍大敗　湛之奔逃(又曰祖逖/為奮威將)¶
<pb:KR3k0055_WYG_109-6a>¶
(軍豫州刺史率衆伐陳川石季龍救川逖設竒擊之季/龍大敗  又曰沈靈寵為建威將軍時殷琰與晉安王)¶
(子勛反晉熙太守閻湛之據郡同逆詔靈寵攻之湛之/未知潯陽已敗固守不降靈寵乃取諸將破劉順文書)¶
(置車中攻城偽敗棄車而走/湛之得書大駭其夜奔逃)　臧宮大會　胡質輕軍¶
(又曰臧宫為輔威將軍將兵至中盧屯駱越越人謀叛/從蜀宫力不能制會屬縣送委輸車數百乗至宫夜使)¶
(鋸斷城門限令車聲囘轉出入至旦越人聞車聲不絶/而門限斷相告以漢兵大至其渠帥乃奉牛酒以勞軍)¶
(宫陳兵大會饗賜慰納之城又曰魏胡質為荆州刺史/振威將軍吳將朱然圍樊  質輕軍赴之勒兵臨圍城)¶
(中乃/安)　頻興義兵　屢經苦戰(又曰周玘為建威將軍/三定江南元帝嘉其勲)¶
(封烏程縣侯又以玘頻興義兵勲誠並茂乃以陽羡等/别爲義興郡以彰其功  又曰甘卓為揚威將軍厯陽)¶
<pb:KR3k0055_WYG_109-6b>¶
(内史討周馥征杜&KR0802;屢經苦/戰多所擒獲進爵南鄉侯)　受學儒生　好樂墳典¶
(又曰孫奐為揚威將軍領江夏太守奐受學儒生復命/部曲子弟就業後仕進者數十人  又曰孫瑜為奮威)¶
(將軍領丹陽太守濟陰人馬普篤學好古瑜厚禮之是/時諸將皆以軍務為事瑜好樂墳典雖在戎旅誦聲不)¶
(絶/)　撫𨗳新邦　禁勒所統(又曰于栗磾為鎮逺將軍/河内鎮將撫𨗳新邦甚有)¶
(威恵將又曰盧度世為鎮逺將軍齊州刺史州接/邉境  士數相侵掠度世禁勒所統二境以寧)　更¶
拜輔吳　累遷散騎(又曰張昭為綏逺將軍以老病上/還官位及所統領更拜輔吳將軍)¶
(班亞三司賊又曰司馬申為開逺將軍王僧辯討陸納/申在軍中  衆奄至申躬蔽僧辯䝉楯而前賊退除散)¶
(騎侍郎至高祖時累/遷員外散騎常侍)　特加四階　手賜百段(又曰楊/侃為右)¶
<pb:KR3k0055_WYG_109-7a>¶
(將軍岐州刺史時元顥内逼莊帝詔以本官假撫軍將/軍為都督率衆鎭大梁未發詔行北中郎將帝至建州)¶
(敘行從功臣自城陽王徽以下凡十人並増三階以侃/河梁之誠特加四階侃固辭久乃見許  又曰李平孝)¶
(明時為撫軍將軍時南徐州表云梁蕭衍堰淮水日為/患詔公卿議之平以為不假兵力終自毀壊及淮堰破)¶
(霛太后大悦引羣臣入宴敕/平前坐孝明手賜縑布百段)　平鑒竭忠　柳檜守節¶
(又曰平鑒仕魏孝昌末為爾朱榮撫軍神武謂鑒曰日/者皇綱中弛公已早竭忠誠今爾朱披猖又能去逆從)¶
(善即啓授征西懐州刺史圍又曰柳檜為撫軍將軍魏/興華陽二郡守黃衆寳等  檜郡力屈被獲衆寳等圍)¶
(東梁州縛檜置城下欲令誘説城中檜大呼曰羣賊糧/食已罄行即退散衆寳大怒乃臨檜以兵曰速更汝辭)¶
(不爾便就戮矣檜/守節不變遂害之)　盡得死力　悉遣精兵(又曰閻慶/為撫軍將)¶
<pb:KR3k0055_WYG_109-7b>¶
(軍善於撫綏士卒故盡得其死力討又曰柳元景為領/軍將軍孝武時魯爽反遣王元謨  之加元景撫軍假)¶
(節置佐臧質義宣並反元謨夾江為壘質攻䧟元謨西/壘元景悉遣精兵助元謨以羸弱居守多張旗幟望之)¶
(如數萬人皆曰京師兵/至衆心乃安繇是克㨗)　鑿渠注澤　揮刀入城(又曰/蕭寳)¶
(夤為撫軍將軍宣武時梁武遣將康絢於浮山堰淮以/灌揚徐除寳夤都督東討諸軍事堰成淮水濫溢將為)¶
(揚徐之患寳夤於堰上流更鑿新渠引𨗳注淮澤水乃/小減  又曰楊津為撫軍將軍北道大都督始津受命)¶
(出據靈丘賊帥鮮于修禮起兵博陵定州危急廻師南/赴始至城下營壘未立而州軍新敗津欲移軍入城刺)¶
(史元固稱賊旣逼城閉門不納津揮刀欲/斬門者軍乃得入城賊至見柵空而去)　戰千秋門¶
　破曲沃堡(又曰竇熾初為撫軍將軍從魏孝武西遷/仍與其兄善至城下與高金龍戰於千秋)¶
<pb:KR3k0055_WYG_109-8a>¶
(門敗之帝賜熾及善駿馬各二匹加衛將軍兼又曰源/子雍為散騎常侍使持節假撫軍將軍都督  行臺尚)¶
(書破賊帥紇單歩胡提於曲沃堡/孝明璽書勞勉復除中軍將軍)　閉營固守　伺隙¶
襲擊(又曰王霸建武四年為偏將軍與馬武東討周建/於垂恵蘇茂將兵救建先遣精騎遮擊馬武軍糧)¶
(武往救為茂所敗武軍奔霸營求救霸閉營固守示不/相援茂建果出攻武合戰良久霸乃開營後出精騎襲)¶
(其背茂建前後受敵驚亂敗走春又曰呂蒙為偏將軍/領尋陽令魏使廬江謝竒為蘄  典農屯皖田鄉數為)¶
(邉寇蒙使人誘之不從則伺隙襲/擊竒遂縮退其部伍皆詣蒙降)　性度恢廓　言辭¶
切直(又曰吳周瑜為偏將軍性度恢廓程普以年長數/凌侮之瑜終不與較普後自敬服謂人曰與周公)¶
(瑾交若飲醇醪不覺自醉共又曰顧悌為偏將軍大帝/末悌數與驃騎將軍朱據  陳禍福言辭切直朝廷憚)¶
<pb:KR3k0055_WYG_109-8b>¶
(之/)　凌統恭敬　朱才精敏(又曰吳凌統餘杭人為偏/將軍過本縣歩入寺門見)¶
(長史懐三版恭敬盡禮親舊故人恩意甚隆於又曰吳/朱才為偏將軍為人精敏又學兵法名聲聞  逺近)¶
　手執枹鼓　刀斷兩紲(又曰呂蒙為偏將軍曹操遣/朱光屯皖大開稻田蒙曰皖)¶
(田肥羙若一收熟彼衆必増宜早除之於是權親征皖/蒙薦甘寧為外城都督督攻在前蒙以精銳繼之手執)¶
(枹鼓破之口又曰吳董襲為偏將軍討黃祖祖橫兩蒙/衝挟守沔  以栟閭大紲繫石為矴上有千人以弩交)¶
(射軍不得前襲與凌統各將敢死百人人被兩鎧乘大/舸船突入蒙衝襲身以刀斷兩紲蒙衝乃横流大兵遂)¶
(進祖開/門走)　留為後拒　召為先鋒(又曰張宗為偏將軍/從鄧禹西征到栒邑)¶
(赤睂且至禹欲引師進就堅城而衆人憚為後拒禹乃/書諸將名於竹簡亂著笥中令各探之宗獨不肯探曰)¶
<pb:KR3k0055_WYG_109-9a>¶
(死生有命張宗豈辭難就逸乎禹曰將軍有親弱在營/奈何不顧宗曰愚聞萬夫致死可以横行宗今擁兵數)¶
(千何遽其必敗乎遂留為後拒偏又曰夏侯霸淵之子/為蜀所害常欲報蜀黃初中為  將軍子午之役霸召)¶
(見為前鋒安營在曲谷中蜀人望知其是霸也/指下兵攻之霸手戰鹿角間頼救至然後解)　潘璋¶
便馳　王平徐合(又曰潘璋為將討山賊有功署别部/司馬合肥之役諸將不備璋便馳進)¶
(兵皆還戰權甚壯之拜為偏將軍星又曰王平為裨將/軍屬馬謖先鋒謖敗於街亭衆盡  散惟平所領鳴鼔)¶
(自持魏將張郃疑其有伏不敢逼/於是平徐徐收合諸營遺卒而還)　攻營略地　斬將¶
搴旂(又曰丁綝為偏將軍從光武征伐綝將兵先渡河/移檄郡國攻營略地下河南陳留潁川二十一縣)¶
(征又曰丁奉以驍勇屬甘寧陸遜潘璋等數遣/  伐戰鬭常冠軍每能斬將搴旂遷偏將軍)　解白¶
<pb:KR3k0055_WYG_109-9b>¶
馬圍　度鹿兒嶺(又曰闗侯為偏將軍袁紹遣顔良攻/劉延於白馬曹操使張遼及關擊之)¶
(關望見良麾盖策馬刺良於萬衆之中斬其首還紹諸/將莫能當者遂解白馬圍  獻徵録曰眀李文忠為偏)¶
(將軍副常遇春北征由遵化度鹿兒嶺次大寧元將也/速逆戰一鼓敗之追至濼河連戰斬其將鼎住進克上)¶
(都/)　勒兵截江　入郭沈船(冊府元龜曰趙雲為偏將/軍先主入益州雲領留營)¶
(司馬權聞先主西征遣舟迎妹孫夫人欲將後主還吳/雲與張飛勒兵截江乃得後主還  又曰張孝岷為偏)¶
(將軍武徳中以勁卒百人襲王世充氾水/城入其郛郭沈其米船一百五十餘艘)　世號金紫¶
　求領戎行(宋書曰征虜將軍世號金紫將軍征續晉/陽秋曰謝混字叔源求領戎行拜  虜將)¶
(軍/)　擊夏侯淵　斬髙法援(冊府元龜曰黃忠拜討虜/將軍於漢中定軍山擊夏)¶
<pb:KR3k0055_WYG_109-10a>¶
(侯淵淵衆甚精忠摧鋒必進一戰斬淵陽又曰韓顯宗/為征虜將軍孝文南伐顯宗統軍次赭  南齊戍主成)¶
(公期遣髙法援等來擊軍營顯/宗親率拒戰遂斬法援首級)　王渾潛濟　裴寛夜¶
縋(又曰王渾為征虜將軍豫州刺史吳將魯淑向弋陽/薛瑩向新息時渾衆裁一旅浮淮潛濟出其不意遂)¶
(擊破之擒又曰西魏裴寛為征虜將軍與東魏將彭樂/徇戰被  齊文襄加厚禮遇寛乃裁所卧氊夜縋而出)¶
(遁還見太祖太祖曰裴寛冐死/歸我雖竹帛所載何以加之)　韋袴布被　茅齋斧¶
木(又曰祭遵為征虜將軍所得賞賜輙與吏士身衣韋/袴布被夫人裳不加縁帝以是重焉  又曰劉善眀)¶
(為征虜將軍質素不好聲/色所居茅齋斧木而已)　移家京邑　固節危城(又/曰)¶
(沈林子為征虜將軍既破慕容超而盧循奄至時皆議/逺徙唯林子請移家京邑髙祖善之  又曰辛纂為征)¶
<pb:KR3k0055_WYG_109-10b>¶
(虜將軍費穆言於荘帝稱纂固節危城/宜䝉爵賞以勸將來帝下詔慰勉之)　厚養將士¶
不擊老弱(又曰鮑信為破虜將軍厚養將士居無餘財/士以此歸之  又曰孫皎為征虜將軍督夏)¶
(口兵下令曰今所欲誅者曹氏其百/姓何罪自今以往不得擊其老弱)　夜分捕魚　掘¶
食野鼠(又曰陶侃為龍驤將軍武昌太守元帝令擊杜/&KR0802;時周顗為荆州刺史先鎮潯水城賊掠其良)¶
(口侃使部將朱伺救之賊退保泠口侃謂諸將曰此賊/必更歩向武昌吾宜還城晝夜三日行可至卿等誰能)¶
(忍飢鬭邪部將吳寄曰要欲十日忍飢晝當擊賊夜分/捕魚足以相濟侃曰卿健將也賊果増兵來攻侃使朱)¶
(伺等逆擊大破之李又曰郗鑒為龍驤將軍兖州刺史/鎮鄒山時荀藩用  述劉琨用兄子演並為兖州各屯)¶
(一郡又徐龕石勒左右交侵百姓饑/饉或掘野鼠蟄燕而食之終無叛者)　順流鼓棹　棄¶
<pb:KR3k0055_WYG_109-11a>¶
船登岸(晉書曰王濬為龍驤將軍武帝太康元年濬發/自成都兵不血刃夏口武昌無相支抗於是順)¶
(流鼔棹徑造三山孫皓遣游擊將軍張象率舟師萬人/禦濬象軍望旗而降  宋書曰王鎮惡行龍驤將軍西)¶
(伐姚泓率水軍自河入渭直至渭橋棄舟登岸身先士/卒即陷長安城於灞上奉迎帝勞之曰成吾霸業者卿)¶
(也/)　頗覽文史　自稱鄙人(冊府元龜曰李元護初仕/南齊龍驤將軍雖以將用)¶
(自逹然頗覽文史習於簡牘衛又曰宋蒯恩行參軍龍/驤將軍時髙祖北伐留恩侍  世子命朝士與之交恩)¶
(益自謙遜與人語常呼/位官而自稱為鄙人)　王貢來降　杜性内附(又曰/陶侃)¶
(為龍驤將軍征杜&KR0802;&KR0802;將王貢挑戰侃遥謂之曰杜&KR0802;/為益州刺史盜用庫錢父死不奔喪卿本佳人何為隨)¶
(之天下寜有白頭賊乎貢初橫脚馬上侃言訖貢斂容/下脚辭色甚順侃知其可動復令諭之截髪為信貢遂)¶
<pb:KR3k0055_WYG_109-11b>¶
(來降梁又曰刁遵為龍驤將軍雒州刺史遵招誘/有方  新化太守杜性等率户三千據地内附)　羣¶
氐震慴　夷人感附(又曰劉藻為龍驤將軍雍城鎮將/先是氐豪徐成等驅逐鎮將藻至)¶
(鎮擒獲徐成等斬之以徇羣氐震慴百又曰崔敬邕為/龍驤將軍管州刺史厙莫奚國有馬  匹因風入境敬)¶
(邕悉送還於/是夷人感附)　奮矟接戰　引弓反射(又曰宋孟龍符/為龍驤將軍廣)¶
(川太守髙祖伐慕容超令龍符為前鋒逹臨朐與賊爭/水龍符單騎衝突即據水源賊退走龍符乗勝奔之賊)¶
(數千騎圍攻龍符奮矟接戰每一合輙殺數人逼又曰/段韶加龍驤將軍神武為西魏將賀㧞勝軍所  韶引)¶
(弓反射斃其前驅西魏軍/退賜馬并金進爵為公)　置陣堅嚴　隨宜翦定(又/曰)¶
(宋蒯恩為龍驤將軍髙祖伐魯宗之恩與徐逹之前進/逹之敗沒恩陳於堤下宗之子軌乗勝擊恩矢下如雨)¶
<pb:KR3k0055_WYG_109-12a>¶
(恩整厲將士置陣堅嚴軌屢衝之不動及退髙祖善其/能將  又曰劉勔為西陽王子尚撫軍先是遣費沈伐)¶
(陳檀不克乃除勔為龍驤/將軍旣至進討隨宜翦定)　博通書記　兼優才略(又/曰)¶
(耿弇弟子秉博通書記厯征西度遼將軍見又曰皇甫/䂓為度遼將軍上書薦張奐以自代曰伏  中郎將張)¶
(奐才略兼優宜正元帥/以從衆望朝廷從之)　招降右賢　慰納左部(又曰/馮緄)¶
(為度遼將軍詔緄招降叛虜於是右賢王部抑鞮等萬/三千口詣緄降  又曰龎奮為雁門太守行度遼將軍)¶
(和帝時南匈奴亂分為左右二部/後左部自相疑畔奮迎受慰納之)　進封大梁　累遷¶
特進(又曰盧欽為淮北都督伏波將軍甚有聲績徵拜/散騎常侍吏部尚書進封大梁侯  又曰厙狄盛)¶
(為伏波將軍每從神武征討/以功封行唐縣伯累遷特進)　閉門自守　隔水相對¶
<pb:KR3k0055_WYG_109-12b>¶
(又曰魏陳登為伏波將軍孫策遣軍攻登於匡琦城登/閉門自守示弱不與戰乃申令將士宿整兵噐昧爽開)¶
(門擊破之帥又曰溝寵為伏波將軍屯新野大軍南征/到精湖寵  諸軍與賊隔水相對寵敕諸將曰今夕風)¶
(甚猛賊必來燒軍宜為備/賊果夜來燒寵掩擊破之)　穿渠利民　具船濟師(又/曰)¶
(馬援為伏波將軍討交趾嶠南悉平所過為郡縣治城/郭穿渠灌漑以利其民  又曰楊&KR0710;仕魏孝莊時為伏)¶
(波將軍元顥入雒帝往就尒朱榮詔&KR0710;率其宗人收船/至馬渚&KR0710;未至帝已北度太行&KR0710;遂匿所收不以資敵)¶
(及尒朱榮奉命南討至馬/渚&KR0710;乃具船以濟王師)　檀韶先登　庾域固守(又/曰)¶
(宋檀韶為寧朔將軍從征廣固率向彌胡蕃等五千人/攻臨朐城克之及圍廣固城䧟之日韶率所鎭先登)¶
(又曰庾域為寧朔將軍巴西梓潼二郡太守魏兵/進襲巴西域固守百餘日魏軍退詔増封二百户)　揮¶
<pb:KR3k0055_WYG_109-13a>¶
戈先入　齎屐夾射(又曰傅永為寧朔將軍中山王英/之征義陽統軍當長圍遏其南門)¶
(梁將馬仙琕連營稍進規解城圍永自將歩軍南逆仙/琕擐甲揮戈單騎先入賊射永左股永㧞箭復入遂大)¶
(破之王又曰顧彬之為寧朔將軍世祖入討劭彬之受/竟陵  誕節度誕遣劉季之與彬之幷勢劭遣華欽等)¶
(東討與彬之弟相逢於奔牛塘路甚狹左右悉入菰/葑彬之軍人多齎藍屐於葑中夾射之欽等大敗)¶
堅守不動　中陣而立(又曰王平為討寇將軍諸葛亮/圍祁山平别守南圍魏大將軍)¶
(司馬懿攻亮張郃攻平平堅守不動郃不能克發又曰/張遼為盪寇將軍時荆州未定遣遼屯長社臨  軍中)¶
(有謀反者夜驚亂起火一軍盡擾遼曰勿動是不一營/盡反必有造變者耳乃令不反者安坐遼將親兵數十)¶
(人中陣而立有頃定/即得首謀者殺之)　桓沖謙虛　呂温才略(又曰桓/沖為鎭)¶
<pb:KR3k0055_WYG_109-13b>¶
(武將軍性儉素謙虛愛士嘗浴後其妻送以新衣沖怒/促令持去其妻復送之謂曰衣不經新何縁得故沖笑)¶
(而服之將又曰呂温有文武才略太武伐赫連昌以/温為憧  先登䧟陣每戰必㨗以功拜宣武將軍)¶
繕治障塞　自畫頓舍(又曰馬成為揚武將軍屯常山/中山以備北邉繕治障塞自西)¶
(河至渭橋河上至安邑太原至井陘中山至鄴皆築堡/壁起烽燧迨徵還京師邉人多上書請者復遣成還屯)¶
(部又曰張齊為信武將軍巴西梓潼二郡太守齊在益/  累年討擊蠻獠身無寧嵗其居軍中能親勞辱與士)¶
(卒同勤苦自畫頓舍城壘皆委曲得/其便為物情所附蠻獠亦不敢犯)　盡平江淮　拓¶
定安蜀(又曰馬成拜揚武將軍擊李憲進圍于舒令諸/軍各深溝髙壘憲數挑戰成堅壁不出嵗餘城)¶
(中食盡乃攻之遂屠舒盡平江淮地章又云魯廣逹為/智武將軍巴州刺史太建初與儀同  昭逹入峡口拓)¶
<pb:KR3k0055_WYG_109-14a>¶
(定安蜀/等州鎮)　穿岸直上　踰營而出(又曰胡藩為鎮軍將/軍從髙祖征司馬休)¶
(之加建武將軍徐逹之敗沒髙祖怒甚即日於馬頭岸/渡江而江岸壁立休之臨岸置陣髙祖呼藩令上藩有)¶
(疑色髙祖怒欲斬之藩曰藩寧前死爾以刀頭穿岸少/容脚指於是直上賊不能當一時奔散  又曰豆代田)¶
(為内三郎從討赫連昌乗勝追賊入其營門門/閉代田踰營而出太武壯之拜為勇武將軍)　略見¶
書傳　悉散寳物(又曰公孫項從涿郡盧植學於緱氏/山中略見書傳後為奮武將軍遼東)¶
(太守下又曰王敦為廣武將軍初尚武帝女襄城公主/後天  大亂敦悉以公主時侍婢百餘人配給將士金)¶
(銀寳物散之於/衆單車還雒)　臧宫矯制　孝寛遣謀(又曰臧宮為/輔威將軍討)¶
(公孫述征南大將軍岑彭使宮將降卒五萬從涪水上/平曲述將延岑盛兵於沅水時宫兵衆食少欲引還恐)¶
<pb:KR3k0055_WYG_109-14b>¶
(為所反㑹帝遣謁者將兵詣岑彭有馬七百匹宮矯制/取以自益多張旗幟登山鼓譟岑不意漢軍卒至大震)¶
(恐宫因擊大破之堯又曰韋孝寛為宣武將軍南兖州/刺史東魏將段琛  傑復據宜陽遣其揚州刺史牛道)¶
(恒煽誘邉民孝寛患之遣諜人訪獲道恒手迹令善學/書者偽作與孝寛書論歸欵意又為落燼燒迹若火下)¶
(書者還令諜人送之琛營琛得書/果疑道恒其所經略皆不見用)　何公勇力　係祖¶
挺身(元中記曰漢桓帝時出遊河上忽有一青牛從河/中出直走盪桓帝太尉何公時為殿中將軍為人)¶
(勇力走往逆之手攬其右足牛見公反走還河按何公/名進  册府元龜曰孟係祖為殿中將軍大明二年後)¶
(魏侵青冀孝武遣軍援之/係祖戰於杜梁挺身入陣)　原發騎擊匈奴　引兵征¶
髙峻(漢書曰李廣利太初元年為貳師將軍發屬國六/千騎及郡國少年萬人擊匈奴  續漢書曰王常)¶
<pb:KR3k0055_WYG_109-15a>¶
(字顔卿拜橫野大將軍位次/九卿諸將絶席引兵征髙峻)　増王濬謀伐吳　苻堅¶
應神夢(晉書羊祜傳吳時有童謡歌曰阿童復阿童銜/刀浮渡江不畏岸上獸但畏水中龍羊祜聞之)¶
(曰此必水軍有功但當思應其名者耳㑹益州刺史王/濬徵為大司農祜知其可任又小字阿童因留濬監益)¶
(州諸軍事加龍驤將軍以伐吳軍車穎秦書曰苻堅與/苻健西入闗堅時年十二未有  號健夢有天神遣使)¶
(者朱衣武冠拜堅為龍驤/將軍後加此官以應神夢)　穿池於營内　率舸出上¶
流(册府元龜曰沈慶之為建威將軍伐沔北諸山蠻命/諸軍各穿池於營内以防蠻之火頃風甚蠻夜下山)¶
(人提一炬以燒營火至即以池水灌滅諸軍夾射蠻散/走  又曰陶輿侃之兄子為武威將軍侃與杜&KR0802;戰敗)¶
(賊以桔橰打沒官軍船艦輿率輕/舸出其上流以擊之所向輙克)　將兵詣曹公　引¶
<pb:KR3k0055_WYG_109-15b>¶
軍㑹太祖(又曰李通為振威將軍曹公操討張繡劉表/遣兵助繡曹軍不利通將兵夜詣操操得復)¶
(戰通為先登大破繡軍數又曰魏程昱為振威將軍太/祖討袁氏昱收得精兵  千人引軍與太祖㑹黎陽討)¶
(袁譚袁尚/譚尚破走)　陸抗赴夀春　郗恢救洛陽(又曰陸抗為/奮威將軍魏)¶
(將諸葛誕舉夀春降拜抗柴桑督赴夀春破魏牙門將/偏將軍遷征北將軍  又曰郗恢為建威將軍雍州刺)¶
(史時後秦姚萇遣其子略攻上雒恢遣/建武將軍辛恭靜救雒陽略懼而退)　茍晞陷九壘¶
　王舒監五郡(又曰茍晞為北中候范陽王虓承制用/晞行兖州刺史汲桑之破鄴也東海王)¶
(越出次官渡命晞為前鋒晞陷其九壘遂定鄴而還西/討呂朗等滅之進位撫軍假節都督青兖諸軍事  又)¶
(曰王舒為撫軍將軍㑹稽内史時蘇峻作逆舒監浙江功/東五郡軍事遣子允之擊賊韓晃於長蕩湖大破之以)¶
<pb:KR3k0055_WYG_109-16a>¶
(封彭澤/縣侯)　趙雲無纎介　劉羣有裁斷(又曰趙雲為偏/將軍伐趙範範)¶
(寡嫂樊氏有國色範欲以配雲雲辭曰相與同姓卿兄/猶我兄固辭不許時有人勸雲納之雲曰範廹降耳心)¶
(未可測天下女不少遂不取範果逃走雲無纎介軍又/曰劉羣琨之子隨父入晉陽遭逢寇亂數領偏將  征)¶
(討性清慎有裁/斷得士𩔖歡心)　臧宮得五節　朱異破七屯(又曰臧/宮為偏)¶
(將軍從破羣賊數陷陣却敵後為輔威將軍討公孫述/於蜀前後收得節五印綬千八百  又曰朱異為偏將)¶
(軍時魏文欽營住六安多設屯砦署諸道要以招/誘亡叛異身率其部下掩破欽七屯遷揚武將軍)　部¶
衆莫敢動　軍士皆願屬(又曰于禁為偏將軍太祖恨/朱靈欲奪其營以禁有威重)¶
(遣禁將數十騎齎令書徑詣靈營奪其軍靈及部衆莫/敢動乃以靈為禁部下督衆皆震服  後漢書曰馮異)¶
<pb:KR3k0055_WYG_109-16b>¶
(初随光武為偏將軍及破邯鄲乃更部分諸將各/有配𨽻軍士皆言願屬大樹將軍光武以此多之)　敢¶
以私忘公　思避盈居損(册府元龜曰李典為破虜將/軍與張遼樂進屯合肥典遼)¶
(素不睦遼欲出戰恐其不從典曰此國家大事顧君計/何如耳吾敢以私憾而忘公義乎乃率衆與遼破走吳)¶
(軍民又曰宋劉敬宣為征虜將軍時髙祖討劉毅諸葛/長  貽敬宣書曰盤龍自取屠滅世路方平富貴相與)¶
(共之敬宣報曰下官忝三州七郡常懼福過/禍生實思避盈居損富貴之旨非所敢當)　酈惲作¶
文章　劉藻渉羣籍(又曰酈惲為征虜將軍所作文章/頗行於世  又曰劉藻為征虜將)¶
(軍渉獵羣籍/善與人交)　賜名馬乗車　假赤幢曲蓋(又曰劉鍾/遷龍驤將)¶
(軍髙祖北伐留鍾居守荆州刺史劉道憐獻名馬三匹/并精麗乘具高祖悉以賜鍾三子  又曰陶侃為江夏)¶
<pb:KR3k0055_WYG_109-17a>¶
(太守加鷹揚將軍侃備威儀迎母官舍鄉里榮之元帝/加侃奮威將軍假赤幢曲蓋軺車鼓吹頃之遷龍驤將)¶
(軍武昌/太守)　從征赫連昌　力戰爾朱兆(又曰穆頭忠謹/從太武征赫連)¶
(昌勇冠一時為龍驤將軍從太武畋於崞山有虎宇出/頭搏而獲之太武歎曰詩所謂有力如虎頭乃過之)¶
(又曰李景遺為龍驤將軍力戰爾朱兆有功/除使持節大都督左將軍進爵昌平郡公)　傅永獻¶
再㨗　法氍擒三將(又曰𫝊永為豫州王肅建武將軍/平南長史太和中南齊將裴叔業)¶
(率王茂先等來侵楚王戍永適還州肅令永討之獲叔/業傘扇鼓幕甲仗萬餘兩月之中遂獻再㨗孝文嘉之)¶
(遣又曰陳黄法氍為信武將軍髙州刺史高祖時王琳/  李孝欽樊猛余孝頊攻周廸且謀取法氍法氍率兵)¶
(援廸擒孝/頊等三將)　大呼左軍至　揚聲兖州上(又曰周訪為/振武將軍征)¶
<pb:KR3k0055_WYG_109-17b>¶
(杜&KR0802;訪與賊隔水賊衆數倍自知力不能敵乃密遣人/如採樵者而出於是結陣鳴鼓而來大呼曰左軍至士)¶
(卒皆稱萬嵗賊謂官軍至未曉而退訪曰賊必引退然/當還掩人宜促渡水北既斷橋而賊果至隔水不得進)¶
(惡又曰王鎮惡為鎮武將軍討劉毅晝夜兼行鎮/  進路揚聲劉兖州上毅謂為信然不知見襲)　周¶
訪距桔橰　宗慤製獅子(又曰周訪為振武將軍征杜/&KR0802;&KR0802;作桔橰打官軍船艦訪)¶
(作長岐棖以距之桔橰不得為害討又曰宗慤為振武/將軍文帝時随交州刺史檀和之  賊破之拔區粟城)¶
(入象浦林邑王范陽邁來拒以具裝被象士卒不能當/慤曰吾聞獅子威服百獸乃製其形與象相遇象果驚)¶
(奔遂克/林邑)　周瑜破曹公　張遼擊孫權(又曰程普為盪/寇將軍與周瑜)¶
(破曹公於烏林又進攻南郡走曹仁拜禆將軍領江夏/太守  又曰魏張遼為盪寇將軍屯合肥吳孫權圍合)¶
<pb:KR3k0055_WYG_109-18a>¶
(肥遼夜募士力戰吳人奪氣權乃引退/遼率諸軍追擊㡬獲權拜征東將軍)　原徐晃駐陣¶
不動　張遼潰圍以出(魏志曰徐晃擊闗羽振旅還摩/陂太祖迎七里置酒大㑹時諸)¶
(軍皆集太祖按行諸營士卒咸離陣而觀獨晃營整齊/諸將士駐陣不動太祖歎曰徐將軍可謂有周亞夫之)¶
(風矣麾又曰張遼為雜號將軍守合肥為孫權所圍遼/左右  圍直前急擊圍開遼將麾下數十人得出餘衆)¶
(號呼曰將軍棄我乎遼/復還突圍拔出餘衆)　元讓不拘科制　休徳留意¶
人物(又曰夏侯惇字元讓為伏波將軍領尹如故使得/以便宜從事不拘科制  㑹稽典録謝淵字休徳)¶
(為建武將軍雖在/戎旅猶留意人物)　増梁統㑹征隗嚻　馮異合拒朱¶
鮪(冊府元龜曰梁統為宣徳將軍與竇融等將兵㑹光/武征隗嚻嚻敗封成義侯  又曰馮異為孟津將軍)¶
<pb:KR3k0055_WYG_109-18b>¶
(統魏郡河内二郡軍河上與河内太守寇恂合勢以拒/更始將朱鮪等異乃遺李軼書軼自此不復與異爭鋒)¶
(故異得北攻天井闗拔上黨南/下河南成臯及諸屯聚皆平之)　留屯豫章梅嶺　遂¶
定沛楚臨淮(又曰楊僕為樓船將軍元鼎五年擊南粤/閩粤持兩端及漢破番禺僕上書請引兵)¶
(擊東粤帝不許令諸較留屯豫章梅嶺待命沛又曰蓋/延為虎牙將軍南伐劉永與其將蘇茂戰於  西大破)¶
(之遂定沛楚臨淮脩高/祖廟置嗇夫祝宰樂人)　丁綝願封本鄉　是儀固辭¶
不受(又曰丁綝字幼春潁川定陵人光武因略地潁陽/以為偏將軍建武元年拜河南太守及封功臣帝)¶
(令各言所樂諸將皆占豐邑美縣唯綝願封本鄉帝從/之封定陵新安鄉侯  又曰是儀為裨將軍守侍中欲)¶
(復授兵儀自以/非材固辭不受)　路博徳定九郡　馬文淵征五溪(又/曰)¶
<pb:KR3k0055_WYG_109-19a>¶
(路博徳為伏波將軍與樓船將軍楊僕討南粤遂定越/地為南海蒼梧等九郡  又曰馬援字文淵為伏波將)¶
(軍征五溪夜與送者訣謂平陵孟冀曰男兒要當卒/於邉野以馬革裹屍何能卧牀上在兒女手中邪)¶
後主為之流涕　文帝嘉其忠節(又曰張嶷為盪寇將/軍魏狄道長李簡密)¶
(書請降衛將軍姜維率嶷等出隴西嶷初自越嶲至成/都風濕股疾扶杖然後能起時論以嶷疾不能在行中)¶
(嶷乃自乞肆力中原致身敵庭殺身以報後主慨然為/之流涕  又曰令狐整仕魏孝武時為𤓰州刺史東陽)¶
(王元榮主簿盪寇將軍及鄧彦據𤓰州拒不受代整與/開府張穆等宻遣使者申徽執彦送京師周文帝嘉其)¶
(忠節表/為都督)　原馬援朝見次九卿　呂布假節比三司(後/漢)¶
(書曰馬援為伏波將軍振旅還京師賜援兵車一乗朝/見位次九卿  魏志曰呂布字奉先為奮威將軍假節)¶
<pb:KR3k0055_WYG_109-19b>¶
(比三司與司徒/王允共秉政事)　増𨕖名家以參顧問　用才學以開¶
視聽(晉起居注曰殿中將軍武帝太元中募𨕖名家以/參顧問始用琅邪王茂之奏也  語林曰庾公與)¶
(郄公為殿中將軍舊用才學之士/以開視聽而頃悉用面牆之人也)¶
　　雜號將軍三(強弩兵輕車武橫江師周兵威宣猛/  勝    顯    軍    信)¶
　　　(電威/)　(曜武/)　(武衛/)¶
増盪寇功也(冊府元龜曰張遼為盪寇將軍從征袁尚/於柳城卒遇敵遼勸太祖戰氣甚奮太祖)¶
(壯之自以所持麾授遼遂擊大破之太祖論諸/將功曰登天山履峻險以取蘭成盪寇功也)　將軍¶
策也(又曰陳俊為強弩將軍光武與五較戰於安次五/較退入漁陽俊言於光武曰宜令輕騎出賊前使)¶
<pb:KR3k0055_WYG_109-20a>¶
(百姓各自堅守壁以絶其食可不戰而殄也光武然之/賊至無所得遂散敗軍還光武謂俊曰困此寇者將軍)¶
(策也後封/俊為列侯)　素聞驍勇(又曰龎徳封都亭侯太祖定漢/中素聞其驍勇拜立義將軍)¶
　夙聞驍敢(又曰垣詢之驍敢有氣力南郡王義宣反/夙聞其名以副輔國將軍張柬時張超首)¶
(行大逆亦領軍𨽻東詢之與柬定謀遣信召超超不至/改宿他所詢之斫之殺其僕於牀因與柬南奔時世祖)¶
(已即位以為/積射將軍)　不言生産(又曰李廣累遷輕車將軍厯/七郡太守前後四十餘年得)¶
(賞賜輙分其戲下家無/餘財終不言生産事)　不務俗好(又曰魯肅為橫江/將軍性方嚴内外)¶
(節儉不/務俗好)　獨不受財(又曰崔元伯為周兵將軍時眀元/未立清河王紹聞人心不安大出)¶
(財帛班賜朝士/元伯獨不受)　&KR1177;不奉命(又曰陳沈恪仕梁為宣猛/將軍監吳興郡自吳興入)¶
<pb:KR3k0055_WYG_109-20b>¶
(朝髙祖受禪使劉師知引恪令勒兵入因衛梁敬帝如/别宮恪乃入見髙祖曰恪經事蕭家&KR1177;不奉命高祖嘉)¶
(其意不/復逼)　財物無入(又曰于禁為虎威將軍持軍/嚴整得賊財物無所私入)　賞¶
賜無入(又曰徐邈為建威將軍破叛羌/有功賞賜皆散將士無入家者)　太祖善之(又/曰)¶
(臧霸為威虜將軍從太祖征吳與張遼為前鋒行遇霖/雨將士皆不安遼欲去霸止之曰公明於利鈍寧肯捐)¶
(吾等邪眀日果有令遼至以語/太祖太祖善之拜揚威將軍)　太武善之(又曰伊馥/為振威將)¶
(軍太武將討涼州議者咸言無水草惟崔浩勸行馥言/於太武曰若涼州無水草何得為國宜從浩言太武善)¶
(之/)　引歸示弱(又曰耿弇為建威大將軍討張歩攻歩/臨淄拔之歩與渠帥重異等至臨淄城)¶
(東將攻弇弇先與重異遇突騎欲縱弇恐挫其鋒令歩/不敢進曰示弱以盛其氣乃引歸小城歩與弇將劉歆)¶
<pb:KR3k0055_WYG_109-21a>¶
(等合戰弇視歆等鋒交乃自/引精兵以橫突歩陣大破之)　偃旗示弱(又曰陳侯安/都為仁威將)¶
(軍都督南徐州諸軍事髙祖東討杜龕安都留臺居守/徐嗣徽等引齊寇入據石頭游騎至闕下安都閉門偃)¶
(旗示之以弱及/夕賊收軍還)　多設旗鼓(又曰賈逵為建威將軍帝/使督前將軍滿寵等四軍)¶
(從西陽直向東闗曹休從皖休戰敗權遣兵斷夾石諸/將不知所出逵兼道進軍多設旗鼓為疑兵賊見逵軍)¶
(遂/退)　多張旗幟(又曰劉敏為揚威將軍與王平鎮漢中/魏遣曹爽襲蜀時議者謂但守城不出)¶
(敵必自退敏以為若聽敵入則大事去矣遂帥所/領多張旗幟彌亘百餘里魏軍退以功封雲亭侯)　歸¶
者千户(又曰傅䜿眼為建武將軍討揚州賊/破之仍鎮於合肥齊民歸之者千户)　降者千¶
計(又曰郗恢為建威將軍雍州刺史鎮襄/陽恢甚得闗隴之和降附者動有千計)　滿寵力戰¶
<pb:KR3k0055_WYG_109-21b>¶
(又曰滿寵為奮威將軍從太祖征荆州還屯當/陽復召為汝南太守力戰有功復為征東將軍)　子春¶
力戰(又曰隂子春為信威將軍梁泰二州刺史討/侯景至貝磯與景遇子春力戰常冠諸軍)　先¶
登陷陣(又曰閻慶邙山之戰先登陷陣/拜撫軍將軍大都督進爵為伯)　先鋒陷敵(又/曰)¶
(辛威魏文帝時拜寧逺將軍從擒竇泰復𢎞農戰沙/苑並先鋒䧟敵以前功授撫軍將軍銀青光禄大夫)¶
給二千人(又曰陸績為鬰林太守加偏將軍給軍二千/人績既有躄疾又意在儒雅雖有軍事著述)¶
(不/廢)　著數千篇(又曰陸景為偏將軍中夏/督澡身好學著數千篇)　遣拒劉備¶
(又曰李典為裨將軍劉備北侵至葉太祖遣典從夏侯/惇拒之備一旦燒屯去惇追擊之典曰賊無故退疑必)¶
(有伏南道窄狹草木深不可追也惇不聽/追之典留守惇果戰不利典往救備乃退)　遣攻韓範¶
<pb:KR3k0055_WYG_109-22a>¶
(又曰徐晃為偏將軍太祖圍鄴破邯鄲易陽令韓範偽/以城降而拒守太祖遣晃攻之晃至飛矢城中為陳成)¶
(敗範/乃降)　凌統愛士(又曰吳凌統為偏將軍統以山中人/尚多壯悍可以威恩誘也大帝令東)¶
(占且討之命敕屬城凡統所求皆先給後/聞統素愛士士亦慕焉得精兵萬餘人)　程普喜士¶
(又曰程普為裨將軍吳主諸將普最年/長時人皆呼程公性好施與喜士大夫)　馮異引車(又/曰)¶
(馮異為偏將軍每敕力士非交戰受敵常行/諸營之後相逢引車避由是無争道變鬬)　賀齊就¶
車(又曰賀齊為偏將軍新都守累破盜賊被命詣所在/及當還郡大帝出祖道作樂舞象賜齊軿車駿馬罷)¶
(坐住駕使齊就車齊辭不敢大帝使左/右扶齊上車令𨗳吏卒兵騎如在郡儀)　討建平王(又/曰)¶
(彭文之為龍驤將軍以討建平王/景素功封葛陽縣男食邑三百户)　攻竟陵王(又曰殷/孝祖為)¶
<pb:KR3k0055_WYG_109-22b>¶
(旅賁中郎將加龍驤將軍竟陵王/誕據廣陵為逆孝祖攻誕有戰功)　徐淑有名(又曰徐/淑為度)¶
(遼將軍有/名於邉)　張奐有名(又曰張奐為度遼將軍有勲名/董卓慕之使其兄遺縑百匹奐)¶
(惡卓為人/絶而不受)　百姓感悦(又曰劉勔為寧朔將軍㑹豫州/刺史殷琰反假勔輔國將軍討)¶
(之及琰開門請降勔約束三軍士民秋毫無/所失百姓感悦咸曰來蘇百姓生為立碑)　百姓安¶
之(又曰趙逸為寧朔將軍赤城鎮將/綏和荒服十有餘年百姓安之)　不増文彩(又曰/傅永)¶
(為寧朔將軍中山王英之平義陽使司馬陸希道為露/版令永改之永不増文彩直與之改陳列軍儀處置形)¶
(要而已英深賞之曰觀此經算/雖有金城湯池亦不能守矣)　不受寳物(又曰周山/圖為寧朔)¶
(將軍淮南太守盜發桓溫冢大獲寳物/客竊取以遺山圖山圖不受簿以還官)　進攻皆克(又/曰)¶
<pb:KR3k0055_WYG_109-23a>¶
(宋朱齡石為寧朔將軍與下邳大宗劉鍾等同討譙縱/師次彭模縱遣侯暉譙詵屯彭模夾岸連營衆未能攻)¶
(齡石進攻皆克斬/侯暉等縱乃出奔)　銳攻必克(又曰宋劉鍾為寧朔將/軍領石頭戍事髙祖遣)¶
(朱齡石伐蜀以鍾為前鋒將至成都敵軍兩岸連營衆/號三萬鍾於時脚疾不能行齡石乃詣鍾謀欲養鋭伺)¶
(隙鍾曰重軍卒至蜀人破膽盡鋭攻之其勢/必克齡石從之進攻䧟其二城遂平成都)　即日戒¶
嚴(又曰劉秀之為寧朔將軍益州刺史南譙王義宣據/荆州遣參軍王曜徵兵於秀之秀之即日斬曜戒嚴)¶
(遣中兵參軍韋/山松萬人襲之)　即日還都(又曰殷孝祖為寧朔將軍/督兖州諸軍事兖州刺史)¶
(太宗初即位四方未定孝祖外甥葛僧韶建議銜命徵/孝祖入朝帝遣之僧韶至孝祖具問朝廷消息僧韶陳)¶
(兵甲精彊主上欲委以前驅之任孝祖即/日棄妻子率文武二千人随僧韶還都)　預討華軼¶
<pb:KR3k0055_WYG_109-23b>¶
(又曰庾氷為祕書郎預討華軼功封都鄉侯為奮武將/軍擊走蘇峻别帥張健乗勝又遣司馬滕含攻賊石頭)¶
(城拔之氷/勲為多)共討華軼(又曰趙誘為廣武將軍與甘卓周/訪共討華軼破之又攻滅杜&KR0802;累)¶
(功賜爵平/阿縣侯)　大破誕兵(又曰石苞為奮武將軍統青州/諸軍督逆擊諸葛誕兵大破之)¶
(夀春平苞拜/鎮東將軍)　大敗景軍(又曰徐世譜為散騎常侍領/水軍從司徒陸法和討侯景)¶
(大敗景軍以功除使持節/為信武將軍信州刺史)　悉力苦戰(又曰陳周文育/為智武將軍文)¶
(帝濟江襲㑹稽太守張彪得其郡城及帝為彪所襲文/育時頓城北香巖寺帝夜往趨之因共立柵彪又來攻)¶
(文育悉力苦/戰彪不能克)　結陣死戰(又曰周山圖為振武將軍時/鎮軍將軍張永征薛安都於)¶
(彭城山圖迎軍至武原為寇騎所追山圖結/陣死戰突圍出無不披靡衆呼為武原將)　北伐賞¶
<pb:KR3k0055_WYG_109-24a>¶
奴婢(又曰張濟為勝兵將軍從車駕/北伐濟功居多賞賜奴婢百口)　北征賜戎服(又/曰)¶
(宇文福為南征都將擊齊有功授顯武將軍尋除恢/武將軍北征都將特賜戎服破蠕蠕别部斬獲萬餘)¶
使畫工圖之(又曰柳仲禮為電威將軍鎮襄陽西魏將/賀拔勝來逼樊鄧仲禮出擊破之武帝思)¶
(見其面使/畫工圖之)　以寳劒賞之(又曰侯莫陳崇為建威將軍/從賀拔岳入闗破万俟醜奴)¶
(崇與輕騎逐北至涇州長坑及之生擒/醜奴岳以醜奴所乗馬及寳劒賞之)　呂蒙降南郡¶
(又曰吳呂蒙為虎威將軍既降南郡入/據城令軍中不得干厯人家有所求取)　孫瑜降二郡¶
(又曰孫瑜為奮威將軍領丹陽太守瑜以饒助為襄/安長顔連為居巢長使招納廬江二郡各得降附)¶
景丹縱突騎(又曰景丹為偏將軍從光武擊王郎將兒/宏等於南䜌郎兵迎戰漢軍退郤丹等縱)¶
<pb:KR3k0055_WYG_109-24b>¶
(突騎擊大破之光武謂曰吾聞突騎/天下精兵今乃見其戰樂可言邪)　吳漢將突騎(又/曰)¶
(吳漢為偏將軍既拔邯鄲賜號建策侯注云光武使/漢等將突騎揚兵戲馬立騎馳環邯鄲城乃圍之)¶
非大將法也(又曰張遼為裨將軍太祖遣與夏侯淵圍/昌豨於東海糧盡議欲引軍還遼謂淵曰)¶
(豨計猶豫故不力戰遼欲挑與語倘可誘也乃使謂豨/曰公有命使遼傳之豨果下與遼語豨乃許降遼遂單)¶
(身上三公山入豨家拜妻子豨乃随詣太祖太祖責遼/曰此非大將法也遼謝曰以眀公威信諒豨必不敢害)¶
(故/也)　大將軍功也(又曰陳俊為彊弩偏將軍光武即位/封俊為列侯又攻匡賊下四縣又討)¶
(斬張歩帝羙其功詔俊得專征青徐數上書願擊隴/蜀詔報曰東州新平大將軍之功也且勉鎮撫之)¶
楊播擊蠕蠕(又曰楊播為龍驤將軍與陽平王頤等出/漠北擊蠕蠕大獲而還孝文嘉其勲遷武)¶
<pb:KR3k0055_WYG_109-25a>¶
(衛將/軍)　穆顗討蠕蠕(又曰穆顗為龍驤將軍從駕西征/白龍北討蠕蠕以功加散騎常侍)¶
(鎮北/將軍)　叛將不敢進(又曰朱異為揚武將軍赤烏時魏/將文欽偽降以誘異大帝遣呂據)¶
(就異以迎欽異等/持重欽不敢進)　三軍莫敢犯(又曰宋弁為散騎侍/郎孝文南征以弁為)¶
(司徒司馬曜武將軍東道副將軍人有盜/馬靽者斬而徇之於是三軍莫敢犯法)　世祖美其¶
意(又曰馬武初為更始振武將軍後降光武復使將/其部曲至鄴武叩頭辭以不願世祖愈美其意)¶
髙祖從其計(又曰陳韋載初仕梁為信武將軍降髙祖/時徐嗣徽等引齊軍濟江據石頭城髙祖)¶
(問計於載載曰今可急於淮南即侯景故壘築城以通/東道轉輸别命輕兵絶其糧運則齊將之首旬日可致)¶
(髙祖從/其計)　原伯昭所向陷敵(後漢書曰耿弇字伯昭為/建威將軍詔弇進攻漁陽)¶
<pb:KR3k0055_WYG_109-25b>¶
(弇以父據上谷又兄弟無在京師者自疑不敢獨進上/書求詣洛陽詔報曰將軍出身舉宗為國所向䧟敵功)¶
(效獨著何嫌何疑而欲求徴且與王常共屯涿郡勉思/方略況聞弇求徵亦不自安遣舒弟國入侍帝善之)¶
　公明長驅入敵(魏志曰徐晃字公眀為橫野將軍太/祖遣晃助曹仁擊闗羽破之太祖令)¶
(曰將軍致戰全勝多斬首虜吾用兵三十餘年及/所聞古之善用兵者未有長驅而徑入敵圍者也)　王¶
霸可以獨任(後漢書王霸傳云帝以霸曉/兵愛士可獨任拜為偏將軍)　魏延委以¶
重任(蜀志曰先主拔魏延為督漢中鎭逺將軍領漢中/太守一軍盡驚先主大㑹羣臣問延曰今委卿以)¶
(重任卿居之欲云何延對曰若曹操舉天下而來請為/大王拒之偏將十萬之衆至請為大王吞之先主稱善)¶
(衆咸壯/其言)　増破徳祖於土樓(冊府元龜曰周幾為寧朔/將軍破毛徳祖於土樓以)¶
<pb:KR3k0055_WYG_109-26a>¶
(功賜爵交趾侯/進號宋兵將軍)　討盧循於左里(又曰檀韶為寧朔將/軍琅邪内史討盧循)¶
(於左里又有戰/功更封宜陽侯)　綏撫荒殘百姓恱服(又曰晉張光為/材官將軍梁州)¶
(刺史綏撫荒/殘百姓悦服)　善於撫綏甚得民和(又曰裴忌為都官/尚書吳眀徹督諸)¶
(軍北伐詔忌監明徹軍淮南平授/軍師將軍忌善於綏撫甚得民和)　諸將論功異獨屏¶
樹下(又曰馮異為偏將軍從光武破王郎封應侯毎所/止舍諸將並坐論功異嘗獨屏樹下軍中號曰大)¶
(樹將/軍)　諸將自伐復未嘗有言(又曰賈復為偏將軍諸/軍每論功自伐復未嘗)¶
(有言光武曰賈君/之功我自知也)¶
　　雜號將軍四¶
<pb:KR3k0055_WYG_109-26b>¶
増碑唐張賁然忠武將軍茹公神道碑曰公諱義忠本¶
家雁門特稟元和偏鍾間秀瓌貌傑出雄鋩挺生與孫¶
吳而暗合以驃衛為己任開元中以良家子戰功居右¶
補涇州四門府别將策勲之授也久之秩滿六鈞伎癢¶
七札賈餘厯試粉闈長驅金埒以武部試甲科改授河¶
南府王屋府果毅加游擊將軍用絶倫也累遷汝州魯¶
陽府折衝尋改金門府折衝驟増武功級叙忠武將軍¶
性頗樂道情兼慕閑每凝想於清高不致身於趨競僶¶
<pb:KR3k0055_WYG_109-27a>¶
俛芳嵗蹉跎後時未展丹心徒嗟白髪命之不偶李廣¶
寧遂於封侯生也有涯賈誼終傷於歎鵩銘曰秦殿南¶
趾漢池東曲莽蒼開原蕭條古木于嗟雁塞赫矣雄族¶
昔也摐金茲焉埋玉鏌鎁徒挂大屈終蔵日色不暖風¶
枝自傷萬事颯而煙盡片石歸而天長¶
　　左右監門衛將軍一¶
原杜氏通典曰隋初有左右監門府將軍各一人掌宮¶
殿門禁及守衛事各置郎將二人校尉直長各三十人¶
<pb:KR3k0055_WYG_109-27b>¶
(有長史司馬録事及倉兵二曹參軍鎧曹行參軍各/一人二漢有城門校尉掌京師城門屯兵非今任也)煬¶
帝改將軍為郎將各一人正四品置官屬並同備身府¶
唐左右監門府置大將軍中郎將等官龍朔二年改府¶
為衞大將軍各一人所掌與隋同將軍各二人以副之¶
中郎將各四人分掌諸門以時廵檢(領官屬並隋/置唐因之)　増¶
宋史職官志曰環衞官有左右監門衛上將軍大將軍¶
將軍　續文獻通考曰遼南面有左右監門衞設官與¶
金吾衞同　金無考　元有巴喇噶萬户府掌守禁門¶
<pb:KR3k0055_WYG_109-28a>¶
等處應直宿衞其職與監門同屬大都督府官職詳本¶
府¶
　　左右監門衞將軍二¶
増分掌戎校　參議軍政(册府元龜曰唐張守潔為隴/右道按察使秦州都督開元)¶
(中以為右監門衞將軍又以宣州刺史霍廷玉為驍騎/將軍梁州都督裴觀為左右衞將軍定州刺史髙豫兼)¶
(判左右衞將軍坊州刺史韋琳兼判右武衞將軍帝將/北廵大展六軍之容故厯選岳牧之良者分掌戎校)¶
(又曰劉處讓為左監門衞上將軍范延光據鄴城叛命/節度楊光逺張從賓討之處讓奉詔與光逺同參議軍)¶
(政從賓行次河陽宻與延光連結將犯梁城處讓奉詔/自黎陽分兵討襲從賓平復又與光逺攻鄴延光將謀)¶
<pb:KR3k0055_WYG_109-28b>¶
(納&KR0833;尚竊疑留處讓親入/以禍福諭之乃&KR1177;歸命)　從破薛舉　數薦張亮(又/曰)¶
(唐樊興為右監門將軍從太宗破薛舉平王世充竇建/徳積戰功累封營國公  又曰唐李勣武徳初為左監)¶
(門大將軍時張亮為檢校定州别駕/勣數薦亮於太宗引為車騎將軍)　李粲乗馬　孝¶
祥渡船(又曰唐李粲為左監門大將軍髙祖問粲年幾/對曰八十髙祖曰公清幹之譽聞於隋日今年)¶
(齒雖邁筋力未衰監門之職非公莫可乃詔曰非自殿/庭皆乗馬論者榮之  又曰唐蘇孝祥為右監門衞將)¶
(軍文明元年徐敬業據揚州與其將李𨗳㑹於髙郵之/下阿谿列營拒守孝祥率兵夜用小船先渡水擊之)¶
　　左右監門衞將軍三¶
増制孫逖授元環右監門衛將軍制曰敕具官元環衣¶
<pb:KR3k0055_WYG_109-29a>¶
冠濟業言行資身地在通姻人稱懿戚徵於舊典洽以¶
新恩宜有命於移官更増榮於賜服　又授趙惠琮左¶
監門衞將軍制曰具官趙恵琮素韞智謀早標周愼頃¶
令銜命委以臨戎既逾險而深入亦乗危而苦戰遂清¶
狂寇且振邉威不有賞功將何勸善宜列爪牙之任仍¶
具印綬之榮　李磎授吳敬存左監門衞將軍張景球¶
虢州司馬兼中丞等制曰敕吳敬存等各以才能效其¶
忠節或誘諭軍帥捍蠭蟻之師徒或善葺都門牡鳳凰¶
<pb:KR3k0055_WYG_109-29b>¶
之城闕嘉績既著賞典宜及將軍職於禁旅司馬兼於¶
憲丞可謂寵榮足以耀於流輩矣¶
　　左右千牛一¶
原杜氏通典曰千牛刀名後魏有千牛備身掌執御刀¶
因以名職(謝綽宋拾遺有千牛刀即人君防身刀也齊/尚書楊玉夫取千牛刀殺蒼梧王是也其義)¶
(蓋取莊子云庖丁為文恵君觧牛十九年所割數/千牛而刀刃若新發於硎因以為僃身刀名也)北齊¶
千牛僃身屬左右將軍隋有左右領左右府大將軍一¶
人將軍二人掌侍衞左右供御兵仗領千牛僃身十二¶
<pb:KR3k0055_WYG_109-30a>¶
人掌執千牛刀僃身左右十二人掌供御刀箭備身十¶
六人掌宿衞侍從(左右置長史司馬録事及倉/兵二曹參軍事鎧曹行參軍)煬帝改¶
左右領左右府為左右僃身府置僃身郎將等官唐貞¶
觀中復為左右領左右府顯慶五年始置左右千牛府¶
龍朔二年改左右千牛府為左右奉宸衞後改為左右¶
千牛衞神龍二年各置大將軍二人(初以安國相王為/千牛衞大將軍是)¶
(時王以嘗/登帝位)所掌與隋同總判衞事將軍各一人以副之¶
中郎將各一人通判衞事(領官屬即隋左右領左/右府長史以下唐改之)左右¶
<pb:KR3k0055_WYG_109-30b>¶
千牛僃身各十二人(龍朔中改為左右奉裕咸亨初復/舊垂拱二年又改為奉裕神龍元)¶
(年復/舊)掌執御刀宿衞侍從(皆以髙䕃子弟年少姿容美/麗者補之花鈿繡服衣緑執)¶
(象笏為貴胄/起家之良送)僃身左右十二人(執御刀弓箭/宿衞侍省)僃身各一¶
百人(掌宿衞/侍從)　増宋史職官志曰環衞官有左右千牛¶
衞上將軍大將軍將軍　續文獻通考曰遼南面有左¶
右千牛衞設官與金吾同金元無¶
　　左右千牛二¶
増玉海曰永徽六年褚遂良請千牛不簡嫡庶(左千牛/韋待價)¶
<pb:KR3k0055_WYG_109-31a>¶
(左千牛僃身崔知温/右千牛韋武王方翼)　又曰宋奉宸隊即唐千牛衞營¶
嘗更是名廣朝黃麾為近仗稱親扈　册府元龜曰楊¶
義臣秦國縣公崇之子也崇擊突厥力戰而死義臣襲¶
崇官開皇中年未弱冠奉詔侍衞如千牛者數年賞賜¶
甚厚¶
　　左右千牛三¶
増制唐錢珝授前威勇軍節度都指揮使楊承襲左千¶
牛衛大將軍制曰具官楊承襲素以材力聞於朝廷皆¶
<pb:KR3k0055_WYG_109-31b>¶
屬興師乃思致勇而時惟黷武未足經邦每念殘人遂¶
能屈已既從休息何必訓齊爾其罷彼戎機來歸環衛¶
職親任重假寵任多無懐逆命之謀宜奉徵還之召況¶
參宿衛亦在促裝　又授前千牛衛將軍徐棨右神武¶
將軍兼知軍事等制曰敕具官徐棨等陳力諸吏曵長¶
組於西階之下而參將軍之位者況假地官之秩兼騎¶
省之名仕蓋顯矣惟棨暨岊皆嘗立朝自效之勤所聞¶
甚著使之遷推乃用舊章道鄰有勞於公亦宜賦禄郡¶
<pb:KR3k0055_WYG_109-32a>¶
佐漸優之命勉進爾途¶
　　諸校尉一¶
原杜氏通典曰漢武帝初置中壘屯騎歩兵越騎長水¶
胡騎射聲虎賁等校尉為八校各有司馬　後漢以屯¶
騎越騎歩兵長水射聲為五校皆掌宿衞兵(按大駕鹵/簿五校尉)¶
(在前各有/鼔吹一部)各有司馬(蔡質漢儀曰五營司/馬見校尉執版不拜)並屬北軍中¶
候時五校官顯職閑而府寺寛敞輿服光麗伎巧必給¶
故多以皇族肺腑居之至靈帝又置西園八校尉(其名/曰上)¶
<pb:KR3k0055_WYG_109-32b>¶
(軍中軍下軍典軍助/軍佐軍及左右校尉)自魏晉以下五校之名與後漢同¶
唯後魏五校各置二十人　中壘校尉(漢掌北軍營壘/門内外又掌西)¶
(域後漢省中壘但置/北門中候掌監五營)屯騎校尉(漢掌騎士後漢初改為/驍騎建武十五年復舊)¶
歩兵校尉(漢掌上林苑門屯兵晉阮籍聞歩兵厨營人/善釀有貯酒三百斛乃求為之至隋屬鷹揚)¶
(府/)越騎校尉(漢掌越騎越人内附以為騎也後漢初/改為青巾右校尉建武十五年復舊)長¶
水校尉(漢掌長水宣曲邉騎宣曲觀名邉騎之屯於宣/曲者宋志引韋昭曰長水校尉典邉騎廏近長)¶
(水故以為名長水蓋闗中/小水名也又主烏桓騎也)邉騎校尉(漢掌池陽邉騎不/常置邉騎之屯池)¶
(陽者後漢/幷長水也)射聲校尉(漢掌待詔射聲士工射者冥冥中/聞聲射則中之因以名也須待所)¶
<pb:KR3k0055_WYG_109-33a>¶
(命而射故曰/待詔射聲)虎賁校尉(漢掌輕車後/漢并射聲)城門校尉(漢掌京/師城門)¶
(屯兵凡八屯後漢掌雒陽城門十二所/若周禮司門晉干寳注曰如今校尉也)驃姚校尉(漢武/以霍)¶
(去病/為之)護烏桓校尉(漢武帝時烏桓屬漢始於幽州部置/之擁節監領至後漢亦謂之領烏桓)¶
(校尉後漢主烏桓邉兵/領鮮卑李膺為此官)戊己校尉(漢元帝初元元年置/甲乙丙丁庚辛壬癸)¶
(皆有正位惟戊己寄治耳此所置校尉亦無常居故取/戊己為名一説戊己居中鎮覆四方漢所置校尉亦處)¶
(域之中撫/諸國也)護羌校尉(後漢在涼州部持節職如護烏桓/主西羌元康中改為涼州刺史)¶
儒林校尉(蜀先主以/周羣為之)南蠻校尉(晉武帝於襄陽置之元/康中荆州刺史領江左)¶
(初省尋又置於江陵齊書曰宋齊之際刺史多不領南/蠻别以重人居之惟齊豫章郡王嶷為南蠻校尉荆湘)¶
<pb:KR3k0055_WYG_109-33b>¶
(二州/刺史)南夷校尉(晉武帝於寧州置之及/江左改曰鎮蠻校尉)西戎校尉(晉武/帝於)¶
(長安置之元康中改為雍州刺/史安帝義熙中又置治漢中)寧蠻校尉(晉安帝置治/襄陽以授魯)¶
(宗/之)護三巴校尉(宋置齊建元二/年改為刺史)武騎尉　屯騎尉　驍¶
騎尉　游騎尉　飛騎尉　旅騎尉　雲騎尉　羽騎¶
尉　建節尉　奮武尉　宣惠尉　綏徳尉　懷仁尉¶
　守義尉　奉誠尉　立信尉　都十六尉並隋置以¶
為武散官　昭武振威致果翊衞宣節禦侮仁勇倍戎¶
八校尉各有副尉並唐采前代諸校尉以下舊名置自¶
<pb:KR3k0055_WYG_109-34a>¶
鎮軍將軍以下為武散官　増晉書百官志曰屯騎歩¶
兵越騎長水射聲等校尉是為五校並漢官也魏晉逮¶
於江左猶領營兵並置司馬功曹主簿後省左軍右軍¶
前軍後軍為鎮衞軍其左右營校尉自如舊皆中領軍¶
統之二衞始置前驅由基彊弩為三部司馬各置督史¶
左衛熊渠虎賁右衛佽飛虎賁二衛各五部督其命中¶
虎賁驍騎游擊各領之又置虎賁羽林上騎異力四部¶
幷命中為五督其衞鎮四軍如五校各置千人更制殿¶
<pb:KR3k0055_WYG_109-34b>¶
中將軍中郎校尉司馬此驍騎持椎斧虎賁分屬二衞¶
尉中虎賁持披冗從羽林馬常從人數各有差武帝甚¶
重兵官故軍校多選朝廷清望之士居之先是陳勰為¶
文帝所待特有才用眀解軍令帝為晉王委任使典兵¶
事及蜀破後令勰受諸葛亮圍陣用兵倚伏之法又甲¶
乙校標幟之制勰悉諳練之遂以勰為殿中典兵中郎¶
將遷將軍久之武帝每出入勰持白獸幡在乘輿左右¶
鹵簿陳列齊肅太康末武帝嘗出射雉勰時已為都水¶
<pb:KR3k0055_WYG_109-35a>¶
使者散從車駕逼暗乃還漏已盡當合函停乗輿良久¶
不得合乃詔勰合之勰舉白獸幡指麾須臾之間而函¶
成皆謝勰閑解甚為武帝所任　唐兵志曰太宗貞觀¶
十年諸府總曰折衝府凡天下十道置府六百三十四¶
皆有名號凡府校尉六人士以三百人為團團有校尉¶
五十人為隊隊有正十人為火火有長火僃六䭾馬每¶
嵗季冬折衝都尉率五校兵馬之在府者置左右二校¶
尉位相距百歩每校為歩隊十騎隊一皆卷矟幡展刃¶
<pb:KR3k0055_WYG_109-35b>¶
旂散立以俟角手吹大角一通諸校皆歛人騎為隊二¶
通偃旂矟解幡三通旂矟舉左右校擊鼓二校之人合¶
譟而進右校擊鉦隊少却左校進隊至右校立所左校¶
擊鉦少却右校進隊至左校立所右校復擊鉦隊還左¶
校復薄戰皆擊戰鉦隊各還大角復鳴一通皆卷幡攝¶
矢弛弓匣刃二通旂矟舉隊皆進三通左右校皆引還¶
　　諸校尉二¶
増東觀漢記曰班超在西域三十一嵗還洛陽拜為射¶
<pb:KR3k0055_WYG_109-36a>¶
聲校尉　後漢書曰越騎校尉鄧康以太后久臨朝宗¶
門盛滿數上書長樂宮諫爭宜崇公室自損私權言甚¶
切至太后不從康心懐畏懼永寧元年遂謝病不朝¶
後漢書曰赤睂與李松戰生得松時松弟汎為城門校¶
尉赤眉謂之曰開城門活汝兄汎即開門　范蔚宗後¶
漢書曰中平五年初置西園八校尉　蜀志曰秦宓為¶
長水校尉吳遣張温來聘百官皆往餞而宓後往既至¶
温曰彼何人也諸葛亮曰益州學者也荅問如響應聲¶
<pb:KR3k0055_WYG_109-36b>¶
而出温大敬服之　又曰宗預為屯騎校尉車騎鄧芝¶
江州來朝謂宗預曰禮六十不服戎而卿受兵何也預¶
荅曰卿七十不還兵我六十何為不受耶復東聘吳孫¶
權攜預手涕泣遺大珠一斛　魏略曰董卓表太祖為¶
驍騎校尉又被徵為典軍校尉　吳志曰是儀從孫權¶
討闗羽拜忠義校尉儀上表陳謝權令曰孤雖非趙簡¶
子卿安得不自屈為周舍耶　又曰太傅馬日磾仗節¶
安集闗東在夀春以禮辟孫策表拜懐義校尉　又曰¶
<pb:KR3k0055_WYG_109-37a>¶
袁術表孫策為折衝校尉　又朱據𫝊曰孫權咨歎將¶
帥追思呂䝉張温以為據才兼文武可以繼之由是拜¶
建義校尉　又曰朱才字君業為人精敏善騎射權愛¶
異之常侍從遊戲少以父任為武衞校尉　傅暢晉諸¶
公贊曰王戎為荆州刺史揚烈將軍領南蠻校尉　王¶
隠晉書曰太康中伐呉還欲以王濬為五官校尉而無¶
缺始置翊軍校尉班同長水歩兵以梁益所省兵為營¶
　沈約宋書曰武帝置東宮騎歩兵翊軍三校尉　齊¶
<pb:KR3k0055_WYG_109-37b>¶
職儀曰三巴校尉銀印青綬虎冠絳朝服　梁史曰韋¶
粲長八尺容觀甚偉為外兵參軍兼中兵時潁川庾仲¶
容呉郡張率前輩才名與粲同府並忘年交好後自記¶
室遷歩兵校尉¶
　　諸校尉三¶
原主禁兵　掌宿衞(東觀漢記曰馬光字叔山監越騎/視事以為五校尉主禁兵武僃)¶
(續漢書百官志曰五校各一/人秩比二千石掌宿衞兵)　典邉騎　掌射聲(上長/水校)¶
(尉詳諸校尉一又續漢書曰長水校尉掌宿衞兵宿下/射聲校尉詳諸校尉一又續漢書曰射聲校尉掌  衞)¶
<pb:KR3k0055_WYG_109-38a>¶
(兵/)　宿衞兩宮　各領千兵(東觀漢記曰馬光監越騎/校尉時五校尉令在北軍)¶
(營中光以為五校尉所以宿衞兩宮不宜在一處表請/二校尉附北宮詔許越騎射聲治寺北宮  晉品令曰)¶
(漢置五校尉為宿衞軍各領/千兵晉初諸王起家多為之)　羌人感悦　昆彌歡喜¶
(東觀漢記曰鄧訓為護羌校尉時羌俗恥病死每因病/困輙以刀自刺訓聞有困病者輙拘持束縛不與兵刃)¶
(使醫藥療之愈者非一小大莫不感悦訓病卒羌人愛/惜旦夕臨者數千人或以刀自割或刺殺犬馬牛羊曰)¶
(鄧使君已死我曹亦且俱死矣前烏桓吏人皆奔走道/路至空城郭  又曰耿㳟字伯宗始置西域都護戊己)¶
(校尉恭至部移檄烏孫示漢威徳昆彌/以下皆歡喜遣使獻名馬願遣子入侍)　増銜鬚伏劍¶
　厲聲攘袂(冊府元龜曰後漢温序為護羌校尉行部/至襄武為隗嚻别將茍宇所拘劫宇謂序)¶
<pb:KR3k0055_WYG_109-38b>¶
(曰子若與我同力天下可圖也序曰分當效死義不貪/生宇等復曉譬之序叱曰爾何敢廹脅漢將因以節撾)¶
(殺數人衆爭欲殺之宇止之曰此義士可賜一劍序銜/鬚於口顧左右曰既為賊所殺無令鬚汚血遂伏劍而)¶
(死寇又曰晉周虓為西夷校尉領梓潼太守苻堅將楊/安  梓潼虓固守涪城送母妻將抵江陵為堅將朱彤)¶
(所獲遂降於堅堅欲以為尚書郎虓不從自是每入見/輙箕踞而坐屬元㑹堅謂虓曰晉家元㑹何如此虓攘)¶
(袂厲聲曰爾等集聚何敢比天/子耶左右請除之堅待之彌厚)　潘璋橫馬　許褚瞋¶
目(又曰吳潘璋為武猛校尉合肥之役張遼奄至諸將/不僃陳武鬬死來謙徐盛皆披走璋馳進橫馬斬謙)¶
(盛兵走者二人兵皆還戰大帝甚壯之拜偏將軍遷又/曰魏許褚為都尉從太祖征張繡先登斬首萬計  校)¶
(尉又從討韓遂馬超於潼闗太祖與遂超等單馬㑹語/左右皆不得從唯將許褚㑹超陰欲前突疑從騎是褚)¶
<pb:KR3k0055_WYG_109-39a>¶
(乃問太祖曰公有虎侯安在太祖顧指褚瞋/目盻之超不敢動復數日㑹戰大破超等)　被創不¶
顧　拭血進戰(又曰劉慬為西域副校尉受詔當屯金/城聞羌轉寇三輔廹近園陵即引兵赴)¶
(擊慬臨陣被創不顧連破走之盡得所掠生口財物甚/衆朝廷嘉之數璽書勞勉委以西方事令為諸軍節度)¶
(每又曰李膺為烏桓校尉時鮮卑數犯塞膺嘗蒙矢石/  破之敵甚憚懾謝承後漢書曰膺嘗率歩騎臨陣交)¶
(戰被創痍拭血進戰/遂破寇斬首二千級)　開募精兵　善撫士卒(又曰吳/全琮為)¶
(奮威校尉授兵數千人使討山越因開募召得精兵萬/餘人出屯牛渚  又曰北魏房伯玉為武昌王府司馬)¶
(孝文南伐徵為歩兵校/尉善撫士卒孝文嘉之)　大飲長歠　披髪抗音(又曰/魏典)¶
(韋為校尉好酒食飲噉兼人每賜食於前大飲長歠左/右相屬數人益乃供太祖壯之  又曰吳留贊為屯騎)¶
<pb:KR3k0055_WYG_109-39b>¶
(校尉諸葛恪征東興贊為前部合戰先陷陣大敗魏師/遷左將軍贊為將臨敵先披髪呌天因抗音而歌左右)¶
(應之畢乃進/戰無不克者)　威信大行　仁恩廣被(又曰後漢鄧訓/為烏桓校尉鮮)¶
(卑聞其威信皆不敢南近塞下後代張紆為護羌校尉/撫綏歸附威信大行遂罷屯兵惟置弛刑徒二千餘人)¶
(分以屯田為貧人耕種修城郭塢壁而已重又曰晉唐/彬領護烏桓校尉右將軍訓卒利兵廣農  稼震威耀)¶
(武宣喻國命示以恩信於是鮮卑遣侍子入貢兼翛學/校仁恩廣被遂開拓舊境却地千里復秦長城自漢魏)¶
(征鎭莫/之比焉)　李必擊楚　張儉度遼(又曰前漢李必重泉/縣人時漢西收兵於)¶
(滎陽楚騎來衆擇可為騎將者乃令必為校尉必曰臣/故秦民恐軍不信臣願得左右善騎者𫝊之乃拜灌嬰)¶
(為中大夫李必為校尉將郎中騎兵擊楚騎於滎陽東/大破之  又曰張儉為營州都督兼護東夷校尉太宗)¶
<pb:KR3k0055_WYG_109-40a>¶
(將至遼東拜行軍總管進度遼趨建/安城賊徒大潰以功封皖城郡公)　率騎進擊　開¶
城受降(又曰段紀明為護羌校尉破羌將軍時遣謁者/馮禪説降漢陽散羌紀明以羌雖暫降必復為)¶
(盜不如乗虚放兵勢必殄滅紀明自進營去羌所屯凡/亭山四十五里遣田晏夏育將兵據其山上大戰破之)¶
(又分遣晏育等夜上西山張愷上東山紀明自率歩騎/進擊水上羌走與愷等夾東西山縱兵擊破之  又曰)¶
(蕭景為寜蠻校尉時魏荆州刺史元志寇潺溝蠻悉度/漢水來降議者欲因此除之景曰窮來歸我誅之不祥)¶
(乃開樊/城受降)　原戴陵諫弋獵　留贊好直言(魏志曰戴陵/為長水校尉)¶
(諫文帝不宜數行弋獵帝大怒陵減死罪一等諫吳志/曰留贊字正明為屯騎校尉時事得失每常䂓  好直)¶
(言不阿旨孫/權以此憚之)　任峻見事理　陸嘉有徳行(魏志曰任/峻字伯逺)¶
<pb:KR3k0055_WYG_109-40b>¶
(遷長水校尉峻寛厚有度而見事理每有所陳太祖多/善之  王隠晉書曰陸嘉字文仲仕吳稍至屯衞校尉)¶
(既名族有徳行聲/譽好學有才思)　任宏校兵書　賈宗兼經術(漢書/藝文)¶
(志曰成帝時遣歩兵校尉任宏校兵書經東觀漢記曰/賈宗為長水校尉上羙宗有武節又兼  術每宴㑹與)¶
(當世文儒司徒/丁鴻論難經𫝊)　増陳湯善屬文　賈宗通儒術(冊府/元龜)¶
(曰前漢陳湯好讀書博逹善屬文以薦為郎遷西域副/校尉與甘延夀俱出累遷射聲校尉  又曰賈宗為長)¶
(水校尉宗兼通儒衛每讌見嘗/使與少府丁鴻等論議於前)　伍孚刺董卓　許褚¶
殺徐他(又曰後漢伍孚為越騎校尉忿董卓兇毒志手/刃之乃朝服懐佩刀以見卓孚語畢辭去卓起)¶
(送至閣以手撫其背孚因出刀刺之不中卓自奮得免/急呼左右執殺之  又曰魏許褚為校尉從討袁紹於)¶
<pb:KR3k0055_WYG_109-41a>¶
(官渡時徐他等謀為逆以褚常侍左右憚不敢發視褚/休下日懐刀入褚至下舍心動即還侍他等不知入帳)¶
(見褚色變褚覺之即殺/他等太祖益親信之)　張騫知水草　王宜善刀楯¶
(又曰漢張騫為校尉從大將軍擊匈奴騫常使大夏留/匈奴中久道軍知善水草處軍得以無飢渴  又曰王)¶
(宜為屯騎校尉拳㨗善舞刀楯黃/回嘗使十餘人以水交灑不能著)　原大猷虔恭法憲¶
　士恭躬處儉約(王隠晉書曰齊王攸字大猷少以英/竒見稱始除歩兵校尉時年十八初)¶
(授戎任職虔恭法憲綏禦有方兼晉中興書曰任丞字/士恭太興初為屯騎校尉職位  重居藩屏躬處儉約)¶
(乗草/莽車)　劉超號君子營　嗣宗求歩兵厨(晉中興録劉/超字世瑜為)¶
(射聲校尉時軍校無兵以義興人多義随劉超因領之/以宿衞號曰君子營  魏氏春秋曰阮籍字嗣宗聞歩)¶
<pb:KR3k0055_WYG_109-41b>¶
(兵校尉缺厨多美酒營人善釀酒/求為校尉遂縱酒昏酣遺落世事)　伯宗陳上方略¶
武孺數言便宜(續漢書曰耿恭字伯宗遷長水校尉其/秋金城隴西羌反恭上疏陳方略詔召)¶
(入問狀乃遣恭將五校士三千人職東觀漢記曰賈宗/字武孺為長水校尉宗性方正奉  愛士及在朝廷數)¶
(言便宜深見親/異賞賜殊厚)　破石縱暴無道　公路以氣髙人(謝/承)¶
(後漢書曰曹節弟破石為越騎校尉越騎營五百妻有/美色破石從求之五百不敢違妻執意不肯行遂自殺)¶
(其縱暴無道多𩔖此按韋昭辨釋名曰五百字本為伍/伍當也伯道也使之𨗳引當道陌中以驅除也今俗呼)¶
(行杖人為五百以魏志曰袁術字公路為長水校尉/好奢綺盛車馬  氣髙人謡曰路中捍鬼袁長水)¶
　　諸校尉四¶
<pb:KR3k0055_WYG_109-42a>¶
原掌屯兵(歩兵校尉詳諸校尉一又續/漢書曰歩兵校尉掌宿衞兵)　掌騎士(漢百/官公)¶
(卿表屯騎校尉掌騎士又續漢書屯騎校尉掌宿衛兵/晉中興書司馬無忌讓屯騎校尉之任職典禁兵宿衛)¶
(事重必宜其人豈/臣微弱所堪充也)　給千人(王隠晉書曰王允為屯騎/校尉千人營置長吏司馬)¶
　領千營(王冕𫝊曰冕起家為長水/校尉領千營置吏司馬也)　主西羌(漢百官/志護羌)¶
(校尉一人主西/羌秩二千石)　主烏桓(又烏桓校尉一人/主烏桓秩二千石)　官顯職¶
閑(後漢書曰劉般字仲興為屯騎/校尉時五校尉官顯職閑云云)　禁兵武僃(東觀漢/記馬光)¶
(事見/上)　吏士稱仁(後漢書曰曹褒字叔通遷射聲校尉/時射聲營舎有停棺不𦵏者百餘所)¶
(褒親自履行問其意故吏對曰此等多是建武以來絶/無後者不得埋掩褒乃愴然為買空地悉塟其無主者)¶
<pb:KR3k0055_WYG_109-42b>¶
(設祭以祀之吏/士咸稱其仁)　吏士敬畏(又曰鄧通字子淵遷越騎/校尉為營吏士所敬畏天)¶
(下歎/之)　不同常例(王隠晉書武帝詔曰射聲校尉故舊/外掌方任内參九列不宜同之常例)¶
(勿令/入直)　髙選綱佐(晉中興書曰東海王沖為長水校尉/年十一髙選綱佐以劉躭為司馬顧)¶
(和為/主簿)　増咸稱萬嵗(冊府元龜曰後漢公孫瓚為降虜/校尉兼屬國長史毎聞有警輙厲)¶
(色憤怒如赴讐敵嘗與善射之士皆乗白馬為左右翼/自號白馬義從烏桓更相告語避白馬長史乃畫作瓚)¶
(形馳騎射之中/者咸稱萬嵗)　皆稱萬嵗(又曰耿恭為戊已校尉征/匃奴於疏勒城固守匈奴)¶
(於城下擁絶澗水恭歎曰聞昔貳師將軍拔刀刺山飛/泉湧出乃向井再拜有頃水泉奔出衆皆稱萬嵗令吏)¶
(揚水示敵/敵遂引去)　陷陣卻敵(又曰辛慶忌為右校丞随長羅/侯常惠屯兵烏孫赤谷城與歙)¶
<pb:KR3k0055_WYG_109-43a>¶
(侯戰䧟/陣卻敵)　衝堅陷陣(又曰梁曹景宗為屯騎校尉督峴/南諸軍事魏太武攻赭陽景宗為)¶
(偏將衝堅陷/陣輙有斬獲)　延年好酒(南宋書曰顔延年領歩兵/校尉好飲酒不護細行)¶
欣泰飲酒(冊府張欣泰為直閣歩兵校尉領羽林監從/車駕出新林敕欣泰甲仗亷察欣泰停仗於)¶
(松樹下飲酒賦詩呂文䖍啓世祖遣出外數日召還謂/之曰卿不樂為武職驅使當處卿以清貴除兵部員外)¶
(郎/)　原鮮卑上金(魏略曰田豫字國護為護羗校尉時/鮮卑素利等數以牛馬遺豫豫轉送)¶
(官羌復密懐金三十斤謂豫曰願避左右我欲有所道/因跪曰我見公貧密以此上公豫張袖受之荅其厚意)¶
(羌去具以狀聞詔曰昔魏絳開懐以納戎今卿舉袖以/受羌金朕甚嘉焉乃即賜青綾五百匹豫得賜分半蔵)¶
(少府後羌/復來與之)　掌北軍壘門(漢書百官公卿表曰十二城/門候中壘校尉掌北軍壘門)¶
<pb:KR3k0055_WYG_109-43b>¶
(内外續漢書百官志曰又/省中壘校尉以監五屯營)　正五經異説(續漢書曰樊/儵為長水校)¶
(尉與公卿雜定郊祀禮/儀以䜟記正五經異説)　定五經同異(後漢丁鴻傳曰/鴻字孝公為射)¶
(聲校尉肅宗詔鴻與諸儒桓郁賈逵等論定五經同異/於白虎觀鴻論難最明諸儒稱之帝數嗟美焉時人歎)¶
(曰殿中無/雙丁孝公)　掌京師城門(漢書百官公卿表曰城門校/尉掌京師城門屯兵有司馬)¶
　掌輕車外士(漢書曰虎賁校尉掌輕車外士/武帝置有丞司馬秩二千石)　掌諸¶
軍兵田(魏略曰司農校尉黄初置/秩二千石掌諸軍兵田)　主天下材木(又曰/材官)¶
(校尉黄初置秩比二千石/主天下材木屬少府也)　増吳人笑張悌(冊府元龜/曰張悌少)¶
(善名理為屯騎校尉魏伐蜀吳人問悌悌曰昔楚劍利/而秦昭懼孟明用而晉人憂彼之得志固我大患也吳)¶
<pb:KR3k0055_WYG_109-44a>¶
　(人笑其言而/蜀果降於魏)　坐者笑慶之(又曰南宋沈慶之為歩兵/校尉太祖北伐慶之副王)¶
　(元謨向碻磝戍主棄城走元謨圍滑臺慶之與蕭斌留/守碻磝元謨攻滑臺不拔魏主率衆南向元謨退蕭斌)¶
　(欲固守碻磝㑹詔使至不許退斌復計於慶之慶之曰/閫外之事將所得専詔從逺來事勢已異節下有一范)¶
　(増而不能用空議何施斌及坐者並笑曰沈公乃更/學問慶之厲聲曰衆人雖見古今不如下官耳學也)¶
　皆歡喜遣使(又曰漢耿㳟為戊已校尉屯車師後王城/㳟至部移檄烏孫示漢威徳大昆彌已下)¶
　(皆歡喜遣使獻名馬及奉宣帝時所賜公主博/具願遣子入侍㳟乃發使齎金帛迎其侍子)　咸歡¶
　喜叩頭(又曰後漢鄧訓為謁者時校尉張紆誘誅燒當/種羌迷吾等由是諸羌大怒謀欲報怨因命鄧)¶
　(訓代紆為校尉以徳懐之湟中諸羌皆言鄧使君待我/以恩信開門内我妻子乃得父母咸歡喜叩頭曰唯使)¶
<pb:KR3k0055_WYG_109-44b>¶
　(君所命訓遂撫飬其中少/年勇者數百人以為義從)　原仲華鷹揚虎視(汝南先/賢傳曰)¶
　(應順字仲華拜射/聲校尉鷹揚虎視)　馬光帥厲吏士(東觀漢記曰馬先/為校尉帥厲吏士)¶
　(教習/有方)　五校尉二千石(漢書百官公卿表曰五校尉皆/二千石武帝置虎賁校尉胡騎)¶
　(校尉悉𨽻城門校尉建武七年省長水射聲九年改屯/騎為驍騎青巾十年又置長水騎為屯騎省越騎置司)¶
　(馬并長水又省中壘校尉以虎/賁并射聲及歩兵為五校尉)　上應天工下厭羣望¶
　(東觀漢記曰梁冀拜歩兵校尉上書列校/之職上應天工下厭羣望實非愚臣所宜)¶
　¶
御定淵鑑𩔖函巻一百四¶
