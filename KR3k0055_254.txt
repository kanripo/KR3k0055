# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.773879
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR3k0055_WYG_254-1a>¶
　欽定四庫全書¶
御定淵鑑𩔖函卷二百四十九¶
　　人部八(兄弟孫喪兄弟/外祖    舅甥)¶
　　　兄弟一¶
　增釋名曰兄荒也荒大也故青徐人謂兄曰荒弟第也¶
　相次第而生也　説文曰兄長也　周易曰兄兄弟弟¶
　　原尚書曰惟孝友于兄弟克施有政　增又曰弟不¶
　念天顯大不克恭厥兄兄亦不念鞠子哀大不友于弟¶
<pb:KR3k0055_WYG_254-1b>¶
　　詩曰緜緜葛藟在河之漘終逺兄弟謂他人昆謂他¶
　人昆亦莫我聞　又曰揚之水不流束楚終鮮兄弟維¶
　予與汝無信人之言人實迋汝　原又曰陟彼岡兮瞻¶
　望兄兮兄曰嗟予弟行役夙夜必偕上愼旃哉猶來無¶
　死　增又曰有杕之杜其葉湑湑獨行踽踽豈無他人¶
　不如我同父嗟行之人胡不比焉人無兄弟胡不佽焉¶
　　原又曰棠棣之華鄂不韡韡凡今之人莫如兄弟¶
　又曰鶺鴒在原兄弟急難　又曰兄弟既翕和樂且湛¶
<pb:KR3k0055_WYG_254-2a>¶
　增又曰宜兄宜弟令徳壽豈　又曰此令兄弟綽綽¶
有裕　原禮記曰兄弟親戚稱其慈也寮友稱其悌也¶
　增又曰兄弟之讎不反兵　又曰㫖酒旣清嘉薦亶¶
時始加元服兄弟具來孝友時格永乃保之　又曰立¶
敬自長始教人順長𩔖兄也　春秋傳曰君義臣忠父¶
慈子孝兄友弟恭所謂六順　周禮曰大宗伯之職以¶
脤膰之禮親兄弟之國(脤膰祭社稷宗廟之肉/以賜同姓兄弟之國)　又曰¶
長惠㓜順　又曰大司徒曰六行孝友睦婣任恤　原¶
<pb:KR3k0055_WYG_254-2b>¶
爾雅曰善兄弟為友　孝經曰孝悌之至通於神明¶
增又曰敬其兄則弟悦　又曰教民禮順莫善於悌¶
漢詔曰兄弟敵吾一體一支謂同父母也　東方朔傳¶
曰同胞之徒無所容居注蘇林曰言親兄弟　谷永書¶
曰雖察父哲兄覆育子弟誠無以加　文選曰子之友¶
弟和如琴瑟　初學記曰瓊芳惠茂蘭發玉暉喻兄弟¶
之賢也　李華弔古戰塲文曰誰無兄弟如手如足¶
　　兄弟二¶
<pb:KR3k0055_WYG_254-3a>¶
增書曰王若曰孟侯朕其弟小子封惟乃丕顯考文王¶
克明徳愼罰弗敢侮鰥寡庸庸祗祗威威顯民　左傳¶
曰太姒之子惟周公康叔爲相睦也　列女傳曰齊宣¶
王時有人鬬死道者被一創齊義二子立其旁吏問之¶
兄曰我殺之弟曰非兄乃我殺之朞年相推不决召其¶
母問所欲殺活母泣對曰殺少者相曰少子人之所愛¶
欲殺之何也對曰少者妾之子長者前妻之子子雖痛¶
謂義何宣王美其義皆赦之　又曰古師安妻呂君少¶
<pb:KR3k0055_WYG_254-3b>¶
寡無子其兄犯法君乃泣曰少遭家不造兄弟單尠門¶
宗唯兄存而復此禍我有一計猶足免難爲辭乞代兄¶
命自經縣門縣官嘉其義乃捨之　左傳曰宋向戍來¶
聘且尋盟兄孟獻子美其室曰子有令聞而美其室非¶
所望也對曰我在晉吾兄爲之毁之重勞且不敢問¶
又曰秦后子有寵于桓如二君于景(后子秦桓公子景/公母弟鍼也其權)¶
(寵如兩/君也)其母曰弗去懼選鍼適晋其車千乘曰秦伯之¶
弟鍼出奔晋罪秦伯也后子享晉侯造舟于河十里舍¶
<pb:KR3k0055_WYG_254-4a>¶
車自雍及絳歸取酬幣終事八反司馬侯問焉曰子之¶
車盡于此而已乎對曰此之謂多矣若能少此吾何以¶
得見　又曰鄭莊公弟共叔段居京謂之京城太叔祭¶
仲諫曰都城過百雉國之害也無使滋蔓蔓難圖也蔓¶
草猶不可除况君之寵弟乎　漢書曰陳平陽武戸牖¶
人也少時家貧好讀書有田三十畝與兄伯居伯常耕¶
田縱平游學　原又曰馮立字聖通與兄野王相代爲¶
西河上郡太守民歌之曰大馮君小馮君兄弟繼踵相¶
<pb:KR3k0055_WYG_254-4b>¶
因循(詳太/守)　又曰卜式河南人以田蓄爲事有少弟弟¶
壯式脱身出獨取畜羊百餘口以田宅財物盡與弟式¶
入山牧十餘年羊致千餘頭買田宅而弟盡破其産又¶
分財與弟者數矣　又曰王商字子威涿郡蠡吾人啇¶
爲太子中庶子以肅敬敦厚稱父薨啇嗣爲侯推財以¶
分異母諸弟啇無所受　東觀漢記曰魏覇字喬卿濟¶
陰人爲鉅鹿太守妻子不到官舍念兄嫂在家勤苦而¶
獨尊樂故常服麤糲不食魚肉婦親蠶桑子躬耕與兄¶
<pb:KR3k0055_WYG_254-5a>¶
弟子同苦樂鄉里慕其行化之　又曰王琳年十餘喪¶
父母遭大亂百姓奔逃惟琳兄弟獨守家廬弟季出遇¶
赤眉賊將爲餔琳自縛請先季死賊矜而放之　又曰¶
趙孝字長平沛國蘄人兄弟怡怡鄉黨歸徳王莽時天¶
下亂人相食弟禮爲賊所得孝聞即自縛詣賊曰禮久¶
餓羸瘦不如孝肥賊並放之　續漢書曰姜肱字伯淮¶
彭城廣威人家世名族與弟仲海季江皆以孝行著與¶
弟同被卧甚相親友及長相愛不能相離　增後漢書¶
<pb:KR3k0055_WYG_254-5b>¶
曰班固以父彪所續前史未詳乃潛精研思欲就其業¶
旣而有人上書顯宗告固私改作國史者有詔下郡收¶
固繫京兆獄盡取其家書固弟超恐固爲郡所覈考不¶
能自明乃馳詣闕上書得召見且言固所著述意而郡¶
亦上其書顯宗甚竒之除蘭臺令史　又曰梁商字伯¶
夏安定烏氏人常曰多藏厚亡爲子孫累每租奉到及¶
兩宫賞賜便置中門外未嘗入藏悉分與昆弟　海内¶
先賢𫝊曰范丹字史雲讓財千萬與三弟　原異苑曰¶
<pb:KR3k0055_WYG_254-6a>¶
荀林宗字君儒乗水省舅陷河而死兄淪於水側投牋¶
與河伯岸側水開君儒執牋浮出　增汝南先賢傳曰¶
頴川陳寔有子曰元方曰季方並以名德稱兄弟孝飬¶
閨門雍睦海内慕其風四府並命無所屈就兄弟嘗過¶
同郡荀爽夜㑹飲宴太史奏徳星聚　魏書曰房景先¶
沉敏方正事兄恭謹出告反面晨昏參省側立移時兄¶
亦危坐相敬如賔客兄曾寢疾景先侍湯藥衣冠不解¶
形容毁瘁親友莫不哀之　原吳書曰劉繇長子基遭¶
<pb:KR3k0055_WYG_254-6b>¶
家多難嬰丁困苦潛處味道不以爲戚與羣弟居常夜¶
卧早起妻妾稀見其面諸弟事之如父不妄交游門無¶
雜賔　增晉書曰徐州刺史呂䖍有佩刀工相之以爲¶
必三公可服此刀謂别駕王祥曰茍非其人刀必爲害¶
卿有公輔之器故以相與祥受之及祥死之日以刀授¶
弟覽曰吾兒凡汝後必興足稱此刀故以相與　三十¶
國春秋曰裴楷嘗爲别宅宅甚美楷兄欲之楷便讓之¶
　宋書曰蔡廓罷豫章郡還起二宅先成東宅與弟軌¶
<pb:KR3k0055_WYG_254-7a>¶
　又曰徐湛之年數歳時與弟淳之共車行牛奔車壊¶
左右人馳來赴之湛之先令取弟衆咸歎其㓜而有識¶
　唐書曰韋嗣立與兄承慶異母少友愛母王氏遇承¶
慶嚴每鞭笞之嗣立解衣求代母不聼即遣奴自笞母¶
感悟遂均愛焉議者以比王祥王覧　宋史曰黄山谷¶
謫黔州嘗書萍鄉縣壁曰兄元明自陳留渡漢沔上䕫¶
峽過一百八盤渉四十八渡送余至摩圍山掩淚握手¶
臨别有詩云急雪鶺鴒相並影驚風鴻雁不成行　又¶
<pb:KR3k0055_WYG_254-7b>¶
曰陸九齡字子壽弟子美子静伯仲誾誾侃侃自相師¶
友¶
　　兄弟三(兄弟友恭義兄弟齊名弟兄弟俱貴刑俱/從兄弟    兄弟  兄  不睦  用)¶
　　　　　(附/)¶
原因心　本性(詩維此王季因心則友則友其兄則篤/其慶  庾衮列傳次兄有疾癘氣方殷)¶
(衮納漿粥扶持不舍晝/夜友愛之至本之天性)　棣華　荆葉(上詳詩傳周景/式孝子  古有)¶
(兄弟意欲分異出見三荆同根接葉連陰/嘆曰木猶欣聚况我而殊異哉還共雍和)　致美　立¶
敬(史佚有言兄弟致/美  下詳兄弟)　增竹筍　鸞龍(開元遺事明皇/游後苑有竹叢)¶
<pb:KR3k0055_WYG_254-8a>¶
(密笱不出外帝顧諸王曰父子兄弟相親當如此因謂/之義竹  藝文昔我兄弟如鸞如龍喻兄弟之賢也)¶
　營産　哭麻(南史孔顗爲長史弟道存從弟徽頗營/産業二弟請假歸輜重十餘船皆緜絹)¶
(紙席之屬顗正色曰汝軰忝爲士流何𩔖賈客邪命燒/盡而去  劉崇龜弟崇魯與崔緯善帝以李磎輔政緯)¶
(懼見奪共謀沮之及磎白麻出崇魯輒掠麻大哭帝問/之崇魯曰今雖乏人豈宜取憸人爲宰相磎由是不得)¶
(相崇龜聞之曰吾兄弟未始/以聲名敗今不幸乃生是兒)　麈尾　鹿車(晋書李矩/表郭誦爲)¶
(揚武將軍屢敗石勒誦弟元爲賊所執賊遣元以書説/矩曰去年東平曹嶷西賔猗盧矩如牛角何不歸命矩)¶
(以示誦誦曰昔王陵母在賊猶不改意弟當何論石勒/復遺誦麈尾馬鞭誦不答  後漢書杜林字伯山初爲)¶
(郡吏客河西隗囂深相敬待林雖拘于囂而終不屈節/弟成物故囂聼林持喪歸既遣而悔追令刺客楊賢于)¶
<pb:KR3k0055_WYG_254-8b>¶
(隴坻遮殺之賢見林身推鹿車載致弟喪乃歎曰/當今之世誰行義我雖小人何忍殺義士因亡去)　原¶
萌肥　禮瘦(東觀漢記倪萌字子明齊國臨淄人常勤/身田農遭歳倉卒人民餒飢相啖與兄俱)¶
(出城採蔬爲赤眉賊所得欲殺啖之萌詣賊叩頭言兄/年老羸瘠不如萌肥健願代兄賊義而兩釋之  下趙)¶
(孝事/見前)　分甘美　同衣食(東觀漢記孔奮篤骨肉弟竒/在雒陽爲諸生分祿俸以供)¶
(給其糧用四時送衣下至脂燭每有所食廿美輒分減/以遺竒  江徽陳留志李銓平邱人有至行銓兄前母)¶
(子後母甚不愛而衣食皆使下銓銓始年五歳覺已衣/服勝兄即脱不著須兄得已同然後服之其母遂不得)¶
(有/偏)　梁王同輦　清河共室(漢書梁孝王入朝景帝使/使持乘輿駟馬迎梁王于)¶
(闕下入則侍帝同輦出則同車游獵太張瑩漢南記孝/和皇帝諱肇章帝中子也兄慶爲皇  子母被䜛死慶)¶
<pb:KR3k0055_WYG_254-9a>¶
(爲清河王帝年四歳代爲太子/而特親慶入則共室出則同車)　許荆解劒　李鴻刻¶
印(上見叔姪𩔖育後漢書李鴻字奉遜友于兄弟弟育/爲人所侵辱  後陰結客報怨爲執法吏所得當伏)¶
(罪時未立嗣鴻爲太尉&KR0122;在京師傷育以義刷恥門户/㫁絶自分代育遂刻印還歸欲過家恐見妻子虧移其)¶
(意到縣北亭預作記乞代育通記/便飲鴆而死縣令省記怛然驚感)　孔融爭死　冷平¶
讓生(司馬彪續漢書山陽張儉爲中常侍侯覽所忿疾/下州郡捕儉儉與孔融兄褒有舊亡投褒遇褒出)¶
(時融年十五六留舍藏之後以客發洩覺知儉脱走收/融及褒送獄融曰保納藏舍者融也融當坐褒曰彼來)¶
(投我罪我之由非弟之過我當坐兄弟争死郡縣疑不/能决乃上讞詔令坐褒融由是著名  崔鴻南燕録冇)¶
(司奏沙門僧智夜入臨淄人冷平舍滛其寡嫂李氏平/與弟安國殺之郡縣按平兄弟以殺人論而平安國各)¶
<pb:KR3k0055_WYG_254-9b>¶
(引手殺讓生競/死義形急難)　陰慶推第　李孟讓田(張&KR0631;漢南記/陰慶爲鮦陽)¶
(侯其弟員及丹皆爲即慶以明尚書修儒術推居第園/田奴婢錢悉分與員丹慶但佩印綬而已  陳壽益部)¶
(耆舊傳李孟元修易論語大義畧舉質性恭順與叔子/就同居就有痼疾孟元推所有田園悉以讓就夫婦紡)¶
(績以自/供給)　夀子載旌　姚萇授馬(左傳衛宣公烝于夷/姜生急子爲之娶于)¶
(齊而美公娶之生壽及朔使諸齊使盗待諸莘將殺之/夀子告之使行不可及行夀子飲以酒載其旌以先盗)¶
(殺之授崔鴻後秦録姚襄與李歴戰馬中流矢弟萇下/馬以  襄襄曰汝何以自免萇曰兄濟此監子安敢害)¶
(萇天下可無我不可/無兄會救至俱免)　盧毓飬寡　仙偉訓孤(漢書盧/毓字子)¶
(家涿郡人父植冇名于時毓十歳而孤遇本州亂二兄/死難當袁紹公孫瓚交兵幽冀年荒飬寡嫂兄子以學)¶
<pb:KR3k0055_WYG_254-10a>¶
(行稱㤙魏書仙偉弟少亡偉撫寡訓孤同居二十/餘年  義甚篤不營産業身亡之後賣宅營葬)　姜¶
肱同被　李克易衣(上見前妻下/詳見去)　請代得免　爭死¶
遂釋(淳于恭弟爲賊所得請代得免死肱漢書姜肱與/弟季江謁郡夜于道逄賊欲殺之  兄弟爭前死)¶
(賊遂兩釋之/但奪衣資)　束帶後語　掩戸自撾(劉璡兄瓛每隔/壁呼璡璡束帶)¶
(而後語分後漢書繆彤字公豫兄弟四人同財及各娶/兄弟求  異彤乃掩户自撾曰修身謹行學聖人法將)¶
(以齊整風俗奈何不能正家及諸/婦聞之叩頭謝過更爲敦睦之門)　增封之有庳　逃¶
于荆蠻(孟子象至不仁封之有庳之史記吳太伯與弟/仲雍皆周太王之子季歴  兄也季歴賢而有)¶
(聖子昌太王欲立季以及昌于是太伯仲雍/乃逃荆蠻文身㫁髪示不可用以避季歴)　弟優于¶
<pb:KR3k0055_WYG_254-10b>¶
兄　兄勝其弟(世説王獻之常與兄徽之操之俱詣謝/安二兄多言俗事獻之寒暄而已客問)¶
(王氏優劣安曰少者佳客問其故曰吉人之辭寡使李/義琰使髙麗其王據榻召見義琰不拜曰吾天子  可)¶
(當小國君君奈何倨見我王辭屈爲加禮及義琛再使/亦坐召之義琛匍匐拜伏時人由是見其兄弟優劣焉)¶
　聞聲乃識　唾面自乾(後漢書夏馥以聲名爲中官/所忌遂被誣陷詔下州郡捕)¶
(爲黨魁馥乃自剪&KR0161;變形爲冶家傭親突&KR0196;炭形貌毁/瘁弟靜于湼陽市遇馥不識聞其言聲乃覺而拜之)¶
(綱鑑婁師德弟守代州辭之官師徳教之耐事弟曰人/有唾面潔之而已師德曰潔之是逄其怒正使自乾耳)¶
　憐兄受撻　質弟給需(唐書李景莊老于塲屋每被/黜母必撻其兄景讓宰相謂)¶
(主司曰李景莊今歳不可不收可憐彼兄每嵗受撻由/是始得及第  桓冲𫝊桓温弟冲小字買得即初温兄)¶
<pb:KR3k0055_WYG_254-11a>¶
(弟俱少家貧母病需羊解濕温乃以冲/爲質羊主言不欲爲質幸爲飬買得即)　增兄弟友恭¶
夢草　分荆(南史謝惠連十嵗能屬文兄康樂賞愛之/甞于永嘉西堂思詩竞日不就忽夢見惠)¶
(連即得池塘生春草園栁變鳴禽曰此語有神助非吾/所能及也  續齊諧記京兆人田真與弟廣慶三人分)¶
(財各居堂前有紫荆花一株甚茂共議破而爲三至明/旦即枯死真驚謂二弟曰荆本同株當分折便憔悴况)¶
(人兄弟而可離是人不如木/矣兄弟相感復合荆亦復茂)　射牛不問　傷犬得差¶
(隋記牛宏寛厚弟弼好酒因醉射殺宏駕車牛宏還宅/其妻迎謂之曰叔射殺牛宏無所推問直答云作脯坐)¶
(定其妻又曰叔忽射殺牛大是異事宏曰已知之矣顔/色自若讀書不輟  宋書張暢弟收爲猘犬所傷醫曰)¶
(食蝦蟇膾即愈收甚難之/暢含笑先嘗收因啖得差)　逃遁讓封　孤惸相育(後/漢)¶
<pb:KR3k0055_WYG_254-11b>¶
(書居巢侯劉般薨子愷當嗣稱父遺意讓其弟憲逃遁/十餘嵗有司稱絶其國賈逵上書曰孔子稱能以禮讓)¶
(爲國乎何有有司不原樂善之心而䋲以尋常之法非/所以表克讓之風成含宏之化也和帝詔聼憲嗣爵徵)¶
(愷爲即域唐書陽城字亢宗舉進士第後隱中條山與/二弟堦  常易衣而出長不肯娶謂弟曰吾與若孤惸)¶
(相育既娶則間外姓雖共處而亦/疎我不忍爲弟義之亦不娶終身)　樹字連枝　樓名¶
花萼(謝靈運答惠連詩况我連枝樹與子同一身/  唐書明皇與諸王友悌造花萼相輝之樓)　恭¶
順處兄(後村詩話曹植以葢代之才他人猶愛之况于/父兄乎雖丁儀等坐誅辭不連植黄初之世數)¶
(有貶削方責躬上表求以自試兄不見察而不敢廢恭/順之義卒以自全可謂仁且智矣文中子曰至哉思王)¶
(以天下讓/真篤論也)　惟取圖書　不私錢帛(南史王曇首太保/宏之弟㓜冇素尚)¶
<pb:KR3k0055_WYG_254-12a>¶
(兄弟分財曇首惟取圖書而已命唐書崔孝暐奉兄孝/芬盡恭順之禮坐食進退兄不  則不敢也一錢寸帛)¶
(不入私房吉凶所須坐對分給/諸婦亦相與親愛有無共之)　兄代弟官　弟爲兄¶
友(髙元裕自侍講爲中丞文宗難其代元裕表言兄少/逸才可任因以命之世榮其遷  晉書劉審理與弟)¶
(延景爲友得禄多資之蕭介與兄弟/文酒會賞時人以比謝氏烏衣之游)　伏願内徙　得¶
免外出(唐書張嘉貞奏事京師明皇數慰勞嘉貞自陳/少孤與弟嘉祐相恃以長今爲鄯州别駕伏願)¶
(内徙使少相近帝爲徙嘉祐忻州刺史本又岑文本弟/文昭任校書即多交&KR0127;薄帝不悦謂文  曰卿弟多過)¶
(朕將出之文本曰臣少孤母所鍾念者弟也不欲離左/右今若外出母必憂無此弟是無母也泣下嗚咽帝愍)¶
(其意召文昭/讓責得免出)　名標亷讓　志勵清髙(交州記李祖仁/兄弟十人並慈)¶
<pb:KR3k0055_WYG_254-12b>¶
(孝亷讓因名其江曰亷讓江伐東觀漢記鄧彪字伯智/南陽人父邯世祖中興從征  以功封鄳侯彪以嫡長)¶
(爲世子邯薨彪當嗣爵讓國與異母弟鳯/明帝髙其節詔書聼許鳯襲爵彪仕州郡)　讓産擔金¶
　聚堂還室(列女傳廣漢汝婦者汝敦之妻也居世殷/富兄弟早孤而嫂貪吝敦所受田宅奴婢)¶
(三百餘萬悉讓于兄裁留地數十畝起舍耕作土中得/金一器敦以示妻妻曰本言讓先祖所有此獨非其有)¶
(耶敦曰固吾意也乃俱擔金與兄嫂嫂見金而喜兄乃/惻然感悟棄妻還金  魏書楊播字元慶昆季相事有)¶
(如父子播剛毅椿津恭讓兄弟旦則聚于&KR0550;堂椿年老/曾他處醉歸津扶持還室仍假寐閣前承候安否椿津)¶
(年過六十並登台鼎而津嘗旦暮參問子姪羅列堦下/椿每近出或日斜不至津不先飯椿還然後共食食則)¶
(津親授匙箸味皆先/嘗椿命食然後食)　事兄如父　呼弟以君(宋書謝/宏微少)¶
<pb:KR3k0055_WYG_254-13a>¶
(孤事兄如父號蘇子由己/夘生東坡嘗  爲夘君)　相約早休　同時請老(蘇/子)¶
(由曰轍初從子瞻兄讀書未嘗一日相舍既仕宦游四/方讀韋蘇州詩那知風雨夜復此對牀眠惻然感之乃)¶
(相約早休爲閒居之樂其後熈寧十年二月始會于澶/濮之間留百餘日宿于逍遥臺追感前約作小詩以紀)¶
(之大宋史韓獻肅公絳兄弟天性友愛自忠獻公爲兩/府  臣至公兄弟爲宰輔者三人公將歸許而兩弟時)¶
(亦皆七十同時請老朝廷雖未之許其爲榮/盛前古未有也忠獻乃獻肅公之父億也)　詩酒相¶
娛　清白交勵(宋周益公名必大字子充廬陵人以太/傅退休其兄承成先生以將作監丞退)¶
(休年皆八十詩酒相娯終其身弟宋史李綸提舉廣東/適伯兄維守恩平酌别江濵兄  相勵以清白綸臨江)¶
(矢言曰倘負君民有如此水遂投杯于江杯停不没者/久之觀者驚歎民歌曰石門之水清且清晋吏一歃千)¶
<pb:KR3k0055_WYG_254-13b>¶
(古榮爭如李公投杯/罌江流洶洶杯停停)　怒其辭召　戒以擇交(宋史范/純仁兄)¶
(純祐有心疾奉之如父藥膳居服皆躬親賈昌朝守北/都請參幕府以兄辭宋庠薦試館職謝曰輦轂之下非)¶
(兄養疾地也富弼責之曰臺閣之任豈易得何庸如是/卒不就  蘇東坡泛愛天下無賢不肖歡如也弟子由)¶
(少許可嘗戒擇交東坡曰吾/眼前見天下無一箇不好人)　增兄弟齊名兩驥　八¶
龍(劉正兄弟二人時號兩驥龍世/説荀爽兄弟八人時號八)　二陸　三張(本傳/士衡)¶
(士龍陽本傳孟/陽景  季陽)　五常　二惠(蜀志馬良字季常眉間/有白毫兄弟五人時人)¶
(爲之語曰馬氏五常白眉最良/  左傳二惠競爽競爽猶皆善)　六龍　八逹(晋書卞/壺兄弟)¶
(並登宰輔世稱卞氏六龍逹/安平王兄弟八人時號八)　雙丁　兩到(魏志丁儀/丁廙俱有)¶
<pb:KR3k0055_WYG_254-14a>¶
(文才人稱雙丁貧南史到溉字茂灌撝弟子也父坦齊/中書郎溉少孤  與兄&KR1842;弟洽俱知名起家王國左常)¶
(侍樂安任昉大相賞好提擕溉/洽二人廣爲聲價稱兩到云)　東漢二龍　北齊兩¶
鳳(後漢書許邵字子將汝南平輿人也兄䖍亦知名汝/南人稱平輿之淵有二龍焉  北齊書崔陵與弟仲)¶
(文俱有名同日受/拜時號兩鳳連飛)　賈門三虎　張氏十龍(後漢書賈/彪字偉節)¶
(兄弟三人並有髙名而彪最優故天下稱之曰賈氏三/虎偉節最怒  語林魏張魯冇十子時人語曰張氏十)¶
(龍儒雅/温恭)　王氏三珠　陸家雙璧(唐書王勃與兄勮勔/皆著才名杜易簡稱)¶
(爲三珠𣗳三珠𣗳生赤水之上年陸暐與弟恭之/並有時譽洛陽令見之曰僕已  老更睹雙璧)　孟¶
氏雙珠　蘇庭連璧(南史孟㫤與弟顗並美風姿時人/謂之雙珠  蘇東坡與弟子由及)¶
<pb:KR3k0055_WYG_254-14b>¶
(孔文仲經甫與弟武仲常甫平仲毅甫俱以才名播天/下黄山谷贈詩曰二蘇稱連璧三孔分立鼎天不墜斯)¶
(文俱來/集臺省)　山稱二隱　秦號兩君(梁書何𦙍爲中書令/後去職居㑹稽若邪)¶
(山雲門寺二兄求㸃並棲遁求先卒至是𦙍又隱世號/㸃爲大山𦙍爲小山  本傳唐初漢書學大興其章章)¶
(者若劉伯莊秦景通兄弟劉納言皆名家景/通與暐皆有名精漢書號大秦君小秦君)　慈孝亷¶
讓　酪酥醍乳(上李祖仁事見前友恭𩔖員唐書穆賛/爲御史中丞弟質右補闕  侍御史賞)¶
(監察御史皆以守道行誼顯兄弟和粹世以珍味目之/賛少俗然有格爲酪質美而多文爲酥員爲醍醐賞爲)¶
(腐乳貞元間言/家法者稱之)　爲聮珠集　號花萼篇(又曰竇羣與/兄常年弟庠)¶
(鞏五人皆爲郎工詞章義取五星故名爲聮珠集行于/世  又曰李義山與兄弟俱以文章名同爲一集號曰)¶
<pb:KR3k0055_WYG_254-15a>¶
(李氏花/萼集)　俱善文辭　皆敦士行(又曰劉知幾與弟知/柔俱以善文詞有名)¶
(人號其鄉曰髙陽里曰居巢象又曰陸象先弟景倩景/融景猷景裔僧一行少時與  先兄弟相善嘗謂人曰)¶
(陸氏兄弟皆敦士行/古之茍陳無以過也)　汝潁無對　貢舉兩收(陳羣與/孔融論)¶
(汝潁人物羣曰荀文若休若仲豫當今無對也俱乾&KR0871;/子唐張越石楚金同舉有以兄弟不可兩取欲  退之)¶
(李靖歎曰貢舉本/求才行何妨雙舉)　西州五鳳　北魏九龍(宋史永康/人謝發冇)¶
(五子固田因圓困以文詞迭魁太學號西州五鳳九北/史魏王昕字元景生九子並風流醖籍世號王氏  龍)¶
　龍駒鳳雛　玉昆金友(南史晋陸雲崑山人六歳能/屬文與兄機齊名㓜時吳尚)¶
(書閔鴻見而竒之曰此兒若非龍駒定是鳳雛人梁書/王琳二子銓錫銓雖學不及錫而孝行齊焉時  以銓)¶
<pb:KR3k0055_WYG_254-15b>¶
(錫爲玉昆金友按銓/字公衡錫字公嘏)　洛下三嘏　汝南二應(晉書劉/宏字終)¶
(嘏兄粹字純嘏弟演字沖嘏並在中朝世人語曰洛下/雅雅有三嘏  魏志應劭字仲逺弟珣字季瑜生二子)¶
(瑒字徳璉璩字休/璉咸以文章顯)　龍文驥子　龜駒玉鴻(裴寅明二/子景鸞景)¶
(鴻並有逸才河東稱其兄爲驥子弟爲龍文次宋史洪/師民四子長朋字龜父有詩百篇爲郡舉首  芻字駒)¶
(父第進士有詩千餘篇靖康中爲諫議大夫次炎字玉/父登第官至著作即秘書少監次羽字鴻父元符末入)¶
(黨籍遂終其身紹興中官其一子按師民娶黄山/谷妹四洪皆山谷甥也俱有名潘邠老曽贈以詩)　神¶
思清發　大器晩成(晉書劉實字子眞平原髙唐人也/弟知字子房貞潔有兄風爲潁川)¶
(太守平原管輅嘗謂人曰吾與劉潁川兄弟語使人神/思清發昏不假寐自此之外殆白日欲寢矣  後漢書)¶
<pb:KR3k0055_WYG_254-16a>¶
(馬援字文淵三兄況余員並有才能王莾時皆爲二千/石援年十一而孤少有大志諸兄竒之嘗授齊詩意不)¶
(能守章句乃辭况欲就邉郡田牧况曰汝/大器當晩成良工不示人以朴且從所好)　濟世保家¶
　内潤外朗(上東漢韋元將仲將事見父子𩔖許後漢/荀靖與弟爽俱有才名或問汝南  章曰)¶
(爽與靖孰賢章曰二荀皆/玉也慈明外朗叔明内潤)　名相上下　表奏短長(盧/奕)¶
(與兄奐名相上下而剛毅過之名唐書王維三遷尚書/右丞弟縉爲蜀州刺史俱有才  維自表已有五短縉)¶
(有五長臣在省户縉在逺方願歸/所任官放回田里使縉得還京師)　令伯六龍　兖西¶
三馬(華陽國志李宻字令伯六子皆英挺逸秀號曰六/龍  北齊書馬子結兄弟三人皆渉文學陽休之)¶
(牧兖西子亷子尚子結與諸朝士各有詩言/贈休之總爲一篇酬答曰三馬皆白眉者也)　一門龍¶
<pb:KR3k0055_WYG_254-16b>¶
友　二子鳳毛(前涼録辛攀字懐逺與二兄鑒曠弟寳/迅皆以才識知名秦雍語曰五龍一門)¶
(金友王昆行金史鄭宏遼金源令二子子京/子聃楊邱  嘗謂人曰金源二子鳳毛也)　増兄弟¶
俱貴皆爲郡縣　並作臺郎(漢書何武字君公蜀都郫/人兄弟五人皆爲郡縣)¶
(晋書祖逖字士雅范陽人與弟約將母詣洛交結/人流逖舅程元良良弟收並臺郎州郡有勢于洛)　使¶
俱兩綬　愧無一言(漢書金日磾兩子賞建俱爲侍中/賞爲奉車建駙馬都尉及賞嗣侯)¶
(佩兩綬上謂霍光曰金氏兄弟不可使俱兩綬耶光對/曰賞自嗣父爲侯耳上笑曰侯不在我與將軍乎光曰)¶
(先帝之約非功不侯之後漢書鄧悝字叔招安帝即位/拜城門校尉自延平  初悝兄弟率常在中供飬兩宫)¶
(悝上疏曰幸得遭值聖明兄弟充列顯位並侍幃幄與/聞政事無拾遺一言以補萬分而久在禁省日月益長)¶
<pb:KR3k0055_WYG_254-17a>¶
(罪責日深惟/陛下哀憐之)　前後象州　大小上郡(南史夏侯夔爲/象州刺史兄亶)¶
(先經此任並有㤙惠百姓歌曰前兄後弟布政優優馮/馮立與兄野王相代爲西河上郡太守民歌之曰大)¶
(君小馮君兄弟繼踵相因循聰明賢知惠/吏民政如魯衛徳化均周公康叔猶二君)　俱官八座¶
　皆登三品(唐書閻立本代兄立徳爲工部尚書兄弟/相代爲八座時人榮之  又曰崔鄯兄弟)¶
(六人至三品邠郾鄲凡爲禮/部五吏部再唐興無有也)　對管華近　同爲幕官¶
(又曰温大雅遷黄門侍即弟彦博亦爲中書侍即對管/華近識者榮之髙祖從容謂曰我起晋陽爲卿一門耳)¶
(官西川杜憬辟楊收節度判官弟嚴觀察判/  兄弟同幕時人榮之未幾同入爲御史)　大小大¶
夫　兄弟節度(唐書李光進其先河曲諸部姓阿鐵氏/王承宗救易宗表光進爲將時光顔亦)¶
<pb:KR3k0055_WYG_254-17b>¶
(至大夫故軍中呼大小大夫軍又曰凉國李愬自鳳翔/隴右節度代其兄愿爲武寜  節度使弟兄交換徐岐)¶
(兩/鎭)　碑稱棠棣　第有梧桐(賈敦頤爲洛州司馬人爲/刻碑市旁弟敦實又爲長)¶
(史人復爲立碑其側號棠棣碑韓韓子華兄弟皆爲宰/相所居第有梧桐京師稱桐木  家以别康公其家呼)¶
(子華爲三相公/持國爲五相公)　兄草弟麻　弟書兄制(金坡遺事錢/希白惟演從)¶
(兄也惟演拜相希白當制世稱弟拜相兄草麻前代未/有  元豐官制行曲阜之除天官南封爲西掖行詞元)¶
(符末魯公拜相曲阜以學士草制對便殿以親嫌辭上/云禁中已檢見韓維故事乃批㫖云兄弟迭居詞禁兄)¶
(行弟辭弟/草兄制)　時羡三楊　人稱七薛(楊憑與弟凝凌皆/有名大歴中踵擢)¶
(進士第時號三楊第唐書薛播兄/弟七人皆擢進士  時號七薛)　三人輔相　一時¶
<pb:KR3k0055_WYG_254-18a>¶
貴顯(上韓獻肅絳事見前兄弟友恭𩔖度宋史陳堯叟/堯佐俱拜平章堯咨以儒臣換節  使一時貴顯)¶
　召弟代兄　同時出守(唐書韋嗣立爲萊蕪令太宗/召問曰卿父嘗言臣有兩子)¶
(堪事陛下卿兄弟在官誠如父言朕今以卿代兄即日/拜鳳閣舍人  南史梁簡文帝餞臨海太守劉孝儀蜀)¶
(郡太守劉孝勝詩曰兩/杜昔夾河二龍今出守)　同官兩省　繼美三司(唐書/裴寛)¶
(兄弟八人皆擢明經任臺省弟張暐贈開府/儀同三司子履氷金吾將軍  季良殿中監)　自稱仕¶
宦　世羡顯家(唐書崔湜與弟液澄從兄涖並以文翰/居要官每宴私比東晋王謝曰吾一門)¶
(入仕歴宦未嘗不爲第一丈夫當先據要路以制人豈/能黙黙受制于人哉  孫簡歴河中興元宣武節度而)¶
(弟範亦爲淄青節/度使世推顯家)　疊至詔書　對擁旄節(唐闕史左/丞盧渥字)¶
<pb:KR3k0055_WYG_254-18b>¶
(子章軒冕之盛近代無比伯仲四人咸登顯列乾符初/母憂服闋渥拜陜西觀察使沼除給事中沅除左拾遺)¶
(治遷監察御史詔書疊至及赴任陜郊洛城朝臣以下/設祖筵洛城爲之一空都人聳觀亘數十里有白髯驛)¶
(吏聲指曰某自擁篲清郵五十載未嘗觀祖送之盛有/如此者渥題詩于嘉祥驛云  唐書楊汝士爲東川節)¶
(度使時嗣復鎭西川乃族/昆弟對擁旄節時人榮之)　增從兄弟河東三鳳　轅¶
門二龍(唐書薛元敬隋𨕖部郎中邁之子與從兄弟收/及族兄徳音齊名世號河東三鳳收爲長離徳)¶
(音爲鸑鷟元敬年少爲鵷雛武徳中爲文學館學士杜/如晦重之  孔帖烏承玭與族兄承恩皆爲先&KR0289;沈勇)¶
(剛决號轅/門二龍)　貲財無異　鄉里同稱(牛敬則與三從兄/弟居四十餘年貲)¶
(産無異世後漢書蔡邕與從弟/同居三  不分財鄉里髙其義)　念生平語　思自全¶
<pb:KR3k0055_WYG_254-19a>¶
計(又曰馬援爲新息侯從容謂官屬曰吾從弟少游哀/吾慷慨多大志曰士生一世但取衣食粗足若求贏)¶
(餘徒自苦耳當吾在浪泊西里間下潦上霧毒氣薫蒸/仰看飛鳥跕跕墮水中卧念少游語何可得也  晉書)¶
(曰王衍居宰輔思自全之計以弟澄爲荆州從弟敦爲/青州曰荆州有江漢之固青州有負海之險卿二人在)¶
(外而吾留此足以爲/三窟矣識者鄙之)　封胡遏末　龍子釋奴(世説謝/夫人曰)¶
(羣從兄弟則有封胡遏末按封胡謝韶小字遏末謝淵/小字或曰封謂朗遏謂元末謂韶一作胡謂淵遏謂元)¶
(末謂韶稱隋書盧昌衡小字龍子從弟思道小字釋奴/宗中俱  英妙故幽州爲之語曰盧家千里釋奴龍子)¶
　越俗超塵　聮冠積笏(南史梁劉歊字子元博學能/文族弟訏字彦度㓜稱純孝)¶
(兄弟二人卜築鍾山有終焉之志劉孝標稱之曰訏超/超越俗如天半朱霞歊矯矯出塵如雲中白鶴皆歉嵗)¶
<pb:KR3k0055_WYG_254-19b>¶
(之梁稷寒年之纖纊也宫唐書崔儷諫議大夫羣從數/十人自興寜里謁大明  冠葢蟬聨嵗時宴于家以一)¶
(榻置笏猶重積其上琳與弟太子詹事/珪光禄卿瑶俱列棨㦸號三㦸崔家)　升殿偕榮¶
詞林同貴(又曰鄭善果詔與裴寂等十人每奏事得升/殿而從父兄元璹亦與時以爲榮  元史鄭)¶
(滁孫宋景定進士至元間爲學士弟陶孫亦登進士授/編修修國史至宋徳祐末年事陶孫曰臣嘗仕宋宋是)¶
(年亡義不忍/書遂終不書)　原義兄弟小一月　侍終日(吳志孫權/母謂權曰)¶
(公瑾伯符同年小一月耳我視之如子汝可兄事之恩/蜀志雲長翼徳爲别部司馬先主與二人寢則同牀)¶
(若兄弟稠人廣/坐立侍終日)　增兄事鄭僑　交懽趙禹(史記孔子/過鄭與子)¶
(産如兄弟兄事子産湯漢書張湯趙禹共定律令/務在深文禹至少府  爲廷尉交懽湯兄事禹)　原¶
<pb:KR3k0055_WYG_254-20a>¶
兄事袁盎　弟畜灌夫(史記季心任俠殺人亡吴/從袁絲兄事之弟畜灌夫)　增¶
兄弟不睦小忿　私情(左傳兄弟雖有小忿不廢懿親/  蜀志許靖與從弟劭俱知名)¶
(有人倫盛名私情不協劭爲/郡功曹排擯靖不得齒叙也)　尋斧　散金(左傳宋昭/公將去羣)¶
(公子樂豫曰公族公室之枝葉也葛藟猶庇其根本故/君子以爲比而縱尋斧焉必不可  通鑑主父偃爲齊)¶
(相徧召昆弟散五百金/與之曰無復入偃之門)　鞠子　友生(書兄亦不念鞠/子哀大不友于)¶
(弟注言爲人兄不念稚子之可哀大不/能和友于弟  詩雖有兄弟不如友生)　絶國　䦧牆¶
(晉信莒祈訴以絶魯曰信蠻夷之訴絶/兄弟之國  詩兄弟閲于牆外禦其侮)　奴畜　火攻¶
(史記衛青少時自平陽公主家歸其父父使牧羊先/母之子皆奴畜之不以爲兄弟  下周伯仁事見前)¶
<pb:KR3k0055_WYG_254-20b>¶
相瘉　不協(詩不令兄弟交相爲瘉之左傳/吾兄之不協焉怨諸侯  不睦)　擁馬¶
寄牋(前燕録慕容廆父渉歸分部落七百户與長庶子/吐谷渾分馬以給之廆嗣位而部馬鬬廆怒遣使)¶
(讓渾渾曰兄弟至親而以馬鬬加怒當去汝萬里于是/遂西移八千里瘣後悔之遣乙那樓追渾謝之乃擁回)¶
(渾馬馬東行數百步輒悲鳴西奔樓曰此非人事遂附/陰山面黄河後遷隴右  談苑韓浦韓洎咸有詞學洎)¶
(常&KR0127;浦語人曰吾兄爲文譬如繩樞草舍聊庇風雨予/之爲文是造五鳳樓手浦竊聞其言偶得蜀牋以詩贈)¶
(泊曰十様蠻牋出益州寄來新自浣溪/頭老兄得此全無用助爾添修五鳳樓)　尋干戈　謡¶
粟布(左傳髙辛二子長曰閼伯季曰實沈居于曠林不/相能也日尋干戈以相征討  綱鑑漢文徙淮南)¶
(王于蜀嚴道不食而死人謡曰一斗粟尚/可舂一尺布尚可縫兄弟二人不相容)　譬斷手¶
<pb:KR3k0055_WYG_254-21a>¶
譏失教(又曰袁譚欲攻弟尚王修諫曰此敗亡道也兄/弟左右手譬人將鬬斷右手曰我必勝乎  春)¶
(秋鄭伯克段于鄢傳/曰稱鄭伯譏失教也)　哭影堂　泣家廟(宋史王安國/嘗陳于兄安)¶
(石曰天下洶洶不樂新法恐爲家祸安石不聼安國哭/于影堂曰家門滅矣  朱子嘗言陳亨伯創經制錢時)¶
(兄弟有名某者勸止之不從乃率其子姪/泣于家廟以為作俑之罪祖宗將不祀矣)　謗訕免官¶
　輕侮損譽(晋書散騎常侍祖納初與弟約不睦中宗/甚任約疎納納乃言于中宗曰約爲人外)¶
(有國士之形内懐凌上之性抑而使之可也若假其權/必爲亂階中宗弗納納遂以兄弟相謗免官及後約爲)¶
(逆論者始知納忠誠素宋史和嶠爲少保散騎常侍/性至儉悋同母弟郁  無名稱嶠&KR0127;侮之以此爲損)¶
升沉搆怨　感悟爲善(唐書劉仁&KR0100;既宦達其弟仁相/在鄉曲升□不同遂搆嫌恨與)¶
<pb:KR3k0055_WYG_254-21b>¶
(兄别籍每于縣祗奉戸課或謂之曰何不與給事同籍/五品家當免差科仁相曰誰能向狗尾底避陰凉耶)¶
(宋史王魏公有弟傲不可訓一日遇冬至祠家廟列百/壺于堂弟皆擊破之家人惶駭魏公忽自外來入見酒)¶
(流滿路不可行公無一言但攝/衣歩入其後弟忽感悟爲善)　飲乳輟争　噉棗中¶
毒(韓思彦廵察劍南有兄弟相訟累年不决思彦令厨/宰飲以乳兄弟泣曰公以吾兄弟同乳而生耶遂輟)¶
(争訟棊世説魏文帝忌弟任城王驍壯因在卞太后閣/共圍  並噉&KR0037;文帝以毒置諸棗蔕中自選可食者而)¶
(進王不悟遂雜進之既中毒太后索水救之帝預勅左/右毁缾罐太后徒跣趨井無以汲須臾遂卒復欲害東)¶
(阿太后曰汝已殺我任/城不得復殺我東阿)　不睦不弟　不友不恭(周禮/以八)¶
(刑糾萬民二曰不睦之刑三曰/不弟之刑  下詳見兄弟一)　用刑誅管　克段(詩/序)¶
<pb:KR3k0055_WYG_254-22a>¶
(管蔡流言以亂周室周公乃誅管叔而/放蔡叔  左傳□伯克叚于鄢詳前)　揚干亂行晉¶
侯不罪其用鉞　叔魚鬻獄叔向亦明其正刑(又曰晉/侯弟揚)¶
(干亂行于曲梁魏絳戮其僕晉侯謂絳曰寡人有弟不/能教訓使干大命絳謝曰不敢廢命至于用鉞  叔魚)¶
(爲理官納雍子之女蔽罪邢侯邢侯怒殺叔魚與雍子/于朝叔向曰三人同罪施生戮死可也雍子買直鮒也)¶
(鬻獄邢侯専殺其罪一也仲尼曰叔/向古之遺直也治國制刑不隱于親)¶
　　兄弟四¶
原賻布班貧(禮記子栁之母死既葬子碩請以賻布之/餘具祭器子栁曰君子不家于喪請班諸)¶
(兄弟之/貧者)　旁治(又曰旁治兄/弟治正也)　無相猶矣(詩兄及弟矣/式相好矣無)¶
<pb:KR3k0055_WYG_254-22b>¶
(相猶/矣)　貴介(左傳王子圍寡/君之貴介弟也)　以勇以諾(史記季布以/諾弟季心以)¶
(勇楚人諺曰得黄金/百不如得布一諾)　訟田相責(漢書韓延壽爲左馮/翊有昆弟訟田延壽)¶
(傷教化不至乃閉閣思過於是/訟者慚悔以田相移終死不争)　北嚮東嚮(又曰丞相/田蚡召客)¶
(飲坐其兄蓋侯北嚮自坐東嚮以爲/漢相尊不可以兄故私撓由此漸驕)　田園取荒(又曰/薛包)¶
(好學敦行弟求分財異居包不能止乃中分其財奴婢/取老弱者曰我與共事久矣田園取其荒者曰吾少時)¶
(所理意所戀也器物取其朽敗/者曰吾素所服食身口所安也)　欲就弟名(魯恭憐弟/平小欲就)¶
(其名託/病不仕)　不受辟(後漢書鍾皓字季明以二/兄未顯故不受公府辟)　欲辭爵¶
(又曰韋元成兄宏爲太常丞多罪過父賢爲丞相以宏/當辭敕令自免及賢病篤門下生矯賢令以元成爲後)¶
<pb:KR3k0055_WYG_254-23a>¶
(賢薨元成即陽爲病狂不應/召欲讓爵辟兄宣帝髙其節)　欲成弟舉(又曰許荆祖/父武第五倫)¶
(舉武乃爲孝亷以二弟普晏未顯欲成之乃謂曰禮有/别居乃剖財爲三分自取肥田彊奴婢鄉人皆稱二弟)¶
(義讓普晏等以得舉武乃會宗族泣曰吾盗聲位二弟/未立所以自取大譏今理産所增三倍于前悉推二弟)¶
(一無/所留)　不過從兄飯(又曰光武問第五倫伯魚曰聞卿/爲吏不過從兄飯有之乎對曰臣)¶
(少遭飢亂實不敢/妄𬨨人食帝大笑)　季方難爲弟(世説陳長丈孝先共/論其父因白寔寔曰)¶
(元方難爲兄/季方難爲弟)　盡與爲傭錢(鄭均字仲虞兄爲縣吏頗/受禮遺均諫不從乃爲傭)¶
(得錢帛歸與兄曰物盡可復得為吏/作贓終身捐棄兄感悟遂爲亷潔)　何減驃騎(晉書何/準兄爲)¶
(驃騎勸準仕準曰第五之名何/減驃騎準兄弟中居第五也)　投燭無忤(世説周顗/字伯仁友)¶
<pb:KR3k0055_WYG_254-23b>¶
(愛過常弟嵩因酒曰兄才不及弟横得重名然/蠟燭投之顗神無忤徐曰阿奴火攻誠出下䇿)　僧彌¶
難爲兄(世説王珉字季琰少有才藝名出珣之右語曰/法䕶非不嘉僧彌難爲兄法䕶珣小字僧彌珉)¶
(小/字)　逵逮憂樂(又曰戴逮逵之弟驍果多權畧逵厲操/山東而逮以武勇顯謝安問志業何如)¶
(逮答曰下官不堪其/憂家兄不改其樂)　增腰鼓兄弟(南史沈懐文三子/淡深沖沖仕齊爲)¶
(御史中丞與兄淡深名譽有優劣世號爲腰鼔兄弟淡/深並歴御史中丞兄弟三人並爲司直晉宋所未有也)¶
　若&KR0597;腰矣(又曰周宏正㓜孤及弟宏直爲伯父捨所/飬宏正醜而不陋吃而能談誹諧似優剛)¶
(膓似直善元理爲當世所宗自稱有才無相宏/直方雅氣調髙于次昆或問孰賢曰若&KR0597;腰矣)　阿鴻¶
摩天(北史崔光悌之子鴻弱冠有著述拜給事中/光悌謂次子曰阿鴻摩天去汝可不勉哉)　兄¶
<pb:KR3k0055_WYG_254-24a>¶
尚節義(唐書李勣季弟感年十五有竒操李密敗陷于/世充令作書召勣對曰兄尚節義今已事主不)¶
(能移/也)　友愛合丹(傳載劉巨麟開元中爲廣州刺史弟/仲邱爲麗正殿學士兄弟友愛有羅)¶
(浮道者為巨麟合丹劑將分半以/遺仲邱命刀中破之分銖無差焉)　不問有無(金史張/彀天性)¶
(孝友任子悉先諸弟俸禄所得/亦委其弟掌之未嘗問有無云)¶
　　兄弟五¶
原詩漢拾遺書上留田行曰里中有啼兒似𩔖親父子¶
囬車問啼兒慷慨不可止(案上留田地名其地人不/字孤弟鄰人作此以風之)¶
魏曹植贈弟白馬王彪詩曰謁帝承明廬逝將歸舊疆¶
<pb:KR3k0055_WYG_254-24b>¶
清晨發皇邑日夕過首陽伊洛曠且深欲濟川無梁泛¶
舟越洪濤怨彼東路長修坂造雲日我馬元以黄鴟梟¶
鳴衡軛&KR0600;狼當路衢蒼蠅間白黒讒巧令親疎欲還絶¶
無逕攬轡止踟蹰秋風發㣲涼寒蟬鳴我側原野何蕭¶
條白日忽西匿感物傷我懐撫心長歎息丈夫志四海¶
萬里猶比鄰何必同衾裯然後展殷勤倉卒骨肉情能¶
不懐苦辛　増曹子建七歩詩曰煮豆然豆萁豆在釡¶
中泣本是同根生相煎何太急　原晉陸機與弟雲詩¶
<pb:KR3k0055_WYG_254-25a>¶
曰有命自天崇替靡常王師乗運席卷江湘俯慚堂構¶
仰惟先靈孰云忍愧寄之我情昔我斯逝族有餘榮今¶
我來思堂有哀聲我行其道鞠爲茂草我履其房屋存¶
人亡撫膺泣血灑涙彷徨　又詩曰伊我俊弟咨爾士¶
龍懐襲瑰瑋播殖清風非徳莫勤非道莫𢎞垂翼東畿¶
耀穎名邦緜緜洪統非爾孰崇依依同生恩篤情結義¶
存並濟胡樂之悦願爾偕老𢹂手黄髮　又於承明作¶
與弟士龍詩曰牽世嬰時網駕言逺徂征飲餞豈異族¶
<pb:KR3k0055_WYG_254-25b>¶
親戚弟與兄分塗長林側揮袂萬始亭南歸憩永安北¶
邁頓承明　陸雲答兄詩曰昔我昆弟如鸞如龍今我¶
友生凋俊墜雄華堂傾榱廣宅頺墉髙門降衡修庭樹¶
&KR0363;　又陸機贈弟雲詩曰行矣怨路長惄焉傷别促指¶
塗悲有餘臨觴歡不足我若西流水子如東峙岳慷慨¶
逝言感徘徊居情育安得擕手俱契闊成騑服　又陸¶
雲答兄機詩曰悠逺塗何極别促怨會長銜恩戀行邁¶
興言在臨觴南津有絶濟北渚河無梁神徃同逝感形¶
<pb:KR3k0055_WYG_254-26a>¶
留悲參商衡&KR0100;若殊迹牽牛非服箱　宋謝靈運答謝¶
惠連詩曰懐人行千里我勞盈十旬别時花灼灼别後¶
葉蓁蓁　謝惠連西陵獻康樂詩曰哲兄感此别相送¶
越坰林飲餞野亭館分袂澄湖陰悽悽留子言眷眷浮¶
客心迴塘隱艫枻逺望絶形音　謝曕答靈運詩曰華¶
萼相光飾嚶鳴悦同響親親子敦余賢賢吾爾賞比景¶
後先暉方年一日長萎葉愛榮條涸流好河廣　梁簡¶
文帝應令詩曰㣲軀多幸接萼嘉運紫幄承慈青襟禀¶
<pb:KR3k0055_WYG_254-26b>¶
訓傍玉流温依蘭染薫百氏旣洽六義乃摛辭河㵼潤¶
髙論&KR0111;疲翠幕晨宇朱花夜池牕斜八綺燈懸百枝¶
又示晉陵弟詩曰零雨岐路悲送歸臨水節時事雖爲¶
舛離憂等閒别　昭明太子示雲麾弟詩曰白雲飛兮¶
江上阻北流分兮山風舉山萬仞兮多髙峰流九派兮¶
饒江渚上岧嶤兮乃逼天雲㣲蒙兮後興雨實覽歴兮¶
此名地故遨逰兮兹勝所爾登渉兮一長望理化顧兮¶
忽憶予想玉顔兮在目中徒踟蹰兮增延佇　又示徐¶
<pb:KR3k0055_WYG_254-27a>¶
州弟詩曰宴君晝室晴眺銅池三墳既覽四始兼摛髙¶
宇既清虚堂復静義府載陳元言斯逞　劉孝綽與虞¶
弟詩曰下邑非上郡徒然想二馮余慙野王徳爾勗勝¶
鄉風望望餘途盡悽悽良宴終朝蔬一不共夜被何由¶
同　劉孝標冬日家園别陽羡始興詩曰四鳥怨離羣¶
三荆悦同處如今腰艾綬東南各殊舉且欣棠棣集彌¶
惜光隂遽&KR0219;吏本須裁豪民亦難御願勗千金水思聞¶
五湖譽　増劉公幹贈從弟詩曰汎汎東流水磷磷水¶
<pb:KR3k0055_WYG_254-27b>¶
中石蘋藻生其涯華葉紛擾溺采之薦宗廟可以羞佳¶
客豈無園中葵懿此出深澤　亭亭山上松瑟瑟谷中¶
風風聲一何盛松枝一何勁氷霜正慘悽終歳常端正¶
豈不畏凝寒松栢有本性　鳳凰集南嶽徘徊孤竹根¶
于心有不厭奮翅凌紫氛豈不常勤苦羞與黄雀羣何¶
時當來儀將須聖明君　梁世祖贈到漑到洽詩曰魏¶
世重雙丁晉朝稱二陸何如今兩到復似凌寒竹　唐¶
韋應物贈弟詩曰余解郡符去爾爲外事牽寜知風雨¶
<pb:KR3k0055_WYG_254-28a>¶
夜復此對床眠始話南池飲更詠西樓篇無將一會夢¶
歳月坐推遷　杜甫懐弟頴觀詩曰陽翟空知處荆南¶
近得書積年仍逺别多難不安居江漢春風起氷霜昨¶
夜除雲天猶錯莫花萼尚蕭疎對酒都疑夢吟詩正憶¶
渠舊時元日會鄉黨笑吾廬　又喜弟觀即到詩曰巫¶
峽千山暗終南萬里春病中吾見弟書到汝爲人竟答¶
兒童問來經戰伐新泊船悲喜後&KR0323;&KR0323;話歸秦　待爾¶
嗔烏鵲抛書示鶺鴒枝間喜不去原上急曾經江閣嫌¶
<pb:KR3k0055_WYG_254-28b>¶
津栁風帆數驛亭應論十年字愁絶始星星¶
原賦魏曹植建安十六年大軍西討馬超太子留監國¶
植時從焉意有懐戀遂作離思之賦在肇秋之嘉月將¶
曜師而西旗余抱疾以賔從扶衡軫而不怡慮征期之¶
方至傷無階以告辭念嗣君之光惠庻殁命而不疑欲¶
畢力於旌麾將何心而逺之願我君之自愛爲皇朝而¶
寶已水重深而魚悦林修茂而鳥喜　又釋思賦曰家¶
弟出飬族父郎中伊余以兄弟之愛心有戀然作此賦¶
<pb:KR3k0055_WYG_254-29a>¶
以贈之彼朋友之離别猶求思乎白駒况同生之義絶¶
重背親而爲疎樂鴛鴦之同池羡比翼之共林亮根異¶
其何戚痛别幹之傷心　晉陸機述思賦曰情易感於¶
己攬思難戢於未忘嗟伊思之且爾夫何徃而不臧駭¶
中心於同氣分戚貌於異方寒烏悲而饒音衰林愁而¶
寡色嗟余情之屢傷負大悲之無力茍彼塗之信險恐¶
此日之行昃亮相見之幾何又離居而别域觀尺景以¶
傷悲俯寸心而悽惻¶
<pb:KR3k0055_WYG_254-29b>¶
原贊隋辛徳源姜肱贊曰姜肱澹雅昆季遺榮同衾協¶
好比徳齊聲戰勝而悦嘉遯以貞孤舟直邁卷跡滄溟¶
　東晉庾統三人贊曰運遘屯凶三孤丞立離禽嚶鳴¶
邂逅同集式榖旣熟和響具翕肇彼逺岐冺焉齊入¶
朱明張臣尉贊曰詩詠張仲今也朱明輶財敦友衣不¶
表形寡妻屏穢棠棣增榮臣尉邈然醜𩔖感誠¶
原書吴陸景與兄書曰向訣不知所言追惟銜恨恨結¶
胸懐懐此戀恨何時可言望路則尚近别已千里其爲¶
<pb:KR3k0055_WYG_254-30a>¶
思結纒在心膂於是離析路人悲之况處至戚兼之懿¶
好情之感咽何時可勝念兄始出旣當勞思嚴寒向隆¶
經塗轗軻旣宜保徳爲世作資厚自珍愛　又與兄書¶
曰自尋外役出入三年縁兄之篤睦心時存之寶錄兄¶
書積之盈笥不得新命無以自慰時輒温故以釋其思¶
有信勿忘數字毎見手跡如復暫會　又答從兄安成¶
王書曰奉告清言溢目眷逮周委炎光已盛願此勝宜¶
仰承發止已次新林引邁務殷無妨怡賞三湘奥區九¶
<pb:KR3k0055_WYG_254-30b>¶
疑形勝浮洲動浪聞瞑鷗之舊説安流洞浦憶采若之¶
遺風昔景伯出蕃髙風振古叔英之部清約見稱兄政¶
譽平宣威和兼濟加以夏石竒雲秋江迥月翰飛紙落¶
理豐詞賦賞末興餘時希逮憶暌離方逺川途修曠炎¶
凉方改願加珍勗綠字可傳白雲終間心傷淚灑投筆¶
無宣　増陶淵明與儼等書曰汝輩稚小家貧無役柴¶
水之勞何時可免念之在心若何可言然雖不同生當¶
思四海皆兄弟之義鮑叔敬仲生財無猜歸生伍舉班¶
<pb:KR3k0055_WYG_254-31a>¶
荆道舊遂能以敗爲成因喪立功他人尚爾况同父之¶
人哉頴川韓元長漢末名士身處卿位八十而終兄弟¶
同居至於没齒濟北汜稚春晉時操行人也七世同財¶
家無怨色詩曰髙山仰止景行行止汝其愼哉¶
　　喪兄弟一¶
增詩曰死喪之威兄弟孔懐　禮曰兄弟之喪以親疎¶
爲&KR0127;重　又曰兄弟之喪喪内除哀隨禮殺也　又曰¶
奔兄弟喪先之墓而後之家爲位而哭　又曰孔子曰¶
<pb:KR3k0055_WYG_254-31b>¶
兄弟吾哭諸廟¶
　　喪兄弟二¶
增禮曰公叔木有同母異父兄弟死問於子游子游曰¶
其大功乎狄儀有同母異父昆弟死問於子夏子夏曰¶
我未之前聞也魯人則爲之齊衰今之齊衰狄儀之制¶
也　又曰成人有其兄死而不爲衰者聞子臯爲成宰¶
遂爲之衰成人曰蠶則績而蟹有匡范則冠而蟬有緌¶
兄則死而子臯爲之衰(闕/)　　曰劉紆早失母同産弟¶
<pb:KR3k0055_WYG_254-32a>¶
平尚㓜鞠育與同起卧及成人未嘗相離平卒紆哭泣¶
嘔血而死　世説曰王徽之與獻之俱病術人曰應終¶
而有生人樂代則死者可生徽之曰吾才不如弟請代¶
術人曰凡代死者已年有餘今君與弟算俱盡何可代¶
獻之卒徽之奔喪不哭直上靈牀坐取獻之琴彈之久¶
而不調曰子敬人琴俱亡因一慟而絶¶
　　喪兄弟三¶
原灑血　含癰(陳業事詳兄弟弟/下徐苖事詳兄)　哀痛過期　子孫¶
<pb:KR3k0055_WYG_254-32b>¶
侍宴(唐書趙宏智父事兄宏安俸祿歸之不敢私宏安/卒哀痛過期  李勣將卒囑弟事見前祖孫𩔖)¶
　增稱爲義士　哀若大喪(杜林事見前兄弟𩔖主唐/書畢構弟栩以太府  簿)¶
(留司東都聞構疾馳歸哀毁如大/喪雖變服未嘗笑天下稱其友悌)　周嵩辭弔　虞監¶
盡哀(晉書周顗被害王敦使人弔顗弟嵩嵩曰亡兄天/下人爲天下人所殺復何所弔敦甚銜之又因事)¶
(誅嵩抱唐書宇文化及欲殺虞世基世南/號泣  訴請代不能得自是哀毁骨立)¶
　　喪兄弟四¶
原如剡之痛(朞之喪如/剡言痛也)　期年之服(後漢書馬援兄卒/行服朞年不離喪)¶
(所/)　馬稜心喪(馬稜字伯威少孤依從兄毅共/居㤙猶同産毅卒稜心喪三年)¶
<pb:KR3k0055_WYG_254-33a>¶
　　喪兄弟五¶
原詩宋顔延之除弟服詩曰徂没離二秋淹泣偹三冬¶
佳辰緬難紀來算忽易窮升沒奄期晦灑埽易禮容縞¶
衣變余體長逝歸爾躬¶
原賦魏文帝悼夭賦曰族弟文仲亡時年十一母氏傷¶
其夭逝追悼無已予以宗族之愛乃作斯賦氣紆結以¶
塡胸不知涕之縱横時徘徊于舊處覩靈衣之在牀感¶
遺物之如故痛爾身之獨亡愁端坐而無聊心慼慼而¶
<pb:KR3k0055_WYG_254-33b>¶
不寜歩廣厦而踟蹰覽萱草於中庭悲風蕭其夜起秋¶
氣憯以厲情仰瞻天而太息聞别鳥之哀鳴¶
原文晉潘岳爲楊長文作弟仲武哀祝文曰悠悠上天¶
我獨何辜祖考早世兄弟㓜孤偹嘗艱毒同集蓼荼父¶
兮生我過庭靡聞母兮鞠我寜一苦辛日顧日復我弟¶
我身並自垂髮越于成人濬哲聰朗純粹温良烈烈清¶
風邦族之望母氏劬勞庶爾之報彼蒼者天子何不弔¶
殲我令弟窮泉是造無父何怙無弟何友㷀㷀此身哀¶
<pb:KR3k0055_WYG_254-34a>¶
哀慈母煩冤痛毒撫心思咎哀爾簿祜逄家多阻弱冠¶
未室盛年絶緒喪庭寥廓廬位無主冥冥長夜窈窈元¶
宇當復何時見我仲武于以袝之于其王父魂而有靈¶
神其寜處　又哭弟文曰視不見兮聼不聞逝日逺兮¶
憂彌殷終皓首兮何時㤀情楚惻兮常苦辛¶
原啟梁簡文帝敘南康簡王薨上東宫啟曰方當逸足¶
長衢克固藩屏而峰摧璧毁一朝云及綱兄弟各從王¶
役東守西撫常願陪承甲館同奉畫堂預得西苑賦文¶
<pb:KR3k0055_WYG_254-34b>¶
北塲旋食豈謂不幸獨隔昭世異林有悲飛鳴斯切伏¶
惟殿下愛睦恩深常棣天篤北海云亡騎𫝊餘藁東平¶
告盡驛問留書嗚呼此恨復在茲日　劉孝儀從弟喪¶
上東宫啟曰亡從弟遵百行無㸃千里立志同氣三荆¶
之友假寢十起之慈皆禮之于自然行之如俛拾自碣¶
宫陪宴釣臺從幸攀附鱗翼三十餘載茫昧與善一旦¶
長辭劍匿光芒璧碎符采躬摇神筆親動妙思雖毎想¶
南皮書憶阮瑀行經北館歌悼子侯不足輩此深仁齊¶
<pb:KR3k0055_WYG_254-35a>¶
兹舊愛¶
原書梁元帝答晉安王敘南康簡王薨書曰南康兄器¶
宇沖貴風神英挺魏之中山徒聞退讓晉之扶風雖號¶
師範用今方昔若吞夢雲及尋陽私疾孝感神明殆不¶
勝喪扶而後起猶冀天道可期豈謂福善虚説且分違¶
易久嘉㑹難逄綢繆宫閫不過紈綺之事離羣作鎭動¶
廽星紀之歴志異䨇鸞之集遽切四鳥之悲松茂柏悦¶
夙昔歡抃芝焚蕙歎今用嗚咽¶
<pb:KR3k0055_WYG_254-35b>¶
原祭文宋陶濳祭從弟文曰曰仁者壽竊獨信之如何¶
斯言徒能見欺年甫過立奄與世辭長歸蒿里邈無還¶
期庭樹如故齋宇廓然孰云敬逺何時復旋　顔延之¶
祖祭弟文曰闔棺窮野啟殯中荒靈影夙滅筵寢虚張¶
人徃運來自秋徂陽蕃蘭落色宿草滋長孰云不痛辭¶
家去鄉爾之于役爰適兹邑上秋告來方春佇立如何¶
不弔吉違凶集六親恫心姻朋浩泣我雖載奔伊何云¶
及永懐在昔追亡悼存唯兄及弟瞻母望昆生無榮嬿¶
<pb:KR3k0055_WYG_254-36a>¶
沒望歸魂今龜吉兆祖櫬東旋靈轅次路嚴舟在川廓¶
然何及痛矣終天¶
　　外祖孫一¶
增漢書曰王符字節信安定臨涇人也少好學有志操¶
與馬融竇章張衡崔瑗等友善安定俗鄙庻孽而符無¶
外家爲鄉人所賤　晉書曰殷顗庾恒並是謝鎭西外¶
孫殷少而率悟庾每不推嘗俱詣謝公謝公熟視殷曰¶
阿巢故似鎭西于是庾下聲語曰定何似謝公續復云¶
<pb:KR3k0055_WYG_254-36b>¶
巢頰似鎭西庾復云頰似足作健否　陶淵明孟府君¶
𫝊曰君諱嘉字萬年淵明先親君之第四女也凱風寒¶
泉之思實鍾厥心謹按採行事撰爲斯𫝊懼或乖謬有¶
虧大雅君子之徳所以戰戰兢兢若履深薄云爾　南¶
史曰劉顯字嗣芳瓛族子也父鬷字仲翔博識强正名¶
行自居㓜爲外祖臧質所鞠養質既富盛恒有音樂質¶
亡後母沒十餘年鬷每聞絲竹之聲未嘗不歔欷流涕¶
　六帖曰周翼無託飬在郤家¶
<pb:KR3k0055_WYG_254-37a>¶
　　外祖孫二¶
增述書　從學(漢書楊惲字子㓜其母司馬遷之女也/惲始讀外祖太史公記頗爲春秋以材)¶
(能稱好交英俊諸儒名顯朝廷又云遷死惲祖述其書/遂宣布焉  唐書蔣乂字德源常州人㓜從外家學得)¶
(其書遂博/覽强記)　解其忿訟　誡以廣咨(後漢書樊重貲至/巨萬而嘉惠宗族)¶
(外孫何氏兄弟争財重恥之以田二頃觧其忿/訟年八十餘終  下見諸葛武侯誡外孫書)　如虎¶
而冠　畫龍未成(漢紀吕后崩周勃盡誅諸吕而瑯琊/王亦從齊至長安大臣議欲立齊王)¶
(皆曰母家駟鈞惡戾虎而冠者也方以吕氏故幾致亂/天下今又立齊王是欲復爲吕氏也  南史蕭惠開思)¶
(話少子也初爲秘書即意&KR0208;與人不同比肩或三年不/共語其外祖劉光祿成誡之曰汝思戚家子正應將迎)¶
<pb:KR3k0055_WYG_254-37b>¶
(時俗緝外内之歡如汝自業將無少傷多異以取天下/疾患耶蕭曰人間宜相緝和誠如慈㫖但不幸耿介恥)¶
(作凡人畫龍未/成是以多忤耳)　當繩其祖　皆踰其父(晉書荀勗少/依舅氏十餘)¶
(嵗能屬文從外祖魏太傳曰此兒當及其曽祖皆唐書/楊於陵生子嗣復外祖韓滉撫其背曰名與位  踰其)¶
(父此楊氏之慶/也因字曰慶門)　嬉戲扶牀　感歎自杖(韓集累累外/孫冇攜有嬰)¶
(扶牀坐𦞃嬉戲歡争皇又元集扶牀小女君先識應有/些些似外翁  隋書  甫繢三嵗而孤爲外祖韋孝寛)¶
(所鞠飬嘗與諸外兄博奕孝寛督以嚴訓繢感歎/命左右自杖孝寛聞而對之流涕于是博渉經史)　王¶
筠風韻　袁湛雅操(梁書王筠清潔好學沈約見筠以/爲似外祖袁粲謂僕射張稷曰王)¶
(郎非惟額似袁公風韻都欲相似稷曰袁公見人輒矜/嚴王郎見人必娱笑惟此一條不能酷似  晉書袁湛)¶
<pb:KR3k0055_WYG_254-38a>¶
(少冇雅操爲外祖謝安/所知以姪元女妻之)　貴符相宅　恩遺補官(晉書/魏舒)¶
(字陽元少孤爲外家寗氏所飬寗氏起宅相宅者云當/出貴甥外祖母以魏氏甥小而慧意謂應之舒曰當爲)¶
(外氏成此宅相後舒位至三公純司馬朴丞相光之兄/里之孫也少喪母育于外祖范  仁紹聖初黨議起父)¶
(宏至中書論辨得罪純仁亦坐救黨人謫永州日疾失/明客至必令朴導以見時朴方七嵗進揖應對如成人)¶
(客皆驚歎後以/純仁遺恩補官)¶
　　外祖孫三¶
增中外之寶(梁書范岫字懋賔㓜而學早孤事母以孝/聞外祖顔延之早相題目以爲中外之寶)¶
　汝家陽元(又曰陸倕少爲外祖張岱所/異謂諸子曰此汝家陽元也)　自稱家世¶
<pb:KR3k0055_WYG_254-38b>¶
(唐書温造字簡輿上愛其才問家世及年造對曰臣五/世祖大雅外五世祖李勣臣犬馬之齒三十有六帝竒)¶
(之/)　枕石潄流(南史顧協㓜孤隨母飬于外氏外從祖/張永擕内外子姪游虎邱協年數歳永)¶
(撫之曰兒欲何戲協曰兒欲枕/石潄流永歎曰顧氏興於此子)¶
　　外祖孫四¶
增詩唐杜甫詩曰爾爲曾外孫倜儻汗血駒　白居易¶
詩曰中郎餘慶鍾羊祜子㓜能文似馬遷　宋王安石¶
贈外孫詩曰南山新長鳳凰雛眉目分明畫不如年少¶
從他愛棃&KR0037;長成須讀五車書¶
<pb:KR3k0055_WYG_254-39a>¶
增文諸葛武侯誡外孫曰丈夫之志當存髙逺慕先賢¶
絶情欲棄凝滯廣咨問除嫌吝雖有淹留何損于美&KR0208;¶
何患于不濟若志不强毅意不慷慨徒碌碌滯于俗黙¶
黙束于情永竄伏于凡庸不免于下流矣¶
增記宋蘇軾記外祖程公遺事曰紹聖二年三月九日¶
某在惠州讀淵明所作外祖傳云凱風寒泉之思實鍾¶
厥心意凄然悲之乃記公之遺事以遺程氏亦庻幾淵¶
明之心也　朱熹記外大父遺事曰外家新安祝氏世¶
<pb:KR3k0055_WYG_254-39b>¶
以貲力好善聞于州郡生業幾有郡之半時稱祝半州¶
有諱景先者字二翁尤長者元祐黄太史嘗贊其畫像¶
外大父其第二子也諱確字永叔特淳厚孝謹竊感陶¶
公作孟府君傳及近世眉山蘇公亦述程公遺事不勝¶
凱風寒泉之思書此以遺康國使藏于家時出而訓習¶
之以勵其子孫¶
　　舅甥一¶
增釋名曰舅久也　又曰姊妹之子曰甥　爾雅曰母¶
<pb:KR3k0055_WYG_254-40a>¶
之晜弟爲舅母之從父晜弟爲從舅又男子謂姊妹之¶
子爲出謂我舅者吾謂之甥出出配他男而生　左氏¶
注曰姊妹之孫爲從孫甥　彚苑曰母之兄弟妻之父¶
皆曰舅婦謂夫之父亦曰舅又舅者舊也謂老舅之稱¶
甥女之子曰甥　詩曰旣有肥牡以速諸舅　禮曰屬¶
從者所從沒也亦服注屬從謂母雖没亦爲之服　又¶
曰睦于父母之黨可謂孝矣黨親也　儀禮曰舅母之¶
昆弟𫝊曰何以服緦從服也(言從母/服也)　又曰甥何以緦¶
<pb:KR3k0055_WYG_254-40b>¶
報之也　檀弓曰從母之夫舅之妻二夫人相爲服君¶
子未之言也¶
　　舅甥二¶
増詩曰王遣申伯路車乘馬我圖爾居莫如南土鍚爾¶
介圭以作爾寶徃近王舅南土是保　左傳曰楚文王¶
伐申過鄧鄧祁侯曰吾甥也止而享之騅甥聃甥飬甥¶
請殺楚子鄧侯不許三甥曰亡鄧國者必此人也若不¶
早圖後將噬臍其及圖之乎十六年楚伐鄧滅之　又¶
<pb:KR3k0055_WYG_254-41a>¶
曰陳厲公蔡岀也注姊妹之子曰岀　又曰叔向欲娶¶
申公巫臣氏其母欲娶其黨叔向曰吾母多而庻鮮吾¶
懲舅氏矣(注言父多妾媵而庶子/鮮少嫌母氏性不曠)又曰晉侯曰康公我¶
之自岀(注秦康公/晉外甥也)　東觀漢記曰黄香字文强年十二¶
家業虚貧衣食不贍舅龍鄉侯爲作衣被不受　後漢¶
書曰范滂外甥西平李頌公族子孫而爲鄉曲所棄中¶
常侍唐衡以頌請宗資資用爲吏滂非其人寢而不召¶
資遷怒書佐朱零零仰曰范滂清裁猶以利刄齒腐朽¶
<pb:KR3k0055_WYG_254-41b>¶
今寜受笞死而滂不可違資乃止　晉陽秋曰王夷甫¶
父乂爲平北將軍有簡書將免官夷甫年十七見所繼¶
從舅羊祜申陳事狀辭甚俊偉祜不然之夷甫拂衣而¶
起祜顧謂賔客曰此人必將以盛名處當世大位然敗¶
俗傷化者必此人也　晉書曰范汪少孤年六歳過江¶
依外家庾氏荆州刺史王湛見之曰興范族者必此子¶
也十三喪母居喪盡禮及長好學博識多通善談名理¶
　又曰習鑿齒與其二舅羅崇羅友俱爲州從事及遷¶
<pb:KR3k0055_WYG_254-42a>¶
别駕以坐越舅右屢經陳請温後激怒旣盛乃超㧞其¶
二舅相繼爲襄陽都督出鑿齒爲滎陽太守　又曰姚¶
興太史令髙魯遣其甥王蒙隨劉藻送玉璽一紐並圖¶
讖祕文于慕容徳　南史曰魚宏性豪侈李抗學其爲¶
人抗舅元法聞之杖抗三百　三輔决錄曰吉閎㓜有¶
名九歳明尚書舅何邈死家貧子㓜閎自造墳塋殯葬¶
之　金史曰周昂大定進士其甥王若虛嘗學于昂昂¶
教之曰文章工于外而拙于内可以驚四筵而不可以¶
<pb:KR3k0055_WYG_254-42b>¶
適獨坐可以得口稱而不可以得首肯¶
　　舅甥三¶
增讀史　誦詩(梁書樂藹字蔚逺其舅雍州刺史宗慤/嘗陳器物試諸甥姪時藹尚㓜而所取)¶
(惟書慤由此竒之又取史傳各一卷授藹等使讀讀畢/言所記藹略讀具舉慤益善之  北史楊愔字遵彦津)¶
(子也小名秦王㓜喪母曽詣舅源子恭子恭與之飲問/曰汝比來讀何書答曰誦詩子恭因曰誦詩至渭陽未)¶
(愔便號泣感噎子恭亦對之欷歔遂爲罷酒子恭後謂/津曰嘗謂秦王貌不甚察慧從今以後更刮目視之)¶
　原送渭陽　詠渚側(詩序渭陽康公念母也秦康公/送晉文公于渭之陽曰我送舅)¶
(氏曰至渭陽何以贈之路車乘黄至晉書殷浩甥韓伯/浩素賞愛之浩被廢徙東陽韓隨  徙所經歳餘還都)¶
<pb:KR3k0055_WYG_254-43a>¶
(浩送至渚側詠曹顔逺詩云富貴/他人合貧賤親戚離因而泣下)　増岀封謝邑　助¶
討横江(詩注周宣王之舅申伯出封于謝尹吉甫作詩/以送之  吴志孫堅舊將丹陽朱治見袁術政)¶
(徳不立勸䇿歸取江東䇿因説術曰家有舊㤙在東願/助舅討横江横江㧞因投本土召募可得三萬兵以佐)¶
(明使君定天下注云願/助舅䇿之舅吴景也)　得偹彌甥　自稱皇舅(左傳/季康)¶
(子曰以肥之得偹彌甥也有不腆先人之産馬使求薦/諸夫人之宰其可以稱旌繁乎彌逺也或曰外孫也)¶
(隋書吕道貴文帝從舅/也凡與人言自稱皇舅)　蕭勵愛甥　季元託女(南史/陳江)¶
(總七歳而孤依于外氏性聰敏爲舅平光侯蕭勵所鍾/愛謂曰汝神采英㧞後來知名當出吾右  韓充依舅)¶
(季元元爲河陽節度使署充爲牙將曰我知君舊矣吾/皃不才不足累卿二女方㓜以爲託後元沒充爲嫁之)¶
<pb:KR3k0055_WYG_254-43b>¶
　爲營家産　悉給廪祿(唐書姚崇外甥任异少孤飬/于崇家乃與之立家産謂之)¶
(曰爾吾無間然矣惜殊宗而代疎命與其子同名冀無/以别也  裴守真因闗中旱悉以廪禄奉姊及諸甥)¶
　等于子弟　倚為腹心(南史丹陽徐湛之素爲彭城/王義康所愛雖爲甥舅恩過)¶
(子弟夜唐書竇&KR0100;以甥爲腹/心嘗  出呼甥不至斬之)　選甥坐貶　抵舅致愆¶
(又曰王涯居翰林其甥皇甫湜中選考覈之際以不先/言坐貶  王師範舅殺人其家訴之師範曰法非吾敢)¶
(亂乃抵舅罪母恚之師範立堂下日三/四至不得見三年拜省戸外不敢進)　司空立嗣¶
環衞推官(唐書司空圖無子以甥爲嗣常爲御史所劾/昭宗不問也  張克勤爲左環衞大將軍有)¶
(詔賜一子五品官克勤以息㓜推與其甥裴夷直劾曰/克勤骩有司法引庇他族開後日賣爵之端不可許詔)¶
<pb:KR3k0055_WYG_254-44a>¶
(聼之遂/著于令)　甚修甥禮　有似舅形(世説王子敬兄弟見/郗愔躡屐問訊甚修)¶
(外甥禮及嘉賔死皆著髙屐儀容&KR0127;慢命坐皆云有事/不暇坐旣去郗愔慨然曰使嘉賔不死鼠輩敢爾嘉賔)¶
(名超愔子也武晉書桓豹奴是王丹陽外甥形似其舅/桓甚諱之宣  曰不恒相似時似耳恒似是形時似是)¶
(神桓逾/不悦)　同爲洗馬　薦用龍圖(史記漢汲黯字長孺/司馬安是其姊子與)¶
(黯同爲太子洗馬圖本傳宋周濓溪少孤飬于外家/景祐中用舅氏龍  閣學士鄭公奏試將作監主簿)¶
八歲吟詩　五齡受傅(南史謝貞八嵗嘗爲春日間居/詩從舅王筠竒之謂所親曰至)¶
(風定花猶落乃追步惠連矣欣齊春秋劉瓛字珪沛人/五歳聞舅孔昭先讀管寜傳  然請更讀因聼受曰可)¶
(及此/耳)　稱其器識　著厥聲名(晉書鎭南大將軍劉宏/乃應詹之祖舅詹爲長)¶
<pb:KR3k0055_WYG_254-44b>¶
(史謂之曰君器識𢎞深當代老子于荆南矣聲劉璵字/慶遜與弟琨字越石並爲尚書郎郭奕之甥  名著當)¶
(時京師爲之語曰洛/中奕奕慶遜越石)　樝棃橘柚　玳瑁眞珠(世説桓/靈寶問)¶
(劉太常曰我何如謝太傅答曰公髙太傅深又曰何如/賢舅子敬答曰樝棃橘柚各有其美  摭言皇甫松牛)¶
(僧孺之甥也怨舅不薦作謗詩曰夜/入真珠室朝游玳瑁筵眞珠牛妾名)　頗如風韻　盡¶
得圖書(梁書陸杲字明霞少好學工書畫其舅張融有/髙名杲風韻舉止頗與相𩔖時稱曰無對日下)¶
(惟舅與甥及朱梁時温韜盗發昭陵石函鐡匣中所得/前代圖書  二王眞跡甚富後韜殛死其甥鄭元素盡)¶
(得其圖書真跡避禍南徙隱/居廬山青邱谷中四十餘年)　入學以甥　在宫稱舅¶
(竇抗母隋文帝姊安成公主也抗以帝甥早貴入太/學釋褐  竇抗歸長安髙祖以兄呼之宫中稱爲舅)¶
<pb:KR3k0055_WYG_254-45a>¶
自致公卿　㤙踰子姪(封倫年方少舅盧思道曰是兒/識畧過人當自致公卿  唐書)¶
(王佖乃李晟之甥武敢閑騎射晟在師佖/無不從晟視佖與子姪等而給與過之)　嘗賜珊瑚¶
　如睹珠玉(世説石崇與王愷争豪武帝愷之甥也每/助愷嘗以一珊瑚𣗳髙二尺許賜愷枝柯)¶
(扶疎世罕其匹間北史齊李繪字敬文儀貌端偉神情/朗儁第五舅河  邢宴毎與言歎其髙逺曰若披雲霧)¶
(如睹珠玉宅相/之竒良在此甥)　劉家月旦　阿士文章(南史齊王延/之與阮韜俱)¶
(劉湛外甥並有早譽湛甚愛之曰韜後當爲第一延之/爲次也延之不平每致餉下都韜與朝士同列齊武聞)¶
(之與延之書曰韜與卿未嘗有别意當縁劉家月旦故/耶韜字長明裕元孫也  又曰劉孝綽㓜聰敏七歳能)¶
(屬文舅王融深賞異之嘗與同載適親友號曰神童融/每言曰天下文章若無我當歸阿士阿士孝綽小字也)¶
<pb:KR3k0055_WYG_254-45b>¶
　可語孫吳　歎爲曾藺(唐書李靖字藥師其舅韓擒/虎每與論兵法輒嘆曰可與)¶
(語孫吴者非若人而誰哉先謝藺安八世孫也五嵗時/毎父母未飯乳嫗欲令藺  飯藺曰既不見饑彊食終)¶
(不進舅阮孝緒聞之歎曰此兒在家則曾子之流事君/則藺生之匹因名之曰藺稍授以經史過目便能諷誦)¶
(孝緒每曰吾/家陽元也)　舅母親乳楊后　詩咏周公(晉武帝楊/后諱艶字)¶
(瓊枝𢎞農人母天水趙氏早卒于舅家舅母仁愛親/乳之使他人乳己子  謝太傅劉夫人事見妒𩔖)¶
　　舅甥四¶
原王之元舅(詩不顯申伯王之/元舅文武是憲)　汾王之甥(詩韓侯娶/妻汾王之)¶
(甥/)　戈逐其舅(國語晉公子重耳以戈逐其舅子/犯曰若吾無濟吾食舅氏之肉)　宋¶
<pb:KR3k0055_WYG_254-46a>¶
鄭(傳宋鄭/甥舅也)　白水之誓(左傳晉文公謂子犯曰所不與/舅氏同心者有如白水乃投其)¶
(璧于/河)　增衛原霍出(漢書霍去病/衛青姊子也)　嚼棗哺之(蔡邕進/表平邱)¶
(程末年十四時父沒末抱尸號泣悲哀舅哀其/羸劣嚼棗肉以哺之末見食欷歔不能吞咽)　館字¶
渭陽(世説魏明帝爲外祖築館旣成謂左右曰當何名/之侍中繆襲曰陛下聖徳齊于哲王罔極過于曾)¶
(閔此館之興情鍾/舅氏宜字曰渭陽)　酷似其舅(晉書何無忌酷似/其舅何謂無成)　原¶
焉有此甥(王悦造其舅范寗寗曰卿風流雋望/後來之秀悦曰不有此舅焉有此甥)　戲調¶
其舅(世説謝絢于公座戲調其舅袁湛湛不堪曰汝父/&KR0127;舅汝今復加我可謂世無渭陽情絢父重王敬)¶
(之外甥與舅不/叶絢字宣美)　常擕就食(郗鑒事/詳叔姪)　明珠在側(晉書/王武)¶
<pb:KR3k0055_WYG_254-46b>¶
(子衛玠之舅也武子語人曰與/我甥坐炯然若明珠之在側)　西門之慟(又曰謝安/與姪元賭)¶
(墅顧甥羊曇曰以墅乞汝安薨曇輟樂彌年行不由西/州門路嘗因石頭大醉不覺至州門左右曰此西門曇)¶
(悲感以馬䇿叩扉咏曹子建詩生/存華屋處零落歸山邱慟哭而去)　増珠玉在旁(世説/王濟)¶
(字武子衛玠之舅也儁爽有風姿/見玠歎曰珠玉在旁覺我形穢)　出羣之噐(又曰韓/康伯清)¶
(和有思理舅殷浩稱之曰康伯少自標置居/然是出羣之器及其發言遣辭徃徃有思理)　驅使草¶
木(又曰衛江州在潯陽有知舊人投之都不料理惟餉/王不留行一斤此人得餉便命駕李宏範聞之曰家)¶
(舅刻薄乃復/驅使草木)　不畏彊禦(梁書領軍將軍張稷是陸杲/從舅杲嘗以公事彈稷稷因)¶
(侍宴訴髙祖曰陸杲是臣通親小事彈臣不貸髙祖/曰杲職司其事卿何得爲嫌杲在臺稱爲不畏彊禦)¶
<pb:KR3k0055_WYG_254-47a>¶
鞠養之㤙(南史梁顔協㓜孤飬于舅氏陳郡謝暕暕卒/協以有鞠飬之㤙居喪如伯叔禮議者重之)¶
　舅甥俱宦(唐書郝處俊事舅謹與/許圉師同里同宦逹)　鄠莊賜舅(見莊/𩔖)¶
　　舅甥五¶
增詩唐杜甫送舅録事攝郴州詩曰賢良歸盛族吾舅¶
盡知名徐庻髙交友劉牢出外甥泥塗豈珠玉環堵但¶
柴荆衰老悲人世驅馳厭甲兵氣春江上别淚血渭陽¶
情舟鷁排風影林烏反哺聲永嘉多北至勾漏且南征¶
必見公侯復終聞盗賊平郴州頗凉冷橘井尚凄清從¶
<pb:KR3k0055_WYG_254-47b>¶
役何蠻貊居官志在行　李白别從甥詩曰賢甥即明¶
月聲價動天門能成吾宅相不减魏陽元自顧寡籌略¶
功名安所存與爾俱飄泊此心難具論¶
原哀文晉孫楚和氏外孫道生哀文曰嗟爾道生和氏¶
之寶玉顔豐下曜于懐抱暮春而育孟冬而夭二十三¶
旬期于五日方之期頤百分之一命之修短始則有終¶
誰能長久與天無窮籛翁近千殤子㓜沖俱反無形冥¶
昧之中造化多少豈獨爾躬　又和氏外孫小同哀文¶
<pb:KR3k0055_WYG_254-48a>¶
　曰曄曄蕣華朝生夕落爾命方之猶爲淺薄暫有形質¶
　尋反冥漠譬彼蜉蝣不識晦朔死尚未知生亦焉知爾¶
　雖旬月我未之視萬物混焉天地一指杪末嬰孩安足¶
　稱誄大人達觀同之一揆¶
　¶
　¶
　¶
　¶
<pb:KR3k0055_WYG_254-48b>¶
　¶
　¶
　¶
　¶
　¶
　¶
　¶
御定淵鑑𩔖函卷二百四十九¶
