# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.539769
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷八十六
<pb:KR3k0055_WYG_091-1a>¶
　欽定四庫全書¶
御定淵鑑𩔖函卷八十六¶
　　設官部二十六(給事中總六科給事并載郎/散騎省  載  常侍  侍)¶
　　　(通直散騎常侍注侍郎附/侍郎附  起居)　(員外散騎常侍/)¶
　　　給事中一(六科給事并載/)¶
　原杜氏通典曰給事中加官也秦置漢因之所加或大¶
　夫博士議郎掌顧問應對位次中常侍侍中黄門無員¶
　(漢官表曰凡侍中左右曹諸/吏散騎中常侍皆加官也)諸給事中日上朝謁平尚¶
<pb:KR3k0055_WYG_091-1b>¶
　書奏事分為左右曹以有事殿中故曰給事中漢東京¶
　省魏代復置或為加官或為正員晉無加官亦無常員¶
　在散騎常侍下給事黄門侍郎上武冠綘朝服宋齊𨽻¶
　集書省梁陳亦有獻納省諸聞奏後魏無員北齊亦屬¶
　集書省凡六十人後周天官府屬有給事中士六十人¶
　掌理六經給事左右其後别置給事中在六官之外隋¶
　初無至開皇六年始詔吏部置給事郎(凡置/八郎)煬帝乃移¶
　吏部給事郎為門下之職位次黄門下置員四人以省¶
<pb:KR3k0055_WYG_091-2a>¶
讀奏案唐武徳三年改給事郎為給事中後定為四員¶
龍朔二年改為東臺舍人咸亨元年復舊常侍從讀署¶
奏鈔駮正違失分判省事若侍中侍郎並闕則監封題¶
給驛券前代雖有給事中之名非今任也今之給事中¶
盖因秦之名用隋之職(胡廣曰給事中常侍從左右無/員位次侍中常侍之下或名儒)¶
(或國/親)應劭漢官儀曰給事中秦官也漢因之齊職儀云東¶
漢省其員魏晉宋齊並置無常員(齊給事中與諸散騎/同掌侍從左右獻納)¶
(省諸/文奏)隋文帝門下省置給事二十人(除中字國諱/掌陪從朝直)煬帝¶
<pb:KR3k0055_WYG_091-2b>¶
改名給事郎　増文獻通考曰宋淳化四年詔給事中¶
凡制敕有所不便凖故事封駮九年詔停給事中始以¶
封駮司𨽻銀臺元豐官制行給事中始正其職而封駮¶
司歸門下詔給事中許書畫黄不書草著為令元祐元¶
年門下中書言後省修成所有省曹寺監條貫以門下¶
中書後省為名從之六年詔駮正事赴執政禀議給事¶
中韓忠彦言朝廷之事執政所行職當封駮則已與執¶
政異當求決於上尚何禀議之有詔從之紹聖四年葉¶
<pb:KR3k0055_WYG_091-3a>¶
祖洽言兩省置給舍廟堂設施得以更相驗今使舍人¶
兼封駮則給事職廢詔特㫖書讀不回避餘令互書元¶
符三年曽肇言門下駮正中書違失近給事中封駮中¶
書録黄令舍人書讀墮壊官制宣和元年張叔夜言命¶
令之出中書宣奉門下審讀尚書頒行而密院被㫖亦¶
録付門下省神宗制也今急速文字不經三省諸房以¶
空黄先次書讀則審讀殆成虛設乞立法禁從之元豐¶
寄禄為通議大夫建炎間因舊制置門下後省以給事¶
<pb:KR3k0055_WYG_091-3b>¶
中為長官四員為額(紹興二年韓世忠賞功文字給事/中賈安宅除工部侍郎門下後省)¶
(闕官乃詔檢正李與權/書讀此事亦前所未有)　續文獻通考曰遼南面門下¶
省有給事中次於散騎常侍　金給事中從五品屬宣¶
徽院給事局使副使屬衛尉司　元世祖至元六年始¶
置起居注左右補闕掌隨朝臺省院諸司凡奏聞之事¶
悉紀録之後定置給事中兼修起居注二員左右侍儀¶
奉御同修起居注一員令史一人譯使一人通事兼知¶
印一人　明國初統設給事中正五品四年改正七品¶
<pb:KR3k0055_WYG_091-4a>¶
六年始分為六科各設給事凡八十一人從七品二十¶
四年每科増都給事中一人正八品左右給事中從八¶
品改給事中正九品尋又改都給事中正七品左右給¶
事中給事中並從七品六科掌侍從規諫補闕拾遺分¶
察六部之事而糾其弊誤凡臣民題奏下讀而署之駮¶
正其違失凡制敕宣行大事覆奏小事署而頒之有失¶
執奏封還凡百司官非其人政失其理露章班劾或封¶
章奏劾凡日朝六科輪一人侍殿廷左右執筆記㫖凡¶
<pb:KR3k0055_WYG_091-4b>¶
大事廷議大臣廷推大獄廷鞫掌科預焉(丘文荘曰我/朝始分六科)¶
(設都給事中左右給事中隨其科事煩簡而設員凡奏/章出入咸必經由有所遺佚牴牾更易紊亂皆有封駮)¶
(不特此也凡朝政之得失百官之賢佞皆許聫署以聞/實兼前代諫議補闕拾遺之職祖宗設官不以諫諍名)¶
(官欲人人得以盡其言也而又耑寓其責於科道吁四/海無不可言之人百官無非當言之職於汎然散處之)¶
(中而寓隠然耑責之意設官之意微矣中嘉靖九年給/事中夏言疏曰六科額設都左右給事  給事共五十)¶
(八員中間事有煩簡故員有增損然以司諫諍備獻納/則六科之職均也祖宗以来額員俱備後来乃有不盡)¶
(補者先朝五十八員一時補足當時侈為美談盖增置/諫垣自是盛代之事今六科在任止二十一員不及額)¶
(數之半供事趨走日不暇給欲求優游侍從以盡文墨/論思之常從容退食以致寅恭謀議之實不可得矣然)¶
<pb:KR3k0055_WYG_091-5a>¶
(其間言事者連輒被斥忤時者又多外遷嵗消月減以/至於今莫可復也考之祖宗舊規凡給事中有缺止於)¶
(進士年三十以上者考選奏補𢎞治間始以行人博士/兼選正徳間始以在外推官知縣照御史選補正徳末)¶
(年大臣畏忌新進敢言乃始盡廢進士考選之例陛下/登極之初應詔止於一行而旋復寢吏部亦常奏請廟)¶
(堂大臣隂行沮格徃徃以未常經厯世故藉口是不過/欲得脂韋媕婀愛身固禄之流取其不為己害而已司)¶
(馬光曰凡擇言事官當以三事為先一不愛富貴次則/重惜名節次則曉知治體今當用光言以為取人之則)¶
(帝嘉/納之)¶
　　給事中二¶
原東方朔記曰東方朔為中郎賜帛百疋拜給事中¶
<pb:KR3k0055_WYG_091-5b>¶
漢書曰蕭望之元帝詔望之傅朕八年可賜爵闗内侯¶
給事中　又曰劉向字子政諫議大夫給事中　増冊¶
府元龜曰張禹為給事中時成帝舅平陽侯王鳳為大¶
將軍輔政専權禹與鳳並領尚書内不自安上書乞骸¶
骨避鳳　原魏略曰邯鄲淳字子淑黄初初為博士給¶
事中　束晳集曰員外侍郎及給事中皆是帝室茂親¶
或貴遊子弟　晉書曰陳邵字節良武帝詔曰燕王師¶
陳邵清貞㢘潔行著邦族篤學好古博通六籍宜在左¶
<pb:KR3k0055_WYG_091-6a>¶
右以敦儒訓可給事中　荀綽兖州記曰袁淮字孝尼¶
有俊才太始中為給事中　増冊府元龜曰宋劉湛為¶
給事中與殷景仁並被任遇湛常云今世宰相何難此¶
正可當我南陽郡漢世功曹耳　又曰梁陸雲公為給¶
事黄門郎雲公善奕棋常侍御坐武冠觸火髙祖笑謂¶
曰燭燒卿貂髙祖將用雲公為侍中故以此言戲之也¶
　又曰後魏崔衡孝文時為給事中車駕廵狩以衡為¶
大都督長史衡渉獵書史頗為文筆蠕蠕時犯邊塞衡¶
<pb:KR3k0055_WYG_091-6b>¶
上書陳備禦之方便國利民之䇿凡五十餘條　又曰¶
游明根孝文初為給事中清約恭謹號為稱職後遷尚¶
書參定律令　又曰北齊唐邕天保初為給事中七年¶
於羊汾堤講武令邕總為諸軍節度事畢仍監宴謝之¶
禮是日文宣親執邕手引至太后前坐於丞相斛律金¶
之上啟太后曰唐邕强幹一人當千仍别賜錦綵錢帛¶
　舊唐書曰張行成遷給事中太宗常臨軒謂侍臣曰¶
我為人主兼行將相之事豈不是奪公等名昔漢髙祖¶
<pb:KR3k0055_WYG_091-7a>¶
得蕭曹韓彭天下寧宴舜禹湯武有稷契伊呂而四海¶
乂安此事朕並兼之行成退而上書諫曰陛下聖徳含¶
光規模𢎞逺雖文武之烈實兼將相何用臨朝對衆以¶
萬乗至尊共臣下爭功㢤太宗深納之　孔帖曰宗室¶
璡好從當世賢士遊賙人之急累擢給事中　又曰薛¶
元超遷給事中數上言陳當世得失帝嘉納　又曰徐¶
彦伯進給事中武后撰三教珠英取文辭士皆天下選¶
而彦伯李嶠居首　又曰李嶠遷給事中㑹来俊臣搆¶
<pb:KR3k0055_WYG_091-7b>¶
狄仁傑等獄敕嶠與大理少卿張徳裕侍御史劉憲徳¶
驗徳裕等内知其寃不敢異嶠曰知其枉不申是謂見¶
義不為者卒與二人列其枉狀忤武后㫖出為潤州司¶
馬　又曰孟簡導溉田以勞召為給事中　又曰韓思¶
復入為給事中帝作景龍觀思復諫曰禍難雖除土木¶
遽興非憂物恤人所急不見省　又曰陸堅以給事中¶
兼學士帝待之甚厚圖形禁中親製賛　唐書曰李藩¶
為給事中制敕有不可遂於黄敕後批之吏曰宜别連¶
<pb:KR3k0055_WYG_091-8a>¶
白紙藩曰别以白紙是文状豈曰批敕耶裴垍言於帝¶
以為宰相器　又曰呂元膺自給事中出為同州刺史¶
及入謝帝逮問政事所對詳悉翌日謂宰臣曰元膺直¶
氣讜言宜在左右奈何出之李藩裴垍謝因言陛下興¶
言及此乃宗社無疆之福請復留給事左右　冊府元¶
龜曰劉彤為給事中開元十七年朝五陵每發行宫天¶
尚未曉彤上疏諫制曰朕夙夜之志唯在昧爽卿慎重¶
之誡欲及辨色國體宜爾用納良規然要須早朝稍盡¶
<pb:KR3k0055_WYG_091-8b>¶
夜漏耳　栁氏家學錄曰給事中駮正制敕定其是非¶
開元中李乂多駮正姚崇惡其異己薦為紫微侍郎實¶
去其權自後唯署案牘而已　冊府元龜曰徐岱代宗¶
時為給事中充皇太子及舒王以下侍讀承兩宫恩顧¶
時無與比而謹慎過甚未常洩禁中之事亦不談人之¶
短　分紀曰袁髙為給事中徳宗復用盧把為饒州刺¶
史命髙草詔書髙執詞頭謁宰相曰盧把作相三年矯¶
詐隂賊退斥忠良若更授大郡恐失天下之望宰相不¶
<pb:KR3k0055_WYG_091-9a>¶
恱命舍人草之詔出髙執之不下乃奏論之　唐書曰¶
李遜為給事中常論時政以為事君之義有犯無隐陳¶
誠啓沃不必擇辰今君臣敷奏乃候隻日是畢嵗臣下¶
睹天顔獻可替否能㡬何憲宗嘉之乃許不擇時奏對¶
　又曰元和十四年以令狐通為給事中崔植封還制¶
書言通前刺史夀州用兵失律前罪未塞不宜遽加奨¶
用上命宰臣諭植以通父彰有功不忍棄其子其制方¶
行　又曰韋𢎞景為給事中屢有封駮時劉士經以駙¶
<pb:KR3k0055_WYG_091-9b>¶
馬交通邪倖自檢校官用為太僕卿𢎞景執奏不可中¶
人宣諭再三𢎞景不為之廻穆宗怒乃令宏景使安南¶
邕容宣慰時論翕然推重　又曰郭承嘏為給事中開¶
成元年出為華州刺史給事中盧載封還詔書且言承¶
嘏數封駮稱職宜在𤨏闥牧守之才易為推擇文宗謂¶
宰相曰承嘏久在黄扉故優其禄俸暫令㢘問近闗而¶
諫列拜章惜其稱職甚美事也乃復留為給事　宋㑹¶
要曰治平三年知封駮事韓維言呂誨等䧏黜敇命不¶
<pb:KR3k0055_WYG_091-10a>¶
出門下封駮司直送本家乞追還以正官法　事略曰¶
元祐中黄㢘為給事中議論引大體　言行録曰陳戩¶
字仲休髙宗朝為給事中益感激論事知無不言除授¶
失當多所論駮士論重之　編年備要曰徳夀宫提舉¶
陳源兼浙西副總管給事中趙汝愚論駮謂内侍不當¶
干軍政詔自今内侍不得兼兵職樞密院遵守永為定¶
制　吾學編曰卓敬瑞安人洪武進士為給事中時制¶
度未備諸王服乗多僣敬乗間為言上曰爾言是朕慮¶
<pb:KR3k0055_WYG_091-10b>¶
不及此　又曰韓永西安人建文時為户科給事中永¶
豐軀美&KR1046;音吐宏朗每慷慨論兵事帝喜之靖難後不¶
屈死　通紀直解曰永樂時都給事中陳諤彈劾不避¶
權貴常奏事聲洪大聽者竦然帝每見呼為大聲秀才¶
　名臣記曰張寧海鹽人景泰進士授禮科給事中七¶
年内閣陳王以其子不得鄉舉順天考官劉文介㡬中¶
傷得罪寧疏言元宰私其子陷考官失大臣體天順中¶
數數裁石曹請乞事帝以是知寧　又曰寧為給事中¶
<pb:KR3k0055_WYG_091-11a>¶
憲宗即位乞經筵進講大學衍義皇太后生辰設齋醮¶
禮官斂大臣金錢祈福寧言大臣當和衷敬徳仰賛皇¶
猷上綏懿祉釋老不當崇奉瓣香非可祈祝行之祗壊¶
風俗傷名敎　又張寧𫝊曰寧授給事中成化中奉使¶
朝鮮陪臣樸元忠為館伴從遊太平館寧賦詩百韻樸¶
隨手和之不相下寧得溪流殘白春前雪栁坼新黄夜¶
半風之句樸乃閣筆曰不能屬和矣在省垣與葉盛林¶
聰齊名　名臣記曰韓文成化進士為工科給事中劾¶
<pb:KR3k0055_WYG_091-11b>¶
都御史王越薦故吏部尚書李秉王竑語頗渉兩宫越¶
附汪豎以故逮文考訊㡬死出為湖廣參議　許天錫¶
傳曰天錫𢎞治六年庶吉士厯吏工二垣給事中居諫¶
垣七八載諤諤敢言正徳中忤劉瑾而死　戴銑𫝊曰¶
銑𢎞治中官南科給事中以劾劉瑾廷杖落職　李鳴¶
鶴𫝊曰鳴鶴正徳中官兵科左給事中以剛直罷歸¶
劉繪𫝊曰繪嘉靖進士選户科給事中值夏言用事抗¶
疏詆斥帝頗是之會六月朔晝晦帝大恐問天官主何¶
<pb:KR3k0055_WYG_091-12a>¶
占繪引漢書對請去言以塞天怒明日遂逐言後言再¶
相嗾南省論罷之　陸粲𫝊曰粲嘉靖庶吉士授工科¶
給事中時張璁桂萼繼相粲抗疏劾其奸帝感動為罷¶
二相無何用霍韜言召還二相粲謫都匀驛丞¶
　　給事中三¶
原名儒　茂親(並詳給/事二)　履素　立徳(晉起居注曰武/帝太康七年詔)¶
(曰郎中張建忠篤履素為江表士大夫所稱宜在中朝/其以建為給事中  王隠晉書曰任熈字伯逺立徳邈)¶
(然徵拜/給事中)　増左掖　東臺(桓𤣥左掖管轄之司實劉伯/芻除給事制曰東臺  掌駮)¶
<pb:KR3k0055_WYG_091-12b>¶
(議/)　紫垣　黄閣(並晏公/類要)　駮正　塗歸(六典給事中/凡百司奏鈔)¶
(侍中審定則先讀而署之以駮正違失凡制敕宣行大/事則稱揚徳澤褒美功業覆奏而請施行小事則署而)¶
(頒之凡文武六品以下授職所司奏揚則校其任厯深/淺功状殿最訪其徳行量其才藝若官非其人理失其)¶
(事則白侍中而退量焉侍百官志曰給事中掌侍左右/分判省事凡百司奏鈔  中既審則駮正違失詔敕不)¶
(便者塗竄而奏/還謂之塗歸)　詳詔敕　駮命令(續通鑑曰應有詔/敇並令直學士向)¶
(敏中張詠詳酌可否然後行下盖向張二公為給事中/故也  南豐擬制曰有司殿内之臣職在於平奏述詳)¶
(論命令駮其違者而正之覆其善者而行之至於/決獄官人發驛遣使申冤滯察苛撓莫不總焉)　夕¶
郎風　宰相器(唐書史臣曰李藩有夕/郎之風  下詳給事二)　言陳當世¶
<pb:KR3k0055_WYG_091-13a>¶
論凖古誼(上詳給事二論唐書曰齊澣開/元初為給事  駮皆援凖古誼)　封還詔書¶
　駮正刑獄(本傳曰狄兼謨擢給事中左藏吏盗度支/縑帛文宗以經赦詔勿治兼謨封還詔書)¶
(帝曰朕已赦其長官吏亦宜宥既而曰後或事有不可/勿以還詔為憚  白居易集鄭覃除給事中制曰凡制)¶
(敕有不便於時者得封奏之刑獄有未合於理者皆駮/正之天下寃滯無告者得與御史糾理之有司選補不)¶
(當者得與侍中裁退之不/耑掌侍奉讃詔令而已)　強梗盡言　慷慨論正(本/𫝊)¶
(穆質性强梗為給事中政事得失未常不盡言殺孔戣/為給事中江西觀察使李少和坐贓及崔易簡  從父)¶
(兄獄久不下戣慷慨/論正貶少和殺易簡)　閱讀之任　論駮之司(曲阜除/葉濤制)¶
(曰朕付基命於中書付審駮於門下有事殿中之官實/耑閟讀之任其還東臺出納惟允  除毛友制曰惟東)¶
<pb:KR3k0055_WYG_091-13b>¶
(臺論駮之司乃/萬世出納之地)　乞正官法　望全朝典(上詳給事二/  肆考曰元)¶
(祐元年劉摯言除安燾知樞密院因給事兩次封駮/遂特㫖直下吏部施行伏望追還詔命全朝廷典法)¶
臚𫝊詔㫖　練習軍書(唐本𫝊曰給事中齊映為人白/晳長大言音鴻爽故帝令侍左)¶
(右或馬前臚𫝊詔㫖及肆考曰齊主髙洋連年出塞給/事中唐邕練習軍書  四方軍士强弱多少番代往還)¶
(器械精粗糧儲虛實靡不諳悉或時簡閱/數千人不執文簿能唱其名姓未常謬誤)　夕奉天書¶
　夜直仙掖(並見/後詩)　名參黄散之班　任極清華之選¶
　元素廻天魏徵歎仁人之力　李藩批敕裴公推宰¶
相之風　朝遊青𤨏之闈時批紫詔　夕對金鑾之殿¶
<pb:KR3k0055_WYG_091-14a>¶
徐草黄麻　封詞頭而不下舊𫝊解事舍人　批敕尾¶
以復歸共覩儒者給事(並新/書)¶
　　給事中四¶
原明經(范曄後漢書曰鄭衆字/仲師以明經拜給事中)　效車(傅𤣥子曰馬鈞/字徳衡為給事)¶
(中與髙堂升平秦朗爭論於朝言及指南車二子/曰無此記虛耳鈞曰虛爭空言不如試之效矣)　秦¶
朗親愛(魏秦朗明帝即位授以給事中/不能有所諫止帝以是親愛之)　蘇林文學(魏/略)¶
(曰蘓林字孝友博學多通古今字指凡諸書𫝊文間危/疑林皆釋之建安中為五官中郎將文學甚見禮待黄)¶
(初中為博士給事中文帝/作典論所稱蘇林者是也)　増用親為部(肆考曰宋明/帝以阮佃夫)¶
<pb:KR3k0055_WYG_091-14b>¶
(為給事中佃夫權任頗重欲用其所親為/部袁粲等不欲佃夫稱敕施行衆不敢言)　有言而治¶
(梁湘東王繹孝子傳曰陳實子紀紀子羣魏使持節給/事中文帝曰卿何如祖父羣曰臣父有言而治臣有言)¶
(而不/治)　小門下(通典曰齊世呼侍中為門/下給事黄門為小門下)　數以忠進¶
(肆考曰唐孔穎達太/宗新即位數以忠進)　有廻天力(唐書曰張元素遷給/事中太宗詔發卒修)¶
(洛陽宫元素上書切諫遂罷役魏徵聞之歎曰張/公論事有廻天之力可謂仁人之言其利溥㢤)　鸞¶
渚如舊(晏公類要曰唐薛存誠再除給事/仍是本㕔鸞渚几榻杖履如舊)　執敕不下¶
(唐書曰薛存誠為給事中瓊林庫廣籍工徒又神䇿軍/與咸陽尉袁儋不平誣奏之儋被罰二敕皆執不下憲)¶
(宗恱遣/使勞之)　有任事稱(職林曰李澄為給/事中有任事稱)　用士直曹(肆/考)¶
<pb:KR3k0055_WYG_091-15a>¶
(曰唐闗播字務先遷給事中故事諸司甲庫以/令史直曹刓脫為奸播悉易以士人時韙其法)　時以¶
直稱(又曰薛存慶五遷給事中與/韋𢎞景封駮詔書時稱其直)　風采想見(職林曰/唐許孟)¶
(容字子範為給事中數有/論駮四方想見其風采)　崔植舉職(唐書曰崔植為/給事中時稱舉)¶
(職時皇甫鎛請減官俸禄植封還敕書鎛/復奏諸州鹽稅𣙜酒等加估植疏論奏)　何郯還敕¶
(四朝會要曰嘉祐五年七月改新知荆南府唐介復知/諫院時知門下封駮事何郯言介為諫官有補朝廷不)¶
(當出外以敕封還/之故得復知諫院)　思𩔖相如(太宗賜楊禧詩曰𤨏闥/昔年司制詔共嘉藻思)¶
(類相/如)　封駮皆國體(事略曰范䋲禮遷給事中凡所封/駮正名分立紀綱皆國體之大者)¶
　奏駮姦惡(又曰趙君鍚權給事中蔡確復觀文殿學/士章惇復資政殿學士君錫奏駮論其姦)¶
<pb:KR3k0055_WYG_091-15b>¶
(惡命遂/格不行)　論無所避(肆考曰宋程瑀拜給事中抗論無/所阿避會除權邦彦簽書瑀論邦)¶
(彦五罪凡三疏上委以次官閱讀瑀乃乞罷遂除知信/州侍御江躋等上疏留復除給事上曰給事之設正要)¶
(駮異豈在雷同朕深不欲卿去/瑀既出特賜象笏以示隆眷)　糾正違失(吾學編曰/年富字大)¶
(有懐逺人永樂中召為吏部/給事中糾正違失務存大體)　剛正敢言(通紀曰明王/驥永樂進士)¶
(初為兵科給事中剛正敢言使山西奏/蠲除蒲鹽池虧課二十餘萬民困以蘇)　一日三疏(吾/學)¶
(編曰葉盛字與中崑山人正統進士授兵科給事中己/巳之變率同列請誅將臣扈從失律者謝天下然後練)¶
(兵選将討賊復讐則大綱既正/大義自伸一日三疏悉中機宜)　即日解官(名臣記曰/賀欽成化)¶
(進士為户科給事中見白沙論學歎曰至性不顯寳/藏猶霾世即用我而我奚以為用即日上疏觧官去)¶
<pb:KR3k0055_WYG_091-16a>¶
　　給事中五¶
原詩唐沈佺期自考功員外拜給事中詩曰南省推丹¶
地東曹拜𤨏闈惠移雙管筆恩降五時衣出入宜真選¶
遭逢每濫飛器慙公理拙才謝子雲微案牘遺常禮朋¶
儕隔等威上台行揖讓中禁動光輝旭日千門起初春¶
八舍歸贈蘭聞宿昔談樹隠芳菲何幸鹽梅處惟憂對¶
問機省躬知任重寧止冒榮非　増宋之問和姚給事¶
寓直詩曰清論滿朝陽髙才拜夕郎還從避馬路来接¶
<pb:KR3k0055_WYG_091-16b>¶
珥貂行寵就黄扉曰威廻白簡霜栢臺遷鳥茂蘭署得¶
人芳禁静鐘初徹更疎漏更長曉河低武庫流火度文¶
昌寓直光輝重乗秋藻翰揚暗投空欲報下調不成章¶
　崔峒奉賀給事寓直詩曰桂枝家共折雞樹代相傳¶
忝向鸞臺下仍看雁影連夜閒方歩月漏盡欲朝天知¶
去丹墀近明王許薦賢　王維詩曰禁裏疎鐘官舍曉¶
省中啼鳥吏人稀晨揺玉佩趨金殿夕奉天書拜𤨏闈¶
　姚合和盧給事詩曰鴛鷺簮裾上龍尾蓬莱宫殿壓¶
<pb:KR3k0055_WYG_091-17a>¶
鰲頭夕郎夜直吟仙掖天樂和聲下禁樓　明楊士竒¶
送給事中姚山僉憲河南詩曰觀風在激揚今喜擢蘇¶
章袖有銀臺筆衣含玉殿香河流明憲節嵩嶽對公堂¶
想見澄清日歌聲滿洛陽　劉繪省中寓直詩曰月轉¶
周廬映宿光煙飄漢署引仙郎初披御府黄門被已接¶
天衣侍女香窓前鐘報知長樂户外星懸是建章銀浦¶
初飛披南館羽林宿衛周廬滿司𨽻陳兵入禁齊相君¶
留對歸家晚珠箔髙褰動閣鈴金鑰乍懸𫝊漏板虎觀¶
<pb:KR3k0055_WYG_091-17b>¶
氤氲雲半遮龍池嗚咽水全斜澹澹碧天遥度夜盈盈¶
宫樹暗藏鴉露滴天街應嚲栁風廻上苑想飛花丞郎¶
清切連華屋夜深尚剪芸窓燭起草誰為諫獵章抽毫¶
並和陽春曲天長地久頌堯年萬國歡騰侍御筵共道¶
韶音博士奏遥聞珍膳大官𫝊慙愧小臣空食禄明朝¶
宴㑹賜金錢¶
増制唐蘇頲行于經野給事中制曰門下尚書兵部郎¶
中上柱國于經野雅量端實閒機密静有恒其操無擇¶
<pb:KR3k0055_WYG_091-18a>¶
斯言理必中於繩墨才見推於札翰中臺奏草已承更¶
直之榮左曹顧問宜接雙遊之美　又行李懐讓給事¶
中制曰直方自守貞獨不羣理可析於毫芒文可成於¶
藻繪雖手揮繁綜而心寄閒逺絲綸所屬常推起草之¶
能駮正是司更接遊蘭之寵　遜逖行褚廷誨制曰師¶
臣舊業官序良才文儒實百行之資翰墨當一時之妙¶
駮正為務疇咨所難宜遷左禁之榮式允中朝之望¶
賈至行裴遵慶給事中制曰清正介直公才雅望智能¶
<pb:KR3k0055_WYG_091-18b>¶
利物行可檢人今東省務殷宰臣任重是資髦士以佐¶
輶軒宜居駮議之職仍領銓衡之務　又行張孚給事¶
中制曰果行育徳疏通知逺是瑚璉之良器抱豫章之¶
美才文以藻身屢得詞場之雋公而持操更推吏道之¶
能譽洽禮闈風清憲簡宜擢拜於青𤨏俾駮議於黄樞¶
　常衮行趙涓給事中制曰純白髙朗儒林表儀炳文¶
揚彩時謂清㧞早以賢良茂異服我周行厯踐三臺之¶
列常參二陕之佐其於事典多所精詳頃毗荆舒尋罷¶
<pb:KR3k0055_WYG_091-19a>¶
戎務近侍方缺選才正難評南宫之上書次東廂之奏¶
事夙夜思職爾無面從　白居易行孔戣等給事制曰¶
渾金璞玉方圭圓珠雖性異質殊皆國寳也是故能官¶
人者亦辨而用之戣等歴踐朝行恪勤官次諫垣郎署¶
藹其休聲宜加公奨擢在近侍左右禁闥可以同升必¶
能評奏臺議發揚綸誥臨事有立屬詞可觀各隨所長¶
分命以職祗奉乃事無替厥猷　又行竇易直給事中¶
制曰累踐臺郎擢司邦憲寛猛舉錯甚得其中官不易¶
<pb:KR3k0055_WYG_091-19b>¶
方府無留事前因病免今以才遷俾升𤨏闈以備顧問¶
凡制令奏議官獄典章茍有依違皆得駮正所任不細¶
宜敬乃官　崔嘏行崔璹給事中等制曰𤨏闈冠三省¶
之髙奉常列九寺之右凡所選擢必俟才賢惟爾璹以¶
賔筵雅度早踐霜臺璹以正殿雄詞超升省署而皆本¶
以明敏發為文學玉在湼而不緇金投火而彌勁眷言¶
久次是用遷昇我有絲綸期汝論駮我有金石資爾諧¶
和無忝官常自貽公議¶
<pb:KR3k0055_WYG_091-20a>¶
増箴明宣宗六科箴曰國家建官内外有制給事之臣¶
密爾廷陛爰凖六典分科置員各司其務有簡有繁命¶
令之出於汝紀之章奏之入於汝度之考其得失舉其¶
愆戾釐革欺蔽以賛予治敬共朝夕無縱以逸無易以¶
忽以毖以宻達夫大體由乎至公惟汝之賢光奮於庸¶
怙威以騁不率正道汝之不賢辜亦自造自昔邇臣左¶
右承弼正人是資邪佞必斥其篤念㢤母茍充位往端¶
乃志以懋乃事¶
<pb:KR3k0055_WYG_091-20b>¶
原誄宋顔延之給事中陽瓉誄曰瓉少禀志節資性忠¶
淳永初之末佐守滑臺獯虜間釁劘剥司兖瓉立乎將¶
卒之間以緝華裔之衆疲困相保堅守四旬兵盡器竭¶
斃於旗下非夫貞壯之氣勇烈之志豈能臨敵引義以¶
死殉節者㢤之子之生立績宋皇如彼竹柏負雪懐霜¶
如彼騑駟配服驂衡邊兵䘮律王略未恢函陕堙阻瀍¶
洛蒿莱朔馬東鶩胡風南埃帝圖斯艱簡賢授才實命¶
陽子佐師危臺逷矣獯虜乗障犯威鳴驥横厲霜鏑髙¶
<pb:KR3k0055_WYG_091-21a>¶
翬軼我河縣俘我洛畿攅鋒成林投鞍為圍師老變形¶
地孤援濶卒無菽麥馬乏芻秣烈烈陽子在困彌達力¶
雖可窮氣不可奪義立邊疆身終鋒栝¶
増啟王臞軒上鄭給事啟曰黄扉丹地凛杜公封駮之¶
詞廣厦細旃負范相温純之氣結知密勿跬歩登庸乃¶
力遜於軒墀真大耐於官職久負儒者給事中之望行¶
展魁然真宰輔之才　洪平齋賀許給事啟曰疇績辰¶
猷躋榮夕拜葳蕤豹尾方看翠駕之常從突兀龍頭又¶
<pb:KR3k0055_WYG_091-21b>¶
喜黄扉之身到言無不售道匪虛行進居管轄之司坐¶
振紀綱之治若李藩之批還制敕與魏相之白去副封¶
能大其官未㡬而相此事寂寞之久矣我公慷慨以當¶
之聊屈畫黄重門下駮違之寄便應進紫屬中書造命¶
之權　又賀侍講劉給事啟曰妙簡彤宸峻躋青𤨏李¶
藩有宰相器獨推論駮之公留侯為帝者師更慶緝熈¶
之益某官負海宇之碩望立朝廷之要津諫則必行剛¶
亦不吐盡洗頃時仗下馬之習復見前輩殿上虎之風¶
<pb:KR3k0055_WYG_091-22a>¶
進殫禁路之論思坐管選曹之綜覈方搴華於飛翠已¶
借重於畫黄經濟之才有所試矣塗歸之任何以假為¶
摇玉佩之珩璜入批敕尾被衮衣之黼黻趣立班頭¶
　　散騎省總載¶
原杜氏通典曰散騎常侍自秦置散騎又置中常侍散¶
騎並乗輿(並音步浪切騎/而散從無常職)後中常侍得入禁中皆無員¶
漢因之並加官(詳在/侍中)散騎有常侍侍郎與侍中黄門侍¶
郎後漢□中初省散騎而中常侍改用宦者魏文黄初¶
<pb:KR3k0055_WYG_091-22b>¶
初置散騎合於中常侍謂之散騎常侍後用士人始以¶
孟達補之久次者為祭酒散騎常侍掌規諫不典事貂¶
璫插右騎而散從又有員外者因曰員外散騎常侍晉¶
太始中令員外散騎常侍二人與散騎常侍通員直因¶
曰通直散騎常侍亦武冠右貂金蟬綘朝服佩水蒼玉¶
(山公啟事曰郄詵才志器局當為黄散黄散謂黄門侍/郎及散騎常侍  又曰散騎常侍缺當取素行者補之)¶
(遂舉郄詵彈又阮孚字遥集為散騎常侍常以金貂換/酒為所司  糾帝宥之  又曰賈充為常侍後改常侍)¶
(為侍中未詳其義散騎常侍/黄門侍郎共平尚書奏事)雖𨽻門下而别為一省(潘/岳)¶
<pb:KR3k0055_WYG_091-23a>¶
(曰寓直/散騎省)自魏至晉共平尚書奏事東晉乃罷之而以中¶
書職入散騎省故散騎亦掌表詔焉(華嶠字叔駿加散/騎常侍班同中書)¶
(寺為内臺中書散騎著作及理禮音律天/文數術南省文章門下撰集皆典掌統之)宋置四人屬¶
集書省齊散騎侍郎通直散騎侍郎員外散騎侍郎並¶
為集書省職而散騎常侍為東省官(其二衛四軍五校/為西省官詳在將)¶
(軍總叙篇周盤龍自平北將軍為散騎常侍武帝戲之/曰卿著貂蟬何如兠鍪對曰此貂蟬從兠鍪中出耳)¶
散騎常侍通直散騎常侍員外散騎常侍舊為顯職與¶
侍中通官其通直員外用衰老人士故其官漸替宋大¶
<pb:KR3k0055_WYG_091-23b>¶
明中雖舉選比侍中而人情久習終不見重尋復如初¶
梁謂之散騎省天監六年詔又革之(六年詔曰在昔晉/初抑惟盛化常侍)¶
(侍中並參帷幄員外常侍特為清顯可分門下二局委/散騎常侍侍中並侍帷幄書案奏分曹入集書通直常)¶
(侍本為顯爵員外之選宜/參舊准人數依正員格)自是散騎視中丞通直視侍¶
中員外視黄門郎然而常侍終非華胄所恱常侍亦四¶
人功髙者一人為祭酒與侍中功髙者一人對掌禁令¶
糺諸逋違陳因梁制後魏北齊皆為集書省掌諷議左¶
右從容獻納領諸散騎常侍侍郎及諫議大夫給事中¶
<pb:KR3k0055_WYG_091-24a>¶
等官兼以出入王命位在中書之右(魏髙祖謂散騎常/侍元景曰卿等自)¶
(在集書閣省逋墮致使王言違滯起居不修曰又宋弁/為散騎常侍遷右將軍領黄門弁屢讓髙祖  散騎位)¶
(在中書之右常侍者黄門之庶兄領軍者/三衛之假攝不足空存推讓而棄大委任)其資敘為第¶
三清(明毫為常侍加武勇将軍進曰臣本官/常侍是第三清今授武勇其號至濁)北齊常侍¶
定限人員如金紫光禄大夫隋諸散騎官並屬門下省¶
凡厯代散騎官有郎騎常侍(漢書有之顔師古曰官為/郎而常侍以侍天子故為)¶
(郎騎/常侍)散騎常侍散騎侍郎(魏初與散騎/常侍同置)唐貞觀二年制¶
諸散騎常侍皆為散官從三品後悉省之貞觀十七年¶
<pb:KR3k0055_WYG_091-24b>¶
復置為職事官始以劉洎為之其後定制置四員屬門¶
下掌侍從規諫顯慶二年選二員𨽻中書遂分為左右¶
(左屬門下右屬中書左散騎與侍中左/貂右散騎與中書令右貂謂之八貂)龍朔二年改左¶
右散騎常侍為左右侍極咸亨元年復舊　増初學記¶
曰案敘初散騎常侍本二官皆秦置也漢官云秦置散¶
騎又置中常侍(散騎騎從傍乗輿車後獻可替否/中常侍得出入禁中常侍左右)漢因¶
之兼用士人無常員多以為加官(所加或列侯将軍卿/大夫兼加之原其所)¶
(置二職皆舊儒骨骾以備顧問與侍中同元帝時劉向/累遷散騎常侍與蕭固大儒同侍左右是也後雜伍貴)¶
<pb:KR3k0055_WYG_091-25a>¶
(遊子弟班伯成帝時為中常侍與/王許子弟為羣在綺襦紈袴之中)皆銀璫附蟬為文貂¶
尾為飾謂之貂璫(常侍服之則左貂/中侍服之則右貂)東漢省散騎之職¶
而中侍改用宦者無常員殤帝改施金璫齊職儀云魏¶
文帝復置散騎之職以中常侍合為一官除中字直曰¶
散騎常侍置四人典章表詔命手筆之事晉置四人𨽻¶
門下(又領員外散騎常侍無員魏末又有通直散騎常/侍四人自魏至晉散騎常侍散騎侍郎又有員外)¶
(散騎侍郎無員又有通直/散騎侍郎四人凡六散騎)晉初此官選望甚重與侍中¶
不異自宋以来其任閒散用人益輕别置集書省領之¶
<pb:KR3k0055_WYG_091-25b>¶
齊氏因之(言掌圖書文翰之事故曰集/書省其領諸散騎同晉氏)五代史百官志¶
曰梁陳集書省置散騎常侍四人(後魏北齊集書省置/六人其領諸散騎並)¶
(同晉/氏)隋文廢集書省徙諸散騎入門下省唐初並廢六¶
散騎以為散官貞觀初惟置散騎常侍二人𨽻門下顯¶
慶中又置二人𨽻中書並金蟬左右珥貂龍朔二年改¶
為左右侍極(在中書曰右侍極/在門下曰左侍極)咸亨初復舊　文獻通¶
考曰宋散騎常侍不常置與諫議起居司諫正言皆附¶
兩省班籍通謂之兩省官(左散騎常侍𨽻門下省右𨽻/中書省皆掌諫諍虛不除人)¶
<pb:KR3k0055_WYG_091-26a>¶
(亦為檢校官不石林葉氏曰元豐既新官制四十年間/職事官未有  經除者惟御史大夫左右散騎常侍至)¶
(今未常除人盖兩官為臺諫之長非宰執所利故無有/啟之者或曰元豐末黄安中為中丞久次神宗欲擢為)¶
(常侍會寝疾不果崇寧中朱聖予為中丞常請除二官/竟不行  按神宗之初行官制也常諭輔臣欲取新舊)¶
(人兩用之又曰御史大夫非司馬光不可蔡確進曰國/是方定願少遲之王珪亦助確乃已盖臺諫之長上意)¶
(必欲取負天下重名如温公者居之/尤非小人之便故遂終不除人也)遼南面門下省有¶
常侍常侍之下有散騎常侍　續文獻通考曰金中常¶
侍乃内侍之職屬宣徽院　元無¶
　　散騎常侍一¶
<pb:KR3k0055_WYG_091-26b>¶
原應劭漢書曰秦及漢置散騎及中常侍各一人官並¶
無員散騎騎馬夾乗輿車獻可替否　華嶠集曰散騎¶
以從容侍從承荅顧問為職又掌賛詔命平處文籍故¶
前世多參用言語文學之士　王隠晉書曰鄭黙字思¶
元為散騎常侍世祖祀南郊侍中陪乗詔曰使鄭常侍¶
因謂黙曰卿知何以得參乗昔州内舉卿為十二郡中¶
正舉也相輩常愧有累清談　七賢傳曰髙貴鄉公以¶
阮籍為散騎常侍非其好也　増冊府元龜曰魏徐宣¶
<pb:KR3k0055_WYG_091-27a>¶
為散騎常侍從文帝至廣陵六軍乗舟風浪暴起帝船¶
囘倒宣病在後陵波而前羣寮莫先至者帝壮之　又¶
曰後漢張允初仕晉為左散騎常侍天福初以國朝頻¶
有肆赦乃進駮赦論帝覽而嘉之宣付史館　原晉中¶
興書曰庾闡有文章才義議者以為宜綜國史於是召¶
為散騎常侍　又曰謝萬升平五年詔曰前西中郎謝¶
萬才義簡亮宜居獻替其為散騎常侍　晉書曰周處¶
除楚内史又徵為散騎常侍處曰古人辭大不辭小乃¶
<pb:KR3k0055_WYG_091-27b>¶
先之楚郡　又曰何劭字敬祖曽之子也少與武帝同¶
年有總角之好及帝即位轉散騎常侍甚見親重　増¶
冊府元龜曰王述海西公太和中遷散騎常侍受職不¶
為虛讓其有所辭必於不受其子坦之諫以為故事應¶
讓述曰汝謂我不堪耶坦之曰非也但克讓自美事耳¶
述曰既云堪何為復讓人言汝勝我定不及也　又曰¶
温嶠為散騎常侍初為劉琨奉使建業其母崔氏固止¶
之嶠絶裾而去其後母亡嶠阻亂不獲歸葬由是固讓¶
<pb:KR3k0055_WYG_091-28a>¶
不拜苦請北歸　又曰宋向彌為散騎常侍治身儉約¶
不營室宇無園田商貨之業時人稱之　又曰梁呂僧¶
珍為散騎常侍恩遇隆密性恭慎每侍坐屏氣鞠躬畢¶
食未常舉箸嘗因醉後取一柑食之髙祖笑謂曰便是¶
大有所進禄俸之外又月給錢十萬其餘賜賚不絶於¶
時　又曰陳袁憲為散騎常侍以久居清顯累求解任¶
宣帝曰諸人在職屢有謗書卿處事已多可謂清白别¶
相甄錄且勿致辭　又曰司馬申為散騎常侍歴事三¶
<pb:KR3k0055_WYG_091-28b>¶
帝内掌機宻至於倉卒之間軍國大事指揮斷決無有¶
滯留　又曰後魏李孝伯為散騎常侍方慎忠厚太武¶
寵眷以宰輔遇之　又曰郭祚為散騎常侍常以立馮¶
昭儀百官夕飲清徽後園孝文舉觴賜祚及崔光曰郭¶
祚憂勞庶事獨不欺我崔光温良博物謂之儒秀不勸¶
此兩人當勸誰也其見知若此　又曰于忠為散騎常¶
侍領左衛常因侍宴宣武賜之劒杖舉酒屬忠曰卿世¶
秉貞節故常以禁衛相委昔以卿行忠賜名曰忠今以¶
<pb:KR3k0055_WYG_091-29a>¶
卿才堪禦侮以朕御劒杖相賜循名取義意在不輕其¶
出入周旋常以自防也　後魏書曰髙祖以李彪為散¶
騎常侍既謂郭祚曰朕誤授矣祚對曰聖詔豈容差異¶
髙祖沈吟曰此自應有讓朕欲别授一官須臾彪有啟¶
云伯石辭卿子産所惡臣欲之已久故不敢讓髙祖歎¶
謂祚曰卿之忠諫李彪正辭使朕遲廻不能復決遂不¶
移官　典略曰賀琛為梁散騎常侍梁主與語常移晷¶
刻故省中語曰上殿不下有賀雅琛容止都雅故人呼¶
<pb:KR3k0055_WYG_091-29b>¶
之　冊府元龜曰唐劉兹貞元二年為左散騎常侍平¶
章事在位㢘謹畏慎多所退讓嵗餘罷平章事守本官¶
　　散騎常侍二¶
原參乗　挾帝(上詳常侍一侍齊職儀曰御駕登殿侍/中與散騎常  對挟帝侍中居左常侍)¶
(居/右)　插貂璫　賜牀帳(魏略曰散騎常侍比於侍中貂/璫插右黄初中始置四人出入)¶
(侍從與上談議不典亊職晉起居注曰太康七年詔曰/尚書馮翌忠亮在公歴  内外勤恪匪懈而疾未瘥屢)¶
(求放退其以卿為散騎常/侍賜錢二十萬牀帳一具)　掌規諫　贊詔命(魏志曰/文帝延)¶
(康元年置散騎常侍與侍/中同掌規諫  下詳類聚)　夾乗輿　侍廊廡(上詳類/聚  環)¶
<pb:KR3k0055_WYG_091-30a>¶
(濟要略曰散騎常侍入侍左/右出則待事於廊廡之下)　増車給追鋒　門施行¶
馬(冊府元龜曰司馬望為散騎常侍時髙貴鄉公好才/愛士望與裴秀等並見親待數侍筵宴公性急秀等)¶
(居内職急有詔便至以望外官特給追鋒車一乗虎賁/五人  又曰丁潭為散騎常侍康帝即位屢表乞骸骨)¶
(詔以光禄大夫還第門/施行馬禄秩一如舊制)　原庾闡文章　孟達容觀(上/詳)¶
(類聚喜蜀志曰孟達字子度自蜀降魏/文帝  達之姿才容觀以為散騎常侍)　増鄭思元參¶
乗　司馬駿侍講(上詳類聚散傅暢晉諸公賛曰司馬/駿八嵗為  騎常侍侍講十二嵗遷)¶
(步兵校/尉也)¶
　　散騎常侍三¶
<pb:KR3k0055_WYG_091-30b>¶
原朝夕規獻(應璩新詩曰散騎常/師友朝夕進獻規)　王永元時論稱之¶
(吳志曰王蕃字永元孫休即位與賀劭薛瑩虞/汜俱為散騎中常侍皆加駙馬都尉時論稱之)　俱掌¶
直諫(王隠晉書曰傅𤣥為散騎常侍及受禪進/爵為子加駙馬都尉與皇甫陶共掌諫職)　表奏¶
之省(晉中興書曰興寧二年桓温奏省散騎常侍二人/復置四人凡以省文書表奏意異者為散騎常侍)¶
(比於侍中/貂璫插右)　貂璫之輝(王隠晉書曰顧凱之拜散騎常/侍表曰不悟陛下聖恩所加登)¶
(之常伯之列飾/以貂璫之輝)　謝萬宜居獻替(詳類/聚)　王恂宜進拾¶
遺(晉起居注曰太始元年詔曰給事黄門侍郎王恂篤/志好學不殞先業久歴朝班職用有效宜拾遺左右)¶
(其以恂為/散騎常侍)　譙周博物洽聞(干寳晉紀曰詔騎都尉譙/周閒居中道不仕危國蜀)¶
<pb:KR3k0055_WYG_091-31a>¶
(亡之際勸劉禪歸命有忠君濟民之謀又躭/習典藝博物洽聞朕甚嘉之以為散騎常侍)　程咸博¶
學洽通(王隠晉書曰程咸字延祚太始十年詔曰黄門/郎程咸博學洽通文藻清敏其以為散騎常侍)¶
　　散騎常侍四¶
原表梁任昉為范雲讓散騎常侍吏部尚書表曰夫銓¶
衡之重闗諸隆替逺惟則哲在帝猶難漢魏以降達識¶
繼軌雅俗所歸惟稱許郭齊季陵遲官方淆亂草創惟¶
始義存改作恭已南面責成斯在豈宜妄加寵私以乏¶
王事附蟬之飾空成寵章求之公私授受交失近世侯者¶
<pb:KR3k0055_WYG_091-31b>¶
功緒參差或足食闗中或成軍河内或盛徳如卓茂或¶
師道如桓榮四姓侍祀已無足紀五侯外戚且非舊章¶
而臣之所附唯在恩澤臣去嵗冬初國學之老博士耳¶
今兹首夏將亞冡司雖千秋之一月九遷荀爽之十旬¶
逺至方之微臣未為速達臣雖無識惟利是視至於虧¶
名損實為國為身知其不可不敢妄冒陛下不棄菅蒯¶
愛同絲麻儻平生之言猶在聽覽宿心素志無復二辭¶
矜臣所乞特囘寵命則彛章載穆微臣知免　陳徐陵¶
<pb:KR3k0055_WYG_091-32a>¶
讓散騎常侍表曰臣聞五十知命宗師之格言六百辭¶
滿通賢之髙槩昔墨子諸生褰裳求楚魯連隠士髙論¶
却秦況乎謬蒙知已寧無感激洪私過誤寘以通班司¶
憲文昌遂諧常伯今者昆吾小器諦視不見𤣥黄鈞天¶
並奏静聽能聞鐘鼓雖神農分藥岐伯提針㝠衆因縁¶
難可匡救陛下嗣臨寳厯光闡大猷屬意銓衡留情槱¶
棫燕臺装玉儻不精真齊客吹竽諒宜澄簡南郊奉乗¶
當求鄭黙之才西省文辭應用羅含之學¶
<pb:KR3k0055_WYG_091-32b>¶
原墓志梁元帝散騎常侍裴子野墓志銘曰㡬原博聞¶
裁為典墳比良班馬等麗卿雲薰蕕既别涇渭以分聖¶
皇御極欽賢盱顧儲后特聖降情文苑既匹嚴朱復同¶
徐阮如何不慭卜期不逺¶
原誄晉潘岳散騎常侍夏侯湛誄曰英英夫子灼灼其¶
儁飛辯摛藻華繁玉振疇昔之遊二紀於兹斑白攜手¶
何歡如之居吾語爾衆實勝寡人惡俊異世疵文雅執¶
㦸疲揚長沙投賈無位爾髙恥居物下子乃洗然變化¶
<pb:KR3k0055_WYG_091-33a>¶
易容慨然歎曰道固不同為仁由已匪我求蒙誰毁誰¶
譽何去何從莫湼匪緇莫磨匪磷子獨正色居屈志申¶
我聞積善神降之吉宜享遐紀長保天秩如何斯人而¶
有斯疾曽未知命中年殞卒　晉劉琨散騎常侍劉府¶
君誄曰爰自上葉帝堯之𦙍堂堂漢祖豁豁髙韻茂載¶
孝景克紹前訓穆矣靖王開國作鎮惟祖惟父乃光有¶
晉積行累仁世篤忠順是用感和誕育竒儁淑質英挺¶
金聲玉振嗟乎君侯乃寝斯疾命不可延中年殞卒衝¶
<pb:KR3k0055_WYG_091-33b>¶
飈摧華閬風彫實如可贖兮人百其質存若燭龍銜曜¶
沒若庭燎俱滅搢紳頽範於髙模邦國彌悴於隕哲¶
　　散騎侍郎一¶
増干寳晉紀曰處士馮恢志行過人以為散騎侍郎張¶
華曰臣請觀之若不見臣上也見而有傲世之榮次也¶
敬而為賔主者固俗士也及華至恢待之恭於是時人¶
少之　唐書曰髙祖初平長安拜舞人安比奴為散騎¶
侍郎禮部尚書李綱諫曰臣按周禮均工樂胥不得預¶
<pb:KR3k0055_WYG_091-34a>¶
於仕伍雖復才如子野妙等師襄皆終身繼世不易其¶
業今新定天下行賞未遍髙才碩學猶滯草萊而先令¶
舞胡致位五品鳴玉曵組趨馳廊廟故非創規模貽子¶
孫之道也　華嶠譜叙曰華歆三子表字偉容年二十¶
餘為散騎侍郎時同寮諸郎共平尚書事並厲鋒氣要¶
名譽尚書事至或有不便故遺漏不視及𫝊書者去即¶
深文論駮唯表不然事有不便輙與尚書共論盡其意¶
主者固執不得已然後共奏司空陳恭等以此稱之¶
<pb:KR3k0055_WYG_091-34b>¶
　　散騎侍郎二¶
原掌問應對(應劭漢官儀曰漢武元鼎三年初置散騎/俱掌問應對世祖省之按漢初有散騎侍)¶
(郎常侍省皆為騎郎貲滿五萬為常侍/郎張釋之以貲為常侍盖為此官也)　為賔宴臣(桓/氏)¶
(家𫝊曰延康元年初置散騎之官皆選新舊文武/之才以為賔宴之臣故遷桓範為散騎侍郎官也)　張¶
賀七嵗拜散騎(漢書曰張賀年/七嵗拜散騎)　帝室茂親(束晳集曰/員外侍郎)¶
(皆帝室茂親/貴遊子弟)　鍾毓十四為散騎(魏志曰鍾毓年十四/為散騎侍郎機㨗談)¶
(笑有/父風)　皆貴子弟(又曰孟康字公休以郭后外屬并受/九親賜拜散騎侍郎是時散騎侍郎)¶
(多貴子弟或以髙才英儒充其選而康以外屬雜其間/故皆輕之不復呼其姓氏而謂之阿元康既有才敏又)¶
<pb:KR3k0055_WYG_091-35a>¶
(好學在冗官博讀書𫝊遂有/文義雅而切要衆人更嘉之)　詔集羣書(魏書曰劉劭/字孔才為散)¶
(騎侍郎受詔集五經羣/書以類相從作皇覽)　撰正音訓(晉書曰徐邈字仙/民少與鄉人臧夀)¶
(齊名孝武帝招延儒學之士邈既東州儒素太傅謝安/舉以應選補中書舍人在西省侍帝雖不口𫝊章句然)¶
(開釋文義標明㫖趣撰正五經/音訓學者宗之遷散騎常侍)　荀顗擢拜(又曰荀顗/𫝊顗字景)¶
(倩以父勲除中郎宣帝輔政見顗竒/之曰荀令君之子也擢拜散騎侍郎)　謝頤顯侍(謝知/表曰)¶
(兄頥除員外散騎/侍郎顯侍帷幄)　清和著稱(晉中興書曰王悦弱冠/有髙名每侍講東宫以)¶
(清和著稱除/散騎侍郎)　知名美稱(又曰王洽字敬和王導諸子/中最知名與荀羡俱有美稱)¶
(弱冠除散騎/中書侍郎)¶
<pb:KR3k0055_WYG_091-35b>¶
　　通直散騎常侍一(侍郎附/)¶
原杜氏通典曰通直散騎常侍按魏末散騎常侍又有¶
在員外者晉太始十年武帝使二人與散騎常侍通員¶
直故謂之通直散騎常侍齊梁㣲輕北齊張景仁除通¶
直散騎常侍及奏御筆㸃除通直字遂為正常侍　通¶
直散騎侍郎初晉武帝置員外散騎侍郎及太興中元¶
帝使二人與散騎侍郎通直故謂之通直散騎侍郎按¶
歴代常侍或有員外者或有通直者故史𫝊中謂員外¶
<pb:KR3k0055_WYG_091-36a>¶
散騎侍郎或單謂之員外郎謂通直散騎侍郎或單謂¶
通直郎其非員外及通直者或謂之政員散騎侍郎或¶
單謂之政員郎¶
　　通直散騎常侍二¶
増臧榮緒晉書曰太始十年詔程咸歴職左右劬勞内¶
侍乃心在公夙夜不懈以咸為散騎常侍左通直郎¶
晉起居注曰太始十年詔東平王懋為員外常侍通殿¶
中直散騎常侍通直之號盖自此始也　又曰恵帝永¶
<pb:KR3k0055_WYG_091-36b>¶
寧元年詔曰散騎常侍琅邪王睿日新匪懈宜在機近¶
其令睿通直也　朱鳳晉書曰左軍陳與謇之子以父¶
老求去職宿衛不宜曠詔以為通直常侍　南史曰鮑¶
泉常乗髙幰車從數十左右繖盖服玩甚精道逢國子¶
祭酒王承承疑非舊貫遣訪之泉從者荅曰鮑通直承¶
怪焉復欲辱之遣逼車問鮑通直復是何許人而得如¶
此都下少年遂為口實見尚豪華人相戲曰鮑通直復¶
是何許人而得如此以為笑謔　隋書曰許善心加通¶
<pb:KR3k0055_WYG_091-37a>¶
直散騎常侍聘於隋遇髙祖伐陳禮成而不獲反命留¶
縶賔館及陳亡髙祖遣使告之善心素服號哭經三日¶
詔拜通直散騎常侍善心哭盡哀垂涕受詔上顧左右¶
曰我平陳國唯見此人既能懐其舊君即是我誠臣也¶
賜物千段馬二十匹　冊府元龜曰隋何妥為通直散¶
騎常侍納言蘇威兼領五職髙祖甚親重之妥奏威不¶
可信任又以掌天文律度皆不稱職上八事以諫威大¶
銜之　又曰後周辛慶之為通直散騎常侍任遇雖隆¶
<pb:KR3k0055_WYG_091-37b>¶
而率儉素車馬衣服不尚華侈　後魏書曰李瑾字道¶
瑜美容貌頗有文才遷通直散騎侍郎與黄門王遵業¶
尚書郎盧觀典領儀注臨淮王彧謂瑾等三俊共掌帝¶
儀可謂甥舅之國王盧即瑾之外兄也¶
　　員外散騎常侍一(侍郎附/)¶
原杜氏通典曰員外散騎常侍魏末置齊梁用人卑雜¶
又朱异為員外常侍侍中中領軍中書舍人四職並驅¶
鹵簿近代未之有也又賀琛字國寳遷員外散騎常侍¶
<pb:KR3k0055_WYG_091-38a>¶
舊尚書南座無貂自琛始　員外散騎侍郎晉武帝置¶
晉代名家身有國制者起家多為員外散騎侍郎¶
　　員外散騎常侍二¶
原公族閒任(晉諸公贊曰扶風王駿齊王攸皆為魏員/外散騎常侍於時公族務在閒任故置外)¶
(位/也)　登之常伯(詳散騎/常侍篇)　嘉之宜補(王隠晉書曰吏部/李重啟太常博士)¶
(曹嘉之宜補/員外常侍)　孫朝宜給(晉起居注曰咸康八年司徒/王導表員外常侍孫朝告老)¶
(宜給本官秩/以終餘年)　天錫歸國(晉張天錫字純嘏絳丘人為/符融征南司馬於陣歸國詔)¶
(曰昔孟明不替終顯厥功豈以一眚而/廢才用其以天錫為散騎常侍左員外)　苻朗歸化(載/記)¶
<pb:KR3k0055_WYG_091-38b>¶
(曰苻朗為青州刺史在任甚有稱績後晉遣淮南太守/髙素伐青州朗遣使詣謝𤣥於彭城求降𤣥表朗許之)¶
(詔加員外散騎侍郎既至揚州風流邁於一世超/然自得志凌萬物所與晤言不過一二人而已)　増¶
三益不亞(後魏書曰梁三益字敬安於南陽内附髙祖/與語善之曰三益三益殊不亞拜員外散騎)¶
(侍/郎)¶
　　起居注一¶
原杜氏通典曰起居周官有左右史記其言事盖今起¶
居之本漢武帝有禁中起居後漢馬皇后撰明帝起居¶
注則漢起居注在宫中為女史之任又王莽時置柱下¶
<pb:KR3k0055_WYG_091-39a>¶
五史秩如御史聽事侍傍記其言行此又起居之職自¶
魏至晉起居注則著作掌之其後起居皆近侍之臣録¶
記也錄其言行與其勲伐歴代有其職而無其官後魏¶
始置其起居令史每行幸宴㑹則在御左右記録帝言¶
及宴賔客訓荅後又别置修起居注二人以他官領之¶
北齊有起居省後周有外史掌書王言及動作之事以¶
為國志即起居之職又有著作二人掌綴國録則起居¶
注著作之任自此而分也至隋初以吏部散官及校書¶
<pb:KR3k0055_WYG_091-39b>¶
正字有敘述之才者掌起居之職以納言統之至煬帝¶
以為古有内史外史今著作如外史矣宜置起居官以¶
掌其内乃於内史省置起居舍人二員次内史舍人下¶
(庾自直崔濬祖虞世南/蔡允恭等皆為此職)唐貞觀二年省起居舍人移其¶
職於門下置起居郎二人顯慶中復於中書省置起居¶
舍人遂與起居郎分掌左右龍朔三年改為左右史(郎/為)¶
(左史舍人/為右史)咸亨元年復舊天授元年又為左右史神龍¶
初復舊每皇帝御殿則對立於殿(左郎右/舍人)有命則臨陛¶
<pb:KR3k0055_WYG_091-40a>¶
俯聽退而書之以為起居注凡冊命啓奏封拜薨免悉¶
載之史官得之以撰述焉(令狐徳棻呂才蕭鈞褚遂良/上官儀李安期顧允髙智周)¶
(張大素凌季友等並/為起居皆有名賢者)　増文獻通考曰宋沿唐制起居¶
郎𨽻門下起居舍人𨽻中書號小兩省官皆為虛名不¶
典本省事而典職者自號修起居注凡二人天子御正¶
殿記注官不侍左右惟朝㑹對立於香案前常日則更¶
番遞直於崇政殿延和殿行幸則從上出入皆所以書¶
言動熈寧初詔諫議官兼修注者因後殿侍立許奏事¶
<pb:KR3k0055_WYG_091-40b>¶
元豐中兼修注王存乞復起居郎舍人之職使得盡聞¶
明天子徳音退而書之神宗亦謂人臣奏對有頗僻讒¶
慝者若左右有史官書之則無所肆其姦矣故事左右¶
雖日侍立而欲奏事必禀中書俟㫖存因對及之乃詔¶
雖不兼諫職者亦許直前奏事五年官制行罷修注而¶
郎舍人始専其職起居郎舍人掌記天子言動御正殿¶
則俟於門廡外便殿則侍立行幸則從大朝㑹則對立¶
於殿下螭首之側凡朝廷命令赦宥禮樂法度損益因¶
<pb:KR3k0055_WYG_091-41a>¶
革賞罰勸懲羣臣進對文武臣除授及祭祀燕享臨幸¶
引見之事四時氣候四方符瑞户口増減州縣廢置皆¶
書以授著作官六年詔左右史分記言動元祐元年仍¶
詔不分七年詔邇英閣講讀罷有留身奏事者許侍立¶
紹聖元年中丞黄履言所奏或干機宻難令旁立乃止¶
隆興元年胡銓奏記注之失有四一人主不當觀史(國/朝)¶
(梁周翰以起居注每月進御慶厯中歐陽修乞/更不進本仁宗從之今望遵仁宗所行之訓)二立非¶
其地(國朝記注之臣立於座後歐陽修謂當人主言動/而書乃立於前修罷復故今乃立於殿之東南隅)¶
<pb:KR3k0055_WYG_091-41b>¶
(言動不聞乞復/歐陽修之制)三前殿不立(前朝古制前後殿皆侍立/而前殿不立又左右司分)¶
(日而立無言動之異欲乞/於前後殿皆分日侍立)四奏不直前(臣欲直前奏事/閣門以不預牒)¶
(却之嘗預牒矣又以無班為詞是雖有直前之名而無/可奏之時矣乞左右史奏事直前不必預牒及有無班)¶
(次為/拘也)詔前殿依後殿侍立餘並依舊制淳熈間羅春伯¶
㸃自户部員外郎除左史避曽祖諱以太常少卿兼侍¶
立修注官其後兩史或缺則降㫖以某人權侍立官盖¶
自此始元豐寄禄起居舍人為朝散郎　續文獻通考¶
曰遼南面門下省屬有起居舍人院其官曰起居舍人¶
<pb:KR3k0055_WYG_091-42a>¶
曰知起居注曰起居郎　金特設記注院修起居注掌¶
記言動　元世祖至元五年中書省臣言前代朝廷必¶
有起居注故善政嘉謨不致遺失因以翰林待制兼起¶
居注　明初設起居注尋設太史監後俱裁革悉屬翰¶
林院¶
　　起居注二¶
増冊府元龜曰唐貞觀中每日朝退太宗與羣臣參議¶
政事即令起居郎一人執簡記録故貞觀注記稱為畢¶
<pb:KR3k0055_WYG_091-42b>¶
備　唐杜正倫知起居注太宗常曰朕坐朝欲出一言¶
即思此言於百姓有利益否所以不能多言正倫曰臣¶
職當修起居注不敢不盡其愚直若一言乖於道理則¶
千載累於聖徳非直當今損於百姓也願陛下慎之¶
褚遂良𫝊太宗謂遂良曰卿知起居記録何事得觀之¶
否對曰今之起居古左右史也書人君言事且記善惡¶
以為檢誡不聞帝王親自觀史上曰朕有不善卿必書¶
之耶遂良曰臣職當載筆君舉必記　唐書曰邢文偉¶
<pb:KR3k0055_WYG_091-43a>¶
滁州全椒人時右史官缺髙宗謂侍臣曰邢文偉事我¶
兒能減膳切諫此正直人也遂擢拜右史　孔帖曰張¶
説既領集賢院薦韋述為直學士遷起居舍人從封泰¶
山奏東封記有詔褒美　唐書曰張次宗有文學稽古¶
厲行開成中為起居舍人每入閣左右史立於螭頭之¶
下宰相奏事得以備録宰臣既退上召左右史更質證¶
所奏是非故開成政事詳於史氏次宗尤稱奉職　又¶
曰魏謩轉起居舍人帝謂之曰以卿論事忠切有文貞¶
<pb:KR3k0055_WYG_091-43b>¶
之風故不循月限授卿此官　又曰魏謩為起居舍人¶
帝索起居注謩奏古置左右史書得失人主不可取觀¶
向者取觀史事為失職陛下一見則後来所書必有諱¶
屈善惡不實不可以為史乃止　㑹要曰馮定請左右¶
史隨宰相入延英殿記事宰相不樂　嘉話錄曰開成¶
末韋絢自左補闕為起居舍人時楊嗣復以除起居舍¶
人於殿下先奏曰左補闕韋絢新除起居舍人未申謝¶
奏取進止帝頷之李珏招而引之絢即置筆札於玉階¶
<pb:KR3k0055_WYG_091-44a>¶
欄檻之右疾趨而置詞舞拜焉　冊府元龜曰後唐趙¶
熈為起居郎明宗天成二年熈奏今後凡内中公事及¶
詔書奏對應不到中書者伏乞委内臣一人旋具鈔録¶
月終闗送史館　東都事略曰梁周翰太祖召兼史館¶
修撰遷起居舍人兼起居郎固言皇帝宣諭之言侍臣¶
論列之事望修為時政記仍令郎與舍人分直崇政殿¶
以記言動别為起居注每月先進御後降付史館起居¶
注進御自梁周翰始也　仁宗實録曰初修起居注缺¶
<pb:KR3k0055_WYG_091-44b>¶
中書擬人而彭乗在選中上指乗曰此老儒也雅有恬¶
退名無以易之及召見諭曰卿先朝舊人久補外未常¶
自言對曰臣生孤逺自量其分敢過有所望耶上頗嘉¶
之　東都事略曰歐陽修仁宗朝召知諫院未㡬修起¶
居注每勸上延見大臣訪以政事　㑹要曰至和中知¶
制誥賈黯言延英召侍臣講讀其咨訪之際動闗國政¶
體乞令修注官侍閣中　言行録曰朝廷欲用蘇軾為¶
起居舍人公起於憂患不欲驟履要地力辭之宰相蔡¶
<pb:KR3k0055_WYG_091-45a>¶
持正曰公囘翔久矣朝中無出公右者公固辭持正曰¶
今日誰當在公前者公曰昔林希同在館中年且長持¶
正不許　又曰軾為右史奏曰竊見韓維讀三朝寳訓¶
至真宗皇帝惡殺生因論陛下在宫中不忍踐履蟲蟻¶
其言可以推明聖徳臣忝備位右史謹書其事於冊又¶
録一本上進望陛下采覽無忘此心以廣好生之徳臣¶
不勝大願　又曰王巖叟元祐中為起居舍人入侍邇¶
英司馬康講洪範至又用三徳上曰只此三徳為更有¶
<pb:KR3k0055_WYG_091-45b>¶
徳公退而上書曰陛下既能審而問之必能體而行之¶
三徳者人君之大本得之則治失之則亂臣備職史官¶
敬已書之於冊以示萬世　周文忠行状曰公以起居¶
郎直前奏事上曰有近作可多進来屬初御經筵公奏¶
祖宗置經筵非為分章析句正欲人主從容訪問以禆¶
聖徳　中興㑹要曰紹興二十八年詔起居郎舍人自¶
今後許依講讀官奏事先是起居郎洪遵言臣幸得以¶
記注陪侍經幄伏聞元祐中起居舍人呂陶嘗乞候講¶
<pb:KR3k0055_WYG_091-46a>¶
讀臣僚再留奏事並許侍立以見講退猶且入侍何由¶
不許奏事乞下講筵所依講讀官例施行故有是詔¶
續文獻通考曰元英宗至治二年御史言朝廷雖設起¶
居注所録皆臣下聞奏事目上之言動宜悉書以付史¶
館從之　明名臣記曰宋濓改起居注侍太祖論黄石¶
公三略濂曰尚書典謨帝王大經大法靡不畢具願陛¶
下留意¶
　　起居注三¶
<pb:KR3k0055_WYG_091-46b>¶
原記事記言　謹月謹日(晉起居注曰古者天子諸侯/二史左史記言右史記事)¶
(榖梁𫝊曰春秋之㫖/謹而月之謹而日之)　増置劄玉陛　操筆赤墀(上詳/起居)¶
(二其職林鄭覃曰記注操筆赤墀/下  書為後世法不可用黨人)　對仗承㫖　珥彤¶
記事(唐百官志曰永徽已後左右史惟得對仗承㫖已/後謀議皆不得預聞姚璹請撰時政記  文選書)¶
(笏珥彤記/事於僊室)　紫宸咨訪　赤墀記注(周墀𫝊曰文宗時/墀兼起居舍人帝)¶
(御紫宸殿或召左右史咨訪所/宜最為天子欽矚  下見前注)　賦偃松篇　製春臺¶
章(職林曰開元中起居舍人蔡孚賦東都龍興觀偃/松篇𤣥宗賜和御書刻石記之  下詳起居四)¶
入記吾言　俾伺朕居(白集温造制曰擢為右史入記/吾言  元微之集行髙鉞制曰)¶
<pb:KR3k0055_WYG_091-47a>¶
(俾伺朕之起居/遂編之於簡牘)　分直崇政　立侍邇英(上詳起居二/  長編曰仁)¶
(宗朝講讀官侍邇英者皆立每問事則衆人齊對頗紛/擾乃詔皆坐唯當講讀者以次立而記注亦坐石昌言)¶
(奏記注官當立侍密邇徳音/以詳記録不可坐遂令侍立)　為郎七年　脩注十載¶
(言行録曰陳堯佐居官不妄進取為/起居郎七年不遷  下詳起居二)　名髙三俊　職¶
聨兩省(宋陳后山寄張文潛舍人詩曰名髙三俊上官/立右螭傍  初寮制左右置史載筆螭坳職聨)¶
(兩/省)　退匿楹間　對立殿下(上詳起居二/  下詳通考)　宻邇徳音¶
　陪侍經幄(上詳立侍邇英注/  下詳起居二)　黄屋深知　赤墀親¶
擢　出綍中宸　記言右陛　濡珥彤之筆　繡汗青¶
<pb:KR3k0055_WYG_091-47b>¶
之簡　占柱下之一星　冠螭頭之二史　侍玉皇之¶
香案　紬金匱之圖書　大君有命眷来載筆之臣¶
左史記言爰約繫年之法　宣精柱下仰隣北極之尊¶
　濡翰螭頭肅對紫宸之仗　當用第一流日侍供赤¶
墀之立　綴班小兩省地清嚴青𤨏之移(俱翰苑/新書)¶
　　起居注四¶
原勿籍(左𫝊曰晉侯使鞏朔獻齊㨗於周王辭焉以/鞏伯宴而私賄之使相告之曰非禮也勿籍)¶
増録動作(唐六典曰起居郎掌録天子之動作法度以/修記事之史凡記事之制以事繫日以日繫)¶
<pb:KR3k0055_WYG_091-48a>¶
(月以月繫時以時繫年必時書其朔日甲乙以紀厯數/典禮文物以考制度遷拜恩賞以勸善誅伐黜免以懲)¶
(惡季終則授/之於國史焉)　第一流(會要曰唐人言左/右史當用第一流)　第二首(又/曰)¶
(正直第二螭首和墨濡翰皆即螭首之坳處由/是諺𫝊謂螭頭有水官既宻侍號為清美官)　諫罷¶
封禪(職林曰唐貞觀有事泰山褚遂/良為起居郎諫罷封禪之事)　文史博渉(又曰/褚遂)¶
(良文史博渉工𨽻/楷太宗召令侍書)　職在司言(實録曰唐𤣥宗親製春/臺望一章起居舍人蔡)¶
(孚奏臣職在司言請/宣示百僚及編國史)　請納封事(唐吳兢𫝊曰兢為起/居郎上疏𤣥宗請容)¶
(納封/事)　陳政得失(職官分紀曰髙鉞為起居/郎陳政得失穆宗嘉之)　文章俊¶
㧞(鄭仁表𫝊曰仁表為起居郎文章俊㧞自謂門第人/物文章俱美常曰天瑞有五色雲人瑞有鄭仁表)¶
<pb:KR3k0055_WYG_091-48b>¶
　齎紙螭下(六典曰文宗敕左右省起居齎/紙硯及筆於螭頭下記言記事)　侍從班¶
(嘉話録曰左史得申謝自開成中至武宗即位隨仗而/退無復簮筆之際不得宻邇天顔故後人謂兩省為侍)¶
(從班則登其選/不為不逹矣)　左侍極(唐栁玭家𫝊曰玭為左史/其著序訓自稱左侍極)¶
立堦非地(程大昌演繁露李誠營造式螭首施之對柱/及殿四角今二史所立東南偏其立殿角随)¶
(堦之螭歟以其堦為右螭/遂認為唐螭非其地也)　繫鞋造殿(職林曰駕御垂/拱殿則同侍從)¶
(官俱朝而退至崇政殿則與日參官同朝/退出殿門則就次繫鞋而入造嚲殿拱立)　一時清選¶
(白居易行蕭俛起居舍人/制曰記事之官一時清選)　號為要地(欒城集曰左右/史官號為要地)¶
(宻侍殿陛足以/觀進退之詳)　綴兩省班(長編曰熈寧八年范百禄/奏今修起居注則綴兩省)¶
<pb:KR3k0055_WYG_091-49a>¶
(班知諫院/絀而不與)　兼諫院職(㑹要曰熈寧二年同脩起居注/陳襄兼起居舍人知諫院兼起)¶
(居舍人同知諫院范/純仁同脩起居注)　朕自知卿(言行録曰胡銓字邦/衡為起居郎直前奏)¶
(事云陛下登極首蒙召除曽未/浹旬又擢左史上曰朕自知卿)¶
　　起居注五¶
増詩唐杜工部贈起居田舍人詩曰獻納司存雨露邊¶
地分清切任才賢舍人退食收封事宫女開函近御筵¶
曉漏追趨青𤨏闥晴窓㸃檢白雲篇揚雄更有河東賦¶
惟待吹噓送上天　韓翃訪王起居不遇留贈詩曰雙¶
<pb:KR3k0055_WYG_091-49b>¶
龍闕下拜恩初天子令君注起居載筆已齊周内史論¶
詩更似謝中書行聞漏滴隨金仗入對爐煙侍玉除¶
姚合寄裴起居詩曰千官曉立爐煙裏立近丹墀是起¶
居彩筆専書皇帝語書成㡬卷太平書　又寄丘起居¶
詩曰官清立在金爐北仗下歸眠玉殿西　又寄劉起¶
居詩曰九衢寒露斂雙闕曙光分彩仗迎春日香煙接¶
瑞雲珮聲清漏間天語侍臣聞莫笑馮唐老還来謁聖¶
君　許渾寄李定言右史詩曰纔歸龍尾含雞舌更立¶
<pb:KR3k0055_WYG_091-50a>¶
螭頭運兔毫閶闔欲開金漏盡冕旒初坐御香髙　鄭¶
谷寄左省張起居詩曰含香復記言清秩稱當年㸃筆¶
非常筆朝天最近天　元微之誇白樂天詩曰我是玉¶
皇香案吏謫居猶得近蓬莱¶
増制唐蘇頲行賀知章起居郎制曰業優詞學時重才¶
行禀精微之髙妙體仁恕以明達必能書法不隠立言¶
可觀宜囘職於版圖佇擅聲於鉛筆　孫逖行楊齊宣¶
起居郎制曰規行介立守道安貞雅致表於文辭清標¶
<pb:KR3k0055_WYG_091-50b>¶
𫝊於緒業頃參諫職考績已深自聞謝病嵗年滋久雖¶
宰臣立節每避舉親而公器湏才終難滯用宜發命於¶
中㫖俾分官於左言　賈至行裴綜起居郎制曰左史¶
記事君舉必書先王之制也晉則董狐書法不隠楚則¶
倚相能讀典墳善惡成敗實由其言慎擇端士求難其¶
人殿中侍御史裴綜緒業清純言行惇敏俾之直筆庻¶
朂厥官　李嶠行太子舍人劉如玉等右史制曰敕如¶
玉等並言芳蘭芷行温圭璧或譽滿銅樓或名髙石室¶
<pb:KR3k0055_WYG_091-51a>¶
記言之重選衆尤難宜收博辨之才俾居良史之任¶
蘇頲行崔銑起居舍人制曰識逺心明懐才藴藝缺碑¶
盡記亡篋不遺實朝序之英髦為士林之俊拔趨侍西¶
掖洽聞東觀期書法以無隠俾舉能而有聲¶
増啟洪平齋賀黄左史啟曰騎省疇庸螭坳振武立雷¶
霆之下屢聞劘礪以責難司雨露之邊更許直前而論¶
事某官瑞應魁衡聲摩奎璧夙著六君子之望坐追三¶
諫臣之風黑白既分丹青自炳聖朝舉無缺事可少緩¶
<pb:KR3k0055_WYG_091-51b>¶
於箴規人主蔑有戲言正欲明於記注進躋左墄宻侍¶
前旒移疇昔皂囊剴切之誠示此日青史簡嚴之筆夾¶
玉皇之香案共欽稽古之榮築宰相之沙堤佇究濟時¶
之業　楊誠齋賀聶左史啟曰南衙渙號東史升賢雖¶
君舉必書均號司存之切而王直諸左益知位置之親¶
某官螭頭坳處久稱解事之舍人龍尾道中遂進讀書¶
之倚相柱下之光可繼甌中之姓有人　陳篔窓賀徐¶
左史啟曰烏府疇庸螭坳正位南司五院方嚴執法於¶
<pb:KR3k0055_WYG_091-52a>¶
殿中東極一星復擅典書於柱下某官心正意誠之功¶
夙講明於韋布任重道逺之器獨簡記於冕旒頃由别¶
院之聲名徑主一臺之風憲永惟四海理亂之本實係¶
九重言動之間若弩有牙如車斯輹雖堯舜在上無明¶
爭顯諫之勞然佚狐在前有隂警潛規之助鋪陳久大¶
繪畫升平要令熒煌垂汗簡之華然後卓犖紀面槐之¶
業　洪平齋賀林殿院除左史啓曰臺端疇績左墄躋¶
榮紅雲之近玉皇獨聳螭頭之望黄道之開閶闔仍催¶
<pb:KR3k0055_WYG_091-52b>¶
豹尾之班某官峻躋記注妙絶版曹扈甘泉之蹕則入¶
内以告猷對紫宸之仗則直前而奏事一星之曰柱史¶
姑紬石室之藏六符之驗泰階即上沙堤之路　危㢲¶
齋賀魏右史啟曰恩渙席前班髙柱下秘書不是監昔¶
有是言右史用名流實聮法從某官龍池入覲蔚為華¶
國之儒雞舌含香快吐濟時之略惟斯文之未墜知上¶
眷之益隆禮樂司存冠九卿之妙選蓬莱身到總三館¶
之清流才與地以雙清命自天而三錫屈司記注以闡¶
<pb:KR3k0055_WYG_091-53a>¶
　才猷¶
　¶
　¶
　¶
　¶
　¶
　¶
　¶
<pb:KR3k0055_WYG_091-53b>¶
　¶
　¶
　¶
　¶
　¶
　¶
　¶
御定淵鑑𩔖函卷八十六¶
