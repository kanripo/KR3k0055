# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.943446
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十四
<pb:KR3k0055_WYG_259-1a>¶
　欽定四庫全書¶
御定淵鑑𩔖函卷二百五十四¶
　　人部十三(故人/賓主)　(䘮友/好客)¶
　　　故人一¶
　増書曰人惟求舊¶
　　　故人二¶
　増漢書曰張安世兄賀幸於衛太子太子敗賓客皆誅¶
　安世為賀上書得下蠶室後為掖庭令而宣帝以皇曽¶
<pb:KR3k0055_WYG_259-1b>¶
　孫収養掖庭賀視養拊循恩甚宻焉及帝即位而賀已¶
　死賀子早死無子子安世小男彭祖又少與上同席硯¶
　上追思賀恩封彭祖為陽都侯賜賀謚曰陽都哀侯賀¶
　有孤孫霸年七嵗拜散騎中郎将賜爵關内侯　漢史¶
　曰光武引嚴光入道故舊共卧光以足加帝腹太史奏¶
　客星犯帝座帝笑曰朕與故人嚴子陵共卧耳　南史¶
　曰竟陵王誕反廣陵范義為誕司馬宋克廣陵誕與義¶
　皆伏誅蔡興宗奉㫖慰勞廣陵興宗與范義素善収斂¶
<pb:KR3k0055_WYG_259-2a>¶
其尸送歸豫章宋主謂曰卿何敢故觸王憲對曰陛下¶
自殺反臣臣自葬故交何不可之有宋主有慙色　唐¶
書曰唐公踐天子位多引貴臣共榻劉文静時為納言¶
固諫帝曰宿昔之情何可忘也　舊唐書曰唐明皇微¶
時與姜皎親善及誅竇懐貞等皎與有功由是寵遇特¶
厚出入卧内至與后妃連榻宴飲宋璟言皎權寵太過¶
非所以安之上以為然下制曰西漢諸将以權貴不全¶
南陽故人以優閒自保皎冝放歸田園勲封如故¶
<pb:KR3k0055_WYG_259-2b>¶
　　故人三¶
増脱驂　遺馬(上孔子遇舊舘人事詳䘮友𩔖厚東觀/漢記杜林與馬援同里素相親  援南)¶
(方還時林馬適死援令子持馬一匹遺林曰朋友有車/馬之饋林受之居數月林遣子奉書曰捋軍内施九族)¶
(外存賓客望恩者多林父子兩人食列卿禄常有/盈餘今送錢五萬援受之謂子曰人當以此為法)　同¶
食　共衣(韓子吴起與故人期食不至終日不食故人/来乃食  南史范史雲與同郡尹苞友善二)¶
(人居貧出入共一單衣到人門外尹/年長甞先著衣入湏&KR0119;出解與雲)　嫁女　授官(唐/書)¶
(嚴挺之重交逰許與生死不易嫁故人孤女數十人當/世稱之  又曰王顯與太宗有嚴子陵之舊每掣褌為)¶
(戱捋㡌為歡及帝登極召其三子皆授五品官顯獨不/及謂曰卿無貴相朕非為卿惜官也顯曰朝貴而夕死)¶
<pb:KR3k0055_WYG_259-3a>¶
(可矣時僕射房元齡曰陛下既有龍潛之舊何不/試與之帝與之三品取紫袍金帶錫之其夜卒)　回¶
車　覆水(陶淵眀詩窮巷隔深轍頗回故人車歡然酌/春酒摘我園中蔬  杜甫詩哀哉練裙子負)¶
(薪躡破履豈無故/交親逝去如覆水)　不忘蓍簪　勿遺踦屨(韓詩外傳/孔子逰于)¶
(少原之野聞婦人哭于澤中甚哀孔子使弟子問焉對/曰向刈蓍薪亡吾蓍簪是以哀孔子曰刈蓍薪而亡蓍)¶
(簪有何悲也對曰非傷亡蓍簪吾所以悲不忘故也十/賈子楚昭王與吴戰楚軍敗走王遺其踦屨已行三)¶
(歩王返取之左右怪而問之王曰楚國雖貧豈無一屨/哉吾悲其與俱出而不與之俱返也于是楚俗無相棄)¶
(者/)　贈以綈袍　遺之紈扇(史記范睢為秦相聞魏使/湏賈至睢乃微行見賈賈)¶
(曰范叔一寒至此哉乃取綈袍贈之後睢謂賈曰公所/以得無死者以綈袍戀戀有故人之意也  古今注漢)¶
<pb:KR3k0055_WYG_259-3b>¶
(朱買臣字翁子為㑹稽太守懐章綬至舍亭而郡人未/之知也舊知錢勃見其暴露乃勞之曰得無罷乎遺以)¶
(紈扇買臣至/郡引為上客)　飯之脱粟　贈以生芻(漢書公孫𢎞為/丞相食故人髙)¶
(賀以脱粟飯覆以布被賀怨曰何用故人富貴為脱粟/布被我自有之怒而去語人曰𢎞身服貂蟬外衣麻枲)¶
(内厨五鼎外膳一肴其儉詐也𢎞聞之慙曰寜逄惡賓/不逄故人  鄒長倩公孫𢎞之故人也贈𢎞生芻一束)¶
(素絲一襚撲滿一枚書遺之曰撲滿者以土為之蓄錢/之具也有入而無出滿則撲之士有聚而不散者将有)¶
(撲滿之敗/可不戒乎)　不聴求官　必與均禮(唐書裴垍為相有/故人求京兆尹判)¶
(司垍曰公才不稱此官不敢以故人之私傷朝廷至公/  又曰岑文本于生平故人雖羇賤必與均禮又劉仁)¶
(&KR0100;雖貴顯接故/舊如布衣時)　大亮懐恩　李晟篤義(舊唐書隋末/李大亮為賊)¶
<pb:KR3k0055_WYG_259-4a>¶
(所獲賊帥張弼見而異之遂定交于幕下貞觀末弼為/将作丞自匿不言大亮遇諸塗而識之持弼而泣□推)¶
(家産以遺之言于太宗曰臣有今日之榮貴張弼之力/也乞迴臣之官爵以授之太宗即以弼為中郎俄遷代)¶
(州都督隆唐書李晟/篤分義  于故舊)　奏樂享賓　賦詩送别(唐書邱/和靖與)¶
(髙祖有舊後和靖入朝詔其子師利迎之及謁見髙祖/為引入卧内語平生歡甚奏九部樂饗之  宋史陳慥)¶
(字季常元豐二年蘇東坡謫黄州至岐亭有白/馬青盖来迎乃故人陳慥也留三日賦詩而别)　載入¶
後宫　盛陳陛衛(史記陳勝既王其故人傭耕者聞之/乃至陳叩宫門曰吾欲見勝門令不)¶
(為通勝出遮道而呼勝乃召見載歸善後漢書隗囂使/馬援觀公孫述援與述舊同里門相  以為既見當握)¶
(手如平生而述盛/陳陛衛以延援入)¶
<pb:KR3k0055_WYG_259-4b>¶
　　故人四¶
増無失其故(檀弓孔子之故人原壤其母死夫子助之/沐槨原壤登木曰久矣予之不托于音也)¶
(歌曰貍首之斑然執女手之卷然夫子為弗聞也者而/過之從者曰子未可以已乎夫子曰邱聞之親者無失)¶
(其為親也故者/無失其為故也)　喜㑹故人(□□景差至蒲騷見宋玉/曰不意重見故人慰此去)¶
(國戀戀之心昨到夢澤喜見楚山之碧/眼力頓明今又㑹故人開心目足矣)　故友舊交(朱/敬)¶
(則五等論商鞅欺/故友李斯囚舊交)　沉醉釀川(鄭𢎞事見/前交友𩔖)　稱其義烈¶
(後漢書朱暉與同郡陳揖交善揖早卒有遺腹子友暉/甞哀之後司徒桓虞為南陽太守召暉子駢為吏暉辭)¶
(駢而薦友一/時稱其義烈)　擢用舊交(魏志何晏&KR0118;侍中主𨕖曹/宿與有舊者多擢用之)¶
<pb:KR3k0055_WYG_259-5a>¶
契分愈宻(唐書裴寂大業中歴侍御史晋陽宫副監/唐公淵雅與厚及留守太原契分愈宻)¶
携手笑語(又曰韋表&KR1522;篤故舊雖/庸下必與携手笑語)¶
　　故人五¶
増詩唐髙適逄謝偃詩曰紅顔為别久白髪始相逄惟¶
餘昔時慮無復舊時容　又白居易傷友詩曰陋巷孤¶
寒士出門苦棲棲雖云志氣在豈免顔色低平生同門¶
友通籍在金閨曩昔膠漆契邇来雲雨暌正逄下朝歸¶
車騎五門西是時天久陰三日雨凄凄蹇驢避路立肥¶
<pb:KR3k0055_WYG_259-5b>¶
馬當風嘶迴顧忘相識占道上沙堤昔年洛陽社貧賤¶
相提携今日長安道對面隔雲泥近日多如此非君獨¶
惨悽死生不變者惟聞任與黎　又郎士元詩曰數年¶
音信斷不意在長安馬上相逄久人中欲認難一官今¶
懶道雙鬢竟羞看莫問生涯事只應把釣竿　宋張子¶
厚答劉子先詩曰洞霄宫裏一閑人東府西樞老舊臣¶
多謝姑蘇賢太守殷勤分送洞庭春　又劉子先謝張¶
子厚詩曰故人天上有書来責我疎愚喚不回兩處共¶
<pb:KR3k0055_WYG_259-6a>¶
瞻千里月十年不寄一枝梅塵泥自與雲霄隔駑馬難¶
追徳𩦸才莫謂無心向門下也曽終夕望三台¶
　　䘮友一¶
增禮記曽子曰朋友之墓有宿草而不哭焉宿草陳根¶
也謂期年　又曰孔子曰父之友吾哭諸廟門之外師¶
吾哭諸寝朋友吾哭諸寝門之外　又曰主人三年䘮¶
則為之再朋友虞祔而已　又曰朋友虞祔而弔退非¶
從主人也　儀禮曰主䘮禮朋友在他國袒免歸則己¶
<pb:KR3k0055_WYG_259-6b>¶
注謂無主䘮者當為之主每至袒時則去冠代之以免¶
舊説象冠廣一寸以上歸有主則止也如幼弱則不止¶
也　又曰朋友雖無親有同道之恩相與服衰&KR0052;帶檀¶
弓群居則絰出則否不弔服也朋友有恩相為緦服即¶
士之疑服素冠也¶
　　䘮友二¶
増説苑曰鮑子死管子舉上袵而哭之泣下如雨從者¶
曰非君父子也此亦有説乎管子曰非夫子所知也吾¶
<pb:KR3k0055_WYG_259-7a>¶
甞與鮑子負販于南陽吾三辱于市鮑子不以我為怯¶
知我之欲有所明也鮑子甞與我有所説而三不見聴¶
鮑子不以我為不肖知我之不遇眀君也鮑子甞與我¶
臨財分貨吾自取多者三鮑子不以我為貪知我之不¶
足于財也生我者父母知我者鮑子也士為知己者死¶
而况為之哀乎　左傳曰孟孫死臧孫紇入哭甚哀多¶
涕出其御曰孟孫之惡子而哀如是季孫若死其若之¶
何臧孫曰季孫之愛我疾疢也孟孫之惡我藥石也羙¶
<pb:KR3k0055_WYG_259-7b>¶
疢不如惡石夫石猶生我疢之羙其毒滋多　孔叢子¶
曰秦荘子死孟武伯問孔子曰古者同僚有服乎答曰¶
聞諸老&KR0360;昔虢叔閎夭太顛散宜生南宫适五人同僚¶
比徳以賛文武及虢叔死四人為服古之達禮者行之¶
　淮南子曰恵施死而荘子寝説言世莫可為語也¶
唐書曰張道源甞與友人客㳺友人中宵而卒道源恐¶
驚擾主人遂共屍卧達曙方哭歩送䘮至其鄉¶
　　䘮友三¶
<pb:KR3k0055_WYG_259-8a>¶
原挂劍　絶絃(綱鑑延陵季子返挂劍于徐君墓樹/而去  説苑鍾子期死伯牙遂絶絃)¶
驢鳴　車載(世説孫楚字子荆與王濟為友濟死子荆/哭之曰夫子好驢鳴乃作一聲聲體俱似)¶
(坐客皆笑之陽後漢書任末字叔本遊京師教授友人/董奉徳於洛  病亡末躬推車載奉徳致于墓所由是)¶
(知/名)　哀梁棟　歎山河(晉書衛玠卒謝鯤哭之慟曰棟/梁折不覺哀耳  世説王戎經)¶
(黄公酒壚歎曰昔與嵇叔夜阮嗣宗酣暢于此竹林之/㳺亦預其末嵇阮亡吾為時羇絏今視之雖近邈若山)¶
(河/也)　越界迎䘮　修墓種樹(後漢書皇甫規為度遼将/軍友人王旻䘮還規縞素)¶
(越界迎之人告并州刺史胡芳冝舉奏芳曰吾為朝廷/愛才遂無所問  又范式張邵少為友邵死式素車白)¶
(馬號哭而赴母望見曰必/巨卿也式修墓種樹而去)　増善惡一人　緦麻三月¶
<pb:KR3k0055_WYG_259-8b>¶
(唐書權臯徳輿之父大厯中卒于家韓洞王定為服朋/友之䘮李華為其墓表以為分天下善惡一人而已)¶
(三輔决録㳺殷為胡軫所害同郡吉伯/房郭公休與殷同嵗相善為緦麻三月)　代親復讐¶
為周子舍(東觀漢記郅暉友人董子張父先為鄉人所/害及子張病将終暉往候之子張流涕視暉)¶
(不能言暉曰吾知子不悲天命而悲讐不復也暉即起/将客遮仇人取其頭以示子張子張見而氣絶  又崔)¶
(琰字季珪友人公方早/卒琰撫其孤思如己子)　賦詩携酒　廢斤輟絃(北史/盧元)¶
(眀友人王由居潁川忽夢由携酒就之言别賦詩為贈/及明憶其十字云自兹一去後朝市不復㳺元明歎曰)¶
(由旅寄人間乃有今夢詩復如此必有他故經三日果/聞由為亂兵所殺尋其亡日乃是發夢之夜  世説支)¶
(道林䘮法䖍之後精神殞䘮風味轉墜常謂人曰昔匠/石廢斤於郢人牙生輟絃于鍾子推已外求良不虛也)¶
<pb:KR3k0055_WYG_259-9a>¶
(&KR0115;契既逝發言莫賞中心藴結/余其亡矣却後一年攴遂殞)　事母撫孤　䘏家嫁¶
女(蜀志張裔字君嗣蜀郡成都人少與犍為楊恭友善/恭早死遺孤未數嵗裔分居事恭母如母恭子長大)¶
(為之娶妻買宅産業使立門户善晉書紀瞻愼行好施/老而彌篤少與陸機兄弟相親  及機被誅瞻周䘏其)¶
(家及嫁女資/送同于所生)¶
　　䘮友四¶
原吾已(左傳鄭子皮卒子産哭曰吾已無為為善矣/惟夫子知我注云無人知己之善故曰吾已)¶
遺愛(左傳子産卒仲尼聞之/出涕曰古之遺愛也)　鼔琴歌(荘子子桑扈孟/子友琴張三人)¶
(相友子桑死孔子使子貢往弔或編曲或鼔琴相和歌/曰嗟来桑扈乎而已友其真而我猶為人子貢趨而問)¶
<pb:KR3k0055_WYG_259-9b>¶
(曰臨尸而歌禮乎二人相/視而笑曰是惡知禮意)　賑給(朱暉事/見前)　増棄官収¶
葬(後漢書曰陳蕃既被害友人陳留朱/震時為鋞令聞之棄官哭而収葬)　尚有典刑(後/漢)¶
(書孔融與蔡邕友卒後有虎賁士貌𩔖邕融每/酒酣引與同坐曰雖無老成人尚有典刑也)　自送¶
南陽(廣州先賢𫝊董正字伯和番禺人也隠士南陽車/遂字徳陽聞正令名不逺萬里徑来投正正道同)¶
(志合恩如伯仲數年中遂得病正為傾家救䘏/疾篤命絶殯斂之禮如同生身自送䘮于南陽)　迎䘮¶
營葬(南史范雲好節尚奇少與領軍王畡善/畡亡于官雲迎其䘮還家躬為營葬)　故衣一¶
箧(語林王賢江陵人眀初監生與友王讓同居讓往江/南以故人贈銀十兩故衣一箧託賢収之未㡬賢除)¶
(鹽城令讓除子陽令尋卒後十餘年賢致仕還以/所寄物與讓子讓子泌不受白于官拘而與之)　贖¶
<pb:KR3k0055_WYG_259-10a>¶
女助䘮(紀典纂要于寛成化舉人友任良/病死良妻鬻二女治䘮寛贖還之)¶
　　䘮友五¶
原詩梁吴均傷友詩曰可憐桂樹枝懐芳君不知摧折¶
寒山裏遂死無人窺　又任昉哭范僕射詩曰平生禮¶
數絶式瞻在國楨一朝萬化盡猶我故人情　已矣平¶
生事詠歌盈篋笥兼復相嘲謔常與虚舟值何時見范¶
侯還叙平生意¶
原賦魏王粲思友賦曰登城隅之髙觀忽臨下以翺翔¶
<pb:KR3k0055_WYG_259-10b>¶
行逰目於林中覩舊人之故塲身既沒而不見餘迹存¶
而未䘮滄浪浩兮迴流波水石激兮揚素精夏木兮結¶
莖春鳥兮愁鳴平原兮泱漭緑草兮羅生超長路兮逶¶
迤實舊人兮所經身既逝兮幽翳魂𣺌𣺌兮藏形　増¶
晉向秀思舊賦序曰余與嵇康吕安居止接近其人並¶
有不羈之才然嵇志逺而疎吕心曠而放其後各以事¶
見法嵇博綜技藝于琴特妙臨當就命顧視日影索琴¶
而彈之余逝将西邁經其舊廬于時日薄虞淵寒氷凄¶
<pb:KR3k0055_WYG_259-11a>¶
然鄰人有吹笛者發聲寥亮追思曩昔㳺宴之好感音¶
而歎遂作賦云将命適于逺京兮遂旋反而北徂濟黄¶
河以汎舟兮經山陽之舊居瞻曠野之蕭條兮息余駕¶
乎城隅踐二子之遺跡兮歴窮巷之空廬歎黍離之慜¶
周兮悲麥秀于殷墟惟古昔以懐今兮心徘徊以躊躇¶
棟宇存而弗毁兮形神逝其焉如昔李斯之受罪兮歎¶
黄犬而長吟悼嵇生之永辭兮顧日影而彈琴托運遇¶
于領㑹兮寄餘命于寸隂聴鳴笛之慷慨兮妙聲絶而¶
<pb:KR3k0055_WYG_259-11b>¶
復尋停駕言其将邁兮遂援翰而寫心　又陸機歎逝¶
賦曰悲夫川閲水以成川水滔滔而日度世閲人而為¶
世人冉冉而行莫人何世而弗新世何人之能故木每¶
春其必華草無朝而遺露經終古而常然率品物其如¶
素譬日及之在條恒雖盡而弗悟雖不悟其可悲心惆¶
焉而自傷亮造化之若兹吾安取夫久常痛靈根之夙¶
隕怨具爾之多䘮悼堂構之頽瘁慜城闕之邱荒親彌¶
懿其已逝交何戚而不忘咨余今之方殆何視天之芒¶
<pb:KR3k0055_WYG_259-12a>¶
芒傷懐悽其多念戚貌瘁而尠歡幽情發而成緒滯思¶
叩而興端惨此世之無樂詠在昔而為言居充堂而衍¶
宇行連駕而比軒彌年時其詎㡬夫何往而不殘或&KR0115;¶
邈而既盡或寥廓而僅半信松茂而柏悦嗟芝焚而蕙¶
歎茍性命之弗殊豈同波而異瀾瞻前軌之既覆知此¶
路之良難啟四體而深悼懼兹形之将然毒娱情而寡¶
方怨感目之多顔諒多顔之感目神何適而獲怡尋平¶
生於響像覧前物而懐之歩寒林以悽惻翫春翹而有¶
<pb:KR3k0055_WYG_259-12b>¶
思觸萬𩔖以生悲歎同節而異時年彌往而念廣塗薄¶
暮而意迮親落落而日稀友靡靡而愈索顧舊要於遺¶
存得十一於千百樂隤心其如忘哀縁情而来宅託末¶
契於後生余将老而為客指彼日之方除豈兹情之足¶
攪感秋華於衰木瘁零露於豐草在殷憂而弗違夫何¶
云乎識道　原梁江淹傷友賦曰泫然霑衣兮悲袁友¶
之英秀系神緒而作氏𦙍靈枝而啟胄轢四代而式昌¶
洎十葉而克茂友人之生川岫降眀譬如冬雪既華既¶
<pb:KR3k0055_WYG_259-13a>¶
潔将似秋月至麗至徹乃上代而少雙故叔世而曠絶¶
弔蕙若之暫芳慟琬琰之永缺余幼好於斯人乃神交¶
于一顧邈疇年之繾綣窈生平之㳺遇懐愛重於素璧¶
結分珍於黄金捨一世而笑淺訪古人而求深固齊術¶
而共徑豈異袖而同&KR0109;爾凝情於霜柏我發志於冬桂¶
帶瑶玉而爭光握隋珠而比麗予結誼兮梁門復從官¶
兮朱藩何人徑之亟阻而天道之匪存凋碧玉之神樹¶
銷紫芝之靈根承逺書於江澨結深痛於爾魂¶
<pb:KR3k0055_WYG_259-13b>¶
原書梁任昉與沈約書曰范僕射疾遂不救范侯淳孝¶
睦友在家必聞直道正色立朝斯著一金之俸必徧親¶
倫鐘庾之秩散之故舊佐命興王心力俱盡謀猷忠允¶
諒誠匪躬破産而字死友之孤開門而延故客之殯則¶
惟其常無得而稱矣器用車馬無改生平之素憑論欵¶
對不易布素之交若斯人者豈容易遇昉将莅此邦務¶
在遄速雖解駕流連再貽欵顧将乖之際不忍告别無¶
益離悲祗増今悵永念平生忽焉疇曩追尋笑緒皆成¶
<pb:KR3k0055_WYG_259-14a>¶
悲端　又弔樂永世書曰永世孝友之至發自天真皎¶
潔之操曽非矯飾意有所固白刃不移理有所托淄澠¶
自辨餘息惟存視陰無㡬終始之托方寄祁侯豈謂樂¶
生反先朝露以理遣滯鄙識未曉以事尋悲哀楚交至¶
宿草易滋傷恨不滅松檟可拱悲緒無窮　又劉孝標¶
追荅劉沼書曰劉侯長逝化為異物緒言餘論藴而莫¶
𫝊或有自其家得而示予者予悲其音徽未沫而其人¶
已亡青簡尚新而宿草将列泫然不知涕之無從也雖¶
<pb:KR3k0055_WYG_259-14b>¶
隙駟不留尺波電謝而秋菊春蘭英華靡絶故存其梗¶
槩更酬其㫖若使墨翟之言無爽宣室之譚有徵兾東¶
平之樹望咸陽而西靡蓋山之泉聞絃歌而赴節但懸¶
劒空隴有恨如何　増魏文帝與吴質書曰昔年疾疫¶
親故罹其灾徐陳應劉一時俱逝痛可言耶昔日㳺處¶
行則連輿止即接席謂百年可共相保何圖數年之間¶
零落殆盡言之傷心頃撰其遺文合為一集觀其姓名¶
已為&KR0294;録追思昔㳺猶在心目而此諸子化為糞壤可¶
<pb:KR3k0055_WYG_259-15a>¶
復道哉　唐李嶠答李清河書曰昨自歴亭路還至臨¶
清展一慟於崔氏舉目酸咽良不可任變故㡬何氣序¶
遄革舊館荒毁殘蟬悲鳴夫情生于有情之地古人所¶
以登峴山而淚下聴鄰笛而淒凉誠有以也亡友崔生¶
才髙位下盛年夭閼同志遽絶絃之傷有識深埋玉之¶
恨其藻綴鮮華姿采秀舉故已久處大府呈諸水鏡可¶
畧言也所未盡者此君幼無怙恃終鮮兄弟有田一㕓¶
桑竹靡樹孀姊返室諸甥候門移愛敬之慕以奉之假¶
<pb:KR3k0055_WYG_259-15b>¶
友悌之歡以臨之貧病為感慨之資羈栖無學植之半¶
終能抗跡泥滓髙歩京華交結盡一時之信文章滿談¶
者之口亦為難矣加以重襟期敦賑施良辰美景故或¶
自逺而至一爼一觴繼以繒紵亦無絶於時所以薄俸¶
不資於目前孤遺不給於身後古人稱清吏真不可為¶
者豈徒言哉兄仁及遺簪禮縟追&KR0608;千古之下凜然獨¶
髙凡百賓寮孰不激節然其懸磬之室所費多端舊業¶
偃師交質他族淹泊已夕又頻濟施贖荘之餘諷爾復¶
<pb:KR3k0055_WYG_259-16a>¶
盡今授衣附及窀穸有期合門嗷嗷靡所控告亡友卒¶
日恵愛在人吏甿追感道路血泣而簡書是懼賵襚莫¶
申夫所以惡貪饕而懲貨賄者豈不憑怙作威紊我公¶
道耶今則異於是積東里之仁既将萬化同盡企西江¶
之潤方為萬口所懸適足以重仁恩而敦教義也惟兄¶
實深圖之儻一言辱及羣願獲伸豈惟崔氏獨受其賜¶
亦二三朋友所佩服焉幸甚¶
　　賔主一¶
<pb:KR3k0055_WYG_259-16b>¶
増易曰有不速之客三人来敬之終吉　又曰觀國之¶
光利用賓于王　又曰包有魚不利賓　尚書曰修五¶
禮注吉凶軍賓嘉　洪範曰八政七曰賓　詩曰我有¶
嘉賓鼔瑟鼔琴　又曰我有嘉賓中心貺之　又曰為¶
賓為客獻酬交錯　又曰序賓以賢　禮記曰賓客主¶
恭　又曰賓禮每進以讓　又曰主人親速客速召也¶
　又曰主人敬客則先拜客客敬主人則先拜主人¶
又曰凡與客入者每門讓于客客至于寝門則主人請¶
<pb:KR3k0055_WYG_259-17a>¶
入為席然後出迎客客固辭主人肅客而入主人入門¶
而右客入門而左主人就東階客就西階　又曰天子¶
諸侯無事則嵗三田一為乹豆二為賓客　又曰若非¶
飲食之客則布席席間函丈　左傳曰諸侯賓至奠設¶
庭燎賓至如歸　又曰周諺曰賓有禮主則擇之　周¶
禮曰太宰以八統馭萬民八曰禮賓　又曰太宰以九¶
式均節財用二曰賓客之式　又曰六職二曰教職以¶
懐賓客懐安也　又曰庖人掌賓客之禽獻注謂獻禽¶
<pb:KR3k0055_WYG_259-17b>¶
供賓客　又曰六聨二曰賓客之聨事　又曰六儀二¶
曰賓客之容謂矜荘也　又曰以燕饗之禮親四方之¶
賓客　又曰八辟二曰議賓之辟賓客有罪先議之¶
又曰秋官野廬氏掌野之道路宿息井樹注宿息廬之¶
屬客所宿及晝止者也井供飲食樹為藩蔽若有賓客¶
則令守涂地之人聚𣝔之有相翔者誅之相翔謂伺候¶
将為盗者　又曰大行人掌大賔之禮與大客之儀以¶
親諸侯　又曰小行人掌邦國賓客之禮籍以待四方¶
<pb:KR3k0055_WYG_259-18a>¶
之使者　又曰凡行人之儀不朝不夕不正其主面亦¶
不背客謂儐相傳辭不正東向不正西向常視賓主之¶
前却得兩向之而已　又曰環人掌送迎邦國之通賓¶
客以路節達諸四方舍則授館令聚𣝔有任器則令環¶
之　又曰凡賓客至掌客掌獻飲食享禮眡之餐牢注¶
餐食始至小禮也　又曰凡禮賓客國新殺禮凶荒殺¶
禮札䘮殺禮禍灾殺禮在野在外殺禮注殺節省其費¶
用也　老子曰樂與餌過客止　韓文曰魚川泳而鳥¶
<pb:KR3k0055_WYG_259-18b>¶
雲飛是賓主之相得也¶
　　賓主二¶
増國語曰單襄公如楚候不在疆司空不視塗澤不陂¶
川不梁膳宰不致餼　左傳曰㑹于王父謀王室也趙¶
簡子令輸王粟具戍人曰眀年将納王宋樂大心曰我¶
不輸粟我與王為客若之何使客　戰國䇿曰汗眀見¶
春申君三月乃見春申君大悦之汗眀欲復談春申君¶
曰僕已知先生矣汗眀慨然曰君之賢不如堯臣之能¶
<pb:KR3k0055_WYG_259-19a>¶
不及舜夫以賢舜事聖堯三年而後乃相知也今君一¶
旦而知臣是君聖于堯而臣賢于舜也春申君曰善乃¶
召門吏為先生著客籍五日一見　漢書曰王莽為宰¶
衡時甄豐旦夕入謀議時人語曰夜半客甄長伯　後¶
漢書曰傅賢遷廷尉賢素廉正自掌法官門無私客¶
英雄記曰袁紹居洛陽西北陬不妄通賓客非海内知¶
名不得相見　三輔决録曰頻陽㳺殷字季齊初為郡¶
功曹有童子張既者時未知名為郡書佐殷察異之敕¶
<pb:KR3k0055_WYG_259-19b>¶
既過家具設賓𩜹晉𫝊曰王珣兒婚賓客車騎甚衆¶
㑹聞王雅拜少傅迴詣雅者過半　晉書曰嵇喜為太¶
僕知厩騶馮陵英俊待以賓客之禮以状表上　世説¶
曰王劉每不重蔡公二人甞詣蔡語良久乃問蔡曰公¶
自言何如夷甫答曰身不如夷甫王劉相目而笑曰公¶
何處不如荅曰夷甫無君軰客　南史曰謝瞻兄晦為¶
宋臺右衛權遇己盛于彭城還都迎家賓客輻輳時瞻¶
在家驚駭謂晦曰吾家以退遜為業汝遂勢傾朝野此¶
<pb:KR3k0055_WYG_259-20a>¶
豈門戸之福耶　唐書曰王毛仲有寵于眀皇百官附¶
之一日毛仲嫁女上問何所湏毛仲頓首謝曰臣萬事¶
已備但未得客明日上謂宰相朕奴毛仲有婚事卿等¶
宜與達官悉詣其第既而日中客未敢舉箸待宋璟久¶
之方至先執酒西向拜謝飲不盡巵遽稱腹痛而歸¶
又曰李逄吉當國畏裴度復相使京兆尹劉栖楚等十¶
人排却之雖度門下賓客皆有去就意他日度置酒延¶
客栖楚曲意自解附耳語崔咸疾其矯舉酒讓度曰丞¶
<pb:KR3k0055_WYG_259-20b>¶
相乃許所由官囁嚅耳語願上罰爵度笑受而飲之栖¶
楚不自安趨岀坐上莫不壯之¶
　　賓主三¶
原吹笙　設燎(詩我有嘉賓鼔瑟吹笙至左傳/諸侯賓至奠設庭燎賓  如歸)　就館¶
　壊垣(又曰叔弓如晉晉人曰子姑就舘伯又曰子産/如晉壊其館之垣而納車馬士文  曰繕垣葺)¶
(牆以待賓客今吾子/壊之其若異客何)　増貴賓　上客(上崔道固事見/庶母𩔖  魏畧)¶
(劉備屯于樊城諸葛亮見備備以諸生待之備性好結/眊時適有眊牛尾與備者備因手自結之亮曰将軍當)¶
(復有逺志但結眊而已備知亮非常/人乃投眊而起以上賓之禮待之)　浮湛　率素(漢/書)¶
<pb:KR3k0055_WYG_259-21a>¶
(陳遵與賓客晝夜呼號酒&KR0079;相屬甞謂張竦曰足下諷/誦經書苦身自約而我放意自恣浮湛俗間官爵功名)¶
(不減于子而差樂顧不優耶王晉𫝊陸納為吴興太守/将之郡先至姑孰辭桓温時  坦之刁&KR0212;在坐及受禮)¶
(惟酒一斗鹿&KR0079;一柈坐客愕然徐曰眀公可飲酒三升/納止可二升今有一斗以備餘瀝温及賓客歎其率素)¶
　過舍　造門(史記曰司馬相如字長卿素與臨卭令/王吉善吉曰長卿久客旅逰不遂可来)¶
(過我舍于是相如後往臨卭富人卓王孫程鄭相謂曰/令有貴客為具召之  漢書張楷治嚴氏春秋古文尚)¶
(書門徒常數百人賓客慕/之自父黨宿儒皆造門)　連榻　卧牀(世説杜預拜/鎮南将軍朝)¶
(士畢賀乃連榻而坐羊琇裴楷後至曰□元凱乃復連/榻坐客耶遂不坐而去  魏志許汜與劉備並在劉表)¶
(坐表與備共論天下人汜曰陳元龍湖海之士豪氣不/除備曰君言豪寕有事耶曰昔過下邳見元龍元龍無)¶
<pb:KR3k0055_WYG_259-21b>¶
(客主意自上大&KR0451;卧使客卧下牀備曰君有國士之名/所望有救世之意而君求田問舍言無可采是元龍所)¶
(諱也何縁當與君語如我欲卧百尺樓上/卧君于地何但上下牀之間耶表大笑)　惡賓　殘¶
客(上公孫𢎞事見故人𩔖軸梁書張纘字伯緒與何敬/容意趣不協敬容居權  賓客輻輳有過詣纘者輒)¶
(拒不前曰吾不能/對何敬容殘客)　去事驃騎　命歌驪駒(漢書大将/軍青退歸)¶
(驃騎去病日貴青門下客多去事驃騎輒得官爵惟任/安不去  漢書儒林傳王式字翁思徵為博士既至諸)¶
(博士持酒&KR0079;勞之博士江公心嫉式命歌吹諸生曰歌/驪駒式曰聞之師客歌驪駒主人歌客無庸歸今日諸)¶
(君為主人日尚早未可也江公曰經何以言之式曰在/曲禮江公曰何狗曲也式曰恥為豎子所辱遂免歸)¶
　東道主　西都賓(左傳鄭伯謂秦曰若舍鄭以為東/道主行李之往来共其乏困  西)¶
<pb:KR3k0055_WYG_259-22a>¶
(都賦曰有西都賓/問於東都主人)　雲聚禹廷　星占荀里(尚書大𫝊/舜為賓客)¶
(禹為主人于是卿雲聚俊乂集百工相和/而歌卿雲  下陳寔荀淑事見父子𩔖)　投刺攝齊¶
　拂筵整帶(蘇州志通賢橋東有吴丞相顧雍宅自雍/至孟名著四代常居此宅門無雜客投刺)¶
(攝齊者皆一時英俊相南史孔休源到都寓于少府孔/登宅侍中范雲一與  遇深加褒賞後雲命駕到少府)¶
(登便拂筵整帶以為詣已備水陸之品雲駐筯命待休/源及至令取其常膳止有赤倉米飯蒸鮑魚雲食休源)¶
(食不舉主人之𩜹髙談盡/日同載還家登深以為愧)　食分三客　名重五侯(列/士)¶
(𫝊孟甞君食客三千人所有三列上客食&KR0079;中客食魚/下客食菜齊市中有乞食人馮煖經冬無袴面有飢色)¶
(願得上厨皆漢書樓䕶字君卿為人短小精/辨聴之者  竦然與谷永俱為五侯上客)　主客相¶
<pb:KR3k0055_WYG_259-22b>¶
忘　賓朋分校(襄陽記諸葛孔眀每至徳公家獨拜牀/下司馬徳操甞詣徳公值其渡沔上先)¶
(人墓徳操徑入其室呼徳公妻子使速作黍徐元直向/云當来就我與徳公談其妻子皆羅拜堂下奔走供設)¶
(須㬰徳公還直入相就不知何者是客也撰南史何思/澄字元静少勤學工文重交結入華林園  遍畧分書)¶
(與諸賓/朋校定)　北道主人　東門嘉客(後漢書常山太守鄧/晨㑹光武于鉅鹿請)¶
(從擊邯鄲光武曰偉卿以一身從我不如以一郡為我/北道主人  郭子桓大司馬病篤謝公省病從東門入)¶
(桓遥矚而歎曰吾門/中久不復見如此客)　門無雜客　座有嘉賓(宋書曰/袁粲字)¶
(景倩陳郡人閑黙寡言善吟諷獨酌園庭以自適居負/南郭時策杖獨㳺素寡往来門無雜客文士見過不過)¶
(一兩人職梁書何敬容為尚書令左丞参掌佐史以妾/弟事免  後起加侍中賓客門生喧譁如故冀其復用)¶
<pb:KR3k0055_WYG_259-23a>¶
(㑹稽謝郁/致書戒之)　康衢長者　涿郡中郎(尹文子康衢長者/字僮曰善搏字犬)¶
(曰善噬賓客不過其門者三年長者怪而問之人以寔/對于是改之賓客復往  蜀志簡雍字憲和涿郡人少)¶
(與先主有舊随從先主至荆州雍與/糜竺孫乹共為從事中郎常為談客)　窗中窺客　門¶
下延賓(列女傳漢中楊子拒妻字大英子仲珍有髙名/常請客母盛為供具從&KR0420;中窺客罷讓之曰吾)¶
(視汝所交皆不及己此自損之道也後嵗餘復請客皆/者徳秀士母觀之喜曰無憂矣  晉𫝊王雅既貴幸威)¶
(權甚震門下車騎常數百/而雅善應接傾心禮之)　玳簪珠履　紫轂緇軿(史/記)¶
(趙平原君使人于春申君黄歇春申君舍之于上舍趙/使欲誇楚為玳𤦛簪刀劒室以珠玉飾之請命春申君)¶
(客春申君三千客皆躡珠履以見趙使趙使大慚客後/漢書袁紹有姿貌威容愛士養名既累世台司賓  歸)¶
<pb:KR3k0055_WYG_259-23b>¶
(附傾心折節莫不争赴其庭士無貴/賤與之抗禮紫轂緇軿填接巷陌)　盈門數千客¶
作書二十篇(史記孟甞君在薛招致諸侯賓客以故傾/天下之士食客數千人無貴賤一與文等)¶
(未天中記尸子晉人名佼秦相衛鞅客也鞅謀事畫計/  甞不與佼規商君被刑恐併誅乃亡逃入蜀作書二)¶
(十篇十九篇言道徳仁義之記/一篇言九州險阻水泉所起也)　館賓辟為官屬　館¶
以下僚(漢書御史大夫張忠辟孫寳為屬欲令授子經/更為館舍儲偫  南史謝方眀為㑹稽太守時)¶
(何長瑜教恵連讀書亦在郡内靈運謂方眀曰長瑜當/今仲宣而館以下賓之食尊既不能貴賢宜以長瑜還)¶
(靈運載/之而去)　欲陪太祝　将愧龍圖(聞見録富鄭公之父/甚貧客吕文穆公門)¶
(下一日白公曰有子十嵗許欲令入書院事廷評太祝/公許之文穆見之驚曰此兒他日名位與吾相似供給)¶
<pb:KR3k0055_WYG_259-24a>¶
(甚厚後鄭公果兩入相云公世説滕龍圖達道布衣時/甞為范文正公門客時范  尹京兆而滕方年少往往)¶
(潛出狎逰縱飲范公一夕至書室中滕已出矣因眀燭/觀以俟意将愧之至夜分乃大醉而歸范公陽不視滕)¶
(畧無慚愧長揖問曰公所讀何書曰漢/書復問漢髙祖何如人公逡巡走入)　慇懃警客¶
髙曠愛才(青瑣集韓魏公出鎮中山有門客夜踰墻出/娼家公知之作種竹詩以警之曰慇懃洗滌)¶
(加培植莫遣狂枝亂出牆客自愧作詩曰主人若也憐/髙節莫為枝狂贈斧斤公置一女奴贈之  世説錢文)¶
(僖守西都謝希深歐陽永叔同在幕下一日逰嵩山自/潁陽歸暮抵龍門香山俄而雪作登石樓望都城各有)¶
(所懐于煙靄中有車馬渡伊水来既至則文僖遣厨𫝊/歌妓至𫝊語曰山行良佳少留龍門賞雪無遽歸也其)¶
(髙曠愛/才如此)　豹隠名堂　雁聲寄詠(宋趙平叔客漣水軍/郡守召至門下數年)¶
<pb:KR3k0055_WYG_259-24b>¶
(平叔以館職守漣水後守以所居為豹隱堂石曼卿有/詩云熊飛清渭逢何暮龍卧南陽去不還年少客逰今)¶
(郡守蔚然只在立談間間王竒謀有聲塲屋為李文定/客文定薨章聖臨奠屏  有詩云雁聲不到歌樓上秋)¶
(色偏欺客路中愛之即召見占對稱旨特許赴殿/試謝詩云不拜春官為座主親逢天子作門生)¶
　　賓主四¶
増賓以特牲(左傳賓以特牲晉/悼公救災之道)　原趙孟為客(左傳宋/公兼享)¶
(晉楚之大夫趙孟為客注/座所尊也趙武謚文子)　臧紇為客(左傳季孫飲大/夫酒臧紇為客)¶
　以為上客(漢書蒯通見曹相國曰梁石君齊之俊士/也隠居不嫁未甞卑節下意以求仕也願)¶
(足下使人禮之曹相國/曰敬受命以為上客)　増将軍揖客(漢書大将軍衛/青既益尊姊為)¶
<pb:KR3k0055_WYG_259-25a>¶
(皇后然汲黯與亢禮或説黯曰自天子欲令羣臣下大/将軍大将軍尊貴誠重不可以不拜黯曰夫以大将軍)¶
(有揖客反不重耶/大将軍聞愈賢黯)　自安舊節(又曰成都侯王商子邑/為大司空貴重商故人)¶
(皆敬事邑惟樓䕶自安如舊節邑亦父事之不敢有闕/時請召賓客邑居尊下稱賤子上夀坐者百數皆離席)¶
(伏惟䕶獨東向正坐/謂邑曰公子貴如何)　質疑問事(又曰張竦免官以列/侯居長安貧無賓客)¶
(時時好事者從之質/疑問事論經書而已)　君嗣疲(蜀志張裔字君嗣為諸/葛亮長史比詣亮諮事)¶
(送車數百輛與親故書曰晝夜接賓客人/敬丞相長史男子張君嗣附之疲倦欲死)　壁後聴之¶
(世説孫長樂兄弟就謝公宿言至欵雜劉夫人在壁後/聴之具聞其語謝公眀日還問昨客何似劉對曰亡兄)¶
(門大有如此賓/客謝深有愧色)　此客逼人(晉書謝安弱冠詣王濛濛/曰此客亹亹為来逼人)¶
<pb:KR3k0055_WYG_259-25b>¶
　有此客不(世説謝安造桓温温甚喜言平生歡笑竟/日既出温問左右頗甞見我有此客不)¶
　此客噉名(又曰右軍詣晉簡文顧語孫興公曰/此噉名客簡文曰天下自有利齒兒)　不¶
衣自煖(齊書謝超宗坐公事免詣公府門自通其日風/寒惨厲太祖謂四座曰此客至使人不衣自煖)¶
(矣超宗既坐飲酒數甌辭氣横出太祖對/之甚欣拔為驃騎諮議及即位轉黄門郎)　芳林十&KR0530;¶
(摭言郭薫者與丞相于都尉向為硯席之交及琮居重/地復綰財賦薫不能避譏嫌而樂為夜半客咸通中薫)¶
(及沈雲翔等十人皆交通中貴號芳/林十&KR0530;芳林門名由此入内故也)　廊廟之人(聞見/録薛)¶
(簡肅知成都范蜀公方為舉子一見愛之館于府第俾/與子弟講學曰范君廊廟人也後簡肅還朝載蜀公以)¶
(去或問簡肅曰自成都歸得何竒物/曰蜀珍産不及道吾歸得一偉人耳)　自題客舍(彚纂/&KR0253;欽)¶
<pb:KR3k0055_WYG_259-26a>¶
(緒歴吏部貟外郎始韓琬為髙郵主薄使京師自負其/才有不遇之言題客舍他日欽緒見之笑曰是子歎後)¶
(時耶久之琬舉賢良方/正欽緒擢其文異等)¶
　　賓主五¶
原賦魏陳思王曹植娱賓賦曰遂衎賓而髙㑹兮丹幃¶
&KR0110;以四張辨中厨之豐膳兮作齊鄭之妍倡文人騁其¶
妙説兮飛翰墨而成章談在昔之清風兮總聖賢之紀¶
綱欣公子之髙義兮徳芬芳其若蘭揚仁徳於白屋兮¶
踰周公之棄粲聴仁風以忘憂兮美酒清而肴乾¶
<pb:KR3k0055_WYG_259-26b>¶
増書梁謝郁戒何敬容書曰君侯已得瞻望多士岀入¶
禁門醉尉将不敢呵灰然不無其慚甚休甚休昔竇嬰¶
揚惲亦得罪眀時不能謝絶賓客獨交黨援卒無後福¶
終益前禍人人所以猶有踵君侯之門者未必皆感恵¶
懐仁有灌夫任安之義乃戒翟公之大署冀君侯之復¶
用也君侯豈能鍳焉　唐李嶠上髙長丈書曽越嚴序¶
敬趨下風希口吻之芳音候睂宇之陽氣而堂上百里¶
騣眀無撤器之因門下三千毛遂乏處嚢之地¶
<pb:KR3k0055_WYG_259-27a>¶
増論漢王符潛夫論曰勢有常趣理有固然富貴則人¶
爭附之此勢之常趣也貧賤則爭去之此理之固然也¶
夫與富貴交上有稱譽之用下有貨財之益與貧賤交¶
大有賑貸之費小有假借之損是故富貴雖新其勢日¶
親貧賤雖舊其勢日隙此處子所以不能與官人競也¶
昔魏其之客流于武安長平之吏移于冠軍亷頗翟公¶
載盈載虛夫以四君之賢客猶若此况乎生貧賤者哉¶
　唐李徳裕賓客論曰古人稱周公吐握下士而天下¶
<pb:KR3k0055_WYG_259-27b>¶
歸心惟周公則可何也文王之子武王之弟成王之叔¶
父於天下無嫌矣故惟周公則可盖稟上聖之資邪不¶
能入是以好士不為累也漢武為戾太子立博望𫟍使¶
通賓客多以異端進者始皆欲招賢而天下賢人少小¶
人多賢人難進小人易合難進者鴻&KR0115;易合者膠固矣¶
何以知之劉濞有枚乗鄒陽不用其言而應髙田禄伯¶
為其羽翼劉武有鄒陽韓安國不用其謀而羊勝公孫¶
詭為其心腹劉安行陰徳好文辭雖愛神仙黄白未害¶
<pb:KR3k0055_WYG_259-28a>¶
為善終以左吴伍被而敗以是而知雖骨&KR0079;之親非周¶
公聖徳皆不可也班固稱四豪者六國之罪人也今不¶
復論矣吕不韋習戰國之餘風陳豨值漢網之疎濶逮¶
乎魏其武安終以權勢相傾自武安之後天下切齒衛¶
霍改節則賓客之為害固可知矣公孫𢎞起客館開東¶
閣以延接賢人與參謀議非也然謂之賢人必非黨附¶
朝宰交亂将相者矣其時武帝躬親萬㡬嚴眀御下人¶
自守法不敢為非宰相惟有平津政出一門自然無傾¶
<pb:KR3k0055_WYG_259-28b>¶
奪之勢其食客故人不居顯位似未足為朝廷患也然¶
主父偃言朔方地肥饒阻河䝉恬築城以逐匈奴公孫¶
𢎞以為不可朱買臣發十難𢎞不能得其一又奏人不¶
得挟弓弩吾邱夀王以為不便上以難丞相丞相詘服¶
則知平津之賓客不及天子之近臣眀矣雖有賓客亦¶
何益於謀議哉况近世秉大政者常不下三四人而輕¶
薄㳺相門與桞槐齊列所謀以傾奪為首所議以勢利¶
為先是以魏其武安之徒共成禍敗劉班殷鐡之客不¶
<pb:KR3k0055_WYG_259-29a>¶
相往来世道險𡾟無不由此昔漢武謂田蚡曰君除吏¶
盡未吾亦欲除吏哀帝責鄭崇曰君門如市又何以欲¶
禁切主上皆賓客之害也余謂丞相閉關謝絶賓客則¶
朝廷静矣¶
　　好客一¶
増史記曰鄒衍重于齊適梁恵王郊迎執賓主之禮適¶
趙趙平原君側行襒席&KR0244;燕昭王擁篲先驅請列弟子¶
之座而受業築碣石宫身往師之　又曰魏有隱士侯¶
<pb:KR3k0055_WYG_259-29b>¶
嬴為夷門監者公子置酒大㑹賓客從車騎虚左自迎¶
侯生侯生攝敝衣冠直上載公子上座不讓以觀公子¶
公子執轡愈恭　晉書曰阮籍云子夏在于西河之上¶
而文侯擁篲鄒子處于黍谷之陰而昭王陪乘夫布衣¶
韋帶之士孤居特立王公大人所以禮下之者為道存¶
也　漢書曰灌夫謂田蚡曰将軍幸喜過魏其魏其夫¶
妻治具至今未敢甞食　南史曰任昉為中丞簪裾輻¶
輳與其宴者號龍門㳺¶
<pb:KR3k0055_WYG_259-30a>¶
　　好客二(賓客謁見附/)¶
原置驛　開閣(史記鄭荘字當時為太子舍人每五日/休沐常置驛長安四郊請謝賓客夜以)¶
(繼日知友皆大父行天下有名之士戒門下客至亡貴/賤無留門執賓主之禮以貴下人  白帖公孫𢎞起客)¶
(館開東閣延賓客公孫賀劉/屈氂壊為馬厩奴婢室也)　倒屣迎　投轄飲(後漢/書蔡)¶
(邕倒屣迎王粲轄漢書陳遵與人大飲酒賓/客滿座取客車  投井中雖有急不得出)　遺鯉魚¶
　有車馬(古詩客從逺方来遺我雙/鯉魚  古詩門有車馬客)　歌魚　登龍(戰/國)¶
(䇿馮驩在孟甞君門下彈鋏歌曰長鋏歸来乎食無魚/孟甞君聞之乃與魚  後漢書李膺風裁髙峻士有被)¶
(其容接者/名登龍門)　増率素　豐華(上陸納事見前賓客𩔖来/世説羊曼拜丹陽尹客)¶
<pb:KR3k0055_WYG_259-30b>¶
(早者並得佳設日晏漸罄不復及精隨客早晚不問貴/賤羊固拜臨海竟日皆美供雖晚至亦獲盛𩜹時以固)¶
(之豐華不及/曼之真率)　連榻坐客　埽徑接賓(上杜預事見賓/主𩔖  天寳遺)¶
(事王仁裕毎大雪則自所居至坊巷口埽雪/開徑迎接賓客至所居處宴飲謂之煖寒㑹)　弟兄劇¶
飲　賓從獻酬(合璧事𩔖陽城拜諫議大夫與二弟延/賓客日夜劇飲  南史羊侃不飲酒而)¶
(好賓㳺終日獻/酬同其醉醒)　惟飾臺池　喜延賓客(唐書牛僧孺/治第洛之歸)¶
(仁里多致嘉石美木與賓客娱樂計/新唐書畢坰喜賓客未甞以有無)　合五侯鯖　為¶
十人𩜹(西京雜記漢五侯不相能賓客不得来往樓䕶/傳食五侯間各得其歡心競致竒膳䕶乃合以)¶
(為鯖世傳五侯鯖為宋書劉穆之性奢/豪食必方丈旦輒  十人𩜹未甞獨餐)　泛江置酒¶
<pb:KR3k0055_WYG_259-31a>¶
至府設筵(南史孫瑒字徳璉頗奢豪庭院穿築極林泉/之致賓客填門軒盖不絶及出鎮郢州乃合)¶
(十餘船為大舫于中立亭池植荷芰每良辰美景賓僚/並集泛長江而置酒亦一時之勝賞焉  國史補徳宗)¶
(非時拜吴湊為京兆尹便令赴任疾驅諸客至府已列/筵矣或問曰何速吏曰兩市日有禮席舉鐺釡而取之)¶
(故三五百人/𩜹常可立辦)　使其食客　目為豪友(史記吕不韋招/致士厚遇之至)¶
(食客三千人是時諸侯多辨士如茍卿之徒著書布天/下不韋乃使其食客人人著其所聞集論曰吕氏春秋)¶
(巨天寳遺事長安富民王元寳楊崇義郭萬金等國中/  豪也各延納四方名士競相供送朝之名寮往往出)¶
(于門下科塲文士亦集于/數家時人目之為豪友)　原捧銅盤而盟平原之賓¶
二十　躡珠履而㑹春申之客三千(網鑑毛遂在十九/人末與椘王盟後)¶
<pb:KR3k0055_WYG_259-31b>¶
(呼十九人上盟曰公等碌碌所謂因人成/事者也遂為上客  下春申君事見前)　賓客謁見¶
屣履　命駕(世説度遼将軍皇甫規觧官歸鄉有貨得/雁門太守者謁規卧不起有頃白王符在)¶
(門乃驚遽而起衣不及帶屣履出迎時人為之語曰徒/見二千石不如一逄掖  南史何思澄終日造謁每夕)¶
(作名刺一束曉便命駕朝賢無不與狎有人方/之樓䕶欣然當之投晚還家所齎名刺必盡)　禰衡¶
懐刺　彭羕登牀(本傳禰衡来㳺許下陰懐一刺既無/所適刺字遂滅  蜀志彭羕見龎統)¶
(統非羕故舊又值有賓客羕&KR0563;上統牀卧曰須/賓客罷與卿談賓羅請食然後語統大竒之)¶
　　好客三¶
原一沐三握(綱鑑周公下白屋之士一/沐三握髪一飯三吐哺)　三分二供(白/帖)¶
<pb:KR3k0055_WYG_259-32a>¶
(管仲念國用三分二在賓客/注謂二以供賓客也一在國)　増以禮交之(史記魏公/子信陵君)¶
(為人仁而下士士無賢不肖皆謙而禮讓之致食客/三千人諸侯以公子賢多客不敢加兵謀魏十餘年)¶
漿酒藿&KR0079;(鮑宣𫝊使奴從/賓客漿酒藿&KR0079;)　恒滿坐(後漢書孔融為大/中大夫性寛少忌)¶
(誘掖後進常歎曰坐上客恒/滿尊中酒不空吾無憂矣)　開門待客(華陽國志任/熙字伯逺開)¶
(門待賓客朝無/少長必有供膳)　&KR0079;山酒海(見曹植與/吴質書)　中厨豐膳(見/曹)¶
(植娱/賓賦)　終宴不疲(見曹植/公讌詩)　周覧不倦(吴志諸葛融每/延賓髙㑹輒問)¶
(賓客所能乃合榻促席𨕖對博奕或樗蒲投/壺弓彈甘果繼進清酒徐行融周覧不倦也)　座無空¶
席(晉書王渾為樂安将軍鎮壽陽時關人新附渾撫循/羈旅虚懐接納座無空席門不停謁士皆悦附焉)¶
<pb:KR3k0055_WYG_259-32b>¶
　開筵以待(又曰車&KR0601;字武子風姿美劭機悟敏率桓/温在荆州取為從事&KR0601;既博學多聞又善)¶
(于激賞當時每有盛坐必同之皆云無車公/不樂太傅謝公㳺集之日開筵以待之也)　别陳異¶
𩜹(周書長孫澄字士亮操履清約家無餘財惟對賓客/接引忘疲雖不飲酒而好觀人酣常恐座客請歸每)¶
(敕中厨别進/異𩜹留之)　薄待賓客居家　拂坐(世説陶徵士居/家凡貴賤造之)¶
(有酒輒設陶若先醉便語客我醉欲眠君且去&KR0126;南史/王思逺立身簡㓗諸客有詣己者覘知衣服垢  方便)¶
(不前形儀新楚乃與促席去/後猶令二人交帚拂其坐處)　麥飯葱菜　濁酒素筝¶
(後漢書井丹字大春建武末沛王輔等五王皆好賓客/更請丹不至新息侯陰就以外戚貴盛使人要刼之丹)¶
(不得已而至侯故設麥飯葱菜之食丹推却之曰以君/侯能供甘㫖故来相過何其薄乎更致盛𩜹乃食  世)¶
<pb:KR3k0055_WYG_259-33a>¶
(説齊神武東出李元忠以路車載濁酒素&KR3015;奉迎神武/聞其酒客未即見之元忠下車獨坐酌酒擘脯食之謂)¶
(門者曰本言公招延英傑今聞國士到門不吐哺輟洗/其人可知還吾刺勿復通也門者以告神武遽見之)¶
　内厨外膳　粟飯菜葅(上公孫𢎞事見前故人𩔖州/宋書宗慤孝建中屢遷豫)¶
(刺史監五州諸軍事先是鄉人庾業家甚富豪方丈之/膳以待賓客而慤至惟設麥飯菜葅謂客曰宗軍人慣)¶
(噉麤食慤致飽而去至是業為慤/長史慤待之甚厚不以前事為嫌)　謝賓客　原翟尉¶
署門　屈氂瓌閣(漢書翟公為廷尉賓客交集後免門/可張雀羅後復為廷尉賓客欲至翟)¶
(公乃署門曰一貴一賤/交情乃見  詳上開閣)　主父無入　将軍不招(史記/主父)¶
(偃為齊相至齊散五百金與昆弟賓客數之曰我貧時/昆弟不能衣食賓客不我内門今吾與諸君絶矣無復)¶
<pb:KR3k0055_WYG_259-33b>¶
(入偃之門人漢書蘇建責大將軍衛青不招賢青曰招/賢絀不肖  主之柄也人臣奉職而已何招士大夫哉)¶
　増門客盡衰　座賓復至(漢書灌夫家居賓客益衰/及竇嬰失勢亦欲倚夫引)¶
(䋲排根生平慕之後棄之而去客史記廉頗失勢客盡/去及後用又復至頗曰客退矣  曰吁君何見之晚也)¶
(夫天下以市道交君有勢我則進/無勢則去此固其理又何怨焉)　秦王下令　徵士¶
題詞(通鑑秦大索逐客客卿李斯行且上書秦乃除/逐客之令  陶淵眀歸去来辭請息交以絶㳺)¶
戒勿脩殽　自甘居野(東觀漢記崔瑗好士愛賓客盛/脩殽膳殚盡滋味或言其太奢)¶
(瑗聞之怒敕妻子曰吾并日而食以供賓客而反以獲/譏士大夫不足養如此後勿過菜具為諸子所嗤也)¶
(唐書蕭俛位宰相性簡㓗以聲利為汙既老家於洛嵗/時賓客請見以為煩乃舍濟源墅自放山野優㳺窮年)¶
<pb:KR3k0055_WYG_259-34a>¶
　謝勿與通　避不出見(合璧尉遲恭晚節謝賓客不/與通  李景懐本傳景懐清)¶
(素寡欲門無雜賓李承罷浙/西以同里訪之避不出見)¶
　　好客四¶
増詩魏曹植公讌詩曰公子敬愛客終宴不知疲清夜¶
㳺西園飛盖相追隨眀月澄清景列宿正參差秋蘭被¶
長坂朱華冒渌池潛魚躍清波好鳥鳴髙枝神飈接丹¶
轂輕輦随風移飄颻放志意千秋長若斯　又王粲公¶
讌詩曰昊天降豐澤百卉梃葳蕤凉風徹蒸暑清雲却¶
<pb:KR3k0055_WYG_259-34b>¶
炎暉髙卧君子堂並坐蔭華榱嘉肴充圓方㫖酒盈金¶
罍管絃發徽音曲度清且悲合坐同所樂但愬杯行遲¶
常聞詩人語不醉且無歸今日不極歡含情欲待誰見¶
眷良不翅守分豈能違古人有遺言君子福所綏願我¶
賢主人與天享巍巍克符周公業奕世不可追¶
増書魏曹植與吴質書曰植白季重足下前日雖因常¶
調得為宻坐雖飲彌日其於别逺㑹稀猶不盡其勞積¶
也若夫觴酌凌波於前簫笳發音於後足下鷹揚其體¶
<pb:KR3k0055_WYG_259-35a>¶
　鳳觀虎視謂蕭曹不足儔衛霍不足侔也左顧右盼謂¶
　若無人豈非吾子壮志哉過屠門而大嚼雖不得&KR0079;貴¶
　且快意當斯之時願舉太山以為&KR0079;傾北海以為酒伐¶
　雲夢之竹以為笛斬泗濱之梓以為筝食若填巨壑飲¶
　若灌漏巵其樂固難量豈非大丈夫之樂哉然日不我¶
　與曜靈急節面有逸景之速别有參商之闊思欲抑六¶
　龍之首頓羲和之轡折若木之華閉濛汜之谷天路髙¶
　邈良無由縁懐轡反側如何如何¶
<pb:KR3k0055_WYG_259-35b>¶
　¶
　¶
　¶
　¶
　¶
　¶
　¶
御定淵鑑𩔖函卷二百五十四¶
