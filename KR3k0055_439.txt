# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.804872
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十四
<pb:KR3k0055_WYG_439-1a>¶
　欽定四庫全書¶
御定淵鑑類函巻四百三十四¶
　　獸部六(馬/駮)　(騊駼/)¶
　　　馬四¶
　原六種(六種/之馬)　六繫(周禮六繫為/廄廄一僕夫)　不利於主(載記曰/庾亮有)¶
　(的盧殷浩以不利於主勸賣/之亮曰已所不欲勿施於人)　不鬻於市(庾嶷遁世不/仕牛馬有蹄)¶
　(齧者恐傷人/不鬻於市)　歩馬(左傳左師見夫人歩馬者/而問之注云謂調習也)　習馬¶
　(貳師至燉煌拜習馬二人為/驅馬校尉以破宛擇取善馬)　翰如(易白馬/翰如)　班如(易/乗)¶
<pb:KR3k0055_WYG_439-1b>¶
　(馬班/如)　減榖食(漢詔水旱令太/僕減穀食馬)　齊飲食(周禮趣馬掌/贊王馬而齊)¶
　(其飲/食)　絶足(選/)　駿足(良馬/駿足)　交易有無(質其/有無)　人馬¶
　相得(詳馬三/過都注)　季春遊牝(月令季春乃合累牛騰馬遊/牝于牧犧牲駒犢舉書其數)¶
　(注騰馬躍馬也遊/牝于放牝之所也)　仲夏别羣(月令仲夏/遊牝别群)　孟春焚牧¶
　(焚陳/草也)　仲春通淫(合牝/牡也)　帷裹(左傳曰魯昭公乗馬啟/服塹而死公將為之櫝)¶
　(子家曰從者病矣請/以食之乃以帷裹)　帷埋(禮敝帷不棄/為埋馬也)　馬牲(周禮/以馬)¶
　(祭/)　馬訟(周禮謂賣買/之言相負也)　磨自給(許靖字文林不得/齒敘以馬磨自給)¶
　販自業(後漢吳漢字子顔/亡命以販馬自業)　牧圉(左傳誰/捍牧圉)　牧事　増¶
<pb:KR3k0055_WYG_439-2a>¶
逸不能止(左傳成公二年六月齊侯與卻克戰於/鞌卻克馬逸不能止從之齊師敗績)　動¶
不可禁(吕氏春秋曰飢馬盈廄漠然/未見芻也見則動不可禁)　仗内六閑(百官/志武)¶
(后萬歳通天元年置仗内六閑一曰飛龍二曰/祥麟三曰鳳苑四曰鵷鸞五曰吉良六曰出群)　宫門¶
八馬(飛龍廄日以八馬列宫/門之外號南衙立仗馬)　不觸木(説林訓曰狂馬/不觸木雖聾蟲)¶
(而不自䧟/又况人乎)　不湏鞭(致虛雜爼曰西域有獸如犬含水/噀馬目則馬瞑眩欲死故凡馬皆)¶
(畏之名曰馬見愁宣宗時國人獻其皮帝/賜羣臣編為馬鞭一揚即走謂之不湏鞭)　青海驄(舊/唐)¶
(書曰吐谷渾有青海周圍千餘里中有小山其俗至冬/輒放牝馬于其上言得龍種嘗得波斯草馬放入海内)¶
(因生驄駒日行千里/故特稱青海驄馬)　緑野馬(五代史回紇/出緑野馬)　䕶蘭馬¶
<pb:KR3k0055_WYG_439-2b>¶
(酉陽雜爼曰䕶蘭馬/白馬也亦曰玉面)　撒豆驄(廣異記曰唐鄭馴/有馬曰撒豆驄)　駻¶
馬駑馬(埤雅曰馬之族不一而駻馬則喜前駑馬則喜/後故古之御者駑馬以鞭為主駻馬以轡為主)¶
　細馬麄馬(六典曰凡馬有左右監以列其麄良以數/紀為名而著其簿籍細馬之監稱左麄馬)¶
(之監/稱右)　健馬(杜牧傳曰山東産健/馬下者日馳二百里)　快馬(通鑑快馬健/兒不如老婢)¶
(吹/箎)　一馬八十年(朝野僉載曰徳州刺史張訥之一馬/白其色如練父雄為數州刺史嘗乗)¶
(之其兄敬之為考功郎中改壽州刺史又乗之及訥之/從給事中改徳州刺史入為國子祭酒出為常州刺史)¶
(其馬猶在計八十年/餘極肥健驟脚不散)　一里更二馬(馬僻記曰校書郎/李蟠畜馬甚多出)¶
(遊則一里更二馬人/借供應可逮十家)　籍馬(左傳賦車籍馬籍疏其/毛色嵗齒以備軍用也)¶
<pb:KR3k0055_WYG_439-3a>¶
閱馬(宋太宗至道元年御崇政殿閱麒麟院所進馬仁/宗明道二年正月御端明殿閱馬又明制元旦大)¶
(宗伯執事官中極殿行禮畢奏曰請上看/馬朝畢御馬監從㑹極門引馬入中左門)　貰馬(汲黯/傳曰)¶
(縣官無錢/從民貰馬)　騙馬(雅俗稽言曰唐武宗懿將兵遇敵而/遁語曰長弓度短箭蜀馬臨堦騙言)¶
(蜀馬既低小而又臨堦為髙乃能躍上也通典曰/武舉制土木馬于里閭間教人習騙謂躍上馬也)　馬¶
化人(綱鑑周宣王三十/年有馬化為人)　馬生人(洪範五行傳曰秦孝/公二十一年傳有馬)¶
(生人非其類也必有非姓者後以吕易嬴此非姓也又/後漢書曰光和元年京師馬生人京房易傳曰諸侯好)¶
(伐厥妖/馬生人)　變人面(拾遺記曰劉安河中人也能通鬼道/未来之事河間人趙廣家槽上馬忽)¶
(變作人面大驚問安安曰此大惡也宜去家三里披髮/大呌即可免之廣如其言合家走出堂屋崩倒不損一)¶
<pb:KR3k0055_WYG_439-3b>¶
(人/)　作人語(北夢瑣言曰路巖成都移渚宫所乗馬忽/作人語且曰蘆荻花此花開後路無人)¶
　海馬(徐鉉至飛虹橋馬不進裂斷轡僧贊寜曰下必/有海馬骨水火不能毁帷腐糟能毁果得巨獸)¶
(骨積薪三日焚不/毁以糟漚之遂爛)　水馬(山海經曰滑水中多水馬如/馬而文臂牛尾其音如呼)¶
　玉馬(臧榮緒晋書曰新蔡王騰發於并州至常山之/真定縣遇大雪平地數丈雪融不積怪而掘之)¶
(得玉馬髙尺許上表獻之夜渚宫故事曰宋沈攸之為/荆州刺史廄中有羣馬毎  輒騰擲驚嘶攸之令人于)¶
(櫪邊伺之見一白駒以緑繩縛腹超軼如飛掩之不及/視廄猶闔蹤入閣内問内人惟愛妾馮月華臂上玉馬)¶
(以緑繩穿之臥輒置枕下夜或失所在旦/則如故視其蹄果有泥跡後不知所在)　璞馬(尸子/曰人)¶
(言君天下者騏驥青/龍而堯素車璞馬)　銅馬(酉陽雜爼曰孝億國界有/一銅馬國人言自天而下)¶
<pb:KR3k0055_WYG_439-4a>¶
(屈前足在室中後足入土自古數有穿視竟不及其蹄/毎嵗自烏滸河中有馬出其色如金與此馬嘶鳴相應)¶
(俄復入水髙存心録曰宋髙宗二十六年城都郫縣/地出銅馬  三尺工制甚精中宵風雨忽聞嘶聲)¶
石馬(即昭陵石刻六駿也金石/録曰潼關之役備體流汗)　泥馬(葛洪神仙傳曰/章震號王子能)¶
(以泥作馬日行千里知唐馬總大唐竒事曰京洛富人/王武者媚於豪貴忽  有人貨駿馬遂急令人多與金)¶
(帛于衆中争得之其馬白色如一團美玉其鬃尾赤如/朱馳驟之駛非常馬得及王武將以獻大將軍薛公乃)¶
(設以金鞍玉勒間之珠翠方伺其便逹意也其馬忽於/廄中大嘶一聲後化為一泥塑之馬立焉武大驚訝遂)¶
(焚毁之崔南渡録曰康王徽宗第九子質于金間道奔/竄倦息  府君廟夢神人曰金人追騎且至王宜速去)¶
(已備馬門前候矣王驚覺馬已在側王躍馬南馳一/日行七百里河既渡而馬不前下視之乃泥馬也)¶
<pb:KR3k0055_WYG_439-4b>¶
竹馬(郭伋遷并州牧行部到西河有兒/童數百各騎竹馬於道路迎拜)　紙馬(閑窓括/異志曰)¶
(三山曽先生陟嘗寓館於陳氏七載音信不通夏月獨/處一室有道人自吳山来謂之曰子思鄉之切何不少)¶
(歸陟曰水陸三千里幾時得到道人剪紙為馬令合眼/上馬以水噀之其疾如飛祝曰汝歸不可乆留湏㬰到)¶
(家門户如舊妻令入浴易新衣陟曰吾便去妻曰纔歸/便去何不念父母妻子乎陟便上馬而行所騎馬足折)¶
(驚寤乃身在書館中隨身衣服皆新製者道人亦不見/惟留一藥籃中有詩云一騎如龍送客歸銀驄緑耳歩)¶
(相隨佳人未許輕分/别不是仙翁那得知)　馬鬼(抱朴子曰按九鼎記及青/靈經言人物之死俱有鬼)¶
(也馬鬼嘗以晦夜/出行狀如炎火)　馬寶(起世經曰轉輪王有紺馬之/寶名婆羅訶色青體尾毛悦)¶
(澤頭黒髮披有神通力騰空而行日初出時/乗此馬寶周流大地還至本宫乃始進食)¶
<pb:KR3k0055_WYG_439-5a>¶
　　馬五¶
原詩漢武帝伐大宛得千里馬名蒲梢作歌曰天馬徕¶
兮從西極經萬里兮歸有徳承靈威兮降外國渉流沙¶
兮四夷服　漢天馬歌曰太乙貺天馬下沾赤汗沫流¶
赭志俶儻精權竒籋(音/躡)浮雲晻上馳體容與迣(迣與勵/同超越)¶
(也/)萬里今安匹龍為友　又曰天馬来從西極渉流沙¶
九夷服天馬来歴無皁徑千里循東道天馬来開逺門¶
竦予身逝崑崙天馬来龍之媒遊閶闔觀玉臺　古歌¶
<pb:KR3k0055_WYG_439-5b>¶
詩曰平陵東松柏桐不知何人刼義公義公在髙堂下¶
交錢百萬兩走馬　晉劉恢詩曰東臯有一駿名曰千¶
里駒駱首纒騣尾養以甘露芻　梁簡文帝西齋行馬¶
詩曰晨風白金絡桃花紫玉珂影斜鞭照曜塵起足蹉¶
跎任侠稱六輔輕薄出三河風吹鳳皇袖日映織成靴¶
逺江艫舳少遥山煙霧多雲開瑪瑙葉水静琉璃波廣¶
路拂青栁廻塘繞碧莎不効孫吳術寜湏趙李過　又¶
紫騮馬詩曰賤妾朝下機正值良人歸青絲懸玉鐙朱¶
<pb:KR3k0055_WYG_439-6a>¶
汗染香衣驟急珂彌響跳多塵亂飛雕胡幸可薦故心¶
君莫違　又繫馬詩曰青驪流赭汗緑地懸花蹄未垂¶
青鞙尾猶挂紫障泥蹀足絆中憤揺頭櫪上嘶紫關如¶
未息直云取榆谿　又登山馬詩曰登山馬間樹識金¶
裝草合宜韀短影轉見鞭長何殊八公岫暫上淮南王¶
　又和人愛妾換馬詩曰功名幸多種何事苦生離誰¶
言似白玉定是愧青驪必取匣中釧廻作飾金羈真成¶
恨不已願得路旁兒　梁武帝賦登山馬詩曰登山馬¶
<pb:KR3k0055_WYG_439-6b>¶
遥遥小小馬纔通汗赭疑沾勒衣香不逐風何殊隴頭¶
望遥識祁連東　又後園看騎馬詩曰良馬出蘭池連¶
翩驅桂枝鳴珂隨跼駛輕塵逐影移香来知驟近汗歛¶
覺風吹遥望黄金絡懸識幽并兒　又紫騮馬詩曰長¶
安美少年金絡飾連錢宛轉青絲鞚照曜珊瑚鞭依槐¶
復依桞蹀躞復隨前方逐幽并去西北共連翩　劉孝¶
威和王竟陵愛妾換馬詩曰驄馬出樓闌一歩九盤桓¶
小史續金絡良工送玉鞍龍驂来甚易烏孫去實難麟¶
<pb:KR3k0055_WYG_439-7a>¶
膠妾猶有請為急絃彈　庾肩吾愛妾換馬詩曰渥水¶
出騰駒湘川實應圖来從西北道去逐東南隅琴聲悲¶
玉匣山路泣蘼蕪似鹿將含笑千金㑹不俱　増張率¶
走馬引曰良馬龍為友玉珂金作羈馳騖宛與洛半驟¶
復半馳倏忽而千里光景不及移九方惜未見薛公寜¶
所知歛轡且歸去吾畏路旁兒　車□驄馬詩曰驄馬¶
鏤金鞍柘彈落金丸意欲驂驔走先作野遊盤平明發¶
下蔡日中過上闌路逺行湏疾非是畏人看　陳後主¶
<pb:KR3k0055_WYG_439-7b>¶
紫騮馬詩曰嫖姚紫塞歸蹀躞紅塵飛玉珂鳴廣路金¶
絡耀晨輝葢轉時移影香動屢驚衣禁門猶未閉連騎¶
恣相追　原劉刪賦得馬詩曰獨飲臨寒窟離羣思北¶
風陳王欲觀舞御史自隨驄邊聲隕客淚果下益桃紅¶
恒持沛艾影解向平陵東　沈炯賦得邊馬有歸心詩¶
曰窮秋邊馬肥向塞甚思歸連鑣渡蒲海束舌下金徽¶
已却魚麗陣將摧鶴翼圍彌憶長楸道金鞭背落暉¶
増又詠老馬詩曰昔日從戎陣流汗幾東西一日馳千¶
<pb:KR3k0055_WYG_439-8a>¶
里三丈拔深泥渡水頻傷骨翻霜屢損蹄勿言年齒暮¶
尋途尚不迷　原祖孫登賦得紫騮馬詩曰候騎極樓¶
蘭長城廻路難嘶從風處斷骨往水中寒飛塵暗金勒¶
落淚灑銀鞍抽鞭上關路誰念客衣單　王由禮賦得¶
驄馬詩曰善馬金羈飾躡影復凌空影入長城水聲隨¶
胡地風鞚歛青門外珂喧紫陌中行行若不倦唯當御¶
史驄　増傅縡天馬引詩曰驄色表連錢出冀復来燕¶
取用偏開地為歌乃號天權竒意欲逺躞蹀勢難前本¶
<pb:KR3k0055_WYG_439-8b>¶
珍白玉鐙因飾黄金鞭願酬芻秣寵千里得千年　徐¶
陵紫騮馬詩曰玉鐙繡纒鬃金鞍錦覆幪風驚塵未起¶
草淺埒猶空角弓連兩兎珠彈落雙鴻日斜馳逐罷連¶
翩還上東　陳暄紫騮馬詩曰天馬汗如紅鳴鞭度九¶
嵕飲傷城下凍嘶依北地風笳寒芳樹歇笛怨桞枝空¶
横行意未巳羞往轂車中　張正見紫騮馬詩曰將軍¶
入大宛善馬出從戎影入乾河上聲流水窟中似鹿猶¶
依草如龍欲向空湏還十萬里試為一追風　又君馬¶
<pb:KR3k0055_WYG_439-9a>¶
黄詩曰幽并重騎射征馬正盤桓風去嘶聲逺冰堅度¶
足寒出關聊變色上坂屢停鞍即今隨御史非復在樓¶
蘭　又曰五色乗黄馬追風時滅沒血汗染龍花雕鞍¶
抱秋月唯騰渥洼水不飲長城窟詎待燕昭王千金市¶
駿骨　又飲馬長城窟詩曰秋草朔風驚飲馬出長城¶
羣驚還怯飲地險更宜行傷冰歛凍足畏冷急寒聲無¶
因度吳坂方復入羌城　蔡君知君馬黄詩曰君馬經¶
西極臣馬出東方䇿舉浮雲影珂連明月光水凍寒傷¶
<pb:KR3k0055_WYG_439-9b>¶
骨蹄寒為踐霜躊蹰嗟伏櫪空想欲從良　北周尚法¶
師飲馬長城窟詩曰長城征馬度横行且勞群入冰穿¶
凍水飲浪聚流文澄鞍如漬月照影若流雲别有長松¶
氣自解逐將軍　隋庾抱驄馬詩曰櫪上浮雲驄本出¶
吳門中發跡来東道長鳴起北風廻鞍拂柱白赭汗類¶
塵紅滅沒徒留影無因圖漢宫　原唐太宗文皇帝詠¶
飲馬詩曰駿骨飲長涇奔流灑絡纓細文連噴聚亂荇¶
繞蹄縈水光鞍上側馬影溜中横翻似天池裡騰波龍¶
<pb:KR3k0055_WYG_439-10a>¶
種生　楊師道詠飲馬應詔詩曰清晨控龍馬弄影出¶
花林蹀躞依春澗聮翩度碧潯苔流染絲絡水潔寫雕¶
簪一御瑶池駕詎憶長城隂　又詠馬詩曰寶馬權竒¶
出未央雕鞍照曜紫金裝春草初生馳上苑秋風欲動¶
戲長楊鳴珂屢度章臺側細蹀輕向濯龍傍徒令漢將¶
連年去宛城今已獻名王　増李嶠詠馬詩曰天馬本¶
来東嘶驚御史驄蒼龍遥逐日紫燕迥追風明月来鞍¶
上浮雲落葢中得隨穆天子何假唐成公　薛曜舞馬¶
<pb:KR3k0055_WYG_439-10b>¶
篇曰星精龍種競騰驤雙眼黄金紫豔光一朝逢遇昇¶
平代伏皁銜圖事帝王我皇盛徳苞六羽俗泰時和虞¶
石拊昔聞九代有餘名今日百獸先来舞鉤陳周衞儼¶
旌旄鐘鎛陶匏聲殷地承雲嘈囋駭日靈調露鏗鈜動¶
天駟奔塵飛箭若麟螭躡景追風忽見知咀銜拉鐵並¶
權竒被服雕章何陸離紫玉鳴珂臨寶鐙青絲綵絡𢃄¶
金羈隨歌鼓而電驚逐丸劒而飇馳態聚&KR1568;還急驕凝¶
驟不移光獻白日下氣擁緑煙垂宛轉盤跚殊未已懸¶
<pb:KR3k0055_WYG_439-11a>¶
空歩驟紅塵起驚鳬翔鷺不堪儔矯鳳廻鸞那足擬蘅¶
垂桂裊香氤氲長鳴汗血盡浮雲不辭辛苦来東道祇¶
為簫韶朝夕聞閶闔間玉臺側承恩煦兮生光色鸞鏘¶
鏘車翼翼備國容兮為戎飾充雲翅兮天子庭荷日用¶
兮情無極吉良乗兮一千歳神是得兮天地期太易占¶
云南山壽䟃𧽼共樂聖明時　喬知之羸駿篇曰噴玉¶
長鳴西北来自言當代是龍媒萬里鐵關行入貢九重¶
金闕為君開蹀躞朝馳過上苑䟃𧽼暝走發章臺玉勒¶
<pb:KR3k0055_WYG_439-11b>¶
金鞍荷裝飾路傍觀者無窮極小山桂樹比權竒上林¶
桃花況顔色忽聞天將出龍沙漢主持將駕鼓車去去¶
山川勞日夜遥遥關塞斷煙霞山川關塞十年征汗血¶
流離赴行營肌膚銷逺道膂力盡長城長城日夕苦風¶
霜中有連年百戰場揺珂嚙勒金羈盡爭鋒足頓鐵菱¶
傷垂耳罷輕齎棄置在寒溪大宛蒲海北滇壑巂崖西¶
沙平留緩歩路逺闇頻嘶從来力盡君湏棄何必尋途¶
我已迷歳歳年年奔逺道朝朝暮暮催疲老扣冰晨飲¶
<pb:KR3k0055_WYG_439-12a>¶
黄河源拂雪夜食天山草楚水檀溪戰征事吳塞烏江¶
辛苦地特来報主不辭勞宿昔立功非重利丹心素節¶
本無求長鳴向君君不留祇應澶漫歸田里萬里低昂¶
任生死君王倘若不見遺白骨黄金猶可市　沈佺期¶
驄馬詩曰西北五花驄来時道向東四蹄碧玉片雙眼¶
赤金瞳鞍上留明月嘶間動朔風借君馳沛艾一戰取¶
雲中　又紫騮馬詩曰青玉紫騮鞍驕多影屢盤荷君¶
能剪拂躞蹀噴桑乾踠足追奔易長鳴遇賞難摐金一¶
<pb:KR3k0055_WYG_439-12b>¶
萬里霜露不辭寒　張説舞馬詞曰萬玉朝宗鳳扆千¶
金率舞龍媒盼鼓凝嬌蹀躞聼歌弄影徘徊　又曰天¶
鹿遥徴衞叔日龍上借羲和將共兩驂爭舞来隨八駿¶
齊歌　又曰綵旄八佾成行時龍五色因方屈膝銜杯¶
赴節傾心獻壽無疆　又曰帝皁龍駒沛艾星蘭驥子¶
權竒騰倚驤洋應節繁驕接迹不移　又曰二帝先天¶
合徳群靈率土可封擊石驂驔紫燕摐金顧歩蒼龍¶
又曰聖君出震應籙神馬浮河獻圖足踏天庭鼓舞心¶
<pb:KR3k0055_WYG_439-13a>¶
將帝樂踟蹰　又舞馬千秋萬歳樂府詞曰金天誕聖¶
千秋節玉體還分萬壽觴試聼紫騮歌樂府何如緑驥¶
舞華場連騫勢出魚龍變蹀躞嬌生鳥獸行歳歳相傳¶
指樹日翩翩来伴慶雲翔　又曰聖皇至徳與天齊天¶
馬来儀自海西腕足徐行拜兩膝繁驕不進踏千蹄䯱¶
髵奮鬛時蹲踏鼓怒驤身忽上躋更有銜杯終宴曲垂¶
頭掉尾醉如泥　又曰逺聼明君愛逸才玉鞭金翅引¶
龍媒不因兹白人間有定是飛黄天上来影弄日華相¶
<pb:KR3k0055_WYG_439-13b>¶
照耀噴含雲色且徘徊莫言闕下桃花舞别有河中蘭¶
葉開　李白天馬歌曰天馬来出月氐窟背為虎文龍¶
翼骨嘶青雲振緑髮蘭筋權竒走滅沒騰崑崙歴西極¶
四足無一蹶雞鳴刷燕晡秣越神行電邁躡恍惚天馬¶
呼飛龍趨目明長庚臆雙鳬尾如流星首渴烏口噴紅¶
光汗溝珠曽陪時龍躡天衢羈金落月照皇都逸氣稜¶
稜凌九區白璧如山誰敢沽回頭笑紫燕但覺爾輩愚¶
天馬奔戀君軒駷躍驚矯浮雲翻萬里足躑躅遥瞻閶¶
<pb:KR3k0055_WYG_439-14a>¶
闔門不逢寒風子誰採逸景孫白雲在青天丘陵逺崔¶
嵬鹽車上峻坂倒行逆施畏日晩伯樂剪拂中道遺少¶
盡其力老棄之願逢田子方惻然為我悲雖有玉山禾¶
不能療苦飢嚴霜五月凋桂枝伏櫪銜冤摧兩眉請君¶
贖獻穆天子猶堪弄影舞瑶池　又紫騮馬詩曰紫騮¶
行且嘶雙翻碧玉蹄臨流不肯渡似惜錦障泥白雪關¶
山逺黄雲海戍迷揮鞭萬里去安得念春閨　萬楚驄¶
馬詩曰金絡青驄白玉鞍長鞭紫陌野遊盤朝驅東道¶
<pb:KR3k0055_WYG_439-14b>¶
塵恒滅暮到河源日未闌汗血每隨邊地苦蹄傷不憚¶
隴隂寒君能一飲長城窟為報天山行路難　賈至白¶
馬詩曰白馬紫連乾嘶鳴丹闕前聞珂自蹀躞不要下¶
金鞭　岑參衞節度赤驃馬歌曰君家赤驃畫不得一¶
團旋風桃花色紅纓紫鞚珊瑚鞭玉鞍錦韉黄金勒請¶
君鞴出看君騎尾長窣地如紅絲自矜諸馬皆不及却¶
憶百金新買時香街紫陌鳳城内滿城見者誰不愛揚¶
鞭驟急白汗流弄影行驕碧蹄碎紫髯胡雛金剪刀平¶
<pb:KR3k0055_WYG_439-15a>¶
明剪出三騣髙櫪上看時獨意氣衆中牽出偏雄豪騎¶
將獵向南山口城南狐兔不復有草頭一㸃疾如飛却¶
使蒼鷹翻向後憶昨看君朝未央鳴珂擁蓋滿路香始¶
知邊將真富貴可憐人馬相輝光男兒稱意得如此駿¶
馬長鳴北風起待君東去埽邊塵為君一日行千里¶
杜甫髙都䕶驄馬行曰安西都䕶胡青驄聲價歘然来¶
向東此馬臨陣乆無敵與人一心成大功功成惠養隨¶
所致飄飄逺自流沙至雄姿未受伏櫪恩猛氣猶思戰¶
<pb:KR3k0055_WYG_439-15b>¶
場利腕促蹄高如踣鐵交河幾蹴層冰裂五花散作雲¶
滿身萬里方看汗流血長安壯兒不敢騎走過掣電傾¶
城知青絲絡頭為君老何由却出横門道　又驄馬行¶
曰鄧公馬癖人共知初得花驄大宛種夙昔傳聞思一¶
見牽来左右神皆竦雄姿逸態何&KR0886;崒顧影驕嘶自矜¶
寵隅目青熒夹鏡懸肉騣碨礨連錢動朝来少試華軒¶
下未覺千金滿髙價赤汗微生白雪毛銀鞍却覆香羅¶
帕卿家舊物公能取天廄真龍此其亞晝洗湏騰涇渭¶
<pb:KR3k0055_WYG_439-16a>¶
深夕趨可刷幽并夜吾聞良驥老始成此馬數年人更¶
驚豈有四蹄疾於鳥不與八駿俱先鳴時俗造次那得¶
致雲霧晦冥方降精近聞下詔喧都邑肯使麒麟地上¶
行　又玉腕騮詩曰聞説荆南馬尚書玉腕騮頓驂飄¶
赤汗跼蹐顧長楸敵騎三年入乾坤一戰收舉鞭如有¶
問欲伴習池遊　又李鄠縣丈人駿馬行曰丈人駿馬¶
名胡騮前年避兵過金牛廻鞭却走見天子朝飲漢水¶
暮靈州自矜胡騮竒絶代乗出千人萬人愛一聞説盡¶
<pb:KR3k0055_WYG_439-16b>¶
急難材轉益愁向駑駘輩頭上銳耳披秋竹脚下髙蹄¶
削寒玉始知神龍别有種不比俗馬空多肉洛陽大道¶
時再清累日喜得俱東行鳳臆龍鬐未易識側身注目¶
長風生　又房兵曹胡馬詩曰胡馬大宛名鋒稜瘦骨¶
成竹批雙耳峻風入四蹄輕所向無空闊真堪托死生¶
驍騰有如此萬里可横行　又沙苑行曰君不見左輔¶
白沙白如水繚以周墻百餘里龍媒昔是渥洼生汗血¶
今稱獻於此苑中騋牝三千匹豐草青青寒不死食之¶
<pb:KR3k0055_WYG_439-17a>¶
豪健西域無每歳攻駒冠邊鄙王有虎臣司苑門入門¶
天驥皆雲屯驌驦一骨獨當御春秋二時歸至尊至尊¶
内外馬盈億伏櫪在坰空大存逸羣絶足信殊傑倜儻¶
權竒難具論纍纍塠阜藏奔突往往坡陀縱超越角壯¶
翻同麋鹿遊浮深播蕩黿鼉窟泉出巨魚長比人丹砂¶
作尾黄金鱗豈知異物同精氣雖未成龍亦有神　又¶
秦州雜詩曰南使宜天馬由来萬匹彊浮雲連陣沒秋¶
草徧山長聞説真龍種仍殘老驌驦哀鳴思戰鬭迥立¶
<pb:KR3k0055_WYG_439-17b>¶
向蒼蒼　又遣興詩曰地用莫如馬無良復誰記此日¶
千里鳴追風可君意君看渥洼種態與駑駘異不雜蹄¶
齧間逍遥有能事　韓翃羽林騎詩曰駿馬牽来御桞¶
中鳴鞭欲向渭橋東紅蹄亂踏春城雪花頷驕嘶上苑¶
風　又看調馬詩曰鴛鴦赭白齒新齊晩日花中散碧¶
蹄玉勒乍回初噴沫金鞭欲下不成嘶　周存西戎獻¶
馬詩曰天馬從東道皇威被逺戎来參八駿列不假貳¶
師功影别流沙路嘶流上苑風望雲時蹀足向月每爭¶
<pb:KR3k0055_WYG_439-18a>¶
雄禀異才難狀標竒志豈同馳驅如見許千里一朝通¶
　張仲素天馬詩曰天馬初從渥水来郊歌曽唱得龍¶
媒不知玉塞沙中路苜蓿殘花幾處開　又曰蹀躞宛¶
駒齒未齊摐金噴玉向風嘶来時行盡金河道獵獵輕¶
風在碧蹄　韓愈入關詠馬詩曰歳老豈能充上駟力¶
微當自慎前程不知何故翻驤首牽過關門妄一鳴¶
又駑驥詩曰駑駘誠齷齪市者何其稠力小若易制價¶
微良易酬渴飲一斗水飢食一束芻嘶鳴當大路志氣¶
<pb:KR3k0055_WYG_439-18b>¶
若有餘騏驥生絶域自矜無匹儔牽驅入市門行者不¶
為留借問價幾何黄金比嵩丘借問行幾何咫尺視九¶
州飢食玉山禾渴飲醴泉流問誰能為御曠世不可求¶
惟昔穆天子乗之極遐遊王良執其轡造父挟其輈因¶
言天外事茫惚使人愁駑駘謂騏驥餓死余爾羞有能¶
必有用有徳必見收孰云時與命通塞皆有由騏驥不¶
敢言低徊但垂頭人皆劣騏驥共以駑駘優喟余獨興¶
歎才命不同謀寄詩同心子為我商聲謳　又賀張十¶
<pb:KR3k0055_WYG_439-19a>¶
八秘書得裴司空馬詩曰司空逺寄養初成毛色桃花¶
眼鏡明落日已曽交轡語春風還擬並鞍行長令奴僕¶
知飢渴湏著賢良待性情旦夕公歸伸拜謝免勞騎去¶
逐雙旌　張籍謝裴司空寄馬詩曰緑耳新駒駿得名¶
司空逺自寄書生乍離華廄移蹄澀初到貧家舉眼驚¶
每被閑人来借問多尋古寺獨騎行長思歳旦沙堤上¶
得從鳴珂傍火城　白居易和張十八秘書謝裴相公¶
寄馬詩曰齒齊臕足毛頭膩秘閣張郎叱撥駒洗了頷¶
<pb:KR3k0055_WYG_439-19b>¶
花翻假錦走時蹄汗踏真珠青衫乍見曽驚否紅粟難¶
賖得飽無丞相寄来應有意遣君騎去上雲衢　又公¶
垂尚書以白馬見寄光潔穏善以詩謝之曰翩翩白馬¶
稱金羈頷綴銀花尾曵絲毛色鮮明人盡愛性靈馴善¶
主偏知免將妾換慙来處試使奴牽欲上時不蹶不驚¶
行歩穏最宜山簡醉中騎　李賀馬詩曰龍脊貼連錢¶
銀蹄白踏煙無人識錦韂誰為鑄金鞭　又曰臘月草¶
根甜天街雪似鹽未知口硬輭先礙蒺藜銜　又曰忽¶
<pb:KR3k0055_WYG_439-20a>¶
憶周天子驅車上玉山鳴騶辭鳳苑赤驥最承恩　又¶
曰此馬非凡馬房星本是星向前敲瘦骨猶是帶銅聲¶
　又曰大漠沙如雪燕山月似鉤何當金絡腦萬里踏¶
清秋　又曰飢臥骨查牙麤毛刺破花鬛焦朱色落髪¶
斷鋸長麻　又曰西母酒將闌東王飯已乾君王若燕¶
去誰為拽車轅　又曰赤兔無人用當湏吕布騎吾聞¶
果下馬羈䇿任蠻兒　又曰飂叔去匆匆如今不豢龍¶
夜来霜壓棧駿骨折西風　又曰催榜渡烏江神騅泣¶
<pb:KR3k0055_WYG_439-20b>¶
向風君王今解劒何處逐英雄　又曰内馬賜宫人銀¶
韉刺麒麟午時鹽坂上蹲踏溘風塵　又曰批竹初攅¶
耳桃花未上身他時湏攪陣牽去借將軍　又曰寶玦¶
誰家子長聞侠骨香堆金買駿骨將送楚襄王　又曰¶
香襆赭羅新盤龍蹙鐙鱗廻看南陌上誰道不逢春¶
又曰不從桓公獵何能伏虎威一朝溝壠出看取拂雲¶
飛　又曰唐劒斬隋公拳毛屬太宗莫嫌金甲重且去¶
捉飄風　又曰白鐵剉青禾碪間落細莎世人憐小頸¶
<pb:KR3k0055_WYG_439-21a>¶
金埒畏長牙　又曰伯樂向前看旋毛在腹間祇今掊¶
白草何日驀青山　又曰蕭寺駝經馬元從竺國来空¶
知有善相不解走章臺　又曰重圍如燕尾寳劒似魚¶
腸欲求千里脚先采眼中光　又曰暫繫騰黄馬仙人¶
上綵樓湏鞭玉勒吏何事摘髙州　又曰武帝愛神仙¶
燒金得紫煙廄中皆肉馬不解上青天　又曰汗血到¶
王家隨鸞撼玉珂少君騎海上人見是青騾　白行簡¶
歸馬華山詩曰牧野功成後周王戰馬閑驅馳休伏皁¶
<pb:KR3k0055_WYG_439-21b>¶
飲齕任依山逐日朝仍去隨風暮自還冰生疑隴坂葉¶
落似榆關蹀躞仙峰下騰驤渭水灣幸逢時偃武不復¶
鼓鼙間　徐仁嗣天驥呈材詩曰至徳符天道龍媒應¶
聖明追風竒質異噴玉彩毛輕蹀躞形難狀連拳勢乍¶
呈効才矜逸態絶影表殊名岐路寜辭逺關山豈憚行¶
鹽車雖不駕今日亦長鳴　盧征天驥呈材詩曰異産¶
應堯年龍媒順制牽權竒初得地蹀躞欲行天詎假調¶
金埒寜湏動玉鞭嘶風深有戀逐日定無前周滿誇常¶
<pb:KR3k0055_WYG_439-22a>¶
御燕昭恨不傳應知流赭汗来自海西偏　鄭蕡天驥¶
呈材詩曰毛骨合天經拳竒歩驟輕曽邀于闐駕新出¶
貳師城噴勒金鈴響追風汗血生酒亭留去跡吳坂認¶
嘶聲力可通衢試材堪聖代呈王良如顧盼垂耳欲長¶
鳴　紀唐夫驄馬詩曰連錢出塞踏沙蓬豈比當時御¶
史驄逐北自諳深磧路連嘶誰念静邊功登山每與青¶
雲合弄影應知碧草同今日承平將換妾不如羅袖舞¶
春風　喻鳬浴馬詩曰解鞚復收鞍長津渡細漣空蹄¶
<pb:KR3k0055_WYG_439-22b>¶
沈緑玉濶臆沒連錢沫漩橋聲下嘶盤柳影邊常聞禀¶
龍性固與白波便　陳凝詠馬詩曰未明龍骨駿幸得¶
到神州自有千金價寜忘伯樂酬雖知殊欵叚莫敢比¶
驊騮若遇追風便當軒一舉頭　韓琮詠馬詩曰曽經¶
伯樂識長鳴不似龍行不敢行金埒未登嘶若是鹽車¶
猶駕瘦何驚難逢王濟知音癖欲就燕昭買駿名早晩¶
飛黄引同皁碧雲天上作鸞聲　韋莊寄馬詩曰驅馳¶
曽在五侯家見説初生在渥洼鬉白似披梁苑雪頸肥¶
<pb:KR3k0055_WYG_439-23a>¶
好撲杏園花休嫌緑綬嘶貧舍好着紅纓入使衙稳上¶
雲衢千萬里年年長踏魏堤沙　翁綬白馬詩曰渥洼¶
龍種雪霜同毛骨天生膽氣雄金埒乍調光照地玉關¶
初别逺嘶風花明錦襜垂楊下露濕朱纓細草中一夜¶
羽書催轉戰紫髥騎出佩騂弓　平曽獻薛僕射縶白¶
馬詩曰白馬披鬉練一團今朝被絆欲行難雪中放去¶
空留跡月下牽来只見鞍向北長鳴天外逺臨風斜控¶
耳邊寒自知毛骨應還異更請孫陽仔細看　秦韜玉¶
<pb:KR3k0055_WYG_439-23b>¶
紫騮馬詩曰渥洼竒骨本難求况是豪家重紫騮臕大¶
宜懸銀壓胯力渾欺着玉銜頭生獰弄影風隨歩蹀躞¶
衝塵汗滿溝若遇丈夫能控御任從騎取覓封侯　張¶
隨敕賜三相馬詩曰上苑驊騮出中宫詔命傳九天班¶
錫禮三相代勞年顧主聲猶發追風力正全鳴珂龍闕¶
下噴玉鳳池前四足疑雲滅雙瞳比鏡懸為因能致逺¶
今日表求賢　章孝標騏驥長鳴詩曰有馬骨堪驚無¶
人眼暫明力窮吳坂峻嘶苦朔風生逐逐懐良御蕭蕭¶
<pb:KR3k0055_WYG_439-24a>¶
顧樂鳴瑶池期弄影天路擬飛聲皎月誰知種浮雲莫¶
問程鹽車今願脫千里為君行　宋文同紫騮馬詩曰¶
翩翩紫騮馬爛爛黄金鞍流水四蹄急飛星雙月寒擁¶
頭青玉釳蔽膝綵絲鞶誰取交州鼓模將骨去看　許¶
彦國紫騮馬詩曰黄金絡頭玉為觼蜀錦障泥亂雲葉¶
花間顧影驕不行萬里龍駒空汗血露牀秋粟飽不食¶
青芻苜蓿無顔色君不見東郊痩馬百戰場天寒日暮¶
烏啄瘡　宋伯仁邊頭老馬詩曰解下韁繩便欲眠絶¶
<pb:KR3k0055_WYG_439-24b>¶
無筋力可勝鞭霜蹄徧識淮南地夜草猶吞塞北煙怕¶
逐綵旗排偃月寜思金鐙趁朝天華山自有安身處試¶
問將軍在幾年　元楊載神馬歌曰神馬来自崑崙西¶
有足未始行沙泥朝趨欲出飛鳥上夕逝直與奔星齊¶
緑騣半散挿雙耳赤汗交流攅四蹄風神秀猛陿天地¶
豈顧燕蔡并渠藜時時牽浴臨清溪對人誇殺黄鬚奚¶
玉沙之禾中芻秣不嚙堤頭枯草稊與君側耳聼長嘶¶
凡馬不聞生駃騠　貢師泰上都詐馬大燕詩曰紫雲¶
<pb:KR3k0055_WYG_439-25a>¶
扶日上璇題萬騎来朝隊仗齊織翠轡長攅孔雀鏤金¶
鞍重嵌文犀行迎御輦爭先避立近天墀不敢嘶十二¶
街頭人聚看傳言丞相過沙堤　納新劉舍人桃花馬¶
歌曰青絲駿馬桃花色翠鞍玉轡黄金勒奚奴牽出不¶
敢騎道上行人爭愛惜往時曽遇李將軍汗流赤血氣¶
如雲朝刷黄河莫南粤沙場百戰成竒勲歸来無心伏¶
槽櫪頓轡長鳴思奮力東家白面繡衣郎千金買去遊¶
南陌昨朝校獵向城隅萬人爭説天下無夜歸不怕霸¶
<pb:KR3k0055_WYG_439-25b>¶
陵尉玉鞭醉打蒼頭奴畫燭銀屏歡徹曙一朝金盡賔¶
朋去可憐驕馬屬誰家斷繮猶繫階前樹君不見西家¶
欵叚三十年青芻滿櫪菽滿田老翁不識城下路騎看¶
射獵南山邊　朱徳閏觀内廄洗馬詩曰黄雲灑雨沙¶
場秋灘髙水平凝不流曉霜襲透蒼駝裘圉人浴馬津¶
水頭緑驃連錢雙驊騮日光射波脂膩浮青絲脱鞚黄¶
金鉤輕爬短刷濕未收三花剪鬉平且柔籋雲駿氣將¶
無儔束芻斗豆豈馬羞茫茫豐草生林丘霜蹏胡為踏¶
<pb:KR3k0055_WYG_439-26a>¶
長楸振鬛一躍期天遊　郝經詔錫張蔡公大宛二馬¶
詩曰二馬飄飄萬里来玉花蕭颯上金臺風生兩耳雲¶
霄近電掣雙瞳日月開渥水虎文連朔氣大宛龍種絶¶
氛埃將軍正欲成勲業看汝驍騰展驥才　馬祖常桃¶
花馬詩曰白毛紅㸃巧安排勾引春風上背来莫解雕¶
鞍橋下浴恐隨流水泛天台　周伯琦天馬行應制詩¶
曰飛龍在天今十祀重譯来庭無逺邇川珍嶽貢皆貞¶
符神駒躍出西洼水拂郎蕞爾不敢留使行四載數萬¶
<pb:KR3k0055_WYG_439-26b>¶
里乗輿清暑灤河宫幸臣奏進閶闔裏昂昂八尺阜且¶
偉首揚渇烏竹批耳雙蹏縣雪墨漬毛疏騣擁霧風生¶
尾朱英翠組金盤陀方瞳夹鏡神光紫聳身直欲凌雲¶
霄盤辟丹墀却閑頠黄鬚圉人服尨詭嚲鞚如縈相諾¶
唯群臣俯伏呼萬歳初秋曉霽風日美九重洞啟臨軒¶
觀衮衣冕耀天顔喜畫師寫倣妙奪神拜進御牀深稱¶
㫖牽来相向宛轉同一入天閑誰敢齒我朝幅員古無¶
比朔方鐵騎紛如螘山無氛祲海無波有國百年今見¶
<pb:KR3k0055_WYG_439-27a>¶
此神州苜蓿西風肥收斂驕雄聽驅使屬車歳歳幸兩¶
京八鸞承御壯瞻視騶虞麟趾並樂歌越雉旅獒盡風¶
靡廼知感召由真龍房星孕秀非偶爾黄金不用築髙¶
臺髦俊聞風一時起願見斯世皥皥如羲皇按圖畫卦¶
復兹始　張憲立仗馬詩曰照夜玉狻猊霜毛鐵鑿蹏¶
春風金絡腦小雨錦障泥御駕馳天上軍封受海西日¶
供三品料緘口不聞嘶　又桃花馬歌曰房星下飲瑶¶
池清神光夜化花龍精東風滿背騎不得冰痕淨洗黄¶
<pb:KR3k0055_WYG_439-27b>¶
魚腥斑斑朱英㸃精雪滴滴真珠汗凝血高蹏蹴蹋花¶
雨香仰面嘶春春正熱周家穆滿遊懸圃萬里西馳覲¶
王母青絲繫樹揺玉珂錦繡叢中五雲舞歸来復入元¶
都觀紫陌韶華政零亂天閑不數連錢驄路人只作文¶
彪看天台九曲溪流芳解鞍春水浮丹光劉郎牽入落¶
花去撲面玉鞭蝴蝶忙風流自許王武子未信叔癡癡¶
不語千年駿骨作銅聲燕昭臺髙金似土　明髙啟馬¶
詩曰羅帕覆春風連鞍賜有功蹄髙騎得稱身出萬軍¶
<pb:KR3k0055_WYG_439-28a>¶
中　郭翼和李長吉馬詩曰神駿知無匹驍騰絶域来¶
流沙一丈雪夜拂白龍堆　又曰天子飛黄馬牽来賜¶
近臣玉階新雨過風衮落花塵　又曰内廄玉花驄斑¶
斑歕肉騣奚官新浴罷沙苑踏春風　又曰佛郎通上¶
國萬里進龍媒曉日開閶闔紅光上玉臺　又曰天馬¶
誰能御和鸞駕紫薇年年清暑去霹靂逐龍飛　曽棨¶
天廄神兔歌序云永樂七年春二月余以扈從北廵給¶
賜内廄兔色馬一匹蓋朝鮮所貢也神駿超越異於凡¶
<pb:KR3k0055_WYG_439-28b>¶
馬經數千里若有餘力予聞古良馬有赤兔之名故作¶
神兔歌以贊之曰天廄名馬不易得鳳臆龍鬐秋兔色¶
圉官嘶養十餘載云昔来自朝鮮國想當此馬初生時¶
蛟龍降精雷雨垂房星夜墮水盡赤雲霧下繞靈風吹¶
雄姿逸態真神駿踠促蹄髙雙耳峻目光夹鏡炯方瞳¶
汗血流珠膩紅暈朝鮮得此不敢騎覆以黄氊獻赤墀¶
廼知天廄盡龍種如此萬匹皆權竒今晨鞴出迥殊絶¶
扈從鑾輿自超越朝趨逺促交河冰夕秣驕嘶薊城月¶
<pb:KR3k0055_WYG_439-29a>¶
君不見肅爽驊騮古亦多老不一試將奈何駑駘無力¶
枉蹀躞俗馬有肉空嵯峨平生憐爾獨遭遇繡勒金鞍¶
照瓊署相期慎保不凡姿萬里長隨六龍馭　王直題¶
馬詩曰鳳臆龍鬐世不多春風飽食玉山禾升中自是¶
明時事岱岳雲亭想一過　郭登騏驥詩曰萬里龍沙¶
百戰歸輕塵不動四蹄飛可憐汗血常消痩不及駑駘¶
似瓠肥　王慎中紫騮馬詩曰朱汗四垂碧玉蹄韁絲¶
陡勒不勝嘶長安陌上催花雨萬樹紅英踏作泥　徐¶
<pb:KR3k0055_WYG_439-29b>¶
渭賦得風入四蹄輕曰駿馬四蹄風形容有杜公一塵¶
不動外千里颯然中白草連天靡蒼鷹蹋翅從檀溪不¶
湏躍隨意過從容　又曰愛妾換初酬將軍募紫騮颼¶
颼只聞響陣陣不禁秋練影難長曵房星易一流路傍¶
看不細多是失回頭　又曰借將從虎物并去翼龍腓¶
戌削纔辭櫪崩轟已破圍寒呼隨踠起黑旋褁鞍飛曾¶
聽將軍説雙雙碎鐵衣(注云雷總戎嘗騎千里馬風掣/其衣僅存襟背又云趙總戎亦)¶
(然/)　又曰赤驥本龍精行時不是行看遲八尺影過急¶
<pb:KR3k0055_WYG_439-30a>¶
一團聲帶烙成駢死嘶鹽了此生孫陽何處是淚盡太¶
行程¶
原賦魏應徳璉慜驥賦曰慜良驥之不遇兮何屯否之¶
𢎞多抱天飛之神號兮悲當世之莫知赴懸谷之漸塗¶
兮陟髙岡之峻崖懼僕夫之嚴䇿兮載悚慄而奔馳懐¶
殊姿而困遇兮願逺跡而自舒思奮行而驤首兮叩繮¶
&KR1303;之紛挐牽繁轡而増制兮心慉結而槃紆渉通逵而¶
方舉兮廹輿僕之我拘抱精誠而不暢兮鬱神足而不¶
<pb:KR3k0055_WYG_439-30b>¶
攄思蒒翁於西土兮望伯氏於東隅願浮軒於千里兮¶
曜華軛於天衢瞻前軌而促節兮顧後乗而躊蹰展心¶
力於知已兮甘邁逺而忘劬哀二哲之殊世兮時不遘¶
乎良造制銜轡於常御兮安獲騁於遐道　晉曹毗馬¶
射賦曰奔電無以追其蹤逸羽不能企其足狀若騰虬¶
而登紫霄目似晨景之駭扶木體與機㑹動躡驚風於¶
是抗孫陽之轡彎繁弱之弓輕足鬱其雲合妙手於焉¶
爭雄　傅休奕乗輿馬賦曰目若曜星符采横發髙顛¶
<pb:KR3k0055_WYG_439-31a>¶
懸日雙璧象月頭似削成鬛如鬢髮延首髙驤擢足軒¶
峙氣蓋青雲勢凌萬里九方不能測其天機秦公不能¶
究其妙理　又馳馬射賦曰何逸群之竒駿生濛汜之¶
遐濵附南方以定位表天駟於三辰儀乾行之剛健憑¶
坤厚以托身豈驥徳之足慕晞萬里之清塵　宋劉義¶
恭白馬詩曰惟皇有造惟靈有秘麗氣摛精底愛覃粹¶
八埏稽首以賔庭九荒歛袵而納䞇象車垂徳以服廂¶
龍馬宅仁而受轡是以周稱踰輪漢則天駟體自乾維¶
<pb:KR3k0055_WYG_439-31b>¶
衍生坎位伊赭白之為駿超絶世而稱驥爾其為狀也¶
竦身輕足髙顙露睛氣猛聲烈歩逺視明著獻西宛表¶
徳東京價傾幽夏觀竭都城飾金騣之倏爍揚玉鑾之¶
玲瓏發鳴鏑於懸月驅永埒於修坰旋四介以作好耀¶
二矛之重英舉舊閑而未儔考前迅而較名　顔延之¶
赭白馬賦曰昔帝軒陟位飛黄服皁后唐膺籙赤文候¶
日漢道亨而天驥呈才魏徳茂而澤馬效質伊逸倫之¶
妙足自前代而間出並榮光於瑞典登郊歌乎司律所¶
<pb:KR3k0055_WYG_439-32a>¶
以崇衞威神扶䕶警蹕是用精曜叶從靈物咸秩暨明¶
命之初基罄九區而率順有肆險以禀朔或踰逺而納¶
賮觀其附筋樹骨垂梢植髮雙瞳夹鏡兩權協月異體¶
峰生殊相逸發超攄絶夫塵轍驅騖迅於滅沒然而盤¶
於遊畋作鏡前王肆於人上取悔義方天子乃輟駕廻¶
慮息徒解裝鑒武穆憲文光振民隐修國章戒出豕之¶
敗御惕飛鳥之跱衡故祇慎乎所常忽敬備乎所未防¶
輿有重輪之安馬無泛駕之佚處以濯龍之奥委以紅¶
<pb:KR3k0055_WYG_439-32b>¶
粟之秩服養知仁從老得卒加弊帷收仆質天情周皇¶
恩畢　謝莊舞馬賦曰天子馭三光總萬㝢挹雲經之¶
留憲裁河書之遺矩是以徳澤上昭天而下漏泉符瑞¶
之慶咸屬榮懐之應必纒月晷呈祥乾維效氣賦景河¶
房承靈天駟凌原郊而漸景躍流泉而泳質辭水穴而¶
南傃去輪臺而東暨登玉塞而歸寶奄芝庭而獻秘及¶
其養安騏校進駕龍涓暉大馭於國皁賁上襄於帝閑¶
超益野而踰緑虵軼蘭池而轢紫燕五王晦其頥孫氏¶
<pb:KR3k0055_WYG_439-33a>¶
懵其元東門豈或狀西河不能傳既秣芑以均性又佩¶
蘅以崇躅養雄神於綺文蓄奔容於帷燭藴浮雲之鋭¶
影戢追電之逸足方疊鎔於丹縞亦連規於朱駁觀其¶
雙璧應範三封中圖黝骨滿燕室虚陽理競濳䇿紆汗¶
飛赭沫流珠至於肆夏已升采齊既薦始徘徊而龍俛¶
終沃若而鸞盼迎調露於飛鍾起承雲於驚箭寫秦坰¶
之躡塵狀吳門之曵練窮虞廷之蹈蹀究遺野之環&KR1404;¶
夫蹠實之態未卷凌逺之氣方攄歴岱野而過碣石跨¶
<pb:KR3k0055_WYG_439-33b>¶
滄流而軼姑餘朝送日於西坂夕歸風於北都尋瓊宫¶
於倏瞬望銀臺於湏臾　増唐人舞馬賦曰爾其聆音¶
却立赴節騰凑顧遲影而傾心效長鳴而引脰踠跡遲¶
遲汗血生姿順指不動因心所之日照金羈而睛光交¶
映風飄錦覆而淑氣相資　又舞馬賦曰飾金羈頓紅¶
緌類却略以鳳態終宛轉而龍姿鼉鼓歴考龍笛昭宣¶
知執轡之有節乃蹀足而争先廹而觀焉若桃花動而¶
順吹逺而察之類電影倏而横天　喬彞渥洼馬賦曰¶
<pb:KR3k0055_WYG_439-34a>¶
目散電兮彪駮喙含丹而虎牙躡紅雲而噴玉霑赤汗¶
以攅花然後絡以金羈拂於鱗鬐睛射紫熖梢垂緑絲¶
凝嬌欲嘶嚼凄鏘之玉勒疊影善顧紛偃蹇之朱旗¶
胡直鈎獲大宛馬賦曰材為地産之最精降天山之中¶
沛艾骨異低昂氣雄溢鏡光於金勒流雪影於花驄¶
王損之汗血馬賦曰名重緑驥價髙驌驦骨騰肉飛既¶
揮紅而沛艾鱗超龍鬐亦流汗以徜徉當其辭絶塞而¶
長征望漢庭而遐騁初疑霢霂染瀚海之霜華終訝淋¶
<pb:KR3k0055_WYG_439-34b>¶
漓變榆關之霞(一作/雪)影　王起朔方獻千里馬賦曰始¶
其同群豐草挺質寒鄉名超兹白瑞掩飛黄走險鹿駭¶
望雲龍驤縶之維之登歌不慙於西極若滅若沒獻狀¶
聿来於北方　牛上士古駿賦曰侠少驫□(上必由下/許聿切)¶
雄駒㨗疾耳若挿筩顱疑削出跼金鑣以弄影控鐵銜¶
而齧膝始驂驔以舞風忽濩略而追日　謝觀吳坂馬¶
賦曰當其初出渥洼孰分駑驥雖白日之可逐曷青雲¶
之自致善相爰来精神&KR0541;廻奮迅而蝟毛俱聳嘶鳴而¶
<pb:KR3k0055_WYG_439-35a>¶
星眼俄開　武少儀相馬賦曰鬛青絲兮風生眼黄金¶
兮電光蹄盤攤而散花毛翕赩而成章衆人觀之駢於¶
路傍為龍為鹿莫敢比方而不知若此者足不遵地影¶
不逐形騰六合歕四溟截飛鳥遺流星日車為之不轉¶
風馭為之中停貳師罷貢伯樂焚經非遇徐公之術曷¶
擅天下之名　宋米芾天馬賦曰目星角以電發蹄踠¶
踣以風迅鬐龍顒而孤起耳鳳聳以雙峻翠華建而出¶
歩閶闔下而輕噴低駑群而不嘶横秋風以獨韻　明¶
<pb:KR3k0055_WYG_439-35b>¶
羅汝敬龍馬賦曰含秀月窟播品東溟繄騋□兮毓質¶
蒼龍兮降精方其震電倏爍風雨晦冥房星馺兮移次¶
川后翕兮效禎匪渥洼之異産信滎河兮同徴¶
原頌魯國黄伯仁為龍馬頌曰夫龍馬之所出於太䝉¶
之荒域禀神祇之純化乃大宛而再育資黝螭之表像¶
似靈虬之注則奪腰褭之體勢逸飛兔之髙蹤兼驥騄¶
之美質豈驊騮之足雙耳如剡筩目象明星雙璧似月¶
蘭筋參情　増梁簡文帝馬寳頌并序曰五月丁酉詔¶
<pb:KR3k0055_WYG_439-36a>¶
以馬寳示群臣太僕校官趣馬掌賛三令五申丞聮事¶
舉八麗周圍給役相趨暉煜金鑣陸離寳勒丕煥無疆¶
之徳永呈致逺之功鸞盼善鳴龍儀美稱足轉驚電眼¶
流含燭霧噴紛霏流沫飄灑數千為壽豈待原蠶之禁¶
萬里一息不藉杜蘅之草王良不能控其衡䇿伯樂不¶
能辨其天機方知總轡崑岑周非吾馭張樂大野夏有¶
慙徳豈止沈河用璧獨有緑文之稱盛徳在木偏受蒼¶
龍之名臣謹按華子云堯漢皆得馬者堯漢皆火徳正¶
<pb:KR3k0055_WYG_439-36b>¶
斗南方乗徳而至也豈非聖徳汪濊皇風洋溢研機洞¶
幽備禮達義是以天不愛道白馬嘶風王澤効祥朱鬛¶
降趾比夫圓蹄方足躑躅在郊風歗電奔遨遊處囿五¶
彩依樹三雀登巢安髣髴於當今弗擬議於休應伊臣¶
不佞結慶雲霄親承詔㫖預觀寳瑞退而作頌其辭曰¶
乾道應坤馬来度玉關升玉臺鏤錫煥鸞鑣廻槃雲轉¶
堞塵開千天駟百龍媒永伏皁埽騊駼秣瑶粟委芳芻¶
九夷欵四表清甿胥樂輿頌興¶
<pb:KR3k0055_WYG_439-37a>¶
原贊晉郭璞馬贊曰馬出明精祖自天駟十閑六種各¶
有名類三才五御駑駿異轡　周庾信秦穆公馬贊曰¶
駿馬遇盜秦君不瞋先傾美酒翻畏傷人鄰兵向國窮¶
宼侵秦於時大盜還作功臣　増唐人昭陵六馬贊其¶
一曰月精按轡天駟横行弧矢載戢氛埃廓清(右拳毛/騧黄喙)¶
(平劉黒闥/時所乗)其二曰瀍澗未静斧鉞伸威朱汗騁足青旌¶
凱歸(右什代赤純赤色/平世充建徳時乗)其三曰倚天長劒追風駿足聳¶
轡平隴回鞍定蜀(右白蹄烏純黒色四蹄/俱白平薛仁杲時所乗)其四曰應䇿¶
<pb:KR3k0055_WYG_439-37b>¶
騰空承聲半漢入險摧敵䝉危濟難(右特勒驃黄白色/喙微黒平宋金剛)¶
(時所/乗)其五曰紫燕超躍骨騰神駿氣讋三川威陵八陣¶
(右颯霧紫紫燕騮/平東都時所乗)其六曰足輕雪影神發天機䇿兹飛¶
練定我戎衣(右青騅蒼白色平/竇建徳時所乗)¶
原狀宋顔延之天馬狀曰降靈驥子九方是選白□朱¶
文緑&KR0620;紫燕水軼驚鳬陸越飛箭遇山為風值雲成電¶
　増唐孔戣謝借馬狀曰輟驊騮於内廄騁逸歩於長¶
衢驅馳忘勞服習如志誓當夙駕無任感恩　于邵謝¶
<pb:KR3k0055_WYG_439-38a>¶
借馬狀曰遂躡權竒方遺欵叚瞻天心喜已馳捧日之¶
恩向闕身輕更遇奔星之足　齊映為趙相公謝馬狀¶
曰猥出上賜特賚微臣豈徒體合鑄金法相皆備而乃¶
足符歴塊驥徳是稱　李商隠代謝借飛龍狀曰梁懸¶
蜀鐙几覆吳鞍每多曳練之疑不假着鞭之力倏踰秦¶
甸將復周閑照地廻光瞻天送影長亭欲别未期東道¶
而来雙闕倘嘶願附北風之思　又代進賀端午馬狀¶
曰伏櫪斯乆着鞭亦多粗覺柔馴未嘗奔逸雖非龍媒¶
<pb:KR3k0055_WYG_439-38b>¶
驥子邈一舉以絶塵願陪月駟雲螭慶千嘶於扈蹕¶
元稹進馬狀曰同州防禦使供進烏馬一疋八歳堪打¶
毬及獵北方正色東道竒蹤調習多時備諳材力　令¶
狐楚進異馬駒狀曰禀天駟之精體坤元之徳毛卷惟¶
細鬛赤而髙尾掉肉而蜿蟺額帶星而倜儻雙瞳有耀¶
四蹄如削宛然天産定是龍媒允協建午之辰光昭太¶
乙之貺¶
原表魏曹植獻文帝馬表曰臣以先武皇帝世得大宛¶
<pb:KR3k0055_WYG_439-39a>¶
紫騂馬一匹形法應圖善持頭尾教令習拜今輒已能¶
行與鼓節相應謹以奉獻　唐李嶠為鳳閣李侍郎謝¶
賜馬表曰移滅沒於帝閑降權竒於御皁漢宫流赭遂¶
出於玉臺軒后飛黄俯回於馳道　李邕進文馬表曰¶
豹蔚騰文龍章助聖書籍所未載耳目所未聞　令狐¶
楚進異馬駒表曰當道征馬使穆林狀稱忻州定襄縣¶
馬群内生異駒一疋駝頭鐵額紅鼻肉騣尾上茸毛額¶
帶星文肋骨左右各十八枝四蹄青兩眼黒當生之夜¶
<pb:KR3k0055_WYG_439-39b>¶
群馬皆嘶靈質炳然休徵備美¶
原啟梁元帝謝晉安王賜馬啟曰繹武媿仲都遂䝉大¶
驪之錫儒謝春卿空頒名馬之賚故以取方驎友自匹¶
龍媒不待景公宛如齊畫無勞馬援翻等漢銅豈有滅¶
沒黒龍連翩白馬錢文見重津名取貴相彼騏驥猶深¶
戀主矧伊伏櫪彌結懐恩　邵陵王謝令賚馬啟曰連¶
翩絶景沃若追風超渥水之形踰大宛之狀荷傳西蕃¶
將達宫閫無任城之氣勇降東平之嘉錫何以揚名沙¶
<pb:KR3k0055_WYG_439-40a>¶
漠仰稱隆慈戀徳銘心矚恩雨淚　劉孝威為皇太子¶
謝敕賚功徳馬啟曰伏惟忘我狥物屈已濟民該天地¶
而大捨總日月而為施既脱軛於金輪又解驂於紺馬¶
出余吾之水服騊駼之廄名髙夏后之龍價倍田方之¶
贖謹當秣以柏葉飴以丹棗加之玉鞍飾之金絡　劉¶
孝儀謝豫章王賜馬啟曰出自北冀来從東道儛越兩¶
驂驅同八駿脩坂且厲無復良樂之鳴長楸可走不假¶
幽并之䇿　周庾信謝滕王賚馬啟曰柳谷未開翻逢¶
<pb:KR3k0055_WYG_439-40b>¶
紫燕臨源猶逺忽見桃花流電爭光浮雲連影張敞畫¶
眉之暇直走章臺王濟飲酒之歡長驅金埒　王褒謝¶
賚馬啟曰邊城無草来自東南塞外饒沙經從西北漢¶
時樂府偏愛權竒晉世桑門特憐神駿黄金作勒足渡¶
西河白玉為鐙方傳南國倘逢漢帝仍駕鼓車若值魏¶
王應驚香氣¶
原書魏文帝與孫權書曰前使于禁郭及夫所遺吾纎¶
驪馬本欲使禁自致之念將軍倘欲速得今故以付徐¶
<pb:KR3k0055_WYG_439-41a>¶
奉往此二馬朕之常所自乗甚調良善走數萬匹之極¶
選者乗之真可樂也中國雖饒馬其知名絶足亦時有¶
之耳　梁元帝荅齊國雙馬書曰名重桂條形圖柳谷¶
襄陽地穴近求未易滇池水裏逺訪猶難價匹龍媒聲¶
齊驥子河東耀采似伏波之鑄銅震象飛文笑東瀛之¶
刻玉加以控斯銀勒利此金銜鞍揭鏤衢光含兩月纒¶
縈紫縷色麗雙絲方嗤晉后恒乗鄭國之駟更鄙曹君¶
輕餉蜀王之馬　又書曰於戲馬之為用逺矣大矣斯¶
<pb:KR3k0055_WYG_439-41b>¶
所以乾為瘠馬震為馵足有是哉有是哉何則泮渙而¶
馳可以及日躊蹰而蹀可以追風赤兔之騰聲的盧之¶
濟主陳王有照羈之説班生有繮絆之談抑聞斯美逺¶
勞此費懐哉懐哉老生不云乎雖有拱璧以光駟馬良¶
用此道中心藏之何日忘之¶
増説唐韓愈雜説曰世有伯樂然後有千里馬千里馬¶
常有而伯樂不常有故雖有名馬祇辱於奴𨽻之手駢¶
死於槽櫪之間不以千里稱也馬之千里者一食或盡¶
<pb:KR3k0055_WYG_439-42a>¶
粟一石食馬者不知其能千里而食也是馬雖有千里¶
之能食不飽力不足材美不外見欲與常馬等不可得¶
安求其能千里也䇿之不以其道食之不盡其材鳴之¶
而不能通其意執鞭而臨之曰天下無馬嗚呼其果無¶
馬也耶其真不知馬也　劉禹錫説驥曰伯氏佐戎於¶
朔陲獲良馬以遺予予不知其良也秣之稊稗飲之汙¶
池廄櫪也上痺而下蒸羈索也綴索而續葦其易之如¶
此予方病且窶求沽於肆肆之駔亦不知其良也許其¶
<pb:KR3k0055_WYG_439-42b>¶
價六十緡將劑矣有裴氏子贏其二以求之謂善價也¶
卒與裴氏裴所善李生雅挟相術於馬也尤工覩之周¶
體眙然視欣然笑既而抃隨之且曰乆矣吾之不觀於¶
是也是何柔心勁骨竒精妍態宛如鏘如華如翔如之¶
備耶今夫馬之徳全然矣顧其為駒藏鋭於内且秣之¶
乖方是用不説於常目湏其齒傋而氣振則衆美灼見¶
上可以獻帝閑次可以鬻千金裴也聞言竦焉遂警其¶
僕蠲其皁筐其惡蜃其溲摧以美薦秣以薌粒起之居¶
<pb:KR3k0055_WYG_439-43a>¶
之澡之挋(音/震)之無分隂之怠斯以養馬養馬之至分也¶
居無何果以驥徳聞　李翺國馬說曰有乗國馬者與¶
乗駿馬者並道而行駿馬囓國馬之鬉血流於地國馬¶
行歩自若也精神自若也不為之顧如不知也既駿馬¶
歸芻不食水不飲慄而立者二日駿馬之人以告國馬¶
之人曰彼蓋其所羞也吾以馬往而喻之斯可矣乃如¶
之於是國馬見駿馬而鼻之遂與之同櫪而芻不終時¶
而駿馬之病自已¶
<pb:KR3k0055_WYG_439-43b>¶
増序梁張率舞馬賦序曰禮稱驪騵詩頌騮駱先景遺¶
風之美世所得聞吐圖靈光之異有時而出大梁光有¶
區夏廣運自中日入之所浮琛委贄風被之域越險効¶
珍軨服烏號之駿騊駼豢龍之名而河南又獻赤龍駒¶
有竒貌絶力能拜善舞¶
　　騊駼一¶
原爾雅曰騊駼北野之良馬　増一曰野馬　原山海¶
經曰北海内有獸焉狀如馬名曰騊駼色青　史記曰¶
<pb:KR3k0055_WYG_439-44a>¶
匈奴竒畜則騊駼　増瑞應圖曰騊駼幽隠之獸有明¶
王在位即至為時除災害　淮南王術訓云湯武聖王¶
也而不能與越人爭幹舟而浮於江湖伊尹賢相也而¶
不能與秦人騎騵馬而服騊駼¶
　　騊駼二¶
原贊晉郭璞騊駼贊曰騊駼野駿産自北域交頸相摩¶
分背翹陸雖有孫陽終不在服¶
　　駮一¶
<pb:KR3k0055_WYG_439-44b>¶
原爾雅曰駮如馬鋸牙食虎豹　山海經曰中曲之山¶
有獸焉其狀如馬而身黑二尾一角虎牙爪音如鼓其¶
名曰駮是食虎豹可以禦兵　増唐杜甫朝享太廟賦¶
曰吟翠駮而未乗　北史曰北齊張華原為兖州刺史¶
先是猛獸為暴忽有六駮食之人謂政化所感　宋史¶
列傳曰劉敞奉使契丹順縣山中有異獸如馬而食虎¶
豹契丹不能識問敞敞曰此所謂駮也為説其聲音形¶
狀且誦山海經管子書曉之契丹歎服¶
<pb:KR3k0055_WYG_439-45a>¶
　　　駮二¶
　増詩唐李白送張秀才從軍詩曰六駮食猛武恥從駑¶
　馬羣一朝長鳴去矯若龍行雲¶
　原贊晉郭璞贊曰駮惟馬類食畜之英驤首騰尾嘘天¶
　雷鳴氣無不凌吞虎辟兵¶
　¶
　¶
　¶
<pb:KR3k0055_WYG_439-45b>¶
　¶
　¶
　¶
　¶
　¶
　¶
　¶
御定淵鑑類函巻四百三十四¶
