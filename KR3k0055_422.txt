# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.092268
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百十七
<pb:KR3k0055_WYG_422-1a>¶
　欽定四庫全書¶
御定淵鑑類函卷四百十七¶
　　木部六(若木木采華榖帝休木帝屋木櫰木䓘蒙木/  栯    迷    亢    丹    白    芑)¶
　　　(不三珠樹返沙棠/  死樹    魂樹)　(玉樹/赤木)　(建木/强木)　(聖木/如何)¶
　　　(風聲木/無憂樹)　(垂龍木/倒生木)　(恒春樹閻影木/頟常    浮樹)　(生金樹樹/拘尼佗)¶
　　　(繫尸利沙樹/  象樹  竹)　(畢鉢羅樹/筍附)　(龍樹/)¶
　　　若木¶
　原山海經曰灰野之山有赤樹青葉名曰若木(生崑崙/西附西)¶
<pb:KR3k0055_WYG_422-1b>¶
　(極其華光/赤照下地)　淮南子曰若木在建木西上有十日其華¶
　照下地　離騷曰折若木以拂日兮¶
　原贊晉郭璞若木贊曰若木之生崑山是濵朱華電照¶
　碧葉玉津食之靈智為力為仁¶
　　　采華¶
　増山海經曰太極之山有采華之樹服之則通萬國之¶
　言¶
　　　帝休¶
<pb:KR3k0055_WYG_422-2a>¶
増山海經曰少室之山有木焉名曰帝休狀如楊其枝¶
五衢黄華黑實服者不怒¶
　　帝屋¶
増山海經曰講山有木焉名曰帝屋葉如椒赤實可禦¶
凶¶
　　櫰木¶
増山海經曰中曲之山有櫰木狀如棠員葉赤實實大¶
如木瓜食之多力¶
<pb:KR3k0055_WYG_422-2b>¶
　　蒙木¶
増山海經曰放臯之山有木焉其葉如槐黄華而赤實¶
其名曰蒙木食之不惑¶
　　栯木¶
増山海經曰太室之中山其上有木焉葉狀如梨而赤¶
理其名曰栯服之不妒¶
　　迷榖¶
増山海經曰招揺之山有木焉其狀如榖而黑理其花¶
<pb:KR3k0055_WYG_422-3a>¶
四照其名迷榖佩之令人不迷¶
　　亢木¶
増山海經曰浮戲之山有木焉葉狀如樗而赤實名曰¶
亢木食之不蠱¶
　　丹木¶
増山海經曰崦嵫之山其上多丹木其葉如榖其實大¶
如𤓰赤跗而黑理食之已痺可以御火　又曰峚山之¶
上多丹木圓葉赤莖黄花赤實其味如飴食不饑丹水¶
<pb:KR3k0055_WYG_422-3b>¶
出焉是生玉膏以灌丹木¶
　　白䓘¶
増山海經曰侖者之山有木焉其狀如榖而赤理其汗¶
如漆其味如飴食者不饑可以釋勞其名曰白䓘可以¶
血玉¶
　　芑¶
増山海經曰東始之山有木名芑其汁如血可以服馬¶
(以汁塗馬/則調良也)¶
<pb:KR3k0055_WYG_422-4a>¶
　　三珠樹¶
増彚苑詳註曰山海經云生赤水上為樹似柏葉皆為¶
珠後至嶺南見海商下嶴者言有珠子樹其珠生於蚌¶
中蚌生於樹上綴著不解樹乃生於石石在海底蜑户¶
鮫人泅於水中鑿石得樹其樹如楊柳枝良可愛也¶
　　沙棠¶
増山海經曰槐江之上有木焉其狀如棠華黄赤實其¶
味如李而無核名曰沙棠可以禦水食之使人不溺¶
<pb:KR3k0055_WYG_422-4b>¶
飛燕外傳曰帝與飛燕遊太液池以沙棠木為舟其木¶
出崑崙山人食其實入水不沉¶
　　玉樹¶
増山海經曰開明北有玉樹一樹有五彩¶
　　建木¶
増淮南子曰建木在廣都天帝所從上下處此木日中¶
無影　海内經曰建木百仭無枝有欘下有九枸其實¶
如麻其葉如芒¶
<pb:KR3k0055_WYG_422-5a>¶
増賦唐敬括建木賦曰廣都有建木大五千圍生不知¶
始高八千尺仰不見巔過雷電遺雲烟倚白日磨青天¶
靡蟠桃于度索之上毫若木于滄海之邊斯未足竒者¶
天收寸雲日在午位明白宇宙光皎燭祕枝枝攅太虚¶
外青葉葉積元氣間翠無一㸃之影落之於地故自當¶
玉京之要得天下之中左右仙翁前後玉童潤璚露飀¶
祥風五雲翼之而斐亹八景含之而玲瓏帝或自天而¶
降天寧假羽翼帝或自地而還地不乗虚空以我有飛¶
<pb:KR3k0055_WYG_422-5b>¶
陸之力以我有太階之功必我之由忽乎遂通如此見¶
其真宰之意生巨材而不易上帝之心寄巨材而亦深¶
不然奚至是哉俗人生代重疊詭譎其或不聞聞之或¶
不信境之絶信之或不往往之或不到智之劣自非天¶
付洞微神與明哲樹杳杳而何在身紛紛而已滅士有¶
以廣都為帝王之宅以建木為台階之臣自謂未逹仰¶
慕斯人髣髴雲霄徘徊風塵若巨材之一見希謁帝之¶
有因¶
<pb:KR3k0055_WYG_422-6a>¶
増賛晉郭璞建木賛曰爰有建木黄實紫柯皮如蛇纓¶
葉有素羅絶䕃弱水義人則過¶
　　聖木¶
増彚苑詳註曰聖木食之令人智聖也¶
増賛晉郭璞甘水聖木賛曰醴泉睿木養齡盡性増氣¶
之和去神之𡨕何必生知然後為聖¶
　　不死樹¶
増博物志曰員丘上有不死之樹食之乃壽¶
<pb:KR3k0055_WYG_422-6b>¶
増賛晉郭璞不死樹賛曰萬物暫見人生如寄不死之¶
樹壽敝天地請藥西母焉得如羿¶
　　返魂樹¶
増十洲記曰聚窟洲海中申未地上有大樹與楓相似¶
而花葉香聞數百里名為返魂樹伐其根心於玉釜中¶
煮取汁令可丸名曰驚精香或名震靈丸或名返生香¶
氣聞數百里死屍在地聞氣即活¶
　　赤木¶
<pb:KR3k0055_WYG_422-7a>¶
増呂氏春秋曰指姑之東中容之國有赤木之葉焉¶
　　强木¶
増彚苑詳註曰强木不沉木也以之造船木方一寸以¶
百觔巨石縋之終不沒¶
　　如何¶
増神異經曰南方荒中有如何之樹三百歳作華九百¶
歳作實有核形如棗子長五尺金刀剖則飴不則辛食¶
之得地仙¶
<pb:KR3k0055_WYG_422-7b>¶
　　風聲木¶
増洞㝠記曰太初三年東方朔從西那國還得風聲木¶
十枚實如細珠風吹枝如玉聲有武事則如金革之響¶
有文事則如琴瑟之響上以枝賜大臣人有病則枝汗¶
将死則枝折里語曰年未半枝不汗此木五千年一濕¶
萬歳一枯縉雲之世生于阿閣間也¶
　　垂龍木¶
増洞㝠記曰元光元年起壽福靈壇關百歩四周起銅¶
<pb:KR3k0055_WYG_422-8a>¶
梁上列垂龍之木木似青梧髙十丈有朱露色如丹其¶
葉落地皆成珠其樹似龍體倒垂故名一曰傾虹樹¶
　　恒春樹¶
増拾遺記曰燕昭王與西王母遊通雲臺左右種恒春¶
之樹葉如蓮花芬芳如桂花隨四時之色昭王之末仙¶
人貢焉列國咸賀昭王曰寡人得恒春矣何憂太清不¶
至¶
　　影木¶
<pb:KR3k0055_WYG_422-8b>¶
増拾遺記曰瀛洲有樹名影木日中視之則一葉百影¶
花有光夜如列星萬年一實大如𤓰青皮黑瓤食之骨¶
輕上如華蓋羣仙以避風雨¶
　　生金樹¶
増述遺記曰生金樹出影娥池破之皮間有屑如金而¶
色青又名青金樹¶
　　無憂樹¶
増彚苑詳註曰無憂樹女人觸之其花始開¶
<pb:KR3k0055_WYG_422-9a>¶
　　倒生木¶
増彚苑詳註曰此木依山生根在上有人觸則葉翕去¶
則葉舒出東海¶
　　頟常¶
増杜詩註云頟常樹無皮出肅慎氏之國聖人在位則¶
木生皮可為衣其國朝貢中國成王時一生之¶
　　閻浮樹¶
増彚苑詳註曰須彌山有此樹月過樹影入月中¶
<pb:KR3k0055_WYG_422-9b>¶
　　拘尼佗樹¶
増彚苑詳註曰其樹花見月光花即開¶
　　尸利沙樹¶
増彚苑詳註曰其樹足踏即長¶
　　畢鉢羅樹¶
増彚苑詳註曰畢鉢羅樹出摩伽陀國即菩提樹在摩¶
訶菩提寺蓋釋迦如來成道時樹莖幹黄白枝葉青翠¶
經冬不凋¶
<pb:KR3k0055_WYG_422-10a>¶
　　龍樹¶
増彚苑詳註曰華氏國國城之北有大山焉北去八里¶
有大樹䕃覆五百大龍其樹王名龍樹常為龍衆說法¶
　　繫象樹¶
増彚苑詳註曰乾陀國頭河岸有繫白象樹花葉似棗¶
柔冬方熟相傳此樹滅佛法亦滅¶
　　竹一(筍附/)¶
原說文曰竹冬生草也象形下者箈箬也凡竹之屬皆¶
<pb:KR3k0055_WYG_422-10b>¶
從竹　増爾雅曰簜竹莽數節(凡竹促節/者名莽)桃枝四寸有¶
節粼堅中(竹實中/者名粼)簢筡中(中空者/名簢)仲無笐(未/詳)篠箭　原¶
本草曰竹葉一名升斤竹花一名華草　増戴凱之竹¶
譜曰植物之中有名曰竹不剛不柔非草非木小異空¶
實大同節目或茂沙水或挺巖陸條暢紛敷青翠森肅¶
質雖冬蒨性忌殊寒九河鮮育五嶺實繁萌筍苞籜根¶
幹将枯花&KR1597;乃懸䈙必六十&KR1597;亦六年(竹實曰&KR1597;竹枯/曰䈙竹六十年)¶
(一易根必生花結實而/枯及實落土又復生焉)籠籦之美爰自崑崙(籠籦竹伶/倫所伐也)¶
<pb:KR3k0055_WYG_422-11a>¶
(廣志籠籦/任作笛)員丘帝竹一節為船(山海經衞丘山南帝俊/竹林在焉大可為舟帝)¶
(俊舜也本草&KR2414;竹可為舟船廣/志雲母大竹也出扶南可為船)巨細已覽形名未聞桂¶
實一族同稱異源(桂竹甚毒山海經雲山有桂竹傷人/必死羣芳譜其竹高四五丈圍二尺)¶
(状如甘草而皮/赤出南康以南)&KR2035;尤勁薄博矢之賢(&KR2035;竹名出/員丘山)篁任篙¶
笛體特堅圓(篁竹似桂/而概節)棘竹駢深一叢為林根如椎輪¶
節若束針亦曰笆竹城固是任篾筍既食鬢髪則侵(棘/竹)¶
(生交州諸郡大者二尺圍厚幾實中夷人破以為弓枝/節皆有㓨彼人種以為城卒不可攻異物志所謂種為)¶
(藩落阻過層墉者也或卒倒根出大如十石物從横相/承状如繅車一名笆竹食其筍落人鬚髮廣志㰚竹細)¶
<pb:KR3k0055_WYG_422-11b>¶
(而多㓨即笆竹也本/草棘竹一名竻竹)簟體虚長各有所育(沈懐逺南越/志博羅縣東)¶
(蒼州足簟竹銘曰簟竹既大薄/且空中節長一丈其直如松)苦實稱名(本草苦竹二/種一出江西)¶
(閩中本極粗大笋味殊苦不可噉一出江/浙肉厚而葉長濶笋微苦俗呼甜苦笋)甘亦無目(本/草)¶
(甘竹似篁而/茂即淡竹也)弓竹如藤其節郄曲生多卧土立則依木¶
長幾百尋状若相續質雖含文須膏乃縟(弓竹出東垂/諸山長曲如)¶
(藤得木乃倚質有文/章須膏塗火之乃見)厥族之中蘇麻特竒修幹平節大¶
葉繁枝凌羣獨秀蓊茸紛披(嶺表異録沙麻竹廣桂皆/植大如盆盌肉厚而空小)¶
(一人止擎一莖堪為茅屋之椽梁截其竿二尺許釘入/土不踰月根生明年長芽笋不三載為林南越志沙麻)¶
<pb:KR3k0055_WYG_422-12a>¶
(竹人削為弓弩淮南所謂/溪子弩也沙麻即蘇麻)篔簹(廣州記簟竹一名篔簹/節長一丈異物志生水)¶
(邊長數丈圍一尺五六寸吳録曲江縣有篔/簹竹圍尺五寸節相去六尺夷人以為布葛)射筒(射筒/竹薄)¶
(肌而長中著/箭以為名)箖箊(箖箊竹/薄而廣)桃枝(桃枝竹皮滑而黃可為/席山海經嶓冡之山嚚)¶
(水之上多桃枝竹廣/州記廣州有桃枝竹)長爽纎葉清肌薄皮千百相軋洪¶
纎有差相繇既戮厥土惟腥三堙斯沮尋竹乃生(&KR2414;竹/生海)¶
(畔見/前)物尤世逺略状𫝊名般腸實中與笆相類於用寡¶
宜為笋殊味筋竹為矛稱利海表槿仍其幹刄即其杪¶
生於日南别名為篻(筋竹長二丈許圍數尺至堅利出/日南九眞可為矛其筍未成竹時)¶
<pb:KR3k0055_WYG_422-12b>¶
(堪為弩弦/一名篻竹)百葉參差生自南垂傷人則死醫莫能治亦¶
曰簩竹厥毒若斯彼之同異余所未知(異物志南方思/牢國産竹可礪)¶
(指甲華陽國志百葉竹一枝百葉有毒傷人必死又名/簩竹即&KR1217;簩也一作思牢羣芳譜今廣東新州有此種)¶
(製成琴様為厲甲之具用久微滑以酸漿漬之過宿快/利如初一名澁勒夷人以刺虎豹即斃李商隠所謂思)¶
(牢弩箭磨青石蘇軾所謂/愁㸔澀勒暗蠻邨者也)䈏與□□厥體俱洪圍或累¶
尺䈏實□空南越之居梁柱是供(異物志䈏大數圍節/間相去局促中實堅)¶
(强斷截便為棟梁不加斤斧也□□一作由衙一作由/梧南方草木状曰由梧竹史民家種之長三四丈濶一)¶
(尺八九分堪/作柱出交趾)竹之堪杖莫尚於笻磥砢不凡状若人功¶
<pb:KR3k0055_WYG_422-13a>¶
豈必蜀壤亦産餘邦一曰扶老名實懸同(卭竹高節實/中状如人剡)¶
(俗謂之扶老竹羅浮山記卭竹本出卭山張騫西至/大夏所見也而此山左右時有之鄉老多以為杖)&KR1696;¶
□二族亦甚相侣把髮苦竹促節薄齒束物體柔殆同¶
麻枲(本草柔者可為繩/索謂之苦竹把髪)篕竹所生大抵江東上宻防露¶
下疎來風連畝接町竦散岡潭鷄脛似篁高而筍脆稀¶
葉稍似類記黃細(鷄脛竹篁之類大者不過如指疎葉/黄皮强脆無所堪施筍美青斑色緑)¶
(江東/所饒)狗竹有毛出諸東裔物類衆詭于何不記(狗竹節/間有毛)¶
(出臨/海)有竹象蘆因以為名東甌諸郡縁海所生肌理勻¶
<pb:KR3k0055_WYG_422-13b>¶
净筠色潤貞凡今之箎匪兹不鳴(此竹當是蘆出揚州/東垂諸郡浙江以東)¶
(可以/為箎)㑹稽之箭東南之美古人嘉之因以命矢(箭竹高/者一丈)¶
(節間三尺堅勁中為矢爾雅東南之/美者有㑹稽之竹箭焉說文箭矢竹)箘簵載籍貢名荆¶
鄙(尚書荆州厥貢惟箘簵楛孔安國/註箘簵美竹出雲夢之澤可作矢)篃亦箘徒概節而¶
短江漢之間謂之䈛竹根深耐寒茂彼淇苑(篃竹謂之/箭竿一尺)¶
(數節葉大如扇可以衣篷江漢之/間謂之䈛廣志篃竹可為屋椽)篲條蒼蒼接町連篁¶
性不卑植必也嵓岡踰矢稱大出尋為長物各有用埽¶
之最良又有族類爰挺嶧陽懸根百仞疎幹風生簫笙¶
<pb:KR3k0055_WYG_422-14a>¶
之選有聲四方質清氣亮衆管莫伉亦有海篠生於島¶
岑節大盈尺幹不滿尋形枯若筯色如黃金徒為一異¶
莫知所任赤白二竹還取其色白薄而曲赤厚而直沅¶
澧所豐餘邦鮮植肅肅□□畟畟攅植擢笋於秋冬乃¶
成竹無小無大千萬修直豐膜内暠繡文外施(□□竹/大如脚)¶
(指蟲食其皮/類繡甚可愛)箛□誕節内實外澤作貢漁陽以供輅䇿¶
浮竹亞節虚軟厚肉臨溪覆潦栖雲䕃木供筍滋肥可¶
為㫖蓄厥性異宜各有所育□植于宛䇣生于蜀細篠¶
<pb:KR3k0055_WYG_422-14b>¶
大簜竹之通目互名統體譬牛與犢人之所知事生軌¶
躅赤縣之外焉可詳録臆之筆之匪邁伊矚　廣志曰¶
□竹皮青内白如雪輭韌可為索漢竹大者一節受一¶
斛小者數升為椑榼利竹蔓生實中堅韌　羣芳譜曰¶
方竹産澄州體如削成勁挺堪為杖桃源山亦有方竹¶
隔州亦出大者數丈斑竹即吳地稱湘妃者亦有二種¶
出古辣者佳出陶虚山者次之亦有大如甌者㯶竹有¶
三種上曰筯頭梗短葉垂堪置書几次曰短栖可列庭¶
<pb:KR3k0055_WYG_422-15a>¶
階次曰樸竹節稀葉硬但可作扇骨料耳雙竹修篁嫩¶
篠對抽並育謂之扶竹扶竹之笋名合歡武林山西院¶
中産蘄竹出蘄州以色瑩者為簟節疎者為笛帶鬚者¶
為杖韓愈所謂蘄州笛竹天下稀一府爭㸔黃琉璃者¶
也慈孝竹生作大叢長幹中聳羣篠外䕶向陽則茂宜¶
種高臺柯亭竹生雲夢之南以七月望前生明年七月¶
望前伐過期則音滯未期則音浮龍孫竹生辰州山谷¶
間高不盈尺細僅如鍼四季竹節長而圓中管籥生山¶
<pb:KR3k0055_WYG_422-15b>¶
石者其音清亮月竹每月抽筍如箭短叢産嘉定州十¶
二時竹産蘄州繞節凸生十二支字大夫竹凌雲圍三¶
尺幽怪錄所云鄜延人伐此竹見二仙翁相謂平生勁¶
節惜為主人所伐遂騰空去者也鳯尾竹纎小可玩高¶
二三尺龜文竹産崇陽寶陀嵓僅一本製扇甚竒今絶¶
種矣人面竹出剡山徑幾寸近本節宻而凸宛如人面¶
黑竹如藤長丈八尺色理如鐵思摩竹笋自節生既成¶
竹至春節中復生筍出交廣通竹出溱州空心直上而¶
<pb:KR3k0055_WYG_422-16a>¶
無節匾竹出廬山丹青竹出熊耳山葉黃碧丹相間成¶
都産黃金間碧玉竹青黃相間觀音竹每寸二三節如¶
藤色黑出占城國慈竹内實而節疎性弱形𦂳而細可¶
代藤桃竹生錦江心蟠石上可為杖實中如木出豫章¶
者細文一節四尺北人呼為桃絲竹相思竹兩兩生笋¶
出廣東　彚苑詳註曰羅浮山第三峰生竹徑七尺圍¶
節長一丈二尺葉若芭蕉謂之龍公竹紫竹小而色紫¶
宜簫笛傘柄越王竹産嚴州石上状若荻枝高尺餘土¶
<pb:KR3k0055_WYG_422-16b>¶
人用代酒籌次有沙筯産於海島其心若骨可為籌筯¶
採者輕歩從之若聞人聲則縮入沙中不可取石麻竹¶
勁利削以為刀切象皮如截竿廣州産也綿竹篾柔軟¶
可為器物竹中之最美者白竹頗類綿竹笋堪食而篾¶
脆薄不可用貓竹大者徑七八寸高而堅實笋冬生者¶
味美春生者成竹其用極多作絲造紙民甚利之叢竹¶
夏笋味不可食叢生代籬亦可作筆緑竹夏笋可食公¶
孫竹高不盈尺可供几案㑹稽産也孤竹生榖城之薤¶
<pb:KR3k0055_WYG_422-17a>¶
山三年一笋笋成竹死代謝不已雙稍竹生九嶷獨莖¶
生枝即分為兩葉宻而細謂之合歡浙有天親竹末亦¶
兩岐茸竹頭有父文金貓竹節有金色垂絲竹枝弱下¶
垂出雲南釣絲竹類簜而柔黃蠟竹堅實堪用笋味尤¶
佳成都有對青竹半青半紫交暎可愛海南木竹無節¶
而中實澧州成都有三稜竹閩有古散竹皮似㯶道州¶
瀧中有丹竹宜都飛魚口有紅竹黔陽有赤岡竹雷州¶
有電斑竹永嘉大羅山有龍牙竹稀節長四五尺取之¶
<pb:KR3k0055_WYG_422-17b>¶
必有風雨雷電又蜀峨睂山菩薩竹結花于節外之枝¶
　原易曰震為蒼筤竹　書曰揚州厥貢篠簜　又曰¶
篠簜既敷　増詩曰曕彼淇澳菉竹如簀　原又曰籊¶
籊竹竿以釣于淇　又曰如竹苞矣　増周禮曰孤竹¶
之管(竹之特/生者)孫竹之管(未生/枝者)隂竹之管(生山/北者)　禮記曰¶
日短至則伐木取竹箭　原家語曰山南之竹不搏自¶
直斬而為箭射達犀革　禮斗威儀曰君乗木而王政¶
太平蔓竹紫脫為之長生　史記曰渭川千畝竹其人¶
<pb:KR3k0055_WYG_422-18a>¶
與千户侯等　又曰竹竿萬个　河圖曰少室之山大¶
竹堪為甑器　永嘉記曰陽嶼有仙石山頂上有平石¶
方十餘丈名仙壇壇陬輒有一䈥竹凡有四竹葳蕤青¶
翠風來動音自成宮商石上凈潔初無麤籜相傳云曽¶
有却粒者於此羽化故謂之仙石　竺法真羅浮山記¶
曰嶺南道無䈥竹惟此山有之其大尺圍細者色如黃¶
金堅貞疎節　丹陽記曰江寧縣南三十里有慈母山¶
積石臨江生簫竹王褒洞簫賦所稱即此也其竹圓緻¶
<pb:KR3k0055_WYG_422-18b>¶
異於餘處自伶倫采竹嶰谷其後唯此簳見珍故歷代¶
常給樂府而俗呼曰鼓吹山今慈湖戍常禁採之　増¶
荆州記曰天門山角上各生一竹倒垂拂謂之天帚¶
原湘中記曰邵陵高平縣有文竹山上有石牀四面緑¶
竹扶疎常隨風委拂此牀　盛𢎞之荆州記曰臨賀東¶
山中有大竹數十圍高亦數十丈有小竹生其旁皆四¶
五圍下有盤石徑四五丈極方正青如彈棊局兩竹屈¶
垂拂掃石上初無塵穢未數十里聞風吹此竹如簫管¶
<pb:KR3k0055_WYG_422-19a>¶
之音　述征記曰山陽縣城東北二十里魏中散大夫¶
稽康園宅竹林時有遺竹也　増廬山記曰山中有竹¶
莖如指竹杪細葉宻翠如箒採以贈人謂之掃雲箒¶
原徵祥記曰王者徳至於天和氣感而甘露降尊賢容¶
衆不失細微則竹葦受之　王子年拾遺記曰蓬萊山¶
有浮筠之簳葉青莖紫子大如珠有青鸞集其上下有¶
砂礰細如粉柔風至竹條翻起拂細砂如雪霧仙者來¶
觀戲焉風吹竹折聲如鐘磬之音　増神異經曰南方¶
<pb:KR3k0055_WYG_422-19b>¶
荒中有□竹長百丈圍三丈五六尺厚八九寸可以為¶
船　夢書曰竹為處士田居夢見竹者憂處士也　原¶
七諫曰便娟之竹寄生江潭上葳蕤而防露下泠泠而¶
來風　増左思吳都賦曰竹則苞筍抽節往往縈結翠¶
莖綠葉冐霜停雪　文選賦曰良夜自凄風篁成韻¶
古詩曰種竹深井中三年乃成竿　杜甫詩曰種竹交¶
加翠　耶律楚材詩曰强策渾心竹(西域有渾心/竹  以上竹)　說¶
文曰筍竹胎也　埤雅曰筍从勹从日包之日為筍解¶
<pb:KR3k0055_WYG_422-20a>¶
之日為竹　爾雅曰筍竹萌　筍譜曰筍一名篛一名¶
䈚一名□一名竹胎一名竹芽一名笜一名初篁　又¶
曰採筍一日曰篶二日曰箊見風則觸本堅入水則浸¶
肉硬脫殻煮則失味生著刃則失柔采而停久非鮮也¶
盛而苦風非藏也揀之脫殻非治也蒸煮不久非食也¶
如此然後可與食笋　詩曰其簌維何維筍及蒲　周¶
禮曰加豆之實箈菹　呂氏春秋曰和之美者越駱之¶
&KR1342;　道書曰竹筍者日華之胎一名大明　李白詩曰¶
<pb:KR3k0055_WYG_422-20b>¶
岸筍開新籜　杜甫詩曰綠垂風折筍　朱熹詩曰下¶
有萬玉虬三冬卧寒土　南都賦曰春卵夏筍　潘岳¶
閑居賦曰青笋紫薑　梁簡文帝七勵曰雜金筍之甘¶
菹(以上/筍)¶
　　竹二(筍附/)¶
原呂氏春秋曰昔黄帝令伶倫為律伶倫自大夏之西¶
阮隃山之隂取竹於嶰谷斷兩節間長三寸九分而吹¶
之為黄鍾之宮律之本也　博物志曰洞庭之山帝之¶
<pb:KR3k0055_WYG_422-21a>¶
二女啼以涕揮竹竹盡斑今下雋有斑皮竹　増汲冡¶
周書曰成王時路人獻大竹　原穆天子傳曰天子西¶
征休於伭池之上乃奏廣樂三日而終是曰樂池乃樹¶
之竹是曰竹林　増左傳曰晉伐齊焚申池之竹　原¶
吳越春秋曰越王問范蠡用兵對曰越有處女願君王¶
問之處女北行見王道逢老人自稱袁公即杖箖箊竹¶
末折墮地處女即接其末公操其本而刺處女處女舉¶
杖擊之公飛上樹變為白猿　漢書曰高祖為亭長乃¶
<pb:KR3k0055_WYG_422-21b>¶
以竹皮為冠及貴常冠之　又曰武帝發卒塞瓠子河¶
令羣臣将軍以下皆負薪而下淇園之竹以為楗　又¶
曰張騫至大夏見卭竹枝問之云賈人市之身毒國¶
又曰梁孝王修兔園多植竹即謂修竹園　三輔舊事¶
曰武帝作延陵及廟竇将軍有青竹園在廟南恐犯蹈¶
之言作陵不便　増後漢書曰宼恂為河内太守講兵¶
肄射伐淇園之竹為矢百餘萬　三輔決錄曰蒋詡舍¶
中竹下開三徑惟羊仲求仲從之遊　五色線馬均大¶
<pb:KR3k0055_WYG_422-22a>¶
巧能削竹作人語時天下大旱人皆将酒與此竹人語¶
天下須㬰雨也　晉書曰杜預討吳州郡多望風歸附¶
或曰百年之宼未可盡剋候來冬更為大舉預曰今兵¶
威已振譬如破竹數節之後皆迎刄而解無復著手處¶
也　又曰元康二年巴西界竹生花紫色結實如麥¶
彚苑詳註曰阮籍遊薊門山見一隠者莫知姓名惟有¶
竹實數斛杵臼而已　南史曰齊南海王子罕母尚容¶
華嘗寝疾子罕晝夜祈禱于時以竹為燈纉照夜此纉¶
<pb:KR3k0055_WYG_422-22b>¶
宿昔枝葉大茂母病亦愈以為孝感所致　隋書曰明¶
克讓年十四釋褐為湘東王法曹參軍時舍人朱异在¶
儀賢堂講老子克讓預焉堂邊有修竹异令克讓詠之¶
克讓攬筆輒成其卒章曰非君多愛賞誰貴此貞心异¶
甚竒之　異苑曰東陽留道徳家中䈥竹林忽生連理¶
　花木考曰新羅神文王時東海中有小山浮水隨波¶
往來王異之泛海入其山上有一竿竹命作笛吹之兵¶
退病愈旱雨雨晴風定波平號萬波息笛　羅浮山記¶
<pb:KR3k0055_WYG_422-23a>¶
曰貞元五年番禺有海户犯鹽禁避入羅浮山至第十¶
三嶺遇巨竹百丈海户因破之為篾㑹罷吏捕逐遂挈¶
而歸有軍人獲一篾以為竒貨獻于刺史李復復命陸¶
子羽圖而記之　唐書曰大中四年党項内掠邠寧詔¶
鳯翔李業河東李拭合節度兵討宰相白敏中為都統¶
帝出近苑或以竹一箇植舍外見纔尺許逺且百歩帝¶
屬二矢曰党羗窮宼仍歳暴吾鄙今我約射竹中中則¶
彼當自亡不中我且率天下兵翦之一發竹分矢徹諸¶
<pb:KR3k0055_WYG_422-23b>¶
外左右呼萬歳閱月羗果破殄　玉堂閑語曰唐天復¶
甲子自隴而西亢暘竹皆結子饑民采食珍於粳糯味¶
更馨香　又曰李從儼有竹千畮在鳯翔懼侵民利未¶
嘗省理　宋史曰乾道七年池州竹生穗實如米饑民¶
采之以食守臣魯詧為野竹生榖圖以獻　又曰宼準¶
在雷州踰年既卒衡州之命乃至遂歸葬西京道出京¶
南公安縣人皆設祭哭於路折竹植地挂紙錢逾月視¶
之枯竹盡生筍　金世宗紀曰帝見宫中竹有枯瘁者¶
<pb:KR3k0055_WYG_422-24a>¶
欲令更植恐勞人而止　金五行志曰至寧元年宣宗¶
彰徳故竹園竹開白花如鷺鷥藤紫雲覆城上俄而入¶
繼大統(以上/竹)　東觀漢記曰馬援至荔浦見冬筍名苞¶
筍其味美於春夏筍上言禹貢厥包橘柚疑謂是也¶
楚國先賢傳曰孟宗母嗜笋及母亡冬節将至笋尚未¶
生宗入林哀歎而笋為之出得以供祭至孝之感也¶
華陽國志曰何隨有竹園人盜其笋隨行見之恐驚乃¶
挈屐而歸　事文類聚曰晉劉殷年九歳為曽祖母冬¶
<pb:KR3k0055_WYG_422-24b>¶
思笋殷泣而獲供饋　南史曰沈道䖍人有拔其屋後¶
笋令人止之曰惜此笋欲令成林更有佳者相與乃買¶
大笋送之拔者慚不取道䖍使置其門内而還　山堂¶
肆考曰范元琰家有竹圃每見人盜笋苦於過溝乃伐¶
樹為橋與盜者過盜感而息意　唐書曰夏侯彪之上¶
新昌令問里胥曰笋一莖幾錢曰一錢五莖取十千買¶
五萬莖謂之曰吾未須用且寄林中養之至秋成竹一¶
竿十錢遂成五十萬貪猥不道皆類此　蘇軾記曰文¶
<pb:KR3k0055_WYG_422-25a>¶
與可嘗令余作洋州三十詠篔簹谷其一也予詩曰漢¶
川修竹賤如蓬斤斧何曽赦籜龍料得清貧饞太守渭¶
濵千畝在胸中與可是日與其妻游谷中燒筍晩食發¶
函得詩失笑噴飯滿案　笑林曰漢人適吳吳人餽筍¶
問何物曰竹也歸煮其牀簀而不熟曰吳人欺我哉¶
南府州記曰辛居士名仲宣家貧春月鬻笋充觴酌截¶
竹為甖用充盛貯曰我惟愛竹好酒欲令二物常相並¶
耳(以上/笋)¶
<pb:KR3k0055_WYG_422-25b>¶
　　竹三(筍附/)¶
原鳴鳯　棲鸞(拾遺記岑華山名在西海之西有□竹/為簫管吹之若羣鳯之鳴  謝靈運山)¶
(居賦竹則二箭殊葉四苦齊味水石多名巨細各彚企/山陽之遊餞遲鸞鷟之棲託噫崑圃之悲調慨伶倫之)¶
(哀/籥)　増縹箭斑弓　金戈翠葆(王彪之閩中賦竹則粉/苞赤箬縹箭斑弓篔簹)¶
(函人桃枝育虫緗箬素筍彤竿綠/筒  謝朓賦翠葆隨風金戈動日)　雉頭　蛇跗(異苑/桐廬)¶
(人嘗伐竹見一竿雉頭蛇身猶未變此亦竹為蛇蛇為/雉也  蘇軾偃竹記竹之始生一寸之萌耳而節葉具)¶
(焉自蜩腹蛇跗以至于/劍拔十尋生而有之也)　繡皮　原翠實(上詳一竹譜/  劉稹魯都)¶
(賦竹則填彼山陔根彌阪域䝉雪含/霜不渝其色翠實離離鳯鸞攸食)　増苯䔿　檀欒¶
<pb:KR3k0055_WYG_422-26a>¶
(王彪之賦竹則攅岡坻之苯蓴漫原澤/之蓊䝉  枚乗賦修竹檀欒夾池水)　飛鵲　原化¶
龍(墨子曰公輸子削竹木以為鵲鵲成而飛之三日不/下自以為巧  費長房隨壺公入山公以竹杖與騎)¶
(至家以竹杖投/葛陂即化為龍)　朱書　青簡(史記智伯率韓魏攻趙/襄子奔晉陽原過後至)¶
(於王澤見三人與竹二節曰為我以是遺趙毋䘏原過/告襄子襄子齋三日親自剖竹有朱書曰余霍太山陽)¶
(侯天使也别應劭風俗通殺青書可繕寫/謹案劉向  錄殺青者直用青竹簡書耳)　薆重谷¶
掃員池(曹毗湘表賦竹則篔簹白鳥實中紺族濵榮幽/渚繁宗隈曲萋蒨陵丘薆逮重谷  鄭緝之東)¶
(陽記崑山去蕪城山十里山峰嶺高峻常秀雲表故老/傳云嶺上有員池池邊有竹極大風至垂屈掃地恒潔)¶
(凈如人/掃也)　増七賢　六逸(晉書嵇康所與交者阮籍山/濤向秀劉伶阮咸王戎為竹)¶
<pb:KR3k0055_WYG_422-26b>¶
(林之遊世稱竹林七賢徠唐書李白與孔巢父韓準/裴政張叔明陶沔居徂  日沉飲人號竹溪六逸)¶
原冬青　夏彩(文選修竹冬青賦/  下見五江淹)　増共谷　梁園(山/海)¶
(經長石山之西有共谷其/中多竹  下見竹二漢書)　玉潤　碧鮮(上見下五梁/簡文帝賦)¶
(五代史扈載遊相國寺見庭竹可愛作碧鮮賦題/其壁世宗聞之遣小黄門就壁而錄之覽而稱善)　原¶
既四時之不改　豈一日之可無(禮記禮之於人如竹/箭之有筠故貫四時)¶
(而不改柯易葉之世說王徽之字子猷時吳中士大夫/家有美竹欲觀  便乗輿造竹下詠嘯良久主人灑掃)¶
(請坐不顧而去嘗借居空宅便令栽竹或/問之徽之但指竹曰何可一日無此君耶)　増漢高為¶
冠　魏武作甲(上見竹二漢書衆世說魏武有數十斛/竹片咸長數寸  並謂不堪用太祖意)¶
<pb:KR3k0055_WYG_422-27a>¶
(甚惜之謂可以作竹甲而未顯/言馳問楊徳祖徳祖意正同)　鄠杜　檀谿(漢書秦/地有鄠)¶
(杜竹林南山檀柘號陸海山梁書武帝臨雍州多伐材/竹沉於檀谿積茅蓋之若  阜然皆不之用及起兵悉)¶
(取檀谿竹木装為船艦/葺之以茅立時取辦)　報平安　問無恙(酉陽雜爼/李衞公守)¶
(北平唯童子寺有竹一窠纔長數尺相傳其寺綱維每/日報竹平安  翰苑叢話潤州甘露寺僧元耆李徳裕)¶
(贈以方竹杖杖出大宛堅實而正節眼鬚牙四面對出/公後鎮浙右問僧曰竹杖無恙否曰已規圓而漆之矣)¶
　抱貞心　分苦節(沈約詩無人尚高節徒自抱貞心/  柳宗元詩迸籜分苦節輕筠抱)¶
(虛/心)　錦衣半著　粉節新塗(楊萬里新竹詩東風弄巧/補殘山一夜吹添玉數竿)¶
(半脫錦衣猶半著籜龍未信怯春寒娟又曰青士何年/下太荒羽儀禁省立如墻錦綳半脫  娟玉粉節新塗)¶
<pb:KR3k0055_WYG_422-27b>¶
(拂拂霜帶雨小酣三日後出墻忽喜一梢長今/年秋露防多暑剰借先生格外凉  以上竹)　拆錦¶
　抛簮(白居易食筍詩紫籜拆故錦千王禹偁笋/詩田文死去賔朋散抛擲三  玳瑁簮)　馬¶
蹄　犢角(唐詩新笋初嘗嫩馬蹄角黄/魯直詩竹笋初生黄犢)　玉版師　錦¶
䙀兒(冷齋夜話東坡邀劉器之同參玉版師器之每倦/山行聞之欣然至亷景寺燒笋而食器之覺味勝)¶
(問何名東坡曰名玉版此老師善說法能令君得禪悅/之味器之始悟其戲為之大笑  張于湖謝笋脯方詩)¶
(得君新法也大奇/且復從遊錦䙀兒)　廷秀作經　賛寜為譜(楊廷秀記/張定叟煮)¶
(笋經江西貓笋未出尖雪中土膏養新甜先生别得煮/簀法丁寧勿用醯與鹽岩下清泉須旋汲&KR0392;出霜根生)¶
(蜜汁寒牙嚼作冰片聲餘瀝仍和月光吸菘羔楮雞浪/得名不如來參玉版僧醉裏何須酒解酲此羹一椀爽)¶
<pb:KR3k0055_WYG_422-28a>¶
(然醒大都煮菜皆如此淡處當知有真味先生此法未/要傳為公作經藏名山  麈史僧賛寧為笋譜甚詳其)¶
(掎摭古人詩詠自梁元帝至唐楊師道皆詩中言及笋/者非専為題詠也惟孟蜀時徐光溥等二人詩句乃在)¶
(筍譜然退之和侯協律詩/獨不見收何耶  以上筍)¶
　　竹四(筍附/)¶
増青士(三水小牘/竹曰青士)　竹笑(說文竹得風其體/大屈謂之竹笑)　竹醉(四/民)¶
(月令五月十三日謂之竹醉又謂竹迷是/日栽竹多盛岳陽風土記又謂之龍生日)　剛柔忠義¶
(文苑英華勁本堅節不受雪霜剛也緑葉萋萋翠筠浮/浮柔也虚心而直無所隠蔽忠也不孤根以挺聳必相)¶
(依以擢/秀義也)　雌雄(仇池墨記竹有雌雄雌者多笋自根而/上至生梢一節發者為雄二節發者為)¶
<pb:KR3k0055_WYG_422-28b>¶
(雌/)　祖孫(竹譜凡竹最初種者曰/竹祖唐詩竹祖䕶龍孫)　孝竹(述異記漢章/帝三年子母)¶
(竹筍生白虎殿前謂之/孝竹羣臣作孝竹頌)　柯亭(晉伏滔長笛賦序蔡邕/避地江南宿于柯亭柯)¶
(亭之觀以竹為椽邕仰而眄之/曰良材也取以為笛音聲獨絶)　竹中高士(永嘉郡志/張廌隠居)¶
(頤志家有苦竹數十頃為屋其中王右軍聞而造/之廌避之竹中不與相見一郡號為竹中高士)　直¶
造竹所(宋書袁粲為丹陽尹郡南一家頗有竹石粲率/爾歩往不通主人直造竹所主人出語笑款然)¶
(而車騎羽儀至/門方知是尹)　義竹(天寶遺事帝遊後苑有竹叢宻/筍不出外帝顧諸王曰父子兄)¶
(弟相親當如/此因謂義竹)　竹中有兒(華陽國志有竹王者興于遯/水先是有女子浣于水濵有)¶
(三大竹流入足間推之不去聞竹中有兒聲持歸破竹/得男長有武才遂雄夷狄以竹為姓植所破竹于野遂)¶
<pb:KR3k0055_WYG_422-29a>¶
(成林今王祠/竹林是也)　節中有人(異苑建安篔簹竹節中/有人長尺許頭足皆具)　香¶
如雞舌(清異錄荆南判官劉彧棄官遊秦隴閩粤篋中/藏大竹十餘顙每有客至斫取少許煎飲其辛)¶
(香如雞舌人叩其名曰謂/之丁香竹非中國所産也)　葉如蟲狀(清異錄江湖間/有一種竹其葉)¶
(紏結如蟲狀山民/曰此蚱蜢竹也)　圓通居士(清異錄比丘海光住廬/山石虎菴夜夢人長清)¶
(痩而衣斑衣自言捨身為菴中供養具俄牕外竹生一/笋花紫籜如夢者之衣及成竹高六尺餘無節其色黃)¶
(綠瑩淨可愛光用為拄杖目曰直兄後/來都下因言夢中之人自稱圓通居士)　瑞竹(李方叔/西遊記)¶
(司馬公獨樂園有竹一本去地二尺分為二幹並生/六節節間容線復合為一洛中號為瑞竹  以上竹)¶
䈛笴(廣志魏漢中太守王圖/每冬獻筍俗謂之䈛笴)　上番(黄庭堅詩竹須辰/日斸笋㸔上番成)¶
<pb:KR3k0055_WYG_422-29b>¶
　大如臂(海槎錄酸筍出粤南大如臂沸湯泡去苦/汁投井水中二三日縷如絲繩醋煮可食)¶
稚子(唐人食筍詩稚子脫錦䙀/駢頭玉香滑稚子即筍也)　仙人杖(本草自死筍/名仙人杖)¶
(以上/筍)¶
　　竹五(筍附/)¶
原詩齊虞羲見江邊竹詩曰挺此堅貞性來樹朝夕池¶
秋波潄下趾冬雪封上枝葳㽔防曉露蔥蒨集羈雌含¶
風自颯颯負雪亦猗猗金明無異狀玉洞良在斯但恨¶
非嶰谷伶倫未見知　謝朓詠竹詩曰牕前一叢竹青¶
<pb:KR3k0055_WYG_422-30a>¶
翠獨言竒南條交北葉新笋雜故枝月光疎已宻風聲¶
起復垂青扈飛不礙黃口獨相窺但恨從風籜根株長¶
相離　梁元帝賦得竹詩曰嶰谷管新抽淇園節復脩¶
作龍還葛水為馬向并州柯亭臨絶澗桃枝夾細流冠¶
學芙蓉様花堪威鳯遊卭王若有獻張騫應拜侯　沈¶
約詠簷前竹詩曰萌開籜已垂結葉始成枝繁隂上蓊¶
茸促節下離離風動露滴瀝月照影參差得生君户牖¶
不願夾華池　江洪和新浦侯齋前竹詩曰本生出高¶
<pb:KR3k0055_WYG_422-30b>¶
嶺移賞入庭蹊檀欒拂桂橑蓊蔥傍朱閨夜條風析析¶
曉葉露凄凄籜紫春鸎思筠緑寒蛩啼不惜凌雲茂遂¶
聽羣雀棲願抽一莖實試㸔翔鳯來　劉孝先竹詩曰¶
竹生空野外梢雲聳百尋無人賞高節徒自抱貞心耻¶
染湘妃淚羞入上宮琴誰能製長笛當為吐龍吟　劉¶
孝威詠枯竹詩曰枯楊猶更緑卧柳尚還生勿嫌鳯不¶
至終當待聖明　北齊蕭放詠竹詩曰懐風枝轉弱防¶
露影逾濃既來丹穴鳯還作葛陂龍　陳賀循賦得夾¶
<pb:KR3k0055_WYG_422-31a>¶
池脩竹詩曰緑竹影參差葳蕤帶曲池逢秋葉不落經¶
寒色詎移來風韻晩逕集鳯動春枝所欣高蹈客未得¶
伶倫吹　隂鏗賦得夾池竹詩曰夾池一叢竹垂翠不¶
驚寒葉醖宜城酒皮裁薛縣冠湘川染别淚衡嶺拂仙¶
壇欲見凌冬質當為雪中㸔　張正見賦得階前嫩竹¶
詩曰翠竹梢雲自結叢輕花嫩笋欲凌空砌曲横枝屢¶
解籜階前疎葉强來風欲知抱節成龍處當於山路葛¶
陂中　又賦得山中翠竹詩曰脩竹映岩垂來風異夾¶
<pb:KR3k0055_WYG_422-31b>¶
池複澗藏高節重林隠勁枝雲生龍未上花落鳯将移¶
莫言棲嶰谷伶倫不復吹　唐太宗賦得臨池竹詩曰¶
貞條障曲砌翠葉貫寒霜拂牖分龍影臨池待鳯翔¶
虞世南賦得臨池竹應制詩曰葱翠捎雲質垂彩映清¶
池波泛含風影流揺防露枝龍鱗漾嶰谷鳯翅拂漣漪¶
欲識凌冬性惟有歳寒知　増李嶠詠竹詩曰高簳楚¶
江濆嬋娟含曙氛白花揺鳯影青節動龍文葉掃東南¶
日枝捎西北雲誰知湘水上流淚獨思君　杜甫詠苦¶
<pb:KR3k0055_WYG_422-32a>¶
竹詩曰青𡨕亦自守軟弱强扶持味苦夏蟲避叢卑春¶
鳥疑軒墀曽不重翦伐欲無詞幸近幽人屋霜根結在¶
兹　白居易洗竹詩曰布裘寒擁頸氊履温承足獨立¶
氷池前久㸔洗霜竹先除老且病次去纎而曲翦葉猶¶
可憐琅玕十餘束青青復籊籊頗異凡草木依然若有¶
情迴頭語僮僕小者截魚竿大者編茅屋勿作篲與箕¶
而令糞土辱　王貞白洗竹詩曰道院竹繁教略洗鳴¶
琴酌酒㸔扶疎不圖結實來雙鳯且要長竿釣巨魚錦¶
<pb:KR3k0055_WYG_422-32b>¶
籜裁冠添散逸玉芽脩饌稱清虚有時記得三天事自¶
向琅玕節下書　裴說春日山中竹詩曰數竿蒼翠擬¶
龍形峭拔須教此地生無限野花開不得半山寒色與¶
春争　令狐楚郡齋左偏栽竹百餘竿詩曰齋居栽竹¶
北牕邊素壁新開映碧鮮青藹近當行藥處緑隂深到¶
卧帷前風驚曉葉如聞雨月過春枝似帶烟老子憶山¶
心暫緩退公閑坐對嬋娟　張佖詠竹詩曰樹色連雲¶
萬葉開王孫不厭滿庭栽陵霜盡節無人見終日虚心¶
<pb:KR3k0055_WYG_422-33a>¶
待鳯來誰許風流添興詠自憐瀟灑出塵埃朱門處處¶
多閑地正好移雲覆翠苔　李中詠竹詩曰森森移得¶
自山荘植向空庭野興長便有好風來枕簟更無閒夢¶
到瀟湘廕來砌蘚經疎雨引下棲禽帶夕陽閑約羽人¶
同賞處安排碁局就清凉　劉兼詠新竹詩曰近牕卧¶
砌兩三叢佐靜添幽别有功影鏤碎金初透月聲敲寒¶
玉乍揺風無憑費叟烟波碧莫信湘妃淚㸃紅自是子¶
猷偏愛爾虚心高節雪霜中　鄭谷詠竹詩曰宜煙宜¶
<pb:KR3k0055_WYG_422-33b>¶
雨又宜風拂水藏村復間松移得蕭騷從逺寺洗來疎¶
凈見前峰侵階蘚拆春芽迸繞徑莎微夏䕃濃無頼杏¶
花多意緒數枝穿翠好相容　唐彦謙竹風詩曰竹映¶
風牕數陣斜旅人愁坐思無涯夜來留得江湖夢全為¶
乾聲似荻花　王建於杜中丞書院新移小竹詩曰此¶
地本無竹逺從山寺移經年求養法隔日記澆時嫩緑¶
巻新葉殘黃收故枝色經寒不動聲與靜相宜愛䕶出¶
常數稀稠㸔自知貧家縁未有客散獨行遲　許渾秋¶
<pb:KR3k0055_WYG_422-34a>¶
日白沙館對竹詩曰蕭蕭凌雪霜濃翠異三湘疎影月¶
移壁寒聲風滿堂捲簾秋更早高枕夜偏長忽憶秦溪¶
路萬竿今正凉　李羣玉題竹詩曰一頃寒秋緑森風¶
十萬竿氣吹朱夏轉聲動碧霄寒　薛能新竹詩曰柳¶
營茅土倦麤材因向山家乞翠栽清露便教終夜滴好¶
風疑是故園來欄邊匠去朱猶濕溉後蟲浮穴暗開他¶
日㑹應威鳯至莫辭公府受塵埃　秦韜玉題竹詩曰¶
削玉森森幽思清阮家高興尚分明捲簾隂薄漏山色¶
<pb:KR3k0055_WYG_422-34b>¶
欹枕韻寒疑雨聲斜對酒缸偏覺好靜籠碁局最多情¶
却驚九陌輪蹄外獨有溪烟數十莖　羅隠竹詩曰籬¶
外清隂接藥䦨曉風交戛碧琅玕子猷殁後知音少粉¶
節霜筠漫歳寒　宋歐陽修刑部㸔竹效孟郊體詩曰¶
花姸兒女姿零落一何速竹色君子徳猗猗寒更緑京¶
師多名園車馬紛馳逐春風紅紫時見此蒼翠玉凌亂¶
迸青苔蕭疎拂華屋森森日影閒濯濯生意足幸此接¶
清賞寧辭薦芳醁黃昏人去鎖空廊枝上月明春鳥宿¶
<pb:KR3k0055_WYG_422-35a>¶
　蘇轍次韻劉貢父西掖種竹詩曰竹迷誰定知迷否¶
趁取滂沲好雨初栽向鳯池吹律處劚從芸閣殺青餘¶
迎風一嘯朝回早弄月相羞直宿疎應怪籍咸林下客¶
相㸔不飲作除書　又賦園中竹詩曰寒地竹不生雖¶
生常若病斸根種幽砌開葉何已猛嬋娟氷雪姿散亂¶
風日影繁華見孤淡一箇敵千頃令人憶江上森聳縁¶
崖勁無風籜自飄策策鳴荒逕　陸游詠東湖新竹詩¶
曰揷棘編籬謹䕶持養成碧澗映淪漪清風掠地秋先¶
<pb:KR3k0055_WYG_422-35b>¶
到赤日行天午不知解籜時聞聲簌簌放梢初見葉離¶
離官閒我欲頻來此枕簟仍教到處隨　元郝經詠野¶
竹詩曰荒竹遶廢宅高下隨女蘿新梢入林莽迸葉掃¶
條柯玉骨清且癯埋沒還奄阿病緑烟慘悽枯黃雨滂¶
沱劍斷㦸復折壮士空悲歌伊昔住家宅森森氣相摩¶
籜龍起雲雷平地烟霄過幽香淡庭除靜隂延綺羅一¶
自兵塵生人去斤斧多寂寞秋不實饑鳯将奈何　虞¶
集賦文子方篔簹亭竹影詩曰數箇篔簹一小亭南牕¶
<pb:KR3k0055_WYG_422-36a>¶
承日印寒青水晶簾裏珊瑚樹雲母屏間翡翠翎却愛¶
微風動蕭瑟翻疑薄暮倚娉婷憑君縱有鵝溪絹莫與¶
空花結定形　楊載寄題成都李仲淵萬竹亭詩曰君¶
家種竹蜀江旁高與蠶崖勢頡頏己樹旌旗分部曲更¶
鳴琴瑟應宮商蛟龍併逐波濤化虎豹曽因霧雨藏兄¶
弟至今俱宦達未應開逕接求羊　台哈布哈題柯獻仲¶
竹詩曰梁王宅裏參差見山簡池邊爛熳栽記得九霄¶
秋月上滿庭清影覆蒼苔　明吳寛詠竹詩曰翛然數¶
<pb:KR3k0055_WYG_422-36b>¶
君子落落俱長身東家每借㸔歩去不嫌頻移栽幸許¶
我已自前年春自我得此輩園居豈為貧但憂積雨霽¶
日暴少精神終然勤灌溉枝葉還如新因兹悟為學黽¶
勉在斯晨(以上/竹)　唐韓愈和侯協律詠笋詩曰竹亭人¶
不到新笋滿前軒乍出真堪賞初多未覺煩成行齊僕¶
婢環立比兒孫騐長常攜尺愁乾屢側盆對吟忘膳飲¶
偶坐變朝昏滯雨膏腴濕驕陽氣候温得時方張王挾¶
勢欲騰騫見角牛羊沒㸔皮虎豹存攅生猶有隙散布¶
<pb:KR3k0055_WYG_422-37a>¶
忽無垠狂劇時穿壁羣强幾觸藩深潜如避逐逺去若¶
追奔始訝妨人路還驚入藥園萌芽防寖大覆載莫偏¶
恩已復侵危砌非徒出短垣身寧虞瓦礫計擬揜蘭蓀¶
且歎高無數庸知上幾畨短長終不校先後竟誰論外¶
恨包藏宻中仍節目煩暫須迴歩履要取助盤飱穰穰¶
疑翻地森森競塞門戈矛頭戢戢蛇虺首掀掀婦懦咨¶
料揀兒癡謁盡髠侯生來慰我詩句讀驚魂屬和才将¶
竭呻吟至日暾　李商隠詠笋詩曰嫩籜香苞初出林¶
<pb:KR3k0055_WYG_422-37b>¶
於陵論價重如金皇都陸海應無數忍翦凌雲一寸心¶
　宋陸游湖上筍盛出戲作詩曰&KR0766;&KR0766;穿苔瑇瑁簮按¶
行日夜待成林養渠百尺干霄氣見我生平及物心剰¶
揷藩籬憂玉折豫期風雨聽龍吟明年又徙囊衣去誰¶
與平安報好音　又詠筍詩曰列仙閱世獨清癯雪谷¶
氷溪老不枯輸與錦綳孩子輩千金一束入天㕑(以上/筍)¶
原賦晉江逌竹賦曰有嘉生之美竹挺純姿於自然含¶
虚中以象道體圓質以儀天託宗爽塏列族圃田縁崇¶
<pb:KR3k0055_WYG_422-38a>¶
嶺帶迴川薄循隰行平原故能凌驚風茂寒鄉藉堅氷¶
負雪霜振葳蕤扇芬芳翕幽液以潤本承清露以濯莖¶
拂景雲以容與拊惠風而廻榮　齊王儉靈丘竹賦應¶
詔曰靈丘深沈蔓竹凝隂神根合拱貞幹百尋振芳條¶
乎崑岳敷緑采於高岑沿淮海而蔚映帶沮漳而蕭森¶
志東南而擅美在淇澳而流音芳靈壽而均茂儀菌桂¶
而成林若乃青春受謝九野舒榮緑蘋齊葉白芷抽萌¶
幹抽蔥而特秀篠擢穎而垂英霜皦鏡於原隰木衰疎¶
<pb:KR3k0055_WYG_422-38b>¶
於郊阡翠葉與飛雪爭采貞柯與曽氷競鮮　梁簡文¶
帝脩竹賦曰有㛹娟之茂篠寄江上而叢生玉潤桃枝¶
之麗魚腸雲母之名日映花靡風動枝輕陳王歡舊小¶
堂佇軸今餞故人亦賦脩竹伊嘉賔之獨劭顧余躬而¶
自恧　江淹靈丘竹賦曰登﨑嶇之碧巘入朱宮之瓏¶
玲臨曲江之廻盪望南山之葱青鬱春華於石岸赩夏¶
彩於沙汀逺亘紫林祕埜近匝玉苑禁坰於是緑筠繞¶
岫翠篁綿嶺參差黛色陸離紺影上謐謐而留閑下微¶
<pb:KR3k0055_WYG_422-39a>¶
微而停靖䝉朱霞之丹氣曖白日之素景故非英非蕊¶
非香非馥而珍跨仙草寶踰靈木夾池水而檀欒繞園¶
堂而橚矗既間霜而無凋亦中暑而増肅每冠名于華¶
戎将擅竒於水陸况有朝雲之館行雨之宮牕崢嶸而¶
緑色户踟蹰而臨空綺疏敞而停日朱簾開而留風被¶
箘簵之窈蔚結篠簜之溟濛或産鳷鵲之左或植露寒¶
之東此皆金輿之所出入瑶輦之所周通　任昉靜思¶
堂秋竹賦應詔曰靜思堂連洞房臨曲沼夾脩篁竹宮¶
<pb:KR3k0055_WYG_422-39b>¶
豐麗於甘泉之右竹殿𢎞敞于神嘉之傍緑條發丹楹¶
翠葉映雕梁入户掃文石傍簷拂象牀常生偶蘭桂結¶
實植鴛凰逢性與之至道偶斯文之在兹歡柏梁之有¶
賦恨相如之異時　陳顧野王拂崖篠賦曰詩詠淇水¶
騷美江千崖憐拂石神貴掃壇既來儀於鳴鳯亦擾狎¶
於翔鸞入翠壁之宵月映沅灃之驚湍帶金風之爽朗¶
雜玉潤之檀欒陪嘉宴於秋夕等貞節之歳寒　隋蕭¶
大圜竹花賦曰嗟春色之澄明映陽流之澈清花繞樹¶
<pb:KR3k0055_WYG_422-40a>¶
而競笑鳥徧野而俱鳴殘陂萍合斜蹊草榮暄條絮滿¶
煖路絲横游蜂集而銜蘂戲蝶飛而帶英鵑欲啼而茝¶
歇鴈始去而蘆生别有葳㽔繡簜㛹娟緑筒縹枝承露¶
緗箬來風漢律依節月桂臨叢乍影翻于樂沼時名留¶
於瑞宮學應龍于葛水宿鶠鳯於方桐洛下七賢湘濵¶
二女傾翠蓋之踟蹰汎蓮舟之容與倜儻傲人便嬛笑¶
語拊嫩筍以含啼顧貞筠而命醑　増唐吳筠竹賦曰¶
惟坤靈之播育何備物之實繁偉兹竹之標挺得造化¶
<pb:KR3k0055_WYG_422-40b>¶
之清源爾其和風流暢萬彚昭陳不郁馥以啟曜但葳¶
蕤而有筠亦未知為異也至如殺氣凌厲凝霜蕭瑟覽¶
平楚之蒼茫窺衆林其如失冐氷霜之涸沍逾青熒以¶
鬱宻則殊可重焉昔在軒后肇官隂陽俾伶倫於嶰谷¶
伐脩竹之珍篁裁六律以協氣調八風而順常然後成¶
竽籥以備樂其聲濫而彌長諒自然之純粹曷羣材之¶
可方若乃渭川千畝山陽數林㑹稽方潤於碧玉羅浮¶
比色於黃金上㸃㸃以雲翳下泠泠而鳯吟祛赫㬢之¶
<pb:KR3k0055_WYG_422-41a>¶
燠景納凄凉之清隂王子所以嘯詠稽生為之幽尋若¶
乃夾滄江倚丹崿蓄水霧之沉沉揺巖烟之漠漠湘妃¶
有揮涕之感楚謡興防露之作或挺鼓吹之嶔崟或垂¶
天門之磅薄皆鸞鳯之所翔集孔翠之所棲託豈獨嬋¶
娟於廣漢之壤亦有璀璨於蓬萊之峰結實珠粒敷化¶
紫茸拂皓絮以飛雪摧紺莖以韻鍾故列仙之攸翫匪¶
吾人之所從也亦有化雉吳國成龍葛陂容人篔簹有¶
蟲桃枝一笋明其厥嗣三節獲乎嬰兒榮燈纂以感孝¶
<pb:KR3k0055_WYG_422-41b>¶
茂牕櫺以表竒篲家壇以塵滅環石牀以隂滋皆靈變¶
之譎怪良難得而備知爾其衆彚非一則有策簩筯□¶
射筒箖箊□□箛筮之肅矗龍鍾雲母之扶疎箬箭浮¶
色以縹燠䈄□綷文而繡攄方志之所遺載山經之所¶
闕書靡不勁堅其性葱蒨厥色不規而圓不操而直故¶
髙皇製冠以守位孝文剖符以表職博望侯傳於大夏¶
之外穆天子樹於𤣥池之側推類以彌廣匪斯文之可¶
極也¶
<pb:KR3k0055_WYG_422-42a>¶
　増記唐白居易養竹記曰竹似賢何哉竹本固固以樹¶
　徳君子見其本則思善建不拔者竹性直直以立身君¶
　子見其性則思中立不倚者竹心空空以體道君子見¶
　其心則思應用虚受者竹節貞貞以立志君子見其節¶
　則思砥礪名行夷險一致者夫如是故君子多樹之於¶
　庭焉¶
　原賛宋謝荘竹賛曰瞻彼中唐綠竹猗猗貞而不介弱¶
　而不虧杳裊人圃蕭瑟雲崖推名楚潭美質梁池¶
<pb:KR3k0055_WYG_422-42b>¶
　¶
　¶
　¶
　¶
　¶
　¶
　¶
御定淵鑑類函卷四百十七¶
