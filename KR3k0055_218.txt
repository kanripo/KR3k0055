# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.534109
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百十三
<pb:KR3k0055_WYG_218-1a>¶
　欽定四庫全書¶
御定淵鑑𩔖函卷二百十三¶
　　武功部八(火攻/車戰)　(水戰/)¶
　　　火攻一¶
　原孫子曰火攻有五一曰火人(與敵陳師敵傍近草/因風燒之戰之助也)二¶
　曰火積(燒其/蓄積)三曰火輜(燒其/輜重)四曰火庫(當使閒人入敵/營燒其兵庫也)¶
　五曰火墜(墜墮也以火墮入營中也矢頭之法以鐵籠/火著箭頭強弩射敵之營中一曰火道以火)¶
　(燒絶其/糧道也)行火必有因(因姦人也又因/風燥而焚燒)煙火素具(燒煙具/也先具)¶
<pb:KR3k0055_WYG_218-1b>¶
　(燒燧/之屬)發火有時起火有日時者天之燥也(燥者/旦也)日者月¶
　在箕壁翼軫也(月宿此宿之/日則風也)凡此四宿者風起之日(蕭/世)¶
　(識曰春丙丁夏戊巳秋壬癸/冬甲乙此日有疾風猛雨也)凡火攻必因五火之變而¶
　應之火發於内則早應之於外(以兵應之使間人縱火/於敵營内當速進以攻)¶
　(其/外)火發而其兵靜者待而勿攻極其火力可從而從之¶
　不可從而止(見利則止知難則退極盡/火力可則應不可則止)火可發於外無¶
　待於内以時發之發於上風無攻下風(不便也燒之必/退退而逆攻之)¶
　(必為/所害)晝風久夜風止(晝風則火氣相動也夜風卒/欲縱火亦當如風之長短)凡軍¶
<pb:KR3k0055_WYG_218-2a>¶
必知五火之變以數守之故以火佐攻者眀　增按周¶
亮輔纂孫子火墜作火隊註云臨戰之時用火礮火車¶
火牛火燕之𩔖焚燒其隊伍使亂因而擊之　原(以下/火具)¶
火兵以驍騎夜銜枚縛馬口人負束薪束藴懐火直抵¶
敵營一時舉火營中驚亂急而乘之靜而不亂捨而勿¶
攻(火攻皆因天時燥旱營舍茅竹積芻穂/糧軍營於秸草宿莽之中因風而焚之)　火獸以艾¶
熅火(熅於/問反)置瓢中瓢開四孔繫瓢於野猪麞鹿項上針¶
其尾端向營而縱之奔走入草瓢敗火發　火禽以胡¶
<pb:KR3k0055_WYG_218-2b>¶
桃剖分空中實艾火開兩孔復合繫野雞項下針其尾¶
而縱之奔入草噐敗火發　火盜遣人音服與敵同者¶
夜竊號逐便懐火偷入營焚其積聚火發亂而出　火¶
弩以擘張弩射及三百歩者以瓢盛火冠矢端以數百¶
張中夜齊射敵營中芻草積聚　增隋書火杏磨杏子¶
中空以艾實之繫雀足上加火薄暮羣放飛入城壘中¶
棲宿其積聚廬舍湏臾火發謂之火杏¶
　　火攻二¶
<pb:KR3k0055_WYG_218-3a>¶
原漢將李陵征匃奴戰敗班師為單于所逐及於大澤¶
匃奴於上風縱火陵亦先放火燒斷葭葦用絶火勢(蕭/世)¶
(識曰敵用火勢焚吾門思火滅門敗吾當便積/薪助火使火勢盛敵不得入亦拒火之方也)　增後¶
漢書班超傳曰超到鄯善鄯善王廣奉超禮敬甚備後¶
忽更疎懈超謂其官屬曰此必有北使來狐疑未知所¶
從故也悉會其吏士三十六人與共飲酒酣因激怒之¶
初夜遂將吏士往奔賊營會天大風超令十人持鼔藏¶
賊舍後餘人悉持弓弩夾門而伏超乃順風縱火前後¶
<pb:KR3k0055_WYG_218-3b>¶
鼓噪賊衆驚亂超手格殺三人吏兵斬其使及從士三¶
十餘級餘衆百許人悉燒死　原後漢末漢將皇甫嵩¶
討黄巾賊張角嵩保長社賊來圍城嵩兵少軍中皆恐¶
乃召軍吏謂曰兵有竒變不在衆寡今賊依草結營易¶
為風火若因夜縱火必大驚亂吾出兵擊之其功可成¶
其夕遂大風嵩乃約勒軍士皆束炬乘城使鋭士間出¶
圍外縱火大呼城上舉燎應之嵩因鼔而奔其陣賊驚¶
亂奔走嵩進兵討之與角弟梁戰於廣宗梁衆精勇嵩¶
<pb:KR3k0055_WYG_218-4a>¶
不能尅眀日乃閉營休士以觀其變知賊意稍懈乃濳¶
夜勒兵雞鳴馳赴其陣至晡時大破之　後漢末劉表¶
死曹公尅荆州得劉琮水軍沿流東下吴主孫權遣周¶
瑜領兵逆曹公遇於赤壁初一交戰曹公軍披退引兵¶
次江北瑜等在南岸瑜部將黄蓋曰今寇衆我寡難與¶
持久然觀操軍方連船艦首尾相接可燒而走也乃取¶
蒙衝鬬艦數十艘實以薪草膏灌其中裹以帷幕上建¶
牙旗先書報曹公期以欲降又先備走舸各繫火大船¶
<pb:KR3k0055_WYG_218-4b>¶
後因風相次俱前曹公軍吏士皆延頸遥望指言蓋降¶
蓋放諸船同時發火時風盛猛悉延燒岸上營頃之熛¶
熖張天(熛音䧣/火飛也)人馬燒溺死者甚衆軍遂敗退　增魏¶
志諸葛誕反大將軍司馬文王督衆討之四靣合圍表¶
裏再重誕等大為攻具晝夜五六日攻南圍欲決圍出¶
圍上諸軍臨高以發石車火箭逆燒破其攻具　晉書¶
王濬傳曰濬伐吴吴人於江險磧要害之處皆以鐵鎻¶
横截之濬作火炬長十餘丈大數十圍灌以麻油在船¶
<pb:KR3k0055_WYG_218-5a>¶
前遇鎻燃炬燒之湏臾融液斷絶於是船無所礙　原¶
東晋將殷浩北伐其長史江逌取數百雞以長繩連之¶
其脚皆繫火一時驅放羣雞飛散火爇羌營(詳謀/䇿)　增¶
宋書殷琰傳曰琰與劉勔相持勔用茅苞土擲以塞塹¶
擲者如雲城内乃以火箭射之草未及燃後土續至一¶
二日塹便欲滿復以鐵珠子灌之珠子流滑縁隙入草¶
火燃草盡塹中土不過二三寸　原後周遣將伐高齊¶
齊將段韶與太尉蘭陵王長恭同徃捍禦至西境有桓¶
<pb:KR3k0055_WYG_218-5b>¶
谷城者乃絶險古城千仞諸將莫肯攻圍韶曰汾北河¶
東勢為國家之有若不去桓谷事同痼疾計彼援兵㑹¶
在南道今斷其要路救不得來且城勢雖高其中甚狹¶
火弩射之一旦可盡諸將稱善遂鳴鼔而攻之城潰獲¶
儀同薛敬禮大斬獲首虜仍城華谷置戍而還　隋文¶
帝時高熲獻取陳之䇿曰江南土薄舍多竹茅所有儲¶
積皆非地窖密遣人因風縱火待彼修葺復更燒之不¶
出數年自可財力俱盡帝行其䇿由是陳人日敝　增¶
<pb:KR3k0055_WYG_218-6a>¶
唐書李敬業傳曰敬業反武后遣大將李孝逸將兵三¶
十萬往擊之屯高郵監軍魏真宰曰賊其敗乎風順荻¶
乾火攻之利也固請戰遂度谿擊之敬業置陣久士疲¶
皆顧望不正列孝逸乘風縱火逼其軍軍稍却敬業乃¶
敗　宋史張世傑傳曰世傑與劉師勇諸將大出師焦¶
山令以十舟為方碇江中非有號令母發碇示以必死¶
元帥阿珠載彀士以火矢攻之世傑兵亂無敢發碇赴¶
江死者萬餘人　兵略纂聞曰眀宣德二年西戎叛圍¶
<pb:KR3k0055_WYG_218-6b>¶
茂州城中老弱不及二千時殷序為蜀右使馳往守之¶
隨方拒敵賊退聚山嶺累石為硐房以自固序命軍士¶
積薪山麓縱火焚之煙熖漲天賊困皆投下生擒二千¶
餘人餘衆悉降¶
　　火攻三¶
原燧象　火牛(傳吴伐楚昭王執燧象以/奔吴師  田單攻即墨事)　增焚橋¶
焚梯(唐書馬燧傳曰田悦反燧進營倉口與悦夾洹而/軍造三橋逾洹日挑戰悦不出隂伏萬人將以掩)¶
(燧燧令諸軍濳師並洹趨魏州留百騎持火待軍畢發/匿其旁須悦衆度即焚橋比悦至縱兵擊之悦敗走橋)¶
<pb:KR3k0055_WYG_218-7a>¶
(已焚衆赴水死者不可計梯兵略纂聞曰眀張文錦知/安慶府宸濠來攻賊造層  數十四方方二丈高于城)¶
(外蔽以版中伏兵攻城公令城中預偹舊茅厦候之賊/推梯即以厦掩之而隨以火茅著梯火發賊不及走梯)¶
(已被/焚矣)　火猱　火狙(宋史趙遹傳曰晏州夷酋卜漏反/以趙遹為招討使漏據輪縛大囤)¶
(其山倔起數百仞林箐深宻壘石為城樹柵以守遹軍/不能進廵檢种友直所部多思黔土丁習山險而山多)¶
(生猱遹遣土丁伐去蒙密縁崩石挽藤葛而上得猱數/千頭束麻作炬灌以膏蠟縛於猱背暮夜復遣土丁負)¶
(繩梯登崖巔乃縋梯引下人人銜枚挈猱蟻附而上比/雞鳴悉力擁刀斧穿箐入及賊柵出火燃炬猱熱狂跳)¶
(賊廬舍皆茅竹猱竄其上火輒發賊號呼犇樸猱益驚/火益熾賊擾亂不復能抗赴火墮崖死者不可勝計)¶
(兵略繤聞曰福清石竺山多猴千百為羣戚繼光勦倭/時屯兵於此每教軍士放火噐狙窺而習之乃命軍士)¶
<pb:KR3k0055_WYG_218-7b>¶
(捕數百善養之仍令習火噐以為常比賊至伏兵山谷/中而令羣狙闖其營賊不虞也少頃火噐俱發霹靂震)¶
(地賊大驚駭伏發殱焉昔鍼尹燧象田單火牛江/逌火雞今戚公乃以火狙智者相師大約𩔖此)　原¶
焚咸丘　燒浮橋(公羊傳焚咸丘火攻也戰/岑彭伐公孫述事詳水)　增置慢¶
砲　製地雷(兵略纂聞曰曾銑在邊置慢砲法砲圓如/斗中藏機巧火線至一二時纔發外以五)¶
(采飾之敵拾得者駭為異物聚觀傳玩者牆擁湏㬰藥/發死傷甚衆  又製地雷穴地丈許櫃藥於中以石滿)¶
(覆更覆以沙令與地平伏火於下可以經月繫其發機/於地靣過者蹴機則火墜藥發石飛墜殺人敵驚以為)¶
(神/)　海為丹　湖盡赤(五代史劉仁&KR0100;遇倭人白江口/四戰焚四百艘海水為丹  兵)¶
(略纂聞曰眀太祖與陳友諒大戰於彭蠡湖乘風/縱火焚其舟數十里湖水盡赤友諒乃退保鞋山)　震¶
<pb:KR3k0055_WYG_218-8a>¶
天雷　飛火鎗(唐荆川左編曰金人有火砲名震天雷/者用鐵礶盛藥以火㸃之所爇圍半里)¶
(已上火㸃着鐵甲皆透餘又冇飛火鎗注/藥以火發之輒前燒十  歩人亦不敢近)　原析松為¶
炬　縱火自救(孫權攻合肥新城滿寵募壯士數十人/析松為炬灌麻油從上風放火燒賊攻)¶
(具殺權弟子權遂退/兵  下見火攻二)　增車上盛灰　馬尾繫布(後漢/書楊)¶
(璇傳曰璇為零陵太守時蒼梧桂陽猾賊相聚攻郡縣/賊衆多而璇力弱吏人憂恐璇乃特制馬車數十乘以)¶
(排囊盛石灰於車上繫布索於馬尾又為兵車専彀弓/弩尅期會戰乃令馬車居前順風鼔灰賊不得視因以)¶
(火燒布布燃馬驚奔突賊陣因使後車弓弩亂發鉦鼓/鳴震羣盜波駭破散追逐傷斬無數梟其渠帥郡境以)¶
(清/)　放雉尾炬　掣金汁砲(宋書杜慧度傳慧度為交/州刺史盧循襲破合浦徑)¶
<pb:KR3k0055_WYG_218-8b>¶
(向交州慧度自登高艦合戰放火箭雉尾炬循衆艦俱/然一時散潰  八編&KR0124;纂曰元伯顔兵次沙洋招守將)¶
(王虎臣王大用不應日暮風大起伯顔命順/風掣金汁砲焚其廬舍煙熖漲天城遂破)　益火拒¶
賊　曵車塞門(北史李詢傳曰詢仕周遷司衛上士武/帝幸雲陽宫委以留府事衛王直作亂)¶
(焚肅章門詢於内益火賊不得入或唐書渾瑊傳曰朱/泚兵薄城戰譙門晨至日中不解  以芻車至瑊曵車)¶
(塞門焚以/戰賊乃解)　掘隧積薪　為桴寘薪(註見上路唐書伊/愼傳曰  嗣恭討)¶
(哥舒晃以慎為先&KR0289;下韶州戰把江口水湍/駛乃為桴寘薪焉乘風縱火賊焚溺不可計)　徧山縛¶
炬　大甕積薪(唐書王雄誕傳曰雄誕與李子通戰蘇/州却之子通以精兵保獨松嶺雄誕遣)¶
(將陳當率千兵出不意乘高蔽崦張疑幟縛炬於樹徧/山澤子通懼燒營遁追擒之  五代史梁將賀瓌攻南)¶
<pb:KR3k0055_WYG_218-9a>¶
(城以笮維戰艦於河晋兵不得渡莊宗積帛募能破梁/戰艦者至於吐火焚呪莫不皆有李建及重鎧執稍呼)¶
(曰梁晋一水間耳何必巧為吾今破之矣即以大甕積/薪自上流縱火焚梁艦建及以二舟載甲士隨之斧其)¶
(竹笮梁兵皆走晋軍乃/得渡救南城瓌解圍去)　騰煙如夜　熛薫漲天(唐書/哥舒)¶
(翰傳曰安禄山反翰與賊將崔乾祐戰賊負薪塞路順/風火其車熛焱熾突騰煙如夜士不復相辨自相鬬殺)¶
(結朱全忠遣龎師古攻齊州久不下全忠身往薄清河/  壘朱瑄朱瑾三分其兵戈擊之全忠迎戰東阿南風)¶
(急汴軍居下甚懼俄而風返全忠得/縱火焚其旁熛薫漲天瑄等大北)　輕騎焚攻具¶
鋭士火戰棚(唐書李密傳曰宇文化及擁兵十餘萬至/黎陽密以輕騎五百焚其攻具火終夜不)¶
(㓕曰唐書韓游瓌傳曰朱泚大治戰棚雲橋士皆懼游/瓌  賊取佛祠乾木為攻具可以火之既而賊大譟攻)¶
<pb:KR3k0055_WYG_218-9b>¶
(南雉游瓌曰是分吾力也趨北雉遣郭詢郭廷玉以鋭/士三百傳滿直出火其棚投薪於中風返皆燼賊氣沮)¶
(故諸將推游瓌/赴難功第一)¶
　　火攻四¶
增焚三十餘屯(唐書秦瓊傳曰瓊字叔寳從通守張湏/陀擊賊盧眀月湏陀委營遁眀月悉兵)¶
(追躡叔寳與羅士信馳叩賊營門閉不得入二人超升/其樓抜賊旗幟殺賊十數人營中亂即斬闗納外兵縱)¶
(火焚三/十餘屯)　推車焚柵(唐書馬燧傳曰田悦反圍邢州使/大將楊朝光以兵萬人據䨇岡築)¶
(東西二柵以禦燧燧乃推火車/焚朝光柵自晨及晡斬朝光)　縱火大呼(五代史史/建瑭傳曰)¶
(梁軍已破棗強存審扼下博橋建瑭率百騎為梁旗幟/雜其芻牧者夜叩梁營斬其守門卒縱火大呼斬擊數)¶
<pb:KR3k0055_WYG_218-10a>¶
(十百人梁太/祖夜抜營去)　萬炬俱發(通鑑宋紀曰南漢郭崇岳復/為捍禦之備潘美謂諸將曰)¶
(彼編竹木為柵若篝火焚之必擾亂因而夾擊之此萬/全之䇿也遂分遣丁夫人持二炬間道造其柵㑹暮夜)¶
(萬炬俱發天大風煙埃紛起/南漢軍大敗崇岳死於亂兵)　鴛鴦銃(兵略纂聞曰眀/張布政吉備兵)¶
(府江以意創鴛/鴦銃偏架弩)¶
　　水戰一¶
原孫子曰敵若絶水必遠水(引敵使寛/而度之)客絶水而來勿¶
迎之於水内令半度而擊之利(半度勢不/并故可敵)欲戰無附於¶
水而迎客(附近也近水待/敵不得度也)視生處高(水高亦當處而其/高前向水後當使)¶
<pb:KR3k0055_WYG_218-10b>¶
(高處/也)無迎水流(恐溉我也逆水流在下流也不當處人/之下流也為其水流漑灌人也若投毒)¶
(藥於上/流也)此處水上之軍也上而水濁沫至欲渉者待其¶
定也(恐半度水而遂漲上而水當清而反濁沫至此敵/人上遏水之衝也欲以中絶軍凡地有水欲漲沫)¶
(先至皆為絶軍/當待其定也)　增吴子應變篇曰吾與敵相遇大水¶
之澤傾輪没轅水薄車騎舟楫不設進退不得此謂水¶
戰無用車騎且留其傍登高四望必得水情知其廣狹¶
盡其淺深乃可為竒以勝之敵若絶水半渡而薄之¶
太白隂經水攻具篇曰以水佐攻者強水因地而成勢¶
<pb:KR3k0055_WYG_218-11a>¶
為源髙於城本大於末可以遏而止可以決而流故晋¶
水可以灌安邑汾水可以浸平陽先設水平測其高可¶
以漂城灌軍沉營殺將　原(以下水/戰具)杜氏通典曰水戰¶
之具其船濶狹長短隨用大小勝人多少皆以米為率¶
一人重米二石其檝棹篙櫓帆席絙索沈石調度與常¶
船不殊　樓船船上建樓三重列女墻戰格樹幡幟開¶
弩牕矛穴置抛車礨石鐵汁狀如城壘忽遇暴風人力¶
不能制此亦非便於事然為水軍不可不設以成形勢¶
<pb:KR3k0055_WYG_218-11b>¶
　蒙衝以生牛皮蒙船覆背兩廂開掣棹孔前後左右¶
有弩牕矛穴敵不得近矢石不能敗此不用大船務於¶
疾速乘人之不及非戰之船也　鬬艦船上設女牆可¶
高三尺牆下開掣棹孔船内五尺又建棚與女牆齊棚¶
上又建女牆重列戰敵上無覆背前後左右樹牙旗幡¶
幟金鼓此戰船也　走舸舷上立女墻置棹夫多戰卒¶
少皆選勇力精鋭者往返如飛鵬乘人之不及金鼓旗¶
幟列之於上此戰船也　游艇無女牆舷上置槳牀左¶
<pb:KR3k0055_WYG_218-12a>¶
右隨大小長短四尺一牀計會進止迴軍轉陣其疾如¶
風虞候居之非戰船也　海鶻頭低尾高前大後小如¶
鶻之狀舷下左右置浮版形如鶻翅翼以助其船雖風¶
濤漲天免有傾側覆背上左右張生牛皮為城牙旗金¶
鼓如常法江海之中戰船也　增太白隂經曰水平槽¶
長二尺四寸兩頭及中間鑿為三池池横闊一寸八分¶
縱闊一寸三分深一寸二分池間相去一尺五寸中間¶
有通水梁闊三分深一寸三分三池各置浮木木闊狹¶
<pb:KR3k0055_WYG_218-12b>¶
微小於池箱厚三分上建立齒高八分闊一寸七分厚¶
一分槽下置轉闗脚高下與眼等以水注之三池浮木¶
齊起眇目視之三齒齊平則為天平準或十歩或一里¶
乃至數十里目力所及置照版度竿亦以白繩計其尺¶
寸則高下丈尺分寸可知　又曰照版形如方扇長四¶
尺下二尺黒上二尺白闊三尺柄長一尺可握度竿長¶
二丈刻作二百寸二千分每寸内小刻其分隨其分向¶
逺近高下其竿以照板映之眇目視三浮木齒及照版¶
<pb:KR3k0055_WYG_218-13a>¶
以度竿上尺寸為高下逓而往視尺寸相乘山岡溝澗¶
水之高下深淺皆可以分寸度之　越絶書曰伍子胥¶
水戰法大翼一艘廣丈六尺長十二丈容戰士二十六¶
人擢五十人舳艦三人操長鈎矛斧者四吏僕射長各¶
一人凡九十一人當用長鈎矛長斧各四弩各三十二¶
矢三千三百甲兜鍪各三十二¶
　　水戰二¶
原漢王遣韓信已定齊臨淄遂東追齊王田廣至髙密¶
<pb:KR3k0055_WYG_218-13b>¶
項羽使龍且將二十萬救齊王田廣龍且并軍與信戰¶
未合與信夾濰水陣韓信乃夜令人為萬餘囊盛沙壅¶
水上流引軍半渡擊龍且佯不勝還走龍且果喜曰固¶
知信怯也遂追信渡水信使人決壅囊水大至龍且軍¶
大半不得渡即急擊殺龍且水東軍遂大敗走　增後¶
漢書光武紀曰光武至邯鄲故趙繆王子林説光武曰¶
赤眉今在河東但決水灌之百萬之衆可使為魚　原¶
後漢董卓將兵三萬討先零羌為羌胡所圍糧食乏絶¶
<pb:KR3k0055_WYG_218-14a>¶
進退逼急乃於所渡水中偽立&KR0739;(音/堰)以為捕魚而濳從¶
&KR0739;下過比賊追之決水已深不得渡時衆敗退唯卓全¶
師而還　後漢末曹公圍吕布於下邳引沂泗二水灌¶
城克之　陳閩中守陳寳應舉兵反據建安晋安二郡¶
界水陸為柵陳將章昭達討之據其上流命軍士伐木¶
帶枝葉為筏施拍(音/栢)於其上綴以大索相次列營夾兩¶
岸寳應數挑戰昭達按兵不動俄而暴雨江水大漲昭¶
達大放筏衝突水柵盡破又出兵攻其歩軍寳應大潰¶
<pb:KR3k0055_WYG_218-14b>¶
遂尅定閩中又陳將歐陽紇據嶺南反陳將陳昭達督¶
衆軍討之紇乃出柵洭(音/匡)口多聚沙石以竹籠置於木¶
柵之外用遏船艦昭達居其上流裝艦造拍以臨賊柵¶
又令軍人銜刀濳行水中斫竹籠籠篾皆解因縱大艦¶
隨流突之賊衆大敗因而擒紇　唐武德中劉黑闥據¶
河北反太宗率兵討之先遣堰洺水上流使淺令黑闥¶
得渡水及戰遽令決堰水至深丈餘賊徒既敗爭渡水¶
溺死者數千人咸以為神黒闥與二百餘騎奔於突厥¶
<pb:KR3k0055_WYG_218-15a>¶
悉虜其兵衆河北悉平又武德中李靖隨河間王孝恭¶
討蕭銑屬江水汎漲諸將皆請停兵以待水退靖謂孝¶
恭曰兵者以速為神機者時不可失今若乘水漲之勢¶
倐忽至城下可謂疾雷不及掩耳兵家上䇿也孝恭從¶
之進兵次夷陵銑將文士𢎞屯清江靖與之決戰大敗¶
賊軍仍率所部星馳進發營於荆州城下士𢎞既敗銑¶
衆莫不震讋(之渉/反)靖又破其將楊君茂鄭文秀等遂圍¶
城數重其夜銑遣使請降靖即入據其城號令嚴肅軍¶
<pb:KR3k0055_WYG_218-15b>¶
無私焉　增唐書河間元王孝恭傳曰孝恭進荆湘道¶
總管統水陸十二軍發夷陵破蕭銑二鎭縱戰艦放江¶
中謂諸將曰銑地險士衆若城未拔而援至我且有内¶
外憂今銑瀕江鎮戍見艫舠蔽江下必謂銑已敗不即¶
進兵覘候往返以引救期則吾既拔江陵矣已而救兵¶
到巴陵見船疑不進銑内外阻絶遂降　又楊行密傳¶
曰葛從周渉淮圍夀州行密出車西門由北門去以鋭¶
士萬二千齕雪馳廹清口不進壅淮上流灌龎師古軍¶
<pb:KR3k0055_WYG_218-16a>¶
張訓自漣水來行密使將羸兵千人為前&KR0289;師古易之¶
方圍棊軍中不顧朱瑾侯瓚以百騎持汴旌幟直入師¶
古壘舞槊而馳訓亦登岸超其柵汴軍大囂即斬師古¶
士死十八朱全忠聞之與從周皆遁走追及夀陽大破¶
之叩渒水方渉為瑾所乘溺死萬餘　通鑑唐紀曰史¶
思明攻河陽列戰船百艘泛火船於前而隨之欲乘流¶
燒浮橋李光弼先貯百尺長竿數百枚以巨木承其根¶
氊裹鐵义置其首以迎火船而义之船不得進湏臾自¶
<pb:KR3k0055_WYG_218-16b>¶
焚盡又以义拒戰船於橋上發礮石擊之中者皆沉没¶
賊不勝而去　又曰辛讜以浙西之軍至楚州敕使張¶
存誠以舟助之賊水陸布兵鎖斷淮流浙西軍憚其強¶
不敢進讜乃募選軍中敢死士數十人牒補職名先以¶
米舟三艘鹽舟一艘乘風逆流直進賊夾攻之矢著舟¶
板如急雨及鎖讜率衆死戰斧斷其鎖乃得過城上人¶
喧呼動地杜慆及將佐皆泣迎之　又曰辛讜自泗州¶
引驍勇四百人迎糧於揚還至斗山賊將王𢎞芝率衆¶
<pb:KR3k0055_WYG_218-17a>¶
萬餘拒之於盱眙密布戰艦百五十艘以塞淮流又縱¶
火船逆之讜命以長义托過自夘戰及未賊縛木於戰¶
艦傍出四五尺為戰棚讜命勇士乘小舟入其下矢刃¶
所不能及以槍揭火牛焚之戰艦既然賊皆潰走官軍¶
乃得過入城　八編𩔖纂曰梁將王彦章攻唐諸寨皆¶
拔之唐主遣宦者焦彦賔急&KR0208;楊劉與鎮使李周固守¶
命朱守殷棄德勝北城撤屋材為筏載兵械浮河東下¶
助楊劉守偹王彦章亦撤南城屋材浮河而下舟行一¶
<pb:KR3k0055_WYG_218-17b>¶
岸每遇灣曲輒令中流交鬬飛矢雨集或全舟覆没一¶
日百戰互有勝負比及楊劉殆亡士卒之半　五代史¶
曰晋軍德勝為南北寨每以舟兵來往頗以為勞而河¶
北無竹石李存進乃以葦笮維大艦為浮梁　文獻通¶
考曰周顯德四年帝還自夀春以南方水軍敏鋭乃於¶
京城汴水側開池造船艦數百艘招誘南卒教習北人¶
水戰數月之後縱横出没殆勝唐兵命右驍衛大將軍¶
王環將水軍數千自閔河沿潁入淮唐人見之大驚¶
<pb:KR3k0055_WYG_218-18a>¶
宋史岳飛傳曰飛招捕楊么么負固不服方浮舟湖中¶
以輪激水其行如飛旁置撞竿官舟迎之輒碎飛伐君¶
山木為巨筏塞諸港汊又以腐木亂草浮上流而下擇¶
水淺處遣善罵者挑之且行且罵賊怒來追則草木擁¶
積舟輪礙不得行賊奔港中則為筏所拒官軍乘筏張¶
牛革以蔽矢石舉巨木撞其舟盡壊么投水牛臯擒斬¶
之　又虞允文傳曰金主亮率大軍臨采石而别以兵¶
爭𤓰州朝命成閔代劉錡李顯忠代王權命允文往蕪¶
<pb:KR3k0055_WYG_218-18b>¶
湖&KR0208;顯忠招權軍且犒師采石允文至采石權已去顯¶
忠未來敵騎充斥允文謂坐待顯忠則誤國事遂立招¶
諸將勉以忠義部分甫畢亮操小紅旗麾數百艘絶江¶
而來瞬息抵南岸者七十艘宋軍小卻允文入陣中撫¶
時俊之背曰汝膽略聞四方立陣後則兒女子爾俊即¶
揮䨇刀出士殊死戰中流官軍亦以海鰌船衝敵舟皆¶
平沈敵半死半戰日暮未退㑹有潰軍自光州至允文¶
授以旗鼓從山後轉出敵疑援兵至始遁又命勁弓尾¶
<pb:KR3k0055_WYG_218-19a>¶
擊追射大破之　通鑑宋紀曰武功大夫張榮本梁山¶
濼漁人聚舟數百以刼掠金人杜充時嘗借補武功大¶
夫金人南侵攻之不克及金兵退榮襲據通州聨舟入¶
興化縮頭湖作水寨以守金撻懶在泰州謀再渡江欲¶
先破榮寨榮率舟師與之遇見金戰艦不多餘皆小舟¶
時水退隔泥淖不能前乃舍舟登岸大呼而擊之金人¶
不得騁舟中自亂溺水及陷泥淖者不可勝計　弇州¶
史料親征考曰眀太祖與陳友諒戰於康郎山友諒列¶
<pb:KR3k0055_WYG_218-19b>¶
巨舟當我師己丑上命以七舟載荻葦置火其中令敢¶
死士操之迫敵舟乘風縱火其水寨數百艘悉被焚煙¶
焰漲天湖水盡赤友諒弟友仁友貴平章陳普略皆焚¶
死斬首二千餘辛夘復聨舟大戰俞通海廖永忠等以¶
六舟深入擊之謂盡殁矣有頃旋繞敵舟而出我師見¶
之勇氣愈倍戰益力呼聲動天地波濤起立日為之晦¶
自辰至午賊遂大潰　説選平夏録曰廖永忠進兵瞿¶
塘闗山峻水急而蜀人鐵索飛橋横於闗口舟不得進¶
<pb:KR3k0055_WYG_218-20a>¶
遂遣壯士數百舁小舟踰山度闗出其上流人持糧帶¶
水筒往濟飢渴衣青莎衣以象草木色魚貫出崖石間¶
蜀人不之覺也度其已至乃率精鋭出墨葉渡夜分兩¶
道一攻陸寨一攻水寨船頭皆鐵裹置火器而前黎眀¶
蜀人盡鋭來拒永忠已破其陸寨矣俄而將士舁舟出¶
上流者揚旗鼓噪齊下蜀人方大駭下流舟師亦進夾¶
擊大破之¶
　　水戰三¶
<pb:KR3k0055_WYG_218-20b>¶
增棹卒　篙工(後漢書岑彭傳曰建武十一年春彭與/吴漢及諸軍會荆門吴漢以諸郡棹卒)¶
(多費糧穀欲罷之彭以蜀兵盛不可遣上書言狀帝報/彭曰大司馬習用歩騎不曉水戰荆門之事一由征南)¶
(公為重而已曰越絶書闔閭問子胥曰船軍之備/何如子胥荅  篙工船師可當君之輕足驃騎也)　五¶
牙　三翼(楊素傳曰素伐陳遣巴蜑卒數千乘五牙四/艘以柏檣碎賊十餘艦遂大破之  張景陽)¶
(七命浮三翼戲中沚其事出越絶書兵/法内經有大翼中翼小翼蓋戰船也)　青雀　黄龍¶
(晋書陶侃擊蜀賊王貢貢鈎得侃青雀船侃入小舫得/脱  隋書煬帝遣黄門侍郎王𢎞往江南採木造龍舟)¶
(鳯艒黄龍赤艦/樓船等數萬艘)　油纈　紅燈(宋史李寳傳曰寳引舟/師至膠西石臼島敵舟)¶
(已出海口泊唐島相拒止一山時北風盛寳禱于石臼/神俄有風自舵樓中來如鐘鐸聲衆咸奮引舟握刃待)¶
<pb:KR3k0055_WYG_218-21a>¶
(戰風駛舟疾過山薄敵鼓聲震疊海波騰躍敵大驚掣/矴舉帆帆皆油纈彌亘數里風浪捲聚一隅窘束無復)¶
(行次寳亟命火箭環射箭所中煙焰隨發延燒數百艘/火不及者猶欲前拒寳叱壯士躍登其舟短兵擊刺殪)¶
(之舟中曰宋史張順傳曰襄陽受圍五年宋闖知其西/北一水  清泥河即其地造輕舟百艘募死士三千人)¶
(得張順張貴為都統時漢水方生發舟進至高頭港口/結方陣各船置火鎗火砲熾炭巨斧勁弩夜漏三刻起)¶
(矴出江以紅燈為識貴先登順殿之乘風破浪/徑犯重圍轉戰百二十里&KR0058;眀抵襄陽城下)　水虎¶
　木狗(文獻通考曰宋太祖乾德初鑿大池於京城之/南引蔡水以注之造樓船百艘遣精兵號水虎)¶
(㨗習戰池中上隋書高熲傳曰熲討尉遲廻為橋/於沁水賊於  流縱大筏熲預為木狗以禦之)　揚¶
灰　散豆(文獻通考曰吴越王錢鏐大舉伐吴以錢傳/瓘為諸軍都指揮使帥戰艦五百艘自東洲)¶
<pb:KR3k0055_WYG_218-21b>¶
(以進吴遣彭彦章陳汾拒之傳瓘命每船皆載灰豆及/沙戰於狼山冮吴船乘風而進傳瓘引舟避之既過自)¶
(後隨之吴回船與戰傳瓘使順風揚灰吴人不能開目/及船舷相接傳瓘使散沙於已船而散豆於吴船豆為)¶
(戰血所漬吴人踐之皆僵仆傳/瓘因縱火焚吴船吴兵大敗)　原焚浮橋　燒連船¶
(後漢公孫述遣任滿田戎據荆州横江作浮橋鬭樓立/攅柱絶水道岑彭募人攻浮橋魯竒應募鼓船逆流而)¶
(上直衝浮橋而攅柱鈎船不得進竒乘勢因飛炬焚之/橋樓崩燒船順風並進蜀兵大敗  周瑜與曹操遇赤)¶
(壁部將黄蓋曰操軍連/船首尾相接可燒而走)　刀斷紲　炬燒鎖(孫權討黄/祖祖横兩)¶
(蒙衝夾守沔口以栟櫚大紲繫石為矴上有千人以弩/交射軍不得前董襲乘大舸突入䝉衝襲身以刀斷兩)¶
(紲䝉衝乃横流大兵遂進追而斬之孫權舉觴屬襲曰/今日之會斷紲之功  晋王濬拜益州作大船連舫一)¶
<pb:KR3k0055_WYG_218-22a>¶
(百二十歩受二千人木為城起樓櫓四門其上皆得馳/馬往來又畫鷁首怪獸於船首以懼江神舟楫之盛自)¶
(古未有造船於蜀柹蔽江而下吴以鐵鎖横截之又作/鐵錐丈餘闇置江中羊祜獲諜知情濬乃作筏數十縛)¶
(草為人令先行錐輒著筏去又作炬長十餘丈大數十/園灌以麻油在船前遇鎖然炬燒之須臾融液斷絶船)¶
(行無/礙也)　穿池習　圍城灌(漢武將攻昆眀夷穿昆眀池/習水戰  高祖圍章邯以水)¶
(灌之亡/其城)　得上流　用運船(楚司馬子魚曰我得上流/何故不克  晋陶侃字士)¶
(行為江夏太守禦賊陳敏敏時寇揚州引兵西上侃乃/以運船為戰艦或言不可侃曰用官船討官賊但湏聞)¶
(上/爾)　增擊東越　㑹番禺(漢書朱買臣傳曰東越數反/覆上拜買臣會稽太守詔買)¶
(臣到郡治樓船備糧食水戰具歳餘買臣受詔與韓説/俱擊破東越  漢書南粤王傳曰元鼎五年南粤王相)¶
<pb:KR3k0055_WYG_218-22b>¶
(吕嘉反詔粤人及江淮以南樓船十萬師往討之使/馳義侯因巴蜀罪人發夜郎兵下牂牁江咸㑹番禺)¶
鑿鶴水　開鵲河(文獻通考曰顯德五年上欲引戰艦/自淮入江阻北神堰不得渡欲鑿楚)¶
(州西北鶴水以通其道遣使行事還言地形不便計功/甚多上自往視之授以規畫發楚州民夫浚之旬日而)¶
(成用功甚省巨艦數百艘皆達於江唐人大驚以為神/  六帖曰初周師南征造齊雲船數百艘至楚州北神)¶
(堰齊雲舟大不能過乃開/老鵲河以通之遂至大江)　原樓船將軍　征南將軍¶
(楊僕卒下/詳棹  註)　增紗帽轉式　鐵龍厭神(南史垣崇祖傳/曰建元二年魏)¶
(遣劉昶攻壽春崇祖乃於城西北立堰塞肥水堰北起/小城使數千人守之謂長史封延伯曰彼必悉力攻小)¶
(城若破北堰放水一激急踰三峡自然沉溺豈非小勞/而大制耶及魏軍攻小城崇祖著白紗帽肩輿上城手)¶
<pb:KR3k0055_WYG_218-23a>¶
(自轉式日晡時決小堰水勢奔下魏攻城之衆溺死千/數大衆退走  北史王思政傳曰東魏高岳慕容紹宗)¶
(等堰洧水以灌潁川時有怪獸每衝壊/其堰岳等乃作鐵龍雜獸用厭水神)　獲其艅艎¶
舍於淮汭(左傳昭公十七年吴伐楚陽匄為令尹戰於/長岸大敗吴師獲其乘舟艅艎  又定公四)¶
(年蔡侯吴子唐侯伐楚舍舟/於淮汭自豫章與楚夾漢)　載草焚橋　揚帆蓋海¶
(南史韋叡傳曰叡拒魏軍於鍾離魏人先於邵陽洲兩/岸為兩橋樹柵數百歩跨淮通道叡装大艦使梁郡太)¶
(守馮道根等為水軍會淮水暴漲叡即遣之鬬艦競發/皆臨魏壘以小船載草灌之以膏焚其橋風怒火盛敢)¶
(死之士抜柵斫橋水又漂疾倐忽之間橋柵盡壊道根/等身自搏戰軍人奮呼無不一當百魏人大潰  海録)¶
(碎事曰蘇定方討百濟自城山濟海至熊/津江口揚帆蓋海相續而至賊遂敗績)　麾船令退¶
<pb:KR3k0055_WYG_218-23b>¶
　牽艦而還(梁書王僧辯傳曰辯等討侯景次於南洲/賊帥侯子鑒帥歩騎萬餘人於岸挑戰又)¶
(以鵃躬千艘並載土兩邊悉八十棹棹手皆越人去來/&KR0208;襲㨗過風電僧辯麾細船皆令退縮留大艦夾泊兩)¶
(岸賊謂水軍欲退爭出趨之衆軍乃棹大艦斷其歸路/鼓噪大呼合戰江中景兵大敗  南史周文育傳曰徐)¶
(嗣徽引齊人渡江據蕪湖詔徵文肓還都嗣徽等乃列/艦於青墩至於七磯以斷文育歸路及夕文肓鼔噪而)¶
(發嗣徽等不能制且旦反攻嗣徽嗣徽驍將鮑砰獨以/小艦殿文育乘單舴艋跳入砰艦斬砰仍牽其艦而還)¶
(賊衆/大駭)　斧其竹笮　縻以鐵鎖(文獻通考曰梁賀瓌攻/德勝南城以竹笮聨艨)¶
(艟十餘艘蒙以牛革設睥睨戰格如城狀横於河流以/斷晉之救兵使不得度晉王募能破艨艟者親將李建)¶
(及應募既效節敢死士得三百人被鎧操斧帥之乘舟/而進將至艨艟流矢雨集建及使操斧者入艨艟間斧)¶
<pb:KR3k0055_WYG_218-24a>¶
(其竹笮又以木甖載薪沃油然火於上流縱之隨以巨/艦實甲士鼔噪攻之艨艟既斷隨流而下梁兵焚溺殆)¶
(半人宋史張永德傳周顯德三年世宗親征至壽州時/吴  以周師在夀春攻圍日急又恃水戰乃大發樓船)¶
(蔽川而下泊於濠泗又以船數艘載薪乘風縱火將焚/周浮梁永德進兵敗之又使習水者沒其船下縻以鐵)¶
(鎖引輕船急擊吴人既不能/進溺者甚衆奪巨艦數十艘)　旌旗蔽空　舳艫銜尾¶
(蘇東坡赤壁賦舳艫千里旌旗蔽空百唐書蘇定方傳/曰定方出為神丘道大縂管率師討  濟自城山濟海)¶
(至熊津口賊瀕江屯兵定方出左涯乘山而陣與之戰/賊敗死者數千王師乘潮而上舳艫銜尾進鼔而譟定)¶
(方將歩騎夾引直趨眞都/城賊傾國來酣戰破之)　阻水解甲　反舟順流(唐/書)¶
(田頵傳曰頵攻趙鍠於宣州鍠出東溪乘暴流以逸阻/水解甲謂追騎不能及頵乘輕舠追之鍠驚遂見擒)¶
<pb:KR3k0055_WYG_218-24b>¶
(又曰頵將王壇等以舟師躡李神福後至吉陽磯不戰/會日暮壇掩神福軍半濟神福反舟順流急擊大破之)¶
　縋綆曵舟　穴船擢槳(宋史韓世忠傳曰世忠與烏/珠相持於黄天蕩世忠以海)¶
(艦進泊金山下預以鐵綆貫大鈎授驍健者眀旦敵舟/噪而前世忠分海舟為兩道出其背每縋一綆則曵一)¶
(舟沈之者又烏珠為世忠所遏乃募人獻破海舟䇿閩/人王某  敎其舟中載土平板鋪之穴船板以擢槳風)¶
(息則出江有風則勿出/海舟無風不可動也)　旗舉則出　樂作乃戰(誠齋/楊氏)¶
(海鰌賦後序曰紹興辛巳逆亮至江北掠民船指麾其/衆欲濟我舟伏于七寳山後令曰旗舉則出江先使一)¶
(騎偃旗於山之頂伺其半濟忽山中卓立一旗舟師自/山下河中兩旁突出大江人在舟中&KR0191;車以行船但見)¶
(船行如飛而不見有人虜以為紙船也舟中忽發一霹/靂砲葢以紙為之而實之以石灰硫黄砲自空而下落)¶
<pb:KR3k0055_WYG_218-25a>¶
(水中硫黄得水而火作自水跳出其聲如雷紙裂而石/灰散為煙霧眯其人馬之目人物不相見吾舟馳之壓)¶
(賊舟人馬皆溺大敗之云艤八編𩔖纂曰元張洪範兵/至厓山令諸將曰宋舟西  崖山潮至必東遁急攻之)¶
(聞吾作樂乃戰時黑夜出山西李恒乘早潮退攻其北/世傑以淮兵死戰至午潮上元軍作樂世傑以為且解)¶
(不設備𢎞範以舟攻其南世傑南北受敵不能復戰俄/有一舟檣旗仆諸舟之檣旗皆仆世傑知事去乃抽精)¶
(兵入中軍/諸軍大潰)　畫地習戰　載繩渡江(八編𩔖纂曰元主/命阿珠劉整經畧)¶
(襄陽整曰我精兵突騎所當者破惟水戰不如宋耳乃/造船五千艘日練水軍雖雨不能出亦畫地為船而習)¶
(之得練卒七萬遂築圍城以逼襄陽月又曰南唐池州/人樊若水謀歸宋乃漁釣采石江上  夜乘小舟載絲)¶
(繩維南岸疾棹抵北岸以度江之廣狹尋詣汴上書言/江南可取狀請造浮梁以濟師宋主然之師南下以若)¶
<pb:KR3k0055_WYG_218-25b>¶
(水為嚮導若水請試舟於石牌口移置采石/梁成不差尺寸宋師因以濟江若履平地)　列撒星¶
樁　舉流星火(宋史張貴傳曰貴既抵襄陽吕文煥留/共守乃募二士伏水中持蠟書赴郢求)¶
(援元兵增守益宻水路連鎖數十里列撒星樁雖魚蝦/不得渡二人遇樁即鋸斷之竟達郢還報許發兵五千)¶
(駐龍尾洲以助夾擊文煥東下帳前一人亡去乃有過/被撻者貴驚曰吾事泄矣亟行彼或未知乃破圍冒進)¶
(夜半至小新城大兵邀擊以死拒戰沿岸束荻列炬火/光燭天如白晝至勾林灘漸近龍尾洲遥望軍船旗幟)¶
(紛披貴喜舉流星火示之及勢近欲合則皆北兵也/蓋元兵得逃卒之報先據龍尾貴出不意殺傷殆盡)¶
楚子不為軍政　宋祖不忘武功(左傳曰魯襄公三十/四年楚子為舟師以)¶
(伐吴不為軍政無功而還戰文獻通考曰宋太祖開寳/九年四月幸金眀池習水  上御水心殿命從臣列坐)¶
<pb:KR3k0055_WYG_218-26a>¶
(以觀戰艦角勝鼓噪以進往來馳突為廻旋擊刺之狀/顧謂侍臣曰兵棹之技南方之事也今已平定固不復)¶
(用但時習之不忘武功/耳訖眞宗朝歳習不輟)　召戰棹為競渡　立軍號曰¶
凌波(宋史李允則傳曰允則為奬州刺史時南北講和/允則不忘備禦歳脩禊事召界河戰棹為競渡縱)¶
(北人遊觀潜寓水戰二又兵志曰建炎初李綱請於沿/江准河帥府置水兵  軍要郡别置水兵一軍次要郡)¶
(别置中軍招善舟楫者充立軍號曰凌波樓船軍其戰/艦則有海鰍水哨馬䨇車得勝十棹大飛旗㨗防沙平)¶
(底水飛/馬之名)¶
　　水戰四¶
增木客(海録碎事曰句踐使樓船卒/二千伐松柏為桴曰木客)　黄頭郎(任昉述/異記曰)¶
<pb:KR3k0055_WYG_218-26b>¶
(鄧通以櫂船為黄頭郎曰土勝/水其色黄故刺船郎皆著黄帽)　飛雲艦(海録碎事引/吴都賦孫權)¶
(乘飛雲/大船)　木柹蔽江(晋書王濬傳曰武帝謀伐吴詔濬/脩舟艦濬乃作大船連舫木柹蔽)¶
(江而下吴建平太守吾彦取以呈吴主曰/晋必有攻吴之計宜增建平兵皓不從)　艦外不見¶
有行船人(文獻通考曰太尉劉裕率師伐秦王鎭惡請/率水軍自河入渭直至渭橋鎭惡所乘皆蒙)¶
(衝小艦行船者悉在艦内泝渭而進艦外不見/有行船人北土素無舟楫莫不驚異以為神)　惟失¶
一舸(宋書垣䕶之傳曰䕶之從王元謨攻魏滑臺䕶之/以百舸為前&KR0289;元謨既敗魏軍悉牽元謨水軍大)¶
(艚連以鐵鏁三重斷河以絶䕶之還路河水迅急䕶之/中流而下每至鐵鏁以長柯斧斷之魏人不能禁惟失)¶
(一舸餘/並全)　金翅(海録碎事曰陳世祖使華皎造大/艦金翅等三百許艘為水戰之具)　清¶
<pb:KR3k0055_WYG_218-27a>¶
河公即江神(隋書楊素傳曰素伐陳親帥黄龍數千艘/銜枚而下舟艫被江旌甲曜日素坐平乘)¶
(大船容貎雄偉陳人望之/懼曰清河公即江神也)　塗黄(北史賀若弼傳曰平/陳後六年上平陳七)¶
(䇿其五曰塗戰船以黄與枯/荻同色使陳人不預覺之)　知風候齊號令(兵略纂/聞曰眀)¶
(嘉靖中倭難作俞大猷鎭守浙直公言防江必先防海/水兵急於陸兵蓋倭奴長陸戰令樓船高大集萬銃其)¶
(上倭船遇之輒摧壓焦爛固我兵所長也善戰者毋以/短擊長而以長制短且海戰無他法在知風候齊號令)¶
(以大舟勝小以多勝寡耳於是用舟/師戰而舟山積數歳不除之賊皆勦)¶
　　車戰一¶
增書曰戎車三百兩虎賁三千人與受戰于牧野　詩¶
<pb:KR3k0055_WYG_218-27b>¶
秦風小戎曰小戎俴收五楘梁輈游環脅驅隂靷鋈續¶
文茵暢轂(小戎兵車也俴淺也收軫也謂車前後兩端/横木所以收斂所載者也凡車之制廣皆六)¶
(尺六寸其平地任載者為大車則軫深八尺兵車則軫/深四尺四寸故曰小戎俴收楘歴録然文章之貎梁輈)¶
(從前軫以前稍曲而上至衡則向下鉤之衡横於輈下/而輈形穹隆上曲如屋之梁以皮五處束之其文章歴)¶
(錄然也游環以皮為環當兩服馬之背上游移前却無/定處引兩驂馬之外轡貫其中而執之所以制驂馬使)¶
(不得外出脅驅亦以皮為之前係衡之兩端後係軫之/兩端當服馬脅之外所以驅驂馬使不得内入隂揜&KR0100;)¶
(也軌在軾前而以板横側揜之以其隂暎此&KR0100;故謂之/隂靷以皮二條前係驂馬之頸後係隂板之上也鋈續)¶
(隂板之上有續靷之處消白金鋈灌其環以為飾也葢/車衡之長六尺六寸止容二服驂馬之頸不當於衡故)¶
<pb:KR3k0055_WYG_218-28a>¶
(别為二靷以引車文茵車中所坐虎皮褥也暢長也轂/者車輪之中外持幅内受軸者也大車之轂一尺有半)¶
(兵車之轂長三尺二/寸故兵車曰暢轂)　又曰四牡孔阜六轡在手騏駵¶
是中騧&KR0784;是驂龍盾之合鋈以觼軜(兩驂服各兩轡驂/内轡納於觼故惟)¶
(六轡在手也畫龍於盾合而載之以為車上之衛也觼/環之有舌者軜驂内轡也置觼於軾前以係軜亦消沃)¶
(白金以/為飾也)　采薇曰戎車既駕四牡業業　六月曰元戎¶
十乘以先啓行　大眀曰牧野洋洋檀車煌煌(檀木之/堅者以)¶
(為兵車煌/煌眀也)　皇矣曰與爾臨衝以伐崇墉(臨臨車也衝/衝車也臨者)¶
(在上臨下衝者在/傍衝突二車不同)　泮水曰戎車孔博徒御無斁　閟¶
<pb:KR3k0055_WYG_218-28b>¶
宫曰公車千乘朱英綠縢二矛重弓(注兵車之法左人/持弓右人持矛中)¶
(人/御)　周禮巾車革路(輓之以革/而漆之)龍勒(以龍文/飾馬勒)條(讀為/絛)纓¶
五就(其樊纓以條絲/飾之而為五匝)建太白(殷之旗/名也)以即戎　又車僕¶
掌戎路之萃廣車之萃闕車之萃苹車之萃輕車之萃¶
凡師共革車各以其萃㑹同亦如之　又戎右掌戎車¶
之兵革使傳王命於陳中　又戎僕掌馭戎車　考工¶
記曰車有六等之數車軫(輿後/横木)四尺謂之一等戈柲(柄/也)¶
六尺有四寸既建而迆(著戈於車/斜倚也)崇於軫四尺謂之二¶
<pb:KR3k0055_WYG_218-29a>¶
等人長八尺崇於戈四尺謂之三等殳長尋(八尺/曰尋)有四¶
尺崇於人四尺謂之四等車㦸常(倍尋/曰常)崇於殳四尺謂¶
之五等酋(近/也)矛常有四尺崇於㦸四尺謂之六等　又¶
曰兵車之輪六尺有六寸　太公犬韜曰車者軍之羽¶
翼也所以陷堅陣要強敵遮北走也易戰之法一車當¶
歩卒八十人八十人當一車一車當十騎十騎當一車¶
險戰之法一車當歩卒四十人四十人當一車一車當¶
六騎六騎當一車十乘敗千人百乘敗萬人此其大數¶
<pb:KR3k0055_WYG_218-29b>¶
也置車之吏數五車一長十車一吏五十車一率百車¶
一將易戰之法五車為列前後相去四十歩左右十歩¶
隊間六十歩險戰之法車必循道十車為聚二十車為¶
屯前後相去二十歩左右六歩隊間三十六歩五車一¶
長縱横相去一里各返故道選車士之法取年四十以¶
下長七尺五寸以上走能逐奔馬及馳而乘之前後左¶
右上下周旋能束縛旌旗力能彀八石弩射前後左右¶
皆便習者名曰武車之士不可不厚也凡軍之戰死地¶
<pb:KR3k0055_WYG_218-30a>¶
有十其勝地有八往而無還者車之死地也越絶險阻¶
乘敵遠行者車之竭地也前易後險者車之困地也陷¶
之險阻而難出者車之絶地也圯下漸澤黑土黏埴者¶
車之勞地也左險右易上陵仰阪者車之逆地也殷草¶
横畝犯歴深澤者車之拂地也車少地易與歩不敵者¶
車之敗地也後有溝瀆左有深水右有峻阪者車之壊¶
地也日夜霖雨旬日不止道路潰陷前不能進後不能¶
解者車之陷地也此十者車之死地也敵之前後行陣¶
<pb:KR3k0055_WYG_218-30b>¶
未定即陷之旌旗擾亂人馬數動即陷之士卒或前或¶
後或左或右即陷之陣不堅固士卒前後相顧即陷之¶
前往而疑後往而怯即陷之三軍卒驚皆薄而起即陷¶
之戰於易地暮不能解即陷之遠行而暮舍三軍恐懼¶
即陷之此八者車之勝地也　孫子作戰篇曰車戰得¶
車十乘以上賞其先得者而更其旌旗車雜而乘之卒¶
善而養之是謂勝敵而益強故兵貴勝不貴久　吴子¶
應變篇曰凡用車者隂濕則停陽燥則起貴高賤下馳¶
<pb:KR3k0055_WYG_218-31a>¶
其強車若進若止必從其道敵人若起必逐其迹暴寇¶
之來必慮其強善守勿應彼將暮去其裝必重其心必¶
恐還退務速必有不屬追而擊之其兵可覆　漢書晁¶
錯傳言兵事曰土山丘陵曼衍相屬平原廣野此車騎¶
之地也　又曰平地通道則以輕車材官制之　李靖¶
問對曰偏箱鹿角兵之大要一則治力一則前拒一則¶
束部伍三者迭相為用　又曰荀吴用車法耳雖舍車¶
而法在其中一為左角一為右角一為前拒分為三隊¶
<pb:KR3k0055_WYG_218-31b>¶
此一乘法也千萬乘皆然按曹公新書云攻車七十五¶
人前拒一隊左右角二隊守車一隊炊子十人守裝五¶
人廐養五人樵汲五人大率荀吴之舊法也又觀漢魏¶
之間軍制五車為隊僕射一人十車為師率長一人凡¶
車千乘將吏二人多多倣此以今法參用之則跳盪騎¶
兵也戰&KR0289;隊歩騎相半也騎隊兼車乘而出也臣西討¶
突厥越險數千里此制葢未敢易葢古法節制信可重¶
也　文獻通考曰仁宗至和二年韓琦言郭固就民車¶
<pb:KR3k0055_WYG_218-32a>¶
約古制為兵車臨陣禦敵緩急易集其車前鋭後方上¶
置七槍為前後二拒此馬燧戰車行載甲兵止為營陣¶
者也又以民車之箱増為重箱高四尺四寸用革挽之¶
吴起所謂革兵掩户輓輪籠轂是也臣以為可用於平¶
川之地臨陣以抑奔衝下營以為寨脚令固自賫車式¶
進呈試之以固為衛尉寺丞　又曰徽宗時涇原邢恕¶
建兵車之議下令創造買牛以駕凡數千乘已而蔡碩¶
又請河北置五十將兵器仍為兵車萬乘蔡京主其説¶
<pb:KR3k0055_WYG_218-32b>¶
行之奸吏夤緣即日散為郡縣掠民緡錢矣　又崇寧¶
三年河北陜西都轉運司皆奏兵車用許彦圭所定式¶
則車大而費財實多依往年二十將兵車輕小易用復¶
可省費詔卒用許彦圭式行下如熈河轉運副使李復¶
先奏言彦圭茍望一官之進上欺朝廷下害百姓乞罷¶
造其後彦圭卒得罪　又曰靖康末樞宻將官劉浩創¶
造戰車其法有左右角前後拒各用卒二十五人每車¶
計百人　又曰紹興二年布衣王大智獻車式上命為¶
<pb:KR3k0055_WYG_218-33a>¶
樞宻計議官眀年車成而不可用罷之上謂輔臣曰車¶
制雖古然用各有宜况其物料多南方所無且古人用¶
車亦或不利如驂絓而止之𩔖葢用車於戰陣間亦非¶
利器也席益曰古人之戰彼此皆用車至於彼徒我車¶
已有侵軼之患而後人每以車敵騎其敗固宜房琯陳¶
濤斜是也　宋祕閣校理吴淑請復古車戰之法曰衛¶
青李陵田豫馬隆及漢光武皆用車而勝近符彦卿破¶
賊陽城亦以拒馬為行寨因大風出其不意開拒馬出¶
<pb:KR3k0055_WYG_218-33b>¶
騎兵掩擊之惟房琯於潼闗陳車以戰遂致敗績葢狹¶
隘之地非用車之所也夫人之被甲鎧所以蔽身戰之¶
用車亦一陣之甲鎧也鱗介之蟲肌肉在内鱗介在外¶
用車以戰亦一陣之鱗介也故可以行止為營陣賊至¶
則斂兵附車以拒之賊退則乘勝出兵以擊之出則藉¶
此為所歸之也入則以此為所居之宅故人心有依據¶
不懼賊騎之陵突也　陳祥道曰古者之用兵也險野¶
人為主易野車為主則險野非不用車而主於人易野¶
<pb:KR3k0055_WYG_218-34a>¶
非不用人而主於車車之於戰動則足以衝突止則足¶
以營衛將卒有所蔽兵械衣裘有所齎詩曰君子所依¶
小人所腓則車之為利大矣昔周伐鄭為魚䴡之陣先¶
偏後伍伍承彌縫桓邲之戰楚軍之戎分為二廣廣有¶
一卒卒偏之兩楚巫臣使于吴以兩之一卒&KR0244;吴舍偏¶
兩之一焉考之周禮五伍為兩四兩為卒司馬法二十¶
五人為兩百人為卒卒兩皆人也偏則車也杜預十五¶
乘為大偏九乘為小偏其尤大者又有二十五乘之偏¶
<pb:KR3k0055_WYG_218-34b>¶
則周魚䴡之偏二十五乘之偏也楚二廣之偏十五乘¶
之偏也巫臣所舍之偏九乘之偏也先偏後伍伍從其¶
偏也卒偏之兩兩從其偏也先其車足以當敵後其人¶
足以待變則古者車戰之法略可知也　八編𩔖纂引¶
馬端臨曰車戰之制漢尚用之然詳考其辭則是以車¶
載糗糧器械止則環以為營耳所謂甲士三人左持弓¶
右持矛中執綏之法已不復存矣　兵略纂聞曰余肅¶
敏公嘗上言邊務曰臣觀大同地方山川平曠宣府地¶
<pb:KR3k0055_WYG_218-35a>¶
方一半相等門庭寇至車戰為宜大率萬人為一軍戰¶
車五百餘輛用歩卒千人駕拽行則縱以為陣止則横¶
以為營車空缺去處用鹿角柞補塞凡戰士器械不勞¶
馬䭾糗糧不湏自齎若賊合衆對壘彼用弓矢止有百¶
歩技能我用鎗砲動有三四百歩威勢運有足之城䇿¶
不飼之馬此守邊簡易之法也復具圖本五一下兵車¶
營圖二擡兵車營圖三擡鹿角柞營圖四下樁繩營圖¶
五擡樁繩營圖其説甚詳上可之遂造戰車數千輛為¶
<pb:KR3k0055_WYG_218-35b>¶
練武圖以教士卒　又曰戚繼光議立車營出戰則以¶
代城郭車四靣結靷為方陣中置歩騎各一旅遇敵則¶
車上火噐悉發自數百歩外先薄之稍近則歩兵出轅¶
下排擊敵馬敵却而乘勝逐北乃出騎兵各審其宜三¶
者互用¶
　　車戰二¶
增左傳曰宣公十二年邲之戰欒武子曰楚君之戎分¶
為二廣(音/曠)廣有一卒卒偏之兩右廣初駕數及日中左¶
<pb:KR3k0055_WYG_218-36a>¶
則受之以至於昏内官序當其夜(内官近官/序次也)以待不虞¶
不可謂無備　又曰晋人懼魏錡趙旃之怒楚師也使¶
軘車逆之　又曰楚子使潘黨率游闕四十乘從唐侯¶
以為左拒注游闕游車補闕者　又曰成公七年巫臣¶
使于吴以兩之一卒適吴舍偏兩之一焉與其射御教¶
吴乘車教之戰陣　又曰襄公十一年鄭人賂晋侯以¶
廣車軘車淳十五乘甲兵備凡兵車百乘(廣車軘車皆/兵車名淳耦)¶
(也他兵車及/廣軘共百乘)　又定十三年齊侯衛侯次于垂葭齊侯¶
<pb:KR3k0055_WYG_218-36b>¶
欲與衛侯乘與之宴而駕乘廣載甲焉使告曰晋師至¶
矣　漢書馮唐傳曰文帝拜唐為車騎都尉主郡國車¶
士　又楊璇傳曰璇為零陵太守時蒼梧桂陽賊衆多¶
而璇力弱吏民憂恐璇乃特制馬車數十乘以排囊盛¶
石灰於車上繫布索於馬尾又為兵車専彀弓弩尅期¶
會戰令馬車居前順風鼓灰賊不得視因以火燒布布¶
燃馬驚奔突賊陣因使後車弓弩亂發鉦鼓鳴震羣盗¶
波駭破散斬獲無數梟其渠帥郡境以清　魏志曰袁¶
<pb:KR3k0055_WYG_218-37a>¶
紹在官渡起土山射曹公營曹公發石擊紹樓皆破紹¶
衆呼為霹靂車　唐書房琯傳曰琯將兵復兩京遇賊¶
陳濤斜琯效春秋時戰法以車二千乘繚營騎歩夾之¶
既戰賊乘風譟牛悉髀栗賊投芻而火之人畜焚燒殺¶
卒四萬血丹野殘衆才數千人　又哥舒翰傳曰翰與¶
崔乾祐戰以毯蒙馬車畫龍虎飾金銀爪目將駭賊掎¶
戈矢逐北賊負薪塞路順風火其車熛焱熾天騰煙如¶
夜士不復相辨自相鬬殺久乃悟　又李光弼傳曰至¶
<pb:KR3k0055_WYG_218-37b>¶
德初光弼守太原史思眀來攻光弼撤民屋為櫑石車¶
車二百人挽之石所及輒數十人死賊傷十二　又裴¶
行儉傳曰行儉討突厥先是嗣業饋糧數為賊鈔行儉¶
因詐為糧車三百乘車伏壯士五軰齎陌刀勁弩以羸¶
兵挽進又伏精兵踵其後敵果掠車羸兵走險賊驅就¶
水草解鞍牧馬方取糧車中而壯士突出伏兵至殺獲¶
㡬盡自是糧車無敢近者¶
　　車戰三¶
<pb:KR3k0055_WYG_218-38a>¶
增夏鈎　殷寅(夏后氏曰鈎車先正也/  殷曰寅車先疾也)　彭彭　繹繹¶
(詩出車彭彭注彭彭衆盛貎毛萇曰彭彭駟/馬貎  詩出車繹繹毛萇曰繹繹善走也)　挾輈¶
求御(左傳曰鄭伯將伐許授兵于大宫公孫閎與潁考/叔爭車考叔挾輈而走子都拔㦸以逐之及大逵)¶
(弗及求左傳曰晋侯使張骼輔躒致/楚師  御于鄭鄭人卜宛射犬吉)　樓車　巢車(左/傳)¶
(登諸樓車使呼宋人而告之遂致其君命上又曰晋楚/戰于鄢陵楚子登巢車以望晋軍巢車車  為櫓也)¶
　蝦蟇　狻猊(宋書殷琰傳曰劉勔攻琰以大蝦蟇車/載土牛皮蒙之三百人推以塞塹  唐)¶
(書馬燧傳曰燧為河東節度使造戰車蒙以狻猊象列/㦸于後行以載兵止則為陣遇險則制衝冒噐用完鋭)¶
　賜帛　繪圖(玉海曰嘉祐三年章詢造陣脚兵車賜/帛五十匹  又曰建炎元年李綱言歩)¶
<pb:KR3k0055_WYG_218-38b>¶
(不足以勝騎騎不足以勝車請以車制頒/於京東西路使制造教習因繪圖進呈)　周元戎¶
秦小戎(周曰元戎先良也諸詩小戎俴收天/子戎車謂之元戎  侯謂之小戎)　掌車萃¶
　撰車徒(周禮春官車僕掌戎路之萃廣車之萃闕車/之萃苹車之萃輕車之萃凡師共革車各以)¶
(其萃注萃猶副也此五者皆兵車所謂五戎也戎路王/在軍所乘也廣路横陳之車也闕車所謂補闕之車也)¶
(苹猶屏也所用對敵自蔽隠之車也輕車所謂馳敵致/師之車也  周禮大司馬羣吏撰車徒鄭注曰撰讀曰)¶
(算算車徒謂/數擇之也)　追項籍　破李由(史記灌嬰傳曰嬰以/御史大夫將車騎别)¶
(追項籍至東城破之兵又夏侯嬰傳曰嬰/破李由軍于雍丘以  車&KR0208;戰疾破之)　試隊法¶
採車材(玉海曰熙寧六年詔賈逵郭固敎習車戰試隊/法伍法及令程昉於沿河採車材三千兩下軍)¶
<pb:KR3k0055_WYG_218-39a>¶
(噐監定様/製造戰車)　如意車　太平車(宋史魏勝傳曰勝嘗自/創如意戰車上為獸面)¶
(木牌大槍數十垂氊幙軟牌每車用二人推轂可蔽五/十人行則載輜重器甲止則為營掛搭如城壘人馬不)¶
(能近籍下見後沈/括論  民車注)　度大漠　救烏孫(魏書蠕蠕傳曰/太安四年車駕)¶
(北征騎十萬車十五萬兩旌旗千里遂度大漠刋石紀/功而還  漢書宣帝紀本始二年調闗東輕車救烏孫)¶
　左廣右廣　大偏小偏(左傳曰楚子為乘廣三十乘/分為左右廣許偃御右廣養)¶
(由基為右彭名御左廣屈蕩為右偏/杜預曰十五乘為大偏九乘為小)　軍之羽翼　陣¶
之鱗介(太公六韜曰車者軍之羽翼也亦文獻通考引/宋吴淑請復車戰曰用車以戰  一陣之鱗介)¶
(也/)　戎車既安　兵車不式(詩六月戎車既安如輊如/軒  曲禮兵車不式武車)¶
<pb:KR3k0055_WYG_218-39b>¶
(綏/旌)　載百夫長　依八陣圖(牧誓武王戎車三百兩注/兵車百夫長所載  晋書)¶
(馬隆傳曰隆擊鮮卑樹機能以衆數萬據險拒之隆依/八陣圖作偏箱車地廣則為鹿角車營路狹則為木屋)¶
(施於車上轉戰而前行千/餘里殺傷甚多遂平凉州)　雷輜蔽路　武車綏旌(班/固)¶
(封燕然山銘元戎輕武長轂四分雷輜蔽/路萬有三千餘乘  下詳上兵車不式注)　中行敗翟¶
　鄭伯禦戎(左傳昭公元年晋中行穆子敗無終及羣/狄于太原崇卒也將戰魏舒曰彼徒我車)¶
(所遇又阨以什共車必克困諸阨又克請皆卒自我始/乃毁車以為行五乘為三伍荀吴之嬖人不肯即卒斬)¶
(以殉為五陣以相離兩於前伍於後専為右角參為左/角偏為前拒以誘之翟人笑之未陣而薄之大敗之)¶
(又隠公九年北戎侵鄭鄭伯禦之患戎師曰彼徒我車/懼其侵軼我也公子突曰使勇而無剛者嘗寇而速去)¶
<pb:KR3k0055_WYG_218-40a>¶
(之君為三/覆以待之)　以車為營　以車環塹(史記衛青傳曰青/出塞以武剛車自)¶
(環為營守文獻通考曰景德初契丹入寇李繼隆以澶/淵不足  命掘濠塹以大車數十乘環之歩騎處中戎)¶
(馬數萬來攻其/營禦之遁去)　方軌徐進　歩騎相參(南史宋武帝/紀曰帝伐南)¶
(燕以車四千兩為二翼方軌徐進與燕兵戰於臨朐敗/之  文獻通考曰隋遣諸將與突厥戰皆戎車歩騎相)¶
(參與鹿角/為方陣)　楊璇制車　宗澤造車(漢靈帝時楊璇為/零陵守制車數十)¶
(乘以禦賊詳見車戰二執文獻通考曰建炎初宗澤造/戰車法運車者十有一  器械輔車者四十有四每車)¶
(計五十/五人)　起發石車　獻拒馬車(晋書陶侃傳曰杜𢎞/與温邵劉沈反或勸)¶
(侃且住始興侃不聽直至廣州𢎞遣使偽降侃知其詐/先於封口起發石車俄而𢎞率輕兵至知侃有備乃退)¶
<pb:KR3k0055_WYG_218-40b>¶
(侃追擊破之所玉海曰嘉祐/五年郭諮獻  造拒馬車)　鄭丘緩推車　齊高固¶
乘車(左傳成公二年齊晋戰於鞌晋解張御郤克鄭丘/緩為右齊侯不介馬而馳之郤克傷于矢流血及)¶
(屨未絶鼔音曰余病矣張侯曰自始合而矢貫余手及/肘余折以御左輪朱殷豈敢言病吾子忍之緩曰自始)¶
(合茍有險余必下推車子豈識之然子病矣乘又齊晋/戰于鞌齊高固入晋師桀石以投人禽之而  其車繫)¶
(桑木焉以狥齊壘曰/欲勇者賈余餘勇)　吴淑請復古法　沈括論籍民¶
車(上詳車戰一見宋史沈括傳曰神宗時大籍民車括/曰車戰之利  于歴世巫臣教吴子以車戰遂霸中)¶
(國李靖用偏箱鹿角車以擒頡利然古人所謂兵車者/輕車也今之民間輜車重大日不能三十里故世謂之)¶
(太平車恐兵間不/可用帝喜遂罷)　用偏箱以擒頡利　乘左廣以逐¶
<pb:KR3k0055_WYG_218-41a>¶
　趙旃(上見沈括論籍民車註之左傳潘黨既逐魏錡趙/旃夜至楚軍席於軍門  外使其徒入之楚子為)¶
　(乘廣三十乘分為左右王乘左廣以逐趙旃趙旃棄車/而走林屈蕩搏之得其甲裳晋人懼二子之怒楚師也)¶
　(使軘車/逆之)¶
　　　車戰四¶
　增作尅殷(周書序曰武王率六州之兵車/三百五十乘以㓕殷作尅殷)　韅靷鞅靽¶
　(左傳曰僖二十八年晋城濮之戰車七百乘韅靷鞅靽/註在背曰韅在胷曰靷在腹曰鞅在後曰靽言駕乘修)¶
　(備/也)　先驅申驅(左傳曰襄公二十三年齊侯伐衛先驅/申驅貳廣啟胠大殿注先驅前&KR0289;軍申)¶
　(驅次前軍貳廣公副車左翼/曰啟右翼曰胠大殿後軍也)　偃革為軒(漢書張良傳/曰武王殷事)¶
<pb:KR3k0055_WYG_218-41b>¶
　(已畢偃革為軒/革者兵車革路)　衝輣(陸機辨亡論曰衝輣息/於朔野注輣兵車也)　四輪¶
　革車(金史宗翰傳曰翰等攻西京為四輪革車高出於/堞闍母與麾下乘車先登諸車繼之遂克西京)¶
　　作役法以寓兵政(兵略纂聞曰眀趙時守乾州乾人/樊紳以幻術惑民妄有所占候指)¶
　(畫公至佯不聞募乞兒之㸃者使詗紳而作役法以寓/兵政曰乾賔客之所出也使百夫出一車車置器械旗)¶
　(幟日以十車役於/官竟十日而代)¶
　¶
　¶
御定淵鑑𩔖函卷二百十三¶
