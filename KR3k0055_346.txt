# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.175691
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十一
<pb:KR3k0055_WYG_346-1a>¶
　欽定四庫全書¶
御定淵鑑類函卷三百四十一¶
　　居處部二(宫/)¶
　　　宫一¶
　原釋名曰宫穹也屋見於垣上穹隆然也　增説文曰¶
　宫室也　周禮曰王后以隂禮教六宫(注前一後五玉/者后一宫三夫)¶
　(人一宫九嬪一宫二十七世婦一/宫八十一御妻一宫几百二十人)　又曰宫正掌王宫¶
　之戒令糾禁　又曰喪服凶器不入宫潜服賊器不入¶
<pb:KR3k0055_WYG_346-1b>¶
　宫竒服怪民不入宫　考工記曰室中度以几堂上度¶
　以筵宫中度以尋　原毛詩曰定之方中作于楚宫¶
　又曰鼔鐘于宫聲聞于外　禮記曰儒有一畝之宫環¶
　堵之室　又曰命士以上父子皆異宫　増禮記注曰¶
　天子六寢而六宫在後六官在前所以承副施内外之¶
　政也　爾雅曰宫謂之室室謂之宫　爾雅鄭箋曰天¶
　子之宫加以庫雉　孝經援神&KR0443;曰布政之宫在國之¶
　陽上圎下方八忩法八風四闥法四時九室法九州十¶
<pb:KR3k0055_WYG_346-2a>¶
二重法十二月三十六户法三十六旬七十二牖法七¶
十二候　史記封禪書曰蓬萊方丈瀛洲此三神山者¶
其𫝊在渤海中其物禽獸盡白而黄金銀為宫闕　又¶
天官書曰海旁蜃氣象樓䑓廣野氣成宫闕　漢五行¶
志曰左氏以為西宫公宫也東宫太子所居　魏志曰¶
孔晏又奏曰禮天子之宫有斵礱之制無朱丹之餙宜¶
循禮復古　綱目前編曰蘇氏演義云宫中也言處都¶
邑之中也　墨子曰聖人作為宫室之法髙足以避潤¶
<pb:KR3k0055_WYG_346-2b>¶
溼中足以禦風寒上足以待霜雪牆髙足以别男女故¶
以便生不以為樂也　呂覽纂曰巧匠為宫室為圎必¶
以規為方必以矩為平直必以凖繩　淮南子曰崑崙¶
山上有鴻宫　又曰孟秋之月天子西宫御女白色衣¶
白采撞白鐘　原楚辭九歌曰魚鱗屋兮龍堂紫貝闕¶
兮朱宫　増楚辭曰璋珪雜於甑窐兮隴亷與孟娵同¶
宫　原神異經曰東方有宫青石為墻髙三仞左右闕¶
髙百丈畫以五色門有銀牓以青石碧鏤題曰天地長¶
<pb:KR3k0055_WYG_346-3a>¶
男之宫西方有宫白石為牆五色元黄門有金牓而銀¶
鏤題曰天地少女之宫中央有宫以金為牆門有金牓¶
以銀鏤題曰天皇之宫南方有宫以赤石為牆赤銅為¶
門闕有銀牓題曰天皇中女之宫北方有宫以黒石為¶
牆題曰天地中男之宫東南有宫以黄石為牆以黄牓¶
碧鏤題曰天地少男之宫西北有宫以黄銅為牆題曰¶
地皇之宫　十洲記曰青丘山上有紫宫天真仙女多¶
逰於此　又曰方丈山上有琉璃宫　風俗通曰自古¶
<pb:KR3k0055_WYG_346-3b>¶
宫室一也漢來尊者以為帝號下乃避之也　増黄圗¶
曰后宫在西秋之象也秋主信故宫殿皆以長信長秋¶
為名　真誥𫝊曰方諸宫天仙上真之宫室也　王嘉¶
傳注師古曰三宫天子太后皇后也　玉海曰貢禹云¶
古者宫室有制牆塗而不琱木摩而不刻　後漢霍諝¶
傳注曰天有紫㣲宫是上帝之所居也王者立宫象而¶
為之兩觀謂闕也¶
　　宫二¶
<pb:KR3k0055_WYG_346-4a>¶
増汲冡周書曰乃命少昊請司馬鳥師以正五帝之宫¶
　莊子曰顓頊得之以處元宫(注人君恭黙/思道之宫)　原管子¶
曰黄帝有合宫以聴政　増鼂錯𫝊曰五帝神聖處於¶
法宫之中眀堂之上　六韜曰帝堯王天下宫垣屋室¶
不堊甍桷椽檻不斲茅茨徧庭不剪　梁任昉述異記¶
曰帝舜都郭門古宫存焉宫前有堯䑓舜館銘記古文¶
莫有識者　王子年拾遺記曰虞舜時南潯之國獻毛¶
龍一雄一雌故置豢龍之宫　原世本曰禹作宫室¶
<pb:KR3k0055_WYG_346-4b>¶
増論語曰禹吾無間然矣卑宫室而盡力乎溝洫　唐¶
韋温𫝊曰周文王為太子雞鳴問安西宫　原大戴禮¶
曰周時徳澤和洽蒿茂大以為宫柱者名曰蒿宫　吕¶
氏春秋曰武王勝殷清箕子之宫　増左𫝊椒舉曰康¶
有鄷宫之朝(注鄷在始平鄠縣東有/靈䑓康王扵是朝諸侯)　原穆天子𫝊曰¶
天子升於崑崙之丘以觀黄帝之宫　列子曰周穆王¶
時西胡國有化人來王執化人之祛騰而上天暨化人¶
之宫構以金銀絡以珠玉出雲雨之上實為清都紫㣲¶
<pb:KR3k0055_WYG_346-5a>¶
也　増王子年拾遺記曰穆王東廵大騎之谷指春宵¶
宫集諸方士仙術之要時已將夜王列璠膏之燭遍於¶
宫中　竹書曰穆王西征崑崙丘見西王母其年西王¶
母來朝賔於昭宫　穆天子𫝊曰甲寅天子作居范宫¶
以觀桑者乃飲於桑中　漢桓鱗西王母傳曰西王母¶
所居宫闕在龜山春山西郡之都崑崙之圃閬風之苑¶
有城千里玉樓十二　左𫝊曰季文子以鞍之功立武¶
宫非禮也　春秋曰九月考仲子之宫　左𫝊曰虢公¶
<pb:KR3k0055_WYG_346-5b>¶
為王宫於蚌文公作王宫於踐土　原越絶書曰羙人¶
宫周五百九十歩土城者句踐所習教羙人西施鄭旦¶
宫室　方言曰呉有館娃之宫　増左𫝊曰子産云銅¶
鞮之宫數里(銅鞮宫晋之離/宫其廣數里)　原孟子曰齊宣王見孟¶
子於雪宫　説苑曰楚使使聘齊齊王享之梧宫使者¶
曰大哉梧乎王曰江海之魚吞舟况大國之樹也　史¶
記曰騶子之燕昭王擁篲先驅請列弟子之座而受業¶
築碣石宫親往師之　漢書曰秦倚曲䑓之宫懸衡天¶
<pb:KR3k0055_WYG_346-6a>¶
下(衡稱也言懸法/度於其上也)　増史記曰盧生説始皇曰願上所¶
居宫無令人知然後不死之藥殆可得也　又曰秦每¶
破諸侯寫放其宫室作之咸陽北阪上以東至涇渭殿¶
屋複道周閣相屬所得諸侯羙人鐘鼓以充實之　三¶
輔舊事曰阿房宫東西三里南北五百歩庭中可受十¶
萬人車行酒騎行炙千人唱萬人和置銅人十二於宫¶
前　申公𫝊曰漢興髙祖過魯申公以弟子從師入見¶
於魯南宫　髙帝紀曰上破黥布軍於㑹缶還過沛留¶
<pb:KR3k0055_WYG_346-6b>¶
置酒沛宫悉召故人父老子弟佐酒　原漢書曰武帝¶
元封六年冬幸雍回中春作首山宫　又曰上祠神人¶
於交門宫若有向坐拜者作交門之歌　又曰幸河東¶
之眀年正月鳯凰集設祠於所集處得玉寳起延夀宫¶
　又曰柏梁災越巫名勇謂帝曰越國有火災復大起¶
宫室以厭勝之於是起建章宫為千門萬户　東觀漢¶
記曰帝遺單于饗賜作樂百戲上幸離宫臨觀　漢武¶
帝故事曰上起眀光宫發燕趙羙女二千人充之建章¶
<pb:KR3k0055_WYG_346-7a>¶
未央長樂三宫皆輦道相屬懸棟飛閣不由徑路　又¶
曰有鼎湖宫宜春宫谷口宫　三輔故事曰桂宫周匝¶
十里内有光眀殿走狗䑓土山縈&KR0232;道横北度從宫中¶
西上城至神眀䑓　三輔黄圗曰長安有夜光宫望逺¶
宫昭䑓宫葡萄宫竹宫棠梨宫扶荔宫資陽宫長平宫¶
五柞宫　漢宫閣名曰長安有長樂宫未央宫長門宫¶
鼓簧宫承光宫林光宫宜春宫池陽宫長平宫黄山宫¶
望仙宫長楊宫集靈宫萬嵗宫延夀宫祈年宫通天宫¶
<pb:KR3k0055_WYG_346-7b>¶
馺娑宫(長樂諸宫或在京師或在外郡或在/王所居或祠祀所在因事以立也)　列僊𫝊¶
曰鉤弋夫人齊人也右手拳望氣者云東方有貴人氣¶
及到姿色甚偉帝披其手得一鈎手尋下不拳故名其¶
宫曰鈎弋宫　増三輔黄圗曰蕭何造未央宫周圍二¶
十八里前殿東西五十丈深十五丈髙三十丈至孝武¶
以木蘭為棼橑文杏為梁柱金鋪玉户華榱璧璫雕楹¶
玉磶重軒鏤檻青瑣丹墀左墄右平黄金為壁帯間以¶
和氏珍玉風至其聲瓏玲然也　文選曰陳皇后時得¶
<pb:KR3k0055_WYG_346-8a>¶
幸頗妬别在長門宫愁悶悲思司馬相如因于(為/也)解悲¶
愁之辭以悟主上皇后復得幸　史記河渠書曰天子¶
使汲仁郭昌發卒數萬人塞瓠子築宫其上名曰宣房¶
宫　史記滑稽𫝊曰建章宫後閤重櫟中有物出焉其¶
狀似麋詔東方朔視之朔曰所謂騶牙者也　枚叔七¶
發曰乃下置酒於虞懐之宫　漢書霍光𫝊曰昌邑王¶
駕法駕皮軒鸞旗馳驅北宫桂宫　漢元帝紀曰永光¶
五年冬幸長楊宫射熊館布車騎大獵　王子年拾遺¶
<pb:KR3k0055_WYG_346-8b>¶
記曰漢成帝好㣲行於太液池傍起宵逰宫以漆為柱¶
鋪黒綈之幕器服乗輿皆尚黒色　又曰漢安帝好㣲¶
行於郊坰或露宿起帷宫皆用錦&KR0290;文繡　原魏略曰¶
大秦國城中有五宫相去各五十里宫室皆以水晶為¶
柱食器亦然　初學記曰案叙昔堯有貳宫(帝王世紀/曰堯見舜)¶
(處於/貳宫)撝宫(見相/兒經)湯有鑣宫(見墨子湯所/受命之宫)周有蒿宫(見大/戴禮)¶
鄭宫春宫(見紀年穆/王所居宫)秦有蘄年宫信宫梁山宫(見史記/並始皇)¶
(所/居)漢有沛宫甘泉宫龍泉宫太一宫思子宫後漢有南¶
<pb:KR3k0055_WYG_346-9a>¶
宫北宫胡桃宫(見東觀/漢記)魏有鄴宫(見魏/略)呉有太初宫昭¶
眀宫(見呉/志)此諸宫皆範金合土而為之以為貴也(見禮/記)¶
亦猶天文之有紫宫文昌及五宫(見史記/天官書)神僊之有金¶
玉琉璃宫矣(見十/洲記)　増通鑑曰呉主權詔徙武昌宫材¶
瓦修建業宫有司奏故宫嵗乆恐不堪用宜下所在通¶
伐權曰大禹以卑宫為羙今軍事未巳所在賦斂若更¶
通伐恐妨農業武昌材瓦自可用也　晉張華𫝊曰武¶
帝嘗問漢宫室制度及建章千門萬户華畫地成圗左¶
<pb:KR3k0055_WYG_346-9b>¶
右屬目帝甚異之　原王隐晉書曰髙堂隆刻鄴宫屋¶
材云後若干年當有天子居此宫恵帝止鄴宫治屋者¶
土剥更泥始見刻字計年正合　増齊書曰髙祖永眀¶
元年車駕幸青溪舊宫設金石樂在位者賦詩　南部¶
煙花記曰陳後主為張麗華造桂宫於光昭殿後作圎¶
門如月障以水晶後庭設素粉罘罳庭中植一桂樹麗¶
華被素袿裳梳&KR0466;雲髻時獨歩於中謂之月宫　隋文¶
帝本紀曰開皇十三年詔營仁夀宫於岐州之北使楊¶
<pb:KR3k0055_WYG_346-10a>¶
素監之封徳彜為土木監於是夷山堙谷以立宫殿崇¶
䑓累榭宛轉相屬　大業雜記曰自東都至江都二千¶
餘里毎兩驛置一宫計離宫四十餘所　㑹要曰髙祖¶
以秦王有克定天下之功建𢎞義宫以居之　唐書曰¶
太宗將幸九成宫姚思亷諫曰離宫逰幸秦皇漢武之¶
事固非堯舜禹湯之所為也　又曰髙宗幸萬年宫水¶
暴至薛仁貴大呼以警宫内　唐書列𫝊曰帝造奉天¶
宫御史李善感上疏極言時人喜之謂為鳯鳴朝陽¶
<pb:KR3k0055_WYG_346-10b>¶
唐書代宗時姚南仲上疏曰王者必據髙眀燭幽隐先¶
皇所以因龍首而建望春也　唐順宗紀曰順宗為太¶
子嘗侍宴魚藻宫張水戲綵艦宫人為櫂歌衆樂間發¶
徳宗歡甚顧太子曰今日何如太子誦詩好樂無荒以¶
對　宋陶榖清異録曰幈宫孟蜀髙祖晩年作以畫屏¶
七十張闗百紐而闘之用為寢所　楓窻小牘曰夀山¶
艮嶽在國之艮位嶽之正門名陽華亦號陽華宫　金¶
圗經曰金主亮欲都燕遣畫工寫京師宫室制度濶狹¶
<pb:KR3k0055_WYG_346-11a>¶
修短令左相張浩軰按圗修之　金史曰大定初宫女¶
稱心縱火延燒諸殿上以方用兵不復營繕及宋和詔¶
蘇保衡監䕶役事遣少府監張仲愈取南京宫殿圗本¶
上聞之謂保衡曰追仲愈還民間將謂朕效正隆華侈¶
也　又曰張僅言䕶作太寜宫引宫左流泉溉田嵗穫¶
稻萬斛　故宫遺録曰隆福宫四面冐以絹素上下畫¶
飛龍舞鳯極為眀曠　紀事夲末曰萬歴五年諭修慈¶
慶慈寜兩宫張居正言兩宫於萬歴二年落成今壯麗¶
<pb:KR3k0055_WYG_346-11b>¶
如故足以娯聖母乃欲壊其已成更加藻餙非所急也¶
請輟工從之　天啓宫詞注曰乾清宫丹陛下有洞甃¶
石成壁可通往來帝嘗於月夕率内侍賭迷藏潜匿其¶
内¶
　　宫三¶
原紫㣲　𤣥武(樂叶圗徴曰天官紫㣲宫北極天一太/一鉤陳後宫也  史記天官書曰北宫)¶
(𤣥武虛危/危為葢星)　長樂　未央(上詳宫二蕭漢書曰髙祖七/年至長安  何修未央宫)¶
　六星　五潢(春秋文曜鉤曰魁戴匡六星曰文昌宫/為六府  史記天官書曰咸池為五潢)¶
<pb:KR3k0055_WYG_346-12a>¶
　歩髙　望逺(三輔黄圗曰京兆有/歩髙宫  下詳宫二)　望僊　集靈(郭/子)¶
(横洞𡨕記曰元封三年起望僊宫下西岳記曰漢武/帝廵省五岳禋祀豐偹故立宫其  號曰集靈宫)¶
曜華　飬徳(西京雜記曰梁孝王作曜華宫/  又趙王如意宫號曰飬徳宫)　懸貝¶
張旗(嚴助相兒經曰堯懸貝轂於塢宫君漢/書曰武帝置夀宫張羽旗以禮神)　幽房¶
昭䑓(河圗曰瑶光貫月感女樞扵幽/房之宫生黒帝  下詳宫二)　馺娑　逍遥(上/詳)¶
(宫二熈髙閭燕志曰/慕容  造逍遥宫)　蒿柱　棠棃(並詳/宫二)　四寳　五¶
柞(西京雜記曰武帝為七寳牀雜寳案厠寳屏風列寳/帳設扵桂宫時人謂之四寳宫  漢書曰武帝後元)¶
(二年幸盩厔五柞宫張晏/注曰有五柞樹因以名宫)　逃夏　宜春(越絶書曰今/太守舍有春)¶
<pb:KR3k0055_WYG_346-12b>¶
(申君所造後殿屋以為/逃夏宫  下詳宫二)　斯飛　相賀(詩如翬斯飛厦/淮南子曰大)¶
(成而鷰/雀相賀)　増大夏　長秋(玉海後魏有大夏宫者師古/曰秋者秋成之時長  常乆)¶
(之義故以為/皇后宫名)　昭仁　𢎞義(政要曰正觀十二年太宗/幸洛次昭仁宫  髙祖紀)¶
(曰武徳五年/作𢎞義宫)　積翠　凝華(俱隋宫名/見玉海)　館娃　思子¶
(上呉宫名見方言不山堂肆考曰漢武帝時江充誣䧟/戾太子後案驗多  實乃作思子宫為歸來望思之䑓)¶
(於湖天下/聞而悲之)　承光　揺景(种暠𫝊曰順帝擢暠監太子/於承光宫  下隋宮名見玉)¶
(海/)　凌波　飛山(上唐宫名見玉海飛㑹要曰/貞觀十一年新作  山宫)　綺岫¶
　繡嶺(山堂肆考曰綺岫宫在東都永寜縣西五里唐/顯慶三年置  又曰繡嶺宫在陜州城南朱家)¶
<pb:KR3k0055_WYG_346-13a>¶
(原唐顯/慶年置)　獻頌　製銘(通鑑曰貞觀二十一年冀州進/士張昌齡獻翠㣲宫頌  㑹要)¶
(曰乾封五年幸萬年宫上謂太尉無忌曰朕離此十年/屋宇無多損壊作者不易一椽一瓦便已可安乃親製)¶
(萬年/宫銘)　藏書　通籍(于休烈傳曰肅宗時休烈奏國史/開元實録起居注及餘書三千八)¶
(百餘篇藏興慶宫兵興焚煬皆盡請下御史覈/史館所由求之府縣  霍光𫝊曰通籍長信宫)　九成¶
　八區(唐書九成宫本隋仁夀宫貞觀間修以避暑因/更名  黄圗曰武帝時後宫八區有昭陽飛翔)¶
(増成合歡蘭林披/香鳯凰鴛鴦等殿)　作歌　度曲(注見宫二昆黄圗曰/宣曲宫在  眀池西)¶
(孝宣帝曉音律嘗於/此度曲因以名宫)　就乾位　象天極(禮樂志曰武/帝祠太乙於)¶
(甘泉就乾位也天合璧事類曰自阿房度渭/屬之咸陽以象  極閣道絶漢抵營室也)　隋十宫¶
<pb:KR3k0055_WYG_346-13b>¶
　唐三内(夀春圗經曰十宫在江都縣北長阜苑内依/林傍澗因髙跨阜随地形置焉並隋煬帝立)¶
(也曰歸雁宫回流宫九里宫松林宫楓林宫大雷宫小/雷宫春草宫九華宫光汾宫是曰十宫  地理志曰龍)¶
(朔後皇帝嘗居大眀宫謂之西内神龍元年曰太極宫/大眀宫在禁苑東南西接宫城之東北隅曰東内本永)¶
(安宫正觀八年置九年曰大眀宫以備太上清暑興慶/宫在皇城東南距京城之東開元初置十四年増廣之)¶
(謂之/南内)　降青龍　下黄鵠(梁任昉述異記曰漢元和間/大雨有一青龍墮于宫中帝)¶
(命烹之賜羣臣龍&KR0325;各一杯液昭帝紀曰始元元/年二月黄鵠下於建章宫太  池中公卿上夀)　引¶
䆳河　夾榖水(大都宫殿考曰興聖宫中建小直殿引/䆳河分流其下甃以白石  兩京記曰)¶
(上陽宫西有西上陽宫兩宫/夾榖水架虹橋以通往來)　準乾坤　引隂陽(載記/曰趙)¶
<pb:KR3k0055_WYG_346-14a>¶
(侍中喬豫和苞疏曰人主之興作上準乾坤下順人/時  儀禮注曰宫必有碑所以識日景引隂陽也)¶
望神光　集虹氣(禮樂志曰正月上辛用事甘泉圜丘/昏祠至眀夜有神光集祠壇天子自)¶
(竹宫望拜如郊祀志曰武帝征和四年修封泰山是嵗/雍縣無雲  靁者三或如虹氣蒼黄若飛鳥集棫陽宫)¶
(南有司以/為羙祥)　原祈年延夀　増城修池(上詳宫二七三/輔黄圗曰  里)¶
(宫増成宫増成宫在甘泉/宫垣内長安有修池宫)　蒲宫在前　輦道相屬(左/傳)¶
(楚公子葺蒲為殿執戈/在前為衛  下詳宫二)　髙大為貴　豐約折衷(禮以/大為)¶
(貴者宫室之量也有以髙為貴者天子/之堂九尺諸侯七尺大夫五尺士三尺)　車宫轅門¶
帷宫旌門(周禮注曰謂王行止宿險阻之處備非常次/車以為藩則卭車以表門  又曰帷宫則設)¶
<pb:KR3k0055_WYG_346-14b>¶
(旌門謂王晝止若食具/帷宫則樹旌以表門)　増出雲雨上　聞風雷聲(注/見)¶
(宫二林拾遺記曰漢成帝好夕出逰造飛行殿方一丈/選羽  之士負之以趨帝於輦上覺其行快疾聞其中)¶
(若風雷之聲/名曰雲雷宫)　四闥八窻　千門萬户(注見宫一陛東/方朔傳曰  下)¶
(以城中為小圗起建章左鳯/闕右神眀號稱千門萬户)　正體毓徳　宅心儲神¶
(顔延年曲水詩注曰太子曰東宫正體毓徳于少陽宇/玉海曰帝王握樞御極省閲萬㣲必有靚嚴宏達之)¶
(以宅心儲神/玩意昭曠)　退居長門　㑹朝長信(外戚傳曰武帝/陳皇后擅寵驕)¶
(貴十餘年而無子元光五年冊曰皇后失序惑於巫祝/罷退居長門宫  東方朔傳曰武帝㣲行齎五日糧㑹)¶
(朝長信宫注/太后之宫也)　在堙堞外　入鉤盾中(天中記曰儀鳯/四年造紫桂宫)¶
<pb:KR3k0055_WYG_346-15a>¶
(於澠池縣西是年帝入洛乃移御洛北隂殿劉仁軌謂/狄仁傑曰古之陂池䑓榭皆在深宫重城之内韋宏機)¶
(之作列岸修廊在於堙堞之外萬方朝謁無不覿之此/豈致君堯舜之意哉  成帝紀曰建始三年秋闗内大)¶
(水虒上小女走入横城門䦨入/尚方掖門至未央宫鉤盾中)　因山藉水　傍澗依¶
林(徐賢妃𫝊曰正觀中言翠㣲玉華宫雖因山藉水無/築架之苦而工力和僦不謂無煩  下見上隋十宫)¶
(注/)　竇主獻園　宋王獻宅(東方朔傳曰顧成廟逺無/宿宫爰叔教董偃白竇太)¶
(主獻長門園上大悦更名竇太主園為長門宫制玉海/曰開元二年宋王成器等請獻興慶坊為離宫  許之)¶
(故作興/慶宫)　藏𫝊國璽　奏破陣樂(元后𫝊曰漢傳國璽/藏長樂宫  禮樂志)¶
(曰髙宗幸九成宫復奏破陣/樂歎曰不見此樂垂三十年)　星居宿陳　綺錯鱗比¶
<pb:KR3k0055_WYG_346-15b>¶
　金鋪交映　玉題相輝　層榭三休　琱簷四注¶
修棟虹指　飛甍鳯翔　陛納九齒　閶披四目　碧¶
瓦鱗差　瑶階肪截　應門八襲　璇䑓九重　紅葩¶
植井　丹桂承梁　楯角儲清　簷牙袤縟　千楣鳯¶
起　萬栱鸞浮　方疏含秀　圎井吐葩　奔星更於¶
閨闥　宛虹施於楯軒　表以百常之闕　環以萬雉¶
之墉　元棟鏤榥若騰虹之揚睂　飛簷舒咢似翔鵬¶
之矯翼(以上玉/海集句)¶
<pb:KR3k0055_WYG_346-16a>¶
　　宫四¶
増作游成陽(漢地理志曰昔堯作游成陽注/作游者言為宫室游止之處)　隱蔽之¶
言(周禮曰婦人稱寢曰宫宫者隐蔽/之言至秦始定為至尊所居之稱)　重屋四阿(禮冬/官匠)¶
(人曰殷人/重屋四阿)　潯陽木蘭(任昉述異記曰木蘭川在潯陽/江中多木蘭樹昔呉王闔閭植)¶
(木蘭於此用/構宫殿也)　細腰宫(山堂肆考曰古楚宫在䕫州府/巫山縣楚襄王所逰地宋黄庭)¶
(堅有石刻所謂/細腰宫是也)　智則樗里(史記曰樗里子卒𦵏於渭/南章䑓之東曰後百年是)¶
(當有天子之宫夾我墓至漢興長樂宫在其東未央宫/在其西武庫正直其墓秦人諺曰力則任鄙智則樗里)¶
　願賜容車地(鄒陽傳曰梁孝王上書願賜容車之地/徑至長樂宫使梁國士衆築甬道朝太)¶
<pb:KR3k0055_WYG_346-16b>¶
(后/)　漢建(潜確類書曰漢建尚/書百官府曰南宫)　致天神(漢郊祀志曰/武帝因齊人)¶
(少翁言作甘泉宫中為䑓室畫天地/太乙諸鬼神而置祭具以致天神)　置酒北宫(東方/朔傳)¶
(曰武帝嘗從董偃逰戲北宫馳逐平樂於是上為竇太/主置酒宣室朔時陛㦸殿下辟㦸而前有詔更置酒北)¶
(宫引董君從東司馬/門入更名東交門)　甘泉産芝(黄圗曰元封二年甘/泉房中産芝九莖)¶
　神爵翔集(又曰宣帝元康四年/幸萬嵗宫神爵翔集)　祠黄老(桓帝紀曰/延熹九年)¶
(祠黄老於濯龍宫注續漢志/祠老子於濯龍宫用郊天樂)　水漂巨木(載記曰石勒/欲營鄴宫先)¶
(是廷尉續咸諫止之及是霖雨從中山西北暴水漂巨/木百餘萬根集扵堂前勒大悦謂公卿曰諸卿知否天)¶
(意欲告/營都矣)　朔望三朝(唐書憲宗郭后𫝊曰穆宗嗣位后/移御興慶宫凡朔望三朝帝率百)¶
<pb:KR3k0055_WYG_346-17a>¶
(官詣宫中為夀或嵗時慶問宴饗後宫戚/里内外命婦車騎駢壅環佩之聲滿宫)　廬山三宫¶
(郡國志曰廬山有三宫上宫在懸崖之表人所不及次/宫在山巖下兩邉有隂陽溝有石羊馬夾道相對下宫)¶
(在彭蠡/湖際)¶
　　宫五¶
原詩梁簡文帝新成安樂宫詩曰遥看雲霧中刻桷映¶
丹虹珠簾通曉日金花拂夜風欲知絃管處來過安樂¶
宫　周眀帝過舊宫詩曰玉燭調秋氣金輿歴舊宫還¶
如過白水更似入新豐秋潭漬晩菊寒井落疎桐奉杯¶
<pb:KR3k0055_WYG_346-17b>¶
延故老今聞歌大風　陳隂鏗新成樂安宫詩曰新宫¶
實壯哉雲裏望樓䑓迢遥翔鵾仰連翩賀燕來重簷寒¶
露宿丹井夏蓮開砌石披新錦梁花畫早梅欲知安樂¶
盛歌管雜塵埃　増唐宗楚客奉和幸上陽宫侍宴應¶
制詩曰紫庭金鳯闕丹禁玉雞川似立蓬瀛上疑逰崑¶
閬前鳥將歌合轉花共錦争鮮湛露飛堯酒薫風入舜¶
弦水光揺落月樹色帯晴煙向夕廻琱輦佳氣滿巖泉¶
　蘇頲奉和聖製春日幸望春宫應制詩曰東望望春¶
<pb:KR3k0055_WYG_346-18a>¶
春可憐更逢晴日栁含烟宫中下見南山盡城上平臨¶
北斗懸細草偏承廻輦處飛花故落舞觴前宸游對此¶
歡無極鳥弄歌聲雜管弦　賈至早朝大眀宫詩曰銀¶
燭朝天紫陌長禁城春色曉蒼蒼千條弱栁垂青瑣百¶
囀流鶯遶建章劒佩聲随玉墀歩衣冠身惹御爐香共¶
沐恩波鳯池上朝朝染翰侍君王　岑參奉和賈舍人¶
早朝大眀宫詩曰雞鳴紫陌曙光寒鶯囀皇州春色䦨¶
金闕曉鐘開萬户玉階仙仗擁千官花迎劒佩星初落¶
<pb:KR3k0055_WYG_346-18b>¶
栁拂旌旗露未乾獨有鳯凰池上客陽春一曲和皆難¶
　王維奉和賈舍人早朝大眀宫詩曰絳幘雞人報曉¶
籌尚衣方進翠雲裘九天閶闔開宫殿萬國衣冠拜冕¶
旒日色纔臨仙掌動香煙欲傍衮龍浮朝罷須裁五色¶
詔佩聲歸到鳯池頭　又敕借岐王九成宫避暑應教¶
詩曰帝子逺辭丹鳯闕天書遥借翠㣲宫隔忩雲霧生¶
衣上卷幔山泉入鏡中林下水聲喧笑語巖間樹色隐¶
房櫳仙家未必能勝此何處吹簫向碧空　杜甫奉和¶
<pb:KR3k0055_WYG_346-19a>¶
賈舍人早朝大眀宫詩曰五夜漏聲催曉箭九重春色¶
醉仙桃旌旗日暖龍蛇動宫殿風㣲燕雀髙朝罷香煙¶
擕滿䄂詩成珠玉在揮毫欲知世掌絲綸羙池上於今¶
有鳯毛　王建上陽宫詩曰上陽花木不曾秋落水穿¶
宫處處流畫閣紅樓宫女笑玉簫金管路人愁幔城入¶
澗橙花發玉輦登山桂葉稠曾讀列仙王母𫝊九天未¶
勝此中逰　又過綺岫宫詩曰玉樓傾倒粉牆空重叠¶
青山遶故宫武帝去來羅䄂盡野花黄蝶領春風　李¶
<pb:KR3k0055_WYG_346-19b>¶
商隱呉宫詩曰龍檻沈沈水殿清禁門深掩斷人聲呉¶
王宴罷滿宫醉日暮水漂花出城　又九成宫詩曰十¶
二層城閬苑西平時避暑拂虹霓雲随夏后雙龍尾風¶
逐周王八馬蹄呉岳曉光連翠巘甘泉晩景上丹梯荔¶
枝盧橘沾恩幸鸞鵲天書溼紫泥　劉滄望未央宫詩¶
曰西上秦原見未央山嵐川色曉蒼蒼雲樓欲動入清¶
渭鴛瓦如飛出緑楊舞席歌塵空嵗月宫花春草滿池¶
塘香風吹落天人語綵鳯五雲朝漢皇　呉融華清宫¶
<pb:KR3k0055_WYG_346-20a>¶
詩曰四郊飛雪暗雲端惟此宫中落便乾緑樹碧簾相¶
掩映無人知道外邉寒　宋謝翺過杭州故宫詩曰禾¶
黍何人為守閽落花䑓殿暗銷魂朝元閣下歸來燕不¶
見前頭鸚鵡言　金章宗宫中詩曰五雲金碧拱朝霞¶
樓閣峥嶸帝子家三十六宫簾盡捲東風無處不楊花¶
　眀髙啓迎駕還宫詩曰鳴蹕聲中曉仗廻錦裝馴象¶
踏紅埃半空雲影看旗動滿道天香識駕來漢酎祭餘¶
清廟閉舜衣垂處紫宫開禮成海内人皆慶獻頌應慙¶
<pb:KR3k0055_WYG_346-20b>¶
自乏才¶
増歌梁劉孝威行幸甘泉宫歌曰漢家迎夏畢避暑甘¶
泉宫棧車鳴里鼓駟馬駕相風校尉烏桓騎待制樓煩¶
弓後旌猶五柞前笳度九嵕才人豹尾内御酒屬車中¶
輦廻百子閣扇動七輪風鳴鐘休衛士披圗召後宫材¶
官促校獵凉秋戲射熊　隋煬帝江都宫樂歌曰揚州¶
舊處可淹㽞䑓榭髙眀復好逰風亭芳樹迎早夏長臯¶
麥隴送餘秋渌潭桂檝浮青雀果下金鞍躍紫騮緑觴¶
<pb:KR3k0055_WYG_346-21a>¶
素蟻流霞飲長䄂清歌樂戲州¶
増曲唐王昌齡春宫曲曰昨夜風開露井桃未央前殿¶
月輪髙平陽歌舞新承寵簾外春寒賜錦袍　韓翃漢¶
宫曲曰五柞宫中過臘看萬年枝上雪花殘綺忩夜閉¶
玉堂静素綆朝穿金井寒¶
増詞唐李白宫中行樂詞曰栁色黄金嫩棃花白雪香¶
玉樓巢翡翠金殿鎖鴛鴦選妓随雕輦徴歌出洞房宫¶
中誰第一飛燕在昭陽　又曰盧橘為秦樹葡萄出漢¶
<pb:KR3k0055_WYG_346-21b>¶
宫煙花宜落日絲管醉春風笛奏龍吟水簫鳴鳯下空¶
君王多樂事還與萬方同　又曰繡户香風暖紗忩曙¶
色新宫花争笑日池草暗生春緑樹聞歌鳥青樓見舞¶
人昭陽桃李月羅綺自相親　又曰水緑南薫殿花紅¶
北闕樓鶯歌聞太液鳯吹繞瀛洲素女鳴珠珮天人弄¶
綵毬今朝風日好宜入未央逰　顧况宫詞曰玉樓天¶
半起笙歌風送宫嬪笑語和月殿影開聞夜漏水晶簾¶
捲近秋河　王建宫詞曰蓬萊正殿壓金鼇紅日初生¶
<pb:KR3k0055_WYG_346-22a>¶
碧海濤開著五門遥北望柘黄新帕御牀髙又曰金¶
殿當頭紫閣重仙人掌上玉芙蓉太平天子朝元日五¶
色雲車駕六龍　李洞繡嶺宫詞曰春日遲遲春草緑¶
野棠開盡飄香玉繡嶺宫前鶴髪翁猶唱開元太平曲¶
　元果囉羅納延宫詞曰廣寒宫殿近瑶池千樹長楊¶
緑影齊報道夜來新雨過御溝春水已平堤　周憲王¶
元宫詞曰月宫小殿賞中秋玉宇銀蟾素色浮宫裏猶¶
思舊風俗鷓鴣長笛序梁州　薩都拉宫詞曰清夜宫¶
<pb:KR3k0055_WYG_346-22b>¶
車出上陽紫衣小隊兩三行石䦨干外銀燈過照見芙¶
蓉葉上霜　王䝉宫詞曰南風吹斷采蓮歌夜雨新添¶
太液波水殿雲廊三十六不知何處月眀多¶
増賦漢司馬相如長門宫賦曰下蘭䑓而周覧兮歩從¶
容於深宫正殿塊以造天兮鬱並起而穹崇間徙倚於¶
東廂兮觀夫靡靡而無窮擠玉户以撼金鋪兮聲噌吰¶
而似鐘音刻木蘭以為榱兮飾文杏以為梁羅丰茸之¶
㳺樹兮離樓梧而相撐施瑰木之欂櫨兮委参差以槺¶
<pb:KR3k0055_WYG_346-23a>¶
梁時髣髴以物類兮象積石之將將　原漢劉歆甘泉¶
宫賦曰軼凌隂之地室過陽谷之秋城廻天門而鳯舉¶
躡黄帝之眀庭冠髙山而為居乗崑崙而為宫按軒轅¶
之舊處居北辰之閎中背共工之幽都向炎帝之祝融¶
封巒為之東序縁石闕之天梯桂木雜而成行芳肹蠁¶
之依依翡翠孔雀飛而翺翔鳯皇止而集栖甘醴湧於¶
中庭兮激清流之瀰瀰黄龍逰而蜿蟺兮神龜沈於玉¶
泥離宫特觀接比相連雲起波駭星布彌山髙巒峻阻¶
<pb:KR3k0055_WYG_346-23b>¶
臨眺曠衍深林蒲葦涌水清泉芙蓉菡蓞菱荇蘋蘩豫¶
章雜木楩松柞棫女貞鳥勃桃李棗檍　増漢揚雄甘¶
泉賦曰&KR0616;&KR0616;離宫般以相燭兮封巒石闗迆靡乎連屬¶
於是大厦雲譎波詭摧嗺而成觀仰矯首以髙視兮目¶
𡨕眴而無見正瀏濫以𢎞惝兮指東西之漫漫徒洄洄¶
以湟湟兮魂眇眇而昬亂據軨軒而周流兮忽坱圠而¶
無垠翠玉樹之青蔥兮璧馬犀之璘㻞金人仡仡其承¶
鐘虡兮嵌巖巖其龍鱗揚光曜之燎爥兮垂景炎之炘¶
<pb:KR3k0055_WYG_346-24a>¶
炘配帝居之懸圃兮象太乙之威神洪䑓崛其獨出兮¶
㮹北極之嶟嶟列宿廼施於上榮兮日月纔經於柍振¶
雷欝律於巖窔兮電倐忽於牆藩鬼魅不能自逮兮半¶
長途而下顛歴倒景而絶飛梁兮浮蠛蠓而撇天左欃¶
槍而右元𡨕兮前熛闕而後應門䕃西海與幽都兮涌¶
醴汨以生川蛟龍連蜷於東厓兮白虎敦圉乎崑崙覧¶
樛流於髙光兮溶彷徨於西清前殿崔嵬兮和氏瓏玲¶
抗浮柱之飛榱兮神莫莫而扶傾閌閬閬其寥廓兮似¶
<pb:KR3k0055_WYG_346-24b>¶
紫宫之峥嶸駢交錯而曼衍兮㟎㟸㟴乎其相嬰　後¶
漢班固賦(西/都)曰其宫室也體象乎天地經緯乎隂陽據¶
坤靈之正位倣太紫之圎方樹中天之華闕豐冠山之¶
朱堂因瓌材而究竒抗應龍之虹梁列棼橑以布翼荷¶
棟桴而髙驤雕玉瑱以居楹裁金璧以飾璫發五色之¶
渥彩光爛朗以景彰於是左墄右平重軒三階閨房周¶
通門闥洞開列鐘虡於中庭立金人於端闈仍増崖而¶
衡閾臨峻路而啓扉狥以離宫别寢承以崇䑓閒館焕¶
<pb:KR3k0055_WYG_346-25a>¶
若列宿紫宫是環清凉宣温神仙長年金華玉堂白虎¶
麒麟區宇若茲不可殫論增盤崔嵬登降炤爛殊形詭¶
制每各異觀乗茵歩輦惟所息宴後宫則有掖庭椒房¶
后妃之室合歡增城安處常寜茝若椒風披香發越蘭¶
林蕙草鴛鸞飛翔之列昭陽特盛隆乎孝成屋不呈材¶
牆不露形裛以藻繡絡以綸連隋侯眀月錯落其間金¶
釭銜璧是為列錢翡翠火齊流耀含英懸黎垂棘夜光¶
在焉　原魏卞蘭許昌宫賦曰入南端以北眺望景福¶
<pb:KR3k0055_WYG_346-25b>¶
之嵯峨飛棟列以山峙長途邈以委蛇見欒櫨之交錯¶
覩陽馬之承阿轉挾轕以相因若流風之揚波木無小¶
而不礲材靡隐而不華懿采色而發越瑋巧飾之繁多¶
雙轅承枌丹梁端直眀忩列布綺井崱嶷其隂則有望¶
舒凉室羲和温房隆冬御絺盛夏重裳同一宇之深䆳¶
致寒暑於隂陽修欄䕃於階砌崇棟拂乎旻蒼綺組發¶
華翡翠生光丹草周隅靈木成行非窈窕之至貴孰能¶
升於斯堂坐金人於闈闥列鐘簴於黄庭天禄軒翥以¶
<pb:KR3k0055_WYG_346-26a>¶
揚怒師子欝拂而負楨珍果敷華蘭芷垂榮百壁照曜¶
飛響應聲扣角則春氣至彈商則秋風征歴神芝之峻¶
觀幸安昌之巍巍進歌舞之祕伎絶世俗而入㣲興七¶
盤之遞奏觀輕㨗之翩翾或遲或速乍止乍旋似飛鳬¶
之迅疾若翔龍之㳺天趙女撫琴楚媛清謳秦筝慷慨¶
齊舞絶殊衆技並奏捔巧騁竒千變萬化不可勝知樂¶
戲闋逰觀足登承光坐華屋論稽古反流俗退虚偽進¶
敦樸寳賢良賤珠玉豈必世而後仁在時主之所欲¶
<pb:KR3k0055_WYG_346-26b>¶
又楊修許昌宫賦曰於是儀北極以搆橑希形制乎太¶
㣲(原闕/)　　　　結雲閣之崔嵬植神木與靈草紛蓊¶
蔚以參差爾乃置天䑓於扆角列執法於西南築舊章¶
之兩觀綴長廊之歩櫩重閨禁之窈窕造華葢之幽深¶
儉則不陋奢則不滛黎民子來不督自成於是天子乃¶
具法服戒羣僚鐘鼔隐而雷鳴警蹕嘈而響起晻藹低¶
徊天行地止以入乎新宫臨南軒而向春方負黼黻之¶
屏風&KR1088;玉几而按圗書想往昔之興隆　北齊邢子才¶
<pb:KR3k0055_WYG_346-27a>¶
新宫賦曰擬二儀而搆路寢法三山而起翼室何大厦¶
之躭躭而斯干之秩秩豈西京之足畏故東都之所匹¶
爾其狀也則瓌譎屈竒瀾漫陸離嵯峨崔嵬巉巖参差¶
若宻雲之乍舉似鵬翼之中垂布菱華之與蓮蒂咸反¶
植而倒施若承露而將轉似含風而欲披土成黼黻木¶
化蛟螭布紅紫之融泄間朱黄之赫曦獸狂顧而猶動¶
鳥將鶱而中疲木神水怪海若山祗千變萬化殊形異¶
宜隂梁北注陽馬南施百楹列倚千櫨代支或據險而¶
<pb:KR3k0055_WYG_346-27b>¶
形固或居安而勢危　増唐杜牧阿房宫賦曰六王畢¶
四海一蜀山兀阿房出覆壓三百餘里隔離天日驪山¶
北搆而西折直走咸陽二川溶溶流入宫牆五歩一樓¶
十歩一閣廊腰縵廻簷牙髙啄各抱地勢鈎心闘角盤¶
盤焉囷囷焉蜂房水渦矗不知其㡬千萬落長橋卧波¶
未雲何龍&KR0232;道行空不霽何虹髙低𡨕迷不知西東歌¶
䑓煖響春光融融舞殿冷䄂風雨凄凄一日之内一宫¶
之間而氣候不齊嬪妃媵嬙王子皇孫辭樓下殿輦來¶
<pb:KR3k0055_WYG_346-28a>¶
於秦朝歌夜絃為秦宫人眀星熒熒開妝鏡也緑雲擾¶
擾梳曉鬟也渭流漲膩棄脂水也煙斜霧横焚椒蘭也¶
雷霆乍驚宫車過也轆轆逺聴杳不知其所之也　宋¶
劉䟦宣房宫賦曰君王佩乾符妥坤靈封岱岳禪云亭¶
雷行焱馳一蹕四海力餘氣盈爰覧徳水至於人靡遺¶
智天不愛祉石城金墉屹立亭峙則又經廣輪度棟宇¶
裴回領略心觧目覩八隅九維千門萬户沈嚴神麗秦¶
帝之府於是植翠華喧靈鼉觴川流浩長歌神哉沛君¶
<pb:KR3k0055_WYG_346-28b>¶
心和患去喜至無所後加可謂樂矣　王仲旉南都賦¶
曰作嚁華之宫擬阿房與林光欝正殿之&KR1976;虆巍然起¶
乎中央散彤彩而澔□復煒煒以煌煌驚虬龍於金楹¶
乍矯首以騰驤軒鸞翥於飛甍欲乗風而下翔歴太階¶
之寳砌駢璧瑛與玉璫光陸離而眩目足㡬往而倘徉¶
旁有曲室後連洞房叫窱窈窕仰不見陽列方疏而散¶
騎玉女睨而悠颺　眀黄佐乾清宫賦曰其為狀也豐¶
融曼衍掲嶪峥嶸縵縵莫莫樛流交嬰邈穹窿以閎壯¶
<pb:KR3k0055_WYG_346-29a>¶
亘砰磷而靖𡨕㰹□赫以崴磈儵嵻峎而奫渟岧嶤羾¶
於天漢紛攅羅而混成瓌殊俶儻不可殫形怳兮忽兮¶
撠膠葛騰九閎接耀魄之威神斡璇璣而縡髙眀羌跰¶
&KR1271;以輵螛魂悚悚其若驚爾乃登㤗階之三重遵軌涂¶
之盤曲鉤陳縱横以匡衛閣道駊騀而延屬仰而瞻之¶
若燭龍之蜿蟺引扶光而曊若木頫而履之若巨鼇之¶
贔屭運九垓而苞百谷團殿般□以離立珠熉黄以相¶
爥函絪緼之元氣文何有乎黲黷彼增城與縣圃昔𫝊¶
<pb:KR3k0055_WYG_346-29b>¶
聞而今駭矚其上則觚稜髙標金爵翹翹琉璃鱗鱗劃¶
霓摩霄織烏顧兔出沒扶揺屹華表以縈旬始莅颯㨖¶
乎斗杓簷牙翔而阿霤奮絶浮景而翻碧寥其下則釦¶
砌瑶礎右平左墄承以峻基廣以夷石盤以蛟螭塗以¶
朱碧鞏若崑崙鎮奠南極崱屴繒綾磑磑即即其中則¶
縣緜房植耽耽層覆梅梁掲宇藻井承漏欂櫨標枺修¶
棪曲校飛棁浮柱支撐環句題鄂衝蓯以霞張桷梀媕¶
婀而霓糾傍夭蟜以&KR1766;閜邅沛艾以赴螑上骫麗以互¶
<pb:KR3k0055_WYG_346-30a>¶
經下芔歙而騰凑玉繩徛抳於奥宧瑶光爣朗於窔牖¶
轉椳度閾蠖略鴻溶&KR0224;户翠錢金鋪瑣忩五采争勝流¶
煙走虹壁門洞開璀璨玲瓏流蘇縣璫招揺從風文鏡¶
曲瓊煜煜雍雍鼂采夜光之飾與灝氣而相通詄蕩蕩¶
以窙豁忽聈聈而㝠濛罙五城而張六幕終紛員而莫¶
窮其外則輦路纚連繚垣周廻&KR0232;道遐阪達於平䑓元¶
厲黄碝間以玫瑰菀菀蔥蒨垂楊大櫰永巷迤邐是為¶
總街乃顧二門業業將將日精月華左右相望欝儀望¶
<pb:KR3k0055_WYG_346-30b>¶
舒駐轡而驤重闑逾延開闔隂陽試舉其名則維百福¶
與千祥杳騁騖以䆗窱隮重櫩而攀天梁¶
増序唐王勃九成宫頌序曰分閬井而圗基䕃秦星而¶
耀阯仙都宻邇猶連上苑之扃靈宫巋然直透崇岡之¶
曲即喬基於磵道利在斯干固栱木於虞衡規同匪日¶
架千樓而致極爛若神扶羅萬户而窺天巍如化立離¶
堂早照皦日籠光於綺寮合殿宵深歸雲納影於重廡¶
珉房砥室畫栱相望緑岫紅巖雕櫳間出轉飛檐於秀¶
<pb:KR3k0055_WYG_346-31a>¶
㠋上出重𡨕䕃反宇於廻谿下臨無地紅葩紫的垂倒¶
井而披文金鎖銀鋪接重扃而炫色華璫璧&KR0262;挂眀月¶
於崇朝宻網珠連落奔星於己曙丹梁發秀彩㳫虹文¶
皓壁凝鮮光涵蜃氣銅龍對霤接飛泉而瀑流鐡鳯連¶
甍連還飈而佇立至若氣清乾歩景霽山維栖翠藹於¶
崇榮列朱霞於&KR0232;榭瓊枝累道移綴文㮰碧樹周阿光¶
揺鏤檻静簾帷而洞啓穆羽相和肅坻堮而天臨纎塵¶
不動宸儀有晬蓬萊與城闕俱榮羣后多歡蘿薜共簮¶
<pb:KR3k0055_WYG_346-31b>¶
&KR0322;合賞巖花落砌綴龍扆而成文嶂葉文軒拂鸞旗而¶
追影¶
原頌漢王褒甘泉宫頌曰甘泉山天下顯敞之名處也¶
前接大荆後臨北極左撫仁郷右望素域其宫室也仍¶
嶻嶭而為觀攘抗岸以為階壅波瀾而鱗坻馳道列以¶
逶迤覧除閣之麗靡覺堂殿之巍巍徑落莫以差錯編¶
玳瑁之文㮰鏤螭龍以造牖采雲氣以為楣神星羅於¶
題鄂虹蜺往往而繞榱縵倐忽其無垠意能了之者誰¶
<pb:KR3k0055_WYG_346-32a>¶
竊想聖王之優㳺時娛神而欵縱坐鳯凰之堂聴和鸞¶
之弄臨麒麟之域驗符瑞之貢詠中和之歌讀太平之¶
頌　宋孝武帝廵幸舊宫頌曰惟皇敬眷永慕徐京列¶
裝青野動軫丹庭榮和首律景澤開年林坰發色川郊¶
列泉沿泝遥衍登陟廻懸踐域負外即宫臨山思申陵¶
寢歡結枌都眇懐沛濟勤念宛吾納夀遺老設飲先居¶
堂序朝秀充廷集閭　梁沈約朝丹徒故宫頌曰聖祖¶
神傑堯蹤漢烈岳峻雄圗天張武節墜命既升霸略將¶
<pb:KR3k0055_WYG_346-32b>¶
騁清渭走烽濁河獻警恃峭劒闗&KR1088;深桂嶺彛章委闕¶
禮樂沈河拯壓傾構引溺危波盡物稱瑞窮靈委和元¶
精翼日丹羽巢阿　増唐王勃九成宫頌曰五城分秀¶
雙巒抗影畫栱彌峰雕甍亘嶺煙閨夜謐雲房晝静竹¶
殿栖寒松軒祕景風扃濬敞震閣藻䆳玉綱星開金鋪¶
月墜山樓獸矯雲䑓鳥次&KR0232;鄣披丹廻流轉翠仇夷聖¶
宅姑射神心樂翔丹鳯使引青禽羲壇葉暗禹洞花深¶
沼分瑶水花跨珠林鄷庭未逺塗山有戮襄野迷軒清¶
<pb:KR3k0055_WYG_346-33a>¶
都宥穆罕夷乾歩徒豐帝屋光總大猷允歸天禄　宋¶
歐陽修㑹聖宫頌曰惟此園陵先后之宅既宅且安后¶
來㳺止弗宫弗室神何以驩廼相川原乃得善地地髙¶
惟丘廼以荆灼廼訊龜寳龜告曰猷帝命家臣而職我¶
事而事惟寅一毫一絲給以縣官無取於民家臣之來¶
役夫萬民三年有成宫伐翼翼在陵之側須后來格有¶
門有宇有廊有廡有庭有序殿兮耽耽黼帷䄡䄡天威¶
可瞻庭兮植植鉤盾虎㦸容衛以飭聖兮在天風馬雲¶
<pb:KR3k0055_WYG_346-33b>¶
車其來仙仙聖㑹於此靈威神馭其宫肅然¶
増記唐裴素重修漢未央宫記曰嘗因勝日聖思閑逺¶
倦大厦之講習想鮮原之逰衍乃命法駕偹宫馭細草¶
迎輦神飈引衣超然肆行造適自得視往昔之遺館獲¶
漢京之餘址於是召左䕶軍中尉志𢎞指之曰此漢遺¶
宫也其金馬石渠神池龍闕往往而在吾欲崇其頺基¶
建斯餘構勿使華麗爰舉舊規而已於是命工度材審¶
曲面勢裁成法度以就斯宫攅櫨栱宻玉石碧瓦龍錯¶
<pb:KR3k0055_WYG_346-34a>¶
層軒鳥跂崇墉粉静璇題月照舒廊四注以雲委隆䑓¶
分據而山屹蟠虬蜿蜒鱗動梠桷蹲獸却騁姿雄欄檻¶
宏袤乎豁達跨臨乎涇渭緑竹凝逺繁松藹深竒樹流¶
光丹墀廽遶於是闢戲馬之廣場開逺目之閒館天地¶
景新山川勢重廻大華之秀氣列終南之翠屏九嵕&KR1005;¶
&KR1625;而固䕶八水分流以縈帯而又揚太液之波繚周帝¶
之垣原隰成文丹素含華翼樓杳以分張雄虹直而中¶
跱神機一發廓若懸㝢祥煙瑞彩欝欝蔥蔥瞻廻途以¶
<pb:KR3k0055_WYG_346-34b>¶
下濟撫璇璣而髙視見秦川風物漢原邐迤感前王興¶
廢知稼穡艱難吾君用此鏡是非閲思慮豈獨資耳目¶
縱逰玩也¶
増疏宋王曾諫作玉清昭應宫疏曰自經始以來庀徒¶
斯廣輦他山之石相屬於道途伐豫章之材逺周於林¶
麓累土陶甓揮鍤運斤功極彌年費將鉅萬臣以為今¶
之興作有不便之事五焉所創立宫規制宏大凡用材¶
木莫匪楩楠般運赴宫尤傷人力此未便之事一也邇¶
<pb:KR3k0055_WYG_346-35a>¶
者方畢封崇頗煩經費今茲興造尤費資財雖府庫之¶
中貨寳山積畚築之下工徒子來然而内帑則積代之¶
蓄藏百物盡生民之膏血雖極豐盈尤宜重惜此未便¶
之事二也今雙闕之下萬衆畢臻暑氣方隆作勞斯甚¶
其或鼠竄郊&KR0437;狗偷都市有一於此足貽聖憂此未便¶
之事三也臣謹按孟夏無發大衆無起土功無伐大樹¶
今肇基下築衝冐欝蒸俶擾厚坤乖違前訓此未便之¶
事四也臣竊聆中間符命之文有清净育民之誡今所¶
<pb:KR3k0055_WYG_346-35b>¶
修宫閣葢本靈篇而乃過興剖撅之功廣務雕鎪之巧¶
雖屢殫於物力恐未協於天心此未便之事五也伏望¶
遷思回慮懲往念來詔將作之官息勤苦之衆輯寜羣¶
品對越髙穹如此則遐邇宅心人祗快望必若光昭大¶
瑞須建靈宫將畢相勞聿爰成績則臣敢效愚計亦可¶
必行但能損彼規模減其用度止敦樸素無取瑰竒俾¶
四海之内知陛下愛重民力之意豈不羙歟¶
原銘後漢李尤永安宫銘曰合歡黄堂中和是遵舊廬¶
<pb:KR3k0055_WYG_346-36a>¶
　懐本新果暢春後䑓集道俾司星辰豐業廣徳以協天¶
　人萬福來眇嘉娛永欣¶
　原表梁沈約為栁兖州世隆上舊宫表曰舊宫藴靈千¶
　古合祥百代萬祗相祉八神警室事超齊甸義邁譙宫¶
　故能屬輦道於天階命帝闕於霄路實樹闕疏壤寫極¶
　上穹克播徽塵永光盛烈¶
　増文元袁桷興聖宫上梁文曰旭日蒼龍聳帝京之積¶
　翠層霄彩鳯流阿閣之飛煙巍成少廣之居盛極東朝¶
<pb:KR3k0055_WYG_346-36b>¶
　之禮陛下孝嚴温凊敬謹膳羞謂神逰秦初當廣欝儀¶
　之宇而飬以天下益新長樂之宫庻民子來百堵皆作¶
　彩宇周遭於禁雉寳華流曵於驂鸞匠石繕完著龜告¶
　吉舉修梁於地上川岳無譁成巨構於城中雲霞得色¶
　敢伸善頌庸賛良辰¶
　¶
　¶
御定淵鑑類函卷三百四十一¶
