# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.982307
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十七
<pb:KR3k0055_WYG_392-1a>¶
　欽定四庫全書¶
御定淵鑑類函卷三百八十七¶
　　車部(車母輅/雲  車)　(輿車輦鹿戎車轅軺車/犢      車      輪)　(指南車/軸  轂)¶
　　　(輻/幰)　(軛衡覆軫/蓋    軨)　(軾/茵)　(轄/)¶
　　　車一¶
　原釋名曰車古者曰車聲如居言行所以居人也今曰¶
　車車舍也行者所處若居舍也　增又曰黄帝造車故¶
　號軒轅氏　又曰墨車漆之正黑無飾大夫所乘也¶
<pb:KR3k0055_WYG_392-1b>¶
　又曰容車婦人所載小車也其蓋施帷所以隠蔽其形¶
　容也　又曰檻車上施欄檻以格猛獸之車也　原譙¶
　周古史考曰黄帝作車引重致逺少昊時畧加牛禹時¶
　奚仲加馬　增書曰肇牽車牛逺服賈　毛詩曰惠而¶
　好我攜手同車　原又曰翹翹車乘招我以弓　增又¶
　曰其車既載乃棄爾輔　又曰役車其休　又曰我送¶
　舅氏曰至渭陽何以贈之路車乘黄　又曰公車千乘¶
　朱英緑縢　周禮曰巾車掌公車之政令　又曰王后¶
<pb:KR3k0055_WYG_392-2a>¶
之五路重翟鍚面朱總厭翟勒面繢總安車雕面鷖總¶
皆有容蓋翟車貝面組總有幄輦車組輓有翣羽蓋服¶
車五乘孤乘夏篆卿乘夏縵大夫乘墨車士乘棧車庶¶
人乘役車　又曰大司馬中夏教茇舍如振旅之陳羣¶
吏撰車徒　又曰一器而工聚焉者車為多　又曰凡¶
察車之道欲其樸屬而㣲至不樸屬無以為完乆也不¶
㣲至無以為戚速也　增又曰輿人為車輪圎者中規¶
方者中矩立者中縣衡者中水直者如生焉繼者如附¶
<pb:KR3k0055_WYG_392-2b>¶
焉　又曰輈人為輈軫之方也以象地也蓋之圎也以¶
象天也輪輻三十以象日月也　原大戴禮曰王升車¶
則聞鸞和之聲是以非僻之心無自入也在衡為鸞在¶
軾為和馬行而鸞鳴鸞鳴而和應其聲曰和和則敬此¶
御之節也　又曰上車以和鸞為節下車以佩玉為度¶
　禮記曰獻車馬者執策綏　又曰兵車不式武車綏¶
旌徳車結旌　又曰國君不乘竒車(獵車周謂/之竒車)　又曰¶
大夫七十適四方乘安車　又曰父母在饋獻不及車¶
<pb:KR3k0055_WYG_392-3a>¶
馬示民不敢専也　又曰夫為人子者三賜不及車馬¶
　又曰山出器車河出馬圖先王能修禮以逹義體信¶
以逹順故此順之實也　又曰君不與同姓同車與¶
異姓同車不同服　論語曰升車必正立執綏車中不¶
内顧不疾言不親指　焦贛易林賁之恒曰舍車而徒¶
亡其駁牛雖喪白頭酒以療憂　暌之兌曰黄馬緑車¶
駕之大都讃逹才能使我無憂　尚書大𫝊曰古之帝¶
王者必有命民民能敬長憐孤取舍好讓舉事力者君¶
<pb:KR3k0055_WYG_392-3b>¶
命然後得乘飾車駢馬文錦未有命者不得衣不乘車¶
車衣者有罰　孝經援神契曰徳至山陵則山出根車¶
(注根車應載/養萬物也)　左傳曰奚仲為夏車正　白虎通曰制¶
車以歩故立乘天子大路諸侯路車大夫軒車士飾車¶
　增史記曰堯富而不驕貴而不舒黄收純衣彤車乘¶
白馬　原又曰古者封禪為蒲車惡傷土石草木　增¶
又曰淳于髠語騶忌子曰大車不較不能載其常任¶
後漢輿服志曰後世聖人觀於天視斗周旋魁方杓曲¶
<pb:KR3k0055_WYG_392-4a>¶
以攜龍角為帝車於是乃曲其輈乘牛駕馬登險赴難¶
周覽八極故易震乘乾謂之大壯言器莫能有上之者¶
也　蜀志曰秦宓曰三皇乘祗車出谷口今之斜谷是¶
也　晉書輿服志曰聖人見秋蓬孤轉杓觿旁建乃作¶
輿輪而方圎異則　宋書符瑞志曰金車王者至孝則¶
出象車山之精也王者徳澤流洽四境則出根車者徳¶
及山陵則出山車者山藏之精也不藏金玉山澤以時¶
通山海之饒以給天下則山成其車　原山海經曰番¶
<pb:KR3k0055_WYG_392-4b>¶
禺生奚仲奚仲生吉光是始以木為車　增老子曰三¶
十輻共一轂當其無有車之用　莊子曰醉者之墜車¶
不害者其神全也　原管子曰奚仲之為車也方圎曲¶
直皆中規矩鈎繩故機捉相得成器堅固主猶奚仲也¶
言詞動作皆中術數故衆理相當上下相親巧者奚仲¶
之所以為器也主之所以為治也斵削者斤刀也故曰¶
奚仲之巧非斵削　尸子曰文軒六駛是無四寸之鍵¶
則車不行小亡則大者不成也　慎子曰行陸者立而¶
<pb:KR3k0055_WYG_392-5a>¶
至秦有車也　淮南子曰聖人觀飛蓬轉而為車以類¶
取之也　賈誼曰古之為路輿也蓋圜以象天二十八¶
橑以象列星軫方以象地三十輻以象月故仰則觀天¶
文俯則察地理前視則聽鸞和之音旁觀則睹四時之¶
運等威既辨貴賤有序此乃輿教之道也　蔡邕獨斷¶
曰凡乘輿車皆羽蓋金華爪黄屋左纛金鍐黄屋者蓋¶
以黄為裏也左纛者以旄牛尾為之大如斗在左騑馬¶
頭上金鍐者馬冠也　禮斗威儀曰山車垂句山車者¶
<pb:KR3k0055_WYG_392-5b>¶
自然之車也句者曲也不揉治而自員曲故言垂句¶
風俗通曰車一兩謂兩兩相與體也原其所以言兩者¶
箱装及輪兩兩而耦故稱兩爾　增唐柳宗元說車曰¶
楊誨之將行柳子起而送之門有車過焉指而吿之曰¶
若知是之所以任重而行於世乎材良而器攻圎其外¶
而方其中也材而不良則速壊工之為功也不攻則速¶
敗中不方則不能以載外不圎則窒拒而滯方之所謂¶
者箱也圎之所謂者輪也匪箱不居匪輪不塗吾子其¶
<pb:KR3k0055_WYG_392-6a>¶
務法焉者乎　陳祥道曰古者服牛乘馬引重致逺以¶
利天下則車之作尚矣或曰黄帝作軒冕不可考也車¶
之制象天以為蓋象地以為輿象斗以為杠轂象二十¶
八星以為蓋弓象日月以為輪輻前軾而後戸前軌而¶
後軫旁輢而首以較下軸而銜以轐對人者謂之對車¶
如舟者謂之輈揉而相迎者謂之牙輈之曲中謂之前¶
疾軛之上平謂之衡衡之材與輿之下木皆曰任以其¶
力任於此也轂之端與輢之下木皆曰軹以其旁止於¶
<pb:KR3k0055_WYG_392-6b>¶
此也軫可以名輿可以名車達常可以名部軫前横木¶
可以名輅此又因一材而通名也其為車者有長轂有¶
短轂有杼輪有侔輪有反揉有仄揉有兩輪有四輪有¶
有輻有無輻有曲轅有直轅有一轅有兩轅有直輿有¶
曲輿有廣箱有方箱有重較有單較者或駕馬或駕牛¶
或輓以人或飾以物或漆或素皆因宜為制稱事為文¶
然論其任重則同稱為車論其等威則禮有屈伸名有¶
抑揚也¶
<pb:KR3k0055_WYG_392-7a>¶
　　車二¶
原括地圖曰竒肱國能為飛車從風逺行湯時西風乆¶
竒肱車至於豫州湯破其車不以示民後十年東風至¶
乃復作車遣歸其國去玉門闗四萬里　周書王㑹曰¶
成王時白州獻比閭者其葉若羽伐其木以為車終日¶
行　左傳曰齊鄭盟於石門尋盧之盟也鄭伯之車僨¶
於濟(疏僨者風飄/入濟水也)　又曰鄭伯將伐許授兵於大宫公¶
孫閼與穎考叔爭車穎考叔挟輈而走子都㧞棘以逐¶
<pb:KR3k0055_WYG_392-7b>¶
之及大逵弗及　又曰桓公六年秋大閱簡車馬也¶
又曰天王使家父来求車非禮也諸侯不貢車服天子¶
不私求財　又曰狄入衛齊侯使公子無虧戍曹歸公¶
乘馬祭服五稱歸夫人魚軒　又曰潘黨既逐魏錡趙¶
旃夜至楚軍席於軍門之外使其徒入之楚子為乘廣¶
三千乘分為左右王乘左廣以逐趙旃趙旃棄車而走¶
林屈蕩搏之得其甲裳　史記曰楚俗好庳車王以為¶
不便馬欲下令使髙之孫叔敖曰令數下民不知所從¶
<pb:KR3k0055_WYG_392-8a>¶
不可王必欲髙車臣請教閭里使髙其梱乘車者皆君¶
子君子不能數下車王許之居半嵗民悉自髙其車¶
左傳曰晉侯使張骼輔躒致楚師求御於鄭鄭人卜宛¶
射犬吉子太叔戒之曰大國之人不可與也對曰無有¶
衆寡其上一也太叔曰部婁無松柏二子在幄坐射犬¶
於外既食而後食之使御廣車而行已皆乘乘車將及¶
楚師而後從之乘皆踞轉而鼔琴近不吿而馳之　又¶
曰齊慶封来聘其車美叔孫曰服美不稱必以惡終美¶
<pb:KR3k0055_WYG_392-8b>¶
車何為　又曰慶封奔獻車於季武子美澤可以鑑展¶
莊叔見之曰車甚澤人必瘁宜其亡也　晏子曰齊人¶
好擊轂相犯以為樂禁之不止晏子為新車良馬與其¶
人相犯曰擊轂者不祥下車而去之然後國人不為¶
家語曰孔子曰自南宫敬叔之乘我車也而道加行¶
又曰孔子適衛子矯僕靈公與夫人南子同車出令宦¶
者雍渠驂乘使孔子為次車逰過市孔子恥之　孔叢¶
子曰孔子使宰予於楚楚昭以安車象飾遺孔子宰予¶
<pb:KR3k0055_WYG_392-9a>¶
曰夫子無以為也王曰何對曰臣自侍衛夫子以来竊¶
見其言不離道動不遺仁貴義尚徳清素好儉妻不服¶
絲妾不衣帛車器不雕馬不食粟若夫觀物之麗靡窈¶
妙之浮音夫子過之弗聽也故臣知夫子之不用車也¶
　史記信陵君𫝊魏有隱士曰侯嬴年七十家貧為大¶
梁夷門監者公子聞之往請於是乃置酒大㑹賔客坐¶
定公子從車騎虚左自迎夷門侯生攝敝衣冠直上載¶
公子上坐不讓欲以觀公子公子執轡愈恭　戰國策¶
<pb:KR3k0055_WYG_392-9b>¶
曰馮驩客田文館彈鋏歌曰長鋏歸来乎出無車文乃¶
與之車　莊子曰秦王有疾召醫破癰潰痤者得車一¶
乘䑛痔者得車五乘所治愈下所得愈多　漢書曰陳¶
平家乃負郭窮巷以席為門然門外多長者車轍　又¶
曰于定國父于公其閭門壊父老方共治之于公謂曰¶
少髙大門閭令容駟馬髙蓋車我治獄多隂徳未嘗有¶
所寃子孫必有興者至定國為丞相永為御史大夫封¶
侯𫝊世　又曰景帝中六年五月詔曰吏者民之師也¶
<pb:KR3k0055_WYG_392-10a>¶
車服宜稱六百石以上皆長吏也出入與民無異令二¶
千石車朱兩轓千石至六百石朱左轓　又曰孝景季¶
年萬石君石奮以上大夫禄歸老於家以嵗時為朝臣¶
過宫門闕必下車趨見路馬必軾焉子孫為小吏来歸¶
必朝服而見之　又曰内史石慶醉歸入外門不下車¶
萬石君聞之不食慶恐肉袒請罪不許舉宗及兄建肉¶
袒萬石君讓曰内史貴人入閭里里中長老皆走匿而¶
内史坐車中自如固當乃謝罷慶慶及諸子弟入里門¶
<pb:KR3k0055_WYG_392-10b>¶
趨至家　又曰霍光為奉常都尉光禄大夫出則奉車¶
入侍左右出入禁闥二十餘年小心謹慎未嘗有過甚¶
見親信　又曰田千秋為丞相年老上優之朝見得乘¶
小車入宫殿中故因號曰車丞相　漢書曰武帝使使¶
束帛加璧安車以蒲裹輪駕駟迎申公弟子二人乘軺¶
𫝊從至見帝帝問治亂之事　又曰黄霸為揚州刺史¶
宣帝下詔賜車蓋特髙一丈别駕主簿車緹油屏泥於¶
軾前以彰有徳　又曰薛廣徳為御史大夫乞骸骨賜¶
<pb:KR3k0055_WYG_392-11a>¶
安車駟馬黄金六十斤罷廣徳為御史大夫凡十月免¶
東歸沛太守迎之界上以為榮縣其安車𫝊子孫　後¶
漢書曰桓榮為太子少傅賜以輜車乘馬榮大㑹諸生¶
陳其車馬印綬曰今日所蒙稽古之力也可不勉哉¶
又曰宼恂為潁川太守殺執金吾賈復部將復恥之欲¶
手劒擊恂恂遣谷崇以狀聞帝乃徵恂恂至引見時復¶
先在坐欲起相避帝曰天下未定兩虎安得私鬭今日¶
朕分之於是並坐極歡遂共車同出結友而去　又曰¶
<pb:KR3k0055_WYG_392-11b>¶
謝夷吾遷鉅鹿太守行春乘柴車從兩吏冀州刺史上¶
其儀序失中有損國典左轉下邳令　又曰袁忠為沛¶
相乘葦車到官以清亮稱　又曰韓康賣藥長安市口¶
不二價三十餘年一女子買藥康守價不移女子怒曰¶
公是韓伯休耶乃不二價乎遂遯入山中桓帝以安車¶
聘康乃佯諾自乘柴車先行亭長以韓徵君過方修道¶
及見康柴車幅巾以為田叟也奪其牛頃之知即徵君¶
也康因道逃遯　又曰漢劉翊字子相張季禮逺赴師¶
<pb:KR3k0055_WYG_392-12a>¶
喪遇寒冰車毁頓滯道路翊即下車與之不吿姓氏季¶
禮以其為子相也後故到潁隂還所假乘翊閉門不與¶
相見　謝承後漢書曰州别駕從事車前舊有屛星如¶
刺史車曲翳儀式刺史欲去別駕車屏星孔恂諌曰毀¶
國舊儀即投𫝊去　應劭漢儀曰天子法駕所乘曰金¶
根車駕六龍以御天下也有五色安車有五色立車各¶
一皆駕四馬是為五時副車　漢雜事曰古諸侯貳車¶
九乘秦㓕九國兼其服故大駕屬車八十一乘尚書御¶
<pb:KR3k0055_WYG_392-12b>¶
史乘之最後一車懸豹尾以前皆似省中　魏志曰太¶
祖軍擊破吕布召夏侯惇與同車載特見親重出入卧¶
内諸將無得比也　又曰鍾繇遷太𫝊有膝疾拜起不¶
便時華歆亦以髙年疾病朝見皆使載輿車虎賁舁上¶
殿就坐是後三公有疾遂以為故事　宋鳳晉書曰咸¶
寜中詔賜齊王攸之朝車設旗　增晉書曰車坐乘者¶
謂之安車倚乘者謂之立車亦謂之髙車自漢以来制¶
乘輿乃有之　又曰阮裕在剡曾有好車借無不給有¶
<pb:KR3k0055_WYG_392-13a>¶
人𦵏母意欲借而不敢言後裕聞之乃歎曰吾有車而¶
使人不敢借何以車為遂命焚之　原又曰郭翻少有¶
志操不交世事唯以漁釣射獵為娯以車獵去家百餘¶
里道中逢一病人以車送之徒步而歸　東宫舊事曰¶
太子納妃四望車羽葆鼔吹各一部　宋書曰漢制乘¶
輿金根車輪皆朱斑重轂兩轄飛軨以金薄繆龍為輿¶
倚較&KR1017;文畫轓文虎伏軾龍首銜軛鸞雀立衡&KR1017;文畫¶
轅翠羽蓋黄裏所謂黄屋也金華施橑末建太常十二¶
<pb:KR3k0055_WYG_392-13b>¶
斿畫日月升龍駕六黒馬又加氂牛尾大如斗置左騑¶
馬軛上所謂左纛也又五色安車五色立車建龍旂施¶
八鸞餘如金根之制猶周金路也太皇太后皇后法駕¶
乘重翟羽蓋金根車駕青交輅青帷裳&KR1017;畫轅黄金塗¶
五末皇太子皇子皆安車朱斑輪倚虎較伏鹿軾旂九¶
瑬畫降龍皇孫乘緑車　宋書曰沈慶之每朝賀常乗¶
猪鼻無幰車左右從者不過三五人騎馬履行園田每¶
農桑劇月從行無人遇之者不知三公也及廢帝賜三¶
<pb:KR3k0055_WYG_392-14a>¶
望車謂人曰我每逰履田園有人時與馬成三無人則¶
與馬成二今乘此車安所用之乎　增又曰顔延之嘗¶
乘羸牛笨車逢其子竣鹵簿即屏往道側嘗語竣曰吾¶
平生不喜見要人今不幸見汝　原後魏書曰髙道穆¶
為御史中尉莊宗姊夀陽公主行犯清路執赤棒卒呵¶
不止道穆令棒破其車公主訴於帝帝曰清直之人所¶
行者公事豈可私恨責之也　增唐書曰髙宗時太常¶
缺黄鐘鑄不能成李嗣真居崇業里疑土中有之弗得¶
<pb:KR3k0055_WYG_392-14b>¶
其所道上逢一車有鐸聲甚厲嗣真曰宫聲也市以歸¶
振於空地若有應者掘之得鐘衆樂遂和　又曰楊再¶
思延載初居宰相阿匼取容無所荐達於時水沴閉坊¶
門以禳再思入朝有車䧟於濘叱牛不前恚曰癡宰相¶
不能和隂陽而閉坊門遣我艱於行再思遣吏謂曰汝¶
牛自弱不得獨責宰相　又曰哥舒翰與安禄山戰以¶
氈蒙馬車畫龍虎飾金銀爪目將駭賊掎戈矢逐北賊¶
負薪塞路順風火其車熛焱熾突騰烜如夜士不復相¶
<pb:KR3k0055_WYG_392-15a>¶
辨自相鬭殺尸血狼籍乆乃悟　又曰李光弼守河陽¶
周摯攻北城光弼方壁中潬摰恃衆直逼城以車千乘¶
載木鵝撞車麾兵填塹八道並進　又曰盧躭守成都¶
蠻以雲梁鵝車四面攻士叫謼鵝車未至陴者以巨索¶
鈎繫投膏炬車焚箱間蠻卒盡死　宋史曰李崇矩開¶
寳初從征太原㑹班師命崇矩為後殿次常山被病帝¶
遣太醫診視命乘凉車還京師崇矩叩頭言凉車乃至¶
尊所御是速臣死耳固辭得免　又曰曹彬位兼將相¶
<pb:KR3k0055_WYG_392-15b>¶
不以等威自異遇士夫於途必引車避之不名　廣輿¶
記曰宋邵雍春秋出逰乘小車惟意所適士大夫家爭¶
相迎候童孺皆歡然謂曰吾家先生至也　司馬温公¶
飯車說曰天雨迂夫出見飯車息於髙蹊者指謂其徒¶
曰是車也將覆不乆矣行未十歩聞讙聲顧見其車已¶
覆其徒謂曰子何用知之迂夫曰吾以人事知之夫天¶
雨道濘而蹊獨不濡又狭而髙是衆人之所趣也而車¶
不量其力固狭擅髙乆留不去以妨衆人之欲進者其¶
<pb:KR3k0055_WYG_392-16a>¶
能無覆乎禍有鉅於此者奚飯車之足云　宋史曰帝¶
大籍民車時沈括侍帝側帝顧曰卿知籍車乎曰知之¶
帝曰何如對曰敢問欲何用帝曰北邊以馬取勝非車¶
不足以當之括曰車戰之利見於歴世然古所謂兵車¶
者輕車也五御折旋利於捷速今民間輜車重大日不¶
能三十里故世謂之太平車但可施於無事之日爾帝¶
喜曰人言無及此者朕當思之後事遂寢　又曰紹興¶
二年王彦恢制神武戰車下安四輪畧同飛虎頂張布¶
<pb:KR3k0055_WYG_392-16b>¶
帷以避矢石傍斜衝擊其用如神又有拒馬車一人之¶
力可以轉用比之蒙衝偏廂鹿角尤為至要　元史曰¶
張本篤孝事伯叔父皆甚謹伯父常病本晝夜不去側¶
復載以巾車歩挽詣岱嶽禱之　眀紀曰景泰中令廷¶
臣議備邊良策兵部侍郎李賢言中國長策惟有所謂¶
馬車若衛青之武剛車可以禦之車製四圍廂板内藏¶
其人下留銃眼上開小窗長一丈五尺髙六尺五寸前¶
後左右横排鎗頭每車前後占地五歩若用車一千輛¶
<pb:KR3k0055_WYG_392-17a>¶
一靣二百五十輛約長四里謂之有脚之城　又曰成¶
化中陳選既貴顯服先人舊衣帶客至瓦器蔬食官廣¶
東布政使行装蕭然惟車一輛而已¶
　　車三¶
原游環　副轄(毛詩云㳺環脅驅隂靷沃續劉熈釋名/云㳺環在服馬背上參馬之外轡貫之)¶
(㳺移前却無常䖏於蔡邕獨斷云乗輿之/車皆副轄者施轄  外乃復設轄者也)　周輿　殷¶
輅(上詳輿/下詳輅)　朱蘭　紫蓋(續漢書輿服志云小使車者/蘭輿皆朱赤轂白蓋赤帷從)¶
(騶騎四十人皆追捕考案有所敕取者之所乘也青魏/收後魏書云安車紫蓋朱裏與公侯同子男皁蓋  裏)¶
<pb:KR3k0055_WYG_392-17b>¶
　歩輿　卧輦(上詳輿/下詳輦)　青牛　白鹿(闗令内𫝊云尹/喜嘗登樓四望)¶
(見東極有紫氣西邁喜曰應有聖人經過京邑果見老/君乘青牛車来度  葛洪神仙𫝊云沈義學道於蜀中)¶
(與妻共載道逢/白鹿車一乘)　一器　六材(上見前仲續漢書輿服/志云奚  為車正具物)¶
(以時六/材皆良)　珠輪　銅較(華覈騧馬賦云鞍罽緝裘珠輪/玉光  許慎說文云較車輢上)¶
(曲銅/鉤)　皮軒　革輅(漢官解詁云太僕廐府皮軒鸞旗/胡廣云馬有廏車有府皮軒以虎)¶
(皮為軒/下詳輅)　雀集　虹繞(尚書中候云秦穆公出狩天震/大雷有火為白雀衘丹書集公)¶
(車見呉志云諸葛恪将征淮南自新城出往東興有白/虹  其船還拜蔣陵白虹復繞其車遂為孫峻所害)¶
　擲果　投石(語林云潘安仁至美毎行老嫗以果擲/之滿車  又云張景陽至醜毎行小兒)¶
<pb:KR3k0055_WYG_392-18a>¶
(以瓦石投之亦滿車按/張景陽一作左太冲)　折轅　跛馬(後漢書云光武/嘗召見諸郡計)¶
(吏問前後守令能否蜀郡計掾樊顯進曰漁陽太守張/堪昔在蜀其仁以惠下威能討姦去職之日乘折轅車)¶
(就謝承後漢書云王阜幼好經學年十一辭父母欲出/  學父母以阜少不允竊書負箧乘跛馬車從安定受)¶
(韓詩年十七經業/大就聲聞鄉里)　記里　識道(白帖云記里鼔車東/晉安帝制如指南車)¶
(駕駟中有木人執槌向鼔行一里則打一槌又輿服志/云司南記里諸車過江亡失制度謝安率意造焉及獲)¶
(京師舊輦形制無差西崔豹古今注云大/章車用以識道起於  京亦曰司馬車)　輓牛　駕¶
象(白帖云車轅之外輓牛曰牽傍駕又云晉武/帝平吳南越獻馴象詔作大車  之載鼔吹)　豹尾¶
　增鹿角(古今注云豹尾車周制也所以象君子豹變/又以尾者言謙也古者軍正建之  晉書云)¶
<pb:KR3k0055_WYG_392-18b>¶
(馬隆討羌依八陣圖作偏廂車地廣為鹿角車營路狭/則為木屋施於車上且戰且前弓矢所及應弦而倒)¶
　原鵾翅　鶴形(白帖云晉因金根車更增其飾加玳/瑁為鵾翅金銀雕飾時人謂為鵾車)¶
(葆又云梁制鼔吹車上施層樓四角金龍衘流蘇羽/  凡鼔吹陸則樓車樓上有翔鸞栖鳥或為鶴形)¶
三蓋　九遊(白帖云漢制金根車有三蓋一曰芝車置/&KR1945;耒耜之箙上親耕所乘也晉名三蓋車)¶
(九又云漢制九逰車/  乘大駕為先乘)　五色　七香(應劭漢官儀云天/子有五色車皆駕)¶
(四馬又沈約宋書云立車五色安車亦如之皆天子之/車也  魏武帝與楊彪書云今贈足下畫輪四望通幰)¶
(七香車二乘/㹀牛二頭)　同載　專坐(白帖云文王得吕望為師/乃同載而歸  又云晉和)¶
(嶠為中書令荀朂為監舊監令同車嶠疾朂諂/乃先登專坐不容朂朂自備車自此始異車)　增引¶
<pb:KR3k0055_WYG_392-19a>¶
羊　挽鹿(晉書云武帝掖庭並寵者衆莫知所適乘羊/車恣其所之宫人乃取竹葉挿戸鹽汁灑地)¶
(以引帝車君列女𫝊云鮑宣妻桓少君始歸嫁貲甚厚/宣不恱少  乃悉歸侍御服飾更著短衣與宣共挽鹿)¶
(車歸鄉里拜公姑畢/提瓮出汲修行婦道)　靖室　充庭(山堂肆考云漢朝/輿駕祠甘泉汾隂)¶
(備千乘萬騎太僕執轡大將軍陪乘名為大駕有司馬/車駕四中道辟惡車駕四中道記道車駕四中道靖室)¶
(車駕四中道每漢書云永初四年正月元會撤樂不陳/充庭車注云  大朝㑹必陳乘輿法物車輦於庭故曰)¶
(充庭車也以/年饑故不乘)　毁堞　繚營(唐書云侯君集討髙昌賊/嬰城自守遣諭之不下乃)¶
(刋木塞塹引撞車毁其堞飛石如雨所向無敢當者因/㧞其城  又云房琯討賊用春秋時戰法以車二千乘)¶
(繚營騎歩夹/之遂戰敗)　過闕　出闗(山堂肆考云衛靈公嘗與/夫人南子夜坐聞車聲轔)¶
<pb:KR3k0055_WYG_392-19b>¶
(轔至闕而止過闕復有聲夫人曰此必蘧伯玉也公曰/何以知之夫人曰君子不為昭昭伸節不為冥冥墮行)¶
(吾聞蘧伯玉君子也以是知之公使人偵之果然憐後/漢書云郭丹字少卿鄧人七嵗而孤事後母孝母  之)¶
(治笈從師長安買符入函谷闗乃歎曰不乘使者車終/不出闗更始二年拜諌議大夫持節果乘髙車出闗)¶
　誤中　詐乘(通鑑云張良為韓報仇使力士操鐵椎/重百二十斤狙擊秦始皇誤中副車)¶
(又云項羽圍漢王滎陽將軍紀信詐/乘王車黄屋左纛曰食盡漢王降楚)　原法陰陽　象¶
日月(上見李尤小車/銘  下詳輦)　黄金車　碧玉車(吳志云初平/中童謡曰黄)¶
(金車斑蘭耳闔閶門/出天子  下詳輦)　三寸轄　四尺輈(淮南子云夫/車之所以能)¶
(轉千里者以其要在三寸轄馬周禮云輈度/國馬之輈深四尺有七寸田  之輈深四尺)　輪重牙¶
<pb:KR3k0055_WYG_392-20a>¶
　轅兩尾(董巴輿服志云乘輿金根車五乘輪皆朱/斑重牙貳轂  張揖埤蒼云輕車轅兩尾)¶
玳瑁廂　茱茰輞(周遷輿服雜事云五輅兩廂之後皆/用玳瑁鵾翅注云鵾大鳥名其羽闗)¶
(纎利故車箱象之之石崇奴劵云作/車當取大良白槐  輻茱茰之輞)　立四鸞　駕一¶
馬(白帖云齊漆畫車衡銀花戴衡上金塗博山四鸞/鳥立花趺  又云晉制黄鉞車駕一馬次黄蓋後)¶
給追鋒　乘下澤(白帖云晉宗室義陽成王望時髙貴/鄉公好士性急以望外官特給追鋒)¶
(車虎賁五人毎有燕㑹奔馳而至馬/馬援弟少遊云乘下澤車御&KR0833;叚)　御百兩　給一¶
乘(毛詩云之子于歸百兩御之馬白帖云太康四年詔/依漢故事給九卿朝車駕駟  及安車各一乘詔諸)¶
(尚書軍校加侍中常侍者皆給𫝊/車給劒得入殿省與侍臣相隨)　增駕短轅　乘薄¶
<pb:KR3k0055_WYG_392-20b>¶
笨(晉書云王導妻曹氏性妬導憚之乃宻置衆妾於别/館以處之曹氏知而將往導恐被妻辱遽命駕猶恐)¶
(遲以所執塵尾柄驅牛而進司徒蔡謨聞之戲導曰朝/廷欲加公九錫導勿之覺但謙退而已謨曰不聞餘物)¶
(惟有短轅犢車長柄麈尾導大怒謂人曰吾往與羣賢/共逰洛中何曾聞有蔡克兒也  宋書云劉凝之妻郭)¶
(氏不慕榮華夫妻共乘薄笨車出市/貿易為村里所誣一年二輸公調)　原常褰帷幔¶
未均茵憑(世說云梁曹景宗為領軍性躁出行常褰車/帷幔左右諌景宗謂所親曰吾昔在鄉里騎)¶
(快馬如飛拓弓弩作礕礰聲箭如餓鴟叫於澤中逐麞/數射之渴飲其血飢食其胃甜如甘露漿覺耳後生風)¶
(鼻頭出火使人忘死今来揚州作貴人路行開車幔小/人輙言不可閉坐車中如三日新婦於邑使人氣盡)¶
(又云汲黯與周陽由同/列共車未嘗敢均茵憑)¶
<pb:KR3k0055_WYG_392-21a>¶
　　車四¶
原遵途(合/轍)　同軌(車同/軌)　左虚(見前信/陵君)　前覆(漢書云/前車覆)¶
(後車/戒)　羊車(白帖云晉制羊車一名輦上如軺伏兔箱/漆畫輪又輿服志云䕶軍羊琇輙乘羊車)¶
(司𨽻劉毅/劾其罪)　牛車(白帖云漢初將/相或乘牛車)　增鳩車(博古圖云/二器狀鳴)¶
(鳩形置兩輪間輪行則鳩從之前一器漢物也後一器/六朝物也又杜氏幽求子謂兒年五嵗有鳩車之樂七)¶
(嵗有竹/馬之歡)　鵞車(唐書云吐蕃圍鹽州/為飛梯鵞車攻城)　麴車(杜甫飲中/八仙歌云)¶
(道逄麴車/口流涎)　鹽車(戰國策云汗明見春申君曰驥之齒/至矣服鹽車上太行中阪遷延負轅)¶
(不能上伯樂遭之下車攀而哭之解紵衣而幕之/於是俯而噴仰而鳴聲達於天欣伯樂之知己也)　原¶
<pb:KR3k0055_WYG_392-21b>¶
巢車(左傳云晉楚戰於鄢陵楚子登巢/車以望晉軍案巢車車上為櫓也)　樓車(左傳云/楚荘王)¶
(伐宋宋人使樂嬰齊告急於晉晉侯欲救之伯宗曰不/可乃止使解揚如宋使無降楚曰晉師悉起將至矣鄭)¶
(人囚而獻諸楚楚子厚賂之使反其言不許三而/許之登諸樓車使呼宋人而告之遂致其君命)　追¶
鋒車(傅子云追鋒車施/通幰遽則乘之)　武剛車(漢書云衛青見匈奴/以武剛車自環為營)¶
　白鸞車(道經云太真文/人登白鸞之車)　白鷺車(鹵簿令云記里白/鷺鸞旗等車並駕)¶
(四馬辟惡車太卜令一人在車執弓箭/皮軒車左右金吾隊正一人在車執弓)　夫子車(鍾離/意别)¶
(𫝊云意為魯相出錢付戸曹孔訢修夫子車身入廟拭/几席劒履孔子教授堂下牀首有縣瓮𤼵之中得素書)¶
(文曰後世修吾書董仲舒護吾/車拭吾履𤼵吾笥㑹稽鍾離意)　天子車(漢獻帝起居/注云初天子)¶
<pb:KR3k0055_WYG_392-22a>¶
(出到宣平門當渡橋郭汜兵數百人遮橋問是天子車/耶車不得前李傕兵數百人皆持大㦸在乘輿車左右)¶
(侍中劉艾大呼/云是天子車也)　霹靂車(魏志云太祖還官渡與袁紹/合戰太祖軍不利復壁紹為)¶
(髙櫓起土山射營中皆蒙楯衆大懼太祖乃/為發石車擊紹樓皆破紹衆號曰霹靂車)　竿摩車¶
(魏志云董卓至西京為太師號曰尚父乘青/蓋金華車爪畫兩轓時人號之曰竿摩車)　車斑斑¶
(後漢書云桓帝之初京都童謡曰城上烏尾畢逋公為/吏子為徒一徒死百乘車車斑斑入河間河間姹女工)¶
(數錢以錢為室金為堂石上慊慊舂/黄粱梁下有懸鼔我欲擊之丞相怒)　車延延(後漢書/云桓帝)¶
(之末京都童謡曰白益小車何/延延河間来合諧河間来合諧)　引車避(史記云藺相/如拜為上卿)¶
(亷頗曰相如素賤人吾羞不忍為之下宣言曰我見相/如必辱之相如聞不肯與㑹已而相如出望見亷頗相)¶
<pb:KR3k0055_WYG_392-22b>¶
(如引車/避匿)　廻車避(韓詩外𫝊云齊荘公出獵有螳螂舉/足將搏其輪問其御曰此何蟲也御)¶
(曰此是螳螂其為蟲知進而不知退不量力而輕就敵/莊公曰以為人必為天下勇士矣於是廻車避之而勇)¶
(士歸/之)　請為槨(論語顔路請子/之車以為之槨)　破為薪(晉書云荀朂/當食曰此勞)¶
(薪所㸑問之乃/破車脚為柴)　馳逐車(說苑云晉平公為馳逐之車/挂之以犀錯之以羽立於殿)¶
(下羣臣得觀焉田荖三過而不觀平公大怒荖曰桀/以奢亡紂以侈敗是以不敢觀也平公曰善乃去車)¶
增歩挽車(北齊書云後魏大/臣老者多歩挽車)　三輪車(九國志云林知/元所居有茂林)¶
(修竹為山石之娯嘗駕三輪/車命僮牽之隨意所止玩賞)　九龍車(宋史云慶厯五/年契丹遣使来)¶
(獻九/龍車)　白馳車(宋史云卞元度遷禮部侍郎使於遼遼/頗聞其名卞適有寒疾命載以白馳車)¶
<pb:KR3k0055_WYG_392-23a>¶
(典客者曰此君/所乘蓋異禮也)　眀逺車(潜確類書云明逺車古四望/車乃太子之車亦曰皁輪車)¶
　原辟惡車(古今注云辟惡車秦制也桃弓葦矢所/以祓不祥太卜令一人在車執弓箭)¶
增相風車(漢西京鹵簿有相風車崔豹古/今注云伺風烏夏禹所作也)　薄板車(韻/府)¶
(云老子乘青牛/薄板車度闗)　廣栁車(季布𫝊云置廣栁車/中注云輿棺之車)　原雨¶
隨車(白帖云漢百里嵩為徐州/刺史遭旱行部雨輙隨車)　增鶴乘軒(左傳云衛/懿公好鶴)¶
(鶴有乘/軒者)　輜軿車(五代史云唐史圭為貝州刺史罷歸/常山閉門絶人事出入閭里乘輜軿)¶
(車又張敞𫝊云君母/出門則乘輜軿車)　輼輬車(潜確類書云輼輬車安/車也衣車有窗牖閉之)¶
(則温開之則/凉故以名也)　原夏侯當車(尚書洪範五行傳云昌邑/王賀為帝天隂七日晝夜)¶
<pb:KR3k0055_WYG_392-23b>¶
(不見日月賀欲出行光禄大夫夏侯勝當車諫/曰天乆隂不雨臣下有謀上者陛下欲何之)　袁盎¶
伏車(史記云文帝出趙同驂乘袁盎伏車前曰臣聞天/子所與共六尺輿者皆天下豪英今漢雖乏人獨)¶
(奈何與刀/鋸餘人載)　敝車癯馬(說苑云趙簡子乘敝/車癯馬衣羖羊裘)　敝車駑¶
馬(說苑云晏子朝乘敝車駕駑馬景公遺之輅車乘馬/三反不受曰夫輅車乘馬君乘之上臣亦乘之下民)¶
(之無義侈其衣食而不顧/其行何以禁之卒不受)　排入車中(晉書云王徽之/為桓冲參軍嘗)¶
(從冲行值暴雨徽之因下馬排/入車中謂曰公豈獨得擅一車)　推墮車下(漢書云漢/王東代楚)¶
(羽聞之自以精兵三萬人大破漢軍漢王得以數十騎/遁去道逢孝惠魯元載行楚騎追漢王漢王急推墮二)¶
(子車下滕公下/收載遂得脫)　公超驢車(白帖云張楷字公超家貧/無業常乘驢車至市賣藥)¶
<pb:KR3k0055_WYG_392-24a>¶
(足給/而還)　子訓驢車(白帖云薊子/訓常乘驢車)　方朔借車(白帖云東/方朔為尚)¶
(書郎從公/孫𢎞借車)　衛綰戲車(衛綰𫝊云以戯車為郎師古/注曰戲車若今之弄車之技)¶
增雲母飾車(袁子正書云以雲母飾車謂之雲/母車臣下不得乘時以賜王公)　鐐金¶
飾車(唐書云萬夀公主車輿以/鐐金釦飾帝命易以銅)　原載物　服箱　紺¶
轅　翠轂　既勸登於馬力　亦退與於人謀　輔車¶
既不相依　脫輻如何前進　千里振策終不契需¶
五馭和鸞罕能反覆(俱白/帖)¶
　　車五¶
<pb:KR3k0055_WYG_392-24b>¶
増詩古詩歸曰武王書車曰自致者急載人者緩取欲¶
無度自致而反　原梁孝元帝車名詩曰長墟帶江轉¶
連甍映日分佳人坐椒屋接膝對蘭薰繞砌縈流水邊¶
梁圖畫雲錦色懸殊衆衣香遥出羣日暮輕帷下黄金¶
妾贈君　戴暠車馬詩曰鞏洛風塵處冠蓋相嗔咽多¶
稱魏其冷競隨田蚡熱輪趨白虎第珂聚黄金穴獻酒¶
悉蒲萄詶言盡飛鐵東都虵已鑄西山綬應結朝集類¶
蒸煙晩至似吹雪子雲爾何事門巷無車轍　增唐李¶
<pb:KR3k0055_WYG_392-25a>¶
嶠詠車詩曰天子馭金根滿輪闢四門五神趨雲至雙¶
轂似雷奔丹鳳栖金轄非熊載寳軒無階沗虚左珠乘¶
奉王言　孟郊車遥遥詩曰路喜到江盡江上又通舟¶
舟車兩無阻何處不得遊丈夫四方志女子安可留郎¶
自别日言無令生逺愁旅鴈忽叫月斷猿寒啼秋此夕¶
夢君夢君在百城樓寄淚無因波寄恨無因輈願為馭¶
者手與郎廻馬頭　又借車詩曰借車載家具家具少¶
於車借者莫彈指貧窮何足嗟百年徒較走萬事盡隨¶
<pb:KR3k0055_WYG_392-25b>¶
花　張籍車遥遥詩曰征人遥遥出古城雙輪齊動駟¶
馬鳴山川無處不歸路念君長作萬里行野田人稀秋¶
草緑日暮放馬車中宿驚麏遊兎在我傍獨唱鄉歌對¶
僮僕君家大宅鳳城隅年年道上隨行車願為玉鑾繫¶
華軾終日有聲在君側門前舊轍乆已抛無由復得君¶
消息　宋孔武仲車家行詩曰上坂車聲遲下坂車聲¶
快遲如鬼語相喧啾快如溪沙瀉鳴瀨一車人十捧擁¶
行江南江北不計程青天白日有時住無人止得車輪¶
<pb:KR3k0055_WYG_392-26a>¶
聲晩来驟雨聲濯濯平曉郊原盡溝壑方悟車家進退¶
難不如田家四時樂　梅堯臣見水牛拽車詩曰只見¶
吳牛事水田只見黄犂負車軛今牽大車同一羣又與¶
騾驢走長陌叩頭濶歩塵蒙蒙不似綏耕泥泊泊一一¶
夜眠頭向南越鳥心腸誰辨白　金劉迎車轣轆詩曰¶
馬虺隤牛觳觫山行縈紆車轣轆路旁指㸃是官人老¶
矣一翁雙鬢秃汝牛幸可耕汝馬幸可騎有此可載琴¶
書歸胡為奔走東西道白髮刁騷被人笑¶
<pb:KR3k0055_WYG_392-26b>¶
原賦後梁甄元成車賦曰鑄金磨玉之麗凝土剡木之¶
竒體衆術而特妙未若作車而載馳爾其車也名稱合¶
於星辰圎方象乎天地夏言以庸之服周曰聚焉之器¶
制度不以陋移規矩不以飾異古今貴其同軌華夷獲¶
其兼利爾其利也天子以郊祀田伐諸侯以朝聘㑹盟¶
庶人以商農工賈夷狄以致蓄遷生爾其作也均輕重¶
而攻材正陰陽而斵木既中正而合剖亦面勢而審曲¶
候離婁之督繩須公輸而削墨布骸服之有定施爪牙¶
<pb:KR3k0055_WYG_392-27a>¶
之不忒既涉用於牛馬亦受命於羊鹿爾其容也侔蓋¶
樹之獨立似髙雲之出巘獨映水也如舞鸞之對鏡衆¶
行陸也若翔鴻之赴逺聽長響之轔轔望遥儀之婉婉¶
信有美兮宜比興徒欲貌兮不能辨及其駕也堅珊瑚¶
之駐引絶羣之駿既絲靷之縈頭亦銅鈎而瑩角始向¶
軛而龍轉就入轅而獸躍或鼽&KR2153;而鳴鼻或參差而動¶
脚咆哮歇轉鬱快隕閣見輪陰之翻亂視帶影之飛泊¶
及其乘也或方夏虐暑炎氣歊烈浮幰動以来風輕紗¶
<pb:KR3k0055_WYG_392-27b>¶
飛而去熱纎埃著而即墜煩氣衝而受歇或固陰沍寒¶
祁嚴凛厲複帷下而前屏重幨垂而後蔽霜露侵而靡¶
及風飇激而不戾或油雲雨霈中逵半恢宏宇宙而雷¶
奔杼軸割而去衍被洪流染而自落散水湔而不霑云¶
　增唐張彦振大章車賦曰舜為君兮禹為相七政齊¶
兮八風暢備禮容兮和樂章同車書兮一度量龍樓恭¶
已則無為以垂衣鸞蹕豫遊或有時而端望伊大章之¶
攸作冠輪輿而為上其始也委材質於資斧授規模於¶
<pb:KR3k0055_WYG_392-28a>¶
梓匠其終也援桴鼔於天街動輗軏於霜仗乃畫界疏¶
疆正位辨方候之以節歩先之以啟行象雷而鳴曽不¶
聞其霆轟如蓬之轉終不見其飄揚遵彼坦途違兹險¶
阻忽忘情而習静殊不知其處所類智者之行藏同至¶
人之黙語歴代𫝊寳鼔車逾好有異人謀宛同靈造行¶
不由徑動能合道向使貴賤混并髙卑不問應無迷逺¶
之疾詎有窮途之患則是大章為器國容之利指方位¶
於遥空數田里於厚地節六鼔以鼉駭首五路而鱗次¶
<pb:KR3k0055_WYG_392-28b>¶
望塵不及初非千里之遥聽響爭先終欣一日而至夫¶
然則可以式序秩宗發揮樂府扶持輦轂隠翳干羽以¶
家形國何一二之能談自邇陟遐雖萬億而可數墨客¶
胡為来攀桂枝懸鼔待鳴仰淳淳之風俗尅車就駕識¶
穆穆之威儀伊可大而可乆諒斯焉而取斯　白行簡¶
車同軌賦曰倬彼皇道大哉聖君窮厚載於宇宙俾咸¶
駕於海濆故得遥遥之行周八埏而靡間彭彭之響經¶
萬國而俱聞所以義在知方理資從式見軫轉而不阻¶
<pb:KR3k0055_WYG_392-29a>¶
諒輻輳而有則𢎞濟之利既均美於三無順動之端方¶
齊功於一徳是故達於疆埸踐彼幽遐表合縱而道廣¶
知轍跡而路賒亦由誡於險去其邪推善御於有截被¶
至治於無譁殊途同歸方見域中之大引重致逺是睹¶
天下為家然則將利於時必徵所措既同轍而異履爰¶
發軔而循度周流勿越誠轉蓬之足施&KR1922;轢非逾將挂¶
轊而可布至若偈兮無外隠爾如斯念徵至而必繼嘉¶
大同而在兹固將混區宇㑹華彞始曵輪而寧虧逺邇¶
<pb:KR3k0055_WYG_392-29b>¶
終推轂而不失毫釐觀其政之大者道亦斯假茍憑軾¶
而知風矧繫轅而合雅願踐履之奚到豈獨不東信應¶
用之無疆寧惟諸夏原夫建皇極開帝功三才既美九¶
有攸同可使循環如貫運動不窮四㑹五逹之荘悠然¶
盡届島彝卉服之俗逖矣皆通爾乃庶政聿修遐方可¶
討俾守位者將順其理利轉者必㑹其道故車書而混¶
同誠鴻業之斯保　宋宋庠徳車結旌賦曰君有至徳¶
時乘大車當偃革以無外乃結旌而有初奉駕陳儀采¶
<pb:KR3k0055_WYG_392-30a>¶
物雖資於備設鳴鸞示禮旂旒匪俟於垂舒順考前經¶
鋪聞往說謂戎事以既息貴君車之有結雍容撫軾蓋¶
藏飾以尚純肅穆展鈴詎垂旓而就列盖由抑乃盛飾¶
昭夫令名雖冠品於輿服蔑揚威於斾旌肅軫無譁方¶
斂藏於斿厲馳輪有度靡赫奕於緌纓且夫禮有質文¶
器隨用舍車號乎徳則崇化於邦本旌結其表則示人¶
於天下意自象見名非人假君軒弭節孰訝乎巻而懐¶
之國乘制容益顯乎素為貴者是知車之用兮充徳以¶
<pb:KR3k0055_WYG_392-30b>¶
成大旌之飾兮輔威而孔昭既武怒之不作信軍容而¶
外銷組轡啟行陋邦旄之孑孑錯衡遵路殊風斾之揺¶
揺若然則動有彞儀文無異色雖嚴駕以備物終去華¶
而表徳故使禮典攸重民瞻不忒皇皇整御始中括於¶
采章轞轞肅容豈外揚於藻飾用能上載明徳旁昭縟¶
儀自駕言而戾止殊幅裂以藏之升降惟寅僅比非心¶
之屋章明盡屏寧同止獵之緌大矣哉邦禮是崇帝儀¶
資始實務徳以垂教必收旌而昭理宜乎國容備而兵¶
<pb:KR3k0055_WYG_392-31a>¶
器銷率由兹而盡矣　元楊鐵崖記里鼔車賦曰虚輪¶
暈軫横轅倚輗平廂層構低髙間施木鐫象以正立手¶
潜奮以有攜列鼔鐲於上下各扣擊以司時¶
原銘後漢馮衍車銘曰乘車必䕶輪治國必愛民車無¶
輪安處國無民誰與　崔駰車左銘曰虞夏作車取象¶
機衡君子建左法天之陽正位受綏車不内顧塵不出¶
軌鸞以節歩彼言不疾彼指不躬元覽於道永思厥中¶
　又車右銘曰擇御卜右採徳用良詢納耆老於我是¶
<pb:KR3k0055_WYG_392-31b>¶
匡惟賢是師惟道是式箴闕旅賁内顧自敕匪望其度¶
匪愆其則越戒敦儉禮以華國　又車後銘曰敬其在¶
路體貌思恭望衡顧轂允慎兹容無或好佚匪盤於遊¶
顧省厥遺虎尾斯求昭徳塞違抑盈以無雖有三晉咸¶
然若虚　李尤小車銘曰員盖象天方輿則地輪法陰¶
陽動不相離合之嗛噓疏達開通兩輜障邪尊卑是從¶
輗軏之用信義所同　又天軿車銘曰奚氏本造後裔¶
飾雍輪以代歩屏以蔽容輪軿并合出入周通追仁赴¶
<pb:KR3k0055_WYG_392-32a>¶
義惟禮是恭　增明方孝孺車銘曰以廣載以剛運險¶
則止易則進衆材得職乃不僨　又曰衆器堅車乃良¶
百戰得賢成乃功朽轅腐輻乘者殃¶
　　輅一¶
原釋名曰天子所乘曰輅輅車也謂之輅言行路也金¶
輅玉輅以金玉飾車也象輅革輅木輅各隨所名　白¶
虎通曰天子大路路大也道也正也君至尊制度大所¶
以行道徳之正也　增尚書曰大輅在賔階面綴輅在¶
<pb:KR3k0055_WYG_392-32b>¶
阼階面先輅在左塾之前次輅在右塾之前　毛詩曰¶
彼路斯何君子之車　又曰路車有奭簟笰魚服鉤膺¶
鞗革　原周禮曰王之五輅一曰玉輅錫樊纓十有再¶
就建太常十有二斿以祀金輅鉤樊纓九就建大旂以¶
賔同姓以封象輅朱樊纓七就建大赤以朝異姓以封¶
革輅龍勒條纓五就建大白以即戎以封四衛木輅前¶
樊鵠纓建大麾以田以封蕃國　又曰車僕掌戎路之¶
萃廣車之萃闕車之萃苹車之萃輕車之萃(萃副/也)　禮¶
<pb:KR3k0055_WYG_392-33a>¶
記曰鸞車有虞氏之路也鉤車夏后氏之路也大路殷¶
路也乘路周路也　又曰孟春之月天子居青陽左个¶
乘鸞路駕蒼龍載青旂衣青衣服蒼玉孟夏之月天子¶
居眀堂左个乘朱路駕赤驑載赤旂衣朱衣服赤玉季¶
夏之月天子居太廟太室乘大路駕黄驑載黄旂衣黄¶
衣服黄玉孟秋之月天子居總章左个乘戎路駕白駱¶
載白旂衣白衣服白玉孟冬之月天子居𤣥堂左个乘¶
𤣥路駕鐵驪載𤣥旂衣黑衣服𤣥玉　左傳曰清廟茅¶
<pb:KR3k0055_WYG_392-33b>¶
屋大路越席大羮不致粢食不鑿昭其儉也　又曰宻¶
須之鼔與其大輅文所以大蒐也　增論語曰乘殷之¶
輅　史記孔子曰殷輅車為善而色上白　原晉摯虞¶
㑹朝堂五輅制度議曰諸車之合於法度可以示訓者¶
則輅為名亦猶殿堂之正者則曰路寢也　增淮南子¶
曰堯之有天下也茅茨不翦采椽不斵大路不畫　原¶
張衡東京賦曰奉引既畢先輅乃發鸞旗皮軒通帛舊¶
帛　又曰結飛雲之袷輅樹翠羽之髙蓋　曹植七啟¶
<pb:KR3k0055_WYG_392-34a>¶
曰駕雲龍之飛駟飾玉輅之繁纓垂宛虹之長綏抗招¶
揺之華旍　文選序曰椎輪為大輅之始大輅寧有椎¶
輪之質¶
　　輅二¶
增隋書曰舊制五輅於轅上起箱天子與參乘同在箱¶
内何稠曰君臣同所過為相偪乃廣為盤輿别搆䦨楯¶
侍臣立於其中於内復起須彌平坐天子獨居其上¶
唐書曰貞觀初太宗親郊命裴寂與長孫無忌升金輅¶
<pb:KR3k0055_WYG_392-34b>¶
寂辭帝曰公有佐命勲無忌宣力王室非二人誰可參¶
乘者遂同載歸　又曰李勣從秦王伐東都戰有功乃¶
振旅還王為上將勣為下將皆服金甲乘戎輅告捷於¶
廟　宋三朝志曰五輅副輅輿輦多仍唐舊而玉輅自¶
唐顯慶中傳之號顯慶輅太僕所藏親郊則乘之制度¶
精巧行止安重載太常闟㦸分左右均輕重後世良工¶
莫能為之自唐至本朝凡三至太山登封世𫝊神物䕶¶
之¶
<pb:KR3k0055_WYG_392-35a>¶
　　輿一¶
原易曰輿脫輹　又曰壯於大輿之輹　周禮曰有虞¶
氏尚陶夏后氏尚匠殷人尚梓周人尚輿　韓子曰輿¶
人成輿則欲人富貴非輿人仁不貴則不售也　曹植¶
七啟曰駕超野之駟乘追風之輿　左思吳都賦曰輕¶
輿按轡以經隧樓船舉帆而過肆¶
　　輿二¶
原陳留耆舊𫝊曰洛陽令董宣死詔使視之有簡輿一¶
<pb:KR3k0055_WYG_392-35b>¶
乘白馬一匹帝曰董宣之清死乃知之　語林曰諸葛¶
武侯與晉宣帝在渭濵將戰宣帝莅事使人視武侯乘¶
素輿葛巾持白羽扇指麾三軍皆隨其進止宣帝聞而¶
歎曰可謂名士　魏志曰太祖遣張遼屯合肥進遼爵¶
都鄉侯給遼母輿車及兵馬送遼家詣屯敕遼母至導¶
從出逆將吏羅拜道側觀者榮之　吳志曰黄初二年¶
立孫登為太子選置師傅銓簡秀士以為賔友於是諸¶
葛恪張休顧譚陳表等以選入侍講詩書出從騎射登¶
<pb:KR3k0055_WYG_392-36a>¶
接待僚屬畧用布衣禮與恪休譚等或同輿而載或共¶
帳而寐　晉起居注曰太始四年正月臨軒太宰安平¶
王孚載輿升殿　晉諸公讃曰傅樞以足疾遜位不許¶
乘板輿上殿　東宫舊事曰太子有歩輿一　增唐書¶
曰房𤣥齡病稍間詔許肩輿上殿　又曰令狐綯為翰¶
林承㫖夜對禁中燭盡帝以乘輿金蓮華炬送還院吏¶
望見以天子来及綯至皆驚　五代史曰唐荘宗以盧¶
程為中書侍郎同平章事是時朝廷制度未備程拜命¶
<pb:KR3k0055_WYG_392-36b>¶
之日肩輿導從喧呼道中荘宗聞其聲以問左右左右¶
對曰宰相擔子入門荘宗登樓視之笑曰所謂似是而¶
非者也　宋史曰張從恩遷檢校太尉開封尹充東京¶
留守少帝自鄴歸汴改鄴都留守錫賚加等仍賜銀装¶
肩輿二俾迎其家　元史曰寗珠格爾性至孝母年七十¶
餘患風疾不能行珠格爾手滌溷穢護視甚周造板輿載¶
母夫婦共舁行園田以娛之¶
　　輿三¶
<pb:KR3k0055_WYG_392-37a>¶
原板輿(晉潘岳閒居賦云㣲雨新晴六合清朗/太夫人乃御板輿逺覽王畿近周家園)　筍輿¶
(史記張耳傳云上使泄公持節問貫髙/箯輿前注云編竹木為輿亦曰筍輿)　增導輿(唐書/云崔)¶
(邠字處仁遷太常卿故事始視事大閱四部樂/邠自第去帽親導母輿公卿避道都人榮之)　原題¶
輿(韻府云周景辟陳蕃為别駕不就景題别/駕輿曰陳仲舉坐不復更辟蕃起視職)　髙輿(世/說)¶
(云孟昶未達時家貧在京嘗見王恭乘髙輿服鶴氅/裘於時大雪昶於籬間窺之曰此真神仙中人也)¶
增小輿(唐書云濮恭王泰大腰/腹帝聽其乘小輿入朝)　醉輿(天寳遺事云申/王毎醉使宫奴)¶
(將錦綵結一兜子擡/歸寢室號曰醉輿)　緑輿(廣輿記云唐杜黄裳入恭/大政李師古嚴憚之遣一)¶
(幹吏攜千緡候其門有緑輿出從婢二青衣襤縷言是/相公夫人吏遂歸告師古師古折其謀終身不敢改節)¶
<pb:KR3k0055_WYG_392-37b>¶
　繡輿(合璧事類云咸通十四年迎佛骨於/鳳翔京師錦車繡輿載歌舞從之)　原六尺¶
輿(袁盎𫝊云天子所與共/六尺輿者皆天下英豪)　八景輿(真誥云乘/八景之輿)　九龍¶
輿(真人王君内𫝊云清虚真人入陽谷山忽/見天尊貴神乘三雲之輦駕九龍之輿)　增七寳¶
輿(六帖云唐嚴武為漢州刺史吐蕃引雜羌㓂山西武/遣崔寧將而西既薄賊城城皆累石不得攻諜知惟)¶
(東西不合者丈許乃為地道再宿而㧞拓地數百里虜/驚相謂曰寧神兵也及還武大恱装七寳輿迎入城都)¶
(以誇/於軍)　黄金輿(唐書曰黄巢乘黄金輿衛者皆/繡袍華幘陷京師入自春明門)　原飛¶
軨輿(枚乘七發云將為太子馴騏驥之/馬駕飛軨之輿注云飛軨輕輿也)　增設腰輿(唐/書)¶
(云褚無量復故官以耆老隨仗聽/徐行又為設腰輿許乘入殿中)　賜歩輿(唐書云李/綱以足疾)¶
<pb:KR3k0055_WYG_392-38a>¶
(賜歩輿聽乘至閣又云崔祐甫/被疾詔肩輿至中書卧而承㫖)　原乘玉輿(荘子云越/國無君求)¶
(王子捜不得從之丹穴王子捜不肯出越人薰之以艾/乘以玉輿王子捜援綏登車仰天而呼曰君乎君乎獨)¶
(不舍我乎王子捜非惡為君也惡為君之患也若王子/捜者可謂不以國傷生矣此固越人之所欲得為君也)¶
　轝籃輿(晉書云陶潜觧印後有脚疾使一門生二/兒轝籃輿詣王𢎞既至欣然與之飲酒)¶
　　輦一¶
增說文曰輦輓車也　六書故曰輦車用人輓者也¶
毛詩曰我任我輦　周禮曰小司徒登其鄉之衆寡六¶
畜車輦　又曰鄉師大軍旅㑹同正治其徒役與其輦¶
<pb:KR3k0055_WYG_392-38b>¶
輂　又曰輦車組輓有翣羽蓋　隋書曰輦制象軺車¶
而不施輪通幰朱絡飾以金玉　司馬法曰夏后氏謂¶
輦曰余車周曰輜車輦一斧一斤一鑿一梩一鋤周輦¶
加二版二築　又曰夏后氏二十人而輦殷十八人周¶
十五人而輦　荀子曰天子召諸侯諸侯輦輿就馬¶
原吕氏春秋曰富貴而不知道適足以為患不如貧賤¶
貧賤之致物也難雖欲過之奚由出則以車入則以輦¶
務以自佚命之曰招蹷之機富貴之所致也　增通典¶
<pb:KR3k0055_WYG_392-39a>¶
曰夏后氏制輦秦為人君之乘漢因之以雕玉為之方¶
徑六尺或使人輓或駕果下馬　六典注曰古謂人牽¶
為輦後漢有乘輿六輦¶
　　輦二¶
原漢書曰文帝郎官上書未嘗不止輦受其言　又曰¶
馮唐祖父趙人也父徙代漢興徙安陵唐以孝著為郎¶
中署長事文帝帝輦過問唐曰父老何自為郎家安在¶
具以實言　漢武故事曰上起眀光宫發燕趙美女二¶
<pb:KR3k0055_WYG_392-39b>¶
千人充之常從行之徒與上同輦者十六人員數恒使¶
滿　又曰帝輦至郎署見一老郎䰅髮皓白衣服不整¶
上問曰公何時為郎對曰臣顔駟江都人也以文帝時¶
為郎上曰何其老也對曰文帝好文而臣好武景帝好¶
老而臣尚幼陛下好少而臣已老是以三世不遇也¶
漢書曰傅昭儀有寵於上生定陶恭王恭王有才藝上¶
甚愛之坐則同席行則同輦　又曰孝成帝遊於後庭¶
嘗與班媫妤同輦載婕妤辭曰觀古圖畫賢聖之君皆¶
<pb:KR3k0055_WYG_392-40a>¶
有明臣在側三代末主乃有嬖女今欲同輦得無近似¶
之乎上善其言乃止　增後漢書曰陰就以外戚貴盛¶
使人要劫井丹既至設食就起左右進輦丹笑曰吾聞¶
桀駕人車豈此耶坐中皆失色就遂令去輦　原東觀¶
漢記曰眀帝幸南陽所在見吏勞賜歩行觀部署不用¶
輦也　晉東宫舊事曰皇太子有坐輦步輿　晉書曰¶
左思妹名芬少好學善綴文名亞於思武帝聞而納之¶
後為貴嬪姿陋無寵以才徳見禮體羸多患常居薄室¶
<pb:KR3k0055_WYG_392-40b>¶
帝每遊華林輙囬輦過之言及文義辭對清華左右侍¶
聽無不稱美　後魏書曰天樓輦輈十二加以玉飾衡¶
輪乘輿輅用駕牛十二　又曰乾象輦羽葆圎蓋畫日¶
月五星二十八宿太階雲漢山林雲氣神仙聖賢明忠¶
孝節義㳺龍飛鳳朱雀𤣥武白虎青龍竒禽異獸可為¶
飾者皆辨圖焉皇太后祭郊廟則乘之　增通典曰唐¶
髙宗不喜乘輅每有大禮則御輦至武后以為常𤣥宗¶
以輦不中禮廢而不用　開元遺事曰姚崇為學士眀¶
<pb:KR3k0055_WYG_392-41a>¶
皇思崇論時務乆雨泥濘令侍御者歩輦召来中外榮¶
之¶
　　輦三¶
原雕輦(張衡東京賦云虎㦸交鍛龍路充/庭是時稱警蹕已下雕輦於東廂)　玉輦(潘岳/藉田)¶
(賦云天子乃御玉輦䕃華/蓋衡牙錚鎗綃紈綷䌨)　大輦(晉書云桓𤣥造大輦/容三十人坐以二百)¶
(人舁/之)　小輦(魏畧云孟逹降文帝乘小輦執手拊其/背而戲之曰得無為劉備作刺客耶)¶
增陪輦(唐書云李泌山/人以白衣陪輦)　賜輦(唐李叔明𫝊云朝京師/賜錦輦令官士肩舁以)¶
(見/)　原碧玉輦(王子年拾遺記云周穆王馭黄金碧玉/之輦從朝及暮而窮宇宙之内徧焉)¶
<pb:KR3k0055_WYG_392-41b>¶
　紫雲輦(漢武内𫝊云西王/母乘紫雲之輦)　雲母輦(晉公卿禮秩云/太宰安平王孚)¶
(給雲母/輦一乘)　香衣輦(晉太康起居注云齊王/歸藩詔賜香衣輦一乘)　金根輦(鄴/中)¶
(記云石虎南郊有金根輦雲母輦武剛輦數百乘虎皇/后出乘髙路輦香衣輦或朱漆卧輦以純雲母代純中)¶
(外四望/皆通徹)　金華輦(趙書云皇后出蠶/乘羽蓋金華輦)　駕鹿輦(靈寳五/符序云)¶
(北方有夜光玉女服雲林之翠羅駕鹿輦/於天河護二像而不忒保羣命以永和)　乘板輦(趙/書)¶
(云前石有佛圖澄號曰大/和尚嘗乘板輦於大水上)　增畫扇輦(後魏志云入閤/輿與輦其用又)¶
(同案圖今之黒漆畫扇輦/與周之輦車其形相似)　金鈿輦(通典曰劉裕執慕/容超獲金鈿輦)¶
　逍遥輦(玉海云宋祥符二年詔以天平輦為登封/辟塵逍遥輦為省方加窗隔黄繒為裏)¶
<pb:KR3k0055_WYG_392-42a>¶
大安輦(玉海云宋乾興元年禮院/造皇后輦名曰大安輦)　原乘歩輦(晉書云/山濤為)¶
(太子少傅講武於宣城/場時有疾詔乘歩車)　作獵輦(鄴中記云石虎好遊/獵體壮大不堪乘馬)¶
(作獵輦使二十人舁之如今之歩輦上安排曲蓋/坐處施轉闗若射鳥獸宜有所向開身而轉之)　黄¶
金塗(漢書云霍禹廣治第室作乘輿輦如畫繡絪馮黄/金塗韋絮薦輪侍婢以五綵絲輓顯㳺戲第中)¶
　綵絲輓(詳/上)　乘輦升山(應劭漢官儀云光武封/禪嘗乘玉輦以升山)　扶¶
輦下除(漢書云李陵謂蘇武曰前長君為奉車從至雍/咸陽宫扶輦下除觸柱折轅劾大不敬伏劍自)¶
(刎賜錢二/百萬以葬)¶
　　戎車一¶
<pb:KR3k0055_WYG_392-42b>¶
增通考曰戎車夏后氏曰鉤車先正也殷曰寅車先疾¶
也周曰元戎先良也　原白帖曰戎車飾如耕車　毛¶
詩曰元戎十乘以先啟行　又曰戎車既安如輊如軒¶
　增周禮曰戎右掌戎車之兵革使㑹同充革車　原¶
禮記曰兵車不中度不鬻於市　又曰兵車不式¶
　　戎車二¶
原先驅(孫子兵法云有巾有蓋/謂之武剛車為先驅也)　後殿(孫子兵法云䡖/車為後殿也)¶
　綏旌(禮記云武/車綏旌)　建㦸(白帖云漢因周制有輕車同/朱輪輿不巾不蓋建矛㦸幢)¶
<pb:KR3k0055_WYG_392-43a>¶
(麾&KR1945;輙弩箙/藏在武庫)　建麾幢(又云晉輕/車建麾幢)　載金鼔(又云宋戎/車載金鼔)¶
(羽/幢)　在鹵簿中(又云漢戎車大駕出/次屬車在鹵簿中)　置弩軾上(又云/宋制)¶
(戎車置甲/弩於軾上)　增有巾有蓋(見/上)　不巾不蓋(漢戎車不/巾不蓋)¶
　　軺車一¶
原釋名曰軺車軺遥也逺也四向逺望之車也　說文¶
曰軺車小車也　增晉書輿服志曰軺車者古之將軍¶
車也一馬曰軺車二馬曰軺傳漢貴輜軿而賤軺車晉¶
重軺車而賤輜軿¶
<pb:KR3k0055_WYG_392-43b>¶
　　軺車二¶
增史記曰武帝算軺車　漢書曰元始三年詔劉歆等¶
雜定昏禮四輔公卿大夫博士郎吏家屬皆以禮娶親¶
迎立軺併馬　又曰元始五年徵天下通知逸經古記¶
者所在為駕一封軺𫝊遣詣京師　又曰梅福求假軺¶
𫝊詣行在所條對急政　原謝承後漢書曰許處家貧¶
為督郵乘牛車鄉曰軺車督郵　晉書曰李矩假為滎¶
陽太守招懐離散逺近多附之石勒親率大衆襲矩矩¶
<pb:KR3k0055_WYG_392-44a>¶
遣老弱入山命所在散牛馬因設伏待之賊争取牛馬¶
伏發齊呼聲動山谷遂大破之斬獲甚衆勒乃退元帝¶
加矩冠軍將軍賜軺車幢蓋進爵陽武侯　增又曰元¶
帝假陶侃赤幢曲蓋軺車鼔吹¶
　　指南車一¶
增黄帝内𫝊曰𤣥女為帝制司南車當其前記里鼓車¶
居其右　原崔豹古今注曰黄帝與蚩尤戰於涿鹿之¶
野蚩尤作大霧軍士皆迷路帝作指南車以示四方遂¶
<pb:KR3k0055_WYG_392-44b>¶
擒蚩尤　又曰指南車者周公所作周公致治太平越¶
裳氏重譯来朝使者迷其歸路以軿車五乘皆為司南¶
之制載之而行期年得返其國奉使大夫婁將送至國¶
而還亦乘司南復期年而返上以其車屬巾車氏行而¶
載之常為清導車法具在尚方故事　增宋書輿服志¶
曰指南車其始周公作後漢張衡始復創造漢末其器¶
不存義熈十三年宋武帝平長安始得此車其制如鼔¶
車設木人於車上舉手指南車雖回轉所指不移大駕¶
<pb:KR3k0055_WYG_392-45a>¶
鹵簿最先啟行　原鹵簿令曰指南車駕駟馬正道匠¶
一人駕士十四人　述征記曰尚方北門中有指南車¶
車上有木仙人持信旛車轉而人常指南　鬼谷子曰¶
鄭人之取玉也必載指南之車為其不惑也　韓子曰¶
先王立司南以端朝夕　左思吳都賦曰俞騎騁路指¶
南司方出車轞轞被練鏘鏘¶
　　指南車二¶
原崔豹古今注曰指南車漢末喪亂其法中絶馬鈞悟¶
<pb:KR3k0055_WYG_392-45b>¶
而作焉今指南車馬先生之遺法也　增崔鴻後趙録¶
曰尚方令觧飛機巧若神妙思竒發造指南車就賜爵¶
闗内侯¶
　　指南車三¶
增賦唐張彦振指南車賦曰緬窺皇始傾聽巢風時儀¶
朴畧化跡暝蒙結繩云謝徽章漸通乃服牛而乘馬爰¶
斵木而觀蓬故聖人因象以制器隨物而興功北斗在¶
天察四時而行度司南在地表萬乘之光融爾其法制¶
<pb:KR3k0055_WYG_392-46a>¶
竒詭神妙無窮見其指而皆知其向覩其外而莫測其¶
中輪須藉於奚子妙乃發於周公觀夫作也扄闗脉凑¶
衡樞星設煙縈電轉鬼聚神滅離朱目亂計然思絶公¶
輸服其心工王爾慙其手拙雖詞給而口敏終難得而¶
屢說至於帝容順動王途允㤗二月東廵萬國南㑹羽¶
衛出而天動笳鼔鳴而雷磕司南於是備屬車引行斾¶
候薰風而進止仰卿雲而乘蓋超揺光景之中縹緲煙¶
霞之外同夫越鳥常有意於南枝異彼魯人竟無情於¶
<pb:KR3k0055_WYG_392-46b>¶
殿最惟皇眀之逺矚驅八駿以遐舉既訪道於襄城亦¶
尋仙於海渚豈須老馬之智寧藉小童之語賴我司南¶
不迷其所伊司南之用薄逢國道之昌平就日月於天¶
路聞簫韶於玉京常使朝朝承北闕何辭歳歳指南行¶
　　雲母車¶
原賜王公(袁子正論云以雲母飾車謂之雲/母車臣下不得乘時以賜王公)　迎惠帝¶
(晉書云惠帝自鄴還洛陽殿中官/屬備雲母輦及雲母車以奉迎)　賜蜀主(吳百官録/云劉蜀主)¶
(得賜雲母/車一乘)　贈齊王(晉太康起居注云齊王出/鎮詔贈清油雲母犢車)　獲淝¶
<pb:KR3k0055_WYG_392-47a>¶
水(晉書云謝𤣥敗苻堅於/淝水獲所乘雲母車)　還洛陽(見/上)¶
　　犢車一¶
增釋名曰羊車羊祥也祥善也善飾之車今犢車是也¶
　　犢車二¶
原與季禮(謝承後漢書曰劉翊賑貧乏陳國張季禮弔/師喪時值冰寒車毁牛病不能進翊以所乗)¶
(犢車/與之)　還桓譚(桓譚别𫝊云譚時為太常録尚書事後/徙交趾初吳以罪徙者皆収家財入官)¶
(及下獄簿其資唯有犢車一乘牛數頭奴婢不滿/十人無尺帛珠玉之寳上聞而嘉之悉以付還)　皁¶
蓋犢車(晉書云武帝賜汝南/王亮追鋒皁蓋犢車)　增赭繖犢車(宋史云哲/宗親祀南)¶
<pb:KR3k0055_WYG_392-47b>¶
(郊蘇軾為鹵簿使導駕入太廟有赭繖犢車并青蓋犢/車十餘争道不避儀仗軾使問之乃皇后及大長公主)¶
(時李之純為儀仗使軾曰中丞職當肅政不可不以聞/之純不敢言軾於車中奏之哲宗遣使齎疏馳白太后)¶
(明日詔整肅儀衛自皇/后而下皆母得迎謁)　原合買犢車(北堂書鈔云蔡/誼以明經給事)¶
(大將軍幕府無車嘗歩行衆/門人好事者相合為買犢車)　增各為犢車(明皇雑錄/云上將幸)¶
(華清宫貴妃姊妹競飾車服各為一犢車展以金翠間/以珠玉一車之費不啻數十萬既成甚重而牛不能引)¶
　　鹿車一¶
原風俗通曰鹿車柴車也窄小裁容一鹿故云漢冗散¶
郎乘之¶
<pb:KR3k0055_WYG_392-48a>¶
　　鹿車二¶
原列女𫝊曰漢鮑宣妻桓少君宣嘗就少君父學父竒¶
其清苦故以女妻之装送資賄甚盛宣不悅曰少君生¶
富驕習美飾而吾實貧賤不敢當禮妻乃悉歸侍御服¶
飾更著短布裳與宣共挽鹿車歸鄉里拜姑禮畢提甕¶
出汲修行婦道鄉邦稱之　後漢書曰更始敗趙熹為¶
赤眉兵所圍廹急乃踰屋亡走與所友善韓仲伯等數¶
十人攜小弱越山阻徑出武闗仲伯以婦色美慮有强¶
<pb:KR3k0055_WYG_392-48b>¶
暴者而已受其害欲棄之於道熹責怒不聼因以泥塗¶
仲伯婦面載以鹿車身自推之每道逢賊或欲逼畧熹¶
輙言其病狀以此得免　東觀漢記曰杜林拘於隗囂¶
終不屈節建武六年弟成物故囂乃聽林持喪東歸既¶
遣而悔追令刺客楊賢於隴坻遮殺之賢見林身推鹿¶
車載致弟喪乃歎曰當今之世誰能行義我雖小人何¶
忍殺義士因亡去　北堂書鈔曰董允少與費褘齊名¶
許靖喪子允與褘欲同㑹其𦵏所允白父和請車和遣¶
<pb:KR3k0055_WYG_392-49a>¶
開鹿車給之允有難載色褘便前上和謂允曰始吾嘗¶
疑汝與褘而今而後吾意了矣　晉書曰劉伶嘗乘鹿¶
車攜一壺酒使人荷鍤而隨之謂曰死便埋我¶
　　轅一¶
增釋名曰轅援也車之援也　方言曰楚衛之間轅謂¶
之輈　詩詁曰車前直木上勾衡者謂之輈亦曰轅¶
原毛詩曰小戎俴收五楘梁輈　周禮曰輈有三度國¶
馬之輈深四尺有七寸田馬之輈深四尺駑馬之輈深¶
<pb:KR3k0055_WYG_392-49b>¶
三尺有三寸　又曰凡揉輈欲其孫而無弧深今夫大¶
車之轅摯其登又難既克其登其覆車也必易此無故¶
惟轅直且無撓也　又曰輈欲頎典輈深則折淺則負¶
輈注則利準利準則乆和則安輈欲弧而無折經而無¶
絶進則與馬謀退則與人謀終日馳騁左不楗行數千¶
里馬不契需終嵗御衣衽不敝此唯輈之和也勸登馬¶
力馬力既竭輈猶能一取焉¶
　　轅二¶
<pb:KR3k0055_WYG_392-50a>¶
原晏子春秋曰寗戚欲干齊桓公困窮飯牛於郭門之¶
外望見桓公乃擊轅而歌桓公憫而異之命後車載之¶
　韓子曰吳起為魏武侯西河守秦有小亭臨境吳起¶
欲攻之不去則甚害田者去之則不足以徵甲兵於是¶
乃倚一車轅於北門之外而令之曰有能徙此南門之¶
外者賜之上田上宅人莫之徙也及有徙之者還賜之¶
如令　續漢書曰漢承秦制為乘輿左右吉陽筩鸞雀¶
立衡&KR1017;文畫輈　增漢書曰侯霸守臨淮被召百姓攀¶
<pb:KR3k0055_WYG_392-50b>¶
轅卧轍願留朞年　原東觀漢記曰江革母年八十革¶
不欲揺動之常自居轅輓車不用牛馬　晉儀注曰皇¶
后乘油畫雲母安車駕六馬油畫雲母兩轅也　增南¶
史曰王敬𢎞以女適孔淳之之子以烏羊繫所乘車轅¶
提壺為禮至則盡歡共飲¶
　　轅三¶
原右轅(左傳云楚蒍敖為宰擇楚之令典軍行右轅左/追蓐杜預注云在軍之右者挟轅為戰備在左)¶
(者追求草/蓐為宿備)　南轅(左𫝊云令尹南轅反斾/杜預注云廻車南返)　紺轅(潘岳/藉田)¶
<pb:KR3k0055_WYG_392-51a>¶
(賦云蔥犗服於縹軛/兮紺轅綴於黛耜)　皁轅(皁轅/休駕)　華輈(疊鼔送/華輈)　增¶
行輈(東坡詩云故闗/黄葉滿行輈)　原汰輈(左傳云楚子與若敖氏/戰於臯滸伯棼射王汰)¶
(輈及鼔跗著於丁寧又射汰輈以貫笠轂師懼退/杜預注曰輈車轅汰過也箭過車轅上丁寧鉦也)　挟¶
輈(頴考叔/事見前)　增折轅　短轅(俱見/前)¶
　　輪一¶
增釋名曰輪綸也言彌綸也　說文曰有輻曰輪無輻¶
曰輇　方言曰輪韓楚間謂之軑或謂之軧闗西謂之¶
輟　原毛詩曰坎坎伐輪　增周禮曰兵車之輪六尺¶
<pb:KR3k0055_WYG_392-51b>¶
有六寸田車之輪六尺有三寸乘車之輪六尺有六寸¶
　原又曰輪人為輪斬三材必以其時三材既具巧者¶
和之　又曰察車自輪始　又曰凡為輪行澤者欲杼¶
行山者欲侔杼以行澤則是刀以割塗也是故塗不附¶
侔以行山則是摶以行石也是故輪雖敝不甐於鑿¶
後漢書曰上古聖人見轉蓬始知為輪輪行可載因物¶
智生復為之輿輿輪相乘流運罔極任重致逺天下獲¶
其利¶
<pb:KR3k0055_WYG_392-52a>¶
　　輪二¶
原荘子曰齊桓公讀書於堂上輪扁斵輪於堂下釋椎¶
鑿問桓公曰敢問公之所讀者為何言耶公曰聖人之¶
言也曰然則君之所讀者古人之糟粕已以臣之事觀¶
之斵輪徐則甘而不固疾則苦而不入不徐不疾得之¶
於手而應於心臣不能以喻臣之子臣之子亦不能受¶
之於臣是以行年七十而老斵輪　漢書曰薛廣徳為¶
御史大夫直言諫諍上出便門欲御樓船廣徳當乘輿¶
<pb:KR3k0055_WYG_392-52b>¶
免冠頓首曰宜從橋陛下不聽臣臣自刎以血汚車輪¶
　又曰霍禹韋絮薦輪(注云以韋縁輪/著之以絮也)　增又曰王莽¶
造四輪車駕六馬力士三百人黄衣赤幘　原續漢書¶
曰光武嘗欲出㳺尚書令申屠剛諫以頭軔乘輿車輪¶
帝遂為止　後漢書曰張綱為侍御史安帝遣杜喬等¶
八人按行風俗綱獨埋其輪於洛陽都亭曰豺狼當道¶
安問狐狸遂奏大將軍梁冀兄弟¶
　　輪三¶
<pb:KR3k0055_WYG_392-53a>¶
原畫輪(東宫舊事云皇太子初拜有畫/輪四望車皇太子納妃亦乘之)　縵輪(後漢輿/服志云)¶
(獵車其飾皆如乘輿重輞縵輪繆/龍繞之一曰闟猪車親校獵乗之)　增朱輪(漢書云楊/惲家乘朱)¶
(輪者/十人)　原華輪(張協洛禊賦云權戚之族華輪朱/轂集乎長沙之野濯乎洛川之曲)　香¶
輪(香輪寳騎/競繁華)　增皁輪(通典曰三公有勲徳者特加皁/輪烏漆輪轂黄金雕装青油幢)¶
(朱絲絡/通幰)　原兕依輪(戰國策云楚王遊於雲夢結駟千/乘旌旗蔽天野火之起也若雲蜺)¶
(兕虎嘷之聲若雷霆有狂兕&KR2040;車依/輪而至王親引弓射之一發而殪)　蛇繞輪(新序云/晉獻公)¶
(太子之至靈臺蛇繞左輪御曰太子下拜吾聞國君/之子蛇繞左輪者速得國太子遂不行返仗劍而死)¶
　　輪四¶
<pb:KR3k0055_WYG_392-53b>¶
增賦唐王起蒲輪賦曰王者崇招隠之禮作徵賢之車¶
既斵輪而合度亦安蒲而用諸將使丘園共賁巖穴皆¶
虛則必旌其重貺建此大輿輪合大規取邁而行陸蒲¶
兼柔質取坐以安車罔覆其軌轍可歴於丘墟載以歸¶
朝盡是漸鴻之翼駕而出野方隨繫鶴之書恒翹翹而¶
隠隠諒求士之本歟若乃山騁異人林栖隠者鳥獸之¶
羣方雜薜蘿之衣未捨或屠釣而忘名或版築而在野¶
恥戔戔之帛厥禮未崇笑孑孑之旌好善猶寡然後時¶
<pb:KR3k0055_WYG_392-54a>¶
主反席哲匠精研載脂載轄既攻既堅蒲也採陂澤之¶
叢有車之用輪也斵隂陽之木如日之圜轞轞兮出中¶
朝之禮盛轔轔兮入外野而光宣於是經營草澤轥轢¶
雲煙瞻其儀無虧乎翼翼聆其響且異乎闐闐可以出¶
嘉遁之碩徳可以載傲俗之遺賢空谷有車自爾而方¶
縶鳴臯者鶴假我而聞天豈獨邀申公於是日徵釣叟¶
於昔年則知輪之設蒲巖扃是啟將毗王者之政先保¶
賢人之體至萬里之安安成百僚之濟濟豈比夫織而¶
<pb:KR3k0055_WYG_392-54b>¶
為席表臧孫之不仁緝以成宫昭令尹之非禮方今雋¶
已在官輪猶未安傍捜叢桂逺掇幽蘭士不病於邁種¶
賢盡出於峰巒是蒲輪之禮也乃王化之端而已㦲¶
　　軸一¶
增釋名曰軸抽也入轂中可抽出也　說文曰軸持輪¶
也　原世本曰衛公叔文子作輗軸　周禮曰軸有三¶
理一者以為媺也二者以為乆也三者以為利也　史¶
記淳于髠曰狶膏棘軸所以為滑也然不能運方穿¶
<pb:KR3k0055_WYG_392-55a>¶
荘子曰軸不運而致千里¶
　　軸二¶
原左傳曰齊侯執陽虎將東之陽虎願東乃囚諸西鄙¶
盡借邑人之車鍥其軸麻約而歸之載蔥靈寢於其中¶
而逃追而得之曰囚於齊又以蔥靈逃奔宋遂奔晉¶
史記曰燕破齊田單令宗人車軸末傅鐵籠安平城壊¶
齊人爭走軸折車敗為燕所虜惟單宗人以鐵籠得脫¶
　又曰須賈謂范睢曰吾馬病車軸折非大車駟馬吾¶
<pb:KR3k0055_WYG_392-55b>¶
不出范睢曰願為君借大車駟馬於主人翁范睢歸取¶
大車駟馬為須賈御之入秦相府¶
　　轂一¶
增釋名曰轂埆也體堅埆也三十輻共一轂　說文曰¶
轂輻所凑也　原毛詩曰文茵暢轂駕我騏馵　周禮¶
曰轂也者以為利轉也(鄭注云利轉者/以無有為用也)　增又曰望其¶
轂欲其眼也進而眡之欲其幬之廉也無所取之取諸¶
急也　又曰凡斬轂之道必矩其隂陽陽也者稹理而¶
<pb:KR3k0055_WYG_392-56a>¶
堅隂也者疏理而柔是故以火飬其隂而齊諸其陽則¶
轂雖敝不藃轂小而長則柞大而短則摯　原又曰行¶
澤者欲短轂行山者欲長轂短轂則利長轂則安(鄭注/云澤)¶
(泥苦其大安山/險苦其大動)　增禮記曰顧不過轂　原史記曰炙¶
轂輠髠　漢書曰王者之遣將也跪而推轂曰閫以外¶
將軍制之　老子曰三十輻共一轂當其無有車之用¶
　蔡邕獨斷曰凡乘輿車方釳繁纓重轂副舝重轂者¶
轂外復有一轂施舝其外乃復設舝施銅金鍐形如緹¶
<pb:KR3k0055_WYG_392-56b>¶
亞飛軨以緹紬廣八尺長注地左畫蒼龍右白虎繫軸¶
頭今二千石亦然但無畫耳　風俗通曰桑車榆轂聲¶
聞數里(俗說云凡人柔桑作車又以榆/為轂牢强朗徹聲響乃聞數里)　楚辭曰瓊轂¶
錯衡英華假只¶
　　轂二¶
原春秋考異郵曰黄池之㑹滕薛夹轂魯衛參乘　前¶
漢書曰萭章門車常接轂　謝承後漢書曰鄭𢎞為臨¶
淮太守行春有兩白鹿夹轂而行主簿王國賀曰三公¶
<pb:KR3k0055_WYG_392-57a>¶
車轓畫象鹿明府其為相乎後果為太尉　後漢書曰¶
崔駰祖母師氏能通經學百家之言王莽寵以殊禮賜¶
號義成夫人金印紫綬文軒丹轂顯於斯世　又曰袁¶
紹有姿貌威容愛士養名既累世台司賔客所歸傾心¶
折節莫不爭赴其庭士無貴賤與之抗禮輜軿柴轂填¶
接街陌　增唐書曰貞觀四年詔發卒治洛陽宫乾陽¶
殿張元素上書曰臣嘗見隋家造殿伐木於豫章二千¶
人挽一材以鐵為轂行不數里轂輙壊別數百人齎轂¶
<pb:KR3k0055_WYG_392-57b>¶
自隨¶
　　轂三¶
原赤轂(後漢書云小使/車蘭輿赤轂)　華轂(劉向𫝊云王氏乘朱/輪華轂者三十三人)¶
轂鳴(世本云越甲至齊雍門狀請死齊王曰矢石未了/何務死對曰臣聞王昔囚於囿車轂鳴車右請死)¶
(王曰此工師之罪子何事焉車右曰王不見工師/之為乘而見鳴右遂刎頸而死越軍聞之遂退)　轂¶
擊(戰國策云臨淄之/塗車轂擊人肩摩)¶
　　輻一¶
增說文曰輻輪轑也車輪旁所繫之直木用以輔輪而¶
<pb:KR3k0055_WYG_392-58a>¶
行　原毛詩曰員于爾輻　又曰坎坎伐輻　增周禮¶
曰輻也者以為直指也　又曰望其輻欲其揱爾而纎¶
也進而眡之欲其肉稱也無所取之取諸易直也　又¶
曰凡輻量其鑿深以為輻廣輻廣而鑿淺則是以大扤¶
雖有良工莫之能固鑿深而輻小則是固有餘而强不¶
足也故竑其輻廣以為之弱則雖有重任轂不折參分¶
其輻之長而殺其一則雖有深泥亦弗之溓也參分其¶
股圍去一以為骹圍揉輻必齊平沈必均　原左傳曰¶
<pb:KR3k0055_WYG_392-58b>¶
車脫其輻不利行師¶
　　輻二¶
原得輻(梁書云樂藹𤼵江陵無故於船得八/車輻如中丞建歩避道者果歴中丞)　持輻(北/堂)¶
(書鈔云李廣傳/士棄車持輻)　斬輻(漢書云李陵擊匈奴一百五十/萬矢皆盡即棄車去士尚三十)¶
(餘人徒斬車/輻而持之)　斫輻(王隠晉書云王尼避難江夏時荆/士飢荒尼不得食乃殺牛斫輻以)¶
(煮之食既盡/父子俱餓死)¶
　　軛衡¶
原縹軛(潘岳藉田賦云蔥犗服於/縹軛兮紺轅綴於黛耜)　桂衡(曹植擬楚詞/云芙蓉車兮)¶
<pb:KR3k0055_WYG_392-59a>¶
(桂/衡)　折軛(韓詩外傳云武王伐紂至邢丘軛折為三天/雨三日不休武王召太公而問之曰未可伐)¶
(乎太公曰不然軛折為三軍當分/為三也天雨三日欲洗吾兵也)　錯衡(毛詩云約軧/錯衡八鸞鏘)¶
(鏘/)　龍首銜軛　鸞雀立衡(俱出續漢書/輿服志詳車)¶
　　軫¶
原文軫(古詩云文/軫通桂海)　俴軫(毛詩云小戎俴收鄭𤣥注云/俴淺也收軫也大車之軫為)¶
(淺故曰/俴收)　齊軫(文選云方/軌齊軫)　軫方象地(周禮云軫之方/也以象地也)¶
　龍旂齊軫(續漢書云龍旂九斿/七仭齊軫以象大火)¶
　　軾一¶
<pb:KR3k0055_WYG_392-59b>¶
增說文曰軾車前人所凭處　周禮曰參分其隧一在¶
前二在後以揉其式以其廣之半為之式崇　原徐野¶
民輿服志曰軾車前隠膝也¶
　　軾二¶
原伏鹿軾(續漢書云皇太子諸/侯王倚虎較伏鹿軾)　伏熊軾(又云三公列/侯安車朱斑)¶
(輪倚鹿較伏熊軾又漢/制刺史車伏熊於軾上)　眉見軾(穀梁傳云長狄弟兄/三人佚宕中國瓦石)¶
(不能害叔孫得臣最善射者也射其軾/目身横九畆斷其首而載之眉見於)　涕沾軾(楚詞云/倚結軨)¶
(兮長太息涕潺/湲兮下沾軾)　憑軾下齊(漢書云酈生憑軾/下齊七十餘城)　憑軾¶
<pb:KR3k0055_WYG_392-60a>¶
徂秦(潘岳西征賦序云潘子/憑軾西征自京徂秦)¶
　　轄一¶
增釋名曰轄害也車之禁害也　說文曰轄鍵也　毛¶
詩曰載脂載舝(同/轄)　原左傳曰巾車脂轄　淮南子曰¶
夫車之所以能轉千里者以其要在三寸之轄¶
　　轄二¶
原韓子曰西門豹為鄴令佯亡其車轄令吏求之不能¶
得使人求之而得之家人屋間　增續齊諧記曰漢宣¶
<pb:KR3k0055_WYG_392-60b>¶
帝嘗以皁蓋車一乘賜霍光悉以金鉸飾之每夜車轄¶
上有金鳳凰飛去莫知所之至曉乃還如此非一守車¶
人亦嘗見之後南郡黄君仲於北山羅鳥得一小鳳子¶
入手即化成紫金毛羽冠翅宛然具足可長尺餘後數¶
日君仲詣闕上鳳凰子云今月十二夜北山羅鳥得之¶
帝以置承露盤上倏飛去直入光家止車轄上帝甚異¶
之取其車每㳺行輙乘之至帝崩鳳凰飛去不知所在¶
　原漢書曰陳遵嗜酒每大飲賔客滿堂輙閉門取客¶
<pb:KR3k0055_WYG_392-61a>¶
車轄投井内雖有急終不得去¶
　　幰一¶
增説文曰幰車幔也¶
　　幰二¶
原四望通幰(魏武與楊/彪書詳車)　施嚴帷幰(風土記云周禮以/拂拭車一義謂施)¶
(嚴帷/幰)　夢乘通幰(長沙耆舊𫝊云劉夀嘗夢乘通/幰車飛渡北門後果至司徒)　嘗¶
補車幰(王隠晉書云梁孝王彤宣帝之子督/梁雍諸軍嘗以單衣補車幰以蔽)　㣲風生¶
幰(潘岳藉田/賦詳輪)　歸雲乘幰(潘尼詩云朝日順長塗夕莫/無所集歸雲乘幰浮凄風尋)¶
<pb:KR3k0055_WYG_392-61b>¶
(帷/入)¶
　　蓋一¶
原周禮曰王后輦車有羽蓋　又曰蓋之員也以象天¶
也　又曰蓋弓二十有八以象星也　増又曰輪人為¶
蓋達常圍三寸　又曰蓋已崇則難為門也蓋已卑是¶
蔽目也是故蓋崇十尺良蓋弗冒弗紘殷畝而馳不隊¶
謂之國工　原大戴禮曰古之為路車也蓋圎以象天¶
二十八橑以象列星　增風俗通曰黄帝戰蚩尤於涿¶
<pb:KR3k0055_WYG_392-62a>¶
鹿常有五色雲氣金枝玉葉止於帝車因作華蓋　又¶
曰武王伐紂大風折蓋遂為曲蓋　原楚辭曰孔蓋兮¶
翠旗(注云司命以孔雀之翅為車盖/翡翠之羽為旌旗言殊飾也)¶
　　蓋二¶
增家語曰孔子之郯遭程子於途傾蓋而語終日　原¶
續漢書曰三公列侯皆安車朱斑輪皁繒蓋　又曰皇¶
太子皆安車朱斑輪青蓋金華皇子為王錫以乘之故¶
曰王青蓋車　又曰賈人不得乘車馬除吏赤蓋杠其¶
<pb:KR3k0055_WYG_392-62b>¶
餘皆青蓋　又曰小使車白蓋赤帷　又曰中二千石¶
二千石皆皁蓋朱兩轓　增後魏書曰裴佗為中軍將¶
軍清白任真暑不張蓋寒不衣裘¶
　　蓋三¶
原黄屋(蔡邕獨斷云黄屋左纛/黄屋者蓋以黄為裏也)　青屋(張衡東京賦云/屬車九九乗軒)¶
(並轂&KR1352;弩重/旃朱旄青屋)　翠蓋(宋玉髙唐賦云蜺為旌翠為蓋風/起雨止千里而逝又潘尼懐退賦)¶
(云鳳凰車兮翠蓋/芙蓉車兮蓀帶)　羽蓋(見/前)　荷蓋(楚詞云乗水車兮/荷蓋駕兩龍兮驂)¶
(螭/)　芝蓋(張衡西京賦云舍利颬颬化/為仙車驪駕四鹿芝蓋九葩)　鳳蓋(桓譚新/論云譚)¶
<pb:KR3k0055_WYG_392-63a>¶
(謂揚雄曰君之為黄門郎居殿中數見輦輿玉瑵華芝/及鳳凰三蓋之屬皆𤣥黄五色飾以金玉翠羽錦繡茵)¶
(席者/也)　增鶴蓋(劉孝標絶交論云雞人始唱鶴/盖成隂髙門旦開流水接軫)　原翠¶
羽蓋(張衡東京/賦詳輅)　紫羽蓋(清虚真人裴君内𫝊云昔學/道到流沙之濵白水之崖遇)¶
(素真人乘青龍軿/車以紫羽為之蓋)　青縑蓋(蔡邕獨斷云金根車一轅/四馬或六馬金根箱輪以)¶
(金鏄正黄兩臂前後刻金以作龍虎鳥/龜形上但以青縑為盖羽毛為後戸)　皁繒蓋(見/前)¶
金華青蓋(董卓列/𫝊詳車)　金華瑵蓋(晉六卿禮秩云諸侯王/及郡縣公侯皆給青徘)¶
(徊車金/華瑵蓋)¶
　　軨¶
<pb:KR3k0055_WYG_392-63b>¶
増説文曰軨車轄間横木也　薛綜曰飛軨以緹油廣¶
八寸長注地畫左青龍右白虎繫軸頭　禮記曰君車¶
已駕僕展軨效駕　原又曰君羔幦虎犆(注幦覆/苓也)　又¶
曰大夫齊車鹿幦豹犆朝車士齊車鹿幦豹犆¶
　　茵一¶
原釋名曰文茵車中所坐也用虎皮為之　說文曰茵¶
車重席也　毛詩曰文茵暢轂¶
　　茵二¶
<pb:KR3k0055_WYG_392-64a>¶
　原蒲茵(桓譚新論云雖不見駕路車亦/數聞師之但素輿而蒲茵也)　繡茵(漢書霍/禹𫝊詳)¶
　(車/)　汚茵(漢書云丙吉為丞相馭吏嗜酒數逋蕩嘗從/吉出醉嘔丞相車茵上西曹主吏白欲斥之)¶
　(吉曰以醉飽之失去士使此人復何/所容西曹苐忍之不過汚丞相茵爾)　接茵(北堂書鈔/云夏侯湛)¶
　(潘岳同輿接/茵人謂連璧)¶
　¶
　¶
　¶
　¶
<pb:KR3k0055_WYG_392-64b>¶
　¶
　¶
　¶
　¶
　¶
　¶
　¶
御定淵鑑類函卷三百八十七¶
