# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.377241
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百二十
<pb:KR3k0055_WYG_325-1a>¶
　欽定四庫全書¶
御定淵鍳類函卷三百二十¶
　　靈異部一(神/鬼)　(神異/妖怪)¶
　　　神一¶
　増易曰隂陽不測之謂神　又曰知變化之道者其知¶
　神之所為乎唯神也故不疾而速不行而至　毛詩曰¶
　維嶽降神生甫及申　禮記孔子閒居曰清明在躬氣¶
　志如神　論語曰子不語怪力亂神　又曰子路問事¶
<pb:KR3k0055_WYG_325-1b>¶
　鬼神子曰未能事人焉能事鬼　中庸曰鬼神之為徳¶
　其盛矣乎視之而弗見聼之而弗聞體物而不可遺使¶
　天下之人齊明盛服以承祭祀洋洋乎如在其上如在¶
　其左右　家語曰不食者不死而神　樂記曰明則有¶
　禮樂幽則有鬼神　祭法曰山林川澤丘陵能出雲為¶
　風雨見怪物皆曰神　祭義曰宰我曰吾聞鬼神之名¶
　不知其所謂子曰氣也者神之盛也魄也者鬼之盛也¶
　合鬼與神教之至也衆生必死死必歸土此之謂鬼骨¶
<pb:KR3k0055_WYG_325-2a>¶
肉斃于下隂為野土其氣發揚于上為昭明焄蒿悽愴¶
此百物之精也神之著也因物之精制為之極明命鬼¶
神以為黔首則百衆以畏萬民以服¶
　　神二¶
原山海經曰蚩尤作兵犯黄帝乃令應龍攻于兾州之¶
野蚩尤為風伯所從大風雨黄帝乃下天女魃止雨遂¶
殺蚩尤魃不得復上故所居不雨　増子産曰昔髙辛¶
氏有二子長曰閼伯次曰實沈居于曠林不相能也日¶
<pb:KR3k0055_WYG_325-2b>¶
尋干戈遷實沈于大夏主參由是觀之則實沈參神也¶
昔金天氏有裔子曰昧為元𠖇師生允格臺駘能業其¶
官宣汾洮障大澤以處太原帝用嘉之封諸汾川由是¶
觀之則臺駘汾神也　風俗通曰共工之子好逺逰死¶
為社神　原列女傳曰舜陟方死于蒼梧二妃𦵏于江¶
湘之間俗謂之湘君　左傳曰有神降于莘恵王問諸¶
内史過曰是何故也對曰國之将興明神降之監其徳¶
也將亡神又降之觀其惡也故有得神以興亦有以亡¶
<pb:KR3k0055_WYG_325-3a>¶
虞夏商周皆有之内史過徃聞虢請命反曰虢必亡矣¶
虐而聼于神神居莘六月虢公使祝應宗區史嚚享焉¶
神賜之土田嚚曰虢其亡乎國將興聼于民將亡聼于¶
神神聰明正直而一者也　増國語曰長勺之役曹劌¶
問所以戰于莊公公曰余不愛衣食于民不愛牲玉于¶
神對曰夫恵大而後民歸之志民和而後神䧏之福今¶
將恵以小賜祀以獨恭小恵不感民勿歸也獨恭不優¶
神勿福也　史記曰趙㐮子為智伯所敗走棄晉陽原¶
<pb:KR3k0055_WYG_325-3b>¶
過從後至于玉澤見三神自帶以上可見自帶以下不¶
可見與原過竹二節節莫通曰為我以是遺趙無䘏原¶
過既至以吿㐮子㐮子齋三日親自剖竹有朱書曰趙¶
無䘏余霍太山山陽侯天使也三月丙戌余將使女反¶
滅智氏汝亦立我百邑余將賜汝林胡之地㐮子再拜¶
受如三神之令果以丙戌滅智氏　原又曰伍子胥死¶
吳人憐之為立祠于江上因名曰胥山　又曰始皇西¶
南渡淮之衡山南郡浮江至湘山祠逢大風㡬不得渡¶
<pb:KR3k0055_WYG_325-4a>¶
上問博士曰湘君何神對曰聞堯女舜之妻也𦵏于此¶
于是始皇大怒使刑徒三千人伐湘山樹赭其山　増¶
又曰始皇帝夢與海神戰如人状問占夢博士曰水神¶
不可見以大魚蛟龍為候今上禱祠謹而有此惡神當¶
除去而善神可至　原三齊畧記曰始皇作石橋欲過¶
海觀日出處于時有神人能驅石下海城陽一山石盡¶
起立嶷嶷東傾状似相随而去云石去不速神人輙鞭¶
之盡流血石莫不悉赤至今亦爾　又曰始皇于海中¶
<pb:KR3k0055_WYG_325-4b>¶
作石橋非人功所建海神為之竪柱始皇感其恵通敬¶
其神求與相見海神荅曰我形醜莫圗我形當與帝㑹¶
乃從石塘上入海三十餘里相見左右莫動手巧人潜¶
以脚畫其状神怒曰帝負我約速去始皇轉馬還前脚¶
猶立後脚随崩僅得登岸畫者溺于海衆山之石皆住¶
今猶岌岌無不東趣　増漢書曰髙祖夜過徑澤中有¶
大蛇當徑乃前拔劔斬蛇後人来至蛇所見一老嫗夜¶
哭人問何哭曰人殺吾子人曰嫗子何為見殺曰吾子¶
<pb:KR3k0055_WYG_325-5a>¶
白帝子也化為蛇當道今赤帝子斬之因忽不見　又¶
曰文帝思賈誼徴之至入見上方受釐坐宣室因感鬼¶
神之事而問鬼神之本誼具道所以言之至夜半帝前¶
席焉　又武帝時公孫卿曰見神人于東莱山若云欲¶
見天子天子于是幸東莱宿留數日無所見　又曰宣¶
帝祠神人于交門宫内若有鄉坐拜者或言益州有金¶
馬碧雞之神可醮祭而致于是遣諫大夫王褒持使節¶
而求之　又曰何敞祖父比干字少卿經明行修為汝¶
<pb:KR3k0055_WYG_325-5b>¶
隂縣獄吏決曺掾平活數千人淮汝號曰何公征和三¶
年三月天大隂而比干在家日中夢見貴客車騎滿門¶
覺以語妻語未竟而門有老嫗年八十餘頭白求寄避¶
雨雨甚而衣履不濕雨止遂謂比干曰公有隂徳今天¶
賜君䇿以廣公之子孫因出懐中符䇿状如簡長九寸¶
凡九百九十枚以授比干曰子孫佩印綬者如此筭比¶
干年五十八有六男後又生三子本始元年自汝隂徙¶
平陵代為名族　又曰宣帝時隂子方者至孝有仁㤙¶
<pb:KR3k0055_WYG_325-6a>¶
嘗臘日晨炊見竈神形子方再拜受慶家有黄羊因以¶
祀之自是以後暴至巨富田有七百餘頃輿馬僕隸比¶
于邦君子方常言我子孫必将強大至孫識三世而遂¶
繁昌故後常以臘日祀竈而薦黄羊焉　後漢書曰班¶
超至于闐王廣徳禮意甚踈且其俗信巫巫言神怒何¶
故欲向漢漢使有騧馬急求取以祀我廣乃遣使就超¶
取馬超宻知其状報許之而令巫自来取馬有頃巫至¶
超斬巫首以送廣徳　異苑曰衡陽山九嶷皆有舜廟¶
<pb:KR3k0055_WYG_325-6b>¶
漢世零陵文學姓奚于泠道縣舜祠下得笙玉管舜時¶
西王母獻　吳志曰臨海羅陽縣有神自稱王表語言¶
飲食與人無異然不見其形又一婢名紡績遣中書郎¶
李崇齎輔國将軍羅陽王印綬迎表表随崇俱出所厯¶
山川輙遣婢與其神相聞表至權于蒼龍門外為立第¶
舎表説水旱小事徃徃有騐　原捜神記曰蒋子文者¶
廣陵人也嗜酒好色嘗自謂已骨青死當為神漢末為¶
秣陵尉逐賊至于鍾山之下賊擊傷額因解綬以縛之¶
<pb:KR3k0055_WYG_325-7a>¶
有頃遂死及吳先主之初其吏見子文于道乘白馬執¶
白羽扇侍從如平生文曰吾當為此土地神也為吾立¶
祠不爾使蟲入耳為災吳主以為妖言後果有蟲入人¶
耳皆死醫不能治又曰不祠吾當有大火是嵗數有大¶
火吳主患之封為都中侯加印綬立廟堂改鍾山為蒋¶
山以表其靈也　又曰濟北弦超嘉平中夜夢神女從¶
之自稱天上玉女東郡人姓成公字智瓊早失母天帝¶
哀其孤苦令得下界從夫當其夢也嘉美非常覺寤欽¶
<pb:KR3k0055_WYG_325-7b>¶
想如此三四夕旦顯然来逰駕輜軿車從八婢服綾羅¶
綺繡状若飛仙自言年十七遂為夫婦贈詩曰飄颻浮¶
勃逢敖曹雲石滋神仙豈虚降應運来相之　又杜蘭¶
香别傳曰杜蘭香自稱南陽人以建興四年春數詣張¶
傳傳年十七望見其車在門外婢通言阿母所生遣授¶
配君君可不敬從傳先改名碩碩呼女前視可十八九¶
説事邈然久逺有婢子二人大者萱支小者松支鈿車¶
青牛上飲食皆備作詩曰阿母處靈岳時遊雲霄際衆¶
<pb:KR3k0055_WYG_325-8a>¶
女侍羽儀不出墉宫外飇輪送我来豈復耻塵穢從我¶
與福俱嫌我與禍㑹至其年八月旦来復作詩曰逍遥¶
雲霧開呼吸發九嶷流汝不稽路弱水何不之出薯蕷¶
子三枚大如雞子云食此令君不畏風波辟寒温碩食¶
二欲留一不肯令碩盡食言夲為君作妻情無曠逺以¶
年命未合其小乖太嵗東方卯當還求君　幽明錄曰¶
王輔嗣注易輙笑鄭康成為儒云老奴無意王時夜分¶
忽然聞外閣有著屐聲須臾進自云鄭康成責之曰君¶
<pb:KR3k0055_WYG_325-8b>¶
年少何以輕穿文鑿句而妄譏誚老子邪極有忿色言¶
竟便退輔嗣心生畏惡少時遇厲而卒　王隐晉書曰¶
鎮南劉𢎞以故刺史王毅子衡陽太守矩為廣州矩至¶
長沙見一人長大著布單衣自持奏在岸上矩省奏云¶
京兆杜靈之仍入船共語稱敘希濶矩問君京兆人何¶
時發来荅曰朝發矩怪京兆去此數千那得朝發今到¶
杜荅曰僕天上京兆去此乃數萬何止數千乎　増又¶
曰苻堅入冦㑹稽王道子以威儀鼓吹求于鍾山之神¶
<pb:KR3k0055_WYG_325-9a>¶
奉以相國之號及堅至夀春望八公山草木皆類人形¶
若有神力焉　原異苑曰陸機初入洛次河南之偃師¶
時夕望道左若有民居因往投宿見一年少姿神端逺¶
與機言𤣥門妙物機心伏其能無以詶抗機提緯古今¶
綜騐名實此年少不甚欣觧既曉便去機税驂逆旅嫗¶
曰此東數十里無村落止有山陽王家冡耳機乃怪悵¶
然還睇昨路空野霾雲拱木蔽日知所遇者信王弼墓¶
也　又曰吳相伍貟廟永嘉中吳郡人叔父為䑓郎在¶
<pb:KR3k0055_WYG_325-9b>¶
洛值京都傾覆歸塗阻塞當濟江南風不得進既投奏¶
即日得渡　増後魏書曰初聖武皇帝嘗率數萬騎田¶
于山澤倐見輜車自天而下既至見美人侍衛甚盛帝¶
異而問之對曰我天帝女受命相遇随同寝宿且請還¶
曰明年周時復㑹此言終而别去如風雨及周嵗前所¶
田處果復相見天女以所生男授帝曰此君之子也善¶
飬視之子孫相承當世為帝語訖而去子即世祖也¶
又曰段暉師事歐陽湯湯甚器愛之有童子與暉同志¶
<pb:KR3k0055_WYG_325-10a>¶
後二年童子辭歸從暉求馬暉戲作木馬與之童子甚¶
悦謝暉曰吾太山府君子奉勑逰學今將欲歸煩子厚¶
贈無以報徳子後位至常伯封候非報也且以為好言¶
終乗木馬騰空而去暉乃自知必將貴也　北齊書曰¶
神武以髙昻為西南道大都督徑趣商洛渡河祭河伯¶
昂曰河伯水中之神髙敖曺地上之虎　齊書曰李安¶
人為吳興太守郡有項羽神䕶郡㕔事太守到郡必須¶
祀以軛下牛安人奉佛法不與神牛著履上㕔事又于¶
<pb:KR3k0055_WYG_325-10b>¶
上設八闗齋俄而牛死安人尋卒世以神為祟　梁書¶
曰王神念為青州刺史性剛正所更州郡必禁止滛祠¶
時東北有石鹿山臨海先有神廟神念至便令揮撤神¶
影壊屋舎坐棟上有一大蛇長丈餘入海水時隂子春¶
為東莞太守夢人通名詣子春云有人見苦被壊宅舎¶
既無所託欽君厚徳欲憇此境子春心宻記之經二日¶
而驚以為前所夢神因辦牲醑請召安致一處數日復¶
夢一朱衣人相聞辭謝云得君厚恵當以一州相報子¶
<pb:KR3k0055_WYG_325-11a>¶
春心喜供事彌勤經月餘魏欲取龍朐山間諜前知子¶
春設伏摧破之授南青州刺史　又曰蕭猷封臨汝候¶
為吳興郡守性倜儻與楚王廟神交飲至一斛每酧祀¶
盡歡極醉神亦有酒色祈禱必從後為益州刺史時江¶
夏人濟茍兒反猷乃逆禱請救是日有田老逢一騎從¶
東方来問去城㡬里曰百四十俄有數百騎如風一騎¶
過請飲田老問為誰曰吳興楚王来救臨汝當此時廟¶
中請祈無騐十餘日乃見侍衛土偶皆泥濕如汗者是¶
<pb:KR3k0055_WYG_325-11b>¶
日猷大破茍兒　唐書曰髙祖義師次靈石縣隋將宋¶
老生屯霍邑以拒義師㑹霖雨積旬饋運不繼有白衣¶
老父詣軍門曰余為霍山神使謁唐帝曰八月雨止路¶
出霍邑東南吾當濟師髙祖曰此人不欺趙無䘏豈負¶
我哉　又曰初薛延陁之将敗也有一客乞食于主人¶
主引入帳令妻具饌其妻顧視客乃狼頭人也妻告隣¶
人共視之狼頭人食已而去主人相與逐之止鬱督軍¶
山見二人追者告其故曰我神人也薛延陁當滅我来¶
<pb:KR3k0055_WYG_325-12a>¶
取之追者懼而退走延陁竟敗于鬱督軍山　開元傳¶
信記曰帝将登泰山過華隂見神物迎謁帝問左右皆¶
不見乃問諸巫有老巫阿馬婆云岳神在道左朱鬒紫¶
衣者是也令巫傳言神可先歸遂不見至廟神復櫜鞬¶
迎立庭下呼巫問之對如所見乃封神金天王　五代¶
史曰廢帝起鳳翔與事者五人而劉延朗為孔目官有¶
瞽者張濛自言事太白山神神言吉凶無不中房暠素¶
信之嘗引濛見帝聞其語聲驚曰此非人臣也暠使濛¶
<pb:KR3k0055_WYG_325-12b>¶
問于神神曰三珠併一珠驢馬沒人驅嵗月甲庚午中¶
興戊巳土暠不曉其義及帝即位之日受冊明宗柩前¶
冊曰惟應順元年嵗次甲午四月庚午朔帝囬顧暠曰¶
張濛神言豈不騐哉　原異苑曰長沙羅縣有屈原自¶
投之川山水明浄異于常處民為立祠在汨潭之西岸¶
側盤石馬跡尚存相傳云原投川之日乘白驥而来¶
山海經曰西海水赤有章尾山有神人面蛇身而赤身¶
長千尺其瞑乃晦其視乃明不食不寝風雨是謁是謂¶
<pb:KR3k0055_WYG_325-13a>¶
燭龍　増河圗曰東方蒼帝神名靈威仰精為青龍南¶
方赤帝神名赤熛怒精為朱雀中央黄帝神名含樞紐¶
精為麒麟西方白帝神名白招拒精為白虎北方黒帝¶
神名叶光紀精為元武　又曰東方太山君神姓圎名¶
常龍南方衡山君神姓丹名靈峙西方華山君神姓浩¶
名鬱狩北方恒山君神姓登名僧中央嵩山君神姓軍¶
夀名逸羣呼之令人不病東方太山將軍姓唐名臣南¶
方霍山将軍姓朱名丹西方華山将軍姓鄒名尚北方¶
<pb:KR3k0055_WYG_325-13b>¶
恒山将軍姓莫名恵中央嵩髙山将軍姓石名元恒存¶
之却百邪東海君姓馮名修青夫人姓朱名隐娥南海¶
君姓視名赤夫人姓翳名逸寥西海君姓勾大名百丘¶
夫人姓靈名素簡北海君姓禹名悵里夫人姓結名連¶
趙河伯姓公名子夫人姓馮名夷君有四海山河神名¶
並可請之呼之却鬼氣　又曰髪神名夀長耳神名嬌¶
女目神名珠映鼻神名勇盧齒神名丹朱夜卧呼之有¶
患亦便呼之九過惡鬼自却　黄庭内經曰至道不犯¶
<pb:KR3k0055_WYG_325-14a>¶
決存真泥丸百節皆有神髪神蒼華字太元腦神精根¶
字泥丸眼神明上字英元鼻神玉壟字靈堅耳神空閒¶
字幽田舌神通命字正倫齒神崿峰字羅千一面之神¶
宗泥丸　又曰心神丹元字守靈牙神皓華字虚成肝¶
神龍煙字含明腎神元𠖇字育嬰脾神嘗在字魂停膽¶
神龍曜字威明皆在心内運天經晝夜存之自長生¶
　　神三¶
増金馬　碧雞(併詳/神二)　穀父　蠶母(續仙傳曰三川饑/有三青衣童子語)¶
<pb:KR3k0055_WYG_325-14b>¶
(人曰世人厭棄五榖地司已收五穀之神/矣可相率祈謝穀父蠶母之神當致豐穣)　黄嚢　青¶
衣(天山有神状如黄嚢六足四翼渾沌無面目能識歌/舞名為帝江一曰鼔神  眉州青神縣治北有青衣)¶
(神廟昔蠶叢氏服青衣教/民蠶事後人立廟祀之)　出獵　侍逰(稽神錄云浙/西僧徳林少)¶
(時逰舒州路見一夫荷鋤治方丈之地左右數十里不/見居人問之對曰頃時自舒之桐城至此暴得痞疾不)¶
(能去因卧草中及稍醒日已暮矣四望無人惟虎豹吼/叫自分必死俄有一人部従如大将至此下馬良久召)¶
(二卒曰善守此人明日送到桐城縣下遂上馬去倐忽/不見惟二卒在焉某即問之荅曰此茅司徒也嘗夜出)¶
(獵虎憂汝被傷故䕶汝更欲問日已出矣二卒亦不復/見其人即起行至桐城頃之疾愈以所見之䖏立祠祝)¶
(之徳林至舒三十里及囬則村落皆立茅将軍廟今呼/為茅司徒  古今詩話云宋吕誨為御史出知安陸一)¶
<pb:KR3k0055_WYG_325-15a>¶
(日燕坐忽見碧衣人云不久上帝南逰炎州命子為糾/正羣仙賜公清涼丹一粒吞之遂不見公捐館有朱明)¶
(復渡湘見公乗玉角青鹿左右數百人明復拜曰公已/仙乎公曰吾侍上帝南逰口占詩一萹落句云我今從)¶
(帝為糾正更有何人植/栢䑓數日聞公謝世)　閻羅王　炳靈公(隋時有人/病篤忽走)¶
(至韓擒虎家云我欲謁王左右問曰何王曰閻羅王子/弟欲撻之擒虎止之曰生為上柱國死作閻羅王亦足)¶
(矣因寝疾而卒建五代史云後唐長興四年封東岳三/郎為雄威将軍  康志云大中祥符元年奉敕封炳靈)¶
(公廟在建康/府城之西)　佐禹治水　為秦将兵(夷陵州西黄牛/峡有黄陵廟相)¶
(傳神嘗佐禹治水有功蜀漢諸葛亮建祠于此一名黄/牛廟  翁仲姓阮身長一丈二尺少為縣吏為督郵所)¶
(笞歎曰人當如是邪遂入學究書史秦始皇并天下使/翁仲将兵守臨洮聲震匈奴秦人以為瑞翁仲死遂鑄)¶
<pb:KR3k0055_WYG_325-15b>¶
(銅像置咸陽/司馬門外)　三天司直　九江真人(一説顔囬為明/晨侍郎後為三)¶
(天司直至宋元豐間于立禮舟至落星寺舟遂沒立禮/為人導  一官府見一牌曰三江都水使者九江真人)¶
(真人云立禮筭未終令速送出門立禮詢/吏曰九江真人為誰荅曰大丞相劉阮也)　江湖散仙¶
　蓬莱都監(杜少陵生為文星典吏及其沒也又與李/青蓮等俱優游江湖稱散仙  陶隐居為)¶
(蓬莱都水大監魏鄭/公為太陽都錄大監)¶
　　神四¶
原依人(鬼神依/人而行)　乏主(傳民神之主也若百/姓困是鬼神乏主也)　降福(左/傳)¶
(神䧏之福又/詩降福穣穣)　為祟(左傳楚昭王疾卜曰河神為祟王/不祭大夫請祭之王曰三代命祭)¶
<pb:KR3k0055_WYG_325-16a>¶
(祀不越望江漢濉漳楚之望也不/榖雖不徳河非所獲罪遂不祭)　致力(傳致力/于神)　知¶
姦(左傳夏方有徳鑄鼎象物而為之備使民/知神姦故人入山林不逢魑魅魍魉之属)　助化(幽/則)¶
(有鬼神注言可/以助天地成化)　觀惡(左傳詳/神二)　氣魂(易云精氣為物/逰魂為變是故)¶
(知鬼神/之情状)　情状(見/上)　盛也(禮氣也者/神之盛也)　裁之(惟爾有/神裁之)¶
格思(詩曰神之格/思不可度思)　弔矣(詩云神/之弔矣)　福善(天道福/善祸滛)　害¶
盈(易鬼神害/盈而福謙)　不怒(神則不/怒而威)　自祗(不加敬而/人自祗)　神羞¶
(無作/神羞)　神惡(神之/所惡)　無瀆(鬼/神)　必安(傳神必據/我據安也)　實沈¶
　臺駘(晉侯疾卜曰實沈䑓駘為祟子産曰實沈参神/也臺駘汾神也抑此二者不及君身山川星辰)¶
<pb:KR3k0055_WYG_325-16b>¶
(之神又/何為乎)　肹蠁　𠖇漠　明神　明靈　増堪坏(山神/名)¶
　肩吾(太山之/神也)　禺强(北方之/神也)　儵忽(南海之帝為儵/北海之帝為忽)¶
　渾沌(中央之/帝也)　蒒翁(思蒒翁于西土兮禾神/也  俱見王氏彚苑)　原憑¶
在徳(傳神所憑依/将在徳矣)　事以禮(傳率民事/神以禮)　敬而逺(論語/敬鬼)¶
(神而/逺之)　感遂通(易感而遂通非天下之/至神其孰能與于此)　享克誠(書鬼/神無)¶
(常享享/于克誠)　誅不善(為不善于𠖇𠖇者/鬼神得而誅之)　太山伯(蒋濟字/子通妻)¶
(夢亡児曰今為太山伍伯憔悴困苦不可言今廟西有/謳士孫珂為泰山令願属珂令轉我樂處蒋訪得珂言)¶
(之珂許後月餘又夢/曰已得轉太山錄事)　羅陽神(詳神二呉/志云云)　欲徼福¶
<pb:KR3k0055_WYG_325-17a>¶
願乞靈　百姓與謀(易云神謀鬼/謀百姓與能)　萬民以服(禮/記)　神¶
所勞矣(詩愷悌君子/神所勞矣)　神其吐之(謂不享/其祭)　仲尼不語¶
　賈誼具道(詳神/二)　潢潦可薦(傳潢汙行潦之水可薦/于鬼神謂敬則物可薄)¶
(也/)　山川亦寜(山川鬼神/亦莫不寕)　異業不瀆(史記人神異/業不可瀆之)¶
非類不歆(傳鬼神非其/類不歆其祀)　未孚不福(左傳小信未/孚神不福也)　以¶
道不傷(老子以道蒞天下其鬼不神/非其鬼不神其神不傷人也)　不見不聞(中/庸)¶
有祈有報(禮祭有祈焉有/報焉有由弭焉)　神有不通(楚/辭)　靈將恐歇¶
(老/子)　鬼神享徳　禱祀貴誠　仰得一之靈(老子神得/一以靈)¶
<pb:KR3k0055_WYG_325-17b>¶
　䧏時萬之福(卜爾有神/時萬時億)　社公之鬼謀以亡曺　莘¶
邑之神䧏而滅虢　不善之家祸實由已　有道之日¶
神不傷人¶
　　神五¶
原詩梁簡文帝祠伍貟廟詩曰去國資孝本循忠全令¶
名舟裏多竒計蘆中復吐誠偃月交吳艦魚麗入楚營¶
光功摧妙筭載籍有餘聲洪濤猶鼔怒靈廟尚淒清行¶
潦承椒奠按歌雜鳳笙無勞晋后璧詎用楚巨纓宻樹¶
<pb:KR3k0055_WYG_325-18a>¶
臨寒水踈扉望逺城窓寮野霧入衣帳積苔生惟有三¶
青鳥斂翅時逢迎　劉遵和簡文帝賽漢髙帝廟詩曰¶
分蛇淪霸迹提劍滅䧺威空餘清祀䖏無復瑞雲飛仙¶
車照丹穴霓裳影翠微投玦要漢女吹管召湘妃幸逢¶
懐精日豫奉休沐歸　徐陵和詩曰山宫類牛首漢寝¶
若龍川玉椀無秋酎金燈滅夜煙丹帷廹靈岳紺席下¶
羣仙堂空沛筑響釵低戚舞妍何殊后廟裏子建作華¶
篇　劉孝儀和詩曰珪幣崇明祀牲樽禮貴神風驚如¶
<pb:KR3k0055_WYG_325-18b>¶
集廟光至似来陳徘徊靈駕入叫咷唱歌新将言非為¶
已致敬乃祈民多才與多事今古獨為鄰　王臺卿和¶
詩曰沐芳事椒醑駕言遵夀宫瑶臺斜接岫玉殿上凌¶
空樹出垂巗影竹引帶山風階長霧難歇窓髙雲易通¶
所悲樽爼撤按歌曲未終　王僧孺湘夫人詩曰桂棟¶
承薜帷眇眇川之湄白蘋徒可望綠芷竟空滋日暮思¶
公子銜意嘿無辭　増唐韋應物黿頭山神女歌曰黿¶
頭之山直上洞庭連青天蒼蒼烟樹閉古廟中有娥眉¶
<pb:KR3k0055_WYG_325-19a>¶
成水仙水府沈沈行路絶蛟龍出沒無時節魂同魍魉¶
潜太隂身與空山長不滅東晉永和今㡬代雲髪素顔¶
猶盼睐隂(一作/沈)深靈氣静凝美的皪龍綃雜瓊珮山精¶
木魅不敢親昬明響像如有人蕙蘭瓊芳積煙露碧窓¶
松月無冬春舟客經過奠椒醑巫女南音歌激楚碧水¶
𠖇空見鳥飛長天何處雲随雨紅蕖綠蘋芳意多玉靈¶
蕩漾凌清波孤峯絶島儼相向鬼嘯猿啼垂女蘿皓雪¶
瓊枝殊異色北方絶代徒傾國雲沒煙銷不可期明堂¶
<pb:KR3k0055_WYG_325-19b>¶
翡翠無人得精靈變態状無方游龍宛轉驚鴻翔湘妃¶
獨立九疑暮漢女菱歌春日長始知仙事無不有可惜¶
吳宫空白首　宋陸游賽神曲曰叢祠千載臨江渚拜¶
貺今年那可數須晴得晴雨得雨人意所向神輙許嘉¶
禾九穂持上府廟前女巫逓歌舞嗚嗚歌謳坎坎鼓香¶
煙成雲神降語大餅如槃牲腯肥再拜獻神神不違晩¶
来人醉相扶歸蝉聲滿廟鎖斜暉　又賽神曲曰擊鼓¶
坎坎吹笙嗚嗚綠袍槐簡立老巫紅衫繡裠舞小姑烏¶
<pb:KR3k0055_WYG_325-20a>¶
桕燭明蠟不如鯉魚糝羮出神厨老巫前致詞小姑抱¶
酒壺願神来享常歡娱使我嘉穀收連車牛羊暮歸塞¶
門閭雞騖一母生百雛嵗嵗賜粟年年蠲租蒲鞭不施¶
圜土空虚束草作官但形模刻木為吏無文書淳風復¶
還羲皇初䋲亦不結况其餘神歸人散醉相扶夜深歌¶
舞官道隅　又賽神詩曰嵗熟鄉鄰樂辰良祭賽多荒¶
園抛鬼飯髙几置神鵞人散叢祠寂巫歸醉臉酡飢鴉¶
更堪笑鳴噪下庭柯¶
<pb:KR3k0055_WYG_325-20b>¶
原賦宋玉髙唐賦曰楚㐮王與宋玉逰于雲夢之䑓望¶
髙唐之觀其上獨有雲氣崪兮直上忽兮改容須臾之¶
間變化無窮王問玉曰此何氣也玉對曰所謂朝雲者¶
也昔者先王嘗遊髙唐怠而晝寝夢婦人曰妾巫山之¶
女也為髙唐之客聞君逰髙唐願薦枕席王因幸之去¶
辭曰妾在巫山之陽髙丘之岨旦為朝雲暮為行雨朝¶
朝暮暮陽臺之下旦朝視之如言故為立廟號曰朝雲¶
王曰朝雲始出状若何玉對曰其始出也㬣兮若松榯¶
<pb:KR3k0055_WYG_325-21a>¶
其少進也晰兮若姣姬揚袂障日而望所思忽兮改容¶
偈兮若駕駟馬而建羽旗湫兮如風淒兮如雨風止雨¶
霽雲無處所惟髙唐之大體殊無物類之可儀比巫山¶
赫其無疇道互折而層累遇天雨之新霽觀百谷之俱¶
集濞&KR0837;&KR0837;其無聲潰淡淡而並入中阪遥望元木冬榮¶
煌煌熒熒奪人目精爛兮若列星曽不可殚形綠葉紫¶
裹朱莖白蒂纎條悲鳴聲似竽籟清濁相和五變四㑹¶
感心動耳廽腸傷氣長吏隳官賢士失志愁思無已歎¶
<pb:KR3k0055_WYG_325-21b>¶
息垂淚王乃乗玉輿駟蒼螭于是乃縱獵者基址如星¶
傳言羽獵銜枚無聲蜺為旌翠為盖風起雨止千里而¶
逝　又神女賦曰楚㐮王與宋玉逰于雲夢之浦使玉¶
賦髙唐之事其夜玉寝夢與神女遇其状甚麗玉異之¶
明日以白王曰其始来也曜乎若白日初出照屋梁其¶
少進也皎若明月舒其光須㬰之間美貌横生燁乎如¶
華温乎如瑩五色並施不可殚形振繡衣披袿裳穠不¶
短纎不長歩裔裔兮耀殿堂忽兮改容婉若逰龍乘雲¶
<pb:KR3k0055_WYG_325-22a>¶
翔何神女之妖麗含隂陽之渥飾被華藻之可好若翡¶
翠之奮翼毛嬙障袂不足程式西施掩面比之無色望¶
余帷而延視若流波之将瀾奮長袖以正袵立躑躅而¶
不安意似近而既逺若将来而復旋褰余幬而請御願¶
盡心之惓惓顧女師命太傅歡情未接將辭而去遷延¶
引身不可親附　魏曹植洛神賦曰黄初三年余朝京¶
師還濟洛川古人有言斯水之神名曰宓妃感宋玉對¶
楚王説神女之事遂作斯賦其辭曰余從京域言歸東¶
<pb:KR3k0055_WYG_325-22b>¶
藩背伊闕越轘轅經通谷凌景山税駕乎蘅臯秣駟乎¶
芝田容與乎楊林流眄乎洛川于是精移神駭忽焉思¶
散俯則未察仰以殊觀覩一麗人于巗之畔其形也翩¶
若驚鴻婉若逰龍榮曜秋菊華茂春松髣髴兮若輕雲¶
之蔽月飄颻兮若流風之廽雪逺而望之皎若太陽升¶
朝霞廹而察之灼若芙蕖出緑波穠纎得𠂻修短合度¶
　陳琳神女賦曰漢三七之建安荆野蠢而作仇賛皇¶
師以南假濟漢川之清流感時人之攸歎想神女之来¶
<pb:KR3k0055_WYG_325-23a>¶
遊儀營魄于髣髴託嘉夢以通精望陽候而滉瀁覩元¶
麗之軼靈文降虯之奕奕鳴玉鸞之嚶嚶荅玉質于苕¶
華擬艷姿于蕣榮感仲春之和節歎鳴雁之嗈嗈申握¶
椒以貽予請同宴乎奥房茍好樂之嘉合永絶世而獨¶
昌既歎爾以艷采又悦我之長期順乾坤以成性夫何¶
若而有辭　王粲神女賦曰惟天地之普化何産氣之¶
淑真陶隂陽之休液育妖麗之神人禀自然以絶俗超¶
希世而無羣體纎弱而方足膚柔曼以豐盈髮似元鍳¶
<pb:KR3k0055_WYG_325-23b>¶
鬢類雲成戴金羽之首飾珥照夜之珠璫襲羅綺之黼¶
衣曵縟繡之華裳錯繽紛以雜佩袿熠爚而焜煌退變¶
容而改服兾致態以相移税衣裳兮免簮笄施華的兮¶
結羽儀揚蛾微眄懸藐流離婉約綺媚舉動多宜稱詩¶
表志安氣和聲探懐授心發露幽情彼佳人之難遇真¶
一遇而長别顧大罰之淫愆亦終身而不滅心交戰而¶
貞勝乃囬意而自絶　楊脩神女賦曰惟元媛之逸女¶
育明曜乎黄庭吸朝霞之芬液澹浮游乎太清余執義¶
<pb:KR3k0055_WYG_325-24a>¶
而潜厲乃感夢而通靈盛容飾之夲艶奐龍采而鳳榮¶
翠黼翬裳纎縠文袿順風揄揚乍合乍離飄若興動玉¶
趾未移詳觀元妙與世無雙華面玉粲韡若芙蓉膚凝¶
理而瓊絜體鮮弱而柔鴻囬肩襟而動合何俯仰之妍¶
工嘉今夜之幸遇獲帷裳乎期同情沸涌而思進彼嚴¶
厲而静恭託諷説而宣諭色歡悦而我從　晉張敏神¶
女賦曰世之言神仙者多矣然未之或騐也至如弦氏¶
之婦則近信而有證者夫鬼魅之下人也無不羸病損¶
<pb:KR3k0055_WYG_325-24b>¶
痩今義起平安無恙而與神女飲宴寝處縱情極意豈¶
不異哉余覽其歌詩辭旨清偉故為之作賦皇覽余之¶
純徳歩朱闕之峥嶸靡飛除而入秘殿侍太極之穆清¶
帝愍余之勤肅将休余于中州託元静以自處是夫子¶
之好仇于是主人憮然而問之曰爾豈是周之褒姒齊¶
之文姜孽婦淫鬼来自藏乎儻亦漢之逰女江之娥皇¶
厭真樂愆倦僊侍乎于是神女乃斂袂正襟而對曰我¶
實真淑子何猜焉且辨言知禮恭為令則美姿天挺盛¶
<pb:KR3k0055_WYG_325-25a>¶
飾表徳以此承歡君有何惑爾乃敷茵席垂組帳嘉旨¶
既設同牢而饗微聞芳澤心蕩意放于是尋房中之至¶
嬿極長夜之歡情心眇眇以忽忽想北里之遺聲賦斯¶
時之要妙進褘服之紛敷俛撫袵而吿辭仰長歎以欷¶
吁乗雲霧而變化遥棄我其焉如　楊該三公山下神¶
祠賦曰南極鬰紆飛龍在天太乙白石巨靈據山二后¶
殊位惟公在焉下則歸雲蓬勃緑水流離争湍趣戾衝¶
石㑹谿髙岸為谷嶢&KR1160;阻㩻梗林奈條逼塗迮蹊行者¶
<pb:KR3k0055_WYG_325-25b>¶
息駕歩趾于斯陟大&KR2619;登岑崗踰爽塏厯朝陽曄華殿¶
之顯敞覩應門之嶈嶈神木欎蓊百堵周乎洞房進排¶
閶闔顧盼靈堂聚楹列峙丹飾煌煌千櫨浮跂夭蹻騰¶
驤累曽岌嶪齊載長梁敷山藻于前棁綴榱桷以采章¶
文綺艧其紛鱗洪葩曄以披揚爾乃逡廵降趾遊坐東¶
廂日不逮昬炎燎已光縣宰致祠嘉旨備詳隂祚顯應¶
徧澤圻疆普此士女樂彼豐穣　宋謝靈運江妃賦曰¶
招魂定情洛神清思覃曩日之敷陳盡古来之妍媚矧¶
<pb:KR3k0055_WYG_325-26a>¶
今日之逢迎邁前世之靈異姿非定容服無常度两宜¶
歡嚬俱適華素于時升月隐山落日映嶼收霞斂色廽¶
飇拂渚每馳情于晨暮矧良遇之莫敘投明瑱以申贈¶
覬色授而魂與沈分湘岸延情蒼隂隔山川之表裏判¶
天地之浮沈承嘉約于往昔寜更貳于在今儻借訪于¶
交甫知斯言之可諶蘭音未吐紅顔若暉流眄光溢動¶
袂芳菲散雲轡之絡繹按靈輜而徘徊建羽旌而逶迤¶
奏清管之依微慮一别之長絶眇天末而永違　梁江¶
<pb:KR3k0055_WYG_325-26b>¶
淹水上神賦曰江上丈人遊宦荆呉首衛國望燕途歴¶
秦闗出宋都徧覽下蔡之女具悦淇上之姝乃造南中¶
度炎州經玉澗越金流路逶迤而無軌野忽漭而眇儔¶
忽而精飛視亂意走心移綺靡䔖葢悵望蕙枝一麗女¶
子碧渚之涯冶異絶俗竒麗不常青娥羞艷素女慙光¶
恨精影之不滯悼光晷之難惜閲有無于俄頃騐變化¶
于咫尺野田田而虚翠水湛湛而空碧乃唱桂棹凌衝¶
波背橘浦向椒阿茍懸天兮有命永離決兮若何¶
<pb:KR3k0055_WYG_325-27a>¶
原碑梁簡文吳興楚王神廟碑曰昔者武王詢于太公¶
五神之禮正伊陟賛于巫咸三篇之義作抑又元矩司¶
于坎宫漢興北畤黄蛇感于通夢秦作西郊幽則鬼神¶
其来已尚楚王既𢎞兹釋教止獻車牛既舎黄駒安俟¶
騂角掌繫無在滌之勞牧人止楅衡之務周房殷爼惟¶
有元澗芳芝玉斚瑶樽止陳丹桂清酌漸符不殺之教¶
方行大士之心比夫黄樹赤光紫衣朱髪茂矣哉王制¶
云山川神祇有不舉者為不敬太守元景仲稽諸古典¶
<pb:KR3k0055_WYG_325-27b>¶
于兹徃烈永傳不朽式樹髙碑翠石勒文事偕神掌靈¶
龜負字還擬洛書¶
原祭文宋謝脁祭大雷周何二神文曰大過在運小雅¶
盡缺瓊鏡日淪金車未晰周生電斷神謨英冠正因部¶
竒風斂雲散晋徳如燬功資叶賛山無猛鷙時曠忠賢¶
流王于彘龜鼎忽焉忠肅布衣君親自然驅狐上國斬¶
鯢中川紛綸凱入氛氲配天　梁邵陵王祀魯山神文¶
曰敬奠魯君之靈竊以首山鬱律表二叔之清風趙國¶
<pb:KR3k0055_WYG_325-28a>¶
隐淪擅三公之靈迹北阪祠城流光夜起東嶺叢室甘¶
雨晝零故能徴應不愆介福無爽金壇玉宇是衆妙之¶
遊遨丹崖翠幄信靈人之響像霓裳虬葢轉日車而競¶
前駕象乗豹載雲旗而總集江妃漢女含睇来趨湘娥¶
洛嬪宜言在側鳴璆撫劍浃席徘徊緩節陳竽滿堂繁¶
㑹奠椒懐糈之歡傳芭代舞之樂桂醑溢于羽樽蕙肴¶
盈于蘭籍既醉既飽景福攸同不震不騰神保是格炰¶
胾之薦已畢慶報之澤攸先願化昌而俗阜俾多祐之¶
<pb:KR3k0055_WYG_325-28b>¶
在㫋同匪石之無轉欣滯穂之有年惟東皇兮戾止等¶
南山而不騫　沈約賽蒋山廟文曰我皇體天御宇望¶
日表尊備樂變乎笙鏞鬱禮華于爼豆邇無不懐逺無¶
不肅鳥革元素之容草移丹緑之状泉露改味日月重¶
光仰惟大王年踰二百世兼四代揚玉桴布瑤席秦梁¶
楚趙之巫把瓊茅而延佇燕衛宋鄭之音結流風而成¶
曲九嶷之乘蔽日三山之駕若雲　増唐李商隐祭全¶
義縣伏波廟文曰越城舊疆漢將遺廟一派湘水萬里¶
<pb:KR3k0055_WYG_325-29a>¶
楚山比頴川袁氏之䑓悲同異日方汝水周公之渡感¶
極當時嗚呼昔也投隙建功因時立志隗將軍坐談西¶
伯棄世無歸梁伯孫自降王姬雖来不起以若畫之眉¶
宇開聚米之山川扶風里中詎守錢而為虜徳陽殿下¶
寜相馬以推工悵望闗西超馳隴首事嫂冠帯誡姪書¶
成龍伯髙之故人其言有所公孫述之刺客相待何輕¶
鳶跕啟行蠻溪請往銅留鑄柱革誓裹尸男兒已立邉¶
功壮士猶羞病死灕湘之滸祠宇依然豈獨文宣之陵¶
<pb:KR3k0055_WYG_325-29b>¶
不生刺草更若武侯之隴仍有深松向我来思停車展¶
敬一尊有奠五馬忘歸及申望嵗之祈又辱有秋之澤¶
雲興柱礎電繞牆藩何煩玉女之投壺方聞天笑不待¶
樵人之取箭已見風廽敢忘黍稷之馨用報京坻之賜¶
属以時非行縣不獲躬詣靈壇詞托煙波意傳天壌既¶
謝三時之澤兼論千載之交勿負至誠以孤元契　又¶
賽古欖神文曰惟神爰因碩果遂啟靈祠𤓰美邵平且¶
傳舊志李標朱仲亦茂前經昨日瘴暑為災油雲不起¶
<pb:KR3k0055_WYG_325-30a>¶
式存心禱慮作神羞神能感氣蜧泉傳祥鸛垤使宋生¶
抒賦始悦于䧺風髙氏讀書忽驚于暴雨化太甚旱為¶
大有年將見助于歡康敢忘懐于昭賽¶
　　神異¶
原王猛賣畚(王猛少貧鬻畚洛陽有一人貴買之而無/直猛利其直従行不覺入深山見一老父)¶
(踞胡牀左右十數人引猛進拜之父云王公何/縁拜也乃十倍償畚價猛出反顧乃嵩山也)　應嫗¶
得金(應嫗者生四子而寡見神光照袂試探之乃得金/自是諸子官崇並有才名至應瑒七世通顯也)¶
　糜竺失火(蜀志糜竺字子仲東海人資累巨萬從洛/還家行未到數十里路傍逢一婦人求車)¶
<pb:KR3k0055_WYG_325-30b>¶
(寄載行二十里婦人謝去曰天使我往東海燒糜竺家/感君義故相吿竺懇請之曰不可不燒君快去我緩行)¶
(竺急歸盡出財/日中果火發)　管寜神光(管寜就徴將家属行夜黒/無人見有火爐前引人以)¶
(為神光助積/善之應也)　陸雲宿王弼墓(晋書云陸雲字士龍將/宿故人家夜暗迷路忽)¶
(草中有光趨之至一家寄宿見一少年美風姿共談老/子辭致清逺曉辭去至故人家云此䖏數十里無人居)¶
(却尋乃至王弼墓/雲自此談元大勝)　嵇康受廣陵散(嵇康夜宿華亭弹/琴夜半有客詣之)¶
(共談音律辭致清辨謂廣陵散調絶/倫遂授康仍誓不得傳康撰髙士傳)¶
　　鬼一¶
増易曰鬼神害盈而福謙　原禮記曰魄也者鬼之盛¶
<pb:KR3k0055_WYG_325-31a>¶
也　論語曰非其鬼而祭之謟也　増韓詩外傳曰人¶
死曰鬼鬼者歸也精氣歸于天肉歸于土血歸于水脉¶
歸于澤聲歸于雷動則歸于風眠歸于日月骨歸于木¶
筋歸于山齒歸于石膏歸于露髪歸于革呼吸之氣歸¶
復于人¶
　　鬼二¶
増論衡曰上古之人有神荼欎壘者昆弟二人生而執¶
鬼　淮南子曰蒼頡作書鬼夜哭　左傳曰楚司馬子¶
<pb:KR3k0055_WYG_325-31b>¶
良生子越椒子文曰是必滅若敖氏矣及将死泣曰鬼¶
猶求食若敖氏之鬼不其餒而　漢書曰劉根有神術¶
太守史祈以為妖執而數之曰若有神可顧一騐根曰¶
頗能使鬼乃左顧右嘯祈之亡父近親皆反縛在祈前¶
向根叩頭曰小児無状分當萬死叱祈曰汝子孫不能¶
光榮先祖而辱如此何不叩謝之祈哀驚悲泣頓首請¶
罪根黙然忽去不知所之　晉書曰鄒湛字潤甫嘗見¶
一人自稱甄仲舒餘無所言如此非一久之乃悟曰宅¶
<pb:KR3k0055_WYG_325-32a>¶
西有積土敗瓦其中有死人甄仲舒者予舎西土瓦中¶
人也檢之果然厚加斂𦵏畢遂夢此人来謝　又曰周¶
訪宿宫亭湖晨起如厠見一老父訪執之化為䧺鴨¶
幽明録曰阮徳如常如厠見一鬼長丈餘色黒而眼大¶
着皁单衣平上幘去之咫尺徳如心安定徐笑語之曰¶
人言鬼可憎果然鬼即愧赧而退　晉陽秋曰苻堅未¶
敗長安市鬼夜哭一月止　續晉陽秋曰㐮陽羅友在¶
桓温府屡以貧乞祿温以其誕肆許而不用同府人有¶
<pb:KR3k0055_WYG_325-32b>¶
得郡者温為坐别友亦被命至尤晩温問之曰出門于¶
中路遇見一鬼謂余曰見汝送人作郡不見人送汝作¶
郡友始怖終慙不覺淹緩温笑而用之　前趙録曰麟¶
嘉三年螽斯則百堂灾自此鬼哭二宫夜夜不絶　後¶
趙録曰魏豹字叔虎范陽人也遷中山太守有治名豹¶
嬖妾先死豹後于廪丘南妾形見與豹言翌日而卒¶
宋書曰劉伯龍少而長薄及長厯位尚書左丞武陵太¶
守貧窶尤甚常在家慨然将召左右營十一之方忽見¶
<pb:KR3k0055_WYG_325-33a>¶
一鬼在傍撫掌大笑伯龍歎曰貧窮固自有命乃復為¶
鬼所笑也遂止　梁書曰范雲嘗與梁武同宿顧暠之¶
舎妻方産鬼在外曰此中有王有相雲起曰王當仰属¶
相以見歸因是盡心推事　六帖曰李宻破宇文化及¶
還屯金墉勁兵良馬多死王世充欲擊之恐士心未一¶
乃謀以鬼動衆令徳陽門衛張永通言夢人謂己曰我¶
周公也能以兵助討宻世充立祠洛旁使巫宣言周公¶
令急擊宻有大功不然兵且疫世充部下皆楚人信妖¶
<pb:KR3k0055_WYG_325-33b>¶
遂請戰　又曰髙士亷進益州長史蜀人畏鬼而惡疾¶
雖父母病皆委去望舎投餌哺之士亷為設條教辨告¶
督勵風俗翕然為變　又曰韋正貫擢嶺南節度使南¶
方風俗信鬼正貫毁淫祠教民毋妄祈㑹海水溢人爭¶
咎撤祠事以為神不厭正貫登城沃酒誓曰不當神意¶
長人者任其咎無逮下民俄而水去　又曰張果時有¶
帥夜光者善視鬼帝召果宻坐使夜光視之不見果所¶
在　又曰李長吉将死忽晝見二緋衣人駕赤虯持一¶
<pb:KR3k0055_WYG_325-34a>¶
板書若太古篆或霹靂石文者云當召長吉長吉下榻¶
叩頭言阿㜷老且病不願去緋衣人笑曰帝成白玉樓¶
立召君為記天上差樂無苦也　五代史曰王鎔已死¶
張文禮自為留後後文禮家鬼夜哭文禮懼病疽而卒¶
　又曰隐帝即位宫中數見怪物投瓦石撼門扉隐帝¶
召司天趙延又問禳除之法延又對曰臣職天象日時¶
察其變動以考順逆吉凶而已禳除之事非臣所知也¶
然臣所聞者殆山魈也　吳越備史曰太學博士丘光¶
<pb:KR3k0055_WYG_325-34b>¶
庭校書于樓中髙澧屢往視之一日澧宻登樓光庭不¶
知因囬顧見一青面鬼遂大呼俄而見澧撫之曰謹勿¶
言之以是騐其非人　異人録曰歙州江處士好道能¶
制鬼魅有婦人嘗為鬼附詣江求符江曰吾雖能禦之¶
意不欲與鬼神為讐爾既告我當善為遣之歸灑一室¶
令童子迎客良久一少年見江再拜江命坐不交一言¶
而去婦人自是不復見鬼¶
　　鬼三¶
<pb:KR3k0055_WYG_325-35a>¶
原宋徴　阮論(左傳曰晋士伯曰薛徴于人宋徴于鬼/其罪大矣  阮瞻字千里製無鬼論人)¶
(莫能/難)　載車　結草(易云載鬼一車遂魏顆戰見老人/結草以抗杜囬  獲之夜夢老人)¶
(曰予所嫁婦人/之父也詳報㤙)　増豕立　雉飛(左傳曰齊侯田于貝/丘見大豕從者曰公)¶
(子彭生也豕人立而啼姓葆光録云越僧全清善書符/厭役鬼神之術有市人  王者兒婦染邪氣召全清治)¶
(之乃縛草人長尺餘衣之五綵結壇立草人于上咒之/良久鳴咽而語惟稱乞命全清詰之是何精魅従何而)¶
(来云是魈鬼頃嵗春日于禹廟前見伊人遂相附和尚/倘舎之即自踰境不敢近人煙全清曰此妖詐不宜釋)¶
(之乃取一甕側卧以鞭驅約草人入甕中呦呦有聲符/緘甕口埋于桑林下戒家人無動其婦即日病瘥經五)¶
(載因兵亂人皆逃避兵人見埋甕處謂有藏物遂打甕/破見雉飛去立于桑杪作人語曰被這和尚禁却今日)¶
<pb:KR3k0055_WYG_325-35b>¶
(方見日光時全/清已仙化矣)　換帖　贈巾(嘉話録云郭侍郎承嘏/嘗寶法書一軸毎携以)¶
(随身初應舉就文試寫畢夜色猶早以紙緘裹置于箧/中及納試而誤納所寶書帖却歸館于籠中取書帖觀)¶
(覽則程試宛在箧中遽驚嗟計無所出来往棘圍門外/忽有老吏詢其事具以實告吏曰某能換之然某家貧)¶
(居興道里倘換得願以錢三萬見酧公悦許之逡廵賫/程試入入而以書帖出授公公愧謝而退明日以錢送)¶
(詣興道里欵闗久之有家人出公以姓氏質之對曰主/人死已三日力貧未辦周身之具公驚歎久之方知棘)¶
(圍所見乃鬼也遂以錢贈其家逢陳書曰賀徳基字承/業少時逰學京師于白馬寺前  一婦人容服甚盛呼)¶
(徳基入寺門脱白綸巾贈之曰君方為重器不/久貧寒故以此相遺徳基問其姓名不荅而去)　徙牀¶
　盜盞(唐魏元忠一夕夜半有婦女數人立竹牀前公/曰能徙我牀于堂下乎羣女竟舁于堂下公曰)¶
<pb:KR3k0055_WYG_325-36a>¶
(復可徙堂中乎羣女復移牀至舊所公曰能徙我牀至/街市乎羣女再拜而去曰此寛厚長者可同常人玩之)¶
(哉上葆光録云有軍人早出月色朗然見一獨足者橋/欄  卧軍人少壮無畏懼乃抱之其鬼即云放我當有)¶
(相酬軍人曰有何物曰有一銀盞問居處曰少間送来/軍人遂捨之其妻在家見一少年扣門云賢夫令将盞)¶
(歸授其妻而去至晩軍人囬其妻将盞示之夫乃説今/早之事妻曰神物不可貯令將貨之易酒肉祭之夫従)¶
(其言祭畢夫曰適見其盞有似家内盞様莫是偷我者/將来否妻往取視果失之矣夫妻愕然曰大是俊鬼子)¶
　被薜茘　著衣冠(離騷云屈原作山鬼歌若有人兮/山之阿被薜茘兮帯女蘿  宋徐)¶
(孝先為都官尚書自晋以来尚書寮皆携家屬居省年/代久逺多鬼怪每夜昬時無故有聲光或見人着衣冠)¶
(從中出須臾復沒或門自開合見者多死尚書周確卒/于此省孝先代確居之經两載妖變皆息時人以為貞)¶
<pb:KR3k0055_WYG_325-36b>¶
(正所/致云)　美人擲書　進士投啓(廣州押衙崔慶成轄香/藥綱詣内庫抵黄華驛)¶
(舎夜見美婦人曰今日見君君必有疑今日捨君我寜/不悔候君囬轅别圗後㑹擲書云川中狗百姓眼馬撲)¶
(兒御厨飯及還不敢宿皇華寓宿旅邸前婦人来曰今/日之事可諧否十二字可辨否慶成不能對婦人因命)¶
(青衣進酒終不舉醆乃作詩曰妖魄才䰟自古靈多情/心膽似平生知君不是風流物却上幽原怨月明擲紙)¶
(于地燈火俱滅丁晋公常見此十二字曰川中狗蜀犬/也獨字百姓眼民目也眠字馬撲兒𤓰子也孤字御厨)¶
(飯官食也館字乃獨眠孤館四字短楊愿監都下倉有/通謁云江州進士吕口既相見投  啟云幽室微光寒)¶
(泉涸滴楊誼之庖屢空孔緒之車何適愿曰孔緒之車/何故事也其人曰楊三楊三汝楊邁之孫楊中之子孔)¶
(緒之事何必問也愿怒欲擊之其人溘然仆地/惟露幞頭巾子愿遽鋤之化為大䑕走入倉下)¶
<pb:KR3k0055_WYG_325-37a>¶
　　鬼四¶
原稱寃(後漢王忳為郿令至斄亭夜中聞女子稱寃言/是亭長所殺即今門下遊徼是也忳為理之具)¶
(服亭下/遂無怪)　求食(鬼猶/求食)　忠義(晉虞悝王敦作逆悝被執/曰闔門為忠義鬼亦何恨)¶
　淫昬(邾文公用鄫子于次睢之社/子魚曰用人于淫昬之鬼)　難見(蘇秦曰楚/謁者難見)¶
(如/鬼)　為無(晉阮修云常有論鬼神者皆以人死為鬼修/獨以為無今見者云著生時衣服若人死有)¶
(鬼衣服亦有鬼邪論/者大服修字宣子)　黎丘(吕氏春秋曰梁/叟患黎丘之鬼)　貝丘(詳/鬼)¶
(三豕/立注)　罔象　浮光(魃&KR0558;畢方度/朔並鬼名也)　鬼責(莊/子)　妖夢(傳/曰)¶
(狐突不寐而與申/生言故曰妖夢)　焉能事(季路問事鬼神子曰/未能事人焉能事鬼)　有¶
<pb:KR3k0055_WYG_325-37b>¶
所歸(傳曰鄭人相驚以伯有至矣或夢伯有介而行曰/壬子余將殺帶也明年壬寅余又將殺叚也及壬)¶
(子駟帶卒明年壬寅公孫段卒國人愈懼子産乃立良/止以撫之乃止曰鬼有所歸乃不為厲吾為之歸也)¶
　白虎齧驂(史記云秦二世夢白虎齧驂/卜曰涇水為祟乃沈馬祭之)　黄熊入寢¶
(左傳晉侯有疾夢黄熊入寢于時子産聘晋晋侯使韓/子問子産曰何厲鬼乎對曰昔堯殛鯀于羽山其神化)¶
(為黄熊入羽淵實為夏郊三代祀之晉/為盟主其未祀乎乃祀夏郊晉侯乃間)　猶能為厲(左/傳)¶
(云伯有為厲子産曰人生始化曰魄既生魄陽曰魂用/物精多則魂魄彊匹夫匹婦彊死其魂魄猶能憑依于)¶
(人以為淫厲况良霄三世執其/政柄而彊死能為鬼不亦宜乎)　恥與爭光(嵇康夜燭/下見鬼熟)¶
(視乃滅燭曰恥/與魑魅争光)　増誦易忽散(北齊權㑹任助教時夜/乗驢出東門鐘漏已盡)¶
<pb:KR3k0055_WYG_325-38a>¶
(忽有一人牽頭一人随後有異生人漸漸/失路㑹心怪之誦易經上篇二人忽散)　題詩遂散¶
(酉陽雜爼云郭代公嘗山居中夜有人面如盤瞚目出/燈下公了無懼色徐染翰題其頬曰久戍人偏老長征)¶
(馬不肥題畢吟/之其物遂滅)　原搏膺而踊(左傳晉侯殺趙同趙括/及疾夢大厲鬼披髪搏)¶
(膺而踊曰殺予孫不/義余得請于帝矣)　被髪而譟(又曰衞侯殺渾良夫/夢于北宫見人被髪)¶
(北面譟曰余為渾/良夫叫天云無辜)　狐突見申生(又曰狐突適下國見/太子申生申生曰夷)¶
(吾無禮余得請于帝矣將以晋畀秦秦將祀余突謂神/不享非類太子許復請後七日有巫者見太子告之曰)¶
(帝許我伐有/罪矣敝于韓)　宣王見杜伯(墨子曰周宣王殺杜伯不/以罪後宣王田于圃見杜)¶
(伯執弓矢以射宣/王伏弓衣而死)　魏其讐田蚡(田蚡殺魏其侯灌夫/其春蚡病一身皆痛)¶
<pb:KR3k0055_WYG_325-38b>¶
(若有擊者呼伏謝罪上使視鬼/者瞻之曰魏其侯灌夫共笞之)　徐伯報仲堪(殷仲堪/先逰江)¶
(濵見流尸接而𦵏之旬日門前溝忽起為岸其夕有人/自通稱徐伯元感君恵思報水中有岸其名為洲君當)¶
(為州言終而没/後果為荆州)　善為積慶　正可閑邪　既死有知¶
鬼猶報怨　人為不道鬼訴無辜　趙氏之寃搏膺入¶
夢　良夫之酷被髮叫天　當休明之代物不為妖¶
而聚怨之人鬼將有報　有讐必報伯有之殺駟帯¶
無道則見齊侯之懼彭生¶
　　鬼五¶
<pb:KR3k0055_WYG_325-39a>¶
原歌呉王女紫玉歌曰南山有鳥北山張羅意欲從君¶
䜛言孔多悲結成疹沒命黄壚命之不造寃如之何羽¶
族之長名為鳳凰一日失雄三年感傷雖有衆鳥不為¶
匹雙故見鄙姿逢君輝光身逺心近何曽暫忘　劉妙¶
容宛轉歌曰月既明西軒琴復清寸心斗酒争芳夜千¶
秋萬嵗同一情歌宛轉宛轉淒以哀願為星與漢光影¶
共徘徊　又曰悲且傷參差淚成行低紅掩翠方無色¶
金徽玉軫為誰鏘歌宛轉宛轉情復悲願為雲與霧氛¶
<pb:KR3k0055_WYG_325-39b>¶
氲對容姿　郭長生歌曰閒夜寂以清長笛亮且鳴若¶
欲知我者姓郭字長生　陳阿登歌曰連綿葛上藤一¶
援復一絙欲知我姓名姓陳名阿登　聶包鬼歌曰花¶
盈盈正聞行當歸不聞死復生　鬼仙歌謠曰登阿儂¶
孔雀樓遙聞鳳凰鼓下我鄒山頭彷彿見梁魯　窓呼¶
祁孔賔歌曰祁孔賔祁孔賔隐去来隐去来修飾人世¶
甚苦不可諧所得未毫毛所䘮如山崖　増唐韋應物¶
馬明生遇神女歌曰學仙貴功亦貴精神女變化感馬¶
<pb:KR3k0055_WYG_325-40a>¶
生石壁千尋啟雙檢中有玉牀鋪玉簟立之一隅不與¶
言玉體安稳三日眠馬生一立心轉堅知其丹白蒙哀¶
憐安期先生来起居請示金璫玉珮天皇書神女呵責¶
不合見仙子謝過手足戰大𤓰元棗冷如氷海上摘来¶
朝霞凝賜仙復坐對食了頷之使去随雲升乃言馬生¶
合不死少姑教敕令付爾安期再拜將生出一授素書¶
天地畢　元鄭元祐鍾馗食鬼圖詩曰老髯足恐迷陽棘¶
鬼肩藤輿振雙膝前驅肥身兒短黒非髯嬌兒則已腊¶
<pb:KR3k0055_WYG_325-40b>¶
後從衆醜服厠役擔携鬼脯作髯食鬼肌未必能肥腯¶
餔之空勞髯手擘彼痩而巾褙長窄無乃癯儒執髯役¶
其餘醜狀千百態專為世人尸辟怪楚龔獰老非其類¶
請問何由識其槩想龔目睛爍隂界行屍走鬼非殊𣲖¶
民膏民脂飽死後却供髯餐縮而痩無由起龔問其候¶
有嘯于梁妖莫售大明當天百禄輳物不疵癘民長夀¶
　明郭登神靈詩曰乞福禳灾許㡬千分明報應不曽¶
偏神靈應是嫌銅臭只問人間要紙錢¶
<pb:KR3k0055_WYG_325-41a>¶
　　妖怪一¶
原周禮曰凡大傀灾異合去樂注曰傀怪也　又曰眡¶
祲掌十煇之法以觀妖祥以辨吉凶注云煇氣也其類¶
有十　増春秋潜潭巴曰異之為言怪也謂先發感動¶
也¶
　　妖怪二¶
増左傳曰有雲如衆赤烏挟日以飛三日楚子使問諸¶
周太史太史曰其當王身乎若禜之可移于令尹司馬¶
<pb:KR3k0055_WYG_325-41b>¶
　張璠漢紀曰梁冀池中船無故自覆後被誅　後漢¶
書曰彭寵自立為燕王多見變怪堂上聞蝦蟇聲在爐¶
火下鑿地求之不得後為奴所殺　魏志曰鉅鹿張臻¶
正始中戴鴻鳥巢門臻告門人曰戴鴻鳥巢門此隂凶¶
也乃援琴作詩句而卒　又曰朱建平善相相應璩曰¶
君年六十二位為常伯先此一年當獨見一白狗也璩¶
年六十一為侍中直省内忽見白狗衆人悉不見于是¶
數聚㑹并急逰觀飲燕自娱年六十三卒　世説曰衛¶
<pb:KR3k0055_WYG_325-42a>¶
瓘永熈中家人炊飯堕地盡化為螺出足而行瓘終見¶
誅　異苑曰謝文静于後府接賔婦劉氏見狗銜謝頭¶
来久失所在婦具説之謝容無變色是月薨　又曰晉¶
恵帝羊后將入宫衣中忽有火光自後藩臣搆兵洛陽¶
失御后為劉曜所嬪　又曰太原王徽之字子猷元嘉¶
四年為兖州刺史在道有客索酒炙言未訖而炙至徽¶
之取自割終不入投地大怒少頃顧視向炙已變為徽¶
頭矣驚愕反矚自覩其首在空中揮霍而没　又曰葛¶
<pb:KR3k0055_WYG_325-42b>¶
輝夫義熈中在家宿至三更有两人把斧至堦前疑是¶
凶人往打之欲下杖悉變蝴蜨繽紛飛散有一物衝輝¶
夫腋下便倒少時死　又曰宋大明中頓丘縣令劉順¶
酒酣晨起見榻牀上有一聚凝血如覆盆形劉氏武人¶
了不驚怪乃令擣韲親自切血染韲食之棄其所餘後¶
十許載至元徽二年為王道隆所害　沈約宋書曰蕭¶
思話在青州常所用銅斗覆在藥厨下忽于斗下得二¶
死雀思話歎曰斗覆而雙雀殞其不祥乎既而被繫¶
<pb:KR3k0055_WYG_325-43a>¶
又曰劉敬宣嘗夜與寮屬宴空中有投一隻屩于坐墜¶
敬宣食盤上三尺五寸已經人著過耳鼻間並欲壊頃¶
之而敗䘮　又曰李林甫宅屢有妖怪其南北隅溝中¶
有火光大起或有小兒持火出入林甫惡之奏于其處¶
立嘉猷觀林甫之疾也晨起盥飾將入朝命取書囊即¶
常時所記事目也忽覺額重于常持者開視之即有二¶
䑕出焉投于地下即變為蒼狗䧺目張牙仰視林甫命¶
弓射之殷然即滅林甫惡之不踰月而卒　雲齋録云¶
<pb:KR3k0055_WYG_325-43b>¶
宋潜為甘渡廵檢延故人趙當訓其子弟忽見美婦人¶
立燈下纎腰一搦唱曰郎行久不歸妾心傷亦苦低迷¶
羅箔風背泣西窓雨遂滅燈趨趙就寢曰妾本東方人¶
鬻身彭城郎今郎觀光上國妾豈可孤眠暗室明夜又¶
来諸生怪趙精神恍惚具告其父潜往觀焉見一婦人¶
唱曰向曉臨鸞拂黛眉紅妖艷冶照羅幃不辭夜夜偷¶
相訪只恐旁人又得知宋大呼遽入以手抱之甚細乃¶
一燈檠耳焚之遂絶焉¶
<pb:KR3k0055_WYG_325-44a>¶
　　妖怪三¶
原祥桑　妖鳥(史記云亳有祥桑穀並生于朝一暮大/拱太戊修徳祥桑枯死  周禮云庭氏)¶
(掌射國中之妖鳥若不見其鳥獸則以救日之弓救月/之矢夜射之注云獸謂狐狼等不見謂夜来呼鳴為怪)¶
(者救日射太陽/救月射太隂)　石言　蛇鬭(左傳曰石言于晉師曠/曰石不能言恐有憑焉)¶
(不然民聼濫也公又曰初内蛇與外蛇鬭于鄭内蛇死/六年而厲公入  聞之問申繻對曰人之所忌其氣燄)¶
(以取之妖由人興也人無釁/焉妖不自作人棄常則妖興)　羵羊　驢䑕(家語曰季/桓子穿井)¶
(得土缶問孔子孔子曰木石之怪夔魍魉水之怪者龍/罔象土之怪者羵羊也  晉宣城郡有一物大如水牛)¶
(灰色庳脚脚類象胸前尾上皆白爪力/而遲鈍到城下郭璞筮之名曰驢鼠)　犬禍　狸妖¶
<pb:KR3k0055_WYG_325-44b>¶
(漢書成帝河平年長安人石良見物如人狀在其室中/擊之為狗走去數日有數十人被甲持弓弩至良格擊)¶
(或死或傷皆為狗五月乃止犬禍也常樂廣為河南尹/官舎多妖怪前尹皆不敢處廣居之  外户自閉後于)¶
(牆孔中得狸殺/之遂絶妖怪)　増燈下纎腰　窓前大手(上詳妖怪/二  括異)¶
(志云少保馬公亮少時臨窓燭下閲書忽有大手如扇/自窓前伸入次夜又至公以筆濡雄黄水大書花字窓)¶
(外大呼速為我滌去不然禍及于汝公不聽而寢有頃/怒甚索滌愈急公不應將曉哀鳴而手終不能縮且曰)¶
(公將大貴我戲犯公何忍致我極地邪公獨不見温/嶠燃犀之事乎公大悟以水滌去花字遜謝而去)¶
　　妖怪四¶
原十煇(周禮詳/妖怪一)　百物(之/魅)　覆巢(周禮云硩蔟氏掌覆/妖鳥之巢以方書十)¶
<pb:KR3k0055_WYG_325-45a>¶
　(日之號十二辰十二月十二嵗二十八星之號/懸其巢上則去之注妖鳥惡鳴之鳥鴞鵩之屬)　射聲¶
　(又庭氏職云若神則以太隂之弓與枉矢射之注云/神謂非鳥獸之聲若叫于宋大廟曰嘻嘻出出之類)¶
　去樂(周禮詳/妖怪一)　作賦(賈誼為長沙王傳三年有鵩飛入/誼舎鵩似鴞不祥鳥也誼以謫居)¶
　(自傷故作賦自廣曰野鳥入室/主人將去請問于鵩予去何之)　祲象(謂祲/形象)　怪人(周/禮)¶
　　祅禳(祅除/也)　厭勝(厭禱/也)　沴氣　咎徴　能不惑(文/子)¶
　(曰審于符者/怪物能不惑)　何不儲(海賦云何竒不/有何怪不儲)　人亂則生(傳/曰)¶
　(天反時為灾地反物為妖/人反徳為亂亂則妖災生)　國亡必有(國之將亡/必有妖孽)　六¶
　鷁退飛(過宋/都)　羣雁嚙死(捜神記云王莽簒漢東都太/守翟義謀舉義兵兄宣見羣)¶
<pb:KR3k0055_WYG_325-45b>¶
　(雁數十在中庭有狗從外入/嚙之皆死後莽夷其三族)　見豕負塗(易/)　見人撤¶
　屋(漢書霍禹將誅人共見有人居其屋上撤瓦投/地就視無人第中鼠與人相觸第門皆自壊)　災¶
　祥在徳(惟吉凶不僣在人/惟天降災祥在徳)　吉凶由人　妖由人興¶
　孽非天作　天乃降災　國時有恐　是何祥也　或¶
　有憑焉　鑄鼎象物聖人備罔两之姦　懸鏡鑒形道¶
　士防魑魅之惑　徴社公之夢曹政亂而始亡　降莘¶
　邑之神虢徳衰而後滅¶
御定淵鑒類函巻三百二十¶
