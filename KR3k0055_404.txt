# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.435344
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百九十九
<pb:KR3k0055_WYG_404-1a>¶
　欽定四庫全書¶
御定淵鑑類函卷三百九十九¶
　　果部(李/)　(桃/)¶
　　　李一¶
　原許氏說文曰李果也從木子聲杼古文李　爾雅曰¶
　休無實李(郭璞注曰/一名趙李)痤接慮李(今之麥/熟李)駮赤李桃李醜¶
　核棗李曰疐之(孫炎曰桃李類皆核/疐之去秪也疐音帝)　郭義恭廣志曰¶
　車下李車上李　又曰麥李細小有溝道有黄建李青¶
<pb:KR3k0055_WYG_404-1b>¶
　皮李馬肝李赤李房陵李　增又曰鼠李朱李可以梁¶
　　又曰細小䭞(音/亦)李肌粘茹似䭞有柰李離核李李似¶
　柰有壁李熟必先劈裂有孝經李一名老子李其樹數¶
　年則枯有杏李味小酢似杏有夏李冬李十一月熟¶
　格物總論曰李實數種或朱或黄或緑或紫或斑㸃大¶
　者如杯小者如雞卵核小味甘脆皆果中之珍也　原¶
　毛詩曰何彼穠矣華如桃李　又曰投我以木李報之¶
　以瓊玖　又曰丘中有李彼留之子　又曰北山有李¶
<pb:KR3k0055_WYG_404-2a>¶
　又曰投我以桃報之以李　禮記曰食棗桃李弗致¶
於核(注曰為/恭敬也)　春秋運斗樞曰玉衡星散為李　増漢¶
武内傳曰仙家上藥有貟丘紅李　原陸翽鄴中記曰¶
華林園有春李冬華春熟　増韋述兩京記曰東都嘉¶
慶坊有李樹其實甘鮮為京都之羙故稱嘉慶李今人¶
但言嘉慶子蓋稱謂既熟不加李亦可記也　唐志曰¶
北之渤海有九都之李　原荆州記曰房陵有好李¶
風土記曰南郡有細李有青皮李　増管子曰五沃之¶
<pb:KR3k0055_WYG_404-2b>¶
土其木宜李　原列子曰師門嘯父弟子食桃李葩¶
鹽鐵論曰桃李實多者來嵗謂之穰　洞㝠記曰琳國¶
去長安九萬里生玉葉李色如碧玉數十嵗一熟味酸¶
昔韓衆甞餌此李因名韓衆李　増述異記曰瀨鄉老¶
子祠有紅縹李一李二色　又曰房陵定山有朱仲者¶
家有縹李代所希有　又曰晉暉章殿前有嘉李　又¶
曰李戎州所出肉熟而皮猶緑　雜考曰江南建寜有¶
一種名均亭李紫色極肥大味甘如蜜南方之李此實¶
<pb:KR3k0055_WYG_404-3a>¶
為最　真人王褒内傳曰五雲丹山上有𤣥雲李食之¶
得仙　原本草曰李根治癬服其花令人好顔色凡李¶
實熟食之皆好除固熱調中食之不可合雀肉食之不¶
可臨水上噉之李皮水煎含之治齒痛　増陶弼詩曰¶
主人肝膽無猜忌李下遊人任整冠¶
　　李二¶
増集真記曰西王母居龍目城城中產黄中李花開則¶
三影結實則九影花實上皆有黄中二字王母惜之過¶
<pb:KR3k0055_WYG_404-3b>¶
於蟠桃與紫陽真官博戲則以一二百枚逓分勝負¶
黄帝内傳曰王母遺帝上清玉文之李　原神仙傳曰¶
老子母適到李樹之下生老子而能言指李樹曰以此¶
樹為我姓　孟子匡章曰陳仲子豈不誠㢘士哉居於¶
陵三日不食耳無聞目無見也井上有李螬食實者過¶
半矣匍匐往將食之三咽然後耳有聞目有見　西京¶
雜記曰漢武初修上林苑羣臣逺方各獻其果樹有合¶
枝李朱李黄李紫李緑李青李綺李青房李顔囬李羌¶
<pb:KR3k0055_WYG_404-4a>¶
李燕李猴李沈朱李浮素李　漢武内傳曰李少君謂¶
武帝曰溟海棗大如𤓰鍾山之李大如缾臣食之遂生¶
竒光　抱朴子曰五原蔡誕入山而還欺其家人云到¶
崑崙山有玉李形如世間者但光眀洞徹而堅以玉井¶
水洗之便軟而可食　東方朔占曰朔與弟子俱行朔¶
渴令弟子叩道邊家門不知室中姓名呼不應朔復往¶
見博勞飛集其家李樹上朔謂弟子曰主人當姓李名¶
博勞汝呼當應室中人果有姓李名博勞出與朔相見¶
<pb:KR3k0055_WYG_404-4b>¶
即入取飲與之　増述異記曰水精李出天台閑閑真¶
人曽致元帝　東方朔占曰魏文帝安陽殿前天降朱¶
李八枚噉一枚可數日不食　原世說曰王戎年七嵗¶
甞與諸小兒逰睹道邊李樹有子折枝諸小兒競走取¶
之惟戎不動人問之荅曰樹在道邊而多子此必苦李¶
也取之信然　又曰王安豐有好李賣之恐人得種常¶
鑚其核　増晉書曰和嶠性至儉家有好李常求之不¶
過數十王武子因其上直率將少年能食之人将斧詣¶
<pb:KR3k0055_WYG_404-5a>¶
園飽噉之伐之送與嶠問何如君李　&KR0286;康髙士傳曰¶
長靈安丘生病篤弟子公沙都來省之與安共至於庭¶
樹下聞李香開目見雙赤李著枯枝都仰手承李自墮¶
掌中安丘食之所苦盡愈　齊書曰王僧孺少時有餽¶
其父李先以一與之不受曰大人未見不容先甞　花¶
木録曰北齊武帝改芳林園為仙都苑植名果有合歡¶
杏同心李　唐書曰武徳中有獻李樹連理盤屈如龍¶
　又曰貞觀中玉華宫李樹連理隔澗合枝　天寶遺¶
<pb:KR3k0055_WYG_404-5b>¶
事曰處士崔元徽東洛有宅入嵩山采朮芝囬宅中蒿¶
萊滿院時春季夜風月清爽忽有白衣引緑裳者曰姓¶
李一曰陶氏乃命坐月下色皆殊絶滿座芳香襲人¶
承平舊纂曰蕭瑀陳叔逹於龍昌寺看李花相與論李¶
有九標謂香雅細澹潔密宜月夜宜緑鬢宜白酒　又¶
曰神龍中陳州官舎有李樹花將盡忽更鮮茂而生花¶
焉　唐新語曰安金藏䘮母廬於墓側有湧泉自出又¶
有李樹盛冬開花犬鹿相狎采訪使盧慎以聞詔旌其¶
<pb:KR3k0055_WYG_404-6a>¶
門閭　國史補曰李直方嘗第果實名如貢士者以緑¶
李為首楞棃為副櫻桃為三甘子為四葡萄為五或薦¶
荔枝曰寄舉之首　宋髙僧傳曰唐肅宗至徳二年返¶
轅詣扶風令釋元皎於鳳翔開元寺置御藥師場忽於¶
法㑹内生一叢李樹有四十九莖元皎䓁表賀帝喜曰¶
此大瑞應荅敕云瑞李繁滋國之興兆生在伽藍之内¶
足知覺樹之榮感此殊祥與師同慶　舊唐書曰興元¶
元年八月亳州貞元縣大空寺僧院李樹種十四年纔¶
<pb:KR3k0055_WYG_404-6b>¶
長一丈八尺今春枝忽上聳髙六尺周圍似蓋九尺餘¶
　樞要録曰沆陵伍貫卿家李花最盛一日夜奴婢遥¶
見花作數團如飛仙狀上天去花上露水倐作雨數千¶
㸃花則下矣(見錦繡萬/花谷後集)　安慶府志曰正徳十四年己¶
卯三月李結實如𤓰其味甜其長寸四月大水免其租¶
半¶
　　李三¶
原翠質　青皮(上見傅休奕李/賦  下詳類聚)　采春山　沈寒水(山/海)¶
<pb:KR3k0055_WYG_404-7a>¶
(經曰邊春之山多李里/人常采之  下詳類聚)　南居先熟　東苑已朱(周處/風土)¶
(記曰南居細李四月先熟李荆州記曰房陵南居有/名李  張華真人篇曰朱  生東苑甘𤓰出西郊)¶
廬山白　房陵縹(魏文帝列異𫝊曰袁本初時有神出/河東號度索君人立廟兖州蘇氏母)¶
(病往禱見二人著白布單衣髙冠冠似魚頭謂度索君/曰昔廬山共食白李未久已三千年日月易得使人悵)¶
(然去後度索君曰此南/海君也  下見傅李賦)　増龍血　鼠精(琴莊異事曰/崔奉國家一)¶
(種李肉厚而無核識者曰天罰乖龍必割其耳耳血墮/地故生此李  好事集曰王侍中家堂前有鼠從地出)¶
(其穴即生李樹花實/俱好此鼠精李也)　作㑹　無蹊(說林曰立夏日俗/尚噉李時人語曰)¶
(立夏得&KR0356;李能令顔色羙故是日婦人作李㑹取李汁/和酒飲之謂之駐色酒一曰是日噉李令不痩夏  唐)¶
<pb:KR3k0055_WYG_404-7b>¶
(書李乂典選請謁不行/時人語曰李下無蹊徑)　愈目　如拳(抱朴子曰南頓/人張助耕於田)¶
(因有一李栽在耕次助意惜之欲持歸乃掘取之未得/即去以濕土封其根置空桑中遂忘取後作逺職不在)¶
(其里中人見桑中忽生李謂之神有病目痛者䕃息此/桑下因祝之言李君能令我目愈當謝一豚其目偶愈)¶
(便殺豚祭之傳者過差便言此樹能令盲者得視/逺近翕然皆來請福  李尤果賦曰如拳之李)　沈¶
朱　薦碧(謝𤣥暉詩曰夏李沈朱實脆/韓愈詩曰冰盤夏薦碧實)　思戒　防嫌¶
(𤨏言曰明宗不豫馮道入問曰寢膳之間尤宜調謹因/指御前果實曰如食桃不康他日見李思戒  古樂府)¶
(歌曰君子防未然不處嫌疑/間𤓰田不納履李下不整冠)　同詠　獨明(髙隠外書/曰元微之)¶
(白樂天兩不相下一日同詠李花微之先成葦綃之句/樂天乃服蓋葦綃白而輕一時所尚  誠齋詩序曰桃)¶
<pb:KR3k0055_WYG_404-8a>¶
(李嵗嵗同時並開而退之有花不見桃惟見李之句殊/不可觧因晩登碧落堂望隔江桃李桃皆暗而李獨眀)¶
(乃悟/其妙)¶
　　李四¶
原得䕃得實(說苑曰夫春樹桃李夏/得䕃其下秋得食其實)　整冠(詳前/李三)　増¶
盤根(杜甫詩曰仙/李盤根大)　三十六園(李尤果賦曰三十六園/之朱李蓋仙李縹而神)¶
(李/紅)¶
　　李五¶
原詩古歌詞曰桃生露井上李生桃樹傍蟲來齧桃根¶
<pb:KR3k0055_WYG_404-8b>¶
李樹代桃僵樹木身相代骨月還相忘　梁沈約詠麥¶
李詩曰青玉冠西海碧石彌外區化為中園實其下成¶
路衢在昔良足貴因小邈難逾色潤房陵縹味奪寒水¶
朱摘持歌以獻尚食且踟躕　梁王約荅元金紫餉朱¶
李詩曰穠華春發彩結實下成蹊潘生詠金谷魏后沈¶
寒谿逢君重妖麗移翫入崇閨慙無瓊玖報徒用瘁幽¶
棲　陳江總詠李詩曰嘉樹春風早春風花落新但得¶
成蹊處㡬得正冠人當知露井側復與夭桃鄰　唐太¶
<pb:KR3k0055_WYG_404-9a>¶
宗賦得李詩曰玉衡流桂圃成蹊正可尋鶯啼密葉外¶
蝶戲脆花心麗景光朝彩輕煙散夕隂暫顧暉章側還¶
眺靈山林　又探得李詩曰盤根植瀛渚交幹横倚天¶
舒華光四海卷葉䕃三川　增唐李嶠詠李詩曰潘岳¶
閒居日王戎獻酒辰蝶逰芳徑馥鶯囀弱枝新葉暗青¶
房晩花眀玉井春方知有靈幹特用表真人　賀知章¶
望人家桃李花詩曰山源夜雨度仙家朝發東園桃李¶
花桃花紅兮李花白照灼城隅復南陌南陌青樓十二¶
<pb:KR3k0055_WYG_404-9b>¶
重春風桃李為誰容棄置千金輕不顧踟躕五馬謝相¶
逢徒言南國容華晩遂歎西家飄落逺的皪長奉明光¶
殿氤氲半入披香苑苑中珍木原自竒黄金作葉白銀¶
枝千年萬嵗不凋落還將桃李更相宜桃李從來露井¶
傍成蹊結彩矜&KR0233;陽莫道春花不可樹㑹持仙實薦君¶
王　韓愈詠李花詩曰平旦入西園棃花數株若矜夸¶
傍有一株李顔色慘慘似&KR0356;嗟問之不肯道所以獨繞¶
百匝至日斜忽憶前時經此樹正見芳意初萌芽奈何¶
<pb:KR3k0055_WYG_404-10a>¶
趁酒不省録不見玉枝攢霜葩泫然為汝下雨淚無由¶
返斾羲和車東風來吹不改顏蒼茫夜氣生相遮氷盤¶
夏薦碧實脆斥去不御慙其花當春天地争奢華洛陽¶
園苑尤紛拏誰堆平地萬堆雪翦刻作此連天花日光¶
赤色照未好眀月暫入都交加夜領張徹投盧仝乗雲¶
共至玉皇家長姬香御四羅列縞裙練帨無等差静濯¶
眀妝有所奉顧我未肯置齒牙清寒瑩骨肝膽醒一生¶
思慮無由邪　宋司馬光詠李詩曰嘉李繁相倚園林¶
<pb:KR3k0055_WYG_404-10b>¶
澹泊春齊紈翦衣薄吴紵下機新色與晴光亂香和露¶
氣勻望中皆玉樹環堵不為貧¶
原賦晉傅休奕李賦曰值中州之名果兮結修根於芳¶
園嘉列樹之蔚蔚兮羙弱枝之爰爰既乃長條四布密¶
葉重隂夕景廻光傍䕃蘭林於是肅肅晨風飄飄落英¶
潛實内結豐彩外盈翠質朱變形隨運成清角奏而微¶
酸起大宫動而和甘生既變洽熟五色有章種别類分¶
或朱或黄甘酸得適羙逾蜜房浮彩㸃駮赤者如丹人¶
<pb:KR3k0055_WYG_404-11a>¶
口流濺逸味難原見之則心恱&KR0356;之則神安乃有河沂¶
黄建房陵縹青一樹三色異味殊名乃上代之所不覩¶
兮咸升御乎紫庭周萬國之口實兮充薦享於神靈昔¶
怪古人之感貺乃荅之以寳瓊玩斯味之竒瑋兮然後¶
知報之為輕¶
　　桃一¶
原毛詩曰何彼穠矣華如桃李平王之孫齊侯之子¶
又曰桃之夭夭灼灼其華桃之夭夭其葉蓁蓁　又曰¶
<pb:KR3k0055_WYG_404-11b>¶
投我以木桃報之以瓊瑶　又曰園有桃其實之殽¶
禮記曰仲春之月桃始華　爾雅曰桃李醜核桃曰膽¶
之(膽擇取/其羙者)　易通卦驗驚蟄曰大壯初九桃不花倉庫¶
多火　春秋運斗樞曰玉衡星散為桃　太清諸卉木¶
方曰酒漬桃花而飲之除百病好容色　增管子曰五¶
沃之土其果宜桃　格物總論曰桃實大者如小兒拳¶
小者如雞卵夏五六月方熟味甘香不酸澀亦果中之¶
珍也　六帖曰波斯國出偏桃其國呼為婆澹樹長五¶
<pb:KR3k0055_WYG_404-12a>¶
六丈圍四五尺葉似桃闊大三月開花花落結實狀如¶
桃子而形偏故謂偏桃肉苦核甜西域諸國並珍之¶
原元中記曰木子之大者有積石山之桃實焉大如十¶
斛籠　抱朴子曰桃膠以桑木灰漬服之百病愈久服¶
身有光在晦夜之地如月出也多服之則可以斷榖矣¶
　本草曰梟桃在樹不落殺百鬼玉桃服之長生不老¶
　増又曰桃實已乾著木上經冬不落者名桃奴正月¶
采之　夢書曰桃為守禦辟不祥夢見桃者守禦宫¶
<pb:KR3k0055_WYG_404-12b>¶
原典術曰桃者五木之精也故壓伏邪氣制百鬼故今¶
人作桃符著門上壓邪氣此仙木也　山海經曰桃樹¶
屈蟠三千里　嵗時記曰桃者五行之精壓伏邪氣制¶
百怪¶
　　桃二¶
増金城嵗莭録曰洛陽人家寒食食桃花粥　原韓詩¶
外傳曰孔子侍坐於魯哀公哀公賜之桃與黍仲尼先¶
飯黍而後噉桃哀公曰黍以雪桃也對曰丘知之矣夫¶
<pb:KR3k0055_WYG_404-13a>¶
黍五榖之長而桃為下君子以賤雪貴不聞以貴雪賤¶
也　晏子曰公孫㨗田開疆古冶子事景公勇而無禮¶
晏子言於公餽之二桃曰三子計功而食桃公孫曰我¶
再搏乳虎功可以食田曰我杖兵而御三軍者再功可¶
以食古冶子曰我嘗濟河黿銜左驂冶潛行水底逆流¶
百步順流九里得黿頭功可以食二子曰我勇不若子¶
功不逮子取桃不讓是貪也然而不死無勇也刎頸而¶
死冶曰二子死冶子獨不逮又刎頸而死　尹喜内傳¶
<pb:KR3k0055_WYG_404-13b>¶
曰老子西逰省太真王母共食碧桃紫棃　韓子曰昔¶
者彌子瑕有寵於衛君與君逰於果園食桃而甘以其¶
半噉君君曰忘其口而食我及彌子瑕色衰愛弛得罪¶
於君君曰是故嘗噉我以餘桃　新序曰魏文侯見箕¶
季從者食其桃箕季禁之文侯曰箕季豈愛桃哉是敎¶
我下無犯上也　鍾離意别傳曰秦吏以私恨告民吳¶
旦生盜食宗廟御桃旦生對曰民不敢食也王曰剖其¶
腹出其桃史記惡而書之曰食桃之肉當有遺核王不¶
<pb:KR3k0055_WYG_404-14a>¶
知此而剖人腹以求桃非禮也　漢書曰恵帝五年十¶
月桃李花　増文帝六年十月桃李華　原漢武故事¶
曰東郡獻短人呼東方朔朔至短人因指朔謂上曰西¶
王母種桃三千嵗為此子兒不良也已三過偷之矣後¶
西王母下出桃七枚母因噉二以五枚與帝帝留核著¶
前母問曰用此何上曰此桃羙欲種之母笑曰此桃三¶
千年一著子非下土所植也　又曰漢武初修上林苑¶
羣臣逺方各獻名果有緗核紫文桃霜桃(霜下/可食)金城桃¶
<pb:KR3k0055_WYG_404-14b>¶
　西京雜記曰漢眀帝時常山獻巨桃核其桃霜下花¶
至暑方熟使植園林　神仙傳曰張陵沛人也弟子趙¶
升就陵受學陵以七事試之第七試者陵與諸弟子登¶
雲臺山絶巖上有一桃樹旁生石壁下臨不測去三四¶
丈有桃大實陵謂諸弟子曰得此桃者當告以道要弟¶
子皆流汗無敢視者升曰神人所護何險之有乃從上¶
自擲正投桃樹上取桃滿懐而石壁峻峭不能得還乃¶
擲桃二百二枚陵分桃賜諸弟子餘二枚陵自食一留¶
<pb:KR3k0055_WYG_404-15a>¶
一以待升陵乃申手引升升忽已還乃以向一桃與升¶
　晉起居注曰咸和六年寜州上言甘露降城北園林¶
桃李等樹　鄴中記曰石虎苑中有勾鼻桃重二斤半¶
　晉宫闕名曰華林園桃七百三十八株白桃三株侯¶
桃三株　鄧徳眀南康記曰南康玉山有石桃故老云¶
古有寒桃生於嶺巔隠淪之士將大取其實因變成石¶
　増海録曰洋州雲亭山生獼猴桃甚甘酸食之止渇¶
　鄭緝之東陽記曰龍丘山有一巖外如窗牖内有石¶
<pb:KR3k0055_WYG_404-15b>¶
童巖前一桃樹其實甚甘　裴淵廣州記曰廬山頂上¶
有山桃人時登采拾只得於上飽噉不得持下下輒迷¶
不能返　原國䇿曰孟嘗君將入秦蘇秦往見之孟嘗¶
曰人事者我已知之所未聞者獨鬼事耳秦曰臣之来¶
固以鬼事見君矣臣来過淄上有土偶人焉與桃梗相¶
與語桃梗謂土偶人曰子西岸之土也埏子以為人至¶
嵗八月降雨下淄水至則子殘矣曰不然我西岸之土¶
殘則復西岸耳子東國之桃梗也刻削子以為人降雨¶
<pb:KR3k0055_WYG_404-16a>¶
下淄水至流子而去則子漂漂者將何如矣今秦四塞¶
之國譬如虎口而君入之則臣不知君所如矣孟嘗乃¶
止　増金樓子曰東南有桃都山山有樹樹上有雞日¶
初出照此桃天雞即鳴天下之雞感之而鳴樹下有兩¶
鬼對持葦索取不祥之鬼食之今人正朝作兩桃人法¶
乎此也(鬼一名神荼一名鬱/壘見事詞類竒集)　原十洲記曰東海有山¶
名度索山有大桃樹屈盤數千里曰蟠桃　增神農經¶
曰玉桃服之長生不死若不得早服之臨死日服之其¶
<pb:KR3k0055_WYG_404-16b>¶
尸畢天地不朽　神異經曰東北有樹焉髙五十丈其¶
葉長八尺廣四五尺名曰桃其子徑三尺二寸小核食¶
之令人夀核中仁可以治嗽　原拾遺記曰螃螗山去¶
扶桑五萬里日所不及地寒則桃樹千圍其花青黒色¶
萬嵗一實　増又曰景陽山百果園有仙人桃其色赤¶
表裏照澈得霜乃熟　酉陽雜俎曰安期生以醉墨灑¶
石上皆成桃花　又曰洛城華林園内有冬桃十月始¶
熟形如括蔞食之觧勞一名王母桃　又曰占畢國出¶
<pb:KR3k0055_WYG_404-17a>¶
偏核桃形如半月狀波斯人取食之絶香羙極下氣力¶
比於中夏桃仁療疾不殊㑹蕞云偏桃仁勃律國尤多¶
花殷紅色郎中觧忠順使安西以蘿蔔挿之而生桃仁¶
肥大其桃皮不可食　青州雜記曰桃花有一種垂絲¶
至一二尺者采之鍊以松脂纒織成履甚輕　老學菴¶
筆記曰歐陽公梅宛陵王文恭集皆有小桃詩歐詩云¶
雪裏花開人未知摘來相顧共驚疑便當索酒花前醉¶
初見今年第一枝但謂桃花有一種早開者耳及逰成¶
<pb:KR3k0055_WYG_404-17b>¶
都始識所謂小桃者上元前後即著花狀如垂絲海棠¶
曽子固雜識云正月二十間天章閣賞小桃正謂此也¶
　風俗通曰黄帝書稱上古之時有兄弟二人神荼與¶
鬱律度索山上桃樹下簡百鬼妄禍人則縛以葦索執¶
以食虎於是縣官以臘除夕飾桃人垂葦索畫虎於門¶
效前事也　増西京雜記曰漢永平中劉晨阮肇共入¶
天台迷不得返糧盡山上數桃噉之遂不飢下山見溪¶
邊有二女因邀還家諭婢云劉阮二郎雖向得瓊實今¶
<pb:KR3k0055_WYG_404-18a>¶
尚虚弊可速作食　原神仙傳曰樊夫人與劉剛俱有¶
道術各自言勝中庭有大桃樹夫妻各咒其一桃便鬭¶
相擊良久剛所咒樹走出籬外　又曰髙丘公服餌桃¶
膠得仙　増本事詩集曰劉公幹居鄴下一日桃李爛¶
熳值諸公子延賞久之方去公幹問僕曰損花乎僕曰¶
無但愛賞而已公幹曰珍重輕薄子不損折使老子酒¶
興不空也遂飲花下作放歌行　原甄異傳曰譙郡夏¶
侯文規亡後見形還家經庭前桃樹邉過曰此桃我昔¶
<pb:KR3k0055_WYG_404-18b>¶
所種子乃美好其婦曰人言亡者畏桃君何不畏耶荅¶
曰桃東南枝長二尺八寸向日者憎之或亦不良也¶
世說曰桓𤣥素輕桓崖桓崖在京京下有好桃元連就¶
求遂不辦得佳者𤣥與殷仲文書以為嗤笑曰徳之休¶
眀肅慎貢楛矢如其不爾籬壁間物亦不可得　陶潛¶
桃花源記曰晉太康中武陵人捕魚從谿而行忽逢桃¶
花林夾兩岸數百步無雜木芳草鮮羙落英繽紛漁人¶
異之前行窮林林盡見山山有小口髣髴有光便舎船¶
<pb:KR3k0055_WYG_404-19a>¶
步入初極狹行四五十步豁然開朗邑室連接雞犬相¶
聞男女被髮怡然自樂見漁人大驚問所從來要還為¶
設酒食云先世避秦亂率妻子來此遂與外隔絶不知¶
有漢無論晉魏也既出白太守太守遣人隨而尋之迷¶
不復得路　妬女記曰武歴陽女嫁阮宣武絶忌家有¶
一桃樹花葉灼燿宣歎羙之即便大怒使婢取刀斫樹¶
摧折其華　増虞世南史畧曰北齊盧士深妻崔林義¶
之女有才學春日以桃花和雪與兒靧面咒曰取紅花¶
<pb:KR3k0055_WYG_404-19b>¶
取白雪與兒洗面作光恱取白雪取紅花與兒洗面作¶
妍華取花紅取雪白與兒洗面作光澤取雪白取花紅¶
與兒洗面作華容　杜寳大業拾遺録記曰四年五月¶
帝將北廵發自東郡江東送白葉桃樹四株勅付西園¶
種之其花似蓮花而小花有十餘重重有七八葉大於¶
尋常桃花　唐書曰康園貞觀十一年獻金桃銀桃詔¶
令植之於苑囿　通典曰貞觀二十一年康園獻黄桃¶
大如鵞卵其色如金亦呼為金桃　景龍文館記曰四¶
<pb:KR3k0055_WYG_404-20a>¶
年春上宴於桃花園羣臣畢從學士李嶠等各獻桃花¶
詩上令宫女歌之辭既清婉歌仍妙絶獻詩者舞蹈稱¶
萬嵗上勅太常簡二十篇入樂府號曰桃花行　北戸¶
録曰桑苧翁謂李復云天寳末有韋長史虛舟寓於廬¶
山瀑布泉時夏月多雨見瀑布之中流出一桃葉闊五¶
寸長一尺二寸　又曰至徳初徐正字凝於海鹽縣白¶
塔沙渚之上得一桃核片可貯一升　又曰水部貟外¶
郎杜陟嘗見江淮士人以桃核扇量米正容一升言於¶
<pb:KR3k0055_WYG_404-20b>¶
九嶷山溪中得　麗情集曰崔護清明日獨逰都城南¶
見莊居桃花繞宅叩門求漿有女子開門以盂水飲護¶
囘目注視屬意甚殷來嵗清眀護復往則門已扄鎻因¶
題其上曰去年今日此門中人面桃花相映紅人面祗¶
今何處去桃花依舊笑春風後日復往聞哭聲一老父¶
曰子非崔護耶我女見此題詩絶食而卒崔亦感動詣¶
殯所大呼曰護在此女遂復生　麈史曰劉禹錫為主¶
客郎逰𤣥都觀舊無桃花貞元末至京師則有道士植¶
<pb:KR3k0055_WYG_404-21a>¶
仙桃滿觀花如紅霞劉賦詩曰紫陌紅塵拂面來無人¶
不道看花囘𤣥都觀裏桃千樹盡是劉郎去後栽太和¶
初劉重逰𤣥都觀已蕩然無一株惟兎葵燕麥動揺春¶
風再題詩曰百畞庭中半是苔桃花盡淨菜花開種桃¶
道士歸何處前度劉郎今又來　集仙録曰金母降謝¶
自然家將桃一枚懸臂上有三十顆碧色大如椀云此¶
猶是小者　又曰術士王瓊妙於化物無所不能方冬¶
以藥栽培桃杏數株一夕繁英盡發芳橤濃&KR0233;月餘方¶
<pb:KR3k0055_WYG_404-21b>¶
謝　又曰茅山乾元觀姜麻子閻蓬頭弟子也從揚州¶
乞爛桃核數石空山月眀中種之不避豺虎自茶庵至¶
觀中有桃花五里餘　花史曰范文正公女孫病狂嘗¶
閉一室窗外有大樹一株花適盛開一夕斷櫺登木食¶
桃花㡬盡自是遂愈　又曰石曼卿通判海州以山嶺¶
髙峻人路不通略無花卉㸃綴照映使人以泥裹桃核¶
抛擲於山頂上一二嵗間花發滿山爛如錦繡¶
　　桃三¶
<pb:KR3k0055_WYG_404-22a>¶
原穠華　甘實(上見桃一賦下/見傅𤣥桃)　宜五沃　已三偷(上/詳)¶
(桃一二下/見桃)　紫文　青色(上見桃二月漢武内傳曰西/王母以七  七日降帝宫命)¶
(侍女索桃須臾以玉盤盛桃七枚如雞卵形圎/色青以呈王母王母以五枚與帝自食二枚)　青花¶
　紅萼(上見桃二萼謝靈運詩曰/山桃發紅  野蕨漸紫苞)　緗核　綬花(上見/桃二)¶
(石應劭漢官儀曰二千/  綬青地桃花縹三彩)　生玉嶺　植霜園(上見桃二/  王子年)¶
(拾遺記曰漢明帝常山獻巨核/桃帝使植於霜林園謂相陵誤)　武陵源　洛陽路(上/見)¶
(桃二自宋子侯董嬌嬈詩曰洛陽城東路桃李生路傍/花花  相對葉葉自相當春風南北起花葉自低昂)¶
　増銷恨　助嬌(開元遺事曰明皇於禁苑中有千葉/桃花盛開帝與貴妃日夕宴花樹下)¶
<pb:KR3k0055_WYG_404-22b>¶
(帝曰不獨萱草忘憂此花亦能銷恨寳天寳遺事曰御/苑有千葉桃帝親折一枝插於妃子  冠上曰此花尤)¶
(能助/嬌態)　紅霞　錦浪(上見桃二錦李白詩/岸夾桃花  浪生)　偏核　雙¶
仁(上見桃二有東坡詩/蟠桃核裏  雙仁)　絡絲白　過雁紅(海録碎事/曰用柿子)¶
(樹接桃枝早熟者謂之絡/絲白晩熟者謂之過雁紅)¶
　　桃四¶
原放牛(尚書曰武王克商/放牛于桃林之野)　増夏食(周禮曰夏食鬱/律桃李杏梅)¶
原饋籩食(周禮曰饋食之/籩其實棗栗桃)　成蹊(史記曰桃李不/言下自成蹊)　宜¶
將相門(隋書曰崔頤荅豫章王書/云門有將相宜樹桃李)　樹苦桃(離騷曰斬/伐橘柚列)¶
<pb:KR3k0055_WYG_404-23a>¶
(樹苦/桃)　増豔陽(文選曰豔/陽桃李節)　露井(古詩曰桃/生露井上)　紅嫩(杜/甫)¶
(詩紅入/桃花嫩)　原插戸(莊子曰插桃枝於戸運灰其下童子/入而不畏而&KR0294;畏之是鬼智不如童)¶
(子/也)　蒨粲一時(孫卿子曰桃李蒨粲/於一時時至乃殺)　亦足以豪(列仙/傳曰)¶
(得綏山一桃雖不/能仙亦足以豪)　令雞鳴(淮南萬畢術曰孤桃枝之/劵令雞夜鳴取孤桃南北)¶
(行枝長三尺折以為劵塗以/三嵗雄雞血夜居棲下則鳴)¶
　　桃五¶
原詩梁簡文帝詠初桃詩曰初桃麗新采照地吐其芳¶
枝間留紫燕葉裏發輕香飛花入露井交幹拂華堂若¶
<pb:KR3k0055_WYG_404-23b>¶
映窗前栁懸疑紅粉妝　任昉詠池邊桃詩曰已謝西¶
王苑復揖綏山枝聊逢賞者愛棲趾傍蓮池開紅春灼¶
灼結實夏離離　隋蕭慤奉和詠龍門桃花詩曰舊聞¶
開露井今見植龍門樹少知非塞花髙異少原論時應¶
未發故欲影歸軒祗言輕摘罷猶勝逐風翻　孔紹安¶
應詔詠夭桃詩曰結葉還臨影飛香欲徧空不意餘花¶
落翻沈露井中　唐太宗詠桃詩曰禁苑春暉麗花蹊¶
綺樹裝綴條深淺色㸃露參差光向日分千笑迎風共¶
<pb:KR3k0055_WYG_404-24a>¶
一香如何仙嶺側獨秀隠遥芳　増李嶠詠桃詩曰獨¶
有成蹊處穠華發井傍山風迎笑臉朝露泫啼妝隠士¶
顔應改仙人路漸長還欣上林苑千嵗奉君王　又侍¶
宴桃花園詠桃花應制詩曰嵗去無言忽顦顇時來含¶
笑吐氛氲不能擁路迷仙客故欲開蹊待聖君　杜甫¶
覓桃栽詩曰奉乞桃栽一百根春前為送浣花邨河陽¶
縣裏雖無數濯錦江邊未滿園　韋處厚桃塢詩曰噴¶
日舒紅景通蹊茂緑隂終期王母摘不羡武陵深　李¶
<pb:KR3k0055_WYG_404-24b>¶
白桃花詩曰桃花開東國含笑誇白日偶䝉東風榮生¶
此豔陽質豈無佳人色但恐花不實宛轉龍火飛零落¶
早相失詎知南山松獨立自蕭瑟　王昌齡詩曰桃花¶
四面發桃葉一枝開欲暮黄鸝囀傷心玉鏡臺清箏向¶
明月半夜春風來　王維桃花源行曰漁舟逐水愛山¶
春兩岸桃花夾去津坐看紅樹不知逺行盡清溪忽見¶
人山口潜行始隈隩山開曠望旋平陸遥看一處攅雲¶
樹近入千家散花竹樵客初傳漢姓名居人未改秦衣¶
<pb:KR3k0055_WYG_404-25a>¶
服居人共住武陵源還從物外起田園月明松下房櫳¶
静日出雲中雞犬喧驚聞俗客爭來集競引還家問都¶
邑平眀閭巷掃花開薄暮漁樵乗水入初因避地去人¶
間及至成仙遂不還峽裏誰知有人事世中遥望空雲¶
山不疑靈境難聞見塵心未盡思鄉縣出洞無論隔山¶
水辭家終擬長㳺衍自謂經過舊不迷安知峰壑今來¶
變當時只記入山深青溪㡬度到雲林春來徧是桃花¶
水不辨仙源何處尋　温庭筠敷水小桃盛開詩曰敷¶
<pb:KR3k0055_WYG_404-25b>¶
水小橋東姢姢照露叢所嗟非勝地堪恨是春風二月¶
豔陽節一枝惆悵紅定知留不住吹落亂塵中　唐彥¶
謙緋桃詩曰短墻荒圃四無隣烈火緋桃照地春坐久¶
好風休掩袂夜來微雨已霑巾敢同俗態期青眼似有¶
微詞動絳脣盡日更無鄉井念此時何必見秦人　韋¶
莊庭前桃詩曰曽向桃源爛熳逰也同漁父泛仙舟皆¶
言洞裏千株好未勝庭前一樹幽帶露似垂湘女淚無¶
言如伴息媯愁五陵公子饒春恨莫引香風上酒樓¶
<pb:KR3k0055_WYG_404-26a>¶
僧齊已桃花詩曰千枝含露態何處照人紅風暖仙源¶
裏春和水國中流鶯應見落舞蝶未知空擲欲求圗畫¶
枝枝帶竹叢　宋邵雍二色桃花詩曰施朱施粉色俱¶
好傾國傾城豔不同疑是橤宫雙姊妹一時&KR0157;手嫁東¶
風　蘇軾詩曰上苑夭桃自作行劉郎去後㡬囘芳厭¶
從年少追新賞閒對宫花識舊香欲贈佳人非泛洧好¶
紉幽佩與沈湘鶴林神女無消息為問何由返帝鄉¶
又桃花詩曰爭開不待葉密綴欲無條傍沼人窺鑑驚¶
<pb:KR3k0055_WYG_404-26b>¶
魚水濺橋　元楊載碧桃詩曰一枝如玉照芳春㡬度¶
憑䦨欲殢人翠被夜寒愁灑淚珠簾月冷怕傷神劉郎¶
陌上栽仍舊王母池邊賞又新不是棃花飄雪樹望中¶
清絶更無倫　鄭允端詠桃花詩曰紅雨春寒江上時¶
小桃欹樹出疎籬從敎一簇開無主終不留題崔護詩¶
　眀楊基千葉桃花詩曰江花先好已先落二月芳菲¶
已蕭索掖垣一樹獨開遲嫰葉蘢蓯抱香萼朝來小雨¶
浥輕紅春色千重與萬重㸃注定知煩曉露翦裁曽不¶
<pb:KR3k0055_WYG_404-27a>¶
費春工春來到處尋桃李不道東䦨花自美傷心世事¶
總如花何用勞勞行萬里　又桃花詩曰深深翠竹映¶
嬋姢湘女梳妝立曉煙流水落花成悵望舞裙歌袖是¶
因縁也無人折休相妒纔有鶯啼更可憐却憶東䦨碧¶
千葉暖風香雨為誰妍¶
原賦晉傅休奕桃賦曰有東園之珍果兮承隂陽之靈¶
和結柔根以列樹兮艷長畞而駢羅夏日先熟初進廟¶
堂辛氏踐秋厥味益長花落實結與時剛柔既甘且脆¶
<pb:KR3k0055_WYG_404-27b>¶
入口消流亦有冬桃冷伴氷霜和神適意恣口所嘗華¶
升御於内庭兮飾佳人之令顔實充虚而療飢兮信功¶
烈之難原嘉放牛於斯林兮恱萬國之乂安望海島而¶
慷慨兮懐度索之靈山何兹樹之獨茂兮條枝紛而麗¶
閑根龍虯而雲結兮彌萬里而屈盤禦百鬼之妖慝兮¶
列神荼以司奸辟凶邪而濟正兮豈惟榮美之足言¶
宋伍緝之園桃賦曰嗟王母之竒果特華實兮兼副既¶
陶煦以夏成又凌寒而冬就嗟異殖兮難㧞亦晩枯兮¶
<pb:KR3k0055_WYG_404-28a>¶
先茂農皇品其味漢帝驚其珍林休反耕之牛宅樹伺¶
惡之神景斃勇於不足彌増罪於甘分雖無言兮成蹊¶
叵充殽於魏君時令載始周南申章瞻擇有制藥齊惟¶
良魯拂柩以悔荆楚供弧以事王　陳張正見衰桃賦¶
曰巖巖秀峰吐桂榮松獨夭桃之灼灼輕擢采於寒蹤¶
爾乃萬株成錦千林似翼苔畫波文花然樹色發秦源¶
而逸氣飄漢綬而流芳譬蘭缸之夜炷似眀鏡之朝妝¶
成蹊列徑光崖豔汜間真定之蒼棃雜房陵之縹李芬¶
<pb:KR3k0055_WYG_404-28b>¶
芳難歇照耀無儔舒若霞光欲起散似電彩將收既而¶
風落新枝霜飛故葉歎垂釣之妖童怨傾城之麗妾¶
増唐皮日休桃花賦曰伊祈氏之作春也有豔外之豔¶
華中之華衆木不得融為桃花厥花伊何其實美多臺¶
隸衆芳縁飾陽和開破嫩萼壓低柔柯其色則不澹不¶
深若素練輕茜王顔半酡若夫美景妍時春含曉滋密¶
如不幹繁若無枝妦妦婉婉夭夭怡怡或俛者若想或¶
閉者如癡或向者如步或倚者如疲或温黁而可熏或¶
<pb:KR3k0055_WYG_404-29a>¶
婑媠而莫持或幽柔而旁午或撦冶而倒披或翹矣如¶
望或凝然若思或奕傑以作態或窈窕而騁姿日將明¶
兮似喜天將慘兮若悲近榆錢兮妝翠靨映楊柳兮顰¶
愁睂輕紅拖裳動則裊香宛若鄭袖初見楚王夜景皎¶
潔鬨然秀發又若嫦娥欲奔明月蝶散蠭寂當閨脈脈¶
又若妲己未間裂帛或開故楚豔豔春曙又若息媯含¶
情不語或臨金塘或交綺井又若西子浣紗見影玉露¶
厭浥沃紅墮濕又若驪姬將譛而泣或在水濵或臨江¶
<pb:KR3k0055_WYG_404-29b>¶
浦又若神女見鄭交甫或臨廣筵或當髙㑹又若韓娥¶
將歌斂態微動輕風婆娑煖紅又若飛燕舞於掌中半¶
霑斜吹或動或止又若文姬將賦而思丰茸旖旎互交¶
逓倚又若麗華侍宴初醉狂風狂雨一陣紅去又若褒¶
姒初隨戎虜滿地春色階前砌側又若戚姬死於鞠域¶
花品之中此花最異以衆為繁以多見鄙自是物情非¶
闗春意若氏族之斥素流品秩之卑寒士他目則目他¶
耳則耳或以昵而稱珍或以疎而見貴或有實而花乖¶
<pb:KR3k0055_WYG_404-30a>¶
　或有花而實悴至若實可充腹花可娱目匪乎兹花他¶
　則碌碌我欲品花此為第一懼俗情之横議惟獨斷之¶
　一已我目我目吾耳吾耳妍媸决於我口取舎决於我¶
　志豈為草木之獨然信為國兮如是¶
　原頌梁江淹山桃頌曰惟園有肴惟山有叢丹蘤擎露¶
　紫榮繞風引霧如電映煙成虹伊春之秀廼華之榮¶
　¶
　¶
<pb:KR3k0055_WYG_404-30b>¶
　¶
　¶
　¶
　¶
　¶
　¶
　¶
御定淵鑑類函卷三百九十九¶
