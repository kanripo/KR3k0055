# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.399724
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百九
<pb:KR3k0055_WYG_214-1a>¶
　欽定四庫全書¶
御定淵鑑類函卷二百九¶
　　武功部四(武武文武相須/講    田獵)¶
　　　武一¶
　増易曰神武而不殺　左傳魏絳曰師衆以順為武(詳/論)¶
　(兵/)　又晉文公曰以亂易整不武　原又曰晉師救鄭¶
　及河聞鄭旣及楚平桓子欲還隨武子曰善見可而進¶
　知難而退軍之善政也兼弱攻昧武之善經也子姑整¶
<pb:KR3k0055_WYG_214-1b>¶
　軍而經武乎猶有弱而昧者何必楚　又曰楚重至于¶
　邲遂次於衡雍潘黨曰君盍築武軍而收晉尸以為京¶
　觀臣聞克敵必示子孫以無忘武功楚子曰夫文止戈¶
　為武武禁暴戢兵保大定功安民和衆豐財者也今我¶
　使二國暴骨暴矣觀兵以威諸侯兵不戢矣暴而不戢¶
　安能保大猶有晉在焉得定功所違民欲猶多民何安¶
　焉無徳而强爭諸侯何以和衆利人之幾而安人之亂¶
　以為已榮何以豐財武有七徳我無一焉何以示子孫¶
<pb:KR3k0055_WYG_214-2a>¶
其為先君宫告成事而已武非吾功也　増司馬法曰¶
在軍廣以武¶
　　武二¶
原止戈　奮鉞(上詳武一威/奮黄鉞之)　常武　善經(詩序常武/召穆公美)¶
(宣王也有常徳立/武事  下詳武一)　遏亂　威夷(以遏亂畧四以威/四夷以靖  國)¶
聖武　神武(書伊訓曰惟我商王布/昭聖武  下詳武一)　可畏　無忘(武/可)¶
(畏也功無/忘武)　桓桓　赳赳(桓桓武貌夫/詩赳赳武)　車不式　敵¶
不違(武車不式避武/不違敵違  也)　昭文徳　立武經(左傳威不軌/而昭文徳)¶
<pb:KR3k0055_WYG_214-2b>¶
　禁暴戢兵　兼弱攻昧(竝詳/武一)　弧矢宣威　干戈戡¶
難(黄帝/武王)　湯有慙徳　武未盡善(湯始伐夏而有慙徳/  子曰武盡美矣未)¶
(盡善也謂以/征伐故未善)　増定王國　寧四海(詩有嚴有翼共武/之服共武之服以)¶
(定王國霜叚文昌平淮西碑銘天有肅殺萬物以成雷/風為令  雪為刑君有武節四海以寧陳之原野阻以)¶
(甲/兵)　聽鐘則思　拂劒而起(樂記鐘聲鏗鏗以立號號/以立横横以立武君子聽)¶
(鐘聲則思武臣文李白贈何判官詩羞作濟/南生九十誦古  不然拂劒起沙漠收奇勲)　武幹絶¶
衆　材武間出(唐書王世充自為太尉尚書令以尚書/省為府置官屬乃設三㮄于府外其一)¶
(武幹絶衆摧鋒陷陣者斗宋史兵志至道元年帝閲禁/兵有挽彊弩至一石五  連二十發而有餘力者顧謂)¶
<pb:KR3k0055_WYG_214-3a>¶
(左右曰今宇内阜安材武/間出弧矢之妙近代罕有)¶
　　武三¶
増利武人之貞(易巽進退利/武人之貞)　如震如怒(詩王奮厥武/如震如怒)¶
　師武臣力(左傳彘子曰晉所以覇師武臣力也今失/諸侯不可謂力有敵而不從不可謂武)¶
　星占天鉞(晉書天文志天槍三星一曰天鉞/天之武備也故在紫宮之左右)　武舉¶
起於武后之時(唐選/舉志)　立武學(宋史兵志神宗留心武/備命立武學校七書以)¶
(訓武舉/之士)¶
　　文武相須一¶
<pb:KR3k0055_WYG_214-3b>¶
増史記孔子世家曰齊魯將㑹於夾谷孔子攝相事曰¶
臣聞有文事必有武備有武事必有文備古者諸侯出¶
疆必具官以從請具左右司馬　漢書刑法志曰漢髙¶
祖躬神武之材行寛仁之厚總擥英雄以誅秦項任蕭¶
曹之文用良平之謀騁陸酈之辯明叔孫通之儀文武¶
相配大略舉焉文徳者帝王之利器威武者文徳之輔¶
助也夫文之所加者深則武之所服者大徳之所施者¶
博則威之所制者廣三代之盛至於刑錯兵寢者其本¶
<pb:KR3k0055_WYG_214-4a>¶
末有序帝王之極功也　李絳請崇國學疏曰當征伐¶
之急則先武士丁理平之運則尚文徳二柄相須百王¶
不易故漢光於兵革之中投戈講藝　唐書儒學傳序¶
武為救世砭劑文其膏粱歟亂已定必以文治之否者¶
是病損而進砭劑其傷多矣然則武得之武治之不免¶
霸且盜聖人反是而王故曰武創業文守成百世不易¶
之道也　王叡二陣圖論曰文而不武武而不文不可¶
謂雄則文臣在聰明器量鑒人别材故曰文雄可以為¶
<pb:KR3k0055_WYG_214-4b>¶
相武臣在俊傑深沉果敢決斷故曰武雄可以為將二¶
略兼濟則可以入為相運籌於廟堂之上出為將折衝¶
於萬里之外　登壇必究任將篇丘文莊曰文武非二¶
道也為將者徒知戰陳而不知徳義則其所謂武者非¶
聖人之武也堯稱乃武乃文是武乃戡定禍亂之具所¶
以濟文者也為將者必講明禮樂詩書於平時而以徳¶
義為之本然後可以本兵柄而司三軍之命茍專以能¶
戰鬬曉方略為武則武乃不仁之器殺人之具矣¶
<pb:KR3k0055_WYG_214-5a>¶
　　文武相須二¶
原文徳　武功　立武　脩文　時惟理亂　道有弛¶
張(記曰張而不弛文武不能也弛而不張文/武不為也一張一弛文武之道以弓喻也)　將欲登¶
三　不可闕一　斯文未䘮　我武惟揚　増乃武乃¶
文　允文允武(虞書帝徳廣運乃聖乃神乃武乃/文  魯頌允文允武昭格烈祖)　揆¶
文奮武　附衆威敵(禹貢三百里揆文教二百里奮武/衛  史記司馬穰苴者田完之苖)¶
(裔也齊景公時晏嬰薦曰穰苴雖田/氏庶孽然其人文能附衆武能威敵)　令文齊武　内¶
修外治(孫子令之以文齊之以武是謂必取/  呉子明主必内修文徳外治武備)　大聖兼¶
<pb:KR3k0055_WYG_214-5b>¶
該　百王不易(杜牧注孫子序季孫問冉有曰子於戰/學之乎性達之也對曰學之季孫曰事)¶
(孔子惡乎學冉有曰即學於孔子者大聖兼該文/武竝用&KR0244;聞其戰法猶未之詳也  下詳文武一)　剛¶
柔兼裕　仁智竝施(吳子夫總文武者軍之將兼剛柔/者兵之事  宋史西漢而下若韓)¶
(彭絳灌之為將代不乏人求其文武全器/仁智竝施如宋岳飛者一代豈多見哉)　憲萬邦¶
授二職(詩文武吉甫萬邦為憲注云吉甫此時大將也/  裴行儉破都支帝親勞宴曰行儉提孤軍深)¶
(入萬里兵不血刃而叛黨擒夷可謂文武兼備/矣其兼授二職即拜禮部尚書兼檢校太尉)　原𢎞¶
其用乃殊致　臻其極則同歸　救弊宜去煩文　慮¶
威豈在耀武　原伯廢學而見非　向戍弭兵而致誚¶
<pb:KR3k0055_WYG_214-6a>¶
　威加海内武足威也　化成天下文在兹乎　奉天¶
威以伐叛爰舉干戈　恢帝道而化人則張禮樂　天¶
下旣平則用四科之教　海内未截宜崇七徳之功(竝/白)¶
(帖/)¶
　　文武相須三¶
増長久之術(史記陸生時前説稱詩書高帝罵之曰迺/公居馬上而得之安事詩書陸生曰居馬)¶
(上而得之寧可以馬上治之乎且湯武逆/取而以順守之文武兼用長久之術也)　隨陸無武¶
絳灌無文(晉書載記劉淵嘗謂同門生朱紀范隆曰吾/每觀書傳常鄙隨陸無武絳灌無文道由人)¶
<pb:KR3k0055_WYG_214-6b>¶
(𢎞一物之不知者固君子之所耻也二生遇高皇而不/能建封侯之業兩公屬太宗而不能開庠序之美惜哉)¶
(於是遂學武/事妙絶於衆)　文武兼資(後周書劉亮中山人本名道/徳以勇敢見知為時名將兼)¶
(屢陳謀策多合機宜太祖謂之曰卿/文武兼資即孤之孔明也乃賜名亮)　天下之柄有二¶
(唐書魏元忠封事天下之柄有二文武而已至制勝御/人其道一也今言武者先騎射不稽之權畧言文者首)¶
(篇章不取之經綸臣願歴訪文武五品以上得無有智/如羊祜武如李廣而不得騁其才者乎使各言其志毋)¶
(令久/失職)　公卿即為將帥(宋史陸九齡調桂陽軍教授改/興國軍未上㑹湖南茶冦剽廬)¶
(陵聲搖旁郡人心震懾舊有義社以備冦郡從衆請以/九齡主之門人多不恱九齡曰文事武備一也古者有)¶
(征討公卿即為將帥比閭之長則伍兩之率也士而耻/此則豪俠武斷者專之矣遂領其事調度屯禦皆有法)¶
<pb:KR3k0055_WYG_214-7a>¶
　勿令偏有所重(又余玠拜大理少卿升制置副使進/對言今世胄之彦塲屋之士田里之)¶
(豪一或即戎即指為麤人斥為噲伍願陛下視文武為/一勿令偏有所重偏必至於激文武交激非國之福)¶
　　講武一¶
原周禮曰大司馬之職中春教振旅司馬以旗致民平¶
列陳如戰之陳(注以旗者立旗期民於其下也兵者凶/事不可空設因蒐狩而習之凡師出曰)¶
(治兵入曰振旅皆/習戰也平猶正也)辨鼓鐸鐲鐃之用王執路鼓諸侯執¶
賁鼓軍將執晉鼓師帥執提鼓旅帥執聲鼓卒長執鐃¶
兩司馬執鐸公司馬執鐲以教坐作進退疾徐疏數之¶
<pb:KR3k0055_WYG_214-7b>¶
節遂以蒐田中夏教茇舍羣吏撰車徒讀書契辨號名¶
之用帥以門名縣鄙各以其名家以號名鄉以州名野¶
以邑名百官各象其事以辨軍之夜事其他皆如振旅¶
遂以蒐田(注茇讀如萊沛之沛茇舍草止之也撰讀曰/算謂數擇之也讀書契以簿書校錄軍實之)¶
(凡/要)中秋教治兵辨旗物之用王載太常諸侯載旂軍吏¶
載旗師都載旜鄉遂載物郊野載旐百官載旟各書其¶
事與其號焉其他皆如振旅遂以獮田(注凡旗鼓有軍/旅者畫異物無)¶
(者帛而已書當為畫事/也號也皆畫以雲氣)中冬教大閱(注大閱備軍禮而/旌旗不如出軍之)¶
<pb:KR3k0055_WYG_214-8a>¶
(時空/辟實)前期羣吏戒衆庶修戰法虞人萊所田之野為表¶
乃陳車徒如戰之陳皆坐羣吏聴誓於陳前斬牲以左¶
右狥陳曰不用命者斬之中軍以鼙令鼓鼓人皆三鼓¶
司馬振鐸羣吏作旗車徒皆作鼓行鳴鐲車徒皆行及¶
表乃止三鼓摝鐸羣吏弊旗車徒皆坐又三鼓振鐸作¶
旗車徒皆作鼓進鳴鐲車驟徒趨及表乃止坐作如初¶
乃鼓車馳徒走及表乃止鼓戒三闋車三發徒三刺乃¶
鼓退鳴鐃且却及表乃止坐作如初遂以狩田　左傳¶
<pb:KR3k0055_WYG_214-8b>¶
臧僖伯曰春蒐夏苖秋獮冬狩皆於農隙以講事也三¶
年而治兵入而振旅歸而飲至以數軍實昭文章明貴¶
賤辨等列順少長習威儀也(注雖四時講武猶復三年/而大習出曰治兵始治其)¶
(事入曰振旅治兵禮/畢整衆而還振整也)　増月令曰孟冬天子乃命將帥¶
講武習射御角力　後漢書禮儀志曰立秋之日自郊¶
禮畢始揚威武斬牲於郊東門以薦陵廟還宫遣使者¶
齎束帛以賜武官武官肄兵習戰陣之儀斬牲之禮名¶
曰貙劉兵官皆肄孫吳兵法六十四陣名曰乗之(注魏/書建)¶
<pb:KR3k0055_WYG_214-9a>¶
(安二十一年三月曹公親畊籍田有司奏四時講武於/農隙漢承秦制三時不講唯十月車駕幸長安水南門)¶
(會五營士為八陣進退名曰乘之今金革未偃士民素/習可無四時講武但以立秋擇吉日大朝車騎號曰治)¶
(兵上合禮名下承漢制也古今注曰永平元/年六月初令百官貙膢當新始殺食曰貙膢)　唐書禮¶
樂志曰中冬講武於都外前期兵部命將帥簡軍士除¶
地為塲立五表又别墠地於北廂南向尚舍奉御設大¶
次於墠建旗為和門如方色大將被甲乗馬教習士衆¶
少者在前長者在後其還則反之刀楯為前行持矟者¶
次之弓箭者為後旗臥則跪旗舉則起講武之日皇帝¶
<pb:KR3k0055_WYG_214-9b>¶
乗革輅至墠所兵部尚書介胄乗馬奉行入大次謁者¶
引諸州使人鴻臚引蕃客立於大次觀者立於都墠騎¶
士仗外四周中軍將各以鞞令鼓三軍俱擊鼓三鼓有¶
司偃旗步士皆跪大將立於旗鼓之東西向諸軍將立¶
於其南北面聽大將誓遂聲鼓有司舉旗士衆皆起東¶
軍一鼓舉青旗為直陳西軍亦鼓舉白旗為方陳以應¶
次西軍鼓舉赤旗為銳陳東軍亦鼓舉黒旗為曲陳以¶
應次東軍鼓舉黄旗為圜陳西軍亦鼓舉青旗為直陳¶
<pb:KR3k0055_WYG_214-10a>¶
以應次西軍鼓舉白旗為方陳東軍亦鼓舉赤旗為鋭¶
陳以應次東軍鼓舉黑旗為曲陳西軍亦鼓舉黄旗為¶
圜陳以應凡軍先舉者為客後舉者為主每變陳二軍¶
各𨕖刀楯五十人挑戰第一第二挑戰迭為勇怯之狀¶
第三為敵均之勢第四第五為勝敗之形旣已兩軍俱¶
為直陳至中表相擬擊而還每退至一行表跪起如前¶
遂復其初侍中奏請觀騎軍騎軍皆如歩軍之法每軍¶
各八騎挑戰五陳畢大擊鼓而前盤馬相擬擊而罷遂¶
<pb:KR3k0055_WYG_214-10b>¶
振旅　宋實錄曰咸平二年八月大閲諸軍先是詔有¶
司擇地於東武村為廣塲慿髙築臺臺上設幄建行宮¶
於西北隅是日殿前司侍衛司馬步諸軍自夜三鼓分¶
出諸門詰旦上按轡頓於行宮諸軍陳於臺前左右相¶
向歩騎交屬綿亘二十里諸班衛士翼侍於臺後有司¶
奏成列上升臺東向御戎幄召從臣坐而觀之殿前都¶
指揮使王超執五方旗以節進退又於兩陳中設候臺¶
相望使人執旗如臺上招之初舉黄旗則諸軍旅拜舉¶
<pb:KR3k0055_WYG_214-11a>¶
赤旗則騎進舉青旗則步進每旗動則鼓作而士譟之¶
聲震於百里皆三挑而後退次舉白旗則諸軍復拜呼¶
萬嵗者三有司奏陳堅而整士勇而厲欲再舉之上曰¶
可止矣遂舉黒旗以振旅¶
　　講武二¶
原教振旅　教茇舍　教治兵　教大閱　撰車徒¶
辯旗物　司馬振鐸　羣吏作旗(以上竝詳/講武一)　起事動¶
衆　脩教明諭(爾雅起大事動大衆必先有事乎社兵/公羊傅秋八月壬午大閲大閲者閲)¶
<pb:KR3k0055_WYG_214-11b>¶
(車也脩教明/諭國道也)　出尚威武　入反尊卑(爾雅出為治兵/尚威武也入為)¶
(振旅反/尊卑也)　銜枚而進　鳴鐃且却(周禮車徒皆作遂鼓/行徒銜枚而進鄭注)¶
(云枚如箸銜之有繣結於項中軍法/止語為相疑惑也  下詳講武一)　三年治兵　一¶
時講武(上詳講武一一三時務/農一時講武  時冬也)　北面誓　南郊戲(月/令)¶
(天子乃教田獵習五戎有司搢扑北面以誓之詳田獵/一  晉成帝咸和元年十一月大閱於南郊詔内外諸)¶
(軍戲兵於南郊之/塲其地因名鬬塲)　増都試　時肄(漢書髙帝紀十一/年注材官騎士習)¶
(射御騎馳戰陳常以八月太守都尉令長丞會都試課/殿最水處則習樓船邊郡將萬騎行障塞  又刑法志)¶
(漢興踵秦而置材官於郡國京師有南北軍之屯至武/帝平百粤内増七校外有樓船皆嵗時講肄脩武備云)¶
<pb:KR3k0055_WYG_214-12a>¶
　上林　西郊(漢書文帝中年赫然發憤遂躬戎服親/御鞍馬從六郡良家材力之士馳射上)¶
(林有陳蕃傳延熹六年車駕幸廣成校獵上疏諫曰人/君  事於苑囿惟仲秋西郊順時講武殺禽助祭以厚)¶
(教/敬)　華林　驪山(庾信三月三日華林園馬射賦雖行/祓禊之飲即同春蒐之儀幄宮宿設)¶
(帳殿開筵開鶴列之陣靡魚鬚之旃萬唐會要先天二/年十月講武於驪山之下徵兵二十  列大陳於長川)¶
(坐作進退以金/鼓之聲節之)　便殿　近郊(宋史兵志康定元年帝/御便殿閲諸軍陣法議)¶
(者謂諸軍止教坐作進退雖整肅可觀然臨敵難用請/自今遣官閲陣畢令解證以弓弩射營置弓三等自一)¶
(石至八斗弩四等自二石八斗至二石五斗以次閲習/詔行之陜西河東河北路  玉海建隆三年十一月講)¶
(武於/近郊)　作六師　閲八軍(小雅韎韐有奭以作六師帝/宋史兵志熙寜八年二月)¶
<pb:KR3k0055_WYG_214-12b>¶
(謂見校試七軍營陣以分數不齊前後牴牾難為施用/可令見校試官撫其可取者草定八軍法八月大閲八)¶
(軍陣於城南荆家陂/已事賜銀絹有差)　昆明池　琅琊城(上詳水戰年/齊永明六)¶
(九月於琅琊城講武/習水步軍見玉海)　平樂觀　玉津園(後漢書何進/傳靈帝中平)¶
(五年詔進大發四方兵講武於平樂觀下建大壇上建/十二重五采華葢高十丈壇東北為小壇復建九重華)¶
(葢高九丈列歩兵騎士數萬人結營為陳天子親出臨/軍駐大華葢下進駐小華葢下禮畢帝躬擐甲介馬稱)¶
(無上將軍行陳三匝而還軍宋建隆四年/四月幸玉津圉閲近衛諸  騎射見玉海)　課殿最¶
程能否(上詳都試注便宋史兵志熙寧六年帝初置内/教法旬一御  殿閲武校程其能否而勸沮之)¶
　設帷宫　開帳殿(詳華/林注)　較金埒　遵蘭防(庾信華/林園馬)¶
<pb:KR3k0055_WYG_214-13a>¶
(射賦序𨕖朱汗之馬較黄金/之埒  下見梁獻大閲賦)　振天威　播神武(宋實/録太)¶
(宗紹服之初一意戎事恐有邉警備振天威每朝罷即/于便殿或在後苑親閲禁卒取其伉健者隸親軍  明)¶
(王家屏大閲詩神/武逺播寰宇寧)　試寢宮　教美人(呂氏春秋闔閭/試其民于五湖)¶
(劍皆加于肩地流血幾不可止句踐試其民于寢宮民/爭入火死者千餘遽擊金而退之賞罰充實也  下詳)¶
(吳宮教美/人戰詩)　斬牲狥陳　訓民禦暴(上詳講武一王通/鑑前編周桓  十)¶
(有五年秋八月魯大閲胡氏曰大閲簡車馬也/先王寓軍政於四時之田訓民禦暴其備豫也)　車驟¶
徒趨　步退騎進(上詳講武一城唐會要顯慶二年三/月講武并州  北一鼓而誓衆再鼓)¶
(而整列三鼓而交前左為曲直圜鋭之陳右為方鋭直/圜之陣三挑而五變步退而騎進五合而各復其位)¶
<pb:KR3k0055_WYG_214-13b>¶
　臨宣武觀　御講武殿(晉紀武帝泰始九年臨宣武/觀大閲諸軍  宋史兵志建)¶
(隆三年上御講武殿閲諸道兵得萬餘人/以騎兵為驍雄步軍為雄武竝隸侍衛司)　盤馬擬擊¶
　裹鏃相射(上詳講武一近文獻通考宋建隆三年十/一月講武於  郊軍容甚盛帝御講武殿)¶
(親閲其法刻木為箭鏃裹以氊罽/命強者兩兩相射取其不避者)　射鵰截栁　賞春¶
罰秋(通考宋太宗循太祖舊制親閲武藝行幸池苑亦/令諸軍衛士騎射鵰盤截栁枝  玉海陛㦸百重)¶
(彤廷如砥扛鼎翹闗之雄落鵰穿楊之技彯/纓鳴劍之鋭竝効其能賞春罰秋風動營壘)　授頗牧¶
之方畧　進韓彭之旗鼓(列八陣之形申三令之語肅/將帥嚴部伍頗牧授之以方)¶
(略韓彭進之以旗鼔彼上林之馳射驪/山之講武豈可同日而語哉見玉海)　何進駐華蓋¶
<pb:KR3k0055_WYG_214-14a>¶
下　山濤乗歩輦從(上詳平樂觀注塲晉書太康初帝/嘗講武于宣武  山濤時有疾詔)¶
(乗步/輦從)　原教進退疾徐之節　講攻戰進取之方(上詳/講武)¶
(一之謝承與步子山書但日講攻戰進/取  方而易詩禮樂春秋更不開箧)　増耳目習鐘¶
鼓旌旗不亂　心志安斬刈殺伐不懾(見蘇軾教/戰守策)¶
　　講武三¶
増角抵相夸(漢書刑法志戰國稍増講武之禮以為戲/樂用相夸視而秦更名角抵先王之禮沒)¶
(于滛樂/中矣)　公卿相儀(晉禮志魏延康元年立秋閲兵東/郊公卿相儀王御華蓋親令執金)¶
(鼓之/節)　藩使咸在(後周武帝天和二年十月親率六軍/講武於城南京邑觀者輿馬彌漫數)¶
<pb:KR3k0055_WYG_214-14b>¶
(十里諸畨/使咸在焉)　順天時(唐髙祖武徳元年十月詔曰安人/靜俗文教為先禁暴懲兇武事斯)¶
(重欲暢兵威須加練習今農收已/畢殺氣方嚴宜順天時申耀威武)　殿前教射(唐太宗/即位引)¶
(諸衛驍兵統將等習射於顯徳殿謂將軍已下曰無賊/我則為汝博士教汝射有賊我即為汝將帥領汝戰鬬)¶
(于是每日引數百/人于殿前教射)　思患預防(續文獻通考夏言奏曰/周禮大司馬每遇仲月)¶
(因時教武惟冬農隙則大閲之在漢有平樂觀之講唐/有驪山之講宋有西郊之講厯代之典雖各不同然思)¶
(患預防蓋未/始有二也)¶
　　講武四¶
原詩周庾信從駕觀講武詩曰校戰出長楊兵欄入鬭¶
<pb:KR3k0055_WYG_214-15a>¶
塲置陳横雲起開營雁翼張落星奔驥騄浮雲上驌驦¶
急風吹戰鼓髙塵擁貝裝駭猿時落木驚鴻已斷行¶
増齊王融從武帝瑯琊城講武應詔詩曰治兵聞魯策¶
訓旅見周篇教民良不棄任智理恒全白日映丹羽頳¶
霞文翠旃凌山炫組甲帶水被戈船凝葭鬱摧愴清管¶
乍聨綿早逢文化洽復屬武功宣願陪玉鑾右一舉埽¶
燕然　梁沈約詩曰九功播祧墠七徳陳武縣展事昌¶
國圖息兵由重戰皇情恣閲典出車迨辰𨕖飾徒映寒¶
<pb:KR3k0055_WYG_214-15b>¶
隰翻綏臨廣甸颯沓佩吳戈參差腰夏箭秋原嘶代馬¶
朱光浮楚練虹壑寫飛文巗阿藻餘絢發震岳靈從揚¶
旌水華變慿髙訓武則中天起遐眷鳯葢捲洪河珠旗¶
埽(一作/拂)長汧方待翠華舉逺適瑶池宴　唐李嶠和杜¶
貟外扈從教閲詩曰杪冬嚴殺氣窮紀送頽光薄狩三¶
農隙大閲五戎塲萊田初起燒蘭野正開防夾岸虹旗¶
轉分朋獸罟張燕弧帶曉月吳劒動秋霜原啟前禽路¶
山縈後騎行雲區墜日羽星苑斃天狼禮振軍容肅威¶
<pb:KR3k0055_WYG_214-16a>¶
宣武節揚神心體殷祝靈兆叶姬祥　又顔粲吳宮教¶
美人戰詩曰有客陳兵畫功成欲霸吳玉顔承將略金¶
鈿指軍符轉佩風雲暗鳴鼙錦繡趨雪花頻落粉香汗¶
盡流珠掩笑誰欺令嚴刑必用誅至今孫子術猶可靜¶
邊隅　又葉季長詩曰强吳矜霸略講武在深宮盡出¶
嬌娥伎先觀上將風揮戈羅袖卷擐甲汗妝紅鼓停行¶
未正刑舉令纔崇自可威鄰國何勞逞戰功　宋韓維¶
講武池和師厚詩曰滄池擬溟渤莽漾豁厚地六合昔¶
<pb:KR3k0055_WYG_214-16b>¶
未一教戰出精鋭至尊降黄屋慘淡乘金氣凌波飛百¶
艘撇烈若鶻翅揚旌萬旅譟伐鼓九淵沸其行&KR0297;天旋¶
其止甚陰閉信乎王者師足以服暌異　明申時行大¶
閲應制詩曰廟略收羣策宸遊簡六師代當全盛日春¶
是大蒐時雲捧蒼龍駕風廻翠鳯旗轅門開複道帳殿¶
繞行麾細栁前軍駐長楊後騎隨虬髯天策將猿臂羽¶
林兒拂劍星文動彎弓月影披連營分雁翼布陳合魚¶
麗禮示三驅正鋒藏九變奇張侯仍似豹賈勇盡如羆¶
<pb:KR3k0055_WYG_214-17a>¶
元戎歸節制法從肅威儀¶
増賦唐李銑孫武試教婦人戰賦曰昔孫武子以兵術¶
干吳王曰臣聞國之大君之尊法星象日則乾效坤蓋¶
利徳之竝用故文武而兼存所以安社稷保子孫臣實¶
不敏請嘗試論王曰弧矢之利以討其貳雖邦國之無¶
虞必干戈之有備今者革車千乘介馬萬轡外多勍敵¶
敢曠戎事誠願陳五兵之道用一鼓之氣聞女子之難¶
令豈習之而能致武曰唯唯大王之所示乃召内宰出¶
<pb:KR3k0055_WYG_214-17b>¶
麗嬪下髙臺授武臣皇皇兮其令已申肅肅兮其氣益¶
振今日寵不可恃法有所遵於是建主首統諸婦示其¶
左右約其先後唯玉貌之自矜念將軍之何有顧三令¶
而却立哂再麾而掩口當兵法之必誅雖君令之不受¶
旣而易將更令整行定伍開天門閉地戸審向背分客¶
主角以持兵金以節鼓張奇正以導其進退制方圜而¶
必中規矩武曰彼如桃如李皆如&KR0411;如虎可以服楚越¶
懾齊魯惟大王之悉覩豈獨播於虛聲以婦人而講武¶
<pb:KR3k0055_WYG_214-18a>¶
増論楊夔倒戈論曰予讀周書至倒戈歸馬示天下不¶
復用跡其事惑焉蒐苖獮狩所以講武經閲戎事也故¶
曰預備其不虞有備而無患則武之道豈可一日而忘¶
諸嗚呼班子之善斵不能以鉛刀攻其堅造父之善馭¶
不能以朽索制其逸則有國者可以棄兵乎¶
増策宋蘇軾教戰守策曰夫當今生民之患在於知安¶
而不知危能逸而不能勞昔者先王知兵之不可去也¶
是故天下雖平不敢忘戰秋冬之隙致民田獵以講武¶
<pb:KR3k0055_WYG_214-18b>¶
教之以進退坐作之方使其耳目習於鐘鼓旌旗之間¶
而不亂使其心志安於斬刈殺伐之際而不懾是以雖¶
有盜賊之變而民不至於驚潰及至後世用迂儒之議¶
以去兵為王者之盛節天下旣定則卷甲而藏之數十¶
年之後甲兵頓弊而人民日以安於佚樂卒有盜賊之¶
警則相與恐懼訛言不戰而走天下之勢譬如一身夫¶
風雨霜露寒暑之變此疾之所由生也農夫小民盛夏¶
力作而窮冬暴露其筋骸之所衝犯肌膚之所浸漬輕¶
<pb:KR3k0055_WYG_214-19a>¶
霜露而狎風雨是故寒暑不能為之毒今王公貴人處¶
於重屋之下出則乘輿風則襲裘雨則御蓋凡所以慮¶
患之具莫不備至畏之太甚而養之太過小不如意則¶
寒暑入之矣是故善養身者使之能逸而能勞步趨動¶
作使其四體狃於寒暑之變然後可以剛健强力涉險¶
而不傷夫民亦然臣欲使士大夫尊尚武勇講習兵法¶
庶人之在官者教以行陣之節役民之司盜者授以擊¶
刺之術每嵗終則聚之郡府如古都試之法有勝負賞¶
<pb:KR3k0055_WYG_214-19b>¶
罰而行之旣久則又以軍法從事然議者必以為無故¶
而動民又撓以軍法則民不安而臣以為此所以安民¶
也天下果未能去兵則其一旦將以不教之民而驅之¶
戰夫無故而動民雖有小怨然孰與夫一旦之危哉今¶
天下屯聚之兵以為天下之知戰者惟我而已如使平¶
民皆習於兵彼知有所敵則固已破其姦謀而折其驕¶
氣利害之際豈不亦甚明歟¶
　　田獵一¶
<pb:KR3k0055_WYG_214-20a>¶
增爾雅曰春獵為蒐(搜索取/不任者)夏獵為苖(為苗稼/除害)秋獵為¶
獮(順殺/氣也)冬獵為狩(得獸取之/無所擇)宵田為獠(管子曰獠獵畢/弋今江東亦呼)¶
(獵為獠或曰即今/夜獵載罏照也)火田為狩(放火燒草/獵亦為狩)　原初學記曰¶
易曰庖羲氏之王天下也作結繩而為網罟以佃以漁¶
蓋取諸離此其始也蔡邕月令章句曰獵捷也言以捷¶
取之獵亦曰狩狩獸也鄭康成詩箋言田獵搏獸也亦¶
曰畋畋田也則爾雅為田除害之義此獵之異名也¶
易曰王用三驅失前禽象曰舍逆取順失前禽也(孔穎/達正)¶
<pb:KR3k0055_WYG_214-20b>¶
(義曰三驅之禮先儒皆云三度驅禽而射之也三度則/已褚氏諸儒皆以為三面著人驅禽傳曰先王以四時)¶
(之田不可廢也故推其仁心為三驅之禮乃禮所謂天/子不合圍也成湯祝網是其義也天子之畋圍合其三)¶
(面前開一路使之可去不忍盡物好生之仁也只取其/不用命不出而反入者也禽獸前去者皆免矣故曰失)¶
(前禽又曰以向背而言去者為逆/來者為順故所失者前去之禽也)　又曰田獲三品(本/義)¶
(三品一為乾豆一/為賔客一以充庖)　周禮山虞若大田獵則萊山田之¶
野及弊田植虞旗於中致禽而珥焉(萊除草萊也弊田/田者止也植猶樹)¶
(也田上樹旗令獲者皆致其禽而/校其耳珥者取禽左耳以効功也)澤虞若大田獵則萊¶
澤野及弊田植虞旌以屬禽(屬禽猶致/禽而珥焉)　増又大宗伯¶
<pb:KR3k0055_WYG_214-21a>¶
大田之禮以簡衆也(因田習矣閲/其車徒之數)　又師甸致禽於虞¶
中乃屬禽及郊饁獸舍奠於祖禰乃斂禽(師甸謂起大/衆以田也致)¶
(禽於虞中使獲者各以其禽來致於所表之處屬禽别/其種𩔖饁饋也以所獲獸饋於郊薦於四方羣兆入又)¶
(以奠於祖禰斂禽謂/取三十入腊人焉)　又曰僕掌馭田路以田以鄙掌¶
佐車之政設驅逆之車令獲者植旌及獻比禽凡田王¶
提馬而走諸侯晉大夫馳　月令曰孟夏驅獸毋害五¶
穀毋大田獵農乃登麥　原又曰季秋天子乃教於田¶
獵以習五戎班馬政命僕及七騶咸駕載旌旐授車以¶
<pb:KR3k0055_WYG_214-21b>¶
級整設於屏外司徒搢扑(即夏楚/二物)北面誓之天子乃厲¶
飾執弓挾矢以獵命主祠祭禽於四方　王制曰天子¶
諸侯無事則嵗三田一為乾豆二為賓客三為充君之¶
庖(歳三田者謂每嵗田獵/皆是為此三者之用也)無事而不田曰不敬田不以¶
禮曰暴天物天子不合圍諸侯不掩羣天子殺則下大¶
綏諸侯殺則下小綏大夫殺則止佐車(佐車即周禮驅/逆之車驅者逐)¶
(獸使趨于田之地逆者要/逆其走而不使之㪚亡也)佐車止則百姓田獵獺祭魚¶
然後虞人入澤梁豺祭獸然後田獵鳩化為鷹然後設¶
<pb:KR3k0055_WYG_214-22a>¶
罻羅草木零落然後入山林昆蟲未蟄不以火田不麛¶
不卵不殺胎不殀夭不覆巢　増晉書天文志曰畢八¶
星主邊兵主弋獵　唐書禮樂志曰皇帝狩田之禮以¶
中冬前期兵部集衆庶脩田法虞部表所田之野建旗¶
於其後前一日諸將帥士集於旗下質明弊旗後至者¶
罰兵部申田令遂圍田其兩翼之將皆建旗及夜布圍¶
闕其南面駕至田所皇帝鼓行入圍諸將皆鼓行圍乃¶
設驅逆之騎皇帝乘馬南向有司斂大綏以從諸公王¶
<pb:KR3k0055_WYG_214-22b>¶
以下皆乗馬帶弓矢陳於前後所司之屬又斂小綏以¶
從乃驅獸出前初一驅過有司整飾弓矢以前再驅過¶
有司奉進弓矢三驅過皇帝乃從禽左而射之每驅必¶
三獸以上皇帝發抗大綏然後公王發抗小綏驅逆之¶
騎止然後百姓獵凡射自左而射之達於右腢為上射¶
達右耳本為次射左髀達於右䯚為下射羣獸相從不¶
盡殺已被射者不重射不射其面不剪其毛凡出表者¶
不逐之田將止諸得禽獸旗下致其左耳大獸公之小¶
<pb:KR3k0055_WYG_214-23a>¶
獸私之其上者供宗廟次者供賓客下者充庖廚乃命¶
有司饁獸於四郊以獸告至於廟社　李筌太白陰經¶
曰古之諸侯田獵者為田除害上所以共承宗廟下所¶
以閑習武事太古之時人食禽獸之肉衣禽獸之皮後¶
代人數寖多衣食不足於是神農教其植穀導以紡績¶
自是之後禽獸盈山林下平土害禾稼為人之苦於秋¶
冬無事則畋獵閑習兵革奮揚武威以備戒非常季冬¶
之月臘日太陰用事萬物畢成蟄蟲以伏乃具卒乘從¶
<pb:KR3k0055_WYG_214-23b>¶
禽於山澤以教部分進退之儀¶
　　田獵二¶
原六韜曰文王卜田於渭陽將大得非熊非羆天遣汝¶
師以之佐昌施及三王大吉王乃齋三日乗田車駕田¶
馬于渭之陽見呂尚坐茅以漁文王勞而問焉　増左¶
傳陳侯鄭伯㑹楚子於息遂及蔡侯次於厥貉將以伐¶
宋宋華御事乃逆楚子勞且聽命遂導以田孟諸宋公¶
為右盂鄭伯為左盂期思公復遂為右司馬子朱及文¶
<pb:KR3k0055_WYG_214-24a>¶
之無畏為左司馬命夙駕載燧宋公違命無畏抶其僕¶
以狥(御事華元父孟諸宋大藪也盂田獵陳名將獵張/兩甄故置二左司馬然則右司馬一人當中央燧)¶
(取火/者)　原莊子曰梁君出獵見白雁羣下彀弩欲射之¶
道有行者梁君謂行者止行者不止白雁羣駭梁君怒¶
欲射行者其御公孫龍止之梁君怒曰龍不與其君而¶
顧他人對曰君以白雁故欲射殺人主君譬人無異於¶
豺狼也梁君乃與龍上車歸曰樂哉人獵皆得禽獸吾¶
獵得善言而歸　韓子曰孟孫獵得麑使西秦巴持之¶
<pb:KR3k0055_WYG_214-24b>¶
其母隨而呼之西秦巴不忍而與其母孟孫適至求麑¶
對曰余不忍而與其母孟孫大怒逐之居三月復召為¶
其子傅曰夫子不忍麑又且忍吾子乎　戰國策曰魏¶
文侯與虞人期獵且以飲酒樂天雨文侯將出左右曰¶
今日飲酒樂天雨將焉之文侯曰吾與虞人期獵雖樂¶
豈不一會期哉乃往自罷之魏於是始强　增史記平¶
準書曰元鼎中天子始廵郡國北出蕭闗從數萬騎獵¶
新秦中以勒邉兵而歸新秦中或千里無亭徼於是誅¶
<pb:KR3k0055_WYG_214-25a>¶
北地太守以下而令民得畜牧邉縣　晉書曰羊祜為¶
平南將軍每會衆江沔遊獵常止晉地若禽獸先為吳¶
人所傷而為晉兵所得者皆封還之　北史曰賀若弼¶
平陳後撰其書策上之謂為御授平陳七策其一使兵¶
縁江時獵人馬喧噪及兵臨江陳人以為獵也　冊府¶
元龜曰唐髙祖武徳八年十二月庚辰臘帝曰臘獵以¶
供宗廟朕當躬其事以申孝享之誠於是車駕出廵狩¶
於鳴犢泉之野　文獻通考曰宋仁宗慶厯六年十一¶
<pb:KR3k0055_WYG_214-25b>¶
月獵於城南東韓村自玉津園去輦乗馬分騎士數千¶
為左右翼節以旗鼓合圍塲徑十餘里部隊相應天子¶
按轡中道親挾弓矢而屢獲禽是時道旁居民或畜狐¶
兔鳧雉驅於塲中因謂輔臣曰畋獵所以訓武事非專¶
所獲也悉令縱之至棘店御帳殿召問所過父老子孫¶
供養之數土地種植所宜人加恩勞還次近郊免所過¶
民田租税一年　續文獻通考曰金熙宗皇統九年十¶
一月帝獵于哈勒琿山時右諫議大夫程寀上疏曰比¶
<pb:KR3k0055_WYG_214-26a>¶
見陛下校獵凡羽衛從臣無貴賤皆得執弓矢馳逐而¶
聖駕崎嶇沙礫之地加之秋木叢鬱易以迷失楚田雲¶
夢漢獵長楊皆大陳兵衛以備非常陛下奈何獨與數¶
騎出入林麓沙漠之中前無斥堠後無羽衛甚非肅禁¶
禦意也陛下若復獵當預戒有司圖上獵地具其可否¶
然後下令清道而行擇衝要稍平之地為駐蹕之所簡¶
忠義牙爪之士統以親信腹心之臣警衛左右俟麋鹿¶
旣來然後馳射仍先遣搜閲林藪明立幖幟為出入之¶
<pb:KR3k0055_WYG_214-26b>¶
馳道帝嘉納之　又曰明永樂二十年上親征阿魯台¶
車駕度偏嶺命將士獵於道旁山下上顧從臣曰朕非¶
好獵顧卒隨朕征討道中惟畋獵可以馳馬揮戈振揚¶
武事作其驍勇之氣耳¶
　　田獵三¶
原用三驅　留一面(上詳田獵一方皇甫謐帝王世紀/湯出見羅者  祝湯問曰爾之祝)¶
(何也羅者曰從天下者從地出者從四方來者皆入吾/網湯聞曰嘻盡之矣非桀其孰能為乃令解其三面留)¶
(其一/面)　以四時　獲三品(周禮鄉師掌四時之田前期/簡其鼓鐸旗物兵器脩其卒)¶
<pb:KR3k0055_WYG_214-27a>¶
(伍獵下詳/田  一)　執晉鼓　植虞旗(上詳講武一/下詳田獵一)　田渭陽¶
　獵漆澤(竝詳田/獵二)　發小豝　殪大兕(詩吉日發彼小/豝殪此大兕)¶
　獲三狐　從兩狼(易田獲三狐得黄矢貞吉臧詩/竝驅從兩狼兮揖我謂我  兮)¶
攻猛獸　奉辰牡(周禮翨氏掌攻猛獸各以其物為媒/而掎之  詩奉時辰牡辰牡孔碩注)¶
(云辰/時也)　告介麋　獲毚兔(傳迹人告曰逢澤有介麋/  詩趯趯毚兔遇犬獲之)¶
厲黄涔　倚紫陌(應瑒校獵賦乃命有司廵士周尋二/虞萊野三扈表禽北彌大陸南厲黄)¶
(涔竝王粲獵賦濟漳浦而横陣倚紫陌/而  征樹重圍於西阯列駿騎乎東坰)　山虞　澤虞¶
(竝掌田獵之/事詳田獵一)　獸人　獸臣(周禮獸人掌罟田獸注罟/網也以網搏所當田之獸)¶
<pb:KR3k0055_WYG_214-27b>¶
(曰虞人之箴/  獸臣司原)　二虞　四校(上詳厲黄涔注林下/見司馬相如上  賦)　雙¶
川　九井(上見魏文帝校獵賦沖何法盛晉中興書桓/石秀豁第二子也桓  嘗與共登九井山獵)¶
(徒甚盛觀者傾坐石秀/未嘗屬盼嘯詠而已)　樂野　金郊(越絶書樂野越/之弋獵處也大)¶
(樂故謂之樂野飛張協七命白商素節月旣授衣天/凝地閉風厲霜  將因氣而致殺臨金郊而講師)¶
即鹿　從禽(易即鹿無虞以從禽也遺從/禽於外上無逸飛下無  走)　獻禽　饁¶
獸(傳以嵗之非時獻禽之未至也周禮若大田則帥有/司饁獸於郊遂頒禽注饁饋  以饋四方之神于郊)¶
(頒謂以/予羣臣)　獻獸　致禽(周禮獸人冬獻狼夏獻麋春/秋獻獸物  下詳田獵一)¶
私豵　獻豣(詩言私其豵/獻豣于公)　縣貆　表貉(詩不狩不獵/胡瞻爾庭有)¶
<pb:KR3k0055_WYG_214-28a>¶
(縣貆兮立周禮有司表/貉注云  表而貉祭)　射麋　弋雁(左傳射麋麗龜/  詩弋鳬與雁)¶
　給鮮　計鮮(傳獸人無乃不給于鮮最七命/虞人數獸林衡計鮮論  考功)　御衆¶
　斷爭(周禮太宰八曰田役以御其/衆  又鄉師斷其爭禽之訟)　犄角　指蹤(左/傳)¶
(譬如捕鹿晉人角之諸戎犄之與晉踣之/  漢髙曰追殺獸者狗也指示蹤者人也)　張羅　施¶
弋(文子曰先王之法也豺未祭獸罝網不通于野鷹隼/未擊羅網不張于谷  文𨕖鷹隼未發短弋不施于)¶
(谿/隧)　春畋　夜獵　以畋以漁　不狩不獵(上詳田獵/一  下詳)¶
(縣貆/注)　壹發五豝　竝驅兩牡(竝/詩)　御慣則獲　射中¶
則得(左傳譬如田獵射御慣則能獲禽若未嘗登車射/御則敗績壓覆是懼何暇思獲  穀梁傳士衆習)¶
<pb:KR3k0055_WYG_214-28b>¶
(射射而中田不得禽則得禽田得禽而/射不中則不得禽貴仁義而賤勇力也)　宗祧之事¶
祭祀之禮(傳楚子曰屬有宗祧之事於武陵言/田獵為宗祧  獵得禽獸以供祭祀)　及時¶
之畋　中禮之殺　駕七騶　張兩甄(上詳田獵一/下詳田獵二)¶
設重帟　建大麾(周禮掌次師田則張幕設重帟注重/帟謂兩重之帟  又巾車木路建大)¶
(麾以田注木路不/鞔以革漆之而巳)　會東都　集南圃(車攻詩注宣王/復文武之境土)¶
(修車馬備器械復禽諸侯于東都因田/獵而𨕖車徒焉  下見張衡羽獵賦)　振天維　刮¶
月窟(上見張衡西京賦/下見李白大獵賦)　掩月兔　下星狼(上見劉孝/威行行且)¶
(遊獵詩義下見唐明/皇校獵  成逢雪詩)　長楊賦　慶厯圖(漢揚雄長楊/賦  宋慶厯)¶
<pb:KR3k0055_WYG_214-29a>¶
(六年二月朔左屯衛將/軍趙振上慶厯校獵圖)　射熊館　鳴犢泉(上見揚雄/長楊賦序)¶
(田下詳/  獵二)　蹂蕙圃　踐蘭塘　奢雲夢　侈孟諸(竝見/揚雄)¶
(羽獵/賦)　不覆巢　不涸澤(上詳田獵一涸玉/海不射宿不  澤)　馳千駟¶
　校九嵕(上見揚雄羽獵賦獵唐實録/武徳四年閏月校  九嵕)　入旌門　燕¶
幄殿(唐蘇世長從獵涇陽大獲帝入旌門詫左右曰從/獵樂乎世長曰陛下廢萬幾事遊獵不滿十旬未)¶
(為樂也賜宋仁宗慶厯五年十月幸瓊/林苑門  從官食遂獵于楊村燕幄殿)　賜錦袍　披¶
翠裘(宋建隆二年十二月始獵于近郊賜宰臣至諸軍/都校錦袍見玉海  虞集寄海南故將軍詩海上)¶
(風來五月秋晩凉應上木蘭舟期/門舊識將軍面從獵還披翠羽裘)　格獸　收禽(司馬/相如)¶
<pb:KR3k0055_WYG_214-29b>¶
(子虛賦其下有白虎元豹蟃蜒貙犴乃使/專諸之倫手格此獸  下見班固西都賦)　射鵰　呼¶
鹿(北史斛律光嘗從文襄于洹橋校獵雲表見一大鳥/射之正中其頸形如車輪旋轉而下乃鵰也丞相屬)¶
(邢子高曰此射鵰手也磑續文獻通考遼穆/宗應厯十四年八月如  子嶺呼鹿射之)　助我舉¶
柴　與民同樂(詩決拾旣佽弓矢旣調射夫/旣同助我舉柴  下見孟子)　艾草為¶
防　出表不逐(詩東有甫草注疏云田百夫/艾草以為防  下詳田獵一)　非招不¶
往　非時弗獵(上見孟子林宋端拱元年十月詔曰洛/汭之歌上  之諷明鑒不遠朕惟好生)¶
(之徳解網之仁今後順時行禮/非時更不於近甸遊獵見玉海)　籠山絡野　搜林蕩¶
川(上見班固西都賦賦下/見頻喻畋獲非熊)　結罝彌藪　積禽為山(上/見)¶
<pb:KR3k0055_WYG_214-30a>¶
(張華遊獵詩賦下/見李白大獵)　批狻手猱　風毛雨血(上見李白/大獵賦)¶
(下見班固/西都賦)　割鮮染輪　飛毛灑雪(上見司馬相如子/虛賦  下見李白)¶
(大獵/賦)　平不肆險　樂不至荒(上見揚雄長楊賦箴下/見白居易續虞人)¶
　簡力校武　訓儉昭仁(上見揚雄長楊賦/下見張衡東京賦)　草淺獸¶
肥　氣豪馬健(唐太宗貞觀五年正月大蒐于昆明池/帝謂髙冒王麴文泰曰丈夫在世樂事)¶
(有三天下太平家給人足一樂也草淺獸肥以禮田狩/弓不虛發箭不妄中二樂也六合大同萬方咸慶張樂)¶
(高宴上下歡洽三樂也射下見/韓琦答孫太傅後園宴  詩)　義成逢雪　渭川獻¶
詩(唐明皇校獵義成喜逢大雪率題九韻以示羣臣見/唐魏知古傳先天二年從獵渭川獻詩以諷詩並)¶
<pb:KR3k0055_WYG_214-30b>¶
(田獵/五)　飛鷹走犬　流情蕩志(栁澤上書曰今貴戚飛/鷹走犬盤遊藪澤陛下)¶
(誕降謀訓觀以學業示之以好惡陳之以成敗則長享/福禄矣  憲宗數出遊獵栁公綽奏太醫箴以諷曰遊)¶
(畋恣樂流情蕩志馳騁/勞形叱咤傷氣竝孔帖)　農興臥馬下諫焉　稼成伏¶
草間拒之(潘好禮兼邠王府司馬農興日王出獵家奴/羅列好禮遮道諫王初不許乃臥馬下謼曰)¶
(今農在田王何得非時暴禾稼以損下人要先踐殺司/馬然後聽所為王還  五代何澤為洛陽令唐莊宗好)¶
(畋獵數踐民田澤乃潛身伏草間/當馬而諫莊宗為之止獵竝孔帖)　握中之鷂恥宋璟¶
之見　苑中之獵畏韓休之聞(上見白居易續虞人箴/  韓休峭鯁時政得失)¶
(言之未嘗不盡帝獵苑中或大張樂稍過差/必視左右曰韓休知否已而疏輒至見孔帖)¶
<pb:KR3k0055_WYG_214-31a>¶
　　田獵四¶
増盤於遊田(書周公曰文王不敢盤于遊田以庶邦惟/正之供注以衆國所取法則當正道供待)¶
(之/故)　聽師田以簡稽(周禮小宰以官府之八成經邦治/二曰聽師田以簡稽注云簡閲也)¶
(稽計也計其士之卒伍/閲其兵器為之要簿也)　原竭作(又小司徒役無過家/一人其餘為羨惟田)¶
(與追胥/竭作)　増厲禁(又迹人掌邦田之地政為之厲禁而/守之凡田獵者受令焉注田之地若)¶
(今苑/也)　原大獸公之(見田/獵一)　増野虞道之(月令仲冬山/林藪澤有能)¶
(取蔬食田獵禽獸者野虞教道/之其有相侵奪者罪之不赦)　兩驂如舞(詩叔于田/乗乗馬執)¶
(轡如組兩/驂如舞)　原安野(晏子曰景公田十有八日不反晏/子往見曰國人皆謂君安野而好)¶
<pb:KR3k0055_WYG_214-31b>¶
(獸無乃/不可乎)　魯相暴坐苑外(史記田叔為魯相王好獵相/常從苑中王輒休相就館舍)¶
(相出常暴坐待王苑外王數使人請相休終不休曰/我王暴露苑中我獨何為就舍魯王聞之不大出遊)¶
増貙膢(漢書武帝紀太初二年三月行幸河東祠后土/令天下大酺五日膢五日祠門戸比臘伏儼曰)¶
(膢音劉殺也蘇林曰膢祭名貙虎屬常以立秋祭獸/王者亦以此日出獵還以祭宗廟故有貙膢之祭)¶
先使視獸(又韓嫣傳武帝時江都王入朝從上獵上林/中天子車駕䟆道未行先使嫣乗副車從數)¶
(十百騎/馳視獸)　原長洲苑(吳地記長洲在姑蘇南太/湖北岸闔閭所遊獵處也)　䍐罼¶
如雲(魏文帝詩巾車出鄴宫校獵東/橋津重罝施宻網䍐罼飄如雲)　獵之為樂何如¶
八音(魏志文帝將出獵鮑勛上疏諫帝手毁其疏而竟/行中道頓息問侍臣曰獵之為樂何如八音侍中)¶
<pb:KR3k0055_WYG_214-32a>¶
(劉曄對曰獵勝於樂勛抗辭曰夫樂上通神明下和人/理隆治致化萬邦咸乂故移風易俗莫善於樂況獵暴)¶
(華蓋於原野傷生育之至性櫛風沐/雨而不以時隙因奏曄侫諛不忠)　韋衣入山澤(王/隠)¶
(晉書魏舒性好射著韋/衣入山澤每獵大獲)　無小無大從公于邁(世説孫/盛為庾)¶
(公記室參軍從獵將其二兒俱行庾公不知忽于獵塲/見齊莊時年七八嵗庾謂曰君兒亦復來&KR0088;應聲答曰)¶
(所謂無小無/大從公于邁)　増邁梁騶之所著(左思魏都賦顯文武/之壯觀邁梁騶之所)¶
(著/)　任之羣下(唐政要虞世南諫獵曰願息獵/車韜長㦸袒裼徒搏任之羣下)　公私¶
交泰(唐書貞觀十四年校獵同州時秋斂未訖劉仁軌/諫曰今兹澍澤霑足百榖熾茂收纔十二常日贅)¶
(調已有所妨又供獵事繕橋治道役雖簡省猶不損數/萬少延一旬使場圃畢勞陛下六飛徐驅公私交泰璽)¶
<pb:KR3k0055_WYG_214-32b>¶
(書褒/納)　獵罷乃咨天下事(又姚崇徙同州刺史先天二/年明皇講武新豐密召崇崇)¶
(至帝方獵渭濱即召見帝曰公知獵乎對曰少所習也/帝悦與俱馳逐緩&KR0297;如㫖帝歡甚旣罷乃咨天下事滚)¶
(滚不/知倦)　獲各入其人(又兵志每嵗季冬折衝都尉率五/校兵馬之在府者置左右二校尉)¶
(位相距百歩每校為歩隊十騎隊一右校擊鉦隊少却/左校進逐至右校立所左校擊鉦少却右校進逐至左)¶
(校立所右校復擊鉦隊還左校復薄戰皆/擊鉦隊各還是日也因縱獵獲各入其人)　從獵洛陽¶
苑(孔帖唐儉為民部尚書從獵洛陽苑羣豕突出於林/帝射四矢輒殪四豕一豕躍及磴儉投馬搏之帝拔)¶
(劒斷豕頭顧笑曰天策長史不見上將擊賊耶何懼之/甚對曰漢高祖以馬上得之不以馬上治之陛下神武)¶
(定四方豈復忺心/于一獸帝為罷獵)　人業射獵(又呂元膺傳鄧虢川谷/深曠人業射獵而不務)¶
<pb:KR3k0055_WYG_214-33a>¶
(農/)　飛鳥皆識(又張直方好馳獵後居東都弋獵/尤甚洛陽飛鳥皆識之見必羣噪)　臘¶
辰從獵(玉海宋雍熙四年十二月狩于西郊行次近甸/命近臣飲謂諭學宋白等曰可各賦臘辰從獵)¶
(詩至行宮/以詩獻)　禁鷹犬之獻(文獻通考宋端拱元年十月/令諸州不得以鷹犬來獻)¶
　夏不得縱火于郊(續文獻通考遼道宗清寧二年四/月詔曰方夏長養鳥獸孳育之時)¶
(不得縱/火于郊)　麛失母不射(又遼道宗大康二年八月獵于/秋山遇麛失其母憫之不射)¶
　萬有一危之途(見司馬相/如諫獵書)　南苑(又明英宗天順二/年十月校獵南苑)¶
(苑在京城南二十里方一百六十里苑中有按鷹臺臺/旁有三海皆元之舊也今闢四門繚以周垣獐鹿雉兔)¶
(甚多海戸千餘守視自永樂以來/嵗時蒐獵於此亦所以訓武也)¶
<pb:KR3k0055_WYG_214-33b>¶
　　田獵五¶
増詩晉張華遊獵篇曰嵗暮凝霜結堅冰沍幽泉元雲¶
晻□合素雪紛連翩鷹隼始擊&KR0743;虞人獻時鮮嚴駕鳴¶
儔侣攬轡過中田輿徒旣整飭容服麗且姸武騎列重¶
圍前驅抗脩旃倏忽似回飇絡繹若浮煙鼔噪山淵動¶
衝塵雲霧連輕繒拂素霓纎網蔭長川游魚未暇竄歸¶
鳥不得還由基控繁弱公差操黄間機發應弦倒一縱¶
連雙肩僵禽正狼藉落羽何翻翻積獲被山阜流血丹¶
<pb:KR3k0055_WYG_214-34a>¶
中原馳騁未及勌曜靈俄移晷結罝彌藪澤囂聲振四¶
鄙鳥驚觸白刃獸駭挂流矢仰手接游鴻舉足蹴犀兕¶
如黄批狡兔青骹撮飛雉鵠鷺不盡收鳬鷖安足視日¶
宴徒御勞賞勤課能否野饗㑹衆賔元酒甘且㫖珍羞¶
墜歸雲纎肴出渌水人生忽如寄居世遽能幾榮辱渾¶
一門安知惡與美遊放使心狂覆車難再履伯陽為我¶
誡檢跡投清軌　原周王褒和張侍中看獵詩曰上林¶
冬狩反田中講射歸還登宣曲觀共獵黄山圍嚴冬桑¶
<pb:KR3k0055_WYG_214-34b>¶
柘慘寒霜馬騎肥緤盧隨兔起高鷹接雉(一作/按翟)飛獨嗟¶
來逺客辛苦倦邉衣　増梁劉孝威行行且遊獵詩曰¶
之罘講射所上林娛獵塲𨕖徒驕楚客召狩誇胡王䍐¶
車已戒道風鳥復起行佽飛具矰繳材官命蹶張高罝¶
掩月兔勁矢射天狼蹠地不遑逸排虛豈及翔日暮勾¶
陳轉風清鐃吹颺歸來宴平樂寧肯滯禽荒　原陳張¶
正見和諸葛覽從軍遊獵詩曰治兵耀武節縱獵駭畿¶
封迅騎馳千里高罝起百重騰䴥斃馬足飢烏落箭鋒¶
<pb:KR3k0055_WYG_214-35a>¶
雲根飛燒火鳥道絶禽蹤方羅四海俊聊以習軍容(一/作)¶
戎　唐太宗出獵詩曰楚王雲夢澤漢帝長楊宫豈若¶
因農暇閲武出轘嵩三驅陳鋭卒七萃列林雄寒野霜¶
氣白平原燒火紅琱戈夏服箭羽騎綠沈弓怖獸潛幽¶
壑驚禽散翠空長煙晦落景灌木振嚴風所謂除民瘼¶
非是悦林叢　増明皇校獵義成喜逢大雪詩曰弧矢¶
威天下旌旗遊近縣一面施鳥羅三驅教人戰暮雲積¶
成雪曉色開行殿皓然原隰同不覺林野變北風勇士¶
<pb:KR3k0055_WYG_214-35b>¶
馬東日華組練觸地銀麞出連山縞鹿見月兔落髙矰¶
星狼下急箭旣欣盈尺兆復憶磻谿便嵗豐將遇賢俱¶
荷皇天眷　張説奉和聖製校獵義成喜逢大雪詩曰¶
文教資武功郊畋閲邦政不知仁育乆徒看禽獸盛夜¶
霰氛埃滅朝日山川靜綽仗飛走繁抨弦筋骨勁帝射¶
參神道龍馳合人性五豝連一發百中皆先命勇爵鈞¶
萬夫雄圖羅七聖星為吉符老雪作豐年慶喜聽行獵¶
詩威神入軍令　李白觀獵詩曰太守耀清威乗閑弄¶
<pb:KR3k0055_WYG_214-36a>¶
晩輝江沙横獵騎山火繞行圍箭逐雲鴻落鷹隨月兔¶
飛不知白日暮歡賞夜方歸　王維觀獵詩曰風勁角¶
弓鳴將軍獵渭城草枯鷹眼疾雪盡馬蹄輕忽過新豐¶
市還歸細栁營廻看射鵰處千里暮雲平　張祜觀獵¶
詩曰殘獵渭城東蕭蕭西北風雪花鷹背上冰片馬蹄¶
中臂挂捎荆兔腰懸落箭鴻歸來逞餘勇兒子亂彎弓¶
　又觀徐州李司空獵詩曰晩出郡城東分圍淺草中¶
紅旗開向日白馬驟迎風背手抽金鏃翻身控角弓萬¶
<pb:KR3k0055_WYG_214-36b>¶
人齊指處一雁落寒空　劉禹錫連州臘日觀莫猺獵¶
西山詩曰海天殺氣薄蠻軍歩伍囂林紅葉盡變原黑¶
草如燒圍合繁鉦息禽興大斾摇張羅依道口旋犬上¶
山腰猜鷹慮奮迅驚鹿時跼跳瘴雲四面起臘雲半空¶
消箭頭餘鵠血鞍傍見雉翹日暮還城邑金笳發麗譙¶
　劉長卿觀校獵上淮西相公詩曰龍驤校獵邵陵東¶
野火初燒楚澤空師事黄公千載後身騎白馬萬人中¶
笳隨曉吹吟邉草箭沒寒雲落塞鴻三十擁旄誰不羨¶
<pb:KR3k0055_WYG_214-37a>¶
周郎少小立奇功　杜牧贈獵騎詩曰已落雙鵰血尚¶
新鳴鞭走馬又翻身慿君莫射南來雁恐有家書寄逺¶
人　宋蘇軾祭常山回小獵詩曰青蓋前頭㸃皁旗黄¶
茅岡下出長圍弄風驕馬跑空立趁兔蒼鷹掠地飛回¶
首白雲生翠巘歸來紅葉滿征衣聖朝若用西凉簿白¶
羽猶能効一揮　又司竹監燒葦園因召都廵檢柴貽¶
勗左藏以其徒㑹獵園下詩曰官園刈葦嵗留槎深冬¶
放火如紅霞枯槎燒盡有根在春雨一洗皆萌芽黄狐¶
<pb:KR3k0055_WYG_214-37b>¶
老兔最狡捷賣侮百獸常矜誇年年此厄竟不悟但愛¶
蒙密爭來家風迴焰捲毛尾熱欲出已被蒼鷹遮野人¶
來言此最樂徒手曉出歸滿車廵邉將軍在近邑呼來¶
颯颯從矛叉戍兵久閑可小試戰鼓雖凍猶堪撾雄心¶
欲搏南澗虎陣勢頗學常山蛇霜乾火烈聲爆野飛走¶
無路號且呀迎人截來砉逢箭避犬逸去窮投罝擊鮮¶
走馬殊未厭但恐落日催棲鴉弊旗仆鼓坐數獲鞍挂¶
雉兔肩分麚主人置酒聚狂客紛紛醉語晚更譁燎毛¶
<pb:KR3k0055_WYG_214-38a>¶
燔肉不暇割飲啗直欲追羲媧青丘雲夢古所吒與此¶
何啻百倍加苦遭諫疏説夷羿又被賦客嘲滛奢豈如¶
閒官走山邑放曠不與趨朝衙農工已畢嵗云暮車騎¶
雖少賔殊佳酒酣上馬去不告獵獵霜風吹帽斜　元¶
張翥題長孫皇后諫獵圖詩曰日邊雲氣五色文虬髯¶
天子真天人羽林猛士森成列六氣不驚清路塵太平¶
無征帝神武豈為禽荒將按部已知哲后佐興王不數¶
樊姬能霸楚從容數語即罷田六宮迎笑花如煙蹕回¶
<pb:KR3k0055_WYG_214-38b>¶
那待外庭疏聽諫由來同轉圜天寶神孫隳大業錦繡¶
五家爭蹀躞可憐風雪驪山宮正與真妃同射獵¶
原賦漢司馬相如子虛賦曰楚使子虛使於齊齊王悉¶
發車騎與使者出田田罷子虛過詫烏有先生而亡是¶
公存焉先生曰今日田樂乎子虛曰僕樂王之欲誇僕¶
以車騎之盛而僕對以雲夢之事也王駕車千乘𨕖徒¶
萬騎田於海濱列卒滿澤罘網彌山掩兔轔鹿射麋脚¶
麟騖於鹽浦割鮮染輪射中獲多矜而自功顧謂僕曰¶
<pb:KR3k0055_WYG_214-39a>¶
楚王之獵孰與寡人僕對曰臣聞楚有七澤嘗見其一¶
未覩其餘也臣之所見特小小者耳名曰雲夢方九百¶
里楚王乃駕馴駁之駟乗雕玉之輿靡魚鬚之橈旃曵¶
明月之珠旂建干將之雄㦸左烏號之雕弓右夏服之¶
勁箭陽子參乗&KR1021;阿為御按節未舒即凌狡獸蹵蛩蛩¶
轔距虛軼野馬&KR1495;騊駼乗遺風射遊騏倏眒倩浰雷動¶
猋至星流霆擊弓不虛發中必決眥洞胸達掖絶乎心¶
繫獲若雨獸掩草蔽地於是鄭女曼姬蜚&KR1490;垂髾扶輿¶
<pb:KR3k0055_WYG_214-39b>¶
倚靡錯翡翠之葳蕤繆繞玉綏眇眇忽忽若神仙之髣¶
髴乃相與獠於蕙圃掩翡翠射鵕䴊微矰出纎繳施雙¶
鶬下元鶴加怠而後發遊乎清池浮文鷁揚桂枻張翠¶
帷建羽蓋網玳瑁鉤紫貝摐金鼓吹鳴籟榜人歌聲流¶
喝水蟲駭波鴻沸湧泉起奔揚㑹磊石相擊硠硠磕磕¶
若雷霆之聲聞乎數百里之外於是楚王登雲陽之臺¶
泊乎無為淡乎自持不若大王終日馳騁曽不下輿脟¶
割輪焠自以為娛於是齊王無以應僕也烏有先生曰¶
<pb:KR3k0055_WYG_214-40a>¶
是何言之過也今足下不稱楚王之厚徳而盛推雲夣¶
以為高奢言滛樂而顯侈靡竊為足下不取也且齊觀¶
乎成山射乎之罘浮渤澥遊孟諸邪與肅慎為鄰右以¶
暘谷為界秋田乎青丘傍偟乎海外吞若雲夢者八九¶
於其胷中曽不蔕芥然在諸侯之位不敢言遊戲之樂¶
苑囿之大何為無以應哉　又上林賦亡是公听然而¶
笑曰楚則失矣而齊亦未為得也獨不聞天子之上林¶
乎左蒼梧右西極丹水更其南紫淵徑其北九嵕嶻嶭¶
<pb:KR3k0055_WYG_214-40b>¶
南山峨峨視之無端察之無崖於是乎背秋渉冬天子¶
校獵乗鏤象六玉虬拖霓旌靡雲斿前皮軒後道游孫¶
叔奉轡衛公參乗扈從横行出乎四校之中鼓嚴簿縱¶
獠者江河為阹泰山為櫓車騎靁起殷天動地生&KR0411;豹¶
搏豺狼手熊羆足埜羊凌三嵕之危下磧歴之坻徑峻¶
赴險越壑厲水箭不茍害解脰陷腦弓不虛發應聲而¶
倒於是乎乗輿弭節徘徊翺翔往來睨部曲之進退覽¶
將帥之變態然後侵滛促節倏夐逺去流離輕禽蹵履¶
<pb:KR3k0055_WYG_214-41a>¶
狡獸追怪物出宇宙擇肉而後發先中而命處然後揚¶
節而上浮凌驚風歴駭猋乗虛無與神俱躪元鶴亂昆¶
鷄遒孔鸞促鵕䴊拂翳鳥捎鳯凰捷鵷雛掩焦明道盡¶
塗殫回車而還觀士大夫之勤略均獵者之所得獲徒¶
車之所躪轢步騎之所蹂蹃人臣之所蹈藉與其窮極¶
倦&KR1224;驚憚讋伏不被創刃怖而死者佗佗藉藉掩平彌¶
澤於是乎遊戲懈怠置酒乎昊天之臺張樂乎膠葛之¶
㝢所以娛耳目樂心意者麗靡爛熳於前靡曼美色於¶
<pb:KR3k0055_WYG_214-41b>¶
後於是酒中樂酣天子曰嗟乎此太奢侈朕以覽聴餘¶
閒無事棄日順天道以殺伐時休息於此恐後葉靡麗¶
遂往而不返非所以為繼嗣創業垂綂也乃解酒罷獵¶
歴吉日以齋戒襲朝服乗法駕游乎六藝之囿馳驅乎¶
仁義之塗覽觀春秋之林射貍首兼騶虞弋元鶴舞干¶
戚修容乎禮園翺翔乎書圃述易道放怪獸登明堂坐¶
清廟次羣臣奏得失四海之内靡不受獲如此故獵乃¶
可喜也若夫罷車馬之用抏士卒之精費府庫之財而¶
<pb:KR3k0055_WYG_214-42a>¶
無徳厚之恩則仁者不由也由此觀之齊楚之事豈不¶
哀哉　揚雄羽獵賦(史臣序之曰孝成帝時羽獵雄從/以為昔在二帝三王宮館臺榭沼)¶
(池苑囿林麓藪澤財足以奉郊廟御賔客充庖廚而已/不奪百姓膏&KR0254;糓土桑柘之地武帝廣開上林周袤數)¶
(百里遊觀侈靡窮妙極麗雖頗割其三垂以贍齊民然/至羽獵甲車戎馬器械儲偫禁籞所營尚泰奢麗誇詡)¶
(非堯舜成湯文武三驅之意也又恐後世復修/前好不折中以泉臺故聊因校獵賦以諷之)曰元冬¶
季月天地隆烈帝將惟田於靈之囿乃詔虞人典澤東¶
延昆隣西馳閶闔儲積共偫戎卒夾道斬叢棘夷野草¶
禦自汧渭經營酆鎬爾乃虎落三嵕以為司馬圍經百¶
<pb:KR3k0055_WYG_214-42b>¶
里而為殿門營合圍㑹先置乎白楊之南昆明靈沼之¶
東賁育之倫蒙盾負羽杖鏌鎁而羅者以萬計其餘荷¶
垂天之罼張竟野之罘靡日月之朱竿曵彗星之飛旗¶
渙若天星之羅浩如濤水之波滛滛與與前後要&KR0210;於¶
是天子乃以陽晁始出乎元宫六白虎載靈輿&KR0214;尤竝¶
轂蒙公先驅立歴天之旗曵捎星之旃霹靂烈缺吐火¶
施鞭蹂蕙圃踐蘭唐方馳千駟狡騎萬帥虓虎之陳縱¶
横轇轕猋拉雷厲蕭條數千里外若夫壯士忼慨殊鄉¶
<pb:KR3k0055_WYG_214-43a>¶
别趣東西南北騁嗜奔欲拖蒼豨跋犀犛蹶浮麋斮巨¶
狿莫莫紛紛山谷為之風猋林叢為之生塵及至獲夷¶
之徒蹶松柏掌蒺藜獵蒙籠轔輕飛車騎雲㑹登降闇¶
藹泰華為旒熊耳為綴木仆山還漫若天外儲與乎大¶
浦聊浪乎宇内於是天清日晏逢蒙列眥羿氏控弦皇¶
車幽輵翼乎徐至於上蘭移圍徙陣各按行伍壁壘天¶
旋神抶電擊逢之則碎近之則破鳥不及飛獸不得過¶
軍驚師駭刮野埽地及至䍐車飛揚武騎聿皇蹈飛豹¶
<pb:KR3k0055_WYG_214-43b>¶
羂嘄陽追天寶出一方野盡山窮囊括其雌雄沇沇溶¶
溶遥噱乎紘中三軍芒然窮冘閼與亶觀乎熊羆之挐¶
攫虎豹之凌遽徒角搶題注䠞竦讋怖魂亡魄失觸輻¶
關脰妄發期中進退履獲創滛輪夷丘累陵聚於是禽¶
殫中衰相與集於靖冥之館以臨珍池灌以岐梁溢以¶
江河東瞰目盡西暢無涯乃使文身之技水格鱗蟲探¶
巗排碕薄索蛟螭蹈獱獺據黿鼉乗鉅鱗騎鯨魚浮彭¶
蠡目有虞方椎夜光之流離剖明月之胎珠鞭洛水之¶
<pb:KR3k0055_WYG_214-44a>¶
宓妃餉屈原與彭胥於兹乎鴻生鉅儒俄軒冕雜衣裳¶
脩唐典匡雅頌揖讓於前仁聲惠於北狄武誼動於南¶
隣是以旃裘之王移珍來享抗手稱臣前入圍口後陳¶
盧山羣公常伯喟然竝稱曰崇哉乎徳唐虞大夏成周¶
之隆何以侈兹覲東岳禪梁基舍此世也其誰與哉上¶
猶謙讓而未俞也方將上獵三靈之流下決醴泉之滋¶
發黄龍之穴窺鳯凰之巢臨麒麟之囿幸神雀之林奢¶
雲夢侈孟諸非章華是靈臺罕徂離宮而輟觀遊創道¶
<pb:KR3k0055_WYG_214-44b>¶
徳之囿𢎞仁惠之虞麋鹿芻蕘與百姓共之於是醇洪¶
鬯之徳豐茂世之規加勞三皇勗勤五帝不亦至乎¶
増又長楊賦(序曰上將大誇胡人以多禽獸農民不得/收斂雄從至射熊館還上長楊賦以諷)¶
曰子墨客卿問於翰林主人曰今年獵長楊先命右扶¶
風左太華而右襃斜椓嶻嶭而為弋紆南山以為罝羅¶
千乗於林莽列萬騎於山隅帥軍踤阹錫戎獲胡搤熊¶
罷拖豪豬木擁槍纍以為儲胥此天下之窮覽極觀也¶
雖然亦頗擾於農人三旬有餘其厪至矣而功不圖恐¶
<pb:KR3k0055_WYG_214-45a>¶
不識者外之則以為娛樂之遊内之則不以為乾豆之¶
事蒙竊惑焉翰林主人曰若客所謂知其一未覩其二¶
見其外不識其内也今朝廷純仁尊道顯義并包書林¶
聖風雲靡英華沉浮洋溢八區意者以為事㒺隆而不¶
殺物靡盛而不虧故平不肆險安不忘危迺時以有年¶
出兵整輿竦戎振師五柞習馬長楊簡力狡獸校武票¶
禽廼萃然登南山瞰烏弋西壓月窟東震日域又恐後¶
代迷於一時之事常以此為國家之大務滛荒畋獵陵¶
<pb:KR3k0055_WYG_214-45b>¶
夷而不禦也是以車不安軔日未靡旃從者彷彿骩屬¶
而還亦所以奉太尊之烈遵文武之度復三王之田反¶
五帝之虞使農不輟耰工不下機㛰姻以時男女莫違¶
豈徒欲滛覽浮觀馳騁秔稻之地周流梨栗之林蹂踐¶
芻蕘誇詡衆庶盛狖玃之收多麋鹿之獲哉　後漢班¶
固西都賦曰命荆州使起鳥詔梁野而驅獸毛羣内闐¶
飛羽上覆接翼側足集禁林而屯聚水衡虞人理其營¶
表種别羣分部曲有署罘網連紘籠山絡野列卒周匝¶
<pb:KR3k0055_WYG_214-46a>¶
星羅雲布於是乘鸞輿備法駕帥羣臣披飛亷入苑門¶
遂繞酆鄗歴上蘭六師發逐百獸駭殫震震爚爚雷奔¶
電激草木塗地山淵反覆蹂躪其十二三乃拗怒而少¶
息爾乃期門佽飛列刃攅鍭要趹追蹤鳥驚觸絲獸駭¶
值鋒機不虛掎弦不&KR0298;控矢不單殺中必疊雙颮颮紛¶
紛矰繳相纒風毛雨血灑野蔽天平原赤勇士厲猨狖¶
失木豺狼懾竄爾乃移師赴險竝蹈潛&KR0126;窮虎奔突狂¶
兕觸蹶許少施巧秦成力折掎僄狡扼猛噬脱角挫脰¶
<pb:KR3k0055_WYG_214-46b>¶
徒搏獨殺挾獅豹拖熊螭曳犀犛頓象羆超洞壑越峻¶
崖於是天子乃登屬玉之館歴長楊之榭覽山川之體¶
勢觀三軍之殺獲原野蕭條目極四裔禽相鎮壓獸相¶
枕藉然後收禽㑹衆論功賜胙陳輕騎以行炰騰酒車¶
以斟酌割鮮野食舉烽命爵　又東都賦曰若乃順時¶
節而蒐狩簡車徒以講武則必臨之以王制考之以風¶
雅歴騶虞覽駟驖嘉車攻采吉日禮官整儀乗輿乃出¶
山靈䕶野屬御方神雨師泛灑風伯清塵千乗雷動萬¶
<pb:KR3k0055_WYG_214-47a>¶
騎紛紜元戎竟野戈鋋彗雲羽旄埽霓旌旗拂天吐焰¶
生風欱野歕山日月為之奪明丘陵為之摇震遂集乎¶
中囿陳師按屯駢部曲列校隊勒三軍誓將帥然後舉¶
烽伐鼓申令三驅輕車霆激驍騎電騖由基發射范氏¶
施御弦不睼禽轡不詭遇飛者不及翔走者不及去指¶
顧倏忽獲車已實樂不極盤殺不盡物馬踠餘足士怒¶
未㳿先驅復路屬車按節於是薦三犧效五牲禮神祇¶
懷百靈　又張衡東京賦曰文徳旣昭武節是宣三農¶
<pb:KR3k0055_WYG_214-47b>¶
之隙曜威中原嵗惟仲冬大閲西園虞人掌焉先期戒¶
事悉率百禽鳩諸靈囿獸之所同是謂告備乃禦小戎¶
撫輕軒中畋四牡旣佶且閑戈矛若林牙旗繽紛迄於¶
上林結徒為營次和樹表司鐸授鉦坐作進退節以軍¶
聲三令五申示戮斬牲陳師鞠旅教達禁成火烈具舉¶
武士星敷鵝鸛魚麗箕張翼舒軌塵掩迒匪疾匪徐馭¶
不詭遇射不剪毛升獻六禽時膳四膏馬足未極輿徒¶
不勞成禮三驅解罘放麟不窮樂以訓儉不殫物以昭¶
<pb:KR3k0055_WYG_214-48a>¶
仁慕天乙之弛罟因教祝以懐民儀姬伯之渭陽失熊¶
羆而獲人澤浸昆蟲威振八㝢好樂無荒允文允武薄¶
狩于敖旣瑣瑣焉岐陽之蒐又何足數　又西京賦曰¶
爾乃振天維衍地絡蕩川瀆簸林薄鳥畢駭獸咸作草¶
伏木栖寓居穴託起彼集此霍繹紛泊在於靈囿之中¶
前後無有垠鍔虞人掌焉為之營域焚萊平塲槎木剪¶
棘結罝百里迒杜蹊塞麀鹿麌麌駢田偪仄天子乃駕¶
雕軫六駿駮弧旌枉矢虹旃霓旄華蓋承辰天罼前驅¶
<pb:KR3k0055_WYG_214-48b>¶
千乗雷動萬騎龍趨屬車之簉載獫□獢匪惟玩好迺¶
有秘書從容之求實俟實儲陳虎旅於飛廉正壘壁乎¶
上蘭燎京薪駭雷鼓縱獵徒赴長莽迾卒清候武士赫¶
怒緹衣韎韐睢盱跋扈光焰燭天庭囂聲振海浦河渭¶
為之波盪吳嶽為之陁堵百禽㥄遽騤瞿奔觸䘮精亡¶
魂失歸忘趨投輪闗輻不邀自遇飛䍐㩋箾流鏑&KR1721;㩧¶
矢不虚捨鋋不茍躍當足見蹍值輪被轢僵禽斃獸爛¶
若磧礫若夫遊鷮高翬絶阬踰斥毚兔聨猭陵巒超壑¶
<pb:KR3k0055_WYG_214-49a>¶
比諸東郭莫之能獲乃有迅羽輕足尋影追括鳥不遐¶
舉獸不得發青骹摰於韝下韓盧噬於&KR1303;末及其猛毅¶
髬髵隅目高眶威懾兕虎莫之敢伉乃使中黄之士育¶
獲之儔朱鬕&KR2155;髽植髮如竿袒裼㦸手䠑踽盤桓鼻赤¶
象圈巨狿摣狒猬批㺠狻揩枳落突棘藩於是鳥獸殫¶
目觀窮遷延邪睨集乎長楊之宮收禽舉胔數課衆寡¶
割鮮野饗犒勤賞功皇恩漙洪徳施徒御悦士忘疲巾¶
車命駕迴斾右移忀徉乎五柞之館旋憩乎昆明之池¶
<pb:KR3k0055_WYG_214-49b>¶
登豫章簡矰紅蒲且發弋高鴻挂白鶴聨飛龍於是命¶
舟牧為水嬉浮鷁首翳雲芝釣魴鯉纚鰋鮋搤水豹&KR0919;¶
潛牛澤虞是濫何有春秋逞欲畋䰻乾池滌藪上無逸¶
飛下無遺走　唐梁獻大閲賦曰惟聖有作羣動咸遂¶
猶且脩干羽除戎器懿文徳恢武備大閲之禮所謂簡¶
車徒謀元帥以虞以度習無不利故冬令有典夏官是¶
司擇元辰於仲月得剛日於斯時然後萊田立表斬牲¶
狥陣駢馳翼驅旅退旅進鉦鐸鐲鐃之數物有攸施坐¶
<pb:KR3k0055_WYG_214-50a>¶
作疾徐之節教無不順才實天生用猶日慎遵蘭防而¶
合禮罷艽野而作鎮戎士趫夫呈才逞武將攖戾以雄¶
入顧振旅而盡取公之私之有倫有矩崇七徳之豐禁¶
邁三驅而誇詡曁乎整衆而入軍容翕習&KR2989;聒騰驤天¶
動地岌亦取暌而致用誡猶火之不戢　又胡瑱賦曰¶
乾坤設象帝出乎震文經邦而遐邇安武禦冦而上下¶
順厥二道之可久同五材而皆進故軒轅出涿鹿之戰¶
顓頊列共工之陣雖八荒有截而七徳是崇塞外馬肥¶
<pb:KR3k0055_WYG_214-50b>¶
寧控弦而習戰漢家農隙且講事而威戎於是簡車徒¶
命將帥崇文物設武備旌旗裔裔而風飛士馬囂囂而¶
雲萃竟澤彌谷殷天動地銜枚無聲擊鼓作氣琱弓月¶
滿寶刀霜利申前驅誅後至為三表而有節歴千古而¶
不墜長楊草落鄠杜霜明抱木之猿見矯矢而遥泣傷¶
弦之雁聞虛弓而已驚且夫設席張幕蒙盾負羽獸之¶
大小旣公私而殊獲野之險易亦人車而各主豈即鹿¶
而無虞誠獻禽而後取此非以田獵縱天下之極觀亦¶
<pb:KR3k0055_WYG_214-51a>¶
因之簡衆而習武　原魏文帝校獵賦曰披高門而方¶
軌邁夷途而直駕長鎩糺電飛旗拂天部曲按列什伍¶
相連峙如藂林動若崩山超崇岸之曽崖厲障澨之雙¶
川列翠星陳戎車方轂風廻雲轉埃連飇屬雷響震天¶
地譟聲蕩山岳遂躪封狶藉麈鹿捎飛鳶接鸑鷟聚者¶
成丘陵散者填溪谷流血赫其丹野羽毛紛其翳日考¶
功効績班賜有叙分授甘炰飛酌清酤割鮮野享舉爵¶
鳴鼓鑾輿促節騁轡迴翔望雀臺而増舉渉幽壍之花¶
<pb:KR3k0055_WYG_214-51b>¶
梁　又王粲羽獵賦相公乃乗輕軒駕四駱拊流星屬¶
繁弱𨕖徒命士咸與竭作旌旗雲繞鋒刃林錯揚輝吐¶
火曜野蔽澤山川於是搖蕩草木為之摧撥禽獸震駭¶
魂亡氣奪舉首觸網摇足遇撻陷心裂胃潰腦破頰鷹¶
犬競逐奕奕霏霏下鞲窮緤搏肉噬肌墜者如雨僵者¶
若坻清野滌原莫不殱夷　増晉左思蜀都賦曰若夫¶
王孫之屬郤公之倫從禽於外巷無居人竝乗驥子俱¶
服魚文元黄異校結駟繽紛西踰金隄東越玉津朔别¶
<pb:KR3k0055_WYG_214-52a>¶
晦期匪日匪旬蹵蹈蒙蘢涉獵寥廓鷹犬儵眒罻羅絡¶
幕毛羣陸離羽族紛泊翕響揮霍中網林薄屠麖麋剪¶
旄麈帶文虵跨雕虎志未騁時欲晩追輕翼赴絶逺出¶
彭門之闕馳九折之坂經三峽之崢嶸躡五屼之蹇嵼¶
㦸食鐵之獸射噬毒之鹿拍貙氓於葽草彈言鳥於森¶
木拔象齒戾犀角鳥殺翮獸廢足殆而朅來相與第如¶
滇池集乎江洲試水客漾輕舟娉江婓與神遊罨翡翠¶
釣鰋鮋下高鵠出潛虯騰波沸涌珠貝汜浮若雲漢含¶
<pb:KR3k0055_WYG_214-52b>¶
星而光耀洪流將饗獠者張帟幕㑹平原酌清酤割芳¶
鮮飲御酣賔旅旋車馬雷駭轟轟闐闐若風流雨散漫¶
乎數百里之間　又吳都賦露往霜來日月旣除草木¶
節解鳥獸腯膚觀鷹隼誡征夫坐組甲建祀姑命官帥¶
而擁鐸將校獵乎具區烏滸狠㬻夫南西屠儋耳黒齒¶
之酋金鄰象郡之渠靸霅警捷先驅前途俞騎騁路指¶
南司方出車轞轞被練鏘鏘吳王乃巾玉輅軺驌驦攝¶
烏號佩干將羽毛揚蕤雄㦸耀鋩六軍袀服四騏龍驤¶
<pb:KR3k0055_WYG_214-53a>¶
峭格周施罿罻普張罼䍐瑣結罠蹏連綱阹以九疑禦¶
以沅湘輶軒蓼擾彀騎煟煌鉦鼓疊山火烈熛林飛爓¶
浮煙載霞載陰菈擸雷硠崩巒阤岑鳥不擇木獸不擇¶
音驀六駮追飛生彈鸞鶁射猱㹶白雉落黒鴆零陵絶¶
嶛嶕聿越巉嶮封狶䓼神螭掩剛鏃潤霜刃染於是弭¶
節頓轡齊鑣駐蹕徘徊倘佯寓目幽蔚覽將帥之拳勇¶
與士卒之揚抑羽族以觜距為刀鈹毛羣以齒角為矛¶
鋏皆體著而應卒所以挂扢而為創痏衝踤而斷筋骨¶
<pb:KR3k0055_WYG_214-53b>¶
雖有石林之岝崿請攘臂而靡之雖有雄虺之九首將¶
抗足以跐之顛覆巢居剖破窟宅仰攀鵕䴊俯蹴豺獏¶
刦剞熊羆之室剽掠虎豹之落猩猩啼而就擒&KR0859;&KR0859;笑¶
而被格輕禽狡獸周章夷猶狼跋乎紭中忘其所以睒¶
䁑失其所以去就魂褫氣懾而自踢䟮者應弦而飲羽¶
形僨景僵者累積而増益雜襲錯繆傾藪薄倒岬岫巖¶
穴無豜豵翳薈無&KR2281;鷚思假道於豐隆披重霄而高狩¶
籠烏兔於日月窮飛走之棲宿　又夏侯湛獵兔賦曰¶
<pb:KR3k0055_WYG_214-54a>¶
爾乃乗露箱御良馬盾戈接於廣漠弓矢連於曠野端¶
眺蒿萊摘盱榛&KR0126;落日攅慨傍窺蓊薈視毚兔之所隠¶
乃精望而審發弦絶箭激驚伏竝斃搜陵危險覓歴岡¶
阜留罾挂於重林疎罝結於通藪密驚視於草間暫見¶
之於蒙茸擬以鋭殳規以良弓覩毫末而放鏃乃殪之¶
於窟中或紛歘赫以驚騖影跳竦而揚白擢輕足之㷀¶
㷀振遊形之躍躍弓不暇彎罝不及幕爾乃鷹鷂翻以¶
飄揚勁翼謖而下猘馬釋控以長騁鬱騰空而陵厲翕¶
<pb:KR3k0055_WYG_214-54b>¶
習於迴阻之間繚繞於山澤之際盤紆遊田其樂泄泄¶
心旣倦兮日遷命輿駕兮將還息徒蘭圃秣驥華田目¶
送歸鴻手揮五弦優哉悠哉聊以永年　唐李白大獵¶
賦曰嚴冬慘切寒氣凜冽不周來風元冥掌雪木脱葉¶
草解節是月也天子處乎元堂之中樂農人之間隙兮¶
因校獵而講戎乃使神兵出於九闕天仗羅於四野徵¶
水衡與林虞辨土物之衆寡千騎飇埽萬乗雷奔捎扶¶
桑而拂火雲兮刮月窟而搜寒門赫壯觀於古今嶪摇¶
<pb:KR3k0055_WYG_214-55a>¶
蕩於乾坤君王於是駕玉輅之飛龍歴神州之層岑遊¶
五柞兮瞰三危挾細柳兮過上林擢倚天之劒彎落月¶
之弓河漢為之却流川嶽為之生風羽旄揚兮九天絳¶
獵火燃兮千山紅乃召蚩尤之徒叢長㦸羅廣澤呵雨¶
師走風伯稜威耀乎雷霆烜赫震乎蠻陌陋梁騶之體¶
制鄙靈囿之規格而南以衡霍作襟北以岱恒作袪夾¶
東海而為塹兮拖西溟而流渠麾九州之珍禽兮為千¶
羣以坌入聫八荒之奇獸兮屯萬狀以來居雲羅髙張¶
<pb:KR3k0055_WYG_214-55b>¶
天網密置罝罘緜原峭格掩路彼層霄與殊榛罕翔鳥¶
與伏兔吳驂走練宛馬蹀血縈衆山之聨綿隔逺水之¶
明滅使五丁摧峰一夫拔木而田强古冶之儔烏獲中¶
黄之黨超崢嶸獵莽蒼喑呼哮&KR1487;風旋雷往脱文豹之¶
皮抵元熊之掌批狻手猱挾三挈兩旣徒搏以角力又¶
揮鋒而爭先行甝號以鶚睨兮氣赫火而歊煙拳封猯¶
肘巨狿梟羊應叱以斃踣䝟貐亡精而墜巔窮遐荒蕩¶
林藪扼土狛殪天狗脱角犀頂拔牙象口埽封狐於千¶
<pb:KR3k0055_WYG_214-56a>¶
里捩雄虺之九首咋騰蛇而仰吞拖奔兕以却走君王¶
於是峨通天靡星旃奔雷車揮電鞭觀壯士之效獲顧¶
三軍而欣然曰夫何神扶鬼摽之駭人也又命建䕫鼓¶
厲武卒雖躙躒之已多猶抝怒而未歇集赤羽兮照日¶
張烏號兮滿月戎車轞轞以陸離彀騎煌煌而奮發則¶
有白□飛駿窮奇貙䝡牙若錯劒鬛如叢竿口吞殳鋌¶
目極槍櫓碎琅弧攫玉弩射猛彘透奔虎金鏃一發旁¶
疊四五雖鑿齒磨牙而致伉誰謂南山白額之足覩總¶
<pb:KR3k0055_WYG_214-56b>¶
八校搜四隅馳專諸走都盧窮造化之譎詭何神怪之¶
有餘所以噴血流川飛毛灑雪狀若乎高天雨獸上墜¶
於大荒又似乎積禽為山下崩於林穴陽烏阻色於旭¶
日陰兔䘮精於明月思騰裝上獵於泰清所恨穹昊之¶
路絶而忽也俄而君王茫然改容愀然有失於是居安¶
思危防險誡逸斯馳騁以狂發非至理之𢎞術乃去三¶
面之網示六合之仁雖剪毛而不獻豈割鮮以染輪解¶
鳯凰與鸑鷟兮旋騶虞與麒麟獲天寶於陳倉載飛熊¶
<pb:KR3k0055_WYG_214-57a>¶
於渭濵於是享獵徒封勞苦軒行庖騎酌酤韜兵戈火¶
網罟然後登九霄之臺宴八紘之圃開日月之扃闢生¶
靈之戸聖人作而萬物覩覽蒐岐與狩敖何宣成之足¶
數哂穆王之荒誕歌白雲於西母若飽人以淡泊之味¶
醉時以醇和之觴鼓之以雷電舞之以陰陽虞乎神明¶
狃於道徳張無外以為罝琢大朴以為杙頓天網以掩¶
之獵俊賢以御極若此之狩罔有不克豈比夫子虛上¶
林長楊羽獵計麋鹿之多少誇苑囿之大小哉　又裴¶
<pb:KR3k0055_WYG_214-57b>¶
度三驅賦曰古之畋獵自天子達諸侯秋則獮春則蒐¶
非有情於殺戮固無取於盤遊蓋以時稼之所害示軍¶
容之克修是乃張我武出于畋植靈旗以準的應晉鼓¶
以周旋兵作於後獸驅於前背主而去者以其逆而必¶
殺委質而來者以其順而必全是知從禽之中有古義¶
焉何乎哉三驅之義我則有以且以驅為名至三而止¶
驅者以無合圍之道三者以有知足之理蓋以明上帝¶
之心見聖人之㫖初其擇吉日戒師期旣逐獸以禮亦¶
<pb:KR3k0055_WYG_214-58a>¶
使人以時不如追軍詎設左右之翼有異捕鹿寧分犄¶
角之師夫堯舜而來殷周以往皆順時而行令非害物¶
以示養無違者不殺知有異於焚林犯徳者取之固無¶
間於漏網逮乎大漢遊盤是資馳騁是躭崇苑囿而大¶
開里寧止百取庖廚之饜飫畋豈惟三我國家修古典¶
斥遊宴狩不奪於三時網唯留於一面大田多稼聊㑹¶
獵以長苗四海無虞徒因蒐而教戰　又頻喻畋獲非¶
熊賦曰畋者所以講武賢者所以輔弼能順時以𢎞閲¶
<pb:KR3k0055_WYG_214-58b>¶
逢命世之間出得賢於蒐狩之塲効獲乎霸王之術是¶
以賦車攻練吉日駕駟牡之旣閑儼七騶以齊蹕於是¶
列卒滿路張罟竟天傾藪刮野搜林蕩川小殷湯之教¶
祝同周文之獵賢治國之規必聞獻可從禽之樂寧假¶
獻&KR1807;如斯則沃心之期乎説啟乃入夢之知夫兆先觀¶
夫獵車未貫大綏將弭得賢之繇旣符非熊之姿宛是¶
馬足不及皮軒遽迴解雲羅之周布廣天仗以全開用¶
割鮮之能我則曽事於屠釣誇染輪之味我則將和於¶
<pb:KR3k0055_WYG_214-59a>¶
鹽梅且夫博採為聖旁求斯盛寧知校獵之遊更展弓¶
旌之命白駒皎皎無煩空谷之維束帛戔戔不待中園¶
之聘馳騖乎道徳之囿故逸飛之遺走將賢能之是擇¶
在麋鹿而何有十旬失位悲夫洛汭之歌三品充庖詎¶
比渭濵之叟¶
増箴左傳曰昔周辛甲之為太史也命百官官箴王闕¶
於虞人之箴曰茫茫禹迹畫為九州經啟九道民有寢¶
廟獸有茂草各有攸處徳用不擾在帝夷羿冒于原獸¶
<pb:KR3k0055_WYG_214-59b>¶
亡其國恤而思其麀牡武不可重用不恢于夏家獸臣¶
司原敢告僕夫¶
原書漢司馬相如諫獵書曰臣聞物有同𩔖而殊能者¶
故力稱烏獲捷言慶忌勇期賁育臣之愚暗竊以為人¶
誠有之獸亦宜然今陛下好陵險阻搏(一作/射)猛獸卒然¶
遇軼才之獸駭不存之地犯屬車之清塵輿不及旋轅¶
人不暇施功雖有烏獲逢蒙之技力不得用枯木朽株¶
盡為難矣是胡越起於轂下而羌夷接軫也豈不殆哉¶
<pb:KR3k0055_WYG_214-60a>¶
　雖萬全無患然本非天子所宜近也且夫清道而後行¶
　中路而馳猶時有銜橛之變而況乎渉豐草騁丘墟前¶
　有利獸之樂而内無存變之意其為害也不亦難乎夫¶
　輕萬乘之重不以為安而樂出萬有一危之途以為娛¶
　臣竊為陛下不取也蓋明者逺見於未萌而智者避危¶
　於無形禍固多藏於隠微而發於人所忽也故鄙諺曰¶
　家累千金坐不垂堂此言雖小可以喻大臣願陛下留¶
　意幸察¶
<pb:KR3k0055_WYG_214-60b>¶
　¶
　¶
　¶
　¶
　¶
　¶
　¶
御定淵鑑𩔖函卷二百九¶
