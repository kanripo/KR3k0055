# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.622992
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR3k0055_WYG_159-1a>¶
　欽定四庫全書¶
御定淵鑑𩔖函卷一百五十四¶
　　禮儀部一(禮總載/失儀附)　(制禮/法則)　(易風俗附相威儀/見君  士  見)¶
　　　(擯介/行步)　(拜揖灑坐/趨    埽)¶
　　　禮總載一¶
　原禮記曰夫禮必本於太一(極大曰太/未分曰一)分而為天地轉¶
　而為陰陽變而為四時列而為鬼神(鬼者精魄所歸/神者引物而出)其¶
　降曰令(聖人象此下/之以為敎令)其居人曰義(孝經說曰/義由人出)孔子曰夫¶
<pb:KR3k0055_WYG_159-1b>¶
　禮先王以承天之道以理人之情失之者死得之者生¶
　詩云相鼠有體人而無禮胡不遄死故聖人以禮示之¶
　天下國家可得而正也(人知禮/則敎易)　杜氏通典曰伏羲以¶
　儷皮為禮作瑟以為樂可為嘉禮神農播種始諸飲食¶
　致敬鬼神䄍為田祭可為吉禮黄帝與蚩尤戰於涿鹿¶
　可為軍禮九牧倡敎可為賔禮易稱古者葬於中野可¶
　為凶禮又修贄𩔖帝則吉禮也釐降嬪虞則嘉禮也羣¶
　后四朝則賔禮也征於有苗則軍禮也遏密八音則凶¶
<pb:KR3k0055_WYG_159-2a>¶
禮也故自伏羲以來五禮始彰堯舜之時五禮咸備而¶
直云典朕三禮者據事天事地與人為三耳其實天地¶
唯吉禮也其餘四禮並人事兼之夏商二代散亡多闕¶
洎周武王旣沒成王幼弱周公攝政六年致太平述文¶
武之德制周官及儀禮以為後王法禮序云禮也者體¶
也履也統之於心曰體踐而行之曰履然則周禮為體¶
儀禮為履周衰諸侯僭忒自孔子時已不能具秦平天¶
下收其儀禮歸之咸陽但採其尊君抑臣以為時用漢¶
<pb:KR3k0055_WYG_159-2b>¶
興天下草創未遑制立羣臣飲醉爭功髙帝患之叔孫¶
通草綿蕝(子悅/反)之儀救擊柱之弊(蕝謂以茅剪樹地/為纂位習肄處)帝¶
悅歎曰吾迺今日知為天子之貴也以通為奉常遂定¶
儀法未盡備而通終髙堂生傳禮十七篇而徐生善為¶
頌(但能盤辟為禮/容頌讀與容同)孝文帝時徐生以頌禮官至大夫而¶
蕭奮亦以習禮至淮陽太守孝武始開獻書之路時有¶
季氏得周官五篇闕冬官一篇河間獻王千金購之不¶
能得遂取考工記以補其闕奏之至王莽時劉歆始置¶
<pb:KR3k0055_WYG_159-3a>¶
博士行於世杜子春受業於歆能通其讀後漢永平初¶
鄭衆賈逵皆往受業其後馬融作周官傳鄭𤣥為注獻¶
王又得仲尼弟子及後學所記論列禮事百四十一篇¶
至劉向考校經籍纔獲百三十篇向因第而序之而又¶
得明堂陰陽記二十二篇孔子三朝記七篇王氏史記¶
二十篇樂記二十三篇總二百二篇戴德刪其煩重合¶
而記之為八十五篇謂之大戴記而戴聖又刪大戴之¶
書為四十七篇謂之小戴記馬融亦傳小戴之學又定¶
<pb:KR3k0055_WYG_159-3b>¶
月令明堂位合四十九篇鄭𤣥受業於融復為之注今¶
周官六篇古經十七篇小戴記四十九篇凡三種唯鄭¶
𤣥注立於學官餘並散落魏以王粲衞覬集創朝儀而¶
魚豢王沈陳壽孫盛雖綴時禮不足相變吳則丁孚拾¶
遺漢事蜀則孟光許慈草建時制晉初以荀顗鄭沖典¶
禮叅考今古更其節文羊祜任愷庾峻應貞並加刪集¶
成百六十五篇後摯虞傅咸纉續未成屬中原覆沒今¶
虞之決疑注是其遺文也江左刁協荀崧補緝舊文蔡¶
<pb:KR3k0055_WYG_159-4a>¶
謨又踵脩綴宋初因循前史並不重述齊武帝永明二¶
年詔尚書令王儉制定五禮至梁武帝命羣儒又裁成¶
焉吉禮則明山賔凶禮則嚴植之軍禮則陸璉賔禮則¶
賀瑒嘉禮則司馬褧(苦迥/切)又命沈約周捨徐勉何佟之¶
等叅㑹其事陳武帝受禪多準梁舊或因行事隨時筆¶
削後魏道武帝舉其大體事多闕遺孝文帝率由舊章¶
擇其令典朝儀國範煥乎復振北齊則陽休之元循伯¶
熊安生後周則蘇綽盧辨宇文弼並習於儀禮以通時¶
<pb:KR3k0055_WYG_159-4b>¶
用隋文帝命牛𢎞辛彦之等採梁及北齊儀注以為五¶
禮唐初草昧未暇詳定及太宗踐阼詔禮官學士脩改¶
舊儀著吉禮六十一篇賔禮四篇軍禮二十篇嘉禮四¶
十二篇凶禮六篇國恤五篇總百三十八篇為百卷貞¶
觀七年詔令頒示髙宗初以貞觀禮節文未盡重加脩¶
撰勒合成百三十卷至顯慶三年奏上髙宗自為之序¶
時許敬宗李義府用事其取舍多依違希旨學者不便¶
異議紛然上元三年下詔命復用貞觀禮儀鳳二年詔¶
<pb:KR3k0055_WYG_159-5a>¶
並依周禮行事自是禮司益無憑準每有大事輒别制¶
一儀援古附今臨時裁定貞觀顯慶二禮亦皆施行武¶
后時以禮官不甚詳明特詔國子司業韋叔夏率更令¶
祝欽明每加刊定叔夏卒後給事中唐紹專知禮儀紹¶
博學詳練舊事議者以為稱職開元十四年通事舍人¶
王巖上疏請改撰禮記削去舊文編以今事集賢院學¶
士張說奏曰禮記漢朝所編遂為歴代不刊之典去聖¶
久逺恐難改易但今之五禮儀注已兩度増脩頗有不¶
<pb:KR3k0055_WYG_159-5b>¶
同或未折衷請學士等更討論古今刪改行用制定之¶
於是令徐堅李銳施敬本等檢撰歴年其功不就銳卒¶
蕭嵩代為集賢院學士始奏起居舍人王仲丘脩之二¶
十年九月新禮成凡百五十卷是為唐開元禮(按秦蕩/滅遺文)¶
(自漢興以來收而存之朝有典制可酌而求者漢有叔/孫通髙堂生徐生賈誼河間獻王董仲舒蕭奮孟卿后)¶
(蒼聞人通漢夏侯敬劉向戴德戴聖慶普劉歆後漢有/曹元曹褒鄭興鄭衆賈逵許慎杜子春馬融鄭𤣥衞宏)¶
(何休盧植蔡邕魏有王粲衞覬髙堂隆蔣濟王肅秦靜/劉表劉紹盧毓陳羣魚豢王沈蜀有譙周蔣琬孟光許)¶
(慈呉則宋敏丁孚晉有鄭沖荀顗陳壽孫盛羊祜杜預/衞瓘庾峻袁准賀循任愷陳銓孔備劉逵摯虞束晳傅)¶
<pb:KR3k0055_WYG_159-6a>¶
(咸鄒湛蔡謨孔衍庾亮范宣范汪徐邈范甯刁協荀崧/卞壼葛洪王彪之司馬彪干寶徐廣謝沈王裒何琦虞)¶
(喜應貞宋有徐羨之傅亮臧燾徐廣裴松之何承之顔/延之雷次宗徐爰庾蔚之崔覬孔智齊有王儉何戢明)¶
(僧紹劉瓛王逡之梁有司馬褧陸璉沈約周捨明山賔/裴子野徐勉顧協朱异嚴植之賀瑒崔靈恩皇侃何佟)¶
(之陶𢎞景司馬筠丘季彬陳有謝嶠孔奐後魏有髙允/髙閭王肅北齊有熊安生陽休之元循伯後周有蘇綽)¶
(盧辨宇文弼隋有牛𢎞辛彦之許善心唐有孔穎達褚/亮虞世南陸德明令狐德棻朱子奢顔師古房元齡魏)¶
(徵許敬宗楊師道賈公彦杜正倫李義府李友益劉祥/道郝處俊許圉師韋琨范履氷裴守貞陸遵楷史元道)¶
(孔志約蕭楚材孫自覺王方慶賀紀賈大隱韋萬石賀/敳韋叔夏祝欽明許子儒沈伯儀元萬頃劉承慶郭山)¶
(惲辟閭仁諝唐紹張見王巖張說徐堅李銳施敬本王/仲丘張統師權無二孔元義賈曽李行偉韓抱素盧履)¶
<pb:KR3k0055_WYG_159-6b>¶
(氷田再思馮諒陳貞節賀知章元行沖韋縉等或/歴代傳習或因時制作粗舉其名氏列於此注焉)　増¶
唐書禮志曰元和十三年八月太常博士王彦威集開¶
元二十一年以後至元和十三年正月五禮裁制敕格¶
為曲臺新禮三十卷上之又采元和以來至長慶典禮¶
故事不同者益以王公士民昏祭之禮為續曲臺禮三¶
十卷　五代史曰周世宗顯德五年十一月庚戌敕竇¶
儼集通禮儼上言禮者太一之紀品物之宗自五帝之¶
後三代以來損益因革咸有憲章越在唐室程軌量昭¶
<pb:KR3k0055_WYG_159-7a>¶
物采則有開元禮在紀先後明得失則有通典在録一¶
代之事包五禮之儀比𩔖相從討尋不紊則有㑹典在¶
二者經國之大典也梁朝之後戎祀朝㑹多於市㕓草¶
定儀注前後矛盾率多粃粺請依唐㑹要門𩔖上自五¶
帝迄於聖朝悉命編次開元禮通典之書包綜於内名¶
曰大周通禮俾禮院掌之　宋史曰開寶四年五月命¶
中丞劉温叟中書舍人李昉知制誥盧多遜扈䝉詹事¶
楊昭儉補闕賈黄中司勲郎和峴中舍陳鄂以本朝沿¶
<pb:KR3k0055_WYG_159-7b>¶
革制度損益開元禮為之其年六月丙子書成上之凡¶
二百卷目録二卷號曰開寶通禮藏於書府六年四月¶
十八日翰林學士盧多遜又上新脩開寶通禮義纂百¶
卷詔付禮院　又曰天聖五年十月辛未太常博士同¶
知禮院王皞所撰禮閣新編六十卷初天禧中同判太¶
常禮院陳寛請編次本院所承詔敕其後不能就皞因¶
取國初至乾興所下詔敕刪去重複𩔖以五禮之目成¶
書上之賜五品服熙寧十年七月廿七日丙子詔太常¶
<pb:KR3k0055_WYG_159-8a>¶
禮院續脩禮閣新編　又曰景祐四年三月庚子同知¶
太常禮院呉育言今禮院所藏禮文故事未經刊脩而¶
𩔖例不一請擇儒臣與本院官約古今制度叅定為一¶
代之法從之至慶歴四年正月辛卯提舉賈昌朝編脩¶
官孫祖德李宥張方平呂公綽曽公亮王洙孫瑜余靖¶
刁約上之為太常新禮四十卷　又曰寶元二年六月¶
丁卯天章待制直史館宋祁同脩纂禮書康定元年十¶
月癸巳館閣校勘刁約歐陽脩同脩禮書　又曰紹興¶
<pb:KR3k0055_WYG_159-8b>¶
元年七月七日章傚上歐陽脩編纂太常因革禮一百¶
卷詔付太常是年十一月八日辛丑太常少卿趙子書¶
言政和宣和續編因革禮渡江皆散失欲自渡江以後¶
脩纂成書目為紹興續編太常因革禮詔可明年太常¶
以總例及吉凶嘉新四禮凡八十六篇二十七卷始於¶
建炎至紹興二年編𩔖粗成未以進御九年太常丞梁¶
仲敏言紹聖三年以後纂脩尚缺請委官編𩔖詔本寺¶
續脩不克成書淳熙十二年三月庚子始進中興禮書¶
<pb:KR3k0055_WYG_159-9a>¶
三百卷　又曰元祐五年十一月一日壬戍給事中范¶
祖禹言太祖時聶崇義所撰三禮圖書於國子監講堂¶
伏見太常博士陳祥道專意禮樂所進禮書一百五十¶
卷比崇義圖尤為精密請付太常與崇義圖叅用詔兩¶
制看詳以聞　又曰政和三年正月二十九日壬午頒¶
行五禮新儀先是大觀元年正月朔詔講求典禮十三¶
日尚書省置議禮局二年十一月十七日御制冠禮沿¶
革十一卷付議禮局餘五禮令視此編次四年二月九¶
<pb:KR3k0055_WYG_159-9b>¶
日戊寅脩成大觀新編禮書吉禮二百三十一卷祭服¶
制度十六卷祭服圖一冊詔行之政和元年三月六日¶
續編成賔軍等四禮四百九十七卷詔頒行於是鄭居¶
中等奏編成政和五禮新儀並序例總二百二十卷目¶
録六卷三年三月癸亥朔御製序曰循古之意而勿泥¶
於古適今之宜而勿牽於今議禮局請刻石太常寺七¶
月己亥詔比褒集三代鼎彞簠簋盤匜爵豆之𩔖五百¶
餘器載於圖詔有司改造祭器置禮制局討論古今沿¶
<pb:KR3k0055_WYG_159-10a>¶
革以成一代之典六年閏正月太府丞王鼎言新儀藏¶
在有司民未通曉望依新樂頒行令州縣召禮生肄業¶
使之推行民間并以新儀從事從之　又曰四年葛勝¶
仲為太常少卿自建隆至治平初所行典禮嘗為書百¶
篇勝仲續其書自治平迄政和四年部居條目皆視歐¶
陽脩之舊　又曰太常少卿余端禮請編𩔖書久不上¶
淳熙七年七月十一日禮部郎范仲藝言太祖立經陳¶
紀為萬世觀首命大臣約唐禮書著為通禮列聖相承¶
<pb:KR3k0055_WYG_159-10b>¶
有禮閣新編太常新禮因革禮五禮分門各以𩔖舉自¶
時厥後繼纂續編中興以來久缺不録望命太常編次¶
大臣兼領其事以著一代彌文考百世損益詔趣成書¶
　又曰紹興間太常少卿趙子書為續因革禮三十卷¶
其後禮官踵為之書成未得進御十二年三月二十七¶
日權禮部侍郎史彌大言太上再造講明典禮陛下紹¶
統如内禪慶壽之𩔖更古所無宜宣取以進略經一覽¶
付之有司俾常遵守詔禮部太常寺繳進四月十七日¶
<pb:KR3k0055_WYG_159-11a>¶
上之凡三百卷賜名中興禮書　遼史禮志曰遼本朝¶
鮮故壤箕子八條之敎流風遺俗蓋有存者自其上世¶
緣情制宜隱然有尚質之風約尼和掄汗制祭山儀蘓¶
汗制色克色哩儀蘓爾威汗制柴冊再生儀其情樸其¶
用儉敬天恤灾施惠本孝出於悃誠殆有得於膠瑟聚¶
訟之表者太宗克晉稍用漢禮今國史院有金陳大任¶
遼禮儀志皆其國俗之故又有遼朝雜禮漢儀為多别¶
得宣文閣所藏耶律儼志視大任為加詳存其略著於¶
<pb:KR3k0055_WYG_159-11b>¶
篇　金史禮志曰金人之入汴也時宋承平日久典章¶
禮樂燦然備具金人旣悉收其圖籍載其車輅法物儀¶
仗而北時方事軍旅未遑講也旣而即㑹寧建宗社庶¶
事草創皇統間熙宗巡幸析津始乗金輅導儀衞陳鼓¶
吹觀聽赫然一新而宗社朝㑹之禮亦次第舉行矣繼¶
以海陵狼顧志欲并吞江南乃命官脩汴故宮繕宗廟¶
社稷悉載宋故禮器以還外而黷武内而縱欲其猷旣¶
失奚敢議禮樂哉世宗旣興復收向所遷宋故禮器以¶
<pb:KR3k0055_WYG_159-12a>¶
還迺命官叅校唐宋故典沿革開詳定所以議禮設詳¶
校所以審樂統以宰相通學術者於一事之宜適一物¶
之節文旣上聞而始彚次至明昌初書成凡四百餘卷¶
名曰金纂脩雜録凡事物名數支分派引珠貫棋布井¶
然有序炳然如丹又圖吉凶二儀鹵簿十三節以備大¶
葬小鹵簿九節以備郊廟而命尚書左右司春官兵曹¶
太常寺各掌一本其意至深逺也是時㝢内阜安民物¶
小康而維持幾百年者實此乎基嗚呼禮之為國也信¶
<pb:KR3k0055_WYG_159-12b>¶
矣乎而况關睢麟趾之化其流風遺思被於後世者為¶
何如也宣宗南播圖籍散逸而其宰相韓企先等之所¶
論列禮官張瑋與其子行簡所著自公紀亦亡其傳故¶
書之存僅集禮若干卷其藏史館者又殘缺弗完姑掇¶
其郊社宗廟諸神祀朝覲㑹同等儀而為書若夫凶禮¶
則略焉　元史禮志曰元之有國肇興朔漠朝㑹宴饗¶
之禮多從本俗太祖元年大㑹諸侯王於鄂諾河即皇¶
帝位始建九斿白旗世祖至正元年命劉秉忠許衡始¶
<pb:KR3k0055_WYG_159-13a>¶
制朝儀而大饗宗親錫宴大臣猶用本俗之禮¶
　　禮總載二¶
増易曰嘉㑹足以合禮　又曰物畜然後有禮故受之¶
以履　尚書舜典曰咨四岳有能典朕三禮　原周禮¶
曰大宗伯之職以吉禮事邦國之鬼神祗(事謂祀之/祭之享之)以¶
凶禮哀邦國之憂(哀謂救患/分災也)以賔禮親邦國(親謂使/之親附)以¶
軍禮同邦國(同謂威其不/協及僭差者)以嘉禮親萬民(嘉善也所以/因人心所善)¶
(而為/制)吉禮之别十有二一曰禋祀二曰實柴三曰槱(酉/)¶
<pb:KR3k0055_WYG_159-13b>¶
燎四曰血祭五曰埋沉六曰疈(普逼/反)辜七曰肆(他歴/反)獻¶
八曰饋食九曰祠十曰禴十一曰甞十二曰烝凶禮之¶
别有五一曰喪禮哀死亡二曰荒禮哀凶札(荒人物/有害)三¶
曰弔禮哀禍災(遭水/火也)四曰禬(㑹/)禮哀圍敗(同盟者合㑹/財貨以更其)¶
(所喪/也)五曰恤禮哀宼亂(鄰國/相憂)賔禮之别有八一曰朝二¶
曰宗三曰覲四曰遇五曰㑹六曰同七曰問八曰視(朝/聘)¶
(曰問殷/頫曰視)軍禮之别有五一曰大師之禮以用衆二曰大¶
均之禮以恤衆(均其地正/所以憂民)三曰大田之禮以簡衆(因田/習兵)¶
<pb:KR3k0055_WYG_159-14a>¶
(閱車徒/之數也)四曰大役之禮以任衆(築宮室所以/事民力強弱)五曰大封¶
之禮以合衆(正封疆溝塗所/以合聚其民)嘉禮之别有六一曰飲食¶
二曰婚冠三曰賔射四曰饗燕五曰脤膰六曰賀慶¶
又曰太宰掌建邦之六典三曰禮典以和邦國以統百¶
官以諧萬民　又曰大司徒以五禮防民之偽而敎之¶
中　禮記曰禮也者體也體不備謂之不成人　又曰¶
夫禮者所以定親疎決嫌疑别同異明是非也道德仁¶
義非禮不成敎訓正俗非禮不備分爭辯訟非禮不決¶
<pb:KR3k0055_WYG_159-14b>¶
君臣上下父子兄弟非禮不定宦學事師非禮不親班¶
朝治軍涖官行法非禮威嚴不行禱祠祭祀供給鬼神¶
非禮不誠不莊　又曰言偃復問曰夫子之極言禮也¶
可得而聞與孔子曰我欲觀夏道是故之杞而不足徵¶
也吾得夏時焉我欲觀殷道是故之宋而不足徵也吾¶
得坤乾焉　又曰故人情者聖王之田也脩禮以耕之¶
陳義以種之講學以耨之本仁以聚之播樂以安之¶
又曰禮其在人也如竹箭之有筠也松柏之有心也二¶
<pb:KR3k0055_WYG_159-15a>¶
者居天下之大端矣故貫四時而不改柯易葉(鄭注云/筠篠也)¶
(端本也四物於天地最得氣之本或柔勁於外或/和澤於内用此不變易也人之得禮亦猶是也)　又¶
曰鸚鵡能言不離飛鳥猩猩能言不離禽獸今人而無¶
禮雖能言不亦禽獸之心乎　増又曰禮者不可不學¶
也夫禮者自畢而尊人雖負販者必有尊也而况冨貴¶
乎　又曰君子行禮不求變俗　又曰夫禮先王以承¶
天之道以治人之情故失之者死得之者生　又曰甘¶
受和曰受采忠信之人可以學禮　又曰夫禮禁亂之¶
<pb:KR3k0055_WYG_159-15b>¶
所由生猶坊止水之所自來也故以舊坊為無所用而¶
壞之者必有水敗以舊禮為無所用而去之者必有亂¶
患　又曰治國而無禮譬猶瞽之無相與倀倀乎其何¶
之譬如中夜有求於幽室之中非燭何見若無禮則手¶
足無所措耳目無所加進退揖讓無所制　原左傳曰¶
㑹於黄父子太叔見趙簡子簡子問揖讓周旋之禮對¶
曰是儀也非禮也簡子曰敢問何謂禮對曰聞諸先大¶
夫子産曰夫禮天之經也地之義也民之行也　又曰¶
<pb:KR3k0055_WYG_159-16a>¶
邾隱公來朝子貢觀焉邾子執玉髙其容仰公受玉卑¶
其容俯子貢曰以禮觀之二公皆有死亡焉夫禮生死¶
存亡之體也將左右周旋進退俯仰於是乎取之今朝¶
賀而不度髙仰驕也卑俯替也驕近亂替近疾君為主¶
其先亡乎　増又曰孟僖子病不能相禮及其將死也¶
召其大夫曰禮人之幹也無禮無以立吾聞將有達者¶
曰孔丘聖人之後也我若獲沒必屬說與何忌于夫子¶
使事之而學禮焉以定其位　原論語曰顔回問仁子¶
<pb:KR3k0055_WYG_159-16b>¶
曰克己復禮為仁一日克己復禮天下歸仁焉為仁由¶
已而由人乎哉顔回曰請問其目子曰非禮勿視非禮¶
勿聽非禮勿言非禮勿動顔回曰回雖不敏請事斯語¶
矣　漢書曰叔孫通為髙祖制漢儀十二篇　増又曰¶
王者必因前王之禮而順時施宜有所損益節人之心¶
稍稍制作焉　又曰宣帝時諫議大夫王吉上疏願述¶
舊禮明王制驅一代之人躋之仁壽之域　原後漢書¶
曹褒傳曰詔召元武司馬班固問定禮制之宜固曰京¶
<pb:KR3k0055_WYG_159-17a>¶
師諸儒多能說禮宜廣招集共議得失帝曰作舍道邊¶
三年不成㑹禮之家名為聚訟互生疑異筆不能下昔¶
者堯作大章一夔足矣章和元年乃召曹褒詣嘉德門¶
持班固所上叔孫通漢儀十二篇敕褒曰此制散略多¶
不合經今宜依制條使可施行褒於南宮東觀考正舊¶
禮上自天子至於庶人冠婚吉凶終始制度以為一百¶
五十篇　莊子曰三皇五帝之禮義法度不矜於同而¶
矜於治故譬三皇五帝之禮義法度其猶樝梨橘柚耶¶
<pb:KR3k0055_WYG_159-17b>¶
其味相反而皆可於口故禮義法度應時而變也　孫¶
卿子曰人生有欲欲則求求則爭爭則亂亂則窮先王¶
惡其亂也故制禮義以節之　増又曰禮者人主以為¶
羣臣尺寸尋丈檢式也　原慎子曰禮從俗政從上使¶
從君國有貴賤之禮無賢不肖之禮有長幼之禮無勇¶
敢之禮有親疎之禮無愛憎之禮　管子曰禮者因人¶
之情緣義之理而為之節文者也　増尸子曰秋為禮¶
西方為秋秋肅也萬物莫不肅敬禮之至也　原禮稽¶
<pb:KR3k0055_WYG_159-18a>¶
命徵曰禮之動摇也與天地同氣四時合信陰陽為符¶
日月為明　家語曰孔子言於魯哀公曰人之所以生¶
禮為大非禮無以事天地之神辨君臣長幼之位　大¶
戴禮曰禮象五行也其義四時也故以四時舉有恩有¶
義有節有權　物理論曰禮者履也律也義同而名異¶
五禮者吉凶軍賔嘉也　董生書曰理者天所為也文¶
者人所為也人所為謂之禮禮者因人情而為節文也¶
以救其亂夫隄者水之防也禮者人之防也刑防其末¶
<pb:KR3k0055_WYG_159-18b>¶
禮防其本　増又曰夫禮者陰陽之際也百事之㑹也¶
所以尊天地賔鬼神序上下之道也　原典略曰孔子¶
適宋與弟子習禮樹下宋司馬桓魋使人拔其樹去適¶
於野¶
　　禮總載三¶
原明體　辨位(春秋說題禮者所以設容明/天地之體也  下詳總二)　承天¶
法地(上詳總一/下詳總二)　設容　辨等(上詳明體注人周禮/以人辨等則  不越)¶
觀殷　適魯(上詳總二禮左傳韓宣子/適魯曰周  盡在魯矣)　諧民　安上¶
<pb:KR3k0055_WYG_159-19a>¶
(上詳總二莫孝經以/安上治民  善於禮)　敎敬　脩睦(周禮十二敎一曰/祀禮敎敬二曰陽)¶
(禮敎讓三曰陰禮敎親然禮記曰昔者仲尼與於蜡賔/事畢出遊於觀之上喟  而歎曰大道之行也天下為)¶
(公𨕖賢與能講信脩睦故人/不獨親其親不獨子其子)　制中　脩外(禮記子貢/越席而對)¶
(曰敢問將何以為此中者子曰禮乎夫禮所以制中也/  漢書六經之道同歸而禮樂之用為急故樂以治内)¶
(而為同禮以脩外而為異同則和親/異則畏敬和親則無怨畏敬則不爭)　順時　從俗(俱/詳)¶
(總/二)　周旋　規矩(上詳總二重禮記禮之於正國也猶/衡之於輕  也䋲墨之於曲直也規)¶
(矩之於方圓也故衡誠懸不可欺以輕重䋲墨誠陳不/可欺以曲直規矩誠設不可欺以方圓君子審禮不可)¶
(誣以/姦詐)　事師　敬長(上詳總二為袁准正書禮者何也/緣人情而  之節文者也嚴父愛)¶
<pb:KR3k0055_WYG_159-19b>¶
(親之情也尊親/敬長之義也)　天經　地義(俱詳/總二)　體信　成仁(禮/記)¶
(先王脩禮以達義體信/以達順  下詳總二)　應變　從宜(上詳總二康禮/記禮從宜  成)¶
(注事不可常也晉士匄帥師侵/齊聞齊侯卒乃還春秋善之)　考信　成道(禮記禹/湯文武)¶
(成王周公由此其𨕖也此六君子者未有不謹於禮/者也以考其信示人有常注考成也  下詳總二)¶
同天氣　合人心(上詳總二於禮記禮者合於天時設/於地財順  鬼神合於人心理萬物)¶
(者/也)　統百官　理萬物(上詳總二注下/詳合人心)　象五行　變¶
四時(上詳總二/下詳總一)　兄弟親　君臣義(禮記非禮無以辨/男女父子兄弟之)¶
(親婚姻疎數之文之又朝覲/之禮所以明君臣  義也)　定君臣　篤父子(上詳/總二)¶
<pb:KR3k0055_WYG_159-20a>¶
(以禮記禮義以為紀以正君臣以篤父子/  睦兄弟以和夫婦以設制度以立田里)　别男女¶
決嫌疑(俱詳/總二)　明是非　别異同(俱詳/總二)　含陰陽　同¶
天地(漢書治身者斯須忘禮則暴慢入之矣為國者一/朝失禮則荒亂及之矣人含天地陰陽之氣有喜)¶
(怒哀樂之情稟其性而/不能節矣  下詳總二)　達人情　從天道(禮記禮義/也者人之)¶
(大端也所以講信脩睦而固人肌膚之㑹筋骸之束也/所以養生送死事鬼神之大端也所以達天道順人情)¶
(之大竇也其左傳齊侯伐曹入其郛討其來朝也季文/子曰齊侯  不免乎已則無禮而討於有禮者曰汝何)¶
(故行禮禮以順/天天之道也)　増末節　虚名(禮記鋪筵席陳尊俎/列籩豆以升降為禮)¶
(者禮之末節也故有司掌之三唐禮樂志曰三代而上/治出於一而禮樂達於天子  代而下治出於二而禮)¶
<pb:KR3k0055_WYG_159-20b>¶
(樂為/虚名)　防範　經緯(楊子川有防器有範見禮敎之至/也  荀子將原先王本仁義則禮)¶
(正其經緯/蹊逕也)　文獻不足　損益可知(論語夏禮吾能言/之杞不足徵也殷)¶
(禮吾能言之宋不足徵也文獻不足故也足則吾能徵/之矣  又殷因于夏禮所損益可知也其或繼周者雖)¶
(百世可/知也)　敬以行　儉而用(左傳敬禮之輿也不敬則/禮不行  詩序蟋蟀刺晉)¶
(昭公也儉不中禮故作詩以刺之欲其及時以禮自娱/樂也此晉也而謂之唐本其風俗憂深思逺儉而用禮)¶
(乃有堯之/遺風焉)　固上下　尚徃來(左傳君有君之威儀其/臣則而象之臣有臣之)¶
(威儀其下畏而愛之是以上下能相固禮曲禮太上貴/德其次務施報禮尚徃來往而不來非  也來而不往)¶
(亦非/禮也)　盈孫折衷　崇敬多識(唐書殷盈孫時喪亂後/制度彫紊追補客典皆)¶
<pb:KR3k0055_WYG_159-21a>¶
(盈孫折衷焉多又歸崇/敬治禮家學  識客典)　杜佑通典　劉岳書儀(唐劉/秩摭)¶
(百家侔周六官法為政典三十五篇房琯稱其才過劉/向而杜佑以為未盡因廣其闕參益新禮為二百篇奏)¶
(之優詔嘉美儒者服其約而詳疏五代劉岳為太常卿/初鄭餘慶常採唐士庶吉凶書  之式雜以當時家人)¶
(之禮為書儀兩卷明宗見其有起復冥婚之制歎曰儒/者所以隆孝弟而端風俗且無金革之事起復可乎婚)¶
(吉禮也用於死者可乎乃詔岳/𨕖文學通古今之士共刪定之)¶
　　禮總載四¶
原則天(左傳夫禮天地之經而民實/則之則天之明因地之利)　法地(白虎通禮/以法地)¶
　事㑹(詳總/二)　文行(禮器忠信禮之本也義理禮/之文也無本不立無文不行)　為¶
<pb:KR3k0055_WYG_159-21b>¶
國(左傳齊侯謂晏子曰吾今而後知禮之可以為國也/對曰禮之可以為國也久矣與天地並君令臣共父)¶
(慈子孝兄愛弟敬夫和妻柔姑慈婦聽禮也君令而不/違臣共而不貳父慈而敎子孝而箴兄愛而友弟敬而)¶
(順夫和而義妻柔而正姑慈而從婦聽而婉禮之/順物也公曰善哉寡人今而後聞此禮之上也)　御¶
民(說苑齊景公登射晏子脩禮而待公曰𨕖射之禮寡/人厭之乆矣吾欲得天下勇士與之圖國晏子對曰)¶
(君子無禮是庶人也庶人無禮是禽獸也禮者所以御/民也轡者所以御馬也無禮而能治國家嬰未之聞也)¶
　四嶽典(史記五帝紀舜曰咨四嶽有能典朕三/禮馬融注三禮天神地祗人鬼之禮)　司¶
徒脩(王制司徒脩六禮以節民性鄭/注司徒地官卿掌邦敎者也)　物之致(禮器禮/也者物)¶
(之致/也)　義之實(禮運禮也者義之實也協諸義而協/則禮雖先王未之有可以義起也)¶
<pb:KR3k0055_WYG_159-22a>¶
人之主(詳總/二)　國之幹(左傳天王使召武公内史過賜/晉侯命受玉惰過歸告王曰晉)¶
(侯其無後乎王賜之命而惰于受瑞先自棄也已其何/繼之有禮國之幹也敬禮之輿也不敬則禮不行禮不)¶
(行則上下昏/何以長世)　定社稷(又禮經國家定社稷/序民人利後嗣者也)　儐鬼神¶
(禮運禮者儐鬼/神考制度也)　兼仁義(袁子書禮者/兼仁義也)　行政令(左傳/公如)¶
(晉自郊勞至于贈賄無失禮晉侯謂女叔齊曰魯侯不/亦善於禮乎對曰魯侯焉知禮是儀也不可謂禮禮所)¶
(以守其國行其政/令無失其民者也)　治人情(禮運聖王脩義之柄/禮之序以治人情)　振¶
物恥(禮記哀公篇孔子曰内以治宗廟之禮足以配天/地之神明出以治朝廷之禮足以立上下之敬物)¶
(恥足以振之國恥足以興之鄭注物猶事也物恥臣恥/也振猶救也國恥君恥也君臣之行有可恥者禮足以)¶
<pb:KR3k0055_WYG_159-22b>¶
(救之足以/興復之)　有則安(曲禮人有禮則安無禮則/危故曰禮者不可不學也)　無則¶
勞(論語恭而無禮則勞愼而無禮則/葸勇而無禮則亂直而無禮則絞)　天地經緯(左傳/簡子)¶
(曰善哉禮之大也太叔對曰禮上下之紀天地之經緯/也民之所以生也是以先王尚之故人之能自曲直以)¶
(赴禮者謂之成人大不亦宜乎/簡子曰鞅也請終身守此言)　治國粉澤(周書禮儀/禮義治國)¶
(之粉/澤)　體情制文(淮南子禮者體/情而制文者也)　反本脩古(禮器禮/也者反)¶
(本脩古不/忘其初)　章疑别微(禮坊記夫禮章疑别/微以為民防者也)　防淫節¶
侈(白虎通禮所以防/淫逸節侈靡也)　民之大事(王褒服要記序古之/制禮其品有五吉禮)¶
(祭祀是也凶禮喪葬是也賔禮朝享是也軍禮師旅/是也嘉禮婚冠是也五者民之大事舉動之所由也)¶
<pb:KR3k0055_WYG_159-23a>¶
君之大柄(禮運禮者君/之大柄也)　猶酒有糵(禮運禮之於人猶/酒之有糵君子以)¶
(厚小人以薄鄭注皆得/以為美味性善者醇耳)　如熱有濯(左傳衞襄公如楚/使北宮文子佗入)¶
(聘鄭文子言於衞侯曰鄭有禮其數世之福也其無大/國之討乎詩云誰能執熱逝不以濯禮之於政如熱之)¶
(有濯也濯以救/熱何患之有)　有則外諧(禮器君子有禮則/外諧而内無怨)　廢則¶
恩薄(禮經解喪祭之禮廢則臣子/之恩薄而倍死忘生者衆矣)　退讓以明(曲禮君/子恭敬)¶
(撙節退讓/以明禮)　信讓以求(禮表記君子恭儉以求/役仁信讓以求役禮)　不驕¶
不淫(曲禮冨貴而知好禮則不驕不/淫貧賤而知好禮則志不懾)　不儉不奢(白虎/通禮)¶
(者盛不足節有餘使凶年不/儉豐年不奢貧冨不相懸也)　明義明恩(禮經解朝覲/之禮所以明)¶
<pb:KR3k0055_WYG_159-23b>¶
(君臣之義也聘問之禮所以使諸侯相尊敬也喪祭之/禮所以明臣子之恩也鄉飲酒之禮所以明長幼之序)¶
(也婚姻之禮所以/明男女之别也)　不廢不沒(禮坊記君子不以菲廢/禮不以美沒禮鄭注不)¶
(可以為薄不及禮而不行禮亦不可以其/美過禮而去禮禮主敬廢滅之是不敬)　小大顯微¶
(禮器禮有大有小有顯有微大者不可損/小者不可益顯者不可掩微者不可大)　多少髙下¶
(禮器禮有以多為貴者天子七廟諸侯五大夫三士二/此以多為貴也有以少為貴者天子無介祭天特牲天)¶
(子適諸侯諸侯膳以犢諸侯相朝灌用鬱鬯無籩豆之/薦大夫聘禮以脯醢此以少為貴也有以大為貴者宮)¶
(室之量器皿之度棺椁之厚丘封之大此以大為貴者/也有以小為貴者宗廟之祭貴者獻以爵賤者獻以散)¶
(此以小為貴者也有以髙為貴者天子之堂九尺諸侯/七尺大夫五尺士三尺此以髙為貴也有以下為貴者)¶
<pb:KR3k0055_WYG_159-24a>¶
(至敬不壇埽地而祭天子諸侯之尊廢禁大夫士棜禁/此以下為貴也有以文為貴者天子龍衮諸侯黼大夫)¶
(黻士𤣥衣纁裳此以文為貴也有以素為貴者至敬無/文父黨無容大圭不琢太羮不和大路素而越席此以)¶
(素為/貴也)　増失煩(禮記禮/之失煩)　體備(禮記禮也者猶體也體/不備君子謂之不成人)¶
　白受采(詳總/一)　繪後素(論語繪事後素謂先以/粉地為質而加采色也)　天¶
澤履(易上天下澤履君子/以辨上下定民志)　雷天壯(又雷在天上大壯/君子以非禮弗履)¶
　禮本於天(禮運夫禮必本於天動而之地列而之事/變而從時協于分藝其居人也曰養其行)¶
(之以貨力辭讓飲食/冠婚喪祭射御朝聘)　禮本於義(禮運治國不以禮猶/無耜而耕也為禮不)¶
(本於義猶耕/而弗種也)　防偽敎中(周禮地官大司徒以五/禮防民之偽而敎之中)　釋¶
<pb:KR3k0055_WYG_159-24b>¶
回増美(禮器禮釋回増美/質措則正施則行)　文仲安知(禮器孔子曰臧/文仲安知禮夏)¶
(父弗綦逆祀/而弗止也)　晏子焉知(檀弓曽子曰晏子可謂知禮/也已恭敬之有焉有若曰晏)¶
(子一狐裘三十年遣車一乗及墓而反國/君遣車七乗大夫遣車五乗晏子焉知禮)　老子絶滅¶
(楊子老子之言道德吾有取焉耳及/槌提仁義絶滅禮學吾無取焉耳)　孔子嬉戲(孔子/為皃)¶
(時嬉戲常陳/俎豆設禮容)　有本有文(禮記先王之立禮也有本有/文忠信禮之本也義理禮之)¶
(文/也)　可傳可繼(檀弓弁人有其母死而孺子泣者孔子/曰哀則哀矣而難為繼也夫禮為可傳)¶
(也為可繼也/故哭踊有節)　始諸飲食(禮運夫禮之初始諸飲食其/燔黍捭豚汙樽而抔飲蕢桴)¶
(而土鼓猶若可以/致其敬於鬼神)　别於禽獸(曲禮夫唯禽獸無禮故/父子聚麀是故聖人作)¶
<pb:KR3k0055_WYG_159-25a>¶
(為禮以敎人使人以/有禮知自别於禽獸)　草上其儀(唐書杜鴻漸至靈武/與柳冕等勸肅宗即)¶
(皇帝位以係中外望鴻漸明習朝章採舊/儀設壇壝城南先一日草具其儀上之)　草具其儀¶
(唐書李吉甫貞元初為太常博士年尚少明練典故昭/德皇后崩自天寶後中宮虛䘏禮廢缺吉甫草具其儀)¶
(德宗/善之)　百年後興(史記魯兩生曰禮樂/必積德百年而後興)　斯須不去(禮/記)¶
(禮樂者不可斯/須去身者也)¶
　　禮總載五¶
原防德(禮以/防德)　治躬(致禮以治躬則莊/敬莊敬則威嚴)　國維(管子國/有四維)¶
(一曰/禮)　天秩(有/禮)　魯秉(齊仲孫湫曰魯猶/秉周禮未可取也)　殷因(夏造/殷因)¶
<pb:KR3k0055_WYG_159-25b>¶
　為晉(左傳伯石一為禮于晉猶/荷其禄况以禮終始乎)　用夷(杞成公/用夷禮)　飾¶
情(禮以飾情注/曲禮三千)　制心(以禮/制心)　建中(禮立中/道于人)　表微(君/子)¶
(表微謂/禮也)　玉帛(禮云禮云玉/帛云乎哉)　節文(禮文/等數)　哀樂(哀樂/之分)¶
(皆以/禮終)　莊敬(見/上)　明備(禮樂/明備)　緣飾(漢書緣/飾苛禮)　講求(國/語)¶
(隋武子聘周歸/講聚三代典禮)　率履(不越注/履禮也)　治辨(其治辨者/其禮具)　人¶
急(禮者人/之急)　縱言(夫子縦言/至于禮)　過制(樂記過/制則亂)　由文(由/用)¶
(也用禮/之文也)　過數(過禮之/數也)　逆古(是逆古/之禮)　許人(汰哉叔/氏耑以)¶
(禮許/人)　不偏(禮備而不偏/其惟大聖乎)　無體(之/禮)　多曠(必多曠/于禮矣)¶
<pb:KR3k0055_WYG_159-26a>¶
無違(禮無/違者)　先王制(先王制禮過之者俯而/就之不及者跂而及之)　有司掌¶
(鋪筵席陳樽俎列籩豆以升降/為禮者禮之末節故有司掌之)　正情性(禮樂所以立/人倫正情性)¶
(人足以防/其失也)　節人心(禮節/人心)　無輕議(禮記無/輕議)　不可去¶
(詳總/四)　著誠去偽(禮之/經也)　别嫌明微(禮記禮者君之大/柄也所以别嫌明)¶
(微/)　天地同節(大禮與天/地同節)　上下有禮(晉文觀師上下/有禮其可用也)¶
　哀公問禮(哀公問禮于孔子曰大禮何如君子之言/禮也何其尊也孔子曰丘也不足以知禮)¶
　竇融問儀(後漢書光武征隗囂竇融與大軍㑹髙平/第一先遣從事問㑹見之儀適是時軍旅)¶
(代興諸將與三公交錯道中或背使/者交私語帝聞融問禮儀甚善之)　林放之問(林放/問禮)¶
<pb:KR3k0055_WYG_159-26b>¶
(之本子曰大哉問/禮與其奢也寧儉)　鄒子之知(子入太廟每事問或曰/孰謂鄒人之子知禮乎)¶
(子聞之曰/是禮也)　秕稗之禮(不/備)　委巷之禮(鄙俚/之義)　不為必¶
壞(君子三年不/為禮禮必壞)　無禮及禍(多行無禮/禍必自及)　行為人紀¶
張為國維　禮煩則亂　禮勝則離　敬自中出　禮¶
由外作　易而生亂　過則有盈　増下人(禮下于人/必有所求)¶
　正國(詳總三禮之于/正國也云云)　不棄(又齊仲孫湫曰魯不/棄周禮未可動也)¶
盡在(詳總/三)　勤禮(左傳君/子勤禮)　問禮(孔子問禮/於老聃)　定位(左/傳)¶
(學禮焉以/定其位)　食言(又無禮/必食言)　親有禮(又親有禮霸/王之器也)　討¶
<pb:KR3k0055_WYG_159-27a>¶
有禮(詳總/二)　主減(樂記禮/主其減)　近情(禮器君子曰禮之近/人情者非其至者也)¶
　百年其戎(左傳辛有適伊川見被髪而祭于野者/曰不及百年此其戎乎其禮先亡矣)¶
數世之福(又鄭有禮數/世之福也)　失而求諸野(孔子曰禮失/而求諸野)¶
行之惟其人(仲尼燕居曰制度在禮文/為在禮行之其在人乎)　禮豈為我輩¶
設(世/說)　禮不可斯須去　張曹爭論於漢朝　荀摯競¶
爽於晉世　天理之節文　人事之儀則　莊公有非¶
禮之舉其臣諫以必書　周王有非禮之宴戒其臣以¶
勿籍　朝廷有大疑不必聚諸儒之訟　國家有盛客¶
<pb:KR3k0055_WYG_159-27b>¶
不必蕝野外之儀¶
　　禮總載六¶
原賦楚荀况禮賦曰爰有大物非絲非帛文理成章非¶
日非月為天下明生者以壽死者以藏城郭以固三軍¶
以彊粹而王駮而霸無一焉以亡臣愚弗識敢請之王¶
王曰此夫文而不采者歟簡而易知而致有理者歟君¶
子所敬小人所不亂者歟性不得則若禽獸性得之則¶
具足者歟匹夫隆之則為聖人諸侯隆之則一四海者¶
<pb:KR3k0055_WYG_159-28a>¶
歟至明而約甚順而體請歸之禮¶
原詔李德林為隋文帝脩定五禮詔曰禮之為用時義¶
大矣哉黄琮蒼璧降天地之神粢盛犧牲致宗廟之敬¶
正父子君臣之序明婚姻喪紀之節故道德仁義非禮¶
不成安上化民莫善於禮　唐貞觀中頒禮樂詔曰先¶
王制禮辨方正位體國經野象天地以制法通神明以¶
施化樂由内作禮自外成可以移風易俗揖讓而天下¶
化者其惟禮樂乎固以同節同和無聲無體寧飾玉帛¶
<pb:KR3k0055_WYG_159-28b>¶
之容豈崇鐘鼓之奏¶
増論宋王安石禮論曰嗚呼荀卿之不知禮也其言曰¶
聖人化性而起偽吾是以知其不知禮也知禮者貴乎¶
知禮之意而荀卿盛稱其法度節奏之美至於言化則¶
以為偽也亦烏知禮之意哉故禮始於天而成於人知¶
天而不知人則野知人而不知天則偽聖人惡其野而¶
疾其偽以是禮興焉今荀卿以謂聖人之化性為起偽¶
則是不知天之過也夫斲木而為之器服馬而為之駕¶
<pb:KR3k0055_WYG_159-29a>¶
此非生而能者也故必削之以斧斤直之以繩墨圓之¶
以規而方之以矩束聮膠漆之而後器適於用焉前之¶
以銜勒之制後之以鞕策之威馳驟舒疾無得自放而¶
一聽於人而後馬適于駕焉然聖人捨木而不為器捨¶
馬而不為駕者固亦因其天資之材也今人生而有嚴¶
父愛子之心聖人因其性之欲而為之制焉故其制雖¶
有以強人而乃以順其性之欲也聖人茍不為之禮則¶
天下蓋將有慢其父而疾其母者矣此亦可謂失其性¶
<pb:KR3k0055_WYG_159-29b>¶
也得其性者以為偽則失其性者乃可以為真乎此荀¶
卿之所以為不思也¶
増序宋曽鞏禮閣新儀目錄序曰夫禮者其本在於養¶
人之性而其用在於言動視聽之間使人之言動視聽¶
一於禮則安有放其邪心而窮於外物哉故設其器制¶
其物為其數立其文以待其有事者皆人之起居出入¶
吉凶哀樂之具所謂其用在乎言動視聽之間者也然¶
而古今之變不同而俗之便習亦異則法制度數其久¶
<pb:KR3k0055_WYG_159-30a>¶
而不能無弊者勢固然也故為禮者其始莫不宜於當¶
世而其後多失而難遵亦其理然也失則必改制以求¶
其當故羲農以來至於三代禮未嘗同也後世去三代¶
千有餘歲其所遭之變所習之便不同固已逺矣蓋上¶
世聖人有為耒耜者或不為宮室為舟車者或不為棺¶
槨豈其智不足為哉以為人之所未病者不必改也至¶
於後聖有為宮室者不以土處為不可易也為棺槨者¶
不以葛溝為不可變也豈好為相反哉以為人之所旣¶
<pb:KR3k0055_WYG_159-30b>¶
病者不可因也又至於後聖則有設兩觀而更采椽之¶
質攻文梓而易瓦棺之素豈不能從儉哉以謂人情之¶
所好能為之節而不能變也由是觀之古今之變不同¶
而俗之便習亦異則亦屢變其法以宜之何必一一以¶
追先王之迹哉其要在於養民之性防民之欲者本末¶
先後能合乎先王之意而已此制作之方也故元樽之¶
尚而薄酒之用太羮之先而庶饈之飽一以為貴本一¶
以為親用則知有聖人作而為後世之禮者必貴爼豆¶
<pb:KR3k0055_WYG_159-31a>¶
而今之器用不廢也先弁冕而今之衣服不禁也其推¶
之皆然然後其所改革更易不至乎拂天下之勢駭天¶
下之情而固已合乎先王之意矣¶
増雜文唐韓愈讀儀禮文曰余嘗苦儀禮難讀又其行¶
於今者蓋寡沿習不同復之無由考於今誠無所用之¶
然文王周公之法制粗在於是孔子曰吾從周謂其文¶
章之盛也古書之存者希矣百氏雜家尚有可取况聖¶
人之制度耶於是掇其大要奇辭奥旨著於篇學者可¶
<pb:KR3k0055_WYG_159-31b>¶
觀焉惜乎吾不及其時進退揖讓於其間嗚呼盛哉¶
　　制禮¶
原述舊(漢王吉為諫議大夫上言願與大臣延及儒生/述舊禮明王制驅一世之人躋之仁壽之域)¶
　用新(後漢曹褒常感朝廷制度未備慕叔孫通為漢/禮儀次序禮事依舊典雜以五經讖記撰次天)¶
(子至庶人冠婚吉凶始終制度又作章句/和帝遂用新禮冠擢褒為監羽林左騎)　達變(史記/以書)¶
(為御者不盡馬之情以/古制今者不達事之變)　去舊(以舊禮為無所用而/去之者必有亂患)¶
不襲(三王異代/不相襲禮)　相沿(禮樂之情同故明主以/相沿也言不改革也)　天子¶
議(非天子不議禮/不制度不考文)　天子出(天子有道禮樂/征伐自天子出)　定漢儀¶
<pb:KR3k0055_WYG_159-32a>¶
(叔孫通制禮以/定漢朝之儀)　守唐法(仲尼曰夫晉守唐叔/之法度以經緯其民)　順其¶
宜(史記聖人因事以制禮故事異而禮易帝王不相襲/何禮之拘五帝三王隨時制事法度制令各順其宜)¶
(衣服器械各便其用聖人之興不相襲而治夏殷之衰/也不易禮而滅然則反古未可非而脩禮未足多也)¶
　主其減(禮主其減禮減而進以進為文禮減而不進/則消注禮者人所倦故久則減省文美也消)¶
(盡/也)　綿蕝習(叔孫通制禮儀以正君臣之位與弟子百/餘人為綿蕝野外習之所撰禮與律令同)¶
(録藏於/禮官)　皮弁行(韓延壽為潁川太守嫁娶喪祭儀品/令諸生皮弁執俎豆為吏人行禮)¶
　治定制(王者治/定制禮)　因事制(聖人因事以/制禮詳前)　流不從(禮/曰)¶
(變禮易樂為不從不從者/君流之注流放也謂諸侯)　誅擅制(後漢張酺張敏等/奏曹褒擅制漢禮)¶
<pb:KR3k0055_WYG_159-32b>¶
(破亂聖術請加誅帝雖/寢其奏而漢禮遂不行)　多制將亡(叔向曰國將/亡必多制)　過¶
制則亂(過作/則暴)　禮自外作(禮自外作/敬在貌也)　禮以地制(靜而/屬陰)¶
　無作聰明亂舊章(章典/也)　罔以側言改厥度(度法也/並周書)¶
　道有弛張　禮從損益　誠宜達節　安可拘文¶
禮樂代興　文質迭出　所務便宜　寧拘損益　夫¶
魯有初　採周之舊　適道在權　救時貴變　寧辭¶
改作　所務便宜　簡乃易從　煩而則亂　稽彼古¶
今　考諸損益　將立國幹　必節人心　何必改作¶
<pb:KR3k0055_WYG_159-33a>¶
　所宜守常　宜守彞倫　勿從亂制　所以去彼取¶
此　不可以古制今　言雖念於芻蕘　禮難從其秕¶
稗　茍用舍之必中　雖沿革而同歸　禮載從宜之¶
文　易有隨時之義　夏造殷因豈煩改制　漢除秦¶
敝亦謂便時　言之不中雖新意而奚為　事且有初¶
率舊章而可則　殷人之因夏禮政是以和　魏嗣之¶
制漢儀事則不悖　増以親(周禮春官宗伯以嘉禮親/萬民以飲食之禮親宗族)¶
(兄弟以昏冠之禮親成男女以賔射之禮親故舊朋友/以燕饗之禮親四方之賔客以脤膰之禮親兄弟之國)¶
<pb:KR3k0055_WYG_159-33b>¶
(以賀慶之禮/親異姓之國)　以仁(禮記郊社之禮所以仁鬼神也嘗/禘之禮所以仁昭穆也饋奠之禮)¶
(所以仁死喪也射御之禮所以仁/鄉黨也食享之禮所以仁賔客也)　折衷　附㑹　君¶
之大柄(禮運禮者君/之大柄也)　人之大端(禮運禮義也者/人之大端也)　伯¶
夷降典(呂刑伯夷降/典折民惟刑)　周公作儀(周公作儀/禮十三篇)　禮事起¶
於燧皇　禮名起於黄帝　伏羲以來五禮始彰　堯¶
舜之時五禮咸備　經國家　定社稷　序民人　利¶
後嗣　嚴上下　定尊卑　決嫌疑　别同異　事天¶
地　易風俗　原移風(移風易俗/莫善于樂)　治民(安上治民/莫善于禮)¶
<pb:KR3k0055_WYG_159-34a>¶
導禮(導之/以禮)　變俗(君子行禮/不求變俗)　問俗(入國而/問俗)　易宜(禮/脩)¶
(其敎不易其俗齊/其政不易其宜)　俗由禮變　人以化遷　立訓齊¶
俗　作法導人　將欲救時　寧辭變俗　雖政不易¶
宜章甫難施於越俗　而化之可漸紫服尚變其齊風¶
　増忽然易鄉而移　忽然易事而化(管/子)　童牛角馬¶
(楊子童牛角馬不今不古注馬童牛角是其/常也更而倒置失宜古今俱不合利用革矣)　載車載¶
航(楊子入水載車出水載航宜于王之/更注謂車航倒置宜變易以求正)　以建武永平¶
之風　變太元隆安之俗(宋書劉/穆之論)　時政再而塞　世¶
<pb:KR3k0055_WYG_159-34b>¶
變三而復　制法之民不可以逺舉　拘禮之民不可¶
使應變(淮南/子)　華端與薄俗俱興　妙緒與淳風俱絶¶
(晉書李充/學箴序)¶
　　威儀一(失儀附/)¶
原定命(人受天地之中以生所謂命也是以有動作威/儀之則以定命也能者養之以福不能者敗以)¶
(取禍注養威/儀以致福)　正位(周禮大宗伯以九儀之命/正邦國之位每命異儀)　敬慎¶
(詩敬慎威儀/以近有德)　趨蹌(巧趨/蹌兮)　不愆(詩不愆于儀維人之/德淑慎爾止云云)¶
　必敬(必敬/爾儀)　不忒(其儀/不忒)　有容(物有/其容)　玉聲(既服習/容覲玉)¶
<pb:KR3k0055_WYG_159-35a>¶
(聲出揖私/朝煇如也)　威容(漢侯霸矜/儀有威容)　棣棣(威儀棣棣/不可𨕖也)　遲遲¶
(威儀遲/遲翼翼)　可畏(有威可畏/謂之威)　可象(有儀可象/謂之儀)　魯侯習¶
(女叔齊曰魯侯焉知禮而屑屑焉習儀/以亟言善于禮不亦逺乎注亟急也)　馮參脩(馮參/字叔)¶
(平為人矜嚴好脩/容儀動作可觀)　上下相固(君有君之威儀其臣則/而象之臣有臣之威儀)¶
(其下畏而象之是/以上下能相固)　朋友攸攝(攝以/威儀)　長卿温雅(漢薛/廣德)¶
(字長卿為人/温雅有藴藉)　少英矜嚴(魏朗字少英矜嚴脩/整家人不見惰容)　李忠¶
脩整(後漢李忠為/郎好禮脩整)　牟融方重(牟融舉止方/重得大臣體)　伯魚見¶
輕(第五倫字伯魚少藴藉/不脩威儀亦以此見輕)　孟孫見偉(後漢何熙字孟/孫善為威容賛)¶
<pb:KR3k0055_WYG_159-35b>¶
(拜殿中音動左右/帝偉之擢為中丞)　幽室必整(張湛矜嚴好禮動止有/則處幽室必自脩整雖)¶
(遇妻子若/嚴君焉)　閒居不減(魏志司馬防字建公雖閒居威/儀不減諸子雖成人不命進不)¶
(敢進不命坐不敢坐/不有所問不敢言也)　進止以禮(朱暉守業於太學性/矜嚴進止以禮諸儒)¶
(稱其/髙)　動作可觀(馮參/詳前)　坐不盡席(周禮徒坐/不盡席)　燕則¶
有跣(凡祭於室中堂上無跣燕則有之/注祭不跣主敬也燕有跣謂歡也)　惰以受玉知¶
晉侯之將終(内史過/言晉惠)　傲以執幣辨若敖之必滅(叔仲/惠伯)¶
(言楚/越椒)　容止可觀　動作有文　樂且有儀　敢不慎¶
儀　慎爾出話　敬爾威儀　足容目容誠宜進退有¶
<pb:KR3k0055_WYG_159-36a>¶
度　接武布武能使威儀不忒　増服(家語好生篇曰/衰麻苴杖者志)¶
(不存乎樂非耳弗聞服使然也黼黻冠冕者容不䙝慢/非性矜莊服使然也介胄執戈者無退懦之氣非禮純)¶
(猛服使/然也)　色(呂子重言曰顯然善樂者鐘鼓之色也愀/然清淨者衰絰之色也豔然充盈手足矜)¶
(者兵革/之色也)　德隅(詩抑抑威儀/維德之隅)　身度(聲為律/身為度)　德之至¶
(動容周/旋中禮)　恭而安(張横渠曰吾十五年/學箇恭而安不成)　立必磬折¶
坐必抱鼓　視不離乎襘袺之間　言不越乎表著之¶
位　聲氣可範　精神可愛(見徐子/法象篇)　直容之動矯矯¶
行行　休容之動業業蹌蹌　德容之動顒顒卬卬¶
<pb:KR3k0055_WYG_159-36b>¶
強弱之植在於骨　躁靜之決在於氣　慘懌之情在¶
於色　衰正之情在於儀(劉子人/物志)　衣服表容　珪璋¶
範德　聲移宮羽　彩照山華　布步有章　立言成¶
訓(晉/書)　喜色猶然以出　怒色薦然以侮　欲色嫗然¶
以媮　懼色薄然以下　憂色瞿然以靜(汲冢周書/官人解)¶
幣帛之間有巧言令色事不成　車甲之間有巧言令¶
色事不捷(武紀/解)　原失儀受玉(邾子來朝執玉髙其容/仰公執玉卑其容俯子)¶
(貢曰夫禮死生存亡之體也髙/仰驕也卑俯替也皆有死亡焉)　登席(禮登席不由/前為躐席也)¶
<pb:KR3k0055_WYG_159-37a>¶
立懸(孔張失位立在懸/間客從而笑之)　稱諾(魏志游楚為隴西太守/以功封侯帝嘉之詔入)¶
(覲楚自謂初不朝覲不知儀式帝敕侍中/賛引呼隴西太守前楚稱諾帝顧之而笑)　人而無止¶
　吾何以觀　茍服位之或愆　在禮容而奚取　茍¶
或愆于威儀　是乃易其紀律　禮失則昏　無禮則¶
危　増氣不順(賈子若夫立而跛坐而蹁體怠懈志驕/傲䟃視數顧容色不比動靜不以度妄)¶
(咳唾疾言嗟氣/不順皆禁也)　語皆媮(左傳曰魯叔孫昭子聘於宋/宋元公與之燕飲酒樂昭子)¶
(右坐歌終而語因相泣也樂祈曰過哉兹非哀所也吾/聞之主民者不可以媮媮必死今君與叔孫其語皆媮)¶
(死日不/逺矣)¶
<pb:KR3k0055_WYG_159-37b>¶
　　威儀二¶
増文魏徐幹法象篇曰夫法象立所以為君子法象者¶
莫先乎正容貌慎威儀是故先王之制禮也為冕服采¶
章以旌之為佩玉鳴璜以聲之欲其尊也欲其莊也焉¶
可以懈慢也夫容貌者人之符表也符表正故情性治¶
情性治故仁義存仁義存故盛德著故可以為法象斯¶
謂之君子矣君子者無尺土之封而萬民尊之無刑罰¶
之威而萬民畏之無羽籥之樂而萬民樂之無爵禄之¶
<pb:KR3k0055_WYG_159-38a>¶
賞而萬民懷之其所以致之者一也故孔子曰君子威¶
而不猛泰而不驕詩云敬慎威儀惟民之則若夫惰其¶
威儀恍其瞻視忽其辭令而望民之則我者未之有也¶
故書曰惟聖罔念作狂惟狂克念作聖人性之所簡也¶
存乎幽微人情之所忽也存乎孤獨夫幽微者顯之原¶
也孤獨者見之端也胡可簡也胡可忽也是故君子敬¶
孤獨而慎幽微雖在隱蔽鬼神不得見其隙耳詩云肅¶
肅免置施于中林處獨之謂也君子曰無戲謔之言言¶
<pb:KR3k0055_WYG_159-38b>¶
必有防無戲謔之行行必有檢言必有防行必有檢故¶
雖妻妾不得而黷也雖朋友不得而狎也是以不愠怒¶
而敎化行於閨門不諫論而風聲紀乎鄉黨傳稱大人¶
正已而物正者此之謂也以匹夫之居猶然况得志而¶
行於天下乎唐堯之帝允恭克讓而光被四表成湯不¶
敢怠遑而奄有九域文王祗畏而造被區夏易曰觀盥¶
而不薦有孚顒若言下觀而化也是故君子居身也謙¶
在敵也讓臨下也莊事上也敬四者備而怨咎不作福¶
<pb:KR3k0055_WYG_159-39a>¶
禄從之詩云靖共爾位正直是與神之聽之式穀以女¶
故君子之交人也歡而不媟和而不同好而不佞詐學¶
而不虚行易親而不媚多怨而寡非故無絶交無畔朋¶
書曰慎始而敬終終以不困夫禮也者人之急也可終¶
身蹈不可須㬰離也須㬰離則慆慢之行臻焉須㬰忘¶
則慆慢之心生焉况無禮而可以始終乎夫禮也者敬¶
之經也敬也者禮之情也無敬無以行禮無禮無以節¶
敬道不偏廢相須而成是能盡敬以從禮者謂之成人¶
<pb:KR3k0055_WYG_159-39b>¶
故立必磬折坐必抱鼓周旋中規折旋中矩視不離於¶
袺襘之間言不越乎表著之位聲氣可範精神可愛俯¶
仰可宗揖讓可貴述作有方動靜有常帥禮不荒故為¶
萬夫之望也¶
　　法則¶
原異宮(内則父子皆異宮/鄭注異宮崇敬也)　同席(曲禮父子不同席/鄭注異尊卑也)¶
服藥(又醫不三世不服其/藥鄭注慎物齊也)　尊賢(禮郊特牲尊賢不過/二代注天子存二代)¶
(之後猶/尊賢也)　器敝(又祭服敝則焚之祭器敝則/埋之鄭注不欲人䙝之也)　牲死(又/牲)¶
<pb:KR3k0055_WYG_159-40a>¶
(死則埋之龜/筴敝則埋之)　主奥(曲禮為人子者居不主奥鄭注謂/與父同室不敢當其尊處室中西)¶
(南隅謂/之奥)　自名(又子于父母則自名也鄭注名/父母所為也子者男子通稱也)　使擯¶
(論語使擯色勃如也足躩如/也鄭注勃矜莊貌躩逡巡貌)　私覿(又私覿愉愉如也/享禮有容色鄭注)¶
(享獻也聘旣有享享用圭璧有庭實皮馬相間/也覿見也既享乃以私覿見用束帛乗馬也)　升堂¶
(又升堂鞠躬如也鄭注鞠躬歙/斂之貌屏氣者静以待君言也)　授坐(禮記少儀授立/不跪授坐不立)¶
(鄭注由/便也)　坐奠(内則其無篚則皆坐奠之/鄭注篚盛物也奠停也)　立視(曲禮/立視)¶
(五嶲鄭注云立平視也嶲猶/規也謂輪轉之度嶲或為繠)　辟刃(少儀凡有刺刃者/以授人則辟刃鄭)¶
(注辟刃不以/刃向人也)　授拊(少儀削授拊削/曲刃拊謂把)　操璧(曲禮執主/器操幣圭)¶
<pb:KR3k0055_WYG_159-40b>¶
(璧則尚左手行不舉足車輪曳/踵鄭注重慎也尚左手尊左也)　徹縣(又大夫無故不/徹縣士無故不)¶
(徹琴瑟鄭注憂樂不相/干也故謂災患喪病)　夫人(論語邦君之妻君稱之/曰夫人孔安國注當此)¶
(諸侯驕僭不正稱號不審/故孔子正之言禮如此也)　老婦(曲禮夫人自稱于天/子曰老婦鄭注自稱)¶
(於天子謂畿内諸侯之/夫人助祭若時事見)　小童(又自稱於其君曰小童/鄭注小童若云未成人)¶
(也/)　婢子(又自世婦以下自稱婢子鄭注婢/之言卑也於其君稱此以接見)　盥漱(内/則)¶
(雞初鳴咸盥漱鄭注咸皆也謹/按子事父母早起皆與見也)　登臨(曲禮不登髙不/臨深鄭注為其)¶
(近危/險也)　聲必揚(又將上堂聲必揚/鄭注警内人也)　容無怍(又將即席/容無怍鄭)¶
(注怍顔/色變也)　不徒行(王制君子耆老不/徒行鄭注徒空也)　不提挈(又輕任/幷重任)¶
<pb:KR3k0055_WYG_159-41a>¶
(分斑白者不提挈鄭注皆/謂以與少者雜色曰斑)　乗路馬(曲禮乘路馬必朝/服鄭注路馬君所)¶
(乗之/馬也)　服法服(孝經非先王之法服不敢服鄭注法服/謂日月星辰山龍華蟲藻火粉米黼黻)¶
(絺/繡)　則上衡(曲禮執天子之器則上衡鄭注謂/髙于心彌敬也此衡謂與心平)　如不¶
克(又執主器輕如不克鄭注云/重愼之也主君也克勝也)　衣毋撥(曲禮鄭注/撥發揚貌)¶
足無蹶(曲禮鄭注/蹶行遽貌)　勞無袒(曲禮謹案袒/露形體也)　立無跛(曲/禮)¶
(鄭注跛/偏任也)　毋怠荒(曲禮鄭注放/散身體也)　毋淫視(曲禮淫視睇/盻也皆為不)¶
(敬/也)　毋儳言(曲禮鄭注儳猶/暫也非𩔖雜)　毋勦說(曲禮鄭注勦猶/擥也謂取人之)¶
(說以爲/已說)　居不容(論語鄭注為室/家之敬難久也)　寢不尸(論語鄭注/云為偃臥)¶
<pb:KR3k0055_WYG_159-41b>¶
(也/)　食至起(曲禮鄭注/為𩜹變)　燭至起(曲禮鄭注/異晝夜)　不先舉¶
(又主人不問客不先舉鄭注客自外/來宜問其安否無恙及所為來故)　則先拜(又主人/敬客則)¶
(先拜/客)　不問舍(又弔喪不能賻不問其所費問疾弗能/遺不問其所欲見人弗能館不問其所)¶
(舍按鄭注皆/謂傷恩也)　不巷歌(又鄰有喪舂不相里有殯不/巷歌鄭注助喪也相謂送杵)¶
必執紼(又助葬必執紼鄭注葬/喪之大事紼引車索)　不登壟(又適墓不登/壟鄭注為其)¶
(不敬壟塚也/墓塋域也)　孫見祖名(内則凡父在孫見于祖亦/名之禮如子見父無辭)¶
不許友死(曲禮父母在不許友以死鄭注謂忘親也死/謂報仇按聶政傳嚴仲子辟人為聶政言曰)¶
(臣有仇竊聞足下義甚髙故進百金得以交足下之歡/豈敢以有求望聶政曰老母在政身未敢以許人也)¶
<pb:KR3k0055_WYG_159-42a>¶
　居側室(内則妻將生子及月辰居側室夫使人日再/問之作而自問之妻不敢見使姆衣服而對)¶
(至于子生夫復使人日再問之夫齊則不入側室/之門鄭注作謂有感動也側室謂燕寢之旁室也)　使¶
姆對(内則/詳上)　先為祭服(曲禮無田禄者不設祭器有田/禄者先為祭服鄭注祭器可假)¶
(祭服宜/自有)　可衣裘帛(内則二十而冠可以衣裘帛/二十冠而成人可以衣裘帛)　顧¶
不過轂(曲禮鄭注為/掩在後也)　視不過衡(論語注車中不内顧/者前視不過衡軛旁)¶
(視不過輢轂鄭/注恐警衆也)　執玉不趨(曲禮鄭注/志重玉也)　執圭鞠躬(論/語)¶
(鄭注執圭謂以君命聘于鄰國也如不勝敬之至也上/如揖下如授不敢忘禮也勃如戰色恐辱君命也如有)¶
(循舉前曵踵/行之愼也)　獻馬執策(曲禮獻車馬者執䇿綏獻甲/者執胄獻杖者執末獻民虜)¶
<pb:KR3k0055_WYG_159-42b>¶
(者操右袂按鄭注凡操執者謂手所舉以告者也設其/大者舉其小者便也甲鎧也胄兜鍪也民虜軍所獲也)¶
(操其右/袂制之)　獻鳥佛首(又獻鳥者佛其首鄭注為其喙害/人也佛戾也蓋為小竹籠以冒之)¶
　入國問俗(曲禮鄭注俗謂常/所行與所惡也)　臨文不諱(又詩書不/諱臨文不)¶
(諱鄭注為/其失事正)　入國不馳(曲禮鄭注/愛人也)　入里必式(曲禮鄭/注不誣)¶
(十/室)　城上不呼(曲禮鄭注/為惑人)　城上不趨(少儀執玉執龜/筴不趨堂上不)¶
(趨城上不趨鄭注于重器于近/尊于迫狹無容也歩張足曰趨)　堂上不趨(曲/禮)　室中¶
不翔(曲禮鄭注為其迫/也行而張拱曰翔)　堂上接武(曲禮鄭注武迹也/迹相接為每移足)¶
(半躡之中人之/迹尺二寸也)　堂下布武(曲禮鄭注每移足各/自成迹不相躡也)　折¶
<pb:KR3k0055_WYG_159-43a>¶
旋中矩(玉藻鄭注曲/行也宜方)　立必正方(曲禮鄭注習/其自端正也)　在朝¶
言禮(曲禮鄭注于朝廷/言無所不用禮)　在官言官(又在官言官在府/言府在庫言庫在)¶
(朝言朝鄭注唯君命所在就展習之也官謂版圖文書/之處府謂寶藏貨賄之處庫謂車馬兵甲之處朝謂君)¶
(臣謀政/事之處)　不言婦女(又公庭不言婦女/鄭注非其時也)　不及犬馬(又/朝)¶
(言不及犬馬鄭/注非公議也)　當食不歎(曲禮鄭注食或/以樂非歎所也)　盛𩜹而¶
作(論語孔安國注作起/也敬主人之親饋也)　客踐乃坐(曲禮鄭注客安主/人乃敢安也講問)¶
(宜/坐)　客跪撫席(曲禮鄭注撫之者/答主人之親正)　臨喪不笑(曲禮鄭/注宜有)¶
(哀色/也)　望柩不歌(曲禮鄭注哀/傷之無容樂)　不有私財(曲禮為人/子之道不)¶
<pb:KR3k0055_WYG_159-43b>¶
(得私有/財也)　不敢私與(内則鄭注家事/統于尊者也)　賜食先甞(論語/君賜)¶
(食必正席先甞之孔安國云敬君惠/也旣甞之以次班薦之薦其先祖也)　飲藥先甞(曲禮/親有)¶
(疾飲藥子先甞之/鄭注甞度其所堪)　衣純以繢(深衣具父母衣純以繢/鄭注尊者存以多飾為)¶
(孝繢畫/文也)　衣純以素(又孤子衣純以素鄭注/三十以下無父稱孤也)　不名卿¶
老(曲禮國君不名卿老世婦大夫不名世臣姪娣士不/名家相長妾鄭注雖貴于其國家猶有所尊也卿老)¶
(上卿也世臣/父時老臣)　不撫僕妾(雜記鄭注略于賤也僕妾/死君不親自撫安其尸也)¶
每事請姑(内則冢婦每事請于姑鄭注謂傳家/事于長婦也婦雖傳猶不敢耑行也)　不敵¶
冢婦(又介婦不敢敵于冢婦鄭/注雖有勤勞不敢掉磬)　自稱小君(夫人自稱/於諸侯曰)¶
<pb:KR3k0055_WYG_159-44a>¶
(寡小君曲禮注謂/嚮來朝諸侯之時)　祇見孺子(内則母某敢用時日祇/見孺子夫對曰欽有帥)¶
(父執子之右手咳而名之妻對曰記有成鄭注母某若/言某氏也祇敬也帥循也言敎之使有循也執右手明)¶
(將授之事也記猶識/有成言使之有成也)　外事内事(曲禮外事以剛日内/事以柔日鄭注順其)¶
(出為陽也出郊為外事/内事順其居内為陰)　隨行鴈行(王制父之齒隨行/兄之齒鴈行鄭注)¶
(廣敬也謂/于途中)　當心當帶(曲禮凡奉者當心提者/當帶鄭注髙下之節也)　執緤¶
執靮(少儀犬則執緤守犬田犬則授擯者旣受乃問犬/名牛則執紖馬則執靮皆右之鄭注緤紖靮皆所)¶
(以繫制之者守犬田犬問名畜養者當呼之/名謂韓盧宋鵲之屬右之者執之宜由便也)　由右由¶
左(王制道路男子由右婦人由左車/從中央鄭注道中之途逺别也)　請業請益(曲禮/請業)¶
<pb:KR3k0055_WYG_159-44b>¶
(則起請益則起鄭注尊師重道也起者摳衣前/請也業謂篇卷也益謂受說不了欲師更說之)　設弧¶
設帨(内則男子設弧于門左女子設帨于門右鄭注/表男女也弧者示有事于武也帨事人佩巾也)¶
鞶革鞶絲(曲禮男鞶革女鞶絲鄭注鞶小囊盛帨巾/者男用韋女用繒有緣飾之則是鞶製與)¶
上面下帶(曲禮凡視上于面則敖下于/帶則憂鄭注敖則仰憂則低)　男角女羈(内/則)¶
(男角女羈否則男左女右注夾胸兩旁當角處留髮/不剪謂之角留頂上縱横各一相交通達謂之羈)¶
敝加於上(穀梁傳公㑹王人齊侯宋公衞侯許男曹伯/陳世子欵盟于洮王人之先諸侯貴王命也)¶
(朝服雖敝必加於上弁冕雖舊必加於/首周室雖衰必先諸侯兵車之㑹也)　䙝不見裏(曲/禮)¶
(䙝衣衾不見裏鄭注為其可穢/謹按䙝衣衾是著體之衣也)　曲敬不崇(玉藻禮不/盛服不充)¶
<pb:KR3k0055_WYG_159-45a>¶
(鄭注禮盛者服充/大事不崇曲敬)　唾咦不見(内則父母唾啖不/見鄭注輒刷去之)　六¶
十不親學(鄭注不能備/弟子之禮也)　八十月告存(鄭注每月致/膳並王制篇)¶
客車不入大門(曲禮鄭/注謙也)　偏駕不入王門(儀禮覲禮云/云鄭注在旁)¶
(與已同曰偏同姓金輅異姓象輅四衞革輅蕃國木輅/駕之與王同謂之偏駕不入王門乗墨車以朝是也偏)¶
(駕之車舍/之于館與)　不茍訾不茍笑(曲禮鄭注人之性不/欲見毀訾不欲見笑)　食¶
不語寢不言(論語鄭注為/其不敬也)　男不言内女不言外(内則/鄭注)¶
(謂事業/之次)　内言不出外言不入(曲禮外言不入于閫内/言不出于閫鄭注皆為)¶
(重别防/淫亂)　増不顯諫(曲禮為人臣之禮不顯/諫三諫而不聽則逃之)　不藏革¶
<pb:KR3k0055_WYG_159-45b>¶
(禮運冕弁兵革藏于私/家非禮也是謂脅君)　妊子(列女傳古者婦人妊子/寢不側坐不邊立不蹕)¶
(不食邪味割不正不食席不正不坐目不視邪色耳不/聽淫聲夜則令瞽誦詩道正事如此則生子形容端正)¶
(才過/人矣)　生子(内則凡生子擇于諸母與可者必求其寛/裕慈惠温良恭敬愼而寡言者使為子師)¶
(子能食食敎以右/手能言男唯女俞)　男子禮(内則六年敎之數與方名/七年男女不同席不共食)¶
(八年出入門户及即席飲食必後長者始敎之讓九年/敎之數日十年出就外傅居宿于外學書計衣不帛襦)¶
(袴禮帥初朝夕學幼儀請肄簡諒十有三年學樂誦詩/舞勺成童舞象學射御二十而冠始學禮可以衣裘帛)¶
(舞大夏惇行孝弟博學不敎内而不出三十而有室始/理男事博學無方孫友視志四十始仕方物出謀發慮)¶
(道合則服從不可則去五十/命為大夫服官政七十致事)　女子禮(内則女子十年/不出姆敎婉娩)¶
<pb:KR3k0055_WYG_159-46a>¶
(聽從執麻枲治絲繭織紝組紃學女事以共衣服觀于/祭祀納酒漿籩豆葅醢禮相助奠十有五年而笄二十)¶
(而嫁有故二十三而嫁/聘則為妻奔則為妾)　造士(王制樂正崇四術立四/敎順先王詩書禮樂以)¶
(造士春秋敎以禮/樂冬夏敎以詩書)　學則(管子弟子職先生施敎弟子/是則温恭自虛所受是極見)¶
(善從之聞義則服温柔孝弟毋驕恃力志無虛邪行必/正直游居有常必就有德顔色整齊中心必式夙興夜)¶
(寐衣帶必飭朝益暮習小心/翼翼一此不懈是謂學則)　冬温夏凊(曲禮凡為人/子之禮冬温)¶
(而夏凊昏/定而晨省)　出告反面(又出必告反必面所遊/必有常所習必有業)　復故¶
(又父母有疾冠者不櫛行不翔言不惰琴瑟不御食肉/不至變味飲酒不至變貌笑不至矧怒不至詈疾止復)¶
(故/)　先甞(又君有疾飲藥臣先甞之/親有疾飲藥子先甞之)　官備(祭統夫祭/也者必夫)¶
<pb:KR3k0055_WYG_159-46b>¶
(婦親之所以備内外/之官也官備則具備)　身親(又君子之祭也必身親/莅之有故則使人可也)¶
不粥祭器(曲禮君子雖/貧不粥祭器)　不衣祭服(又雖寒不/衣祭服)　適公¶
所(禮記將適公所宿齋戒居外寢沐浴史進/象笏書思對命旣服習容觀玉聲乃出)　為君使¶
(曲禮凡為君使者已/受命君言不宿於家)　懷核(曲禮賜果於君前/其有核者懷其核)　寫器¶
(又御食於君君賜餘器/之漑者不寫其餘皆寫)　别男女(曲禮男女非有行媒/不相知名非受幣不)¶
(交不親故日月以告君齋戒以告鬼神為酒食以召鄉/黨僚友以厚其别也取妻不取同姓買妾不知其姓則)¶
(卜/之)　謹夫婦(内則禮始於謹夫婦為宮室辨内外男子/居外女子居内深宮固門閽寺守之男不)¶
(入女不出男女不同椸枷不敢縣於夫之楎椸不敢藏/於夫之篋笥不敢共湢浴夫不在斂枕篋簟席襡器而)¶
<pb:KR3k0055_WYG_159-47a>¶
(藏之妻不在妾/御莫敢當夕)　夜行以燭(内則男子入内不嘯不指/夜行以燭無燭則止女子)¶
(出門必擁蔽其面夜/行以燭無燭則止)　晝不遊庭(又孔子曰晝不遊庭/夜行以火所以正婦)¶
(德/也)　見父之執(曲禮見父之執不謂之進不敢進/不謂之退不敢退不問不敢對)　年¶
長以倍(曲禮年長以倍則父事之十年以/長則兄事之五年以長則肩隨之)　謀於長者¶
(又謀於長者必操几杖以從之/長者問不辭讓而對非禮也)　從於先生(又從於先/生不越路)¶
(而與人言遭先生於道趨而進正立拱手/先生與之言則對不與之言則趨而退)　授受(内則/男不)¶
(言内女不言外非祭非喪不相授器其相授/則女受以篚其無篚則皆坐奠之而後取之)　提攜(曲/禮)¶
(長者與之提攜則兩手奉長者之/手負劒辟咡詔之則掩口而對)　尊客之前(曲禮尊/客之前)¶
<pb:KR3k0055_WYG_159-47b>¶
(不叱狗讓/食不唾)　侍於君子(又侍於君子不顧/望而對非禮也)　不敢問年¶
(少儀尊長於已踰/等不敢問其年)　不請所之(又燕見不將命遇於/道見則面不請所之)¶
侍射侍投(少儀侍射則納矢侍投/則擁矢勝則洗而以請)　齒父齒兄(王制父/之齒隨)¶
(行兄之齒鴈行/朋友不相踰)¶
　　見君¶
原始見(儀禮士相見禮始見君執贄至下容彌/蹙注謂下君所蹙促恭慤士大夫一也)　燕見¶
(凡燕見於君必辨君臣之南面若不得則正方不疑君/注辨正也君南面臣北面君或時不然當東若正西面)¶
(不得君所處却向之此為特見/圖事非立賓主之燕疑度之也)　君興不辭　君降不¶
<pb:KR3k0055_WYG_159-48a>¶
顧(退坐取屨隱避而後屨君為之興臣不敢辭君若降/送之則不敢顧因辭而後出注謂君食之飲之而退)¶
(也辭君興而不辭其降/降於已太崇不敢當耳)　大夫則辭(又大夫則辭而退/下注下亦降也)¶
　庶人無容(庶人見君不為容進/退走注謂趨翔也)　奠贄再拜(士大夫/則奠贄)¶
(再拜稽首君答一拜/則庶人不答拜也)　及門三辭(比及門三辭注大夫/見君也已上並儀禮)¶
　　士相見¶
原達命(儀禮某也願見無由達某子以命命某見主人/對曰某子命某見吾子有辱請吾子就家也某)¶
(將走見賔曰某不/足辱命請終賜見)　稱贄(主人曰某不敢為儀聞吾子/稱贄敢辭迎於門外再拜賔)¶
(答再拜主人揖入門右賔奉贄入門左主人再拜受贄/賔再拜送贄出主人請見賔反見退主人送於門外再)¶
<pb:KR3k0055_WYG_159-48b>¶
(拜注辭贄為太崇也迎於門外不敢受於堂人君禮/然也請見者賔崇禮來相接以矜莊歡心未交也)¶
雉腒(贄冬用雉/夏用腒)　羔鴈(下大夫相見以鴈飾之以布維/之以索如執雉上大夫相見以)¶
(羔飾之以布四維之結于面左頭如麛執之注上大夫/即卿也面前也羔取羣而不黨或自麛孤執也蓋左執)¶
(前足後執右足而已大夫/相見雖異贄其儀如士)　相食親戒(大夫相食親戒/速注先就告及)¶
(期復自/召之也)　受侑再拜(迎賔門外拜至皆如饗侑幣束錦/賔執梁與湆之西序端主人辭賔)¶
(反之卷加席主人辭賔反之辭幣降一等主人從受侑/幣再拜稽首主人送幣亦然注云賔之西序不敢當尊)¶
(處也主人從/從辭降也)　士見大夫(終辭其贄一拜其辱賔退/送再拜出使擯者還贄)¶
士致天子(漢書王氏史記所見多天子諸侯卿大夫之/列雖不能備猶愈於倉等推士禮而致於天)¶
<pb:KR3k0055_WYG_159-49a>¶
(子之/說)¶
　　擯介¶
原相禮(周禮司儀掌九儀賔客擯相之禮以/詔儀容辭令揖讓之節注相入賛禮)　請期(儀/禮)¶
(擯者請期宰告曰質明行事注質正也擯/者有司佐禮者在主人曰擯在客曰介也)　侯擯(王命/諸侯)¶
(則擯擯/進也)　士介(士適四方為介/注介大夫之介)　賜爵(賜卿大夫士爵/則擯注擯之如)¶
(命諸侯/之儀)　贄膳(擯士者膳其贄/注入膳人也)　承擯　紹擯(大夫為/承擯士)¶
(為紹擯注擯出請事紹/繼其位相承而出也)　假廟使祭(王將命假祖廟立/依前南向擯者進)¶
(當命之/使祭)　朝覲佐儐(大朝覲佐/儐為承擯)¶
<pb:KR3k0055_WYG_159-49b>¶
　　拜揖一¶
原周禮春官宗伯大祝辨九拜一稽首二頓首三空首¶
四振動五吉拜六凶拜七奇拜八褒拜九肅拜　増說¶
文曰揖讓也一曰手著胸也六書故曰拱手左右之以¶
相禮也　周禮夏官司馬曰擯孤卿特揖大夫以其等¶
旅揖士庶三揖　又秋官司儀詔王儀南鄉見諸侯土¶
揖庶姓時揖異姓天揖同姓注鄭氏曰土揖推手小下¶
之也時揖平推手也天揖推手小舉之也　夏書曰禹¶
<pb:KR3k0055_WYG_159-50a>¶
拜昌言　曲禮曰君言至則主人出拜君言之辱使者¶
歸則必拜送於門外　又記曰兩君相見揖讓而入門¶
揖讓而升堂　方言曰東齊靑岱北燕之郊跪謂長騖¶
　釋名曰跪危也兩𦞃隱地體危倪也跪忌也見所敬¶
者不敢自安也拜於大夫為趺趺然屈折下就地也於¶
婦人為扶自相扶而上下也¶
　　拜揖二¶
原表情(白虎通人所以相拜者以表/其情意屈節卑體尊人事也)　致敬(禮鄉飲拜/至拜洗拜)¶
<pb:KR3k0055_WYG_159-50b>¶
(受拜送拜旣/所以致敬也)　尚左(曲禮凡男拜尚/左手女尚右手)　從下(論語拜下/禮也今拜)¶
(乎上泰也雖/違衆吾從下)　殿前(王隱晉書安平王傳帝/迎拜安平獻王於殿前)　牀下(荀/氏)¶
(家傳魏文帝在東宮荀攸/有疾天子問病拜牀下)　當璧(左傳楚共王無冢適/有寵子五人乃徧以)¶
(璧見於羣望曰當璧而拜者神所立也誰敢違之旣乃/與巴姬密埋璧於太室之庭使五人齊而長入拜康王)¶
(跨之靈王肘加焉子干子晳皆逺之/平王弱抱而入再拜皆壓紐詳璧)　向辰(孝經援神/契制作孝)¶
(經道備使七十二弟子向北辰星/而磬折孔子絳單衣向北辰而拜)　復城(戰國䇿蘇秦/兩拜燕復十)¶
(城/)　向井(後漢耿恭傳恭於疏勒城中穿井深十五丈/不得水乃整衣冠向井再拜為吏士禱有頃)¶
(飛泉/奔出)　賦六月(左傳秦伯享晉公子子犯曰吾不如衰/之文也請使衰從公子賦河水公賦六)¶
<pb:KR3k0055_WYG_159-51a>¶
(月趙衰曰重耳拜賜公子降拜稽首公降一級而辭/焉衰曰君稱所以佐天子者命重耳重耳敢不拜)¶
歌鹿鳴(左傳穆叔如晉晉侯享之金奏肆夏之三不拜/歌文王之三又不拜歌鹿鳴之三三拜韓獻子)¶
(問之曰三夏天子所以享元侯也使臣弗敢與聞文王/兩君相見之樂也臣不敢及鹿鳴君所以嘉寡君也敢)¶
(不拜/嘉)　膝隱地(詳上/拜一)　手加頭(穆天子傳膜拜而受郭/璞注今西域人禮佛手)¶
(加頭稱南膜拜/者即此𩔖也)　槃辟雅拜(漢書何武徙京兆尹二歲/坐舉方正所舉召見槃辟)¶
(雅拜也師古注槃/辟猶言槃旋也)　疾趨卑拜(韓子禮者所以貌情也/中心懷而不逾故疾趨)¶
(卑拜以/明之)　膝行再拜(莊子廣成子在於崆峒之山黄帝/往見之廣成南首而卧黄帝膝行)¶
(而進再/拜稽首)　臨問親拜(漢書張禹傳禹每病輒以起居聞/車駕自臨問之帝親拜禹牀下)¶
<pb:KR3k0055_WYG_159-51b>¶
　每拜常林(魏志晉宣王以常林鄉邑耆德每為拜或/謂林曰司馬公貴重君宜止之林曰司馬)¶
(公自欲敦長幼之序為後生之法/貴非吾之所畏拜非吾之所制也)　恒拜王導(晉中興/書顯宗)¶
(嘗使太常丞張放歸胙於王導詔無下拜導/不敢當辭以疾初顯宗幼沖見王導時恒拜)　親迎交¶
拜(呉志孫權歴位上將及為呉王朱/治每進見權常親迎執板交拜)　出拜道左(晉中/興書)¶
(王敦從中宗出紀瞻/覘見大驚出拜道左)　下車答拜(後漢書王丹徵為太/子少傅時大司徒侯)¶
(霸欲與交友遣子昱候於道遇丹/昱迎拜車下丹下車答之詳擇交)　自起止拜(庾亮詣/陶侃至)¶
(便拜庾風姿雅潤陶見拜不覺自/起止之曰庾元規何緣拜陶士行)　王丹不拜(東觀漢/記更始)¶
(時陳遵出使匈奴過辭王丹丹曰子當之絶域/無以相贈贈子以不拜遂揖而别詳使絶域)　伊籍¶
<pb:KR3k0055_WYG_159-52a>¶
　一拜(蜀志伊籍先主遣東使於呉孫權聞其才辨欲逆/折以辭籍適入拜權曰勞事無道之君乎籍即對)¶
(曰一拜一起/未足為勞)　得錢不拜(東觀漢記趙勤傳勤少孤嘗/從人貸錢或以錢示勤曰汝)¶
(起拜即與汝勤曰拜汝/得錢非義終不肯拜)　偷酒不拜(世說鍾毓兄弟小/時值父晝寢因共)¶
(偷服藥酒其父時覺且託寐以觀之毓拜而後飲㑹飲/而不拜旣而問毓何以拜曰酒以成禮不敢不拜又問)¶
(㑹何以不拜㑹曰偷/本非禮所以不拜)　違位為敬(曲禮揖人必違其位/鄭注禮以變為敬也)¶
　對揖無敬(漢官儀尚書郎見/左右丞對揖無敬)　孤卿特揖(詳上/拜一)　大¶
夫旅揖(詳上/拜一)　三揖而進(禮少儀事君難進而易/退故君子三揖而進也)　長¶
揖不拜(漢書酈食其傳沛公至髙陽傳舍使人召食其/食其入謁沛公方踞床令兩女子洗足而見食)¶
<pb:KR3k0055_WYG_159-52b>¶
(其食其入/長揖不拜)　旣請而揖(淮南子令尹子佩請飲莊王王/許子佩具王不往子佩旣請而)¶
(揖北面立/於殿前)　受計不拜(後漢書趙壹傳光和元年舉郡/上計到京師是時袁逢受計計)¶
(吏數百人皆拜伏庭中壹獨長揖而已逢望而異之令/左右往讓之曰下郡計吏而揖三公何也對曰昔酈食)¶
(其長揖漢王今揖三公何遽怪哉/逢斂衽下堂執其手延置上座)　貴人爭揖(漢書萬/章為京)¶
(兆尹門下督從至殿中侍中/諸侯貴人爭欲揖章莫與言)　使者相揖(甲辰儀皇太/子并公主逢)¶
(持節使者/皆住相揖)　王祥長揖(晉書王祥傳武帝為晉王王祥/與荀顗往謁祥獨長揖帝曰今)¶
(日方知君見顧/之重也詳三公)　袁渙髙揖(袁氏世紀云太祖破呂布/陳羣父子時亦在布軍見)¶
(太祖皆拜渙獨髙揖不/為禮太祖甚嚴憚之)　路逢怒鼃(尹文子越王勾踐/路逢怒鼃下車而)¶
<pb:KR3k0055_WYG_159-53a>¶
(揖/之)　路逢馬醫(列子范氏門徒路遇馬醫/弗敢辱也必下車而揖之)　横揖而出¶
(獻帝春秋董卓欲廢帝袁紹曰天下/健者豈惟董公引佩刀横揖而出)　遂揖而别(東觀/漢記)¶
(王丹/見前)　親饋拜而食(曲禮侍食於長者主人親饋則拜/而食主人不親饋則不拜而食)¶
　饋藥拜而受(論語康子饋藥拜而受/之曰丘未達不敢嘗)　梁松拜馬援¶
(漢雜事馬援與梁統友善統子松候援援小病松拜床/下援於床上坐視不為禮左右曰松貴不當禮耶援曰)¶
(我乃松父友雖貴/奈何失禮松恨之)　諸將見于吉(江表傳時有道士瑯/琊于吉自號無為大)¶
(道呉㑹人多事之孫䇿嘗於郡城門樓上集㑹諸將賔/客吉乃盛服趨度門下諸將賔客三分之二下樓迎拜)¶
(之/)　孔明拜龎德公(襄陽記諸葛孔明再/拜龎德公於床下)　黄巾見鄭¶
<pb:KR3k0055_WYG_159-53b>¶
康成(鄭康成别傳建安元年自徐州還髙/密道遇黄巾賊數萬人見鄭皆再拜)　樊英答妻¶
拜(後漢書樊英傳潁川陳寔少從英學嘗有疾妻遣奴/婢拜問英下床將答拜寔怪而問之英曰妻齊也共)¶
(奉祭祀禮/無不答)　魏霸入拜妻(東觀漢記魏霸為光禄大夫/妻死長兄伯為霸取妻送至)¶
(官舍霸即自入拜其妻手奉案前/因跪曰不敢相屈妻慚求去詳案)　曹丘揖季布(史記/季布)¶
(傳曹丘揖季布曰楚人諺曰得/黄金百斤不如得季布一諾)　汲黯揖田蚡(汲黯傳/田蚡為)¶
(丞相中二千石來拜謁蚡弗為/禮然黯見蚡未嘗拜嘗揖之)　手容(禮手/容恭)　軍禮(西/征)¶
(賦率軍禮以長/揖謂亞夫也)　再至(八十者拜君命一坐再至九十/者君使人受注略禮再至至地)¶
(也使人受/不使拜也)　三肅(郤至對楚子以軍事/不敢拜故三肅使者)　君答(大夫稽/首再拜)¶
<pb:KR3k0055_WYG_159-54a>¶
(君答拜之注/禮無不答也)　臣避(大夫之臣不稽/首以避君也)　長揖(晉孫楚為/著作郎叅)¶
(石苞驃騎將軍事負其才氣頗侮苞初至長揖曰天子/命我叅卿軍事因此嫌隙苞遂奏楚與呉詔毁朝政楚)¶
(亦抗表/自理)　短拜(環拜以鐘鼓為/節注環為短拜)　亢將軍(漢汲黯見大/將軍與亢禮)¶
(人或說宜拜黯曰夫以大/將軍有揖客反不重邪)　責鄉里(陸機為鄒平令性/矜傲責鄉里謝鯤)¶
(等拜或曰禮敬年爵以德為先令/鯤拜勢懼傷風俗機不以為慙)　揖丞相(漢書郅都/為中尉丞)¶
(相條侯至倨貴/而都揖丞相也)　揖官屬(蓋寛饒左遷為衞司馬先是/衞司馬在部見衞尉拜謁寛)¶
(饒視事按舊令遂揖官屬已下/行衞者候司馬不拜自此正焉)　齊人責(左傳齊人責/稽首注往年)¶
(齊人為公稽首/公不答故也)　主簿敎(朱博為瑯琊守門下掾貢遂/耆老大儒敎授數百人拜起)¶
<pb:KR3k0055_WYG_159-54b>¶
(舒遲愽出敎主簿曰貢遂書生不/習吏禮主簿且敎拜起閑習乃止)　不面拜(君有賜不/面拜為君)¶
(之答/已也)　尚能拜(黄霸不去老聾/吏曰尚能拜起)　賜胙無拜(左傳王使/宰孔賜齊)¶
(侯胙將拜孔曰且有後命天子以/伯舅耋老加勞賜一級無下拜)　贓物不拜(鍾離意/受賜不)¶
(拜頒賜/贓物也)　肅拜手拜(婦人吉事雖有君賜則肅拜凶事/則手拜注肅拜低頭而拜手拜拜)¶
(手至/地也)　頽乎頎乎(禮曰拜而後稽顙頽乎其順也稽顙/而後拜頎乎其至也注此周之喪拜)¶
(先觸地無容哀之至也三年之喪吾從/其至者注重者尚哀戚自朞如殷可也)　介者不拜(曲/禮)¶
　書生不習(貢遂/見前)　品秩殊等　拜揖異宜　吉凶異¶
道　拜揖殊宜　位旣殊於列品　拜則異其節文¶
<pb:KR3k0055_WYG_159-55a>¶
雖齊桓受胙恐貽天子之羞　而亞夫建營實稟將軍¶
之令　耋老加恩齊侯辭一級之賜　介胄難犯郤生¶
成三肅之儀　増拜讓(尚書舜典帝曰俞咨垂汝共工/垂拜稽首讓於殳斨暨伯與帝)¶
(曰俞咨益汝作朕虞益拜稽首讓於朱虎熊羆/帝曰俞咨伯汝作秩宗伯拜稽首讓於夔龍)　拜辭¶
(大禹謨帝曰禹官占惟先蔽志昆命于元龜朕志先定/詢謀僉同鬼神其依龜筮協從卜不習吉禹拜稽首固)¶
(辭/)　颺言(書益稷臯陶拜手/稽首颺言曰念哉)　獻君(曲禮士有獻於國/君他日君問之曰)¶
(安取彼再拜/稽首而後對)　以公降拜(左傳公如晉及晉侯盟晉侯/饗公賦菁菁者莪莊叔以公)¶
(降拜曰小國受命於大國敢不愼儀君貺之以大禮何/樂如之抑小國之樂大國之惠也晉侯降辭登成拜公)¶
<pb:KR3k0055_WYG_159-55b>¶
(賦嘉/樂)　出房再拜(季文子如宋致女復命公享之賦韓/奕之五章穆姜出于房再拜曰大夫)¶
(勤辱不忘先君以及嗣君施及未亡人先君猶有/望也敢拜大夫之重勤又賦緑衣之卒章而入)　為¶
火者則拜(家語子貢曰孔子為大司寇廏焚有為火來/者則拜士一大夫再曰其來者亦相弔之道)¶
(吾為有司/故拜之也)　若有嚮坐拜者(漢書武帝幸不其祠神人/於交門宮若有嚮坐拜者)¶
(作交門之歌/不其山名)　起拜(漢書劉章已殺呂産帝令謁者持/節勞章章欲奪節謁者不肯章乃)¶
(從與載因節信馳斬長樂衞尉呂更/始還入北軍復報太尉勃起拜賀)　令拜(後漢書北/匈奴遣使)¶
(求和親顯宗遣鄭衆持節使匈奴衆至北庭欲令拜衆/不為屈單于怒圍守閉之不與水火欲脅服衆衆拔刀)¶
(自誓單于恐而止乃/更發使隨衆還京師)　可得不拜(獻帝春秋董卓自號/太師御史中丞以下)¶
<pb:KR3k0055_WYG_159-56a>¶
(皆拜初皇甫嵩與卓爭雄後嵩為中丞見卓拜車下卓/曰可以服未嵩曰安知明公乃至於是卓曰鴻鵠固有)¶
(逺志但燕雀不知爾嵩曰昔與明公俱鴻鵠獨/明公今為鳳凰卓笑曰卿早服可得不拜也)　何拜¶
之有(魏志常林年七歲有父黨造門問林曰伯先/在否汝何不拜對曰對子字父何拜之有)　出¶
拜(典略太子嘗宴文學酒酣命夫人甄氏/出拜坐中衆人皆伏而劉楨獨平視)　向拜(呉歴/孫策)¶
(擊豫章先遣虞翻說華歆歆葛巾迎策策謂歆府君/德望逺近所歸策年幼穉宜脩子弟之禮便向歆拜)¶
徧拜(左傳晉將嫁女於呉齊侯使析歸父媵之以藩載/欒盈及其士納諸曲沃欒盈夜見胥午而告之許)¶
(諾伏之而觴曲沃人樂作午言曰今也得欒孺子何如/對曰得主而為之死猶不死也皆歎有泣者爵行又言)¶
(皆曰得主何貳之/有盈出徧拜之)　皆拜(蜀志先主為漢中王許靖為/太傅丞相諸葛亮皆為之拜)¶
<pb:KR3k0055_WYG_159-56b>¶
　更為拜(魏志魯國孔融髙才倨傲年在紀羣/之間先與紀友後與羣交更為紀拜)　見輒¶
拜(呉志人誣樓元謗訕政事華覈上疏乞令自新孫皓/疾元名聲復徙元及子男據付交趾將張奕使以戰)¶
(自効陰别敕奕令殺之據到交趾病死元一/身隨奕討賊持刀歩涉見奕輒拜奕不忍殺)　望塵拜¶
(晉書潘岳性輕躁趨勢利與石崇/謟事賈謐每候其出輒望塵而拜)　見碑拜(晉諸公賛/司馬駿鎭)¶
(西戎旣薨每見其/碑讀者無不拜之)　引王猛拜(晉中興書王猛少貧賤/鬻畚為事嘗至洛陽貨)¶
(畚有一人於市買其畚云家近在此隨我去取直猛隨/去忽至深山中此人語且住樹下當先啓導須㬰猛進)¶
(見一老公踞胡床髪悉白侍從十許人有一人引猛云/拜司馬公猛因拜老公公曰王公何緣拜即十倍酬畚)¶
(直遣人送猛出山旣/出嶺視之乃嵩髙山)　令文秀拜(後魏書沈文秀為慕/容白曜所攻長圍數)¶
<pb:KR3k0055_WYG_159-57a>¶
(匝自春至秋始克文秀取所持節衣冠儼然坐亂兵入/文秀厲聲數四見執裸送於白曜曜左右令拜文秀曰)¶
(各一國大臣/無相拜之禮)　望拜(漢郊祀志武帝祀天天子/自竹宮望拜百官侍祀)　屈膝¶
(唐書田承嗣方跋扈狠傲無禮郭子儀嘗遣使至魏州/承嗣輒望拜之指其膝謂使者曰兹膝久不屈於人今)¶
(為公/拜)　拜二(賈子受計之禮主所親拜者二問/生民之數則拜之聞登穀則拜之)　舅姑¶
拜(唐史公主下嫁/者舅姑拜之)　鄉人拜(郭泰别傳鄉人見/泰皆於床下拜)　帛拜¶
(古者婦始見舅姑持香纓以拜五色綵為之/隋牛𢎞議絹八尺中擗名曰帛拜以代香纓)　羅拜(唐/史)¶
(郭子儀單騎見吐/蕃皆下馬羅拜)　曲拜(後魏書宗室順謂舍人鄭儼/曰卿佞人當拜佞主我直人)¶
(不受曲拜/儼深愧)　端拜(荀子端/拜而議)¶
<pb:KR3k0055_WYG_159-57b>¶
　　坐¶
原盡前(禮記食坐盡/前虛坐盡後)　居右(宋公宴魯叔孫昭子使昭/子右坐注使居已之右以)¶
(相近不依/賔主之位)　安(禮記坐必/安執爾顔)　妥(儀禮士相見禮凡言非/對也妥而後傳言注妥)¶
(安坐也傳言猶出言若問/則對不必待後安坐也)　侍君子(儀禮凡侍坐於君/子君子欠伸問日)¶
(之早暮以食具告改居請退可也夜侍坐問夜膳/葷請退可也注志倦則欠體疲則伸葷以正臥也)　侍¶
鄉飲(鄉飲酒六十者/坐五十者侍)　下坐為貴(後漢郭林宗見庾乗/而勸之遊學後能講)¶
(論自以卑第每處下坐人皆就下/座問之由是學中以下坐為貴)　南向自尊(漢丞相/田蚡召)¶
(客飲坐其兄蓋侯東向自南/向自以漢相尊不以私撓公)　東向無屈(又平恩侯許/伯入第蓋寛)¶
<pb:KR3k0055_WYG_159-58a>¶
(饒從西階上東向/坐自尊抗無所屈)　坐殿下亂位(漢書王尊奏丞相匡/衡㑹坐殿門下衡南)¶
(向大鴻臚賞等西向衡更為賞等布席東向起立延賞/坐私語萬衆聚㑹而設不正之席使下坐上相比為小)¶
(惠亂朝廷/班秩之序)　坐樹下愈恭(後漢茅容年四十餘耕於野/時與等輩避雨樹下衆皆夷)¶
(踞容獨危坐愈恭郭林宗異之因就其家容/殺雞炊黍供母而與林宗蔬食因勸令學)　增中席¶
(曲禮為人子/者坐不中席)　側席(漢谷永傳楚有子玉得/臣文公為之側席而坐)　毋箕(曲/禮)¶
(坐無箕注箕謂前/展其足狀如箕舌)　郤坐(漢文帝紀上幸上林愼夫人/與皇后同席而坐袁盎引郤)¶
(愼夫人坐曰尊卑有序/獨不見人彘乎上悅)　舍坐(詩舍其/坐遷)　便坐(漢書萬/石君子)¶
(孫有過失不責讓為便坐對案不食諸子相責/因長老&KR0079;袒謝罪改之乃許注别坐之處也)　倒坐¶
<pb:KR3k0055_WYG_159-58b>¶
(宋制承明殿直崇政殿之南每/崇政殿聽朝罷至此謂之倒坐)　驚坐(漢陳遵每至門/座中震動號曰)¶
(陳驚/坐)　滿座(孔融傳座/上客常滿)　再坐(御膳畢復坐/謂之再坐)　並坐(曲/禮)¶
(並坐不横肱注横/肱則妨並坐者)　邊坐(檀弓齊衰不以邊坐注喪服/坐起必正不可著衰偏倚也)¶
　三獨坐(光武詔御史中丞與司𨽻校尉尚/書令並專席而坐時號三獨坐)　三無坐¶
(唐中宗時韋后等用事墨敕授官至無㕔事以/居時號三無坐處注三謂宰相御史員外郎也)　不鄉¶
衞國(胡傳衞侯之入使鱄于甯喜約言既殺甯喜鱄/病失言遂出奔晉託于木門不鄉衞國而坐)¶
辱賜坐語(韓愈釋言百官之進見相國者或立語/以退而愈辱賜坐語相國之禮過矣)¶
　　行歩¶
<pb:KR3k0055_WYG_159-59a>¶
原賁趾(易賁其趾/賁飾也)　聚足(禮凡升階拾級聚足連步以/上上於東階則先左足上於)¶
(西階則先右足注聚/足謂足不相過也)　曳踵(凡執主器執輕如不克行/不舉足車輪曳踵注主君)¶
(也如輪行不/離地恭慎也)　步目(國語足/以步目)　學步(壽陵餘子學步於/邯鄲失其故步匍)¶
(匐而/反)　憚行(詩豈敢憚行/畏不能趨)　中節(行步則有環珮/之聲行中節也)　中¶
規(禮記周旋中規折/旋中矩謂行步也)　接武(堂上接武/堂下布武)　繼武(君與尸/行接武)¶
(大夫繼武士中武注接踵跡/也繼跡相及也中跡相離也)　徒行(以吾從大夫之/後不可徒行也)¶
並行(闕黨童子與/先生並行)　行容(凡行容惕惕注/惕惕行貌也)　足容(足容/重注)¶
(欲遲/也)　舍車而徒(易舍車而徒/義不乗也)　歴階而升(凡歴階不/過二等)¶
<pb:KR3k0055_WYG_159-59b>¶
　隨行鴈行(詳法/則)　躧步翔步　肆夏采齊(周禮行以/肆夏趨以)¶
(采齊樂/儀也)　規行矩步　増舉足(一舉足為跬/再舉足為步)　堂下(爾/雅)¶
(堂下謂/之步)　朝步(書武成王/朝步自周)　徒步　自強(戰國䇿左師/公曰乃自強)¶
(步日三/四里)　不愆(書泰誓不愆于六/步七步乃止齊焉)　五步(藺相如對秦/王曰五步之)¶
(内臣得以頸/血濺大王也)　七步(曹子建七/步成詩)　亦步(禮步亦步/趨亦趨)　百¶
步(國䇿養由基去楊葉百/步而射之百發百中)¶
　　趨¶
原一節(禮記君召以三節一/節以趨二節以走)　三行(桓公飲管仲/三行趨出)　沒¶
<pb:KR3k0055_WYG_159-60a>¶
階(沒階趨/翼如也)　過庭(論語鯉趨/而過庭)　執玉(執玉/不趨)　采齊(趨以/采齊)¶
　剡行(齊如流弁行剡剡而/起屨注疾起之貌)　周走(棄疾使入楚/國周走以呼)　趨¶
進(趨進翼/如也)　趨登(晉靈公飲趙盾酒將殺之其右提彌/明知之趨登曰臣侍君宴過三爵非)¶
(禮也遂/扶以下)　趨蹌(詩巧趨/蹌兮)　趨緩(後漢孫堪嘗為縣令謁/府趨步遲緩門亭長譴)¶
(堪便解/印而去)　疾趨(疾趨則欲發而手足無移注/發起履也無移手足正也)　徐趨¶
帷外不趨(帷薄之外/不趨也)　堂上不趨(並禮/記)　增張足(少儀/注步)¶
(張足/曰趨)　張拱(曲禮室中不翔鄭注為/其迫也行而張拱曰翔)　腓大(韓非子腓/大於股難)¶
(以/趨)　車馳(易林車馳人趨卷甲相/仇齊魯寇戰敗於炎邱)　郤克趨進(左傳齊/侯朝於)¶
<pb:KR3k0055_WYG_159-60b>¶
(晉將授玉郤克趨進曰此行也君/為婦人之笑辱也寡君未之敢任)　范匄趨進(又楚晨/壓晉軍)¶
(而陳軍吏患之范匄趨進曰塞井夷竈陣/於軍中而疏行首晉楚唯天所授何患焉)　疾行曰趨¶
　疾趨曰走(釋/名)　門外謂之趨　中庭謂之走(爾雅按/注因人)¶
(行步趨走之/處而名之也)¶
　　灑埽¶
原加帚於箕(禮記凡為長者糞之禮必加帚於箕上/注取其兩手捧箕恭也謂初執往時也)¶
以袂擁塵(以袂拘而退其塵不及長者以箕自向而扱/之注謂埽時也袂擁帚之前令塵不揚不向)¶
(尊者示/之恭也)　丞相門(魏勃埽丞/相曹叅門)　先人廬(左傳張趯謂子/太叔糞除先人)¶
<pb:KR3k0055_WYG_159-61a>¶
　(之敝/廬)　不灑埽(詩子有庭内/不灑不埽)　備灑埽(禮納女於大/夫曰備灑埽)¶
　擁篲(迎/門)　執帚　陳蕃安事(陳蕃所居一室不埽人問/曰孺子何不埽除蕃曰大)¶
　(丈夫當埽除天下/安能事一室乎)　子夏抑末(子游曰子夏之門人小/子當灑埽進退則可矣)¶
　(抑末也本之/則無如之何)　糞除而去(漢書第五倫客河東變姓名/稱王伯齊載鹽往來太原上)¶
　(黨所過輒為糞除而/去陌上人號為道士)　埽地而祭(禮器至敬不/壇埽地而祭)　増逆¶
　旅灑埽(後漢郭泰每行宿逆旅輒躬灑埽去/後人見之曰此必郭有道昨宿處)　埽室布¶
　席(國䇿甘茂謂蘇代曰夫江上之處女有家貧而無燭/者處女相與語欲去之家貧無燭者將去矣謂處女)¶
　(曰妾以無燭故常先至埽室布席何/愛於餘明之照四壁者幸以賜妾)¶
<pb:KR3k0055_WYG_159-61b>¶
　¶
　¶
　¶
　¶
　¶
　¶
　¶
御定淵鑑𩔖函卷一百五十四¶
