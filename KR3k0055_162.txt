# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.729394
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR3k0055_WYG_162-1a>¶
　欽定四庫全書¶
御定淵鑑𩔖函卷一百五十七¶
　　禮儀部四(藉田/)　(親蠶/)¶
　　　藉田一¶
　増禮經考索曰王者以民為天民以食為天此耕藉之¶
　禮所不可廢也是禮也唐虞至詳夏商則罕見於經至¶
　扵周人則其禮獨詳焉然周人之禮莫詳於詩莫備扵¶
　禮記秦漢以来此禮雖講或者謂月令所載天子躬耕¶
<pb:KR3k0055_WYG_162-1b>¶
　帝藉之事秦人之禮也魏晋承漢之後其他事多戾扵¶
　古獨藉田一禮不敢廢墜焉良以國以農為重不有以¶
　親率之則無以教天下舍末而趨乎本歟六朝之際此¶
　禮尤重隋唐因之未嘗闕典五代兵革臨難之餘泯沒¶
　不載至宋朝以恭儉禮下以仁厚撫民立國之初未遑¶
　他務而二聖相繼以藉田之禮為先務中興議和之後¶
　禮樂文物具舉而藉田一事亦不敢緩豈不以此禮可¶
　以通百祀而不可廢也耶　原說文曰帝藉千畆者使¶
<pb:KR3k0055_WYG_162-2a>¶
民如借故謂之藉　毛詩曰載芟春藉田而祈社稷也¶
載芟載柞其耕澤澤千耦其耘徂隰徂畛侯主侯伯侯¶
亞侯旅侯疆侯以有貪其饁思媚其婦有依其士有略¶
其耜俶載南畆　周官曰上春詔王后帥六宮之人而¶
生穜稑之種而獻之于王　又曰甸師掌帥其屬而耕¶
耨王藉以時入之以供粢盛　禮記曰孟春之月天子¶
乃以元日祈穀於上帝乃擇元辰天子親載耒耜帥三¶
公九卿諸侯大夫躬耕帝藉天子三推三公五推卿諸¶
<pb:KR3k0055_WYG_162-2b>¶
侯九推反執爵於太寢命曰勞酒　又曰天子親耕扵¶
南郊諸侯耕於東郊　又曰昔者天子為藉千畆冕而¶
朱紘躬秉耒諸侯為藉百畆冕而青紘躬秉耒以事天¶
地山川社稷先古以為醴酪粢盛扵是乎取之敬之至¶
也　増祭義曰耕藉所以教諸侯之養也　表記曰天¶
子親耕粢盛秬鬯以事上帝故諸侯勤以輔事於天子¶
注言無事而居位食禄是不義而富且貴　禮記外傳¶
曰藉者借也天子耕千畆但三推發耒三岱而止借民¶
<pb:KR3k0055_WYG_162-3a>¶
力治之所耕之穀藏于神倉以供事天地宗廟神祗人¶
鬼之用也天子以身先天下以建寅之月而郊郊而後¶
耕郊用辛日而耕用亥日享先農而後藉田　原五經¶
要義曰天子藉田千畆孟冬啓蟄既郊之後率公卿大¶
夫而親耕焉所以先百姓而致孝敬　論衡曰立春東¶
耕為土象人男女各二人秉耒把鉏㦯立土牛象人土¶
牛未必能耕也順氣應時示帥下也　國語曰宣王即¶
位不藉千畆虢文公諫曰夫民之大事在農上帝之粢¶
<pb:KR3k0055_WYG_162-3b>¶
盛扵是乎出民之蕃庻扵是乎生事之供給於是乎在¶
財用蕃殖扵是乎始先時九日太史告稷曰陽氣俱蒸¶
土膏其動稷以告王王即御事王耕一墢班三之庻人¶
終乎千畆王不聽師敗扵姜戎也(賈逵注一墢一耦之/發也耜廣五寸二耜)¶
(為耦一發廣尺也班次也三之謂公卿大夫也/王之下各三其上公三發卿六發大夫九發)　増左¶
傳桓十四年八月御廩灾(注御廩公所親耕/以奉粢盛之倉也)　又昭十¶
八年鄅人藉稻(注其君自出藉稻盖履/行之疏耕種于藉田)　公羊傳注天¶
子親耕東田千畆諸侯百畆　榖梁傳甸粟而納之三¶
<pb:KR3k0055_WYG_162-4a>¶
宮三宮米而藏之御廪(疏諸侯夫/人三宫)　魯語日入監九御¶
使潔奉禘郊之粢盛　楚語王后必自舂其粢天子親¶
舂禘郊之盛　白虎通耕于東郊東方少陽農事始起¶
桑扵西郊西方少隂女功所成故曽子問曰天子耕東¶
田而三反之　原漢書文帝二年春正月丁亥詔曰夫¶
農天下之本其開藉田朕親率耕以給宗廟粢盛　東¶
觀漢記曰永平十三年二月耕藉田畢賜觀者食有一¶
諸生前言善哉文王之遇太公也上書版曰生非太公¶
<pb:KR3k0055_WYG_162-4b>¶
予亦非文王　漢舊儀春始東耕于藉田祠先農以一¶
牢　應劭漢官儀曰天子升壇公卿耕訖嗇夫下種藉¶
田亦曰帝藉亦曰耕藉亦曰東耕亦曰親耕亦曰王藉¶
　又曰東耕之日親率公卿戴青幘載青車駕蒼馬公¶
卿以下車駕如常法　増漢書文帝二年詔曰農者天¶
下之本也民所恃以生也而民或不務本而事末故生¶
不遂朕憂其然故今兹親率羣臣農以勸之其賜天下¶
民今年田租之半十二年詔曰道民之路在于務本朕¶
<pb:KR3k0055_WYG_162-5a>¶
躬率天下農十年于今詔書數下歳勸民種植而功未¶
興是吏奉吾詔不勤而勸民不明也且吾農民甚苦而¶
吏莫之省將何以勸焉其賜農民今年租税之半十三¶
年詔曰朕親率天下農耕以供粢盛皇后親桑以奉祭¶
服其具禮儀又詔曰農天下之本務莫大焉今厪身從¶
事而有租稅之賦是本末者無以異也其扵勸農之道¶
未備其除田之租稅　昭帝始元元年春二月己亥上¶
耕於句盾弄田(應劭曰帝時九歳未能躬耕藉田句盾/宦者近舍故徃試耕為戲弄也臣瓉曰)¶
<pb:KR3k0055_WYG_162-5b>¶
(西亰故事弄田在未央宮中師古曰弄田謂逰宴/之田天子所戲弄耳非謂昭帝年幼創有此名)　百¶
官表大司農屬官有藉田令丞(通典宋志漢文帝/初立藉田置令丞)　食¶
貨志文帝即位躬修儉節思安百姓時民近戰國背本¶
趨末賈誼說上曰敺民歸之農皆著扵本則蓄積足而¶
民樂上感誼言始開藉田躬耕以勸百姓　禮樂志郊¶
祀歌條理信義望禮五嶽藉斂之時掩收嘉穀注謂收藉¶
田也　後漢書陳忠傳藉田之耕起扵漢文　又帝紀¶
明帝永平四年春二月辛亥詔曰朕親耕藉田以祈農¶
<pb:KR3k0055_WYG_162-6a>¶
事比再得時雨宿麥潤澤其賜公卿半奉有司勉遵時¶
政務平刑罰十三年春帝耕扵藉田禮畢賜觀者食¶
章帝元和二年二月乙丑帝耕於定陶詔三老孝弟力¶
田賜帛人一足勉率農功　禮儀志正月始耕晝漏上¶
水初納執事告祠先農已享耕時有司請行事就耕位¶
天子三公九卿諸侯百官以次耕力田種各耰訖有司¶
告事畢是月令曰郡國守相皆勸民始耕如儀諸行出¶
入皆鳴鐘皆作樂其有災眚它故若請雨止雨皆不鳴¶
<pb:KR3k0055_WYG_162-6b>¶
鐘不作樂注春秋釋痾曰漢家郡守行大夫禮鼎爼籩¶
豆工歌縣何休曰漢家法陳師置守相故行其樂也¶
黄瓊傳自順帝即位不行藉田之禮瓊上疏奏曰先王¶
制典有日司徒咸戒司空除壇先時五日有協風之應¶
王即齊宫享醴載耒重之也書奏從之　輿服志芝車¶
上親耕所乗注東亰賦曰農輿路(輅/)木賀循曰漢儀親¶
耕青衣幘　左太沖魏都賦藉田以禮動大閲以義舉¶
　晋書禮志禮孟春之月天子躬耕帝藉漢文帝始行¶
<pb:KR3k0055_WYG_162-7a>¶
斯禮魏之三祖亦皆親耕及武帝泰始四年詔曰古之¶
聖王躬耕帝藉以供郊廟之粢盛且以訓化天下近世¶
以來耕藉止扵數歩之中空有慕古之名曾無供祀訓¶
農之實而有百官車徒之費今脩千畆之制當與羣公¶
卿士躬親稼穡之艱難以帥先天下主者詳具其制下¶
河南處田地扵東郊之南洛水之北扵是乗輿御木輅¶
以耕以太牢祀先農　又曰武帝末有司奏古諸侯耕¶
藉百畆躬執耒以奉社稷宗廟以勸率農功今諸侯臨¶
<pb:KR3k0055_WYG_162-7b>¶
國宜依修耕藉之義竟未施行　晋書帝紀武帝泰始¶
四年春正月丁亥帝耕于藉田戊子詔方今陽春養物¶
東作始興朕親率王公卿士耕藉千畆將以務本恵育¶
海内其大赦天下　又食貨志是時江南未平朝廷厲¶
精於稼穡泰始四年帝親耕藉田詔曰使四海之内競¶
務農功者惟郡縣長吏乎　又温嶠傳明帝即位奏軍¶
國要務其五曰古者親耕藉田以供粢盛舊制藉田廩¶
犧之官今臨時市求非所以䖍奉宗廟宜如舊制立此¶
<pb:KR3k0055_WYG_162-8a>¶
二官　宋書禮志曰元嘉二十年太祖將親耕而其儀¶
久廢使何承天撰定儀注乃下詔曰國以民為本民以¶
食為天古者從時脈土以訓農工躬耕帝藉敬供粢盛¶
仰瞻前王思遵令典便可量處千畆考上元辰朕當親¶
率百辟致禮郊甸庶幾誠素光被斯民　又曰藉田皇¶
帝冠通天冠朱紘青介幘朝服青紗衮侍中陪乗奉車¶
郎秉轡　又曰車駕至藉田侍中跪奏尊降車臨壇大¶
司農跪奏先農已享請皇帝親耕太史令讃曰皇帝親¶
<pb:KR3k0055_WYG_162-8b>¶
耕三推三反扵是羣臣以次耕王公五等開國諸侯五¶
推五反公卿大夫七推七反士九推九反藉田命率其¶
屬耕竟畆灑種即耰　齊書禮志曰永明三年有司奏¶
來年正月二十五日丁亥可祀先農即日輿駕親耕宋¶
元嘉大明以來並用立春後亥日尚書令王儉以為亥¶
日藉田經紀無文太學博士劉蔓議禮孟春之月立春¶
迎春又扵是月以元日祈榖又擇元辰躬耕帝藉盧植¶
説禮通辰日日甲至癸也辰子至亥也郊天陽也故以¶
<pb:KR3k0055_WYG_162-9a>¶
日藉田隂也故以辰隂禮卑後必居其末亥者辰之末¶
故記稱元辰注曰吉亥又五行之說木生扵亥亥日祭¶
先農又其義也何諲之議鄭注云元辰盖郊後吉亥也¶
何佟之議丁亥自是祭祀之日不專施于先農漢文用¶
此日耕藉祀先農故後王相承用之顧暠之議昭帝癸¶
亥耕弄田明帝癸亥耕下邳章帝乙亥耕定陶又辛丑¶
耕懷魏之烈祖實書辛未不繋一辰　齊樂志漢章帝¶
元和元年𤣥武司馬班固奏用商頌載芟祠先農晋傅¶
<pb:KR3k0055_WYG_162-9b>¶
元作祀先農先蠶夕牲歌詩一篇八句迎送神一篇饗¶
社稷先農先聖先蠶歌詩三篇辭皆叙田農事胡道安¶
先農享神詩一篇樂府相傳舊歌三章永明四年藉田¶
詔江淹造藉田歌二章付太樂歌之羽鑾從動金駕時¶
逰率先丹耦躬遵緑疇瓊斚既飾繡簋以陳方爕嘉種¶
永毓宵民　齊永明四年正月甲寅藉田禮畢幸閲武¶
堂勞酒小㑹賜帛有差　梁天監十三年二月丁亥以¶
啓蟄而耕十六年二月辛亥耕普通二年四月丙辰徙¶
<pb:KR3k0055_WYG_162-10a>¶
藉田於東郊外十五里築兆域如南北郊别有望耕臺¶
在壇東親耕畢登此臺以觀公卿之推又有祈年殿四¶
年二月躬耕賜爵勞酒　梁五禮藉田儀注其田東去¶
宮八里逺十六里為千畆天子耒耜一具公耒耜三具¶
卿侯耒耜九具立方壇以祀先農隋書禮志曰北齊¶
藉于帝城東郊千畆作祠壇于阡東陌西又設御耕壇¶
于阡東陌北毎歲正月上辛後吉亥使公卿以一太牢¶
祠先農氏于壇上祭訖親耕隋制于國南十四里啟¶
<pb:KR3k0055_WYG_162-10b>¶
夏門外置地千畆為壇孟春吉亥祭先農于其上牲用¶
一太牢皇帝備法駕三獻訖因耕司農授耒皇帝三推¶
訖各以班九推五推而司徒帥其屬終千畆播植九榖¶
納于神倉　隋禮志大同五年又築雩壇扵藉田兆内¶
有祈禜則齋官寄藉田省云　㑹典貞觀二年春太宗¶
親祭先農躬御耒耜藉于千畆之甸初晋氏南遷後魏¶
來自雲朔中原分裂又雜以獯戎迨及周隋此禮久廢¶
而今始行之觀者莫不駭躍扵是秘書郎岑文本獻藉¶
<pb:KR3k0055_WYG_162-11a>¶
田頌以美之　儀鳳二年正月乙亥親耕藉田于東郊¶
禮畢作藉田賦以示羣臣三年五月幸藉田所觀區種¶
手種數區　𤣥宗欲重勸耕藉進耕五十餘歩其儀僃¶
開元禮　開元十九年耕于興慶宫龍池親耕三百餘¶
歩　又開元二十二年正月上親耕于洛陽東門外諸¶
儒奏議以為古者以一墢為推今用牛耕宜以一歩為¶
推上乃親藉太常告三推禮畢上曰朕憂人知勤勞俯¶
同九推而止自是公卿以下皆過于古　開元二十三¶
<pb:KR3k0055_WYG_162-11b>¶
年正月親祀先農禮畢降至耕位侍中執耒太僕秉轡¶
上謂左右曰帝藉之禮古則三推朕今九推庻九榖之¶
報也　乾元二年正月戊寅有事扵藉田上行九推禮¶
官奏太過曰朕勸農率下所恨不終千畆耳禮畢雪盈¶
尺　憲宗元和五年詔以來歲正月藉田太常脩撰韋¶
公肅言藉田禮廢久矣有司無可考乃據禮經參採開¶
元乾元故事為先農壇于藉田髙五尺廣五丈四出陛¶
其色青草具其儀以水旱用兵而止　禮樂志皇帝孟¶
<pb:KR3k0055_WYG_162-12a>¶
春吉亥享先農遂以耕藉前享一日奉禮設御座扵壇¶
東西向又設御耕藉位扵外壝南門之外尚舍設御耒¶
席皇帝已享乃以耕根車載耒耜扵御者間皇帝乗車¶
自行宫降大次乗黄令以耒耜授廩犧令皇帝出就耕¶
位廩犧令解韜出耒司農卿進受之以授侍中奉以進¶
皇帝受之耕三推皇帝初耕執耒者皆以耒耜授侍耕¶
者皇帝耕止三公諸王耕五推尚書卿九推皇帝還入¶
大次太常卿率其屬耕于千畆皇帝還宫明日頒勞酒¶
<pb:KR3k0055_WYG_162-12b>¶
扵太極殿如元㑹不賀不為夀藉田之榖斂而鍾之神¶
倉以擬粢盛及五齊三酒穰藁以食牲藉田祭先農唐¶
初為帝社亦曰藉田壇貞觀三年太宗將親耕給事中¶
孔穎達議曰禮天子藉田南郊諸侯東郊今帝社乃東¶
壇未合扵古太宗曰書稱平秩東作而青輅黛耜順春¶
氣也五方位少陽田宜扵東郊乃耕扵東郊垂拱中武¶
后改藉田壇曰先農壇(髙五尺周四十/歩者先農之壇)　神龍元年禮¶
部尚書祝欽明議曰周頌載芟春藉田而祈社稷禮天¶
<pb:KR3k0055_WYG_162-13a>¶
子為藉千畆諸侯百畆則縁田為社曰王社侯社今曰¶
先農失王社之義宜正名為帝社太常少卿韋叔夏博¶
士張齊賢等奏經無先農禮曰王自為立社曰王社先¶
儒以為在藉田也永徽中猶曰藉田垂拱後乃為先農¶
與社一神今先農壇請改曰帝社壇以合古王社之義¶
其祭凖令以孟春吉亥祠后土以勾龍氏配扵是為帝¶
社壇又立帝稷壇扵西如大社大稷而壇不設方色以¶
異扵大社開元十九年停帝稷祀神農氏扵壇上配以¶
<pb:KR3k0055_WYG_162-13b>¶
后稷二十三年親祀神農於東郊配以勾芒遂躬耕盡¶
隴止肅宗乾元二年詔去耒耜雕刻命有司改造之曰¶
田器樸素豈貴文飾天子出通化門釋軷而入壇遂祭¶
神農氏以后稷配冕而朱紘躬九推焉　祭先農樂章¶
三奏豐和之舞二變𩔰慶三年洗馬郭瑜撰　太宗逰¶
金明池召田婦數十人扵殿上賜席使坐問以民間疾¶
苦田婦愚戇無所隱避賜帛遣之　太宗興扵側㣲民¶
事固無不知恐富貴而㤀之也毎臨朝無一日不言及¶
<pb:KR3k0055_WYG_162-14a>¶
稼穡　真宗乳母秦國夫人劉氏本農家也喜言農事¶
真宗自幼聞之故為開封尹以善政著聞及踐大位咸¶
平景徳之治為有宋隆平之極景徳農田敕至今稱為¶
精當　宋雍熙四年十一月禮儀使言御耒耜二具并¶
縚並飾以青凖乾元故事其制如農人所執者不加雕¶
飾事畢内中尚收之載以耕根車明道二年藉田有司¶
求太宗所御耒耜凖其制以造作而青綾縚依然如新¶
扵是即用舊縚不復更造二月丁未肆赦首言太宗親¶
<pb:KR3k0055_WYG_162-14b>¶
耕耒耜敕有司嚴密秘䕶以表崇奉之意　明道二年¶
正月大禮使以製成御耒耜青箱等奏御二月齋天安¶
殿翌日乗玉輅適耕所司農卿以耕根車載耒耜前行¶
十一日祀畢搢圭秉耒三推侍中前授耒耜于司農卿¶
卿授廪犧令令復耒扵縚以授侍耕者　青箱舊無其¶
制用竹木為之無蓋兩頭設襻飾以青中分九隔隔設¶
一種覆以青帊　隋書藉田令以青箱穜稑之種跪陳¶
司農詣耕所曬之唐不行此禮　雍熙四年九月辛巳¶
<pb:KR3k0055_WYG_162-15a>¶
出御札曰王者上事穹蒼下臨黎獻遵執古御今之道¶
推子民育物之心必務稼穡以勸分庻家給而人足朕¶
嗣守大寶惟懷永圖發一言必念生民嘗一膳必思稼¶
穡雖燔柴告𩔖紫壇屢薦於至誠而執耒親耕青輅未¶
行于盛禮其以來年正月擇日有事于東郊行藉田之¶
禮宜令所司詳定儀注以聞是禮廢之久矣制下之日¶
中外歡洽以宰臣李昉為大禮使陳王元僖為橋道頓¶
遞使翰林學士宋白為禮儀使賈黄中為鹵簿使御史¶
<pb:KR3k0055_WYG_162-15b>¶
中丞張宏為儀仗使仍命白黄中與蘇易簡詳定儀注¶
按通典乗青輅推黛耜者所以順春氣其方位請在東¶
郊又北齊作壇壇髙九尺廣輪三十六尺四陛三壝四¶
門唐制髙五尺周囘四十歩飾以青今請于朝陽門七¶
里之外十五里之内擇地為壇壇髙九尺周壝四十歩¶
飾以青待詔設兩壝外壝在大次及御耕位觀耕臺樂¶
縣之外禮儀使宋齊言舊禮于先農壇東立觀耕臺帝¶
親耕禮畢登此臺以觀公卿推請築臺髙五尺以便陟¶
<pb:KR3k0055_WYG_162-16a>¶
降周圍四十歩四出陛飾以青皇帝乗玉輅以耕根車¶
載耒耜以青箱奉穜稑之種從之五年正月癸酉上宿¶
齋于乾元殿甲戌鸞駕出宮僃大駕鹵簿於丹鳳門外¶
帝服通天冠絳紗袍執圭乗玉輅次東郊是夜宿齋室¶
乙亥未明三刻帝服衮冕執鎮圭親饗神農氏扵壇上¶
以后稷配焉禮畢次詣耕藉位行三推之禮有司版奏¶
禮畢帝謂侍臣曰朕志在勸農恨不能終千畆豈止扵¶
三推為限乎遂耕數十歩侍臣固請乃止又御觀耕臺¶
<pb:KR3k0055_WYG_162-16b>¶
南向坐觀王公耕訖侍臣奏禮畢解嚴還行宫百官稱¶
賀上賦東郊藉田五七言詩各一首賜侍臣宴百官扵¶
大明殿行勞酒禮淳化元年禮官請先農壇各封五十¶
歩為兩壝壝各五十歩　明道二年二月行藉田禮罷¶
冬至郊祀藉田所施一準郊例悉用端拱之制而加損¶
益焉貢舉人自請陪位許父老縱觀勿令呵止　仁宗¶
明道元年十二月詔以來歲仲春涓日行耕藉之禮命¶
有司草具儀尚書司封員外郎王舉正太常博士李淑¶
<pb:KR3k0055_WYG_162-17a>¶
與禮官詳定儀注七日禮官請就端拱壇位因加修飾¶
八日請改撰藉田樂章上之付太常習肄甲子有司新¶
製耒耜學士院撰青城諸門及殿名越明年二月丁未¶
行禮李淑等上耕藉𩔖事五卷二月丙午上齋宿于東¶
郊日傍有黄氣如龍鳳丁未服衮冕執圭祀神農后稷¶
于壇乃就耕位搢圭執耒行禮禮儀使張士遜奏三推¶
而止上曰朕既親耕不以古禮為式願耕之終畆以勸¶
天下之農士遜等固請遂耕十有二跬而止帝升觀耕¶
<pb:KR3k0055_WYG_162-17b>¶
臺南面坐觀公侯等耕王公以下執耒悉過五九之數¶
藉田令奉穜稑之種司農卿受而播之率屬以終千畆¶
帝受賀于受禧殿還御正陽門大赦天下進藉田青牛¶
四下芳林園養之十六日賜百官福酒有差辛亥上作¶
藉田詩賜近臣宋祁上頌曰丙午之旦次于帷宫淳濯¶
圭潔昩明乃頓大次欵嘉壇索先農以享之因太稷以¶
配之乃降靈塲儼朱紘紺轅儲駕洪縻序進遂推而進¶
之幾十墢而後釋乃始弭節容與御觀耕之臺王公羣¶
<pb:KR3k0055_WYG_162-18a>¶
后班趨以耨邁五踰九大農灑種庻人終畆　學士院¶
撰享先農登歌樂章　其後景祐作觀稼殿皇祐作寶¶
岐殿　景祐元年司天監校土牛經書目一卷去其復¶
重釋牛色等四篇為農事之占命知制誥丁度序之頒¶
天下其牛色及執䇿者衣並以歲月支干納音相配¶
元豐二年十月癸卯詔扵京城東南度田千畆為藉田¶
置令一員以辛公祐兼徙先農壇于其中神倉于東南¶
三年十月辛公祐請下有司定耕藉儀注增修鏺麥殿¶
<pb:KR3k0055_WYG_162-18b>¶
以偹行幸先是五月九日王存等請以南郊鏺麥殿前¶
地及玉津園東南茭地并民田共一千百畆為藉田外¶
以百畆建先農壇兆開阡陌溝洫建神倉齋宫及耕作¶
人牛廬舍之𩔖繪圖上之詔付禮院四年八月藉田司¶
言九榖皆稔請修講觀麥視禾臨幸儀注　紹興十五¶
年十一月十七日詔以來歲之春祗祓青壇親載黛耜¶
躬三推之禮以風示扵四方從司封郎中李澗之請也¶
太常討論典故請營建扵行宫之南車駕服履袍乗平¶
<pb:KR3k0055_WYG_162-19a>¶
輦詣思文殿進膳畢服通天綘紗行親耕之禮耕藉鹵¶
簿儀仗依政和新儀用六百八十八人兵部太常以地¶
狹請止用其半奏可庚辰九日以宰臣檜為耕藉使十¶
六年禮官脩定親享先農親耕儀注上之壬辰皇帝衮¶
冕親享先農行藉田禮推至七至九百官表賀詔曰朕¶
親耕藉田以先&KR0058;氓三推復進勞賜耆老嘉與世俗躋于¶
富厚先是上曰詔須語簡意足使民曉然知厚本之意¶
時臨安守張澄設靈壇御耦幄殿次舍十五年司農簿¶
<pb:KR3k0055_WYG_162-19b>¶
宋樸請令守令以歲仲春出郊勞農遂為故事　親耕¶
七曲出大次至歸大次並用乾安享先農宫架奏静安¶
之樂儲靈錫羨之舞三成　紹興十六年修定儀注前¶
期扵觀耕壇上設御幄南向設御座于幄内皇帝升觀¶
耕壇宫架樂作樂正升自午階登歌樂作禮畢耕藉使¶
升夘階立御幄前西向四方館使引陪耕耆老立壇下¶
北向皇帝降座登歌樂作至壇下升輦　明㑹典洪武¶
二年定皇帝祀先農畢太常卿奏請詣耕藉位皇帝至¶
<pb:KR3k0055_WYG_162-20a>¶
位南向立公侯以下及應從耕者各就耕位户部尚書¶
北面進耒太常卿導引皇帝秉耒三推户部尚書跪受¶
耒太常卿奏請復位南面坐三公五推尚書九推各退¶
就位太常卿奏禮畢太常卿導引皇帝還大次應天府¶
尹及上元江寧兩縣令率庻人終畆是日宴勞百官耆¶
宿扵壇所¶
　　藉田二¶
原紺轅　青幘(上見潘岳藉田/賦  下詳藉一)　青壇　華畢(見潘岳/賦  徐)¶
<pb:KR3k0055_WYG_162-20b>¶
(爰賦曰衍參途之廣闢眇道路之悠/逺増華畢之未驚渺同方其已反)　千耦　萬轡(繆/襲)¶
(藉田賦詔勾芒使掌厯兮敕羲仲以農期儀晨祥而舉/趾兮樂田祖以豳詩嘉載芟之千耦兮美振古之如兹)¶
(轉徐爰賦隠千軫以風行闐萬轡而霧/  白日麗晷乎桑野大駕税幸乎疆甽)　三推　千畆¶
(並詳/藉一)　事天　祈社(並詳/藉一)　教養　致敬(禮記耕藉所/以敎諸侯之)¶
(養也一下/詳藉)　載耜　秉耒(禮記乃擇元辰天子親載耒/耜置之車右公卿諸侯大夫)¶
(躬耕藉田注元辰盖郊/後吉辰也  下詳藉一)　降靈壇　脩帝藉(上見潘岳/賦  張衡)¶
(東京賦乗鸞輅而駕蒼龍介馭間以/剡耜躬三推于天田修帝藉之千畆)　給宗廟　事社¶
稷(並詳/藉一)¶
<pb:KR3k0055_WYG_162-21a>¶
　　藉田三¶
原饗醴(國語王親饗醴賈逵注/饗飲也王沐浴飲醴酒)　省功(义后稷省功太/史監之司徒省)¶
(民太師監之畢宰夫陳饗膳宰監之膳夫贊王王/歆太牢班嘗之庻人終食賈逵注太師三公官也)　迎¶
春和(漢名臣奏黄瓊上言先農之禮/所宜躬親以迎春和以致時雨)　省風土(國語瞽/帥音官)¶
(以省風土廩扵藉/東南鍾而藏之)　侯知敬(樂記武王克殷耕藉/然後諸侯知所以敬)　史¶
奉禮(見任豫/藉田賦)　枉千乗(曹植藉田賦枉千乘于/隴畆執鋤钁于畦町)　祠一¶
牢(詳藉/一)　戒農用(國語命農夫/咸戒農用)　具田器(藉田賦具田/器布農事)¶
　太史順時(國語周寅王不藉千畆虢文公諫曰稷為/大官古者太史順時&KR1226;土陽癉憤盈土氣)¶
<pb:KR3k0055_WYG_162-21b>¶
(震發農祥晨正日月底于天廟土乃脈發稷以告王曰/史帥陽官以命我司事曰距今九日土其俱動王其祇)¶
(祓監農不易賈逵注祇敬也祓除也/不易土物之宜循其土俗不易也)　農正陳禮(國語/賈逵)¶
(注農正田大夫主敷陳藉/禮而祭其神為農祈也)　司空除壇(又司空除壇于/藉先時五日瞽)¶
(告有協風至王即齊宫百官御事各即其/齊三日王乃淳濯及期灌鬯饗醴乃行)　野廬埽路¶
(見潘岳/藉田賦)　百官御事(國語賈逵/注御治也)　庻民畢從(國/語)　置耒¶
軾上(晋輿服志金根車天子親/耕所乗也置耒耜于軾上)　耕田宫中(漢昭紀/詳藉一)¶
發趾千畆(見繆襲許/昌宫賦)　帥先萬國(見繆/賦)　親祭之義(晋/禮)¶
(志尚書符問藉田至尊應親祀先農否賀循荅曰漢儀/無至尊應自祭之文然周禮王者祭四望則毳冕祭社)¶
<pb:KR3k0055_WYG_162-22a>¶
(稷五祀則絺冕以此/不為無親祭之義也)　勸農之道(藉田之禮廢則王教/之典缺矣勸農之道)¶
(缺/矣)　公卿祀先農(隋書禮志/詳藉一)　司農掌公田(曹植藉田/賦營疇萬)¶
(畆厥田上上竒柳夾路名果/被園司農實掌是謂公田)　敦孝致敬　勤己勸人¶
　后稷播殖　夏禹躬耕　脩六府穀為之本　陳八¶
政食以為先　將率三推誠本農于后稷　不藉千畆¶
豈貽諫扵虢公　既種既稼將耒耜以率先　不躬不¶
親豈粢盛之致信　周宣惰千畆之禮虢公納諫　漢¶
文缺三推之義賈生置言　増祥正而青旗肅事　土¶
<pb:KR3k0055_WYG_162-22b>¶
膏而朱紘戒典　杏花菖葉耕穫不愆　清畛泠風述¶
遵無廢　阡陌繡錯　原隰龍鱗　蒸膏冒橛　協風¶
回春　謹察天廟　申敕陽官　擁耒成林　釃流降¶
雨　陽春如膏　原隰如鱗　民一于耜　家萬斯箱¶
　捎䕫獝以護野　雜荆牟以守燎　在豐念匱　在¶
飫思饑　稑出椒棭　器成大農　瞻榆束耒　望杏¶
開田　望朱紘之光　聽鸞輅之音　史奉載耜之禮¶
　民奏舉趾之歌　千軫風行　萬轡霧轉　順動而¶
<pb:KR3k0055_WYG_162-23a>¶
取諸豫　時行而應乎乾　我疆我理　必躬必親¶
祥風發扵耒耜　瑞雪掩于郊廛　農祥晨晰　土膏¶
初起　春原俶載　青壇致祀　斂蹕長阡　回旌外¶
壝　景集天廟　脈壤祥風　青壇岳立　翠幙煙平¶
　百司駿奔　三公肅事　紺轅黛耜　緑耦朱紘¶
藉千畆　勸九農　載御耦于介間　脈陽膏扵廛左¶
　借民之力時闢於甫田　為神之倉歲儲于馨稷¶
服黛耜以天臨　䊸朱紘而身勸　本宜一墢　遂過¶
<pb:KR3k0055_WYG_162-23b>¶
九推(以上俱/見玉海)¶
　　藉田四¶
原詩宋顔延之侍東耕詩曰提封經地域辰角麗天篰¶
浮藹起青壇沈腴發紺耦草服薦同穗黄冠獻嘉夀¶
謝莊侍東耕詩曰肅鑣奉晨發恭帶厠朝聞仙鄉降朱¶
藹神郊起青雲隂臺承寒彩陽樹迎初薫觀徳欣臨藉¶
瞻道樂逰汾　梁武帝藉田詩曰寅賓始出日律中方¶
星鳥千畆土膏紫萬頃陂色縹嚴駕佇霞昕浥露逗光¶
<pb:KR3k0055_WYG_162-24a>¶
曉啓行天猶暗伐鼓地未悄蒼龍發蟠蜿青旂引窈窕¶
仁化洽孩蟲徳令禁胎夭耕藉乗月映遺滯指秋杪年¶
豐亷讓多歲薄禮節少公卿秉耒耜庻甿荷鋤耰一人¶
慙百王三推先億兆　簡文帝藉田詩曰禮經聞徃說¶
觀寶著遐篇豈如春路動祈榖重民天蒼龍引玉&KR0756;交¶
旗影曲旃皮軒承早日豹尾拂逰烟地廣重畦浄林芳¶
翠幕懸青壇出長畎帷宫繞直阡秉耒光帝則報獻重¶
皇䖍度諧金石奏徳厚歌頌詮三春潤蓂莢七月待鳴¶
<pb:KR3k0055_WYG_162-24b>¶
蟬鰩魚獻嘉瑞銅雀應豐年不勞鄭國雨無榮鄴令田¶
是知躬稼美兼聞富教宣　陳張正見從藉田應衡陽¶
王教作詩曰帝京惟赤縣神居應紫微塗山萬國仰滄¶
海百川歸東郊事平秩仲月祀靈威含光開早扇閶闔¶
啟朝扉　洛城鐘漏息靈臺雲霧卷森森虎㦸前藹藹¶
鑾旂轉屬車逰綘闕風烏度丹巘帳殿幸金輿旌門擁¶
玉輦　玉輦帶飛煙金輿映緑川雨師清逺路風伯静¶
遥天分渠通沃野激水入公田草發青壇外花飛蒼玉¶
<pb:KR3k0055_WYG_162-25a>¶
前　蒼玉臨珪璧青壇躬帝藉冒橛乃三推齊衡均百¶
辟蘭塲儼芝駕挂圃芳瑶席山禽韻管絃野獸和鐘石¶
　鐘石既相和江海復無波梁客簮裾盛陳王文雅多¶
脩塗參弱駘喬木間輕蘿幸承濫吹末撃壤自為歌¶
原賦魏繆襲許昌宫賦曰太和六年春上既躬耕帝藉¶
發趾于千畆以帥先萬國乃命羣牧守相述職班教順¶
陽宣化是歲甘露降方内豐穰穆乎有太平之風敕羲¶
仲以農期儀晨祥而舉趾　晋潘岳藉田賦曰伊晋之¶
<pb:KR3k0055_WYG_162-25b>¶
四年正月皇帝親率羣后藉于千畆之甸禮也扵是乃¶
使甸師清畿野廬埽路封人壝宫掌舍設枑青壇蔚其¶
嶽立翠幕黕以雲布結崇基之靈趾啟四塗之廣阼沃¶
野墳腴膏壤平砥清洛濁渠引流激水遐阡繩直邇陌¶
如矢葱犗服扵縹軛紺轅綴扵黛耜儼儲駕扵㕓左俟¶
萬乗之躬履百僚先置位以職分自上下下具惟命臣¶
襲春服之萋萋接逰車之轔轔㣲風生扵輕幰纎埃起¶
乎朱輪森奉璋以階列望皇軒而肅震若湛露之晞朝¶
<pb:KR3k0055_WYG_162-26a>¶
陽似衆星之拱北辰扵是前驅魚麗屬車鱗萃閶闔洞¶
啟參途方駟常伯陪乘太僕秉轡后妃獻穜稑之種司¶
農撰播植之器挈壺掌升降之節宫正設門閭之蹕天¶
子乃御玉輦䕃華蓋衝牙錚鎗綃紈綷䌨表朱𤣥扵離¶
坎飛青縞扵震兊中黄&KR0110;以發暉方綵紛其繁㑹震震¶
填填以幸乎藉田蟬冕熲以灼灼碧色肅其芊芊似夜¶
光之剖荆璞若茂松之依山巔於是我皇乃降靈壇撫¶
御耦逰場染履洪縻在手三推而舍庶人終畆貴賤以¶
<pb:KR3k0055_WYG_162-26b>¶
班㦯五或九躡踵側肩掎裳連袂黄塵爲之四合陽光¶
為之潛翳動容發音而觀者莫不忭舞乎康衢謳吟乎¶
聖世有邑老田父進而稱曰盖損益隨時理有常然髙¶
以下為基民以食為天九土之宜弗任四民之務不一¶
展三時之𢎞務致倉廩于盈溢固尭湯之用心而存救¶
之要術若乃廟祧有事祝宗諏日黍稷馨香㫖酒嘉栗¶
古人有言曰昔者明王以孝治天下其或繼之者希矣¶
逮我皇晋實光斯道儀型孚扵萬國愛敬盡于祖考敢¶
<pb:KR3k0055_WYG_162-27a>¶
作頌曰思樂甸畿薄采其茅大君戾止言藉其農其農¶
三推萬方以祇耨我公田實及我私我簠斯盛我簋斯¶
齊我倉如陵我庾如坻念兹在兹永言孝思人力普存¶
祝史正辭神祇攸歆逸豫無期一人有慶兆民賴之¶
宋任豫藉田賦曰瞻望圭景咫尺山川緬彼帝藉百有¶
餘年映至徳于盛位儷列晷于㣲辰紆汾陽以昩旦信¶
堯心而禹勤史奉載耜之禮民奏舉趾之歌膏壤千畆¶
與式既同區勢平易畎陌脩通提攜丘澤眺嶺面松¶
<pb:KR3k0055_WYG_162-27b>¶
陳江總勞酒賦曰在陽春之仲序覽具物之芳菲帥公¶
卿而播百榖親耒耜而命三推開青壇于逈甸列翠幕¶
扵清沂乃遵執爵之典爰降食苹之讌豁朱鳥之髙牕¶
啟黄龍之抗殿奏帝鴻之萬舞動鈞天之九變顧曲私¶
之亭育遞寒暑而徂遷謬陳力而䇿駘豈酬恩扵暮年¶
原頌唐岑文本藉田頌曰正位恭已體元得一望之如¶
雲就之如日郊廟致敬山川咸秩教先大道學敦儒術¶
憲章載記殷鑒周宣㢠廻輿南畆駐蹕東㕓親耕帝藉躬¶
<pb:KR3k0055_WYG_162-28a>¶
稼大田方期多稼介此豐年富實教資農惟政本上敦¶
播植下勤藨蓘榮辱既著淳樸可反禮節既興登封何¶
逺式敷帝典載穆王度元良育徳維城作固股肱周召¶
爪牙信布比漢之兆方周之祚¶
原文齊謝脁為隨王粲東耕文曰穀𨇠星景穡表蜡先¶
八政奚首六府兹宣弊嗟非國登頌有年一夫或怠望¶
歲誰天　梁元帝祭東耕文曰三農九穀為政所先萬¶
箱億庾是曰民天繋稱斲耜書美厥田花開杏樹凍觧¶
<pb:KR3k0055_WYG_162-28b>¶
新泉當使黍稷莫莫民翳胥樂甘雨祁祁遂及我私我¶
私之熟表裏禔福禔福中田歲取十千是藨是蓘登頌¶
有年¶
原啟梁元帝慶東耕啟曰伏惟陛下敬授民時造幄藉¶
圃漢之元鳯未足捧羈晋之太始非堪扶轂但承明侍¶
從即事末由周南留滯伏深戀仰¶
原論魏曹植藉田論曰春耕于藉田郎中令侍寡人焉¶
顧而謂之曰昔者神農氏始嘗萬草教民種植今寡人¶
<pb:KR3k0055_WYG_162-29a>¶
之興此田将欲以擬乎治國非徒娛耳目而已也夫營¶
疇萬畆厥田上下經以大陌帶以横阡此亦寡人之封¶
疆也日軫没而歸館晨未昕而即野此亦寡人之先下¶
也菽雚特疇禾黍異田此亦寡人之政理也及其息沸¶
涌庇重隂懷有虞撫素琴此亦寡人之所習樂也蘭蕙¶
荃蘅植之近疇此亦寡人之所親賢也藜蓬臭蔚棄之¶
逺疆此亦寡人之所逺佞也若年豐嵗登果茂菜滋則¶
臣僕小人咸取騐焉　又曰封人有能以輕鑿脩鉤去¶
<pb:KR3k0055_WYG_162-29b>¶
樹之蝎者樹得以繁茂中舍人曰不識治天下者亦有¶
蝎乎寡人告之曰昔三苖共工鯀驩兜非堯之蝎與問¶
曰諸侯之國亦有蝎乎寡人告之曰齊之諸田晋之六¶
卿魯之三桓非諸侯之蝎與然三國無輕鑿修鉤之任¶
終于齊簒魯弱晋國以分不亦痛乎曰不識為君子者¶
亦有蝎乎寡人告之曰固有之也富而慢貴而驕殘仁¶
賊義甘財恱色亦君子之蝎乎天子勤耘以收一國大¶
夫勤耘以收世禄君子勤耘以𩔰令徳夫農者始扵種¶
<pb:KR3k0055_WYG_162-30a>¶
終扵穫澤既時矣苖既美矣棄而不耘則故為荒疇益¶
豐年者期扵必收譬修道亦期扵沒身也¶
增疏漢黄瓊行藉田禮疏曰自古聖帝哲王莫不敬恭¶
明祀增致福祥故必躬郊廟之禮親藉田之勤以先羣¶
萌率勤農功昔周宣不藉千畆虢文公以為大譏卒有¶
姜戎之難終損中興之名&KR0060;見陛下遵稽古之鴻業體¶
䖍肅以應天順時奉元懷柔百神朝夕觸塵埃扵道路¶
晝暮聆庻政以恤人雖詩詠成湯之不逮遑書美文王¶
<pb:KR3k0055_WYG_162-30b>¶
之不暇食誠不能加今廟祀適闋而祈穀潔齋之事近¶
在明日臣恐左右之心不欲屢動聖躬以為親耕之禮¶
可得而廢臣聞先王制典藉田有日司徒咸戒司空除¶
壇先時五日有協風之應王即齋宫饗醴載耒誠重之¶
也自癸巳以来仍西北風甘澤不集寒涼尚結迎春東¶
郊既不躬親先農之禮所宜自勉以逆和氣以致時風¶
易曰君子自强不息斯其道也¶
　　親蠶一¶
<pb:KR3k0055_WYG_162-31a>¶
増書禹貢兖州厥貢漆絲　詩蠶月條桑　原周禮内¶
宰中春詔后帥外内命婦始蠶于北郊以為祭服歲終¶
稽其功事(注蠶于北郊婦人以純隂為尊郊必有公桑/蠶室焉疏按月令三月后妃親東鄉躬桑此)¶
(云二/月)佐后而受獻功者比其小大與其粗良而賞罸之¶
　増大宰九職嬪婦化治絲枲　典絲掌絲入而辨其¶
物　内司服掌王后之六服褘衣揄狄闕狄鞠衣展衣¶
縁衣素沙(注鞠衣黄桑服也色/如鞠塵象桑葉始生)月令季春之月天子乃¶
薦鞠衣扵先帝(注為將桑求福祥之/祚也先帝太皡之屬)　巾車翟車貝面¶
<pb:KR3k0055_WYG_162-31b>¶
組総有握(注后所乗/以出桑)　記月令季春鳴鳩拂其羽戴勝¶
降于桑(注蠶將/生之候)具曲植籧筐后妃齋戒親東鄉躬桑禁¶
婦女毋觀省婦使以勸蠶事蠶事既登分繭稱絲效功¶
以供郊廟之服毋有敢惰(注后妃親採桑示帥先天下/也夏小正曰妾子始蠶執養)¶
(宫/事)　原孟夏之月蠶事畢后妃獻繭乃收繭稅以桑為¶
均貴賤長幼如一以給郊廟之服(注内命婦獻繭于后/妃收繭稅者收于外)¶
(命/婦)　増季夏之月命婦官染采黼黻文章必以法　原¶
祭統皇后蠶于北郊以供純服夫人蠶于北郊以供冕¶
<pb:KR3k0055_WYG_162-32a>¶
服王后夫人非莫蠶也身致其誠信也　増玊藻惟世¶
婦命于奠繭注世婦以下蠶事畢獻繭乃命之疏謂世¶
婦及命婦入助蠶畢獻繭也　原祭義古者天子諸侯¶
必有公桑蠶室近川而為之築宮仭有三尺棘牆而外¶
閉之及大昕之朝(季春朝/日之朝)君皮弁素積卜三宫夫人世¶
婦之吉者使入蠶扵蠶室奉種浴于川桑扵公桑風戾¶
以食之(風戾之使露氣/燥乃以食蠶)歲既單矣(三月月/盡之後)世婦卒蠶奉¶
繭以示君遂獻繭于夫人夫人曰此所以為君服與遂¶
<pb:KR3k0055_WYG_162-32b>¶
副褘而受之因少牢以禮之古之獻繭者其率用此歟¶
及良日夫人繅三盆手遂布于三宫夫人世婦之吉者¶
使繅遂朱緑之𤣥黄之以為黼黻文章君服以祀先王¶
先公敬之至也　増魯語王后親織𤣥紞公侯夫人加¶
以紘綖社而賦事烝而獻功　公羊注后夫人親西郊¶
采桑以供祭服　穆天子傳甲寅天子作居范宫以觀¶
桑者乃飲于桑中命桑虞出桑者禁暴民　原列女傳¶
曰宿瘤齊東郭采桑之女也閔王娶為后　増禮馬質¶
<pb:KR3k0055_WYG_162-33a>¶
注天文辰為馬引蠶為龍精月值大火則浴其種是蠶¶
與馬同氣故此亦中春始蠶亦謂浴種　夏官禁原蠶¶
者注再蠶也蠶與桑同生三月故春蠶宜養夏蠶有禁¶
劉安曰原蠶一歲再養非不利也王者禁之為其殘桑¶
也　原五禮先蠶儀注曰親蠶前二日太祝令質明以¶
太牢祀先蠶　皇后親蠶儀注曰皇后躬桑始將一條¶
執筐受桑　周遷古今輿服雜事曰蠶始生后食之三¶
灑而止　增蠶經曰黄帝元妃西陵氏始蠶盖黄帝制¶
<pb:KR3k0055_WYG_162-33b>¶
作衣裳因此始也　後漢書禮儀志漢永平二年三月¶
皇后帥公卿諸侯夫人蠶祠先蠶禮以少牢注丁孚漢¶
儀曰皇后出乗鸞輅青羽蓋駕駟馬龍旂九斿大將軍¶
妻參乗太僕妻御前鸞旗車皮軒闟㦸雒陽令奉引亦¶
千乗萬騎車府令設鹵簿公卿五營校尉司𨽻校尉河¶
南尹妻皆乗其官車帶夫本官綬從其官屬導從皇后¶
置虎賁羽林騎戎頭黄門鼔吹五帝車女騎夾轂執法¶
御史在前後亦有金鉦黄鉞五將導桑于蠶宫手三盆¶
<pb:KR3k0055_WYG_162-34a>¶
于繭館畢還宫月令曰禁婦女無觀按谷永對四月壬¶
子皇后蠶桑之日也則漢桑亦用四月漢舊儀曰春桑¶
生皇后親桑于苑中蠶室養蠶千薄以上祠以中牢羊¶
豕羣臣妾從桑還獻于繭觀皆賜從桑者樂皇后自行¶
凡蠶絲絮織室以作祭服祭服者冕服也天地宗廟羣¶
臣五時之服其皇帝得以作縷縫衣得以作巾絮而已¶
置蠶官令丞諸天下官皆詣蠶室亦婦人從事故舊有¶
東西織室作法　漢制皇后蠶服青上縹下貴人助蠶¶
<pb:KR3k0055_WYG_162-34b>¶
服純縹皇后以蠶衣為朝服　宋志漢東郊非古也魏¶
北郊依周禮也晋西郊與藉田對其方也　原董巴輿¶
服志曰漢皇后桑于東郊苑中　又曰太皇太后入廟¶
服紺上皂下蠶青上縹下簪以玳瑁長一尺端為華勝¶
上為鳯凰　漢書曰孝元王皇后為太后幸繭館率皇¶
后及列侯夫人桑遵霸水而祓除　後漢書皇后紀明¶
徳馬皇后置織室蠶于濯龍中數徃觀視　増隋書禮¶
志吳韋昭製西蠶頌則孫氏亦有其禮　晋書武帝紀¶
<pb:KR3k0055_WYG_162-35a>¶
太康九年皇后親蠶于西郊賜帛各有差　原晋書禮¶
志漢儀皇后親桑東郊苑中蠶室祭蠶神曰菀窳婦人¶
寓氏公主祠用少牢詔侍中成粲草定其儀取列侯妻¶
六人為蠶母蠶將生擇吉日后著十二笄歩摇衣青衣¶
乗油畫雲母安車駕六騩馬女尚書陪乗載筐鉤外命¶
婦皆歩摇衣青各載筐鉤先桑二日蠶室生蠶著薄上¶
桑日太祝令以一太牢告祠皇后至西郊東面躬桑採¶
三條諸妃公主五條縣鄉君以下九條以桑授蠶母¶
<pb:KR3k0055_WYG_162-35b>¶
皇后採桑壇在蠶宫西南　增南史宋大明三年立蠶¶
宫于西郊四年傚晋氏立蠶觀　又大明四年皇后率¶
六宫躬桑扵西郊皇太后觀禮詔曰卜祥大昕測辰拂¶
羽爰詔六宫親蠶川室皇太后降鑾從御佇蹕觀禮緑¶
籧既具元紞方修儀發椒闈化動中縣　北齊為蠶坊¶
蠶宫　隋書禮志周禮王后蠶于北郊漢法于東郊魏¶
遵周禮于北郊晋太康六年于西郊依漢故事宋大明¶
四年始于臺城西白石里為西蠶設兆域置大殿七間¶
<pb:KR3k0055_WYG_162-36a>¶
又立蠶觀　後周制后乗翠輅至蠶所奠先蠶西陵氏¶
神(自齊及隋多/依晋儀損益)　唐志皇后季春吉已享先蠶遂以親¶
桑散齋三日于後殿致齋一日扵正寢一日于正殿致¶
齋之日尚服率司仗布侍衛司賓引内命婦陪位六尚¶
以下各服其服詣後殿奉迎皇后服鈿釵禮衣結佩乗¶
輿出自西房華蓋警蹕降就齋室散齋散齋之日内侍¶
率内命婦之吉者使蠶于蠶室前享二日大樂令設宫¶
縣之樂扵壇南内壝之内女工各位于縣後右校為採¶
<pb:KR3k0055_WYG_162-36b>¶
桑壇扵壇南二十歩所方三丈髙五尺四出陛尚舍量¶
施帷障于外壝之外設御位扵壇之東南西向又設御¶
採桑位于壇上東向享日司設升設先蠶氏神座于壇¶
上其日六尚以下詣室奉迎尚服負寶内僕進厭翟車¶
皇后服鞠衣乗輿以出華盖侍衛警蹕皇后升車尚功¶
奉鉤司製進筐載之内命婦及六尚等乗車從駕至大¶
次門外請降車皇后停大次半刻頃出次入自東門至¶
版位樂三成受幣跪奠扵神座已奠乃奉毛血跪奠于¶
<pb:KR3k0055_WYG_162-37a>¶
神座前皇后復位復升自壇酌醴齊進先蠶氏神座前¶
奠爵尚儀讀祝文皇后再拜飲福受胙復位尚功曰禮¶
畢引詣採桑壇尚功奉金鉤採桑三條止内外命婦以¶
次采一品採五條二品採九條止司賓引至蠶室尚功¶
以桑授蠶母蠶毋切之以授婕妤食蠶洒一薄止車駕¶
還宫之明日内外命婦設㑹扵正殿如元㑹之儀命曰¶
勞酒　肅宗張后傳親蠶苑中羣命婦相禮儀物甚盛¶
　百官志掖庭局公桑飬蠶㑹其課業　㑹要永徽三¶
<pb:KR3k0055_WYG_162-37b>¶
年制以先蠶為中祠后不祭則皇帝遣有司享之如先¶
農　祭先蠶樂章二奏永和之舞顯慶三年洗馬郭瑜¶
撰　先天二年皇后親祠先蠶自嗣聖以来禮廢至是¶
重行　開元十五年上命宫中育蠶丁酉夏至賜貴近¶
絲人一綟　明皇以六宫親蠶絲賜近臣崔沔獻御絲¶
賦　通典北齊先蠶壇髙五尺方二丈四陛陛各五尺¶
皇后蠶壇髙四尺方二丈四出陛廣八尺隋置壇于宫¶
北三里髙四尺唐在長安宫北苑中髙四尺周囘三十¶
<pb:KR3k0055_WYG_162-38a>¶
歩　至道元年馮翊民李元真獻養蠶經一卷上觀之¶
以不忘本業留書禁中賜錢萬　崇文日南王蠶經三¶
卷孫氏蠶書二卷　景德三年王欽若言竊以九年之¶
儲以榖帛為本萬民之業以農桑為先故千畆之祀王¶
者所以勸耕民吉已之祠王后所以率蠶婦稽徃古之¶
制皆合親行從後世之宜亦當攝祭伏見開寶通禮郊¶
祀録並有親蠶祝祠盖由中宫未甞親祭是以禮司缺¶
而不舉義纂云后親享貴妃亞獻昭儀終獻攝事則尚¶
<pb:KR3k0055_WYG_162-38b>¶
宫初獻尚儀亞獻尚食終獻臣謂屬之命婦不若歸扵¶
有司按周禮大宗伯后不祭則攝而薦徹王后之事而¶
宗伯得攝之農桑衣食萬人不宜獨缺先蠶之祭皇帝¶
遣有司享之如先農可也詔禮官詳考攝祭故事以聞¶
乃請於東郊擇地設壇取漢制以春桑生之義壇髙五¶
尺方二丈四出陛陛廣五尺一壝祀禮如中祠遣太常¶
光禄卿奉祀祝辭以先農為凖奏可元豐四年詳定禮¶
文所言唐月令注以先蠶為天駟按先蠶之義與先農¶
<pb:KR3k0055_WYG_162-39a>¶
先牧先炊一也開元禮享先蠶為瘞埳扵壇之壬地禮¶
儀羅曰無燔柴之儀王涇郊祀録載祝文曰惟神肇興¶
蠶織則是始蠶之人明矣今壇在東郊熙寧祀儀又有¶
燎壇則沿襲唐月令以為天駟誤矣周禮后蠶於北郊¶
以純隂為尊請為壇北郊以享始蠶之人不設燎壇瘞¶
埋以祭從之大觀四年議禮局言開元禮享先蠶幣以¶
黒請從黒以合至隂之義政和元年扵壇側度地築公¶
桑蠶室其親蠶殿名曰無斁宣和元年皇后親蠶扵延¶
<pb:KR3k0055_WYG_162-39b>¶
福宫扵宫築採桑壇繭館織室服用鞠衣　紹興二年¶
上謂輔臣曰宫中亦自育蠶欲知女工艱難俾毎事質¶
儉五年上曰朕令宫中養蠶庻知稼穡艱難七年常博¶
黄積厚請季春吉已日享先蠶從之十五年太常丞王¶
湛請扵禁中行親蠶之禮不果行　宋時扵延春閣兩¶
壁畫農家蠶織甚詳¶
　　親蠶二¶
原織室　桑壇　蠶宫　繭館　北郊　東苑　縹服¶
<pb:KR3k0055_WYG_162-40a>¶
　華簪　分繭　均桑　一條　三洒(以上並/詳蠶一)　増服¶
青縹　載筐鉤(詳蠶一蠶晉/禮志詳  一)　幸蠶館　置織室(見漢/書詳)¶
(蠶一詳東觀/漢記  蠶一)　親蠶北郊　采桑東郭(周禮詳蠶一一/列女傳詳蠶)¶
　原三宫夫人時展北郊之禮　十畆桑柘盡趨南陌¶
之功　采帝女之桑爰求十畆　分后妃之繭遂布三¶
宫　増女執懿筐　婦成祭服　占之五泰　準以三¶
齊　繅三盆　脩六服　海人冰蠶　園客絲緒　神¶
蠶之木　帝女之林　鳴鳩醉椹之朝　戴鵀降桑之¶
<pb:KR3k0055_WYG_162-40b>¶
日　鴛帷就列　鷩服斯臨　翠蓋參差　翟扇容裔¶
(俱見/玉海)¶
　　親蠶三¶
増賦漢傅毅洛都賦曰桑宫繭館區别有矩后率九嬪¶
躬敕工女　原晉閔鴻親蠶賦曰后課功以觀匿均衆¶
寡而抽稅令織綖於命婦供禘郊之舊制洪恩美而周¶
普配春天之景福揚黼黻之竒藻播朱紫之艷色¶
原頌魏韋誕皇后親蠶頌曰于時明庻扇物鳥帑昏正¶
<pb:KR3k0055_WYG_162-41a>¶
躬耕帝藉邁徳班令嘉柔桑之肇敷思郊廟之至敬命¶
皇后以親蠶俾躬桑於外坰考時日于巫咸詔大卜以¶
獻禎御坤徳之大輅翳翠葆以揚旌爾乃皇英參乗塗¶
山奉輿總姜任于後陳載樊衛于貳車千乗隱其雷動¶
萬騎粲以星敷啟前路于三官命&KR0214;尤而清衢遊青虯¶
于左角歩素螭于右隅登崇壇而正位覿休氣於朝陽¶
歩雕輦而下降手柔條于公桑嬪妾肅以莅事職蠶植¶
而承筐供副褘之六服昭孝敬于蒸嘗盛華禮于中宁¶
<pb:KR3k0055_WYG_162-41b>¶
神化馳於八方乃延羣妾宴賜于前降至貴以逮下布¶
愷悌之渥恩禮儀僃序巾車回轅班中黄之禁財散束¶
帛之戔戔神澤沛以雨施洪恩布於膴原同碩慶於生¶
民發三靈之永歡苞繁祜於萬國卷福釐以言旋美休¶
祚於億載豈百世之曾元¶
増文晉左芬文曰亦既青陽鳴鳩告時躬執桑曲率導¶
媵姬脩成蠶簇分繭理絲女工是察祭服是治祗奉宗¶
廟永言孝思¶
<pb:KR3k0055_WYG_162-42a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_162-42b>¶
　¶
　¶
　¶
　¶
　¶
　¶
　¶
御定淵鑑𩔖函卷一百五十七¶
