# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.442013
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR3k0055_WYG_327-1a>¶
　欽定四庫全書¶
御定淵鑑類函巻三百二十二¶
　　方術部一¶
　　　方術總載一¶
　増東漢徐登傳云道士趙炳以氣禁人人不能起禁虎¶
　虎伏地低頭閉目便可執縳以大釘釘柱入尺許以氣¶
　吹之便可躍出射去如弩箭之發　邵氏家傳云邵信¶
　臣為少府南陽遭火燒數萬人信臣時在丞相匡衡坐¶
<pb:KR3k0055_WYG_327-1b>¶
　心動含酒東向潄之遭火處見雲西北來𠖇晦大雨以¶
　滅火雨中酒香　西京雜記云鞫道龍善為幻術嘗云¶
　有東海人黄公少得異術能制龍御虎佩赤金刀以絳¶
　繒束髮立興雲霧坐成山河及衰老氣力羸憊飲酒過¶
　度不能復行其術　漢官典職云安帝時作九賔樂舎¶
　利之獸從西方來戯於庭入前殿激水化成比目魚漱¶
　水作霧化成黄龍長八丈出水遊戱於庭炫熠目光¶
　異苑云趙侯以盆盛水吹氣作禁魚龍立見　觧奴辜¶
<pb:KR3k0055_WYG_327-2a>¶
本傳云觧奴辜張貂者亦不知其何郡國人也皆能隐¶
淪出入不由門户奴辜能變易物形以誑幻人　晉書¶
云僧渉者西域人也不知何姓少為沙門苻堅入長安¶
虚静服氣不食五糓日能行五百里言未然之事騐若¶
指掌能以秘呪下神龍每旱堅使之呪龍請雨俄而龍¶
下鉢中天輒大雨堅與羣臣親就鉢中觀之　又沙門¶
曇霍者或遺以衣服受而投之於河後皆以還其本主¶
衣無所汚行歩如風雲　後魏書云悅般國真君九年¶
<pb:KR3k0055_WYG_327-2b>¶
遣使朝貢并送幻人稱能割人喉脉令斷擊人頭令骨¶
陷血出或數升或盈斗以草藥令嚼咽之須臾血止世¶
祖恐言是虚乃取死囚試之皆騐　崔鴻北涼録云元¶
始十四年七月西域貢吞刀吐火秘幻奇伎　北齊書¶
云由吾道榮琅琊人也初晉陽人某大明法術為人傭¶
力無識之者道榮聞之訪得其人其人以道榮好尚乃¶
悉授之謂道榮曰我本恒岳仙人有罪為天宫所謫今¶
限滿将歸卿宜送吾至汾水及至汾河河水暴長其人¶
<pb:KR3k0055_WYG_327-3a>¶
乃臨水禹歩以一符投水中流便徐自沙石上渡河而¶
去道榮嘗徃晉陽至潦山中夜逢猛獸以杖畫地即成¶
火坑猛獸遂去　唐書云顯慶元年上御福安門樓觀¶
大酺胡人欲持刀自刺以為幻戯上不許之乃下詔曰¶
聞在外有婆羅門胡人等每於戯處乃将劒刺腹以刀¶
割舌幻惑百姓極非道理宜並遣發還蕃勿令久住仍¶
約束邊州若更有此名色竝不須遣入朝¶
　　方術總載二¶
<pb:KR3k0055_WYG_327-3b>¶
原視日　作霧(周文為項燕視日視日吉凶舉動之占/文即周章  張楷能作五里霧裴優亦)¶
(能作三里霧求學於張楷不見/後優作賊辭連楷以無騐見原)　水戯　鈴語(夏綂字/仲御賈)¶
(充問綂能水戯乎綂乃作鯔魚躍鯆䱐引於是風波振/駭廻摶大風至含水噀天雲飛雨集  劉曜攻洛陽石)¶
(勒訪佛圖澄澄曰相輪鈴聲云秀支替戾岡僕谷劬秃/當此羯語也秀支軍也替戾岡出也僕谷劉曜胡位也)¶
(劬秃當捉也言此/軍出捉得劉曜也)　召鬼　隱形(劉根能令人見鬼太/守史祈不信囚之乃)¶
(召祈七祖皆靣縳責祈祈乃謝而遣之輅石苞謂管輅/曰君鄉人翟文耀能隱形君何以不隱  曰此隂陽蔽)¶
(匿之道茍得其數四岳可藏况七尺之形遊於變化之/内僕正身以明道見數不見異知術不為竒素隱行怪)¶
(未暇斯/務也)　漢武帝　任文公(帝好方術道藝之士莫不/負策抵掌順風而届焉)¶
<pb:KR3k0055_WYG_327-4a>¶
(公善天文曉遁/甲能役使鬼神)　生百果　釣鯔魚(吳介象字元則有/方術吳主使象變)¶
(化種𤓰菜百果皆立生於又論鯔魚膾最上乃/於殿庭穿埳置水垂綸  食頃即釣得鯔魚也)　生枯¶
木　活死人(趙炳能令枯木生荑茅屋爨鼎奉吳士燮/為交趾太守病死三日仙人董  與丸藥)¶
(以水含之乃蘇四日/能語董奉字君曼)　殺黑龍　與青囊(史記墨子北/之齊遇日者)¶
(曰帝以今殺黒龍先生色黒不可行也洞郭璞受業於/河東郭公公以青囊九書與之由是遂  五行天文卜)¶
(筮之術禳災轉福通致無方璞門人/趙載竊青囊書未及讀即為火所焚)　畫江而渡　禁¶
水不流(晉丁義受神方於吳猛以白羽/畫水渡江  徐登禁溪水不流)　風起知火¶
鳩鬭知兵(郎顗父宗字仲緩治京氏易善風角星管六/日七分能望氣占候為吳縣吏見暴風卒起)¶
<pb:KR3k0055_WYG_327-4b>¶
(宗知京師有火災記時日果如其言赴楊由/見社中水鳩相鬬知有兵賊象乃不  酒食)　推歩之¶
學　孤虛之術(後漢書傳云隂陽推歩之學徃徃見於/墳記然神經怪牒玉策金䋲關扃於明)¶
(靈之府靡得而窺至乃河洛之文龜龍之圖箕子之術/師曠之書緯候之部鈐訣之符皆所以探抽𠖇賾參騐)¶
(人區時有可聞其流風角遁甲七政元氣六日七分逢/占日者挺專須臾孤虚之術及望雲省氣推據祥妖時)¶
(亦有騐斯道隱逺𤣥奥難原故聖人不語怪神罕言性/命或開末而抑其端或曲辭以形其義所謂可使由之)¶
(不可使/知之也)　京房著易林　段翳明風角(京房自云篤病/三年請命泰山)¶
(行遇道士張君授以方術所著易林至今行世名後漢/段翳字元章治易明風角有就學未至預知姓  有一)¶
(生辭歸翳合藥并簡書封於筒中告曰有急發視之到/葭萌與津吏爭舟撾從者頭破發取膏藥傅創即愈生)¶
<pb:KR3k0055_WYG_327-5a>¶
(歎服因/還卒業)　左慈入羊羣　于吉見鏡中(左慈盤中釣魚/曹公欲殺之變)¶
(為羝羊入羊羣中曹公知不可殺乃謝曰試與公戲耳/  孫策殺道士于吉後照鏡看靣創見吉立于鏡中遂)¶
(卒/)　欒巴䕶病立廟　張衡鬼道教人(巴蜀人正旦朝/㑹獨後至頗醉)¶
(又飲而潄曰臣鄉里以臣能治䕶病為臣立廟今旦耆/老皆入臣廟故醉成都市失火救之後果上言失火有)¶
(雨来皆酒氣者後漢張衡為五斗米道因作信義倉置/米其中徃來  任食量腹取足過則輒病以鬼道教人)¶
(衡即/陵子)　樊英潄水救蜀火　郭憲噀酒厭齊火(樊英推/歩災異)¶
(潄水以救蜀火失郭憲從駕含酒三噀執法/奏不敬曰齊國  火故厭之後果上言失火)　風起庭¶
中父哭子　風吹竈突女辭姑(管輅字公明在王𢎞直/坐有飄風髙三尺在庭)¶
<pb:KR3k0055_WYG_327-5b>¶
(中從申上来幢幢廻轉輅曰東方有馬吏至恐父哭子/明日吏至𢎞直子果死  李南少明風角女亦曉家術)¶
(晨詣廚室見疾風起吹竈突及井泣/辭姑曰此主爨者當之必死也果騐)　費長房假壺公¶
之術　薊子訓取嬰兒之騐¶
　　醫一¶
原周官疾醫掌養萬民之疾病四時皆有癘疾春時有¶
痟首疾(痟酸削也/首疾頭病)夏時有癢疥疾秋時有瘧寒疾冬時¶
有𠻳上氣疾以五味五榖五藥養其病(養猶/治也)以五氣五¶
聲五色視其死生兩之以九竅之變參之以五臟之動¶
<pb:KR3k0055_WYG_327-6a>¶
凡民之有疾病者分而治之　又瘍醫掌腫瘍潰瘍金¶
瘍折瘍凡療瘍以五毒攻之以五氣養之以五藥療之¶
以五味節之　論語南人有言曰人而無恒不可以作¶
巫醫　増左傳醫和對晉侯曰天有六氣降生五味發¶
為五色徴為五聲淫生六疾六氣曰隂陽風雨晦明也¶
分為四時序為五節過則為灾隂淫寒疾陽淫熱疾風¶
淫末疾雨淫腹疾晦淫惑疾明淫心疾女陽物而晦時¶
淫則生内熱惑蠱之疾今君不節不時能無及此乎¶
<pb:KR3k0055_WYG_327-6b>¶
史記云病有六不治一驕恣不論於理二輕身重財三¶
衣食不能適四隂陽并臟氣不定五形羸不能服藥六¶
信巫不信醫皆不治也　漢書云醫經者原人血脉經¶
絡骨髓隂陽表裏以起百病之本死生之分而用度鍼¶
石湯火所施調百藥齊和之所宜　文中子云善醫者¶
先寢食而後醫藥　韓子云醫善吮人瘍含人血非有¶
肌骨之親也利之所在也　原物理論云夫醫者非仁¶
愛不可託也非聰明理逹不可任也非廉潔淳良不可¶
<pb:KR3k0055_WYG_327-7a>¶
信也是以古之用醫必選名姓之後其徳能仁恕博愛¶
其智能宣暢曲觧能知天地神祗之次能明性命吉凶¶
之數處虚實之分定逆順之節原疾疹之輕重而量藥¶
劑之多少貫㣲逹幽不失細小如此乃謂良醫且道家¶
則尚冷以草木用冷生醫家則尚温以血脉以煗通徒¶
知其大趣不逹其細理不知剛柔有輕重節氣有多少¶
進退盈縮有節却也名醫逹脉者求之寸口三候之間¶
則得之矣度節氣而候温冷參脉理而合輕重量藥石¶
<pb:KR3k0055_WYG_327-7b>¶
皆相應此可謂名醫有名而不良者有無名而良者人¶
主之用醫必參知而隱括之　增難經云望而知之謂¶
之神聞而知之謂之聖問而知之謂之工脉而知之謂¶
之巧　韓子云善醫者不視人之肥瘠而察其脈之病¶
否而已矣猶善計天下者不視天下之安危察其紀綱¶
理亂而已矣¶
　　醫二¶
原說文曰巫彭初作醫　帝王世紀曰黃帝使岐伯嘗¶
<pb:KR3k0055_WYG_327-8a>¶
味草木典醫療疾今經方本草之書咸出焉　又曰黄¶
帝有熊氏命雷公岐伯論經脉傍通問難八十為難經¶
教制九針著内外術經十八巻　捜神記曰黃帝赭鞭¶
鞭百草盡知其平毒寒温之性臭味所主以播百榖故¶
號神農皇帝　増素問曰岐伯祖世之師曰僦貸季¶
理惑論曰神農嘗草殆死者數十黃帝稽首受針於岐¶
伯　世本曰巫咸以鴻術為帝堯之醫　說苑曰古醫¶
曰苗父　原左傳曰晉侯求醫於秦秦伯使醫緩為之¶
<pb:KR3k0055_WYG_327-8b>¶
未至公夢疾為二豎子曰彼良醫也懼傷我焉逃之其¶
一曰居肓之上膏之下若我何醫至曰疾不可為也在¶
肓之上膏之下攻之不可逹之不及藥不至焉公曰良¶
醫也厚禮而歸之　史記云扁鵲姓秦名越人少時為¶
人舎客長桑君遇而奇之知非常人乃呼扁鵲與語我¶
有禁方年老欲傳與公公無泄乃出懐中藥與之飲以¶
上池之水以此視疾盡見五臟癥結特以診脉為名耳¶
　又趙簡子疾五日不知人召扁鵲扁鵲入視疾出曰¶
<pb:KR3k0055_WYG_327-9a>¶
昔秦穆公嘗如此七日而寤居二日半而簡子寤　增¶
又扁鵲過邯鄲聞貴婦人即為帶下醫過洛陽聞周人¶
愛老人即為耳目痺醫入咸陽聞秦人愛小児即為小¶
兒醫秦太醫令李醖自知技不及扁鵲使人刺殺之¶
原列子云龍叔謂文摯曰吾有疾子能已乎文摯謂龍¶
叔子試背明而立曰嘻吾見子之心矣子心六孔流通¶
一孔不逹今聖智為疾者或由此乎　増漢書云張機¶
字仲景南陽人也受業于同郡張伯祖善於治療尤精¶
<pb:KR3k0055_WYG_327-9b>¶
經方所著有傷寒論三十二篇為後世方脉之祖　後¶
漢書云華佗字元化廣陵太守陳登得病佗脉之曰胃¶
中有蟲欲成内疽食腥物所致作湯二升服之吐蟲三¶
升頭赤而動半身猶是生魚膾佗為人性惡難得意耻¶
以醫名曹操苦頭風召佗日在左右後求歸取方因妻¶
疾數日失期操累書呼之佗恃能厭事猶不肯至操大¶
怒殺之佗臨死出書一巻與獄吏曰此可以活人號青¶
囊經吏畏法不敢受佗索火焚之　又韓康字伯休覇¶
<pb:KR3k0055_WYG_327-10a>¶
陵人采藥名山賣於長安市口不貳價三十餘年時有¶
女子從康買藥康守價不移女子怒曰是韓伯休耶乃¶
不貳價乎康歎曰我本欲避名今小女子皆知有我何¶
用藥為遁入山中　魏志沛相陳珪舉孝㢘太尉黄琬¶
辟皆不就精於方藥處劑不過數種心識分銖不假稱¶
量針亦不過數處若疾結于内針藥所不能及者乃先¶
令以酒服麻沸散既醉無所覺因刳破腹背抽割積聚¶
若在腸胃則斷截湔洗除去疾穢既而縫合傅以神膏¶
<pb:KR3k0055_WYG_327-10b>¶
四五日創愈一月之間皆平復　増晉書云王叔和髙¶
平人博好經方尤精診處採摭羣論撰脉經十卷後世¶
為髙陽生竊撰脉訣託之叔和反掩其真云　又云皇¶
甫謐字士安自號元晏先生以著述為務後得風痺疾¶
因疾而學醫習覽經方手不輟卷遂盡其妙　沈約晉¶
書云司馬景王嬰孩時有目疾宣王令華佗治之出眼¶
瞳割其疾而納之傅藥　續搜神記云許永為豫州刺¶
史鎮歴陽其弟得病心腹堅痛居一夜忽聞屏風後有¶
<pb:KR3k0055_WYG_327-11a>¶
鬼言何不速殺之明日李子豫當以赤丸打汝汝即死¶
矣腹中鬼對曰吾不畏之及旦遂使人迎子豫既至病¶
者聞腹中有呻吟之聲子豫遂於巾箱中出八毒赤丸¶
與服之須臾服中雷鳴彭轉大利所病即愈　龔慶宣¶
鬼遺方序云劉涓子於丹陽郊外較射忽有一物髙二¶
尺許因射而中之走如電激聲若風雨夜不敢追明日¶
率數十人尋其踪跡至山下見一小児問曰何徃小児¶
曰主人昨夜為劉涓子所射取水以洗瘡因問主人是¶
<pb:KR3k0055_WYG_327-11b>¶
誰荅曰是黄父鬼乃依小児還未至聞搗藥聲遥見三¶
人一人卧一人閱書一人搗藥即齊聲叫突而前三人¶
竝走遺一癰疽方竝一臼藥時涓子得之從宋武帝北¶
征有被創者以藥塗之隨手而愈論者謂帝王崛起天¶
必助之盖天以此授武帝也涓子用方為治千無一失¶
演為十卷號曰鬼遺方　齊諧記談藪云錢塘徐秋夫¶
善治病宅在湖溝橋東夜聞空中呻吟聲甚苦秋夫起¶
至呻吟處問曰汝是鬼耶何為如此飢寒須衣食耶抱¶
<pb:KR3k0055_WYG_327-12a>¶
病須治療耶鬼曰我是東陽人姓斛斯平昔為樂遊吏¶
患腰痛死今在湖北雖為鬼苦亦如生為君善醫故來¶
相告秋夫曰但汝無形何由治鬼曰但縛茅作人按穴¶
鍼之秋夫如其言為針四處又針肩井三處設祭而埋¶
之及暝夢一人來謝曰蒙君療疾復為設祭除飢觧痛¶
感惠實多當代服其靈通秋夫宋元嘉六年為奉朝請¶
　宋書云孫法宗忽苦頭痛夜有女人至曰我是天使¶
來相謝行創本不及善人使者誤相及但取牛糞煮傅¶
<pb:KR3k0055_WYG_327-12b>¶
之即騐一傅便瘥一境頼之　梁書云陶𢎞景字通明¶
性好醫方修撰神農本草經三卷撰真誥十卷集騐方¶
五卷廣肘後方為一百卷世所施用多獲異效　隋書¶
云許智藏髙陽人少以醫術自逹陳亡入隋使詣揚州¶
㑹秦王俊有疾上馳召之夜夢其亡妃崔氏泣曰本來¶
相迎今聞許智藏將至其人若到當必相苦為之奈何¶
明夜俊又夢崔氏曰妾得計矣當入靈府中以避之藏¶
至為俊診脉曰病已入心即當發癎不可救也果如言¶
<pb:KR3k0055_WYG_327-13a>¶
俊數日而薨　唐書云王冰自號啟元子為太僕令博¶
好醫方得先師所傳太素及全元起者大為詮次註素¶
問合八十一篇二十四卷歴二十年方成今為世所宗¶
　又張從正字子和睢州考成人精于醫古書有吐汗¶
下三法世傳黄帝岐伯所為書也從正用之最精號子¶
和汗下吐法所著有儒門事親若干卷盖為儒生桑某¶
所潤色云　又李杲字明之鎮人也世以財雄鄉里幼¶
好藥方醫術時易人張元素以醫名燕趙間杲捐千金¶
<pb:KR3k0055_WYG_327-13b>¶
從學不數年盡傳其業所著有脾胃論蘭室秘藏若干¶
卷人號為東垣　又孫思邈京兆華原人周宣帝時天¶
下多事隐居長白山學道鍊氣洞曉天文推歩精究醫¶
藥嘗入涇陽水府傳龍宫方三十首後作千金方即散¶
此於其内後又作千金翼方行世今慶陽府有孫真人¶
祠　又許𦙍宗善醫或勸其著書答曰醫者意也思慮¶
精則得之脉之候幽而難明也吾意所觧口莫能宣也¶
古之上醫安在視脉以診脉為對脉(對脉即/對病也)病與脉俱¶
<pb:KR3k0055_WYG_327-14a>¶
(同/也)藥與病值惟用一物(藥/也)攻之療未萌之兆氣純而愈¶
速今人不善脉以情度其病多其物以幸有功譬獵不¶
知兎廣絡原野冀一人之獲術亦疎矣一藥偶得他味¶
相制弗能專力此難愈之騐也脉之妙處不可傳虚著¶
方劑終無益也　國史補云王彦伯自言醫道將行列¶
三四竈煮藥於庭老幼塞門而請彦伯指曰熱者飲此¶
寒者飲此風者飲此氣者飲此各負錢帛來酬無不効¶
者　金史云劉完素字守真河間人嘗遇異人陳先生¶
<pb:KR3k0055_WYG_327-14b>¶
以酒飲守真及寤洞逹醫術若有授之者乃撰宣明論¶
原病式保命書皆為世所宗人稱之曰劉河間　又張¶
元素字潔古學醫夜夢有人用大斧長鑿鑿心開竅納¶
書數卷於其中自是洞徹其術治病不用古方其說曰¶
運氣不齊古今異軌古方新病不相能也自為家法云¶
　元史云朱震亨字彦修浙江婺之義烏人也精於醫¶
道其所著述甚富皆為近世之所宗尚云¶
　　醫三¶
<pb:KR3k0055_WYG_327-15a>¶
原六技　四家(後漢書云郭玉者廣漢人初有老父釣/於涪水因號涪翁著針經脉法弟子程)¶
(高尋求積年翁乃授之玉少師事髙學方診六徴之技/為太醫丞  劉歆七畧云論方技為四家有醫經家有)¶
(方家有房家/有神仙家)　九折　十全(楚辭云九折臂而成醫聚/周禮醫師掌醫之政令)¶
(毒藥以共醫事嵗終則稽其醫事以制其/食十全為上十失一次之十失四為下)　切脉　攻¶
理(史記扁鵲謂虢太子中庶子曰越人之為方也不待/切脉望色聼聲冩形  袁準正論曰良醫療病攻于)¶
(腠/理)　含血　䑛痔(上詳醫一韓子得莊子云秦王有病/召醫破癰潰痤  車一乗䑛痔者得)¶
(車五乗所治愈/下而得車愈多)　出蛇　走獺(華佗别傳云河内太守/劉勲女苦左膝裏瘡癢)¶
(迎佗使視佗以䋲繫一犬於馬後走馬牽犬犬因不能/行因取刀斷犬腹以向瘡口須臾有若蛇者從瘡中出)¶
<pb:KR3k0055_WYG_327-15b>¶
(長三尺瘡遂愈暮劉敬叔異苑云廣陵下廟宋元嘉中/縣人張氏女日  宿祠門下夜有物假作其壻来女魅)¶
(惑成病海陵王纂能療邪鬼始/下一針有一獺從女被内走出)　四難　三折(後漢書/云郭玉)¶
(療貴人時或不愈帝問其故對曰有四難焉自任不用/臣一難将身不謹二難骨節不強三難好逸惡勞四難)¶
(臂孔子曰三折/  然後為醫)　增玉版　金匱(黄帝素問有玉版篇/  葛洪抄金匱百卷)¶
(肘後方/四卷)　䑛痔　徙癰(上詳前注伯通志藝術卷云劉/宋時有薛  宗者善徙癰疽公)¶
(孫秦患背伯宗噓氣封之乃徙至齋前栁樹上明日癰/消樹便生一瘤如拳大後瘤出黄赤汁斗餘樹為之痿)¶
(損/)　金液　銀丸(梁武帝勸醫文云變六一/於金液改三七於銀丸)　杏林¶
橘井(說寳云吴人董奉有道隐居於廬山行醫賣藥人/有求治病者重則令之種杏五七株于門外輕則)¶
<pb:KR3k0055_WYG_327-16a>¶
(令之種一二株不索其錢嵗久所種杏有千餘株逢春/時花開燦如雲錦逺近稱之號為董仙杏林  又桂陽)¶
(人蘇躭得脩真之術隐於郴州髙秀之峰種橘鑿/井以救時疫病者食橘葉飲泉水即愈人號橘井)　原¶
湔腸滌臟　觧顱理腦(史記云虢太子死扁鵲至虢國/中庶子曰暴蹙而死扁鵲曰尚)¶
(可活也庶子曰先生得無誕乎曰臣聞上古有俞跗療/病不以湯液乃割皮觧肌湔洗腸胃潄滌五臟  抱朴)¶
(子曰淳于觧/顱而理腦)　穿胸納餅　刮骨去毒(抱朴子云文摯/愆筋以療危困)¶
(仲景穿胸以納赤餅此但醫家猶能若是有蜀志云闗/羽為流矢貫臂每隂雨常疼痛醫曰矢鏃  毒入骨破)¶
(臂刮骨去毒/乃可除之也)¶
　　醫四¶
<pb:KR3k0055_WYG_327-16b>¶
原醫師　食醫(周禮醫師聚毒藥以供醫事凡疾病疕/瘍皆造焉  又食醫掌和王之六食六)¶
(飲六饍百饈百/醬八珍之齊)　委制　不呼(尸子曰有醫竘者秦之/良醫也張子之背腫命)¶
(竘治之謂竘曰背非吾背也任之治焉治之遂愈竘誠/善治疾也張子委制焉夫身與國亦猶此必有所委制)¶
(然後治醫朱雲/病不呼  飲藥)　換心　傷臟(列子云魯公扈趙齊嬰/有疾扁鵲治之謂曰扈)¶
(志强而氣弱故足于謀而寡于斷嬰志弱而氣强故少/於慮而傷于專若換心則均善矣遂飲以毒酒迷死剖)¶
(胸探心易置之投以神藥既寤如初樹顏含字洪都兄/畿得病死于醫家家人迎䘮旐每繞  不可觧引喪者)¶
(顛仆稱畿曰吾未當死/乃服藥多而傷五臟也)　除疾　出方(子胥曰使醫除/疾而曰必有遺)¶
(類焉未之有也二/下華佗事詳醫)　増求活　照病(說寳云李勣疾家/欲呼醫治之勣不)¶
<pb:KR3k0055_WYG_327-17a>¶
(許輙曰我山東田夫耳位至三公年踰八十非命乎生/死係天寧可更求活耶  又葉法善有鐵鏡鑑物如水)¶
(人有病以照之盡見臟腑中所/滯之物然後以藥療之即痊愈)　視頂　墮胎(唐栁芳/為郎中)¶
(其子登疾重時張萬福善醫初除泗州與芳故舊芳賀/之具言子病惟恃故人一顧也張詰旦候芳芳遽引視)¶
(登遥見登頂曰有此頂骨何憂也因按脉五息復曰不/錯夀且逾八十乃留芳數十字登後為庶子年至九十)¶
(而卒右宋邵康節母李夫人病痩醫投藥夫人夢坐堂/門左  有木𤓰二株右者已枯父取藥覆之及期生康)¶
(節同墮死胎女後十餘年夫人病卧堂上見女子拜泣/曰母不察庸醫以藥毒兒可恨夫人曰命也女子曰若)¶
(命兄何獨生夫人曰汝兄獨生亦命也女子涕泣而去/又十餘年夫人再見女子来泣曰一為庸醫所悮二十)¶
(年方得受生與母/縁重故来相别耳)　原晉侯求　漢髙罵(左氏傳云晉/侯求醫於秦)¶
<pb:KR3k0055_WYG_327-17b>¶
(秦伯使醫和視之曰病不可為也是謂近女色疾如蠱/惑以喪志良臣將死天命不祐  漢髙祖疾甚吕后迎)¶
(醫上罵曰命乃在天/雖扁鵲何益不使治)　三世乃服　五日不救(禮記云/醫不三)¶
(世不服其藥管魏志徐毅得病謂華佗曰昨日使醫曹/吏劉祖針胃  便苦夜卧不安佗曰誤中肝也五日不)¶
(救後/果然)　吐血而瘥　大怒則愈(魏志華佗字元化視郡/守病佗曰盛怒乃愈遂)¶
(多取貨而不加功又棄去留書罵之太守怒令追殺之/不得嗔恚吐血數斗而瘥  吕氏春秋云齊威王有疾)¶
(良醫文摯曰令王大怒則愈乃/誤王大怒将烹文摰其疾果痊)　尋延俱起　兄弟竝¶
善(倪尋李延俱病頭痛身熱華佗獨令延發汙或問之/佗曰尋外實延内實各與藥飲明旦俱起  鶡冠子)¶
(云扁鵲兄弟三人竝善醫魏文侯問曰女兄弟三人孰/最善對曰長兄視色故名不出家仲兄視毫毛故名不)¶
<pb:KR3k0055_WYG_327-18a>¶
(出門鵲針人血脉投/人藥餌故名聞諸侯)　居處飲食　皮膚腠理(公孫子/云孔子)¶
(有疾哀公使醫視之醫曰居處飲食何如子曰丘春居/葛籠夏居宻陽秋不風冬不煬飲食不過飲酒不勤醫)¶
(曰是良醫也腠扁鵲見桓侯曰君有疾在皮膚針炙可/及後數日在  理湯藥可及後見桓侯而反走曰疾在)¶
(骨髓針炙湯藥不可及也數日/桓侯病召扁鵲鵲已逃公乃卒)　折肱之醫　苦口之¶
藥(左傳云三折肱知為良醫也病張/良謂帝曰良藥苦口乃利於  耳)　増宋清焚劵¶
蘇澄試疾(栁宗元宋清傳云清長安西都藥市人也居/善藥有自山澤来者必歸宋清氏清優主之)¶
(人求藥雖不持錢者皆與之善藥積劵如山未嘗詣取/直或不識遥與劵清不為辭嵗終度不能報取焚劵終)¶
(不復言吾語林云人有患應病者問醫官蘇澄澄云古/無此方  檢本草集天下藥物試讀之毎發一聲腹中)¶
<pb:KR3k0055_WYG_327-18b>¶
(輙應惟至一藥再三無聲因處方以/此藥為主别味性亦相近服之疾除)　原精為神本¶
形與夀期　門擅桐君之術　家傳葛氏之方　疾既¶
入於骨髓　藥不至於膏肓　何氣候之將衰　而致¶
養之有失　掌日臻之疾得失殊輪　稽終嵗之功上¶
下異食　藥不至焉三世之功何益　疾可為也十旬¶
之卧有瘳　通五味五榖之資必順其志　參九藏九¶
竅之變無逆於時　原獸醫馬醫　牛醫(漢書云張里/以馬醫而擊)¶
(鐘醫黄憲/牛  之子)　乗治　掌療(周禮云巫馬掌養疾馬而乘/治之相醫而藥攻馬疾受財)¶
<pb:KR3k0055_WYG_327-19a>¶
(於校人注云乗謂驅歩以發其疾知病之所/處乃治之相助也  又獸醫掌療病及瘍)¶
　　醫五¶
原詩宋鮑照過銅山掘黄精詩曰玉肪閟中經水芝韜¶
内籍寳餌緩童年命藥駐衰歴矧蓄終古情重拾煙霧¶
迹羊角棲斷雲榼口流隘石銅谿晝森沉乳竇夜涓滴¶
既類風門磴復像天井壁□□寒葉離潨潨秋水積松¶
色隨野深月露依草白空守江海思豈貴梁鄭客得仁¶
古無怨順道今何惜　梁吳均採藥大布山詩曰我本¶
<pb:KR3k0055_WYG_327-19b>¶
此山北縁澗採山麻九莖日間照三葉長生花可用蠲¶
憂疾聊持駐景斜景斜不可駐年來果如驅安得崑崙¶
山偃蹇三珠樹三珠樹始荄絳葉凌朱臺玉壺白鳳胏¶
金鼎青龍胎韓衆及王子何代無仙才安期儻欲顧相¶
見在蓬萊　江淹採石上菖蒲詩曰瑶琴久蕪沒金鏡¶
廢不看不見空閨裏縱横愁思端緩歩遵行波揚栧汎¶
春瀾竇赤煙流綺水緑桂涵丹憑酒意未悅半景方自¶
歎毎為憂見及杜若詎能寛冀採石上草得以駐衰顔¶
<pb:KR3k0055_WYG_327-20a>¶
赤鯉倘可乗雲霧不復還　増宋蘇軾贈眼醫王生彦¶
若詩曰鍼頭如麥芒氣出如車軸間闗絡脉中性命寄¶
毛粟而況清浄眼内景含天燭琉璃貯沆瀣輕脆不任¶
觸而子於其間来徃施鋒鏃笑談紛自若觀者頸為縮¶
運鍼如運斤去翳如拆屋常疑子善幻他技雜符祝子¶
言我有道此理君未矚形骸一塵垢貴賤兩草木世人¶
方重外妄見瓦與玉而我初不知刺眼如刺肉君看目¶
與翳是翳要非目目翳茍二物易分如麥菽寧聞老農¶
<pb:KR3k0055_WYG_327-20b>¶
夫去草更傷糓鼻端有餘地肝膽分楚蜀吾於五輪間¶
蕩蕩見空曲如行九軌道竝驅無擊轂空花誰開落明¶
月自朏朒請問樂全堂忘年老尊宿(彦若樂全先/生門下醫也)　明¶
皇甫汸送王良醫之武岡詩曰白髪微官在滄江别路¶
長看星趨翼軫問水過沅湘採藥身千里聞猿淚幾行¶
惟應鴻寳訣猶得侍淮王　又贈金醫詩曰少年學道¶
出長桑閉户時窺五色方漢武甘泉初鑄鼎好将靈藥¶
獻君王¶
<pb:KR3k0055_WYG_327-21a>¶
原賦晉嵇含寒食散賦曰余晩有男兒既生十朔得吐¶
下積日羸困危殆決意與寒食散未至三旬幾於平復¶
何矜孺子之坎軻在孩抱而嬰疾既正方之備陳亦旁¶
求於衆術窮萬道以弗損漸丁寧而積日爾乃酌醴操¶
散商量部分進不訪舊旁無顧問偉斯藥之入神建殊¶
功於今世起孩孺之重困還精爽於既繼¶
原賛宋王㣲茯苓賛曰皓苓下居披紛上薈中狀雞鳧¶
具容龜蔡神侔少司保延幼艾終志不移柔紅可佩¶
<pb:KR3k0055_WYG_327-21b>¶
又禹餘糧賛曰疏波瀝浸徒謂範常沈靈秘用神哉無¶
方阡疇不惠稼穡非芳明徳禹功信在餘糧　又桃飴¶
賛曰阿鹿續氣胡膠屬絃未若桃飴越地通天液首化¶
玉&KR0755;貌定仙人知暍日胡不䕃年　又黃連賛曰黃連¶
苦味左右相因斷涼滌暑闡命輕身縉雲昔御飛蹕上¶
旻不行而至吾聞其人¶
原文梁簡文帝勸醫文曰天地之中惟人最靈人之所¶
重莫過於命雖脩短有分年壽繇天然而寒暑反常嗜¶
<pb:KR3k0055_WYG_327-22a>¶
　慾乖節故瘧寒痟首致斃不同伐斧爛腸摧年匪一拯¶
　斯之要實在良方亦有騷人之詠彭城秦國之稱和緩¶
　季梁之遇盧氏虢子之值越人爰至久視飛仙長生竗¶
　道猶變六一於金液改三七於銀丸畜玉匣之精研紫¶
　書之奥桃膠何是北斗靡遯其形金漿非逺明珠還耻¶
　其價能使葉門之下鼓響獨傳雍祀之旁簫聲猶在周¶
　禮疾醫掌萬民之疾凡民之有病者分而理之死終則¶
　各書其所以入於醫師知其愈與不愈以為後法之戒¶
<pb:KR3k0055_WYG_327-22b>¶
　也理疾者衆必孟浪酬塞悞人者多愛人者鮮是則日¶
　處百方月為千軸未嘗不輕其藥性任其死生淳華之¶
　功於何而得及其愛染親屬情切友朋患起膏肓疴興¶
　俞跗雖欲盡其治功思無所出何以故然本不素習卒¶
　難改變故也胡麻鹿藿纔救頭痛之疴麥麴芎藭暫止¶
　河魚之疾思不出位事局轅下欲求反死者於元都揚¶
　己名於緑籍其可得乎¶
御定淵鑑類函卷三百二十二¶
