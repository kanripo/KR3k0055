# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.882242
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷九十六
<pb:KR3k0055_WYG_101-1a>¶
　欽定四庫全書¶
御定淵鑑𩔖函卷九十六¶
　　設官部三十六(少府監染少監掌丞署主簿室中尚/署  織  署    冶    暴  等丞)¶
　　　(增文思院/符節令附)　(綾錦院/將作監)　(染院主裁造院校文繡院/丞    簿  左  署  右)¶
　　　(校署/内司)　(甄官署作中校署木東園主章令/東西八  司  竹  務  事材塲)　(增修/麥&KR0008;)¶
　　　(塲箔窑務/簾  塲附)　(丹粉所/軍器監)　(作坊物料庫甲退材塲弩/丞  主簿    坊署)¶
　　　(坊署水增東西作坊主作坊物料庫/  都  使者  丞    簿  舟楫署)　(皮角塲附/河渠署附)¶
　　　　(内侍省/掖庭局)　(内侍局内常侍局内給事局内寺伯/宫闈    奚官    内僕    内府)¶
<pb:KR3k0055_WYG_101-1b>¶
　　　(局司增入内内侍省/門    合同憑由司)　(内侍省來御藥院/管勾往  國信所)　(内東/後院)¶
　　　(司造作所院龍圗天章寳文閣勾當宫軍頭引見/    翰林  勾當官  内使監  尚  局  尚衣)¶
　　　(局司尚服局監尚食局監尚寢局監正功局監宮/正    内官    神宫    尚寳    尚衣)¶
　　　(尚膳監承司設監門司禮監/  宫門  制  宫  守門官)　(御馬監庫直殿監/内承運    司鑰)¶
　　　(庫局巾㡌局局針工局十織染局大顔料局内司/苑    司牧    内官  一監    長秋    謁)¶
　　　(者監附/)¶
　　　少府監一(少監署丞暴主簿丞中尚署院織染署/掌冶      室等    文思)¶
　　　(綾錦院並染院/文繡院  附)　(裁造院/)¶
<pb:KR3k0055_WYG_101-2a>¶
原杜氏通典曰少府秦官漢因之是爲九卿掌山海池¶
澤之稅以給供養(應劭曰山海池澤之稅名曰禁錢以/給私養自别爲藏少者小也故稱少)¶
(府顔師古曰大司農供軍國之用少府以養天子也天/子曰少府諸侯曰私府漢時官有私府長掌禁錢後光)¶
(武改屬司農也/王莽曰共工)後漢少府卿一人掌中服御之諸物衣¶
服寳貨珍膳之屬朝賀則給璧(後漢東平王蒼爲驃騎/正月朔朝蒼當入賀故)¶
(事少府給璧時隂就爲少府驕慢不奉法漏將盡而求/璧不得蒼掾朱暉遥見少府主簿持璧乃往紿曰試請)¶
(覩之既得而馳奉之就復/以他璧朝紿音徒改反)凡中書謁者尚書令僕射中¶
常侍黄門御史中丞以下皆屬焉晉制銀章青綬五時¶
<pb:KR3k0055_WYG_101-2b>¶
朝服進賢兩梁冠絳朝服佩水蒼玉哀帝末省并丹陽¶
尹孝武復置宋少府領左右尚方御府東冶南冶平準¶
等令丞齊又加領左右銀鍛署梁少府爲夏卿位視尚¶
書左右丞陳因之後魏少府謂之六卿(以少府宗正太/僕廷尉司農鴻)¶
(臚爲/六卿)至孝文太和中易制官品遂改少府爲太府北齊¶
無少府其尚方等署皆隸太府至隋煬帝大業五年又¶
分太府爲少府監置監及少監復領尚方織染等署後¶
又改監少監並爲令唐武徳初置軍器監廢少府監貞¶
<pb:KR3k0055_WYG_101-3a>¶
觀元年五月分太府中尚方織染坊掌冶坊署置少府¶
監龍朔二年改爲内府監咸亨元年復舊光宅元年改¶
爲尚方監神龍元年復舊監一人(緫/判)少監二人(通判初/少監一)¶
(人太極元/年加一人)領中尚左尚右尚織染掌冶等五署(開元十/年五月)¶
(於北都置軍器監/二十六年五月廢)　丞漢有六人後漢省五而有一人¶
其後歴代皆一人(山公啓事曰中即衞昱往爲少府丞/甚有損益後坐賣偷石事兔官今太)¶
(子門夫缺不審/可參𨕖不也)唐置四人　主簿晉置二人自後歴代¶
一人唐有二人　中尚署周官爲王府秦置上方令漢¶
<pb:KR3k0055_WYG_101-3b>¶
因之後漢主作手工作御刀劒玩好器物及寳玉作器¶
(宦者蔡倫為尚方令監作祕劒及/諸器械莫不精工堅密為後代法)兩漢又有考工令主¶
作兵器其職稍同(考工令作兵器兵器成則𫝊執金吾/入武庫及主織綵諸雜工初屬少府)¶
(中屬主爵光/武時屬太僕)漢末分尚方爲中左右三尚方魏晉因之¶
自過江惟置一尚方哀帝以隸丹陽尹宋武帝踐祚以¶
相府作部配臺謂之左尚方而本署謂之右尚方並掌¶
造軍器又以相府細作配臺即其名置令一人隸門下¶
孝武大眀中改曰御府(御府二漢已有之典官婢作藝/衣服補浣之事魏晉猶置其職)¶
<pb:KR3k0055_WYG_101-4a>¶
(江左乃/省焉)後廢帝初省御府置中署隸右尚方則漢之考¶
工令如宋之尚方令尚方令如宋中署矣齊置左右尚¶
方令各一人梁有中左右尚方北齊亦有三尚方隸太¶
府隋煬帝分𨽻少府唐省方字有中左右三尚署令丞¶
各一人(中署掌宫内營造雜作左署掌車輦繖扇膠漆/畫鏤等作右署掌皮毛膠墨雜作席薦等事開)¶
(元以後别置中/尚使以監之)　織染署令一人周禮天官典絲掌受¶
文質采組焉染人掌染線帛秦置平準令(韋昭釋名曰/平準令主染)¶
(色染有均平之/法故準而則之)漢因之及主物價綀染初少府屬官有¶
<pb:KR3k0055_WYG_101-4b>¶
東織西織成帝省東織更名西織為織室北齊中尚方¶
領涇州雍州絲局定州紬綾局丞後周有司織下大夫¶
隋有司織司染二署煬帝合為織染一署令掌織紝組¶
綬綾錦冠幘并染色等唐因之有令丞　掌冶署秦及¶
漢郡國有鐵官(諸郡國出鐵者/置鐵官長丞)晉冶令掌工徒鼔鑄隸¶
衞尉江左以來省衞尉始隸少府宋有東冶南冶各置¶
令丞一人而屬少府齊因之江南諸郡縣有鐵者或置¶
冶令或置冶丞多是呉所置梁陳有東西冶(東冶重西/冶輕其西)¶
<pb:KR3k0055_WYG_101-5a>¶
(冶即宋齊/之南冶)北齊諸冶屬太府後周有冶工鐵工中士隋¶
有掌冶署令丞唐於京師置冶署有令丞各一人掌造¶
鑄金銀銅鐵塗飾琉璃玉作等事　暴室丞(後漢暴室/丞宦者也)¶
(主中婦人疾病者就此室理之其皇后/貴人有罪亦就此室屬少府其後無之)海丞(漢平帝置/少府海丞)¶
(一人掌海/稅後無)果丞(與海丞同置掌/諸果實後無)¶
增文獻通考曰宋少府監判監事一人以朝官充凡天¶
子器玩后妃服飾雕文錯彩工巧之事分隸於文思院¶
後苑造作所本監但掌造門㦸神衣旌節郊廟諸壇祭¶
<pb:KR3k0055_WYG_101-5b>¶
玉法物鑄牌印朱記百官拜表案褥之事諸州鑄錢監¶
並屬少府監官各一人以京朝官及三班使臣充元豐¶
正官制置監少監丞主簿各一人掌百工伎巧之政令¶
所隸官屬五　文思院掌造金銀犀玉工巧之物金綵¶
繪素裝鈿之飾以供輿輦冊寳法物及凡器服之用監¶
官文臣一員武臣二員　綾錦院掌織絍錦繡以供乘¶
輿及凡服飾之用監官三人以京朝官諸司使副及内¶
侍充　染院掌染絲枲幣帛監官二人以京朝官及内¶
<pb:KR3k0055_WYG_101-6a>¶
侍充　裁造院掌裁造服飾監官二人以京朝官及内¶
侍充　文繡院掌纂繡以供乗輿服御及賔客祭祀之¶
用建炎初以將作少府監并歸工部紹興三年復置將¶
作監少府事緫焉　續文獻通考曰金少府監置監正¶
少監各一人丞二人尚方織染文思裁造文繡等署隸¶
焉元世祖至元十九年以大都留守兼知少府監事二¶
十一年并少府監於留守司其屬亦備於留守司而中¶
尚監乃特立者又創章佩監明初設文思院等衙門掌¶
<pb:KR3k0055_WYG_101-6b>¶
造作諸事後俱裁革以其事歸工部凡少府將作等監¶
皆不設¶
　　少府監二¶
原紀經九品(見揚/雄箴)　考定百工(傅𤣥太尉楊彪銘曰/莅於少府考定百工)¶
君髙大儒(東觀漢記曰牟長字君髙建武中拜少府/詔曰少府大儒不失法度其見優如此)¶
義山通士(魏書袁子曰或云故少府楊阜豈非忠臣哉/見人主之非則勃然怒而觸之與人言未嘗)¶
(不道也豈非所謂王臣蹇蹇匪躬之故/者歟荅曰然可謂通士忠則吾不知也)　掌服御衣物¶
　掌山海池澤(並詳通典案少府中二千石屬官有尚/書符節太醫太官湯官導官樂府若盧)¶
<pb:KR3k0055_WYG_101-7a>¶
(考工室左弋居室甘泉居室左右司空東織西織東園/匠十二官令丞又胞人都水均官三長丞又上林中十)¶
(池監又中書謁者黄門鉤盾上方御府永巷内/者宦者八官令丞諸僕射署長中黄門皆屬焉)　薛宣¶
兼數器(漢雜事曰薛宣為少府谷永上/書薦宣曰才茂行潔身兼數器)　王諶有容止¶
(襄陽記曰王諶為/少府有容止操行)　統尚方御府(魏志曰王觀為少府/曹爽使材官張逹斫)¶
(家屋材及諸私用之物觀聞之皆錄奪以没官少府統/三尚方御府内藏玩弄之寳曹爽等奢放多有干求憚)¶
(觀守法乃徙/為太僕也)　楊阜數諫爭(魏書曰楊阜字義山遷少/府每朝廷㑹議常侃然以)¶
(天下為己任數諫爭不聽屢/乞遜位未許㑹卒家無餘財)　常林性清白(魏志曰常/林文帝時)¶
(為少府林性既/清白當官又嚴)　增兼領將作少府(唐書曰韋𢎞機為/司農卿時省惜常)¶
<pb:KR3k0055_WYG_101-7b>¶
(費給修隋代宫室髙宗大悦詔/兼將作少府二官又詳司農卿)　詔爲將作少府(詳祕/書少)¶
(監/)　少府權領鉤考(宋史錢暄惟演子知台州進少府/監權鹽鐵副使鉤考諸路逋租南)¶
(浙轉運使負課當坐暄上言浙部仍歲饑故租賦不登/籍今使者獲罪必亟斂於民民不堪矣神宗即詔釋之)¶
　監丞得預修纂(又曰吕文仲字子臧太宗時稍遷少/府監丞預修太平御覽廣輿記文苑)¶
(英/華)　原公孫賀儒學爲少府(漢書百官公卿表曰武帝/建元六年公孫賀以儒學)¶
(為少/府)　鮭陽鴻名儒拜少府(東觀漢記曰鮭陽鴻字孟/孫爲世名儒永平中拜少)¶
(府/)　蔡義以光禄大夫爲少府(漢書百官公卿表曰蔡/義以光禄大夫為少府)¶
　孔融以將作大匠為少府(續漢書曰孔融字文舉建/安中以將作大匠為少府)¶
<pb:KR3k0055_WYG_101-8a>¶
(案孔融遷少府毎朝㑹訪對輒引/正定議公卿大夫皆隸名而已)¶
　　少府監三¶
原箴漢揚雄少府箴曰實實少府奉養是供紀經九品¶
臣子攸同海内幣帑祁祁如雲家有孝子官有忠臣其¶
僚率舊聖則越遵民以不擾國以不煩昔在帝季癸辛¶
之世酒池糟隄而象箸以嗜至於耽樂沉湎而妲妹作¶
祟其寮不御不恢夏殷喪其國康而卒以陵遲嗜不可¶
不察欲不可不圗未嘗失之於約嘗失於奢府臣司共¶
<pb:KR3k0055_WYG_101-8b>¶
敢告執觚¶
　　符節令(御府上方諸令并載/)¶
原少府屬官有符節令(漢書百官公卿表曰少府官屬/有符節令御府令尚方令續漢)¶
(書百官志云少府屬/官有守宫令考工令)　秩千石(董巴漢中官傳曰符節/守宫令禁内署令秩千)¶
(石兩梁集/賢冠也)　掌藝物(續漢書百官志曰内者令一人秩/六百石掌上用巾布諸藝物焉)¶
　掌器物(又曰掌上手工作御刀劒/諸好器物及金玉作器也)　領符璽郎(漢舊/儀曰)¶
(符節令領尚書/符璽郎中四人)　主符節事(續漢書百官志曰符節令/一人六百石為符節臺率)¶
(主符/節事)　主作器械(漢書百官公卿表曰少府屬官有若/盧考工室如淳注曰若盧官名也按)¶
<pb:KR3k0055_WYG_101-9a>¶
(臣瓉曰冬官為考/工主作器械也)　典作衣服(續漢書百官志曰御府/令宦者典官婢作中衣)¶
(服及補/浣之屬)　主御紙筆(又曰守宫令一人六百石主御紙/筆墨及尚書財用諸物及封泥)¶
　珍玩是聚(崔寔尚方令箴曰煌煌尚方古/之玉府九貢是鍾珍玩是聚)　宣命重¶
威(漢舊儀曰周禮有典瑞掌節之士/蓋所以宣命重威爲國信者也)¶
　　將作監一(丞官主簿中左校署東右校署令/甄  署    校署    園主章)¶
　　(増修内司窑東西八作司/麥&KR0008;塲    務  丹粉所)　(竹木務料事材塲/作坊物  庫)¶
　　(退材塲/)　(簾箔塲並附/)¶
原杜氏通典曰今將作亦少皡氏以五雉爲五工正以¶
<pb:KR3k0055_WYG_101-9b>¶
利器用(雉有五種/故曰五雉)唐虞共工周官考工之官蓋其職也¶
秦有將作少府掌治宫室漢景帝中元六年更名將作¶
大匠後漢位次河南尹中元二年省以謁者領之章帝¶
建初元年復置初以任隗為之掌修作宗廟路寢宫室¶
陵園木土之功并樹桐梓之𩔖列於道側(後漢志注曰/古者列樹以)¶
(表/道)魏晉因之江左至宋齊皆有事則置無事則省而梁¶
改爲大匠卿陳因之後魏亦有之北齊有將作寺其官¶
曰大匠(兼領功曹主簿長/史司馬等官屬)後周有匠師中大夫掌城郭¶
<pb:KR3k0055_WYG_101-10a>¶
宫室之制又有司木中大夫掌木工之政令隋與北齊¶
同至開皇二十年改寺爲監大匠爲大監初加置副監¶
煬帝改大監少監爲大匠少匠五年又改為大監少監¶
十三年又改爲大令少令唐復皆爲匠龍朔二年改將¶
作為繕工監(大匠小匠/隨監名改)咸亨元年初復舊光宅元年改¶
爲營繕監神龍元年復舊大匠一人(緫/判)少匠二人(通判/初一)¶
(人太極元年/加置一人)天寳中改大匠爲大監少匠爲少監領左¶
校右校甄官中校四署　丞漢有二人後漢一人魏晉¶
<pb:KR3k0055_WYG_101-10b>¶
因之東晉以後有事置無事省梁又置一人陳因之後¶
魏有之北齊四人後周曰匠師中士隋二人唐四人¶
主簿晉置自後與丞同隋二人唐因之　左右校署秦¶
及漢初有左右前後中五校令後惟置左右校令後漢¶
因之掌左右工徒(後漢度尚自右校/令擢拜荆州刺史)魏并左校右校於¶
材官晉左右校屬少府宋以後並有左右校令丞北齊¶
亦有之隋左右校令丞屬將作唐因之左校署令丞二¶
人(掌營搆木作/採材等事)右校署令丞二人(掌營土作瓦泥并/燒石灰厠溷等事)¶
<pb:KR3k0055_WYG_101-11a>¶
甄官署令丞一人後漢有前後中甄官令屬將作晉有¶
甄官署掌甎瓦之事宋齊北齊隋悉有之唐因之掌營¶
甎石瓷瓦　中校署令秦漢有自後無唐置令丞各一¶
人掌舟車雜兵仗廏牧　東園主章令漢有之武帝更¶
名木工(如淳曰章謂木材也舊將作大匠主材史名章/曹掾顔師古曰今之所謂木鍾者蓋聲之轉耳)¶
東園主章掌材以供東園匠東園匠官名主作陵内器¶
物屬少府唐無　增文獻通考曰宋將作監判監事一¶
人以朝官以上充凡土木工匠之政隸三司修造案本¶
<pb:KR3k0055_WYG_101-11b>¶
監但掌祠祀供省牲牌鎭石炷香焚版幣之事元豐正¶
官名置監少監各一人丞主簿各二人掌宫室城郭舟¶
車營繕之事凡出納籍帳歲受而㑹之上於工部所隸¶
官屬十　修内司掌宫城太廟繕修之事監官二人以¶
朝官及内侍充　東西八作司掌京城内外繕修之事¶
勾當官各三人以京朝官諸司使副充　竹木務掌受¶
諸路水運材植抽算商販竹木以給營造勾當官一人¶
以京朝官充　事材塲掌計度材物前期樸斲以給營¶
<pb:KR3k0055_WYG_101-12a>¶
造監官二人以京朝官三班使臣充　麥&KR0008;塲掌受京¶
畿諸縣夏租&KR0008;䴰以給圬墁監官一人以三班使臣充¶
　窑務掌陶土爲甎瓦以給營繕及缾缶之用監官三¶
人諸司使副充　丹粉所掌燒變丹粉以供繪飾監官¶
一人内侍充　作坊物料庫掌儲積財物以備給用監¶
官三人以京朝官及内侍三班使臣充　退材塲掌受¶
京城内外退棄材木掄其長短曲直中度者以給營造¶
及薪㸑監官一人以京朝官充　簾箔塲掌抽算竹木¶
<pb:KR3k0055_WYG_101-12b>¶
蒲葦以供簾箔之用監官二人以京朝官充建炎初與¶
少府俱并歸工部紹興三年置將作監少府事總焉隆¶
興初宫室無所營繕職務簡省百工器用屬之文思院¶
上下界隸工部本監惟置丞一員餘官虛而不除乾道¶
以後人才盛多監少丞簿無闕凡臺省之久次與郡邑¶
之有聲者悉借徑於此號爲儲才之地而營繕之事多¶
俾府尹畿漕分任其責　續文獻通考曰金將作監不¶
設元將作院置院使七員又置同知同僉院判以下等¶
<pb:KR3k0055_WYG_101-13a>¶
員掌成造金玉珠翠冠佩器皿織造刺繡等事而修建¶
宫殿事務中統二年立宫殿府專掌營繕至元十九年¶
以其事屬大都留守司將作所屬歸之明不設¶
　　將作監二¶
原漢書曰將作大匠馬延年成帝以勤苦賜秩二千石¶
　東觀漢記曰建武八年始置將作大匠自任隗始¶
應劭漢官儀曰世祖中興以謁者領其官章帝建初元¶
年乃置眞位次河南尹永元七年大匠應愼字仲華上¶
<pb:KR3k0055_WYG_101-13b>¶
言百郡計吏觀國之光而舍逆旅﨑嶇私館貢篚之物¶
朽濕暴露朝㑹邈逺事不肅給昔晉國霸之盟主耳舍¶
諸侯於隸人鄭子産以爲大譏况今四海之大而可無¶
乎和帝嘉納之即創業焉　汝南先賢傳曰應仲華為¶
將作大匠發摘姦伏除藻飾割浮費凡所省息七億餘¶
萬　華嶠漢書曰劉寵拜㑹稽太守除省煩苛徵為將¶
作大匠有老叟五六人人齎一百錢送寵寵爲一人受¶
一文大錢　續漢書曰孔融以將作大匠遷少府　魏¶
<pb:KR3k0055_WYG_101-14a>¶
志曰楊阜遷將作大匠時初治宫殿發美女充後庭阜¶
上疏欲省宫人諸不見幸者乃召御府吏問後宫人數¶
吏守舊令對曰禁密不得宣露阜怒杖吏一百數之曰¶
國家不以九卿爲密反與小吏爲密乎帝聞而愈敬憚¶
　增唐書曰姜師度爲將作大匠師度喜渠漕所在徭¶
役紛紜不能皆便然所就必爲後世利是時太史令博¶
孝中以知星顯時爲語曰孝中知仰天師度知相地¶
又曰楊務亷爲將作少匠以工巧進宰相袁恕已恐啓¶
<pb:KR3k0055_WYG_101-14b>¶
游娯侈麗之漸言於中宗曰務亷忠信嘉謨不聞而專¶
營下以媚上不斥之無以昭徳乃授陵州刺史　又曰¶
開元時郭䖍瓘請募關中兵萬人擊餘宼將作大匠韋¶
湊上言漢徙豪族以實關中今畿輔戸口逋耗不宜更¶
募驍勇以空畿甸從之　胡澹菴集曰李大有字仲謙¶
除將作監丞營繕不奢忤用事者意奪其官上察其不¶
阿詔勿奪西北用兵國力大屈朝廷署司講議以漁利¶
又詔天下計稅輸免夫錢百姓騷然公極言其不可¶
<pb:KR3k0055_WYG_101-15a>¶
　　將作監三¶
增解褐授　進對除(宋制進士解褐授將作監丞如李/廸舉進士第一授將作監丞王曽)¶
(試禮部廷對皆第一以將作監丞通判濟州而韓琦第/進士亦以將作監丞通判淄州也  宋史曰薛顔字彦)¶
(囘中第爲嘉州司戸參軍代還引見/太宗顧問之對稱旨改將作監丞)　原掌作宗廟¶
經構宫室(續漢書百官志曰將作大匠秩二千/石掌修作宗廟  下見揚雄大匠箴)　增築¶
淖爲橋梁　灌河収棄地(唐書曰閻立徳從太宗征遼/淖不可通乃築道爲橋梁賜)¶
(予良厚也河又曰姜師度徙同州刺史派洛灌朝邑河/西二縣閼  以灌通靈陂収棄地二千頃爲上田置十)¶
(餘屯明皇幸長春宫嘉其/功下詔褒美進將作大匠)　以丞兼治監事　由簿上¶
<pb:KR3k0055_WYG_101-15b>¶
執國政(宋史曰隆興以來上躬履儉約宫室無所營繕/器用不作職務益省於是長貳久闕勾稽之職)¶
(亦復不除獨以丞兼治監事上宋蘇峴將作監㕔壁記/曰凡三十年間由主簿歴陞  執國政者二人持從槖)¶
(者九人亦/可謂盛矣)　漢尊任隗始為置員　晉寵王彬且聞賜¶
爵(見白/帖)¶
　　將作監四¶
原豪猾累跡(華嶠漢書曰應愼爲將作大匠發衆奸皆/極其刑豪猾吏累跡視事五年省費以億)¶
(萬/)　躬親作事(謝承後漢書曰陳球字伯直爲将作大/匠桓帝崩營寢陵躬親作事為士卒先)¶
(百工/畢力)　廵行病徒(續漢書曰曹褒遷將作大匠時有疾/疫褒廵行病徒爲致醫藥經理饘粥)¶
<pb:KR3k0055_WYG_101-16a>¶
(多䝉濟活七年/遷為河南太守)　勤勞賜爵(晉中興書曰瑯琊王彬爲/將作大匠帝以其勤勞爵)¶
(關内/侯)　增賜進士第(宋史曰唐詢以父任爲將作監主/簿天聖中詔許天下士獻文章應)¶
(詔者百數有司第其善者詢/數人而已詔賜進士及第)　獻東封賦(又曰范諷字/補之以廕補)¶
(將作監主簿獻東封/賦遷太常寺奉禮郎)　掘地得古尺(晉書曰將作大匠/陳勰掘地得古尺)¶
(上書奏今尺長於古尺宜以古爲/正潘岳以爲習用已久不宜復改)　機巧爲將作大匠¶
(唐書曰閻讓字立徳以工藝進與弟立本皆機巧有思/貞觀初歴將作後即洪州造爲浮海大航百艘遂從征)¶
(遼/)　原李固遷大匠常推賢進士(續漢書曰李固遷將/作大匠常推賢進士)¶
　魏霸爲大匠皆懐恩竭節(東觀漢記曰魏霸爲將作/大匠吏皆懷恩人自竭節)¶
<pb:KR3k0055_WYG_101-16b>¶
(作業無譴/過之事也)　工無虛張之繕徒無饑寒之色(東觀漢記/曰鄧豹字)¶
(伯庠遷大匠工無虛張/之繕徒無饑寒之色)¶
　　將作監五¶
原箴漢揚雄將作大匠箴曰侃侃將作經構宫室牆以¶
禦風宇以蔽日寒暑攸除鳥鼠攸去王有宫殿民有宅¶
居昔在帝世茆茨土階夏卑宫觀在彼溝洫桀作瑶臺¶
紂爲璇室人力不堪而帝業不卒詩咏宣王由儉改奢¶
春秋譏刺書彼泉臺兩觀雉門而魯以不恢或作長府¶
<pb:KR3k0055_WYG_101-17a>¶
而閔子不仁秦築驪阿嬴姓以顚故人君無云我貴榱¶
題是遂毋云我冨淫作極游在彼牆屋而忘其國戮作¶
臣司匠敢告執猷¶
　　軍器監(丞東主簿坊甲坊署物弩坊署皮角塲附/增  西作    作坊  料庫)¶
原杜氏通典曰後周武帝四年初置軍器監唐武徳初¶
置軍器大監貞觀元年罷軍器監大監置少監後省之¶
以其地隸少府監爲甲弩坊開元初復以其地置軍器¶
使至三年以使爲監更置少監一員丞二員主簿一員¶
<pb:KR3k0055_WYG_101-17b>¶
録事一員及弩坊等署十一年悉罷之復隸少府爲甲¶
弩坊十六年移其名於北都置軍器監(亦嘗以太/原尹兼領)天寳¶
六載復於舊所置軍器監監一人領甲坊弩坊兩署¶
丞主簿各一人唐置弩甲坊署令丞周禮考工記曰函¶
人爲甲隋少府有甲鎧署唐改焉　弩坊署令丞周禮¶
司弓矢掌四弩隋有弓弩署唐改焉　增文獻通考曰¶
宋軍器初領於三司胄案官無專職熙寧六年廢胄案¶
乃案唐令置監擇從官緫判元豐正名分案五所隸官¶
<pb:KR3k0055_WYG_101-18a>¶
屬四　東西作坊掌造兵器旗幟戎帳什物監官二人¶
以京朝官及三班使臣充　作坊物料庫掌収鐵錫羽¶
箭油漆之屬　皮角塲掌収皮革筋角以供作坊之用¶
置官與東西作坊同建炎歸并工部紹興復置長貳各¶
一員隆興初詔軍器所已隸工部本監惟置丞一員乾¶
道後置監少監及簿淳熙初詔戎器非進入毋輒出所¶
由是呈驗寖省嘉定以後事最稀簡特爲儲才之所¶
續文獻通考曰遼北面有五冶官金承安二年設軍器¶
<pb:KR3k0055_WYG_101-18b>¶
監泰和四年罷復并甲坊利器兩署爲軍器署置令丞¶
直長隸兵部至寜元年復爲軍器監軍器庫利器署隸¶
焉置監少監丞直長掌修治邦國戎器之事元初爲武¶
備寺掌繕治戎器兼典受給置卿少卿等員至元五年¶
始立軍器監二十年立衞尉院改軍器監爲武備監隸¶
衞尉院二十一年改監爲寺與衞尉並立明製造軍器¶
等事俱屬軍器局及虞衡司隸工部不設監¶
　　都水使者(丞渠主簿/河  署附)　(舟楫署/)¶
<pb:KR3k0055_WYG_101-19a>¶
原杜氏通典曰虞舜命益作虞以掌山澤周官有林衡¶
川衡二官掌林麓川澤之禁漢武帝元鼎元年初置水¶
衡都尉(師古曰山林之官曰衡掌諸池苑故稱水衡張/晏曰主都水及林苑故曰水衡主諸官故曰都)¶
(有卒徒武士故曰尉/衡平也主平其稅也)掌上林苑(漢趙充國以中郎爲/水衡都尉主船官也)蓋¶
主上林離宫燕休之處(王莽改/曰予虞)後漢光武省之并其職¶
於少府毎立秋貙劉之日輒暫置水衡都尉(貙劉將祭/大獵之名)¶
(貙勅/俱反)事訖省初秦漢又有都水長丞主陂池灌漑保守¶
河渠自太常少府及三輔等皆有其官漢武帝以都水¶
<pb:KR3k0055_WYG_101-19b>¶
官多乃置左右使者以領之(劉向爲左都水使者是也/又續漢書百官志曰劉向)¶
(領三輔/都水)至漢哀帝省使者官至東京凡都水皆罷之并¶
置河隄謁者漢之水衡都尉本主上林苑魏氏主天下¶
水軍舟船器械晉武帝省水衡置都水臺有使者一人¶
掌舟航及運部而河隄爲都水官屬元康中復有水衡¶
都尉(元康百官名及晉起居注曰陳愼/戴熊俱以都水使者領水衡都尉)懷帝永嘉六年¶
賊入洛陽都水使者奚濬先出督運得免江左省河隄¶
(諸公贊曰陳勰字太和有巧思爲都/水使者洛陽記云千金隄勰所置)宋都水使者銅印¶
<pb:KR3k0055_WYG_101-20a>¶
墨綬進賢兩梁冠與御史中丞同孝武帝初省都水臺¶
罷都水使者置水衡令孝建元年復置齊有都水臺使¶
者一人梁初與齊同天監七年改都水使者爲大舟卿¶
位視中書郎列卿之最末者主舟航河隄陳因之後魏¶
初皆有水衡都尉及河隄謁者都水使者官至永平二¶
年都水臺依舊置二使者北齊亦置二使者隋開皇三¶
年廢都水臺入司農十三年復置仁夀元年改臺爲監¶
更名使者亦爲監煬帝又改爲使者尋又爲監加置少¶
<pb:KR3k0055_WYG_101-20b>¶
監又改監及少監並爲令領舟楫河渠二署唐武徳八¶
年置都水臺後復爲都水署置令隸將作貞觀中復爲¶
都水監置使者龍朔四年改都水使者爲司津監丞咸¶
亨元年復舊光宅元年改都水監爲水衡置都尉神龍¶
元年復爲都水監置使者二人分總其事不屬將作領¶
舟楫河渠二署　丞漢有水衡丞五人亦有都水丞後¶
漢晉初都水使者有參軍二人蓋亦丞之職任宋因之¶
梁大舟卿有丞陳因之後魏北齊又曰參軍隋曰都水¶
<pb:KR3k0055_WYG_101-21a>¶
丞唐二人　主簿晉水衡都尉有之為左右前後中五¶
水衡令悉皆有之梁大舟卿亦有之至隋又置唐因之¶
　舟楫署令漢主爵中尉屬官有都船令丞水衡都尉¶
有楫櫂令丞晉曰船曹吏齊曰官船典軍後周曰舟中¶
士隋為舟楫署令丞唐因之令丞各一人　河渠署隋¶
煬帝置令丞各一人唐因之　増宋史曰宋都水監判¶
監事一人以員外郎以上充同判監事一人以朝官以¶
上充丞二人主簿一人並以京朝官充掌内外河渠隄¶
<pb:KR3k0055_WYG_101-21b>¶
堰之事(舊隸三司河渠按嘉祐/三年始專置監以領之)輪遣丞一人出外治河¶
浸之事置局於澶州號曰外監元祐八年詔提舉汴河¶
隄岸司隸本監先是導洛入汴專置隄岸司至是歸之¶
有司元祐四年復置外都水使者五年詔南北外都水¶
丞並以三年為任七年方議回河東流乃詔河北東西¶
漕臣及開封府界提㸃各兼南北外都水事宣和三年¶
詔罷南北外都水丞司依元豐法通差文武官一員分¶
案七置吏三十有七所隸有街道司掌轄治道路人兵¶
<pb:KR3k0055_WYG_101-22a>¶
若車駕行幸則前期修治有積水則疏導之建炎三年¶
詔都水監置使者一員紹興五年復置南北外都水丞¶
各一員南丞於應天府北丞於東京置司十年詔都水¶
事歸於工部不復置官　續文獻通考曰遼南面都水¶
監設官曰都水太監都水少監并監丞主簿金都水監¶
街道司隸焉分治監專規措黄沁河衞州置司監掌川¶
澤津梁舟楫河渠之事興定五年兼管勾沿河漕運事¶
少監以下皆同丞二員内一員外監分治貞元元年置¶
<pb:KR3k0055_WYG_101-22b>¶
掾掌與丞同外監分治勾當官四員準備分治監差委¶
正大二年外監東置歸德西置河隂元都水監掌治河¶
渠并隄防水利橋梁牐堰之事都水監二員少監一員¶
監丞二員經歴知事各一員又河南山東都水監至正¶
六年以連年河決為患置專疏塞之任設官品秩同又¶
行都水監至正八年河決為患詔於濟寜鄆城立行都¶
水監九年又立河南山東等䖏行都水監其大都河道¶
提舉司隸都水監河防提舉隸行都水監眀設都水司¶
<pb:KR3k0055_WYG_101-23a>¶
官掌河道一切事屬工部¶
　　内侍省(内侍局内常侍局内給事局内寺伯局/掖庭    宫闈    奚官    内僕)¶
　　(内府局/)　(增宋眀各司局監並附/)¶
原杜氏通典曰天文有宦者四星在帝座之西周官有¶
宫正宫伯(皆主王宮/中宮之長)宮人(掌王之/六寢)内宰(理王内之政令/以隂禮敎六官)¶
閽人(掌守/王宫)寺人(掌王之内/人及女官)戰國時有宦者令(趙有宦者/令繆賢是)¶
(也/)秦少府屬官有中書謁者令丞又有將作衞尉少府¶
各一人(並皇/后卿)漢景帝中元六年改將作爲大長秋(顔師/古曰)¶
<pb:KR3k0055_WYG_101-23b>¶
(秋者収成之時長者恒久/之義故以爲皇后官名)或用中人或用士人(中人/閹人)成¶
帝加置太僕一人掌太后輿馬通謂之皇太后卿皆隨¶
太后宮爲官號在正卿上無太后則闕(衞尉在衞尉上/少府在少府上)¶
(之𩔖/是也)又有長信詹事掌皇太后宮景帝六年更名長信¶
少府平帝元年更名長樂少府帝祖母稱長信宮帝母¶
稱長樂宮故有長信少府長樂少府職如長秋位在長¶
秋上及職吏皆宦者也後漢常職掌奉中宫命凡給賜¶
族親當謁見者關通之中宫出則從屬官有丞中宫僕¶
<pb:KR3k0055_WYG_101-24a>¶
謁者私府署令初秦又置中常侍官參用士人皆銀璫¶
左貂給事殿省漢制置侍中中常侍各一人省尚書事¶
黄門侍郎一人傳發書奏皆用族姓後漢中常侍賛導¶
内事顧問應對永平中始定員數中常侍四人(漢舊儀/曰秩千)¶
(石得出入臥内舉法省中省中即禁中也/成帝外家王禁貴重朝中爲諱禁曰省)小黄門十人¶
自眀帝以後員數稍増改以金璫右貂兼領卿署之職¶
自和熹太后以女主稱制不接公卿乃以閹人爲常侍¶
小黄門通命兩宫自此以來悉用閹人不調他士自安¶
<pb:KR3k0055_WYG_101-24b>¶
迄桓權任尤重手握王爵口含天憲桓帝既與宦官謀¶
誅梁冀乃封宦者五人(單超徐璜貝瑗/左悺唐衡也)同日爲侯皆食¶
邑故世號五侯焉(宦者鄭衆字季産事和帝一心王室/毎策勲班賞辭多受少由是常與議)¶
(事中官用權自衆始也歴又眀帝時中常侍蔡倫數犯/顔匡弼  又宦者曹騰  常侍長秋封費亭侯用事省)¶
(闥三十餘年奉事四帝未嘗有過其所進逹皆海内名/人  又宦者竒音良賀等皆清儉足以勸俗也  楊秉)¶
(爲太尉奏請免中常侍侯覽貝瑗等官尚書召對秉掾/屬曰公府外職而劾近官經典漢制有故事否秉使對)¶
(曰春秋趙鞅以晉陽之甲逐君側之惡又傳曰除君之/惡惟力是視鄧通戲慢申屠嘉召責文帝請之漢制故)¶
(事三公之職無所不統帝/不得已遂免覽官削瑗國)及袁紹大誅宦者之後永巷¶
<pb:KR3k0055_WYG_101-25a>¶
掖庭復用士人閫闈出入莫有禁切侍中侍郎門部騶¶
宰中外雜錯醜聲著聞魏改漢制三卿在九卿下晉復¶
舊在同號卿上有后則置無后則闕齊鬱林王立文安¶
太后即尊號以宮名置宣徳衞尉少府太僕梁有𢎞訓¶
太后亦置屬官陳亦有太后三卿後魏大長秋掌顧問¶
應對自文眀馮后閹宦用事大者令僕小者卿守(宦者/趙黒)¶
(爲𨕖曹/尚書)北齊有中侍中省置中侍中二人中常侍四人¶
掌出入門閤又有長秋寺置卿中尹各一人掌諸宫閤¶
<pb:KR3k0055_WYG_101-25b>¶
領掖庭等令並用宦者後周有司内上士小司内中士¶
巷伯中士等官隋曰内侍省領内侍内常侍等官(内侍/即舊)¶
(長秋内常侍/即舊中常侍)煬帝改内侍省爲長秋監置令一人少令¶
一人丞二人並用士人餘用宦者領掖庭宫闈奚官三¶
署亦參用士人唐武徳初改爲内侍省皆用宦者龍朔¶
二年改爲内侍監咸亨元年復舊光宅元年改爲司宫¶
臺神龍元年復舊有内侍四人掌知宫内供奉中宫駕¶
出則夾引總判局事舊二人開元中加二人七年三月¶
<pb:KR3k0055_WYG_101-26a>¶
勅内侍五品以上者許養一子仍以同姓者初養日不¶
得過十歲　内常侍六人(通判/局事)屬官有内給事八人内¶
謁者監六人内寺伯二人寺人六人領掖庭宫闈奚官¶
内僕内府等五局神龍元年以後始以中使出監諸軍¶
兵馬寳應元年五月勅諸道州所承上命須憑正勅可¶
施行不得輒便信中使宣勅即遵行　内給事周禮内¶
小臣之職掌王后之命后出入前驅後漢少府有給事¶
黄門常侍左右止在内宫門通中外及中宫以下衆事¶
<pb:KR3k0055_WYG_101-26b>¶
自魏晉至於梁陳無其職後魏有中給事中後改爲中¶
給事北齊中侍中省有中給事中四人煬帝改爲内承¶
直唐復爲内給事置八人　内寺伯周禮寺人掌王之¶
内人及女宫之戒令隋内侍省有内寺伯二人唐因之¶
　掖庭局令秦置水巷漢武更名掖庭置令掌宫人簿¶
帳公桑養蠶及女工等後漢掖庭令掌後宫貴人采女¶
又有永巷令典官婢皆宦者並屬少府唐置二人　宫¶
闈局令二人隋置令掌宫内門閤之禁及出納神主并¶
<pb:KR3k0055_WYG_101-27a>¶
内給使名帳糧廩事唐因之　奚官局令二人齊梁隋¶
陳有奚官署令掌守宫人使藥疾病罪罰喪𦵏等事唐¶
置二人　内僕局令二人後漢有中宫僕令掌車輿雜¶
畜及導等唐置二人　内府局令二人漢有内者局令¶
隋曰内者唐爲内府置令二人掌内庫出納帳設澡沐¶
等　增宋史曰宋置入内内侍省内侍省初有内班院¶
淳化五年改爲黄門九月改内侍省入内内侍省與内¶
侍省號爲前後省而入内省尤爲親近通侍禁中役服¶
<pb:KR3k0055_WYG_101-27b>¶
䙝近者隸入内内侍省供侍殿中備灑埽之職役使雜¶
品者隸内侍省入内内侍省有都都知都知副都知押¶
班内東頭供奉官内西頭供奉官内侍殿頭内侍髙品¶
内侍髙班内侍黄門内侍省有左班都知副都知右班¶
都知副都知押班内東頭供奉官内西頭供奉官内侍¶
殿頭内侍髙品内侍髙班内侍黄門自供奉官至黄門¶
以二百八十人爲定員凡内侍初補曰小黄門經恩遷¶
補則爲内侍黄門後省官闕則以前省官補押班次遷¶
<pb:KR3k0055_WYG_101-28a>¶
副都知次遷都都知遂爲内臣之極品其官稱則有内¶
客省使延福宫使宣政使宣慶使昭宣使元豐議改官¶
制張誠一欲易都知押班之名置殿中監以易内侍省¶
既而宰執進呈神宗曰祖宗爲此名有深意豈可輕議¶
政和二年始遂改焉以通侍大夫易客省使正侍大夫¶
易延福宫使中侍大夫易景福殿使中亮大夫易宣慶¶
使中衞大夫易宣政使拱衞大夫易昭宣使供奉官易¶
内東頭供奉官左侍禁易内西頭供奉官右侍禁易内¶
<pb:KR3k0055_WYG_101-28b>¶
侍殿頭左班殿直易内侍髙品右班殿直易内侍髙班¶
而黄門之名如故其屬　御藥院勾當官四人以入内¶
内侍省充掌案騐方書修合藥劑以侍進御及供奉禁¶
中之用　内東門司勾當官四人以入内内侍省充掌¶
宫禁人物出入周知其名數而譏察之　合同憑由司¶
監官二人掌禁中宣索之物給其要騐凡特旨賜予皆¶
具名數憑由付有司準給　管勾徃來國信所管勾官¶
二人以都知押班充掌北使介交聘之事　後院勾當¶
<pb:KR3k0055_WYG_101-29a>¶
官無定員以内侍充掌苑囿池沼臺殿種藝雜飾以備¶
游幸　造作所掌造作禁中及皇屬㛰娶之名物　龍¶
圗天章寳文閣勾當官四人以入内内侍充掌藏祖宗¶
文章圗籍及符瑞寳玩之物而安像設以崇奉之　軍¶
頭引見司勾當官五人以内侍省都知押班及閤門宣¶
賛舍人以上充掌供奉便殿禁衞諸軍入見之事及馬¶
歩兩直軍員之名　翰林院勾當官一員以内侍押班¶
都知充緫天文書藝圗畫醫官四局凡執伎以事上者¶
<pb:KR3k0055_WYG_101-29b>¶
皆在焉中興以來深懲内侍用事之弊嚴前後省使臣¶
與兵將官徃來之禁著内侍官不許出謁及接見賔客¶
之令紹興三十年詔内侍省所掌職務不多徒有冗費¶
可廢并歸入内内侍省　續文獻通考曰遼北面近侍¶
局設於侍御司南面内省官曰内省使内省副使其内¶
侍省官曰黄門令曰内謁者曰内侍省押班曰内侍左¶
右廂押班曰内侍都知曰左右承宣使其上京東京各¶
有内省司各置省使與省副使金内侍職入於衞尉司¶
<pb:KR3k0055_WYG_101-30a>¶
内内侍局中常侍入於宣徽使内其事多分領於宣徽¶
使而内侍省不設元内侍省亦不設其職不專宫禁事¶
即文階亦授之　弇山堂集曰眀吳元年置内使監設¶
令丞奉御内使典簿等官三年改定内使監御用監秩¶
皆從三品其官令從三品丞正四品皇門官秩從四品¶
正從四品副正五品春官門官正副同十七年更定内¶
官諸監庫局及外承運等庫局品職　尚宫局尚宮一¶
人正五品司記司言司簿司闈正六品掌記掌言掌簿¶
<pb:KR3k0055_WYG_101-30b>¶
掌闈正七品女使六人　尚衣局尚衣一人司籍司樂¶
司賔司賛掌籍掌樂掌賔掌賛女使二人　尚服局尚¶
服一人司寳司仗司衣司飾掌寳掌仗掌衣掌飾女使¶
二人　尚食局尚食一人司饍司醖司藥司饎掌饍掌¶
醖掌藥掌饎女使二人　尚寢局尚寢一人司設司輿¶
司苑司燈掌設掌輿掌苑掌燈女使二人　正功局尚¶
功一人司製司珍司綵司計掌製掌珍掌綵掌計女使¶
二人品皆與尚宫同　宫正司宫正一人正五品司正¶
<pb:KR3k0055_WYG_101-31a>¶
一人正六品女使二人　内官監通掌内使名籍緫督¶
各職凡差遣及闕員具名奏請設令一人正六品丞二¶
人從六品典籍一人正九品　神宫監掌太廟祭器及¶
祭祀灑埽設令一人正七品丞一人從七品奉御一人¶
正八品　尚寳監掌御寳圗書凡用御寳則奉請然後¶
付尚寳司官用之畢則捧入設令一人正七品丞一人¶
從七品　尚衣監掌御用冠冕衣服鞾履設令一人正¶
七品丞一人從七品奉御四人正八品　尚膳監掌御¶
<pb:KR3k0055_WYG_101-31b>¶
膳設令一人正七品丞一人從七品　司設監掌御用¶
儀仗輦輅輿帳裀褥張設設令一人正七品丞一人從¶
七品奉御四人正八品　司禮監掌宫庭禮儀凡正旦¶
冬至等節命婦朝賀等禮則掌其班位儀注及糾察内¶
官人員違犯禮法者設令一人正七品丞一人從七品¶
　御馬監掌御廏馬匹設令一人正七品丞一人從七¶
品　直殿監掌各殿灑埽陳設設令一人正七品丞四¶
人從七品小内史一十五人　宫門承制掌傳奉宣召¶
<pb:KR3k0055_WYG_101-32a>¶
設奉御五人正八品又宫門守門官掌宫門灑埽時其¶
開闔譏察出入設門正一人正八品副四人從八品¶
内承運庫掌宫御金銀段疋等物設大使一人正九品¶
副使二人從九品　司鑰庫掌皇城各門管鑰設大使¶
一人正九品副使四人從九品　巾㡌局掌造内府冠¶
㡌設大使一人正九品副使一人從九品　針工局掌¶
造内府衣服設大使一人正九品副使一人從九品¶
織染局掌織染段疋設大使一人正九品副使一人從¶
<pb:KR3k0055_WYG_101-32b>¶
九品　顔料局掌燒造銀硃等項顔料設大使一人正¶
九品　司苑局掌種蒔蔬果大使一人正九品　司牧¶
局掌牧養孳生大使一人正九品以上皆於内官内𨕖¶
用二十八年重定内官監司庫局與諸門官并東宫六¶
局王府承奉等官職秩頒皇眀祖訓遂為定制内官監¶
十一曰神功曰尚寳曰孝陵神宫曰尚膳曰尚衣曰司¶
設曰内官曰司禮曰御馬曰印殿曰直殿皆設太監一¶
人秩四品左右少監各一人秩從四品左右監丞各一¶
<pb:KR3k0055_WYG_101-33a>¶
　人秩正六品三十年又置都知監秩正四品掌内府各¶
　監行移一應關支勘合設太監一人正四品左右少監¶
　各一人從四品左右監丞各一人正五品典簿一人正¶
　六品¶
　　　大長秋¶
　原掌皇后家(續漢書百官志曰秦曰將作宦者景帝更/名大長秋秩二千石掌皇后太子家或用)¶
　(士人爲之中興常用宦/者職掌奉宣中宫命)　非天子卿(韋昭辨釋名曰長/秋是皇后官非天)¶
　(子卿釋曰長秋主宫中凡物以春生秋成欲使中宫之/祚如之故爲名辨皇后陰宫秋者陰之始長者欲其久)¶
<pb:KR3k0055_WYG_101-33b>¶
　(也/)　吳彦恩威徵拜(臧榮緒晉書曰吳彦爲交州刺史/在鎭二十餘年威恩宣著南州寜)¶
　(靜自表求代/徵爲大長秋)　孫和以妾免官(晉陽秋曰大長秋孫和/上書求以妾爲妻免官)¶
　(禁錮/也)¶
　　　内謁者監¶
　原杜氏通典曰内謁者後漢大長秋屬官有中宫謁者¶
　三人主報中章後魏北齊皆有中謁者僕射隋内侍省¶
　有内謁者監六人内謁者十二人唐因之¶
御定淵鑑𩔖函卷九十六¶
