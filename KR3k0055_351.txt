# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.351084
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十六
<pb:KR3k0055_WYG_351-1a>¶
　欽定四庫全書¶
御定淵鑑類函卷三百四十六¶
　　居處部七(堂/齋)　(室/)¶
　　　堂一¶
　原說文曰堂殿也　釋名曰堂猶堂堂高顯貎也　增¶
　又曰古者為堂自半以前虚之謂堂半以後實之謂室¶
　堂者當也謂當正向陽之屋　原禮記曰堂上不趨堂¶
　上接武堂下布武(武迹/也)　又曰覲禮天子不下堂而見¶
<pb:KR3k0055_WYG_351-1b>¶
　諸侯下堂而見諸侯天子之失禮也由夷王以下　又¶
　曰天子之堂九尺諸侯七尺大夫五尺士三尺　增書¶
　曰若考作室厥子乃弗肯堂矧肯構　原尚書大傳曰¶
　天子之堂高九雉諸侯七雉伯子男五雉(雉長三/尺也)　漢¶
　書曰玉堂在太液池南　漢武故事曰玉堂去地十二¶
　丈基階皆用玉也　管子曰今步者一日百里之情通¶
　堂上有事一月而君不聞步者十日千里之情通堂下¶
　有事十月而君不聞步者百日萬里之情通門庭有事¶
<pb:KR3k0055_WYG_351-2a>¶
期年而君不聞此謂堂上逺於百里堂下逺於千里門¶
庭逺於萬里　莊子曰覆杯水於㘭堂之上則芥爲之¶
舟置杯焉則膠水淺而舟大也　楚辭曰魚鱗屋兮龍¶
堂　論衡曰王者之堂墨子稱堯舜堂髙三尺儒家以¶
為卑下假使之然髙三尺之堂蓂莢生於階下須臨堂¶
察之起視堂下之莢孰與懸日厯於扆坐顧輒見之也¶
　魏名臣奏有翦吳堂水經注有魏茅堂　摯虞决疑¶
要注曰殿堂之上惟天子居牀其餘皆幅席席前設筵¶
<pb:KR3k0055_WYG_351-2b>¶
几禮天子之殿東西九筵南北七筵故曰度堂以筵度¶
室以几　晉宫閣名曰洛陽宫有則百堂螽斯堂休徵¶
堂延禄堂承慶堂仁壽堂綏福堂含芳堂樂昌堂椒華¶
堂芳音堂永光堂　又曰有堯母堂永光堂長壽堂¶
風俗通曰殿堂象東井形刻作芰菱　增洛陽宫殿簿¶
曰有九華芳香琴堂百戲堂徽音堂承慶堂昌福堂嘉¶
德堂虚德堂修成堂　又曰洛陽有桃間堂皇奈間堂¶
皇竹間堂皇李間堂皇魚梁堂皇醴泉堂皇¶
<pb:KR3k0055_WYG_351-3a>¶
　　堂二¶
原山川古今記曰永康縣有縉雲堂黄帝錬丹處費北¶
有積弩堂晉成帝作　十洲記曰崑崙山有光碧之堂¶
西王母所居　都城記曰郡國魯城北有孔子學堂¶
増拾遺記曰海人以龍骨為燈獻於燕昭王王具燈坐¶
於通靈堂　原齊地記曰臨淄城西門有古講堂基柱¶
猶存齊宣王修文學處也　増吳地志曰雞坡之側即¶
春申君子為假君之殿也後太守居數失火故塗以雌¶
<pb:KR3k0055_WYG_351-3b>¶
黄遂名黄堂　書序曰魯共王升孔子堂聞金石絲竹¶
之音　拾遺記曰漢武息於延凉室卧夢見李夫人授¶
帝蘅蕪之香帝驚起而香氣猶著衣枕歴日不歇帝改¶
延凉室為遺芬夢堂　原華陽國志曰文翁立講堂作¶
石室一曰玉堂在城南初堂遇火太守更修立又增二¶
石室　續漢書曰中平二年造萬金堂於西園　増郭¶
丹傳曰太守杜詩勅以丹事編黄堂以為後法　宦者¶
傳曰使鈎盾令繕修南宫玉堂又鑄四鐘垂於玉堂及¶
<pb:KR3k0055_WYG_351-4a>¶
靈臺殿前　玉海曰蜀漢有議殿爵堂魏於聽政殿有¶
鳴鶴堂東西堂亦魏創河南有魏文帝茅茨堂　原鄭¶
元别傳曰北海有鄭元儒林講堂　虞氏家記曰虞潭¶
右衞將軍太夫人年髙求解職被召不聽特假百日迎¶
母東歸起堂養親親集㑹作詩言志　増後魏書曰孝¶
武南征還洛引見王公侍臣於清徽堂帝曰此堂成來¶
未與王公行宴樂之禮今與諸賢欲無髙而不升無小¶
而不入因之流化渠洗煩池次之凝閑堂帝曰此堂取¶
<pb:KR3k0055_WYG_351-4b>¶
天子閑居之義不可縱奢以忘儉自安以忘危故作此¶
堂後作茅茨堂謂李冲曰此東曰步元廡西曰遊凱廡¶
此座雖無堯舜之君卿當無愧元凱冲對曰臣既遭逢¶
堯舜之君不敢辭元凱之譽　梁書曰天監六年改閱¶
武堂為德陽堂聽訟堂為儀賢堂　北史曰齊文襄於¶
鄴東起山池游觀時俗眩之孝瑜遂於第作水堂龍舟¶
植蟠稍於舟上數集諸弟宴射為樂武成幸其第見而¶
恱之故盛興後苑之翫於是貴賤慕效處處營造　又¶
<pb:KR3k0055_WYG_351-5a>¶
曰若干惠事母以孝聞周文帝造射堂新成與諸將宴¶
射惠竊歎曰親老矣何時辦此乎周文帝聞之即日徙¶
堂於惠宅　唐書曰太原府晉陽有號令堂髙祖誓義¶
師於此　又曰唐初三長官議事於門外省之政事堂¶
髙宗𢎞道元年裴炎自侍中遷中書令乃徙政事堂於¶
中書省　又曰北都宫有起義堂開元十一年幸并州¶
上親製起義堂頌　又曰天寶八載張博濟為戸部郎¶
中部有考天下嵗㑹計處博濟廢為㕔事别取都水監¶
<pb:KR3k0055_WYG_351-5b>¶
地為考堂　又曰裴度時閹寺擅權天子擁虚器搢紳¶
道䘮度不復有經濟意乃治第東都集賢里午橋作别¶
墅具暖館凉臺號緑野堂激波其下度野服蕭散與白¶
居易劉禹錫為文章把酒窮晝夜歡不問人間事　又¶
曰顏彥暉為東都門節度使梓州有鏡堂世號其麗彥¶
暉嘗㑹諸將堂上　又曰馬總為鄆曹濮節度觀察使¶
為堂於其居之西北隅號曰谿堂以饗士大夫通上下¶
之志又饗其從事　又曰崔鄲貝州武城人崔氏四世¶
<pb:KR3k0055_WYG_351-6a>¶
緦麻同㸑兄弟六人至三品邠郾鄲凡為禮部吏部者¶
五唐興無有也居光德里架便齋宣宗聞而歎曰鄲一¶
門孝友可為士法因題曰德星堂　宋史曰祥符九年¶
詔以元符觀南皇子就學新堂宜以資善為名因製記¶
　又曰宫中有清淨堂明道元年改曰壽寜奉太祖御¶
容於壽寜堂　又曰祥符中改開封府舊射堂名曰繼¶
照堂設帟張樂許士庻遊觀三日六年繼照堂芝草生¶
作歌賜近臣天聖二年改為繼聖堂　又曰慶歷八年¶
<pb:KR3k0055_WYG_351-6b>¶
韓琦帥定州郡圃有亭琦廣之為堂既成乃摭前代良¶
守將之事可載諸圖而為法者凡六十條繪於堂之左¶
右壁名為閱古堂　又曰治平元年增置同知大宗正¶
事一員以宗惠領其職又詔申儆之宗惠即所居築堂¶
曰聞義日與學士大夫講肄其間以身倡率宗屬　又¶
曰政和五年御書摛文堂賜學士院　玉海曰宋德壽¶
宫禁籞周迴分四地東則有香逺梅堂情深竹堂南則¶
載忻大堂　宋史曰淳熙二年夏始創射堂為游藝之¶
<pb:KR3k0055_WYG_351-7a>¶
所圃中有榮觀玉淵清賞等堂皆宴息之地六年上作¶
翠寒堂於禁中以日本松為之不施丹雘嘗召宰輔王¶
淮趙雄奏事堂下古松数十清風徐來上曰松聲甚清¶
逺勝絲竹　又曰淳熙十四年詔皇太子參決庻務詔¶
右相周必大討論資善堂典禮必大奏天禧時仁宗尚¶
幼始見輔臣恐不可用西晉有宣猷堂今作議事堂可¶
也　松雪齋集曰延祐四年詔作上林園於大都健德¶
門外以賜太保曲出中園為堂構亭於其前列樹花果¶
<pb:KR3k0055_WYG_351-7b>¶
松柏榆柳之屬孟頫請名其堂曰賢樂孟子所謂賢者¶
而後樂此也　遼史曰遼以幽州為南京有天膳堂¶
金史曰大都宫有芳潤堂拱宸堂　元史曰逹爾瑪除¶
大都留守帝命修七星堂先是修繕必用赤緑金銀裝¶
飾逹爾瑪獨務樸素令畫工圖山林景物車駕自上京¶
還入視之乃大喜以手撫壁歎曰有心哉留守也　　又¶
曰順帝開端本堂命皇太子入學以右丞相托克托大司¶
徒雅克布哈知端本事而命李好文以翰林學士兼諭德¶
<pb:KR3k0055_WYG_351-8a>¶
好文取史傳及先儒論說關治體協經㫖者倣真德秀¶
大學衍義例為書十一卷名曰端本堂經訓要義奉表¶
以進詔付端本堂命太子習焉　掖庭記曰大内有春¶
熙堂緝衮堂　春明夢餘録曰明皇極閣下有仁德堂¶
文華殿有精一堂禮部有寅清堂　蕪史曰北安門内¶
街西曰安樂堂内官有疾者徙此　又曰内書堂教授¶
讀書自陳山始以後詞臣任之奉㫖收入宫人選年十¶
嵗上下者二三百人撥内書堂讀書本監提督總其綱¶
<pb:KR3k0055_WYG_351-8b>¶
掌司分其勞擇日拜孔子每學生一名具白蠟手帕龍¶
掛香以為束修　又曰玉熙宫内安樂堂在焉成化間¶
萬貴妃專權孝穆紀皇后有娠托疾居此誕生孝宗¶
殿閣詞林記曰翰林左有史官堂右有講讀堂　翰苑¶
須知曰院中有遵道堂修吉堂　薊州志曰州治在城¶
東景泰三年芝產於堂後知州姚恭因扁曰靈芝堂¶
　　堂三¶
原承慶　昌福(洛陽宫殿簿曰承慶/堂昌福堂綏福堂)　鱣集　鳳棲(袁/山)¶
<pb:KR3k0055_WYG_351-9a>¶
(松後漢書曰楊震好學講書有鸛雀銜三鱣魚飛集講/堂前都講進曰虵鱣者大夫之象也數三者法三台也)¶
(先生自此升矣堂潘/尼詩曰鸞鳳棲  廡)　徽音　嘉德(洛陽宫殿簿曰/徽音堂嘉德堂)¶
虚德　修成(洛陽宫地記曰洛陽/有虚德堂有修成堂)　去地　冠山(上見/前)¶
(班固西都賦曰樹中天/之華闕豐冠山之朱堂)　李中　桃間(和包漢趙記曰/劉聰嘉平三年)¶
(廷尉陳元逹極諫聰怒將斬之聰時幸逍遥園李中堂/元逹抱堂下樹叫曰臣所言社稷之計聰勉聼之於是)¶
(易李中堂為愧賢堂皇洛陽/宫殿簿曰有桃間堂  見前)　樹椅　植柏(何尚之清/暑殿賦曰)¶
(其西則堂皇博敞正鵠是施帶以緑流樹以青椅果洛/陽記曰洛陽山中都亭堂皇大小屋五十間植五  木)¶
(竹柏之屬有五千/七百二十九株)　九華　百戲(洛陽宫殿簿有九華/芳香琴堂又有百戲)¶
<pb:KR3k0055_WYG_351-9b>¶
(堂/皇)　鍊丹　光碧(上詳山川古今記見前/  下詳十洲記見前)　髙三尺¶
逺百里(上詳論衡見前前/  下詳管子見)　上必揚聲　坐而掩淚(禮/將)¶
(上堂聲必揚獨文選衆滿/堂而飲酒羌  坐而掩淚)　老子倨　仲由升(老子見/孔子倨)¶
(堂而應矣由/也升堂)　堂除　堂皇(考工記堂除十二分謂階/前  後漢胡建為軍正斬)¶
(監察御史於堂皇/上堂無壁曰皇)　垂堂　滿堂(千金之子坐不垂堂/  金玉滿堂莫之能)¶
(守又曰寢處/我兮滿堂)　増平山　列岫(平山堂在揚州蜀岡上/宋慶歴中郡守歐陽修)¶
(建江南諸山拱列簷下夏月公毎攜客堂中遣人走邵/伯折荷花百朶挿四座命妓以花傳客行酒徃徃載月)¶
(而歸堂左右竹樹參天坐者忘暑臺列岫堂在成都府/茂州治因九頭山列於南屏風盤  列於西巨人槖馳)¶
<pb:KR3k0055_WYG_351-10a>¶
(列於東故名/之曰列岫)　三賢　九老(三賢堂在孤山有白居易/蘇軾林逋三賢像尚存)¶
(九老堂在洛陽即白居易宅胡果吉旼劉貞台鄭據/盧慎張渾李元爽僧如滿并居易九人結香山社)¶
七葉　半閒(白居易有七葉堂詩起宋咸熙中襄樊圍/急賈似道日坐葛嶺  樓閣臺榭作半閒)¶
(堂延羽流塑/已像於其中)　芸暉　竹林(元載造芸暉堂於第芸暉/香草名出于闐國其香潔)¶
(白如玉入土不朽爛舂之為屑以塗其壁故號芸暉屏/宋子業無道巫覡言竹林堂有鬼子業出華林園悉)¶
(侍衞與羣巫綵女/射鬼於竹林堂)　流杯　載酒(襄沔記馬泉每年刺/史三月上旬於此泉)¶
(起曲水流杯堂引泉水為祓禊之所臨時構造事竟毁/除  載酒堂在儋耳蘇軾嘗載酒訪黎子雲太守張忠)¶
(遂建堂/其地)　彩衣　晝錦(彩衣堂在饒州府安仁縣宋楊/傑記龍塘周氏五世同時子養)¶
<pb:KR3k0055_WYG_351-10b>¶
(其父而逮養其祖之祖父鞠其子而及鞠其孫之孫第/晝錦堂在彰德府治北宋韓琦以宰相判郡建於居)¶
(歐陽修為記/蔡襄書石)　鈎深　平逺(鈎深堂在重慶府涪州北/巖程頤謫涪州即普淨院)¶
(闢堂注易黄庭堅扁曰鈎深堂一平逺堂/在建昌府治東地勢髙爽江山  望如畫)　偃月　聚¶
星(李林甫有堂如偃月號偃月堂毎欲擯斥大臣必居/此堂思中傷之  聚星堂在鳳陽潁川治歐陽修守)¶
(郡日建有/聚星堂集)　舍蓋　頌僖(蓋公堂在諸城縣境内蘇軾/守膠西建自為之記昔曹參)¶
(為齊相問蓋公所以安集百姓蓋公為言治道貴清靜/而民自定參於是避正堂以舍蓋公  頌僖堂在南安)¶
(府學宋知軍管銳増修學舍士民德之立生祠於/學宫扁曰頌僖取魯僖公修閟宫而詩頌禱之意)　一¶
經　萬卷(一經堂在鳳翔府隴川治東唐太守韋臯建/取漢韋賢一經教子之意  張鏡辰所居萬)¶
<pb:KR3k0055_WYG_351-11a>¶
(卷堂蘇子/瞻有詩)　緑野　碧瀾(上即裴度事見前溪碧瀾堂/在湖州府城東霅  之西唐)¶
(刺史杜牧建牧有隸書碧瀾/堂三大字宋陳堯佐有詩)　寫韻　讀書(寫韻堂在/南昌府城)¶
(東紫極宫唐太和仙女綵鸞寫孫愐唐韻於此春張九/齡讀書堂在南雄府始興縣山幽水秀花木長  几案)¶
(庭户皆/石琢就)　醉白　景韓(江南彰德府治有醉白堂韓琦/建於居第池上取白樂天池上)¶
(詩以為醉白之意景韓愈嘗刺袁州宋紹/興初郡守陳稀立  韓堂以寓慕韓之意)　合歡　遂¶
初(鄭嵎津陽門詩八姨新起合歡堂石順天府有遂初/堂元張九思别業也繞堂花竹水  之勝甲於都城)¶
(九思嘗休沐與公/卿大夫觴詠於此)　三槐　萬柳(開封府有三槐堂宋/兵部侍郎王祐創居)¶
(第時手植三槐於庭曰吾子孫必有為三公者後子旦/為相子孫因建三槐堂  順天府南有萬柳堂元廉希)¶
<pb:KR3k0055_WYG_351-11b>¶
(憲别墅堂臨池池中多蓮繞池植柳/風景可愛每招盧摯趙孟頫游宴)　棲賢　思聖(東/坡)¶
(志林曰子由作棲賢堂記讀之便如在堂中見水石陰/森草木膠葛也僕當為書之且欲與廬山結縁他日入)¶
(山不為生客也聖兖州/府汶水縣有思  堂)　有美　無訟(宋嘉祐中梅摰/出守於杭仁宗)¶
(賜詩以寵之其首章云地有湖山美東南第一州因以/有美名堂  無訟堂在袁州治宋建炎間郡守阮閱建)¶
　接武　攝齊(上詳禮記見前/  下詳論語)　桓公讀書　叔向聞¶
言(莊子桓公讀書於堂上輪扁斲輪於堂下釋椎鑿而/問桓公曰君之所讀者古人之糟粕也桓公曰寡人)¶
(讀書輪人安得議乎輪扁曰以臣事觀之斲輪徐則甘/而不固疾則苦而不入不徐不疾得之於心應之於手)¶
(口不能言有數存於其間臣不能以喻臣之子子亦不/能受之然臣是以行年七十而老斲輪  左傳叔向適)¶
<pb:KR3k0055_WYG_351-12a>¶
(鄭鬷明惡立於堂下一言而善叔向聞之曰必鬷明也/執其手以上曰子若無言吾幾失子矣言之不可已也)¶
(如是/夫)¶
　　堂四¶
原詩宋謝靈運晩出西射堂詩曰步出西掖門遙望城¶
西岑連嶂疊巘崿青翠杳深沉曉霜楓葉丹夕曛嵐氣¶
隂節徃慼不淺感來恨已深羈雌戀舊侶迷鳥懐故林¶
含情尚勞愛如何離賞心撫鏡華緇鬢攬帶緩促衿安¶
排徒空言幽獨賴鳴琴　梁庾肩吾詠蔬圃堂詩曰北¶
<pb:KR3k0055_WYG_351-12b>¶
堂多暇豫時駕總鸞鑣路靜繁葭徹輪輕羽蓋飄臨空¶
坐飛觀迴首望浮橋風長曙鐘近地逈洛城遥疎林不¶
礙日涸浦暫通潮徒然等賔從並作愧羣僚　增劉苞¶
九日侍宴正陽堂詩曰六郡良家子幽并遊俠兒立乗¶
爭飲羽側騎競分馳鳴珂飾華眊金鞍映玉羈膳羞殫¶
海陸和齊眠秋宜雲飛雅琴奏風起洞簫吹曲終髙宴¶
罷景落樹隂移㣲薄承嘉惠飲徳良不訾取效績無紀¶
感恩心自知　劉孝綽侍宴集賢堂應令詩曰北閣時¶
<pb:KR3k0055_WYG_351-13a>¶
既啟西園又已闢官屬引鴻鷺朝行命金碧伊臣獨何¶
取隆恩徒自昔布武登玉墀委坐陪瑶席綢繆參宴笑¶
淹留奉觴醳壺人告漏晩煙霞起將夕反景入池林餘¶
光映泉石　陳江總宴樂修堂應令詩曰肅城通甲觀¶
承華啟畫堂北宫降恩賞西園度羽觴殊私奉玉裕終¶
宴在金房庭暉連樹彩簷影接雲光仙如伊水駕樂似¶
洞庭張彈絲命琴瑟吹竹動笙簧慵疎濫應阮衰朽恧¶
流章　原隋煬帝宴東堂詩曰雨罷春光潤日落暝霞¶
<pb:KR3k0055_WYG_351-13b>¶
暉海榴舒欲盡山櫻開未飛清音出歌扇浮香颺舞衣¶
翠帳全臨户金屏半隐扉風花意無極芳樹曉禽歸¶
唐虞世南侍宴歸雁堂詩曰歌堂面緑水舞館接金塘¶
竹開霜後翠梅動雪前香鳬歸初可侣雁起欲分行刷¶
羽同栖集懐恩媿稻粱　增王昌齡裴六書堂詩曰閒¶
堂閉空隂竹木但清響窗下長嘯客區中無遺想經綸¶
精㣲言兼濟當獨徃　杜甫晩登瀼上堂詩曰故躋瀼¶
岸髙頗免崖石擁開襟野堂豁繫馬林花動雉堞粉如¶
<pb:KR3k0055_WYG_351-14a>¶
雲山田麥無隴春氣晩更生江流靜猶湧四序嬰我懐¶
羣盗乆相踵黎民困逆節天子渇垂拱所思注東北深¶
峽轉修聳衰老自成病郎官未為冗凄其望吕葛不復¶
夢周孔濟世數嚮時斯人各枯塜楚星南天黑蜀月西¶
霧重安得隨鳥翎廹此懼將恐　岑參終南雙峰草堂¶
詩曰斂跡歸山田息心謝時輩晝還草堂卧但見雙峰¶
對興來恣佳遊事愜符勝槩著書髙窗下日夕見城内¶
曩為世人誤遂負平生愛乆與林壑辭及來松杉大偶¶
<pb:KR3k0055_WYG_351-14b>¶
兹精廬近數預名僧㑹有時逐樵漁盡日不冠帶崖口¶
止新月石門破蒼靄色向羣木深光揺一潭碎緬懐鄭¶
生谷頗憶嚴子瀨勝事猶可追斯人邈千載　盧象題¶
武林臨草堂詩曰草堂列仙樓上在青山頂户外窺數¶
峰階前對雙井雨來花盡濕風度松初冷登棧行不疲¶
入溪語彌静未能去塵服兼欲事金鼎正直心所存謟¶
䛕長自省適知幽遁趣已覺煩慮屏更愛雲林閒吾將¶
卧南潁　盧照鄰文翁講堂詩曰錦里淹中館岷山稷¶
<pb:KR3k0055_WYG_351-15a>¶
下亭空梁無燕雀古壁有丹青槐落猶疑市苔深不辨¶
銘良哉二千石江漢表遺靈　劉長卿過横山顧山人¶
草堂詩曰祗見山相掩誰言路尚通人來千嶂外犬吠¶
百花中細草香帶雨垂楊閒自風却尋樵徑去惆悵緑¶
溪東　韋應物題鄭拾遺草堂詩曰借地建茅棟横竹¶
掛朝衣秋園雨中緑幽居塵事違隂井夕蟲亂髙林霜¶
果稀子有白雲意構此想巖扉　王建過趙居士擬置¶
草堂處詩曰休師竹林北空可兩三間雖愛獨居好終¶
<pb:KR3k0055_WYG_351-15b>¶
來相伴閒猶嫌近前樹為好看南山的有深耕處春初¶
須早還　薛能老圃堂詩曰邵平𤓰地接吾廬穀雨乾¶
時偶自鋤昨夜春風欺不在就牀吹落讀殘書　白樂¶
天七葉堂詩曰鬱鬱復鬱鬱此熱何時畢宜人七葉堂¶
煩暑隨步失簷雨稍霏㣲窗風正蕭瑟清閒一覺睡可¶
以消百疾　宋蘇軾萬卷堂詩曰君家四壁如相如卷¶
藏天禄如石渠豈惟鄴侯三萬軸家有世南行秘書¶
黄山谷雙松堂詩曰文殊堂下松永日如鳴琴我登雙¶
<pb:KR3k0055_WYG_351-16a>¶
松堂時步雙松隂中有寂寞人安禪無古今　王安石¶
平山堂詩曰城北横岡走翠虬一堂髙視兩三洲淮岑¶
日對朱欄出江岫雲齊亂瓦浮　陳堯佐碧瀾堂詩曰¶
苕溪清淺霅溪斜碧玉寒光照萬家誰向月明終夜聽¶
洞庭漁笛隔蘆花　范成大玉堂寓意詩曰摛文窗户¶
九霄中岸幘燒香愧老農上直馬歸催下鑰傳更人唱¶
促鳴鐘金城嶻&KR1110;雲千雉碧瓦參差月萬重骨冷魂清¶
都不夢玉階蕭瑟聼秋蛩　元趙孟頫萬柳堂詩曰萬¶
<pb:KR3k0055_WYG_351-16b>¶
柳堂前數畝池平鋪雲錦蓋漣漪主人自有滄洲趣游¶
女仍歌白雪詞手把荷花來勸酒步隨芳草索題詩誰¶
知咫尺京城外便有無窮萬里思　又山堂詩曰手種¶
青松一萬栽山堂留得翠屏隈推窗緑樹排簷入臨水¶
紅桃對鏡開山雉雊迎朝日去野禽啼傍夕陽來老妻¶
亦有幽棲意數日遲留不肯回　虞集題儋耳東坡載¶
酒堂詩曰翳翳儋耳城歴歴桄榔樹百年遺故邱新堂¶
設賔阼清風海上至朝陽在庭户丹邱五色鳳覽德屢¶
<pb:KR3k0055_WYG_351-17a>¶
來下甘辛熟桂酒羅列雜藷蕷苻黎多孫子食飲祭先¶
具蛟龍波浪深歸來風雨除　楊載題文丞相畫梅堂¶
詩曰大厦就傾覆難以一木支惟公抱忠義挺然出天¶
資死既得所處自顧乃不疑惻愴大江南名與日夕垂¶
我行見遺墨再拜墮涕洟名堂有深意亦惟嵗寒枝可¶
知平昔心慷慨非一時峨峨著棟宇昭昭示民知勿使¶
風雨敗永慰千古思　薩都拉野潛堂詩曰髙隐有深¶
意情閒直萬金溪魚鮮作膾竹筍長成林鶴有還巢夢¶
<pb:KR3k0055_WYG_351-17b>¶
雲無出岫心讀書風雨夜燈火野堂深　郝經帥正堂¶
詩曰秋渚芙蓉澹澹香新亭爽氣釀新凉晩風吹斷溪¶
南雨一片金煙掛夕陽　明魏觀大本堂詩曰翠葆葳¶
蕤九鳳旗東華遥望立多時都堂啟事貂蟬集率衞輪¶
班虎豹馳月繞珠簾陞講席花迎金輅肅朝儀六皇炳¶
炳前星後珠緯聨輝上玉墀　又曰六齋帝子聨龍衮¶
三島神仙列雁行繡轂青鸞金羽蓋錦韉白馬紫游韁¶
御溝細柳雲生暖禁籞飛花雨送凉鄭國書聞能第一¶
<pb:KR3k0055_WYG_351-18a>¶
玉爐清晝為分香¶
原賦陳江總雲堂賦曰覽黄圖之棟宇規紫宸於太清¶
何面勢之膠葛信不日之經營仰一時之壯麗跨萬古¶
之威靈吐觸石之竒色混髙臺之舊名若乃三階八户¶
百栱千楹瑩以玉琇飾以金英緑芰懸挿紅蕖倒生於¶
是木葉聲寒壺人唱靜承露擎虚相風照逈天子乃下¶
輦開宴出豫娛神文縣日月思革風塵實附鳳之多幸¶
愧屠龍之不真¶
<pb:KR3k0055_WYG_351-18b>¶
原頌晉庾闡樂賢堂頌曰峨峨隆構岌岌其峻階延白¶
屋寢登髦俊神心所寄莫徃非順靈圖表象平敷玉潤¶
遊虯一壑棲鸞一叢川澄華沼樹拂椅桐林有晨風翮¶
有西雍髙觀迴雲疎飈倚窗洋洋帝猷恢恢天造思樂¶
雲基克配祖考仰瞻崑丘俯懐明聖元珠雖朗離人莫¶
映清風徘徊㣲言絶詠有邈髙構永廓靈命¶
原銘後漢李尤堂銘曰因邑制宅爰興殿堂夏屋渠渠¶
髙敞清凉家以師禮羞奉烝嘗延賔西階主近東廂宴¶
<pb:KR3k0055_WYG_351-19a>¶
樂佳客吹笙鼓簧　増唐李翺舒州新堂銘曰先時寢¶
壊有隘有攎乃作斯堂髙嚴旟旟六桷四楹裝重架虚¶
欒栱不設簷梠祛祛嚴不越度險而有餘左立嘉亭繚¶
以環除延其泉源志肆其舒吏事既退齋心以居¶
増記唐柳宗元永州新堂記曰永州實惟九疑之麓其¶
始度土者環山為城有石焉翳於奥草有泉焉韋公之¶
來既踰月理甚無事望其地且異之乃作棟宇以為觀¶
游凡其物類無不合形輔勢效伎於堂廡之下外之連¶
<pb:KR3k0055_WYG_351-19b>¶
山髙原林麓之崖間厠隠顯邇延野緑逺混天碧咸㑹¶
於譙門之外　宋歐陽修晝錦堂記曰仕宦而至將相¶
富貴而歸故鄉此一介之士得志於時而意氣之盛昔¶
人比之衣錦之榮者也惟大丞相魏國公則不然自公¶
少時已擢髙科登顯仕海内之士聞下風而望餘光者¶
蓋亦有年矣所謂將相而富貴皆公所素有非如窮阨¶
之人僥倖得志於一時出於庸夫愚婦之不意以驚駭¶
而誇耀之也然則髙牙大纛不足為公榮桓圭衮冕不¶
<pb:KR3k0055_WYG_351-20a>¶
足為公貴惟德被生民而功施社稷勒之金石播之聲¶
詩以耀後世而垂無窮此公之志而士亦以此望於公¶
也豈止誇一時而榮一世哉　又有美堂記曰嘉祐二¶
年龍圖閣直學士尚書吏部郎中梅公出守於杭天子¶
寵之以詩於是始作有美之堂夫舉天下之至美與其¶
樂有不能而兼焉者矣故窮山水登臨之美者必之乎¶
寛閒之野寂寞之鄉而後得焉覽人物之盛麗夸都邑¶
之雄富者必據乎四逹之衢舟車之㑹而後足焉獨所¶
<pb:KR3k0055_WYG_351-20b>¶
謂有美堂者山水登臨之美人物邑居之繁一寓目而¶
盡得之蓋錢塘兼有天下之美而斯堂者又盡得錢塘¶
之美焉宜乎公之甚愛而難忘也　蘇軾王君寶繪堂¶
記曰君子可以寓意於物而不可留意於物寓意於物¶
雖㣲物足以為樂雖尤物不足以為病留意於物雖㣲¶
物足以為病雖尤物不足以為樂都尉王君晉卿雖在¶
戚里而其佩服禮義學問詩書常與寒士角平居攘去¶
膏粱屏去聲色而從事於書畫作寶繪堂於私第之東¶
<pb:KR3k0055_WYG_351-21a>¶
以蓄其所有而求文為記庻幾全其樂而逺其病也¶
明歸有光素節堂記曰天地萬物之初皆起於素窮人¶
情之欲好智慮而趨於文先王為之禮備其鼎爼設其¶
豕腊黼黻文繡莞簟丹漆雕斲之美然必明水疏布蒲¶
越藁鞂素車是尚東漢之時崇尚悃愊三公敝車羸馬¶
布衣瓦器其時天下多髙節後世莫及晉泰始以後競¶
以侈靡放誕致海内之亂則士大夫之好尚顧可不慎¶
歟刑部尚書周康僖公懸車之日建堂於崐山之里第¶
<pb:KR3k0055_WYG_351-21b>¶
而榜其額曰素節當公之時國家已百七十年天下亦¶
少文矣今仲子太僕君尤以謹飭能世其家余因追感¶
公之志而嘉太僕之善繼為文以記之¶
　　室一(仙室附/)¶
増釋名曰室實也人物實滿其中也　原毛詩曰斯干¶
先王考室也築室百堵西南其户　又曰築室于兹¶
又曰揆之以日作于楚室　増禮記大傳曰牧之野武¶
王之大事也既事而退柴於上帝祈於社設奠於牧室¶
<pb:KR3k0055_WYG_351-22a>¶
遂率天下諸侯執豆籩駿奔走　冬官曰匠人營國室¶
中度以几内有九室九嬪居之外有九室九卿朝焉¶
又曰匠人營國夏后氏世室注堂上為五室象五行也¶
木室於東北火室於東南金室於西南水室於西北土¶
室於中央夏之世室皆東西廣於南北周亦五室與夏¶
異制　百官志曰漢有畫室長一人宦者主中官别處¶
漢書云霍光止畫室中　五行志曰劉向以為凌室所¶
以供養飲食織室所以奉宗廟衣服　百官表曰少府¶
<pb:KR3k0055_WYG_351-22b>¶
有考工居室甘泉居室令丞　又曰少府有東織室西¶
織室令丞　唐書曰大明宫有温室殿　原老子曰鑿¶
户牖以為室當其無有室之用　管子曰堯有衢室之¶
問者下聽於民也　淮南子曰西方有金室　増董子¶
曰天子之宫左清廟右凉室前明堂後路寢四室者足¶
以避寒暑而不髙大也夫髙室近陽廣室近陰故室適¶
形而止　楊子曰震風凌雨然後知夏屋之為帡幪¶
原三輔黄圖曰明堂有十二室法十二月　増又曰宣¶
<pb:KR3k0055_WYG_351-23a>¶
室温室皆在未央宫殿北温室殿武帝建冬處之温煖¶
也　西京雜記曰温室以椒塗壁被之文繡香桂為柱¶
設火齊屏風鴻羽帳規地以罽賔&KR0586;毺　括地志曰歴¶
室燕宫名樂毅傳曰磨室　原楊龍驤洛陽記曰顯陽¶
殿北有避雷室西有御龍室　雷次宗豫章記曰望秦¶
縣有一石室入室十餘里有水廣數十步清淺遊者伐¶
竹為筏以過水幽䆳無極莫能究其源出好鍾乳　盛¶
𢎞之荆州記曰始興機山東有兩巖相向如鴟尾石室¶
<pb:KR3k0055_WYG_351-23b>¶
數十所經過時聞有金石絲竹之聲　洛陽宫殿名曰¶
洛陽有望舒凉室含章鞠室靈芝鞠室清凉暑室　増¶
雜論曰風俗論云平屋曰室平室曰屠蘇　輟耕録曰¶
鳳儀之外有庖人之室稍南有酒人之室　又曰驂龍¶
樓有牧人宿衞之室　又曰針線殿後有侍女室七十¶
二間及左右浴室一區　又曰北門外有窨花室五間¶
東夾垣外有宦人之室十七間凌室六間　大都宫殿¶
考曰宣文閣旁有祕密室　春明夢餘録曰文華殿有¶
<pb:KR3k0055_WYG_351-24a>¶
恭黙室　宫殿額名曰雷霆洪應之殿有嘯風室靈雨¶
室耀殿室　仙室原十洲記曰崑崙山上有瓊華之室¶
　神異經曰西北荒有石室有二十人同居齊壽千二¶
百嵗　嵩髙山記曰山下巖中有石室有自然經書自¶
然飲食　增大洞玉經曰太霞之中有白雲之室太虚¶
元君所處　三皇經曰蜀郡峨眉山石室舊有三皇文¶
此文不與天下衆文同百萬人中未有一得者　龜山¶
元籙曰有瑶瓊之室　洞景金元經曰有八瓊之室¶
<pb:KR3k0055_WYG_351-24b>¶
寰宇通志曰黄山去縣三十里上有玉室洞天¶
　　室二(仙室附/)¶
增莊子曰黄帝立十九年聞廣成子在空同之上徃見¶
之退築特室席白茅閒居三月復徃邀之順下風問至¶
道　孟子曰舜尚見帝帝館甥於貳室　管子曰威公¶
問曰吾念有而勿失得而勿忘為之有道乎對曰勿創¶
勿作時至而隨毋以私好惡害公正審民所惡心自為¶
戒因作嘖室之議以東郭牙為之此人能以正事爭君¶
<pb:KR3k0055_WYG_351-25a>¶
者也　原晏子曰景公謂晏子曰寡人欲朝夕相見為¶
夫子築室於閨内可乎對曰臣聞之隠而顯近而結唯¶
至賢耳如臣者飾其容止以待命猶恐罪戾也今君近¶
之是逺之也　又曰景公問晏子曰吾欲服聖人之服¶
居聖人之室如此則諸侯其至乎對曰法其節儉則可¶
法其服室無益　尚書大傳曰子夏讀書畢見夫子夫¶
子問焉子何為於書對曰書之論事昭昭若日月之明¶
離離若參辰之錯行上見堯舜之道下有三王之義商¶
<pb:KR3k0055_WYG_351-25b>¶
所受於夫子者志之不敢忘也雖退而窮思河濟之間¶
深山之中壤室編户於中彈琴瑟詠先王之道則可以¶
發憤慷慨矣　增史記索隐曰同州河西縣有子夏石¶
室　家語曰原憲居環堵之室茨以生草蓬户不完桑¶
樞而瓮牖上漏下濕坐而絃歌　拾遺記曰燕昭王即¶
位二十年坐祗明之室升泉昭之館　外戚傳曰漢王¶
入織室見薄姬　原漢書曰文帝徵賈誼入見上方受¶
釐坐宣室因感鬼神之事與誼言之　漢宫殿名曰神¶
<pb:KR3k0055_WYG_351-26a>¶
明臺武帝造髙五丈上有九室今人謂之九天臺武帝¶
求神仙恒置九天道士百人　增拾遺記曰漢武息於¶
延凉室　華陽國志曰文翁為蜀郡守造講堂石室安¶
帝初烈火為災惟石室獨存　京房傳曰元帝時奏考¶
功課吏法上令公卿朝臣㑹議温室　孔光傳曰孔光¶
為上書令歸休與兄弟妻子燕語終不及朝省政事或¶
問温室省中植何木光不應　馬后紀曰置織室蠶於¶
濯龍中數徃觀視以為娛樂　原謝承後漢書曰陳蕃¶
<pb:KR3k0055_WYG_351-26b>¶
家貧不好埽室客怪之者曰可一埽乎蕃曰大丈夫當¶
為國埽除天下豈徒室中乎(一作安能/事一室乎)　增晉傳曰嵇¶
含好學能屬文家在鞏縣亳丘自號亳丘子門曰歸厚¶
之門室曰慎終之室　埤史羅含列傳曰桓宣武以含¶
為别駕以官宇喧攘於城西地小洲上立茅茨之室竹¶
果蔭宇伐木為牀織葦為席布衣蔬食晏若有餘　周¶
顗傳曰元帝召顗於廣室　紀瞻傳曰明帝嘗獨引瞻¶
於廣室　宋書曰孝武大明六年置凌室修藏氷之禮¶
<pb:KR3k0055_WYG_351-27a>¶
　洛都要記曰王維居輞川室宇既廣山林亦逺而性¶
好温凉地不容浮塵日有數十埽飾者使兩童掌縛帚¶
而有時不給　唐書曰張鶴齡恐弟志和遁世不還為¶
築室越州東郭茨以生草椽梁不施斤斧　宋史曰慶¶
歴四年益州守蔣堂廣其舍為宫以教諸生治平中韓¶
綘建講堂於文翁石室之西　仙室增地里志曰金城¶
郡臨羌縣西北至塞外有西王母石室　原列仙傳曰¶
彭祖殷大夫也歷夏至商末號七百歳歴陽有彭祖仙¶
<pb:KR3k0055_WYG_351-27b>¶
室¶
　　室三¶
原楚辭曰麋何為兮庭中蛟何為兮水裔朝馳余馬兮¶
江臯夕濟兮西澨聞佳人兮召余將騰駕兮偕逝築室¶
兮水中葺之兮以荷蓋　又曰鑿山楹而為室兮下披¶
衣於水渚霧濛濛其晨降兮雲依斐而承宇　又曰網¶
户朱綴刻方連些冬有穾夏夏室寒些　增魏都賦曰¶
窺玉䇿於金縢案圖録於石室　西京賦曰宣室玉堂¶
<pb:KR3k0055_WYG_351-28a>¶
譬衆星之環極　許昌宫賦曰其陰則有望舒凉室羲¶
和温房　李庾西都賦曰左閣當辰延英耽耽宣徽洞¶
達温室隅南¶
　　室四(梁/)　(柱/)　(窗/)　(瓦附/)¶
原宣王考　馬援穿(上詳詩甚漢書馬援征五/谿㑹暑  乃穿岸為室)　張老¶
美　獻子尤(禮記晉獻文子成室晉大夫發焉張老曰/美哉輪焉美哉奐焉  左傳宋向戍見孟)¶
(獻子尤其室曰子有令望而美其室非所望也孟/獻子對曰吾在晉吾兄為之毁之重勞且不敢間)　布¶
緹縵　入芝蘭(候氣之法為室三重布緹縵室中以木/為案加律其上  與善人居如入芝蘭)¶
<pb:KR3k0055_WYG_351-28b>¶
(之/室)　虚生白　暗不侮(莊子瞻彼闋者虚室生白言夫/視有若無虚室也室虚而純白)¶
(獨生不阮長之/一生  侮暗室)　夜飲　秋修(左傳楚子享郤至為窟/室夜飲而懸焉  月令)¶
(孟秋修宫/室壊垣墻)　人不安　君其反(國語智襄子室美士茁/夕曰臣懼土木勝人人)¶
(不安室使武詔丞相/石慶言  還家也)　□室　葺屋(文選分考工記葺/屋三  瓦屋四分)¶
(注各分其循/以其一為峻)　無量　無毁(宫室無量/無毁我室)　在宇下　築¶
巖底(泥衛之在宇下巖江/賦淵客築室於  底)　目巧之室　環堵之室(則/有)¶
(奥阼注但用巧目善意作室/不由法度仲尼燕居  儒行)　為先為後　肯構肯堂¶
(君子將營宫室宗廟為先廄庫為次居室為後構/  書曰若考作室既厎法厥子乃弗肯堂矧肯)　梁¶
<pb:KR3k0055_WYG_351-29a>¶
梅木　文杏(吳越春秋曰夏禹廟以梅木為梁梁/司馬相如長門賦曰飾文杏以為)　繫¶
髪　懸刀(蘇秦傳曰秦少學苦於睡以頭髪繫梁/上手引錐刺股以醒其睡  王濬事)　歌¶
繞　人伏(論衡曰韓娥古之善歌者毎一歌餘聲三日/繞梁上塵  後漢書曰陳寔字仲弓為太邱)¶
(長嘗夜陰有人伏梁上寔曰/梁上者君子也遺絹兩匹)　撫梁易柱　畫羊懸穀¶
(論衡曰紂能撫梁易柱云廣州記曰州㕔梁上畫五羊/又作五穀囊隨羊懸之  昔髙固為楚相五羊銜穀萃)¶
(於楚庭故圖其像為/瑞六國時廣州屬楚)　柱黄金塗　水晶為(漢武故事/曰帝起神)¶
(屋以銅為柱黄金塗之大五圍柱/  魏畧曰大秦國以水晶為屋)　寫酒　納書(晉書/曰陸)¶
(翫字士瑶初遷侍中轉司空有人詣之飲酒寫柱中祝/曰當今乏才以汝為柱石莫傾人棟梁翫笑曰得卿良)¶
<pb:KR3k0055_WYG_351-29b>¶
(箴敬而佩之嘗歎曰以我為三公無人談者以為知言/  晏子春秋曰晏子將死鑿楹納書謂妻子曰子壯而)¶
(示之及子壯發書書曰布帛不可窮窮不可/飾士不可窮窮不可任廣雅曰楹謂柱也)　地有四¶
柱　臺惟一柱(河圖括地象曰地有四柱三百六十軸/  博物志江陵有一臺惟一柱衆梁並)¶
(皆共/之)　生枝　出血(漢成帝時梓柱生枝葉扶疎上出/屋王氏執權之徵  盛𢎞之荆州)¶
(記曰巴東有一折柱孤直高三丈大可十圍/傳云是公孫述樓柱破之血出枯而不朽)　折　然¶
(列子共工氏與顓頊爭帝位頭觸不周山山崩天柱折/  列女傳紂作銅柱以炭火然之令有罪者抱其柱輒)¶
(墮妲己/觀而笑)　抱而哭　倚不驚(吳越春秋曰越王念吳欲/復之夜抱柱而哭羣臣曰)¶
(君何愁之甚復讐臣下之急也驚/  夏侯元倚柱作書雷霹靂不)　崑崙有銅柱　南¶
<pb:KR3k0055_WYG_351-30a>¶
蠻樹銅柱(後漢馬援征南蠻/樹銅柱紀功而歸)　金柱　鐵柱(帝王世紀/桀作金柱)¶
(三千曰焦贑易林旅/之咸  金梁鐵柱)　窗兩夾　四逹(周禮四旁兩夾/窗注助户為明)¶
(八孝經注曰明堂之制/  窗四逹上圓下方)　雲母　琉璃(漢武故事曰帝/起神室有雲母)¶
(窗有珊瑚窗之世説滿奮畏風武帝坐琉璃窗内甚密/奮疑其疎恐  帝問其故荅曰臣如吳牛見月而喘)¶
　鹿精　雞語(晉書謝鯤嘗宿一空亭聞人於外呼鯤/字鯤從窗視之乃一著黄人遂引其膊)¶
(斷之乃鹿精也尋血得之人兖州刺史宋處宗買/得長鳴雞籠著窗間忽作  語與宗談論終日)　不¶
御　不窺(張璠漢記曰明帝馬皇后不喜出遊未嘗臨/御窗牖  老子不窺牖而見天道廣雅云窗)¶
(牖/也)　方朔窺　夏后作(漢武故事曰西王母降東方朔/於朱鳥牖中窺母謂帝曰此兒)¶
<pb:KR3k0055_WYG_351-30b>¶
(無賴乆被斥逐原心無惡尋因得還/  周禮曰夏后作堂四旁兩夾窗)　人呼祁嘉　人¶
窺范雲(晉書祁嘉清貧好學夜忽窗中有人呼云祁嘉/隐去來修飾人間甚苦不可階所得未毛錐所)¶
(喪如山嶽嘉旦乃悟矣家雲集記曰范雲字彦龍少與/梁武帝甚篤相隨宿一  雲望見窗外二人窺一人曰)¶
(可進一人曰有王有相不可也乃/俱拜從窗後進帝登位雲拜僕射)　綺疏　碧疏　瓦¶
水晶　縹碧(吳外國傳曰大秦國王宫殿水晶/為瓦  劉騊駼詩曰縹碧以為瓦)　鴛鴦¶
　銅雀(博物志鴛鴦之瓦古銅/雀臺遺址掘地得  瓦)　投地　成沫(漢書霍/光巷行)¶
(人見有人居光屋上撤瓦投地就/視不見霍誅之應  禮瓦不成沫)　載弄　吹飛(乃生/女子)¶
(載弄之瓦瓦神仙傳班孟/圖吹人屋  飛入人家)　投孟陽　中郡守(晉張載/字孟陽)¶
<pb:KR3k0055_WYG_351-31a>¶
(貌醜遊洛陽市羣女以瓦石投之所秦時/東郡守為瓦所中遂坐死亦畏忌  驗)　合　吹(禮/毁)¶
(方瓦合安漢平帝元始元年冬/風吹長  城東門屋瓦並盡)　増室奥　窔(爾雅西/南隅謂)¶
(之奥室中隱奥之處聚又東南隅謂/之窔音杳禮曰埽室  窔窔亦隱闇)　屋漏　中霤(爾/雅)¶
(西北隅謂之屋漏下釋名中央曰中霤古者寢穴/後室之霤當之棟  直室之中古者霤下之處也)　閨¶
内　水中(上即晏子事/  下詳楚辭)　天　地(武王克商瞻河洛而/歎曰此天室也遂定)¶
(九鼎於洛邑至左傳成公十二/年楚子享郤  為地室而懸焉)　金　玉(上詳淮南子/  三華寶曜)¶
(内真上經曰上/清宫有玉室)　石　土(漢祖與功臣剖符作誓丹書/鐵劵藏之金匱石室  史袁)¶
(閎字夏甫黨事作以母老不能逺遁乃築土室自牖納/飲食而已兄弟妻子莫得見潛居十八年卒於土室)¶
<pb:KR3k0055_WYG_351-31b>¶
　壤　岸(上詳尚書大傳/  下即馬援事)　衢　路(上詳管子三周禮/地官國埜  十里)¶
(有宿宿/有路室)　龜　蠶(春官龜人掌六龜之屬各以其物入/於龜室  瞻仰注天子諸侯必有公)¶
(桑蠶室近川而為之養蠶者欲其温早成為密室蓄/火腐刑畏中風入密室乃全故呼腐刑為下蠶室)¶
温　凉(漢髙帝建未央宫作延清以避隆暑温室以/禦祁寒  何晏景福殿賦云凉室處其西偏)¶
織　㸑(五行志劉向以為織室所以奉宗/廟衣服  說文曰㸑室炊屋也)　居　請(灌/夫)¶
(傳繫居室師古曰居室署名也屬少府其後改名曰保/宫  賈誼傳造請室而請罪應劭曰請室請罪之室也)¶
　碧　深(上清經有碧室寘左傳晉人執衞/侯歸之於京師  之深室囚之也)　穹　窟¶
(詩云洒埽穹窒室吳公子光刺王/僚伏甲士於窟  中以自䕶衞)　鐘　冰(韓信傳吕/后斬韓信)¶
<pb:KR3k0055_WYG_351-32a>¶
(於長樂鐘室陽水經注/冰室舊在宣  門内)　䕃　暴(秦二世欲漆城優旃/曰難為䕃室  宣紀)¶
(暴室嗇夫許廣漢師古曰掖廷/主織作染練之舍故謂之暴室)　御龍　避雷(並詳楊/龍驤洛)¶
(陽記/見前)　織綃　懸罄(江文通云鮫人織綃於室草/左傳云室如懸罄野無青)　垂¶
衣襞幅　書笏珥彤(子華子曰堯居衢室之宫垂衣而/襞幅邃如神明之居  王元長云)¶
(書笏珥彤紀/言事於仙室)　青布練帷　石室金匱(晉元帝紀有司/奏太極殿廣室)¶
(施絳帳帝令冬施青布夏施練帷匱太史/公自序遷為太史紬史記石室金  之書)　東西廂¶
西南戸(爾雅云室東西/廂  下詳詩)　無所増廣　常恐失墜(唐時/李愬)¶
(昆弟恃家勲貴各矜室廬惟愬所處乃父時故廬無所/増廣  韓滉性節儉其室先無挾廡弟洄増補之滉令)¶
<pb:KR3k0055_WYG_351-32b>¶
(撤去曰先君容焉吾等奉之常/恐失墜安敢改作以傷儉徳)　穿屐就位　借屋居¶
中(唐崔郾室處卑陋室無歩廡至霖淖則客穿屐以/就位  丁謐為人嚴毅常於鄴借人室屋居其中)¶
不蔽風日　恐傷蟄蟲(陶潛環堵蕭然不蔽風日短褐/穿結簞瓢屢空晏如也  宋曹)¶
(彬所居之室僅蔽風雨敗簷疎牖不堪其憂而彬處之/泰然堂屋敝壊請加修葺公曰時方大冬墻壁瓦石間)¶
(百蟲所蟄不/可傷其生)　宧　穾(爾雅曰東北隅謂之宧說文曰/宧養也室東北隅食所居也)¶
(又曰東南隅謂之穾釋/名曰穾幽也亦取冥也)　梁金　玉(焦贑易林旅之咸/曰金梁鐵柱宅全)¶
(不腐玉楚詞/云元  之梁)　虹　華(班固西都賦曰抗應龍之虹梁/  曹子建七啟曰彤軒紫柱文)¶
(榱華/梁)　蘭橑　玳瑁(楚詞九歌曰桂棟兮蘭橑梁沈/佺期詩曰海燕雙栖玳瑁)¶
<pb:KR3k0055_WYG_351-33a>¶
栖燕　生芝(呉融詩曰栖燕梁空雀自喧梁詩話云宣/和間賜王將明第既而有以  生芝草為)¶
(奏者車馬臨幸適乆雨梅潤芝墮地京師無名子為十/七字詩曰相公賜新第梁上生芝草為甚脫下來膠少)¶
　朱　長(漢官典職曰陽徳宫畫屋朱梁/  西京賦曰絙雄虹之長梁)　柱破　題¶
(漢李膺拜司隸校尉時張讓弟為野王令貪殘無道至/乃殺孕婦聞膺厲威嚴懼罪逃還京師因匿兄讓第舍)¶
(柱中膺知其狀率將吏卒破柱付洛陽獄受詞畢即殺/之  三輔決録長陵田鳳字李宗為尚書郎儀貌端正)¶
(入奏事靈帝目送之因題殿/柱曰堂堂乎張京兆田郎)　缺　飛(侯景焚太極殿/及景平至陳武)¶
(帝議欲營之獨缺一柱至是有樟木大十八圍長四丈/五尺流泊後渚因得用之  應劭漢官儀曰開陽門始)¶
(成未有名宿昔有一柱來在樓上琅邪開陽縣上言南/城一柱飛去光武使人識視因刻紀其年月以名門焉)¶
<pb:KR3k0055_WYG_351-33b>¶
　黑　緑(江陵記沔城内有赤湖客舍襄陽大道經城/中元嘉十一年連雨城南門壊得土中故柟)¶
(柱長一丈七尺臨川王取以為大齋西北柱初時色黒/一年後不復黑計此千年  劉良七舉緑柱朱榱青璅)¶
(璧/璫)　刺齒　生槐(淮南子曰柱不可以刺齒蓬不可以/持屋  孔帖孫偓堂柱生槐朞年而)¶
(茂/)　環走　倚笑(史記荆軻逐秦王秦王環柱走事又/曰秦王㧞劒擊軻軻被八創知  已)¶
(不就倚柱而/笑箕踞而罵)　脫幘著　燃火抱(呉志孫堅為董卓所/攻堅與數十騎馳圍)¶
(而出堅常著赤罽幘令親近將祖茂著之卓騎爭逐茂/急見一柱在草中因脫幘著柱上卓騎望見繞數重近)¶
(覺是柱乃去/下詳烈女傳)　蒿茂　朽木(大戴禮周時徳澤和洽蒿/茂以為宫柱名曰蒿宫)¶
(漢書成帝立趙后劉輔諫曰朽/木不可為柱卑人不可為主)　窗見日　畏風(說文/曰穿)¶
<pb:KR3k0055_WYG_351-34a>¶
(窗壁以木為交窗所以見日也向/北出牖也  下即滿奮事見原對)　列岫　瞰江(文選/窗中)¶
(列逺岫以蜀都賦曰/列綺窗  瞰長江)　王母降　玉女窺(上即漢武事/  靈光殿賦)¶
(玉女窺窗/而下視)　珊瑚　綾綺(漢武帝有珊瑚窗八東宫舊/事曰宫有四面窗  所綾綺)¶
(連錢及青/臣郭飛板)　天窗　屋窗(漢封禪儀曰泰山有天窗曰/說文又曰在墻曰牖在屋)¶
(窗/)　於内視外　不窺見道(釋名窗聰也於内視外為/聰明  老子曰不窺牖見)¶
(天/道)　執手　崔目(論語曰伯牛有疾子問之自牖執其/手  東宫舊事曰閣上有曲鄣鄣上)¶
(崔目/窗)　手髮通照　奴婢著守(西京雜記曰昭陽殿窗/戸扇多是綵琉璃皆手)¶
(髮通照不得藏焉幸聖賢塜墓記曰東平王/思靡及死葬生所  奴婢著銅窗令内守冢)　樓女當¶
<pb:KR3k0055_WYG_351-34b>¶
窗　道人受鍊(古詩云盈盈樓上女皎皎當窗牖人諸/天内音經曰南極元窗主諸得道  受)¶
(鍊品/目)　瓦銅瓦　金瓦(漢武故事上起神屋以銅為瓦/  燕丹子曰荆軻之東宫臨池)¶
(拾瓦投鼃太/子進金瓦)　飄瓦　削瓦(莊子曰雖有忮心不怨飄/瓦  抱朴子曰班狄不能)¶
(削瓦石/為芒)　瓦注　瓦投(莊子曰以瓦注者巧注射賭物/也所賭輕則意巧  下即張孟)¶
(陽事見/原對)　武安震　昆陽飛(史記秦軍武安西鼓噪勒/兵武安瓦盡震  本紀光)¶
(武昆陽之戰會大雷風屋瓦/皆飛雨下如注滍川盛溢)¶
　　室五¶
原詩宋呉邁逺游廬山觀道士石室詩曰蒙茸衆山裏¶
<pb:KR3k0055_WYG_351-35a>¶
往來行迹稀尋嶺逹仙居道士披雲歸似著周時冠狀¶
披漢時衣安知世代積服古人不衰知我宿昔情知我¶
道無為　齊王融移席琴室應司馬教詩曰雪崖似留¶
月蘿徑若披雲潺湲石溜瀉緜巒山雨聞　梁任豫夏¶
潦省室詩曰風棹出天階星言指沈室頓檝俄毁垣惻¶
然悼窮陌春為發大道夏為漵潮折貴者陋懐居鄙人¶
安朝夕生長數十載幸祐見衰白堂遺孤孩音庭餘筓¶
齓迹入似聚族慰出為里人惜　増唐杜甫一室詩曰¶
<pb:KR3k0055_WYG_351-35b>¶
一室他鄉逺空林暮景懸正愁聞塞笛獨立見江船巴¶
蜀來多病荆蠻未幾年應同王粲宅留井峴山前　楊¶
衡題元和師藥室詩曰山邊蕭寂室石掩浮雲扄遶室¶
微有路松煙深冥冥入松汲寒水對鶴問仙經石几香¶
未盡水花風欲零何年去華表幾度窮滄溟却顧宦遊¶
子𦕈如霜中螢　蔡希寂登福先寺上房然公禪室詩¶
曰名都標佛刹萬構臨河干舉目上方峻森森青翠攅¶
歩登諸刼盡忽造浮雲端當暑敞扄闥却嫌絺綌寒禪¶
<pb:KR3k0055_WYG_351-36a>¶
房最髙頂靜者殊閑安疎雨向江城數峰簾外盤午鐘¶
振衣坐招我同一餐真味雜飴露衆香惟&KR0581;蘭晩來恣¶
偃仰茶果仍留歡　元虞集費無隱丹室詩曰碧雲雙¶
引樹重重除却丹經戸牖空一徑緑隂三月雨數聲啼¶
鳥百花風年深不記栽桃客夜靜長留賣藥翁幾度到¶
來渾不語獨依秋色數歸鴻　袁易陳仲淵别室詩曰¶
琴中流水瀾翻落畫裏秋山雜沓開更欲移牀傍修竹¶
卧看饑鶴啄莓苔　明于慎行丙戍廷試讀卷賜宴文¶
<pb:KR3k0055_WYG_351-36b>¶
華西室詩曰臨軒五度擢英才品第連朝直帝臺香案¶
前頭文字進殿門西畔俎筵開清班許從元公列曲宴¶
傳教内監陪聖代得賢應有頌遭逄惟祝泰方來¶
原賦晉潘岳狹室賦曰歴甲第以遊觀旋陋巷而言歸¶
伊余館之褊狹良窮弊而極微閣寥戾以互掩門崎嶇¶
而外扉室側户以攅楹檐接秬而交榱當祝融之御節¶
熾朱明之隆暑沸體惄其如鑠珠汗揮其如雨若乃重¶
隂晦冥天威震曜漢潦沸騰叢溜奔激臼竈為之沈溺¶
<pb:KR3k0055_WYG_351-37a>¶
器用為之浮漂彼處貧而不怨嗟民生之攸難匪廣厦¶
之足榮有切身之近患青陽萌而畏暑白藏兆而懼寒¶
獨味道而不悶喟然向其時歎　庾闡狹室賦曰居不¶
必陋食不求簞豈獨&KR0363;蓼可永而隆棟招患奚必膏粱¶
非美而飲疏以餐醪俎可以充性不極欲以析龍肝清¶
室可以避暑不冽冰而興夏寒於是融火炎炎鶉精共¶
耀南羲熾暑夕陽傍照爾乃登通扉闢櫺幌絺幕褰閒¶
堂敞微飇凌閨而直激清風乗虚以曲蕩温房悄悽以¶
<pb:KR3k0055_WYG_351-37b>¶
興凉軒楹寥豁以外朗¶
増銘唐劉禹錫陋室銘曰山不在髙有仙則名水不在¶
深有龍則靈斯是陋室惟吾徳馨苔痕上階緑草色入¶
簾青談笑有鴻儒往來無白丁可以調素琴閱金經無¶
絲竹之亂耳無案牘之勞形南陽諸葛廬西蜀子雲亭¶
孔子云何陋之有¶
　　齋一¶
増說文曰齋潔也或曰齋謂夫閒居平心以養心慮若¶
<pb:KR3k0055_WYG_351-38a>¶
於此而齋戒也故曰齋　桂洲集曰明北宫有始陽齋¶
西苑齋　又曰明乾清宫後有養徳齋貞徳齋遊藝齋¶
皇太子所居小苑有龍徳齋隆徳殿後有無逸齋坤寧¶
宫後有樂志齋文華殿有九五齋　宫殿額名曰雷霆¶
洪應之殿有清一齋　又曰太素殿内有正心齋持敬¶
齋¶
　　齋二¶
原王孚成安記曰太和中陳郡殷府君引水入城穿池¶
<pb:KR3k0055_WYG_351-38b>¶
殷仲堪又於池北立小屋讀書百姓於今呼曰讀書齋¶
　増山堂肆考曰晉桓温初於南州起齋齋中悉畫盤¶
龍因號盤龍齋及桓𤣥簒位劉毅討之𤣥死於齋而毅¶
居之毅小字盤龍　又曰梁宣王為揚州刺史顧野王¶
及王襃為賔客野王好丹青王於東府起齋舍野王畫¶
七賢於中命王襃書賛稱為兩絶　原國史補曰梁武¶
造寺命蕭子雲飛白大書一蕭字在焉李約自江淮竭¶
産買歸於洛中匾於小亭號曰蕭齋　増襄沔記曰金¶
<pb:KR3k0055_WYG_351-39a>¶
城内刺史院有髙齋梁昭明於此齋造文選鮑至云晉¶
安王鎮襄陽日又引劉孝威庾肩吾徐昉江伯操孔敬¶
通惠子悅徐陵王囿孔鑠等於此齋綜覈詩集於時鮑¶
至亦在凡數十人資給豐厚日設餚饌於時號為髙齋¶
學士　又曰白土齋南道又一齋以栗為屋梁武帝臨¶
州寢卧於此齋中常有五色雲迴轉狀如盤龍屋上恒¶
紫雲騰起形如繖蓋逺近望者莫不異焉梁武帝於此¶
龍飛　吕文正公集曰薊州邵權平衡於東門之外翁¶
<pb:KR3k0055_WYG_351-39b>¶
同山下構一室曰約齋　研北雜記曰漁陽鮮于樞伯¶
機於廢圃中得怪松一株移植所居傍曰支離叟名其¶
齋曰困學又作霜鶴堂落成之日會者凡十有二人¶
燕都遊覽曰米仲詔湛園有石丈齋　又曰古墨齋在¶
宛平縣署内唐李北海所書雲麾將軍碑邑令李蔭購¶
得之甃之署壁傍構小亭植柳蒔花以為公餘退思之¶
地¶
　　齋三¶
<pb:KR3k0055_WYG_351-40a>¶
増王肅東齋　蔡凝西齋(輿地志曰漢王朗為㑹稽太/守子肅隨之郡住東齋中夜)¶
(有女子從地出稱趙王女與肅語至曉别贈一丸墨肅/方欲注周易因此便覺才思開悟  陳蔡凝字子居博)¶
(渉經傳尤工草隸嘗端坐西齋自非/名流罕與交接大建初除吏部侍郎)　竹　茅(唐張渭/有題從)¶
(弟沔州判官竹齋詩齊唐杜/甫有題已公上人茅  詩)　藏法帖　貯古文(宋米/芾出)¶
(守無為軍作寶晉齋藏晉人法帖則河南主簿張應之/素病羸然力自為學每體之不康  取六經百氏若古)¶
(人制作之文章誦之愛其深博宏逹雄富偉麗之說則/必茫乎以思暢乎以平釋然不知疾之在體因多取古)¶
(詩文字貯之於/齋名曰東齋)　長梁　畫舫(齊特進光禄大夫王儉/僧䖍之兄子也作長梁)¶
(齋制度小過僧䖍竟不入户儉即/日毁之  歐陽修記有畫舫齋)　敬　隱(晦庵有敬/齋箴  隱)¶
<pb:KR3k0055_WYG_351-40b>¶
(齋在袁州府治太守張杓建南軒張栻命名仍/為作記盖取孟子惻隱之義朱文公有隱齋詩)　緩¶
損(戸曹掌州幣或行獄訟事皇族公括以緩齋名周必/大為作箴  宋髙宗謂宰執曰朕宫中嘗闢一室名)¶
(謂損齋屏去聲色翫好置古書經史/其中朝夕燕坐亦嘗作記以自儆)　浩　潛(宋馬子/才有浩)¶
(齋記咎宋晁補之/字無  作潛齋記)　怡　拙(宋馬遂良為齋以怡命名/旴江曽節夫以拙名其齋)¶
　四益　六有(四益齋在袁州治宋太守張杓建刻其/父魏公所書四益碑於其中故因以名)¶
(齋粘宋尹焞字彦明晩歲手書聖賢所言治心養氣之/要  之屋壁以自警一室名六有齋取張横渠言有教)¶
(動有法晝有為宵有得瞬有/養息有存意一室名三畏堂)　進學　禮賢(張文潛官/於咸平即)¶
(其所居之西治其舊而完之既潔以新矣於是悉取詩/書古史陳於其中有誦習之牖有休偃之席暑則啟扉)¶
<pb:KR3k0055_WYG_351-41a>¶
(寒則塞向朝夕處乎其中取書而讀之名曰進學齋禮/伊川先生在太學欲以月試為課於講堂側置吏師)¶
(賢等/齋)　寶月　凝香(米芾又作寶月齋名濟南府布政/司治内凝香齋舊  西齋宋曽鞏)¶
(取唐韋應物燕寢凝/清香之句改今名)　秋聲　松雪(秋聲齋在撫州郡/治後老屋數椽人)¶
(跡罕至齋湖州府城内甘棠橋西/有松雪  乃元趙孟頫之别第也)　少陵居夔　安定¶
教湖(杜少陵居䕫三徙居皆名髙齋其曰次水門者白/帝城之髙齋也曰依藥餌者瀼西之髙齋也曰見)¶
(一川者東屯之髙齋也以宋胡安定先生教學於蘇湖/間二十餘年束修弟子  千計時方尚詞賦獨胡里有)¶
(經義齋治事齋經義齋者擇疏通有器局者居之治事/齋者人各治一事又兼一事如邊防水利之類故天下)¶
(謂胡學多秀彦其出而筮仕往往取髙第及為/政多適於世用若老於吏事者由講習有素也)　仲堪¶
<pb:KR3k0055_WYG_351-41b>¶
讀書　徳秀學易(上詳王孚安成記見前曰真徳/秀越山新居成名其齋  學易)　無¶
倦　無邪(無倦齋在靜江府經畧使所治㕔之西張南/軒曰舊名緩帯予懼其肆也更題曰無倦)¶
(蘇東坡故居在惠州府歸善縣北軾以元/祐黨貶此所築堂曰徳有鄰齋曰思無邪)　觀善　治¶
事(崇安武夷山有峰夷下銳上號大隱屏朱子築室其/下有仁智堂觀善齋隱求齋止宿寮石門塢寒棲舘)¶
(晩對亭晩庵釣磯茶竈韓元吉/有記  下詳上安定教湖注)¶
　　齋四¶
原詩晉湛方生後齋詩曰解纓復褐辭朝歸藪門不容¶
軒宅不盈畞茂草籠庭滋蘭拂牖撫我子姪攜我親友¶
<pb:KR3k0055_WYG_351-42a>¶
茹彼園蔬飲此春酒開櫺攸瞻坐對川阜心焉孰托托¶
心非有素構易抱元根難朽即以匪逺可以長乆　梁¶
簡文帝山齋詩曰玲瓏繞竹澗間關通槿藩缺岸成新¶
浦危石乆為門北榮下飛桂南柯吟夜猿暮流澄錦磧¶
晨冰照采鸞　庾肩吾竹齋詩曰百拱横笻節千櫨跨¶
篻竿迴龍仍作柱通笛且成欒向嶺分花徑隨階轉藥¶
欄蜂歸憐蜜熟燕入重巢乾欲仰天庭掞終知學歩艱¶
　増周庾信山齋詩曰寂寥尋靜室蒙密就山齋滴瀝¶
<pb:KR3k0055_WYG_351-42b>¶
泉遶路穹窿石卧階淺槎全不動盤根惟半埋殘珠墜¶
曉菊細火落空槐直置風雲慘彌憐心事乖　原陳徐¶
陵奉和簡文帝山齋詩曰架嶺承金闕飛橋對石梁竹¶
密山齋冷荷開水殿香山花臨舞席水影照歌牀　増¶
隋薛道衡敬酬楊僕射山齋獨坐詩曰相望山河近相¶
思朝夕勞龍門竹箭急華岳蓮花髙嶽髙嶂重疊鳥道¶
風煙接遥原樹若薺逺水舟如葉葉舟旦旦浮驚波夜¶
夜流露寒洲渚白月冷函關秋秋夜清風發彈琴即鑑¶
<pb:KR3k0055_WYG_351-43a>¶
月雖非莊舄歌吟詠常思越　唐王昌齡巴陵劉處士¶
齋詩曰劉生隱岳陽心逺洞庭水偃帆入山郭一宿楚¶
雲裡竹映秋館深月寒江風起煙波桂陽接日夕數千¶
里嫋嫋清夜猿孤舟坐如此湘中有來雁雨雪候音旨¶
　岑參郡齋閒坐詩曰負郭無良田屈身徇微禄平生¶
好疎曠何事就拘束幸曽移丹墀數得侍黄屋故人盡¶
榮寵誰念此幽獨州縣非宿心雲山欣滿目頃來廢章¶
句終日披案牘佐郡竟何成自悲徒碌碌　張九齡郡¶
<pb:KR3k0055_WYG_351-43b>¶
内閒齋詩曰郡閣晝常掩庭蕪日復滋簷風落鳥毳窗¶
葉掛蟲絲拙病宦情少羈閒秋氣悲理人無異績為郡¶
但經時　李白秋日與張少府楚城韋公藏書髙齋詩¶
曰日下空亭暮城荒古跡餘地形連海盡天影落江虚¶
舊賞人雖隔新知樂未疎綵雲思作賦丹壁問藏書楂¶
擁隨流葉萍開出水魚夕來秋興滿回首意何如　杜¶
甫已上人茅齋詩曰已公茅屋下可以賦新詩枕簟入¶
林僻茶𤓰留客遲江蓮揺白羽天棘蔓青絲空沗許詢¶
<pb:KR3k0055_WYG_351-44a>¶
輩難酬支遁詞　劉長卿贈大理黄主簿髙齋詩曰閉¶
門湖水畔自與白鷗親竟日窗中岫終年林下人俗輕¶
時服敝家厭法官貧多雨茅簷故空洲草逕春桃源君¶
莫愛且作漢朝臣　王建秋過龍武李將軍書齋詩曰¶
髙樹蟬聲秋巷裏朱門冷靜似閒居重裝墨畫數莖竹¶
長著香薰一架書語笑侍兒知禮數吟哦野客任狂疎¶
就中愛讀英雄傳欲立功勲恐不如　白居易松齋偶¶
興詩曰置心思慮外㓕跡是非間約俸為生計隨官換¶
<pb:KR3k0055_WYG_351-44b>¶
往還耳煩聞曉鼓眼醒見秋山賴此松簷下朝迴半日¶
閒　賈島荒齋詩曰草舍徑微微終南對掩扉晩凉疎¶
雨絶初曉逺蟬稀落葉無情地閒身著白衣朴愚由本¶
性不是學忘機　元元好問西齋夜宴詩曰飄零無物¶
慰天涯酒伴相逢飲倍加誤謬君當畧彭澤迴旋我亦¶
笑長沙金釵翠嚲迎春髻銀燭光揺半夜花只欠東山¶
遊録事不來堅坐看紛譁　又王子文琴齋詩曰天上¶
秋風月底霜求凰一曲鬢絲長相如四壁消無物直要¶
<pb:KR3k0055_WYG_351-45a>¶
文君典鷫鸘　倪瓉春日雲林齋居詩曰池泉春漲深¶
逕苔夕陽滿諷詠紫霞篇馳情華陽館晴嵐拂書幌飛¶
花浮茗盌階下松粉黄窗間雲氣暖石梁蘿鳥垂翳翳¶
行踪斷非與世相違冥棲乆忘返　明髙啟送張羽後¶
夜坐西齋詩曰閒齋聽鐘坐憂緒悵百端鳴雁雨中急¶
離人江上寒秋燈下木葉夜艇隔風湍别後情蕭索方¶
知舊會歡¶
原賛宋顔延年新喻侯茅齋賛曰輦草作壯采茅昭儉¶
<pb:KR3k0055_WYG_351-45b>¶
哲人素質貴而能貶羈結茨危瞰臨涯隒¶
原銘陳江總永陽王齋後山亭銘曰叢臺造日淄館連¶
雲錦墻列繢繡地成文吾王卓爾逸趣不羣梅梁蕙閣¶
桂棟蘭枌竹深蓋雨石暗迎曛激流疑疏構峰似削苔¶
滑危磴藤攀聳崿樹影揺窗池光動幕月澄遥漵風清¶
近壑雪岸難消花園易落髙桐百尺垂楊五株開榮九¶
畹結秀三珠山條紫的水葉紅䰅抽芳繞霤接翠分衢¶
亭讙旅鶴浦噪驚鳬前列牧馬後招郇伯諷誦楚詩精¶
<pb:KR3k0055_WYG_351-46a>¶
微沛易叢桂留賞散金匪惜不羡睢陽還嗤碣石馳聲¶
終古服義無斁¶
増記宋歐陽修畫舫齋記曰予至滑之三月即其署東¶
偏之室治為燕私之居而名曰畫舫齋凡入予室者如¶
入乎舟中其温室之奥則穴其上以為明其虚室之疏¶
以逹則欄檻其兩傍以為坐立之倚凡偃休於吾齋者¶
又如偃休乎舟中山石&KR0886;崒佳花美木之植列於兩岸¶
之外又似汎乎中流而左山右林之相映皆可愛者故¶
<pb:KR3k0055_WYG_351-46b>¶
因以舟名焉　又東齋記曰河南主簿張應之素病羸¶
然力自為學每體之不康則取六經百氏若古人述作¶
之文章誦之愛其深博閎逹雄富偉麗之說則必茫乎¶
以思暢乎以平釋然不知疾之在體因多取古人文字¶
貯之齋少休則探以覽焉夫世之善醫者必多蓄金石¶
百草之物以毒其疾須其瞑眩而後瘳應之能安是齋¶
以養思慮又以聖人之道和平其心而忘厥病可謂善¶
藥者歟　洪景盧馬遂良怡齋記曰自子之去親戚逺¶
<pb:KR3k0055_WYG_351-47a>¶
墳墓行遊四方有年矣僅歲時歸休覲父母再拜寒温¶
罷入室則刺刺與子女勞苦平生百未一厭復别去上¶
馬恝然無一分樂易色行年三十七柱腹五千卷未能¶
合有司程度掇取一第恥恥棲棲不自聊賴顧方以怡¶
自滿傲視容膝之室得毋太欺我歟遂良且笑且怒曰¶
子貌則士也夫何言之陋方吾家居入怡顔以事父母¶
出怡色以與兄弟處暇時讀書以怡我心食與口怡寢¶
與體怡吾窮到骨矣而其怡常自在也　張栻曽節夫¶
<pb:KR3k0055_WYG_351-47b>¶
拙齋記曰稽諸洙泗之門子之家子輿非百代之師乎¶
聖人始以魯稱之而其於是道終以魯得之所謂三省¶
其身自反而縮與夫動容貌正顔色出辭氣皆平日之¶
所為用力者也戰兢臨履至於啟手足之際而後以為¶
知免其學之有始有卒幾於聖人而全其天蓋如此子¶
請無他求以子之家子輿為標準而從事焉其可若夫¶
安其所已能而倦其所未進是拙之流生害也吾子必¶
不然矣¶
<pb:KR3k0055_WYG_351-48a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_351-48b>¶
　¶
　¶
　¶
　¶
　¶
　¶
　¶
御定淵鑑類函卷三百四十六¶
