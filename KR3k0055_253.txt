# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.747553
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十八
<pb:KR3k0055_WYG_253-1a>¶
　欽定四庫全書¶
御定淵鑑𩔖函卷二百四十八¶
　　人部七(妓範去妻/家)　(子婦/)¶
　　　妓一¶
　增釋名曰妓女樂也　鑑誡錄曰蜀人呼營妓爲女校¶
　書¶
　　　妓二¶
　増天中記曰河間王琛妓女三百人盡皆國色　南史¶
<pb:KR3k0055_WYG_253-1b>¶
　曰到撝有愛妓陳玉珠宋文帝逼而奪之撝怨帝將殺¶
　之撝入獄數宿鬚鬢皆白免死奪封　江南野史曰開¶
　元中廬陵永新縣尹氏女美姿容善歌唱重陽與郡女¶
　戲登南山文峰爲同軰歌一曲聲逗數十里時刺史召¶
　見之表進入宮封爲唱歌供奉喉音妙絶元會大燕含¶
　元殿時燕方酣戲囂劇聖情頗撓髙力士因推永新岀¶
　歌纔一聲羣唱皆黙皇襟洞豁至夕而終今存始歌處¶
　號爲玉女峰立廟祀之　桂花叢集曰國樂婦人有永¶
<pb:KR3k0055_WYG_253-2a>¶
新婦御史娘栁青娘皆一時之妙也　本事詩曰李逢¶
吉性彊愎猜忌好危人劉禹錫有妓甚麗李一旦隂期¶
約會奪之劉惶惑歎咤而歸知無可奈何遂憤懣而作¶
四詩以擬四愁云爾　麗情集曰長安名妓劉國容有¶
色工詩與進士郭昭述相愛後昭述釋褐授天長簿遂¶
與國容相别詰旦赴任行至咸陽國容使一女僕馳矮¶
駒齎短書寄之長安子弟多諷誦焉　郡國雅談曰薛¶
濤字洪度長安良家子父鄭因官寓蜀濤八九歳知聲¶
<pb:KR3k0055_WYG_253-2b>¶
律其父一日坐亭中指井梧示之曰庭除一古桐聳幹¶
入雲中令濤續之應聲曰枝迎南北鳥葉送徃來風父¶
愀然久之父卒母孀居韋臯鎭蜀召其侍酒賦詩入樂¶
籍暮年屏居浣花溪著女冠服有詩五百首　隨隱漫¶
錄曰韓香南徐妓也色藝冠一時與大將葉氏子交閉¶
門謝客將終身焉葉父怒投牒有司集官軍于射圃中¶
妻以一老卒香欣然同歸謂曰夫婦有禮汝買羊沽酒¶
召親故以成禮賔至酒三行入更衣久不出自刎矣¶
<pb:KR3k0055_WYG_253-3a>¶
續侍兒小名錄曰小東長沙之妓人以能詩得幸于馬¶
氏後國入爲郡窮于京師而人不知言及長沙宫中事¶
必南望泣涕而後言　三朝野史曰馬光祖知髙郵軍¶
值軍官榮全率衆叛據城縱軍刧掠與同黨王安等飲¶
宴有妓毛惜惜不服趨侍全痛責之惜惜云我雖賤妓¶
不曾伏事反臣全遂斬之秋崖方岳作義娼傳閫臣以¶
聞特封英烈夫人　宋史曰理宗癸丑元夕上呼妓入¶
禁中有唐安安者歌色絶倫帝愛幸之侍郎牟子才諫¶
<pb:KR3k0055_WYG_253-3b>¶
曰此皆董宋臣軰壊陛下素履¶
　　妓三¶
增都下無雙　闗中第一(天寳遺事都下名妓楚蓮香/國色無雙時貴門子弟争相)¶
(詣之蓮香毎出處之間則蜂蜾相隨慕其香也時麗情/集長安中有娼女曹文姬工翰墨爲闗中第一  號爲)¶
(書仙有任生者/投之詩云云)　多生花草　能舞柘枝(李公垂詩序/眞娘吳之妓)¶
(人歌舞有名者死葬武邱寺前墓多花草蔽其上筵麗/情集灼灼錦城官妓也善舞柘枝能歌水調相府  中)¶
(與河東人坐接神通目授如舊相識自此不/復面矣灼灼以軟綃帕裹紅淚宻寄河東人)　厚資獻¶
賦　感舊題詩(五代史補歐陽彬在湖南日馬氏不用/因而落魄街市有歌人瑞卿者慕其才)¶
<pb:KR3k0055_WYG_253-4a>¶
(延于家一日西蜀圖綱將發瑞卿遂以家財資彬隨綱/吏入蜀獻獨鯉朝天賦蜀主大悦擢居清要其後官至)¶
(尚書左丞相䕫州節度使三本事詩杜牧佐故吏部沈/公在江西幕張好好年十  以善歌來樂籍中隨公移)¶
(置宣城後爲沈著作所納見之于/洛陽東城感舊傷懐題詩以贈之)　陵前松栢　髻上¶
杏花(樂府廣題蘇小小錢塘名娼也南齊時人西陵在/錢塘江之西所謂西陵松栢下是也  蕙畆拾英)¶
(集趙清獻帥蜀日有妓戴杏花清獻喜之戯語之曰髻/上杏花真有幸妓應聲曰枝頭梅子豈無媒逼晩使直)¶
(宿老兵呼之幾二鼔不至復令人速之旋又令止之老/兵忽自幙後岀公怪問之兵曰某度相公不過一箇時)¶
(辰此念息矣雖/承命實未嘗徃)　躬撰彩牋　親輸錦帳(蜀牋譜薛濤/僑止百花潭)¶
(躬撰深紅小彩牋裁書供吟酬獻賢傑時謂之薛濤牋/晩歳居碧雞坊剏吟詩樓偃息于上後段文昌再鎮蜀)¶
<pb:KR3k0055_WYG_253-4b>¶
(濤卒文昌爲撰墓志集因話録睦州刺史栁齊物少而/俊邁家富于財因調  至京師有名娼嬌陳如者姿藝)¶
(俱美栁詣之悦焉陳云第下錦帳二十里即奉事終身/本易其言戲之耳翌日遂如數載錦帳以行陳大驚且)¶
(賞其竒特竟納入栁氏之家執僕媵之禮爲中表所推/明皇在人間嘗聞嬌陳之名訪知乃召入宫涕泣稱痼)¶
(疾且老上知其不/可强也命之歸)　烏帽紫衣　墨池雪嶺(豪異祕纂/李靖謁楊)¶
(素一妓執紅拂侍側目靖久之靖歸逆旅夜有紫衣烏/帽人叩門延入脱衣去帽乃十八九一美人也靖詰之)¶
(告曰妾楊家紅拂妓也絲蘿願託喬木乃與俱歸太原/  雲溪友議崔崖張祐齊名每題詩娼肆譽之則車馬)¶
(盈門毁之則杯盤失錯嘲李端端云黄昏不語不知行/鼻似煙牎耳似鐺愛把象牙梳掠鬢崑崙頂上月初生)¶
(端徃求之乃更贈曰覓得驊騮被繡鞍善和坊裏取端/端揚州近日無雙價一朶能行白牡丹于是賔客競臻)¶
<pb:KR3k0055_WYG_253-5a>¶
(其户或曰李家娘子纔出墨池/便登雪嶺何其一日黑白不均)　筒竹盛詩　紅蓮贈¶
句(唐語林長慶中白居易爲杭州刺史官妓髙玲瓏謝/好好巧于應對善歌舞後元微之鎭會稽恭其酬唱)¶
(毎以筒竹盛詩徃來紅元集白樂天及第時贈長安/妓阿軟絶句云綠水  蓮一朶開千花萬草無顔色)¶
　　妓四¶
增攜妓東山(世説謝安游/東山嘗携妓)　稱一枝花(異聞録天寶中/常州刺史滎陽)¶
(公子應舉狎長安娼女李娃娃後封汧國夫人夫人舊/名一枝花元稹酬白樂天代書一百韻云翰墨題名盡)¶
(光隂聽話移注云樂天毎與予同游常題/名于屋壁顧復本説一枝花自寅至已)　飲薫肌酒¶
(麗情集薛瓊瓊開元宫中第一手清明日上令宫妓踏/青狂生崔懐寶竊窺瓊瓊夜之内樂供奉楊羔潛待之)¶
<pb:KR3k0055_WYG_253-5b>¶
(羔令崔作小詞方得見羔飲懐寶薫肌酒曰此長春草/所造亦云千嵗酒可令白髪變黑致長生之道崔後爲)¶
(河南司録瓊瓊理筝爲吏所/詰収赴闕明皇因以賜之)　煖手妓懐(申王毎至寒/冬以手納妓)¶
(懐取/煖)　羨卷中人(麗情集崔徽蒲妓也同郡裴敬中以/興元幕爲梁使蒲一見動情相從累)¶
(月敬中言旋徽不得去怨抑不能自支後數月敬中密/友東川幕白知退至蒲有丘夏善寫真知退爲徽致意)¶
(于夏果得絶筆徽捧畫謂知退曰爲妾謝敬中崔徽/一旦不及卷中人徽且爲郎死矣明日發狂自是卒)¶
松花造紙(牧䜿間談元稹爲監察御史使蜀知有薛濤/難得見嚴司空潛知其意毎遣薛徃洎稹登)¶
(翰林濤歸浣花所造十色彩牋作小幅松花紙多用題/詩因寄獻元公百餘幅元于松花紙上寄贈一篇薛嘗)¶
(好種菖蒲故/篇末及之云)¶
<pb:KR3k0055_WYG_253-6a>¶
　　妓五¶
增詩古樂府蘇小小歌曰我乘油壁車郎乘青騘馬何¶
處結同心西陵松栢下　唐譚洙題眞娘墓詩曰虎邱¶
山下塜累累松栢蕭條盡可悲何事世人偏好色眞娘¶
墓上獨題詩　劉禹錫擬四愁詩曰玉釵重合両無縁¶
魚在深潭鶴在天得意紫鸞休舞鏡能言青鳥罷銜牋¶
金盆已覆難收水玉軫長抛不續絃若向蘼蕪山下過¶
遥將紅淚灑窮泉　鸞辭舊伴栖何處鳳得新巢已稱¶
<pb:KR3k0055_WYG_253-6b>¶
心紅粉尚殘香漠漠碧雲初㫁信沉沉情知㸃汚投泥¶
玉猶自經營買笑金從此山頭似人石丈夫形狀淚㾗¶
深　舊曾行處徧尋㸔雖是生離死一般買笑樓前花¶
已老畫眉牕下月猶殘雲藏巫峽音容㫁路隔星橋過¶
徃難莫道詩成無淚滴盡傾東海也難乾　三山不見¶
海沉沉豈有仙蹤更可尋青鳥去時雲路㫁姮娥歸後¶
月宫深紗窗遥想春相憶書幌誰憐夜獨吟料得夜來¶
天上鏡只應偏照兩人心　無名氏贈御史娘詩曰天¶
<pb:KR3k0055_WYG_253-7a>¶
下能歌御史娘花前月底奉君王九重深處無人見獨¶
把新聲傳順郎　元稹寄贈薛濤詩曰錦江滑膩岷峨¶
秀幻岀文君與薛濤言語巧偷鸚鵡舌文章分得鳳凰¶
毛紛紛詞客多停筆箇箇公侯欲夢刀别後相思隔煙¶
水菖蒲花發五雲髙　胡曽贈薛濤詩曰萬里橋邊薛¶
校書枇杷花下閉門居埽眉才子知多少管領春風總¶
不如　任生贈書仙詩曰玉皇前殿掌書仙一染塵心¶
下九天莫怪濃香薫骨膩雲衣曾惹御爐煙　妓徐月¶
<pb:KR3k0055_WYG_253-7b>¶
英送人詩曰惆悵人間萬事違兩人同去一人歸生憎¶
平望橋邊水忍照鴛鴦相背飛　竇鞏弔妓東東詩曰¶
芳菲美艷不禁風未到春殘已墜紅惟有側輪車上鐸¶
耳邊常似呌東東　宋潘庭堅毛惜惜詩曰淮海艷姬¶
毛惜惜蛾眉有此萬人英恨無匕首學秦女向使裹頭¶
眞杲卿玉骨花顔城下土氷魂雪魄史間名古今無限¶
腰金者歌舞筵中過一生¶
増賦馬彧咏妓轉轉賦曰玳筵既啟雅樂斯陳霧卷羅¶
<pb:KR3k0055_WYG_253-8a>¶
幃花攅錦茵有西園之上客命南國之佳人貌逞嬋娟¶
縱玉顔而傾國歩移縹緲蹴羅韤以生塵¶
增書妓劉國容寄進士郭昭述書曰酣寢方濃恨雞聲¶
之斷愛恩私未洽歎馬足以無情使我勞心因君餐食¶
再期後會以結齊眉¶
　　去妻一¶
增禮喪服小記婦當喪而岀則除之爲父母喪未練而¶
出則三年既練而出則己未練而反則期既練而反則¶
<pb:KR3k0055_WYG_253-8b>¶
遂之注云當喪當舅姑之喪出除喪絶族　家語孔子¶
曰婦有七岀三不去七岀者不順父母者無子者滛僻¶
者嫉妒者惡疾者多口舌者竊盜者三不去者謂有所¶
娶無所歸與共三年之喪先貧賤後富貴凡此聖人所¶
以順男女之際重婚姻之始也¶
　　去妻二¶
增家語後序曰自叔梁紇始出妻及伯魚亦出妻子思又¶
岀妻故稱孔氏三世出妻　荀子曰孟子惡敗而岀妻¶
<pb:KR3k0055_WYG_253-9a>¶
可謂能自强矣注云惡其敗德而岀其妻也　漢書曰¶
霍光以女妻金賞賞以霍氏事有萌芽上書去妻上哀¶
之得不坐　世説曰王獻之疾篤道家上章應首過問¶
子敬有何異同子敬云不覺餘事惟憶與郗家離婚¶
後漢書曰桓榮年四十無子弟子何湯乃去榮妻爲更¶
娶生三子榮甚重之　舊唐書曰崔顥登進士有俊才¶
無士行好蒱博飲酒及游京師娶妻擇有貌者稍不愜¶
意即去之¶
<pb:KR3k0055_WYG_253-9b>¶
　　去妻三(夫妻再合/)　(冥遇並附/)¶
原愛弛　義絶(以色事人色衰而愛/弛  夫婦之義絶)　仳離　衰薄(詩/有)¶
(女仳離啜其泣矣/  夫婦日以衰薄)　叱狗　别鶴(後漢書鮑永字君長/飬後母至孝妻甞於)¶
(母前叱狗永即去其妻改琴操啇陵牧子娶妻五/年無子父母欲出之爲  娶乃援琴爲别鶴操)　去¶
閤　送畿(古詩故人從閤去/  詩薄送我畿)　下堂　去室(綱鑑宋𢎞/曰糟糠之)¶
(妻不下堂去蘇武/還漢生妻  室)　同心　反目(詩僶俛同心/易夫妻反目)　失儷¶
　怨耦(左傳鳥獸猶不失儷/  又曰怨耦曰仇)　來歸　放岀(左傳凡諸/侯之女歸)¶
(寜曰來出曰來歸注禮曰舅姑怒則子放/婦出而不表禮焉  不表謂不明言其過)　貳行　三¶
<pb:KR3k0055_WYG_253-10a>¶
岀(詩女也不爽士貳其行士也罔極二/三其徳  管子士三出妻逐于境外)　離絶　棄背¶
(棄其舊室夫婦離絶國俗傷/敗  花落色衰復相棄背)　取棗　負薪(漢書王吉/字子陽妻)¶
(取東家棗啖吉吉乃去婦東家欲伐𣗳請于吉去婦復/還  又曰朱買臣負薪其妻羞之求去買臣曰吾五十)¶
(當富貴今四十九矣妻怒之曰今當饑死遂去之及爲/會稽太守入吳界見故妻與夫治道令後車載其夫妻)¶
(到太守舍園中給之食一日/妻自縊死與夫錢令葬送)　上書去　束緼還(上霍/光壻)¶
(金賞事見二/  下詳去婦)　王珉妻　陳平嫂(晋書王珣及珉皆謝/氏壻太傅安既與珣)¶
(絶婚又離珉妻遂爲仇怨不漢書陳平與兄伯同居伯/常耕田使平游學嫂疾平  親生産曰有叔如此不如)¶
(無有伯聞之/遂逐其妻)　呵叱出門　離訣登車(後漢書李充貧/兄弟六人同衣)¶
<pb:KR3k0055_WYG_253-10b>¶
(遞食妻竊謂充曰妾有私財願分異充曰醖酒具會鄉/里共議及賔至充從座中跪白母曰此婦無狀教充離)¶
(異充母兄弟不可承宗祀遂呵叱妻出門守又曰黄允/有儁才知名郭林宗曰卿有絶人之才恐  道不篤袁)¶
(隗見允曰得壻如此人足矣允聞之遂遣其妻夏侯氏/婦謂姑曰今日見棄方與黄氏長别乞一會以展離訣)¶
(集客二百餘人婦攘袂而前數允隱匿/穢事十五言畢登車而去允遂廢于世)　增詣澗折蕪¶
　分釵斷帶(金陵故事齊處士劉瓛居上元青龍山爲/儒林之宗年至四十未㛰其友爲娶王氏)¶
(乃詣澗折蕪而去因名其地爲蘼蕪澗當本傳即黄/允事允出妻夏侯氏父母曰婦人見棄  分釵斷帶)¶
鏡破絲斷　雨散雲收(孟郊去婦怨君心匣中鏡一破/不復全妾心藕中絲雖斷猶牽)¶
(連以唐宋遺史嚴灌夫娶慎氏十年無子乃出之妻爲/詩  别曰當時心事已相闗雨散雲收一晌間便是孤)¶
<pb:KR3k0055_WYG_253-11a>¶
(帆從此去不堪重/過望夫山遂如初)　夫妻復合　增故妻再合　去婦¶
復還(後漢黄昌妻遇賊被掠轉入蜀爲人妻後昌爲蜀/郡守其妻因治事至府中昌以不𩔖蜀人問其由)¶
(妻曰妾本㑹稽黄昌妻遭亂入蜀昌左足下有黒子/昌出足示之相持悲泣乃再合焉  下王吉事見前)¶
原陳詵二妻　賈充兩婦(晋書李繁姊先適陳詵生四/子遭亂詣賊請活姑命賊遂)¶
(掠去詵更娶嚴生子暉繁後得姊歸詵詵籍注二妻及/李亡詵疑制服司馬王愆期議曰案禮不二嫡故惠公)¶
(元妃卒繼室以聲子諸侯猶然况庶人乎爲詵也妻則/爲暉也母暉之制服無所疑矣畆隴之夫不達禮義施)¶
(孝叔妻失身于郤犨而不棄者以非其罪鄙野之人臨/危請姑險不忘順可謂婦矣士喪禮曰繼室故稱繼母)¶
(事之如嫡故先嫡後繼從之母又曰賈充前妻李氏以/大赦得還詔置左右夫人充  亦敕充迎李氏郭氏怒)¶
<pb:KR3k0055_WYG_253-11b>¶
(曰刊定律令佐命之功我有其分李那/得與我並乃爲李氏築館舍于外也)　重逢澣婦¶
復憶餅師(上百里奚事見賢婦人類明詩話唐寜王憲/宅左有賣餅者其妻纖白  媚王一見屬意)¶
(因厚遺其夫取之寵愛踰等及環歳問之曰汝復憶餅/師否黙然不對王召餅師使見之其妻注視雙淚垂頰)¶
(王乃/歸之)　梁女重生　永興復合(晉書元康中梁國女子/許嫁已授禮聘尋而其)¶
(夫戍長安久不歸女家更以適人女不樂行其母逼嫁/之尋病死其夫還徑至女墓不勝哀情便發冢開棺女)¶
(遂活因與俱歸壻聞詣官争之侍郎王道議曰此事非/常事不得以常理㫁之宜還前夫朝廷從其議  異苑)¶
(宋吕相河南人娶永興女爲妻生子乳哺中舅姑怒逐/之後相擕幼子過永興見羣婦同游幼子牽一婦號泣)¶
(相回顧久之認是幼子/母與相復爲夫婦焉)　賣鏡咏詩　織機題字(古今/詩話)¶
<pb:KR3k0055_WYG_253-12a>¶
(陳舍人徐徳言尚樂昌公主陳政衰乃破鏡各分其半/約他日以正月望日賣于都市及陳亡其妻歸楊越公)¶
(得鏡乃爲詩曰鏡與人俱去鏡歸人未歸無復嫦娥影/空留明月輝樂昌得詩悲泣不已越公知之愴然召德)¶
(言還其妻賢下竇滔妻/蘇氏事見  婦人𩔖)　能重室家　故遺鞵履(北史/宋東)¶
(徐州刺史張讜妻皇甫氏被掠賜中官爲婢皇甫遂詐/癡不能梳沭後讜爲宋冀州長史因貨絹千餘匹購求)¶
(皇甫文成怪其納財之多引見之時皇甫年已六十矣/文成曰南人竒好能重室家之禮此老母復何所任乃)¶
(如此致費也皇甫氏歸讜令諸妾境上奉迎數年卒/後十年而讜入魏  下宋程鵬舉事見賢婦人𩔖)¶
冥過贈以玉壺　遺之金枕(搜神記呉王夫差小女名/紫珪才貌俱美悦童子韓)¶
(重欲嫁之王不許紫珪飲氣而死重游學歸知之感其/意乃具幣帛弔于墓前珪魂出冢見重流涕相與還冢)¶
<pb:KR3k0055_WYG_253-12b>¶
(三日夜贈以徑寸珠并白玉壺延頸而歌曰南山有鳥/北山張羅意欲從君讒言孔多悲結成疹殁命黄壚命)¶
(之不造寃如之何羽族之長名爲鳳凰一日失雄三年/感傷雖有衆鳥不爲匹雙故見鄙姿逄君輝光身逺心)¶
(近何當暫亡紫珪一作紫玉度又曰隴西辛道度行至/雍州城西五里見一大宅辛  求餐飯饌食訖女謂度)¶
(曰我秦王女出聘曹國無夫而亡今日君來願爲夫婦/經三宿女曰共君宿契只可三宵命取牀後盝子開之)¶
(以金枕一枚爲信度出金枕在懐至秦以枕于市貨之/秦妃索看悲不自勝遣人發冢惟失金枕觧體看情交)¶
(宛然秦妃曰此眞我女壻也/封爲駙馬都尉令還本國)　吳中蝴蝶　壇上彩鸞¶
(寜波志東晉梁山伯祝英臺嘗同學祝先歸梁後過上/虞訪之始知爲女歸告父母欲娶之而已許馬氏子矣)¶
(梁後三年爲鄞令病死遺言葬清道山下明年祝適馬/氏過其處風濤大作舟不能進祝乃至梁冢哀痛忽地)¶
<pb:KR3k0055_WYG_253-13a>¶
(裂祝投而死馬氏聞其事于朝丞相謝安請封爲義婦/和帝時梁復顯靈異効勞于國封爲義忠有司立廟于)¶
(鄞云吳中有花蝴蝶橘蠹所化也婦孺以梁祝呼之中/艷異編文蕭抵鍾陵西山山有許徵君上昇第毎歳)¶
(秋士女櫛比文生睹一姝歌曰若能相伴陟仙壇應與/文蕭嫁彩鸞自有繡襦并甲帳瓊臺不怕雪霜寒歌罷)¶
(秉燭陟山捫石生亦潛躡其蹤姝顧曰非文蕭耶引至/絶頂侍衛甚嚴後有天判云呉彩鸞以私慾洩天機謫)¶
(爲民妻一紀/後入越王山)　藍橋玉臼　范陽金盌(艷異編裴航遇/雲翹夫人與詩)¶
(云一飲瓊漿百感生元霜搗盡見雲英藍橋便是神仙/窟何必﨑嶇上玉京後經藍橋渇過一舍有老嫗揖之)¶
(求漿嫗令雲英擎一甌漿飲之航欲娶之嫗曰但得玉/臼玉杵當與之後航得杵臼爲搗藥乃得娶後同仙去)¶
(射志怪録范陽盧充家西三十里有崔少府墓充出獵/  中一麞逐之不覺逺見一門如府舍入其中遂見少)¶
<pb:KR3k0055_WYG_253-13b>¶
(府令女配之三日少府曰君可歸矣女有娠生男當以/相還送至門充便上車去又四年三月三日忽見一犢)¶
(車充徃開車後戸見崔女與三嵗兒共載抱兒還充又/與金盌并贈别詩兒大名温休成爲令噐歴數郡二千)¶
(石皆著績其後生植爲漢尚書植/子毓爲魏司空冠蓋相承至今也)　夢入仙宫　形歸¶
畫幛(盧肇遺史盧李二生隱太白山習吐納李生不甘/浪跡江湖于揚州逄盧生號二舅以馬來迎朱門)¶
(斜口侍婢數百人一女子佐酒善箜篌容色極佳上有/朱字一行云天際識歸舟雲中辨江𣗳燕罷曰莫願作)¶
(姻否其年汴州陸長源以女妻之宛𩔖盧舅坐善箜篌/者李具言舊事女曰少年時因兄弟戲乃作夢入仙宫)¶
(如君所言麗松窗雜記進士趙顔于畫工處得一軟障/一婦人甚  謂畫工曰世無其人如何令生願納爲妻)¶
(畫工曰余神畫也此亦有名曰眞眞呼其名百日晝夜/不歇彼必應應則以百家綵灰酒灌之必活顔如其言)¶
<pb:KR3k0055_WYG_253-14a>¶
(果活言笑飲食如常終歳生一兒兩歳友人曰此妖也/余有神劍可斬之其夕顔擕劍纔入室眞眞泣曰妾南)¶
(岳地仙也無何爲人畫妾之形君又呼妾之名既不奪/君願君今疑妾妾不可住言訖擕其子却上軟障嘔出)¶
(先所飲百家綵灰酒覩/其障惟添一孩子焉)　冢稱神女　人說鬼胎(參寥/子宋)¶
(少帝時南徐有一士子從華山徃雲陽見客舍有一女/子悦之無因而得遂成心疾母問其故具以告母尋見)¶
(女子說之女聞感動因脱䔩膝令母宻藏席下卧之當/愈數日果差忽舉席見蔽膝持而泣氣欲絶謂母曰葬)¶
(時從華山過母從之比至女門牛打不行且待須臾女/妝㸃沐浴竟而出歌曰華山畿君既爲儂死獨活爲誰)¶
(施君若見憐時棺木爲儂開言訖棺開女倐入棺中因/合葬呼曰神女冢  中朝故事人説鄭畋是鬼胎其母)¶
(卒後與其父亞/再合而生畋)¶
<pb:KR3k0055_WYG_253-14b>¶
　　去妻四¶
原逆喪(榖梁杞伯來逆叔姬之喪/𫝊曰夫不逆出妻之喪)　不安(左傳莒子娶/女于向向姜)¶
(不安莒而歸莒人/入向以姜氏還也)　無子非過(梁叔魚三十無子欲出/其妻啇瞿曰吾年四十)¶
(有子五人恐子晩/出耳非妻之過矣)　蕩舟而歸(左傳齊侯與蔡姬乘舟/于囿蕩公公懼色變禁)¶
(之不止公怒歸之未/之絶也蔡人嫁之)　不爲伋妻(禮記子思曰不爲伋/也妻者是不爲白也)¶
(母/)　増人不如故(後漢書竇元妻與元書有衣不如/新人不如故之句餘詳薄妻𩔖)¶
讀書蔬食(南部新書河東裴章嘗遇髙僧慧照言其官/班位望過于其父娶妻李氏年四十餘章從)¶
(職太原棄妻于洛中過門不入别有所牽李氏自感其/薄衣褐髽髻讀佛書蔬食又十年章復遇照謂曰五十)¶
<pb:KR3k0055_WYG_253-15a>¶
(年前言即君必貴今皆不然何也章以薄妻之事告之/照曰夫人生魂訴于上帝以非命處君後旬日自以刄)¶
(剸腹/而死)¶
　　去妻五¶
原詩古詩曰上山採蘼蕪下山逢故夫長跪問故夫新¶
人復何如新人雖云好未若故人姝其色似相𩔖手爪¶
不相如新人從門入故人從閤去新人工織縑故人工¶
織素織縑日一匹織素五丈餘持縑將比素新人不如¶
故　後漢焦仲卿妻劉氏爲姑所遣時人傷之作詩曰¶
<pb:KR3k0055_WYG_253-15b>¶
孔雀東南飛五里一徘徊十三能織綺十四學裁衣十¶
五彈箜篌十六誦詩書十七嫁爲婦心中嘗苦悲君旣¶
爲府吏守節情不移雞鳴入機織夜夜不得息三日斷¶
五匹大人故言遲非爲織作遲君家婦難爲妾有繡腰¶
襦葳蕤金縷光紅羅複斗帳四角埀香囊交文象牙簟¶
宛轉素絲繩鄙賤雖可薄猶中迎後人　魏文帝代劉¶
勲出妻王氏詩曰翩翩牀前帳可以蔽光輝昔將爾同¶
去今將爾共歸緘藏篋笥裏當復何時披　曹植棄婦¶
<pb:KR3k0055_WYG_253-16a>¶
篇曰石榴植庭前綠葉摇縹青丹華灼烈烈璀彩有光¶
榮光榮曄流離可以處淑靈有鳥飛來集拊翼以悲鳴¶
悲鳴夫何爲丹華實不成拊心長歎息無子當歸寜有¶
子月經天無子若流星天月相終始流星殁無精棲遲¶
失所宜下與瓦石并憂懐從中來歎息通雞鳴反側不¶
能寐逍遥於前庭踟蹰還入房肅肅帷幕聲搴帷更攝¶
帶撫弦彈鳴筝慷慨有餘音要妙悲且清收淚長歎息¶
何以負神靈招摇待霜露何必春夏成晩穫爲良實願¶
<pb:KR3k0055_WYG_253-16b>¶
君且安寜　增唐顧況棄妻詞古人雖棄婦棄婦有歸¶
處今日妾辭君辭君欲何去本家零落盡慟哭來時路¶
憶昔來嫁君聞君甚周旋及與同結髪值君適幽燕孤¶
魂託飛鳥兩眼如流泉流泉咽不下萬里闗山道及至¶
見君歸君歸妾已老物情棄衰殘新寵方妍好　李白¶
白頭吟曰錦水東北流波蕩雙鴛鴦雄巢漢宫𣗳雌弄¶
秦草芳寜甘萬死碎綺翼不忍雲間兩分張此時阿嬌¶
正嬌妒獨坐長門愁日暮但願君恩顧妾深豈惜黄金¶
<pb:KR3k0055_WYG_253-17a>¶
買詞賦相如作賦得黄金丈夫好新多異心一朝將聘¶
茂陵女文君因贈白頭吟東流不作西歸水落花辭條¶
羞故林兔絲固無情隨風任傾倒誰使女蘿枝而來强¶
縈抱兩草猶一心人心不如草莫捲龍鬚席從他生網¶
絲且留琥珀枕或有夢來時覆水再収豈滿杯棄妾已¶
去難重迴古來得意不相負祗今惟有青陵臺　戴叔¶
倫去婦怨曰出戸不敢歸風悲日淒淒心知恩義絶誰¶
忍分離别下坡車轔轔畏逢鄉里親空持牀前幔却見¶
<pb:KR3k0055_WYG_253-17b>¶
家中人忽辭王吉去爲是秋胡死欲比今日情煩寃不¶
相似¶
原賦魏文帝出婦賦曰念在昔之恩好似比翼之相親¶
惟方今之疏絶若驚風之吹塵夫色衰而愛絶信古今¶
其有之傷㷀獨之無恃恨𦙍嗣之不滋甘歿身而同穴¶
終百年之常期信無子而應出自典禮之常度悲谷風¶
之不答怨昔人之忽故被入門之初服岀登車而就路¶
遵長塗而南邁馬躊躇而廻顧野鳥翩而髙飛愴哀鳴¶
<pb:KR3k0055_WYG_253-18a>¶
而相慕撫騑服而展節即臨沂之舊城踐麋鹿之曲蹊¶
聽百鳥之羣鳴情悵恨而顧望心鬱結其不平　曹植¶
岀婦賦曰以才薄之質陋奉君子之清塵承顔色以接¶
意恐疏賤而不親悦新婚而忘妾哀愛惠之中零遂摧¶
頽而失望退幽屏於下庭痛一旦而見棄心忉怛以悲¶
驚衣入門之初服背牀室而岀征攀僕御而登車左右¶
悲而失聲嗟寃結而無訴乃愁苦以長窮恨無愆而見¶
棄悼君施之不終　王粲出婦賦曰旣僥倖兮非望逢¶
<pb:KR3k0055_WYG_253-18b>¶
君子兮𢎞仁當隆暑兮翕赫猶蒙眷兮見親更盛衰兮¶
成敗思情固兮日新竦余身兮敬事理中饋兮恪勤君¶
不篤兮終始樂枯荑兮一時心摇蕩兮變易忘舊姻兮¶
棄之馬已駕兮在門身當去兮不疑攬衣帶兮出戸顧¶
堂室兮長辭¶
原書後漢竇元舊妻與元書曰棄妻斥女敬白竇生卑¶
賤鄙陋不如貴人妾日已逺彼日已親何所告訴仰呼¶
蒼旻悲哉竇生衣不厭新人不厭故悲不可忍怨不自¶
<pb:KR3k0055_WYG_253-19a>¶
去彼獨何人而居我處¶
　　子婦一¶
增禮記曰父母舅姑之敦牟巵匜非餕莫敢用與恒食¶
飲非餕莫之敢飲食　爾雅曰婦稱夫之父曰舅稱夫¶
之母曰姑在則曰君舅君姑没則曰先舅先姑　又内¶
則曰婦事舅姑如事父母雞初鳴咸盥潄櫛縱笄總衣¶
紳左佩紛帨右佩箴管施縏袠大觽木燧衿纓綦履以¶
適舅姑之所及所下氣怡聲問衣寒燠疾痛疴癢而敬¶
<pb:KR3k0055_WYG_253-19b>¶
抑搔之　又曰冡婦所祭祀賔客每事必請於姑介婦¶
請于冡婦　又曰婦或賜之飲食衣服布帛佩帨茝蘭¶
則受而獻諸舅姑受之則喜如新受賜若反賜之則辭¶
不得命如更受賜藏以待乏婦若有私親兄弟將與之¶
則必復請其故賜而後與之　子夏曰嫁不及舅姑謂¶
之不幸　漢書賈誼曰秦人抱哺其子與公併倨婦姑¶
不相悦則反脣而相稽　莊子曰室廡空虛則婦姑勃¶
蹊　又廣川王𫝊曰背尊章嫖以忽顔師古曰尊章猶¶
<pb:KR3k0055_WYG_253-20a>¶
言尊姑也　曹大家曰女子之事父母也孝故忠可移¶
于舅姑　顔氏家訓曰古者子婦供事舅姑旦夕在側¶
與男女無異¶
　　子婦二¶
增列女傳曰孟軻既娶將入室其婦袒于内孟子不悅¶
遂去不入婦辭母求去母召軻而謂之曰夫禮將上堂¶
聲必揚所以戒人也將入戸視必下恐見人過也今汝¶
不察于禮而責于妻不亦逺乎孟子遂留其婦謝之君¶
<pb:KR3k0055_WYG_253-20b>¶
子謂孟母知禮而明姑婦之道　列女傳曰班昭年七¶
十餘卒有遺令凡十六篇子婦丁氏爲撰集之又作大¶
家贊按昭子曹慤丁慤妻也　世説曰張説女嫁盧氏¶
女嘗爲舅求官説不語但指搘牀龜示之歸告其夫曰¶
舅得詹事矣¶
　　子婦三¶
增獻珍　嘗藥(楚王靈龜妃上官氏者舅姑在侍奉謹/甚凡珍美非經獻不敢先嘗  莊淑公)¶
(主事舅姑以禮姑寢疾不/解衣藥糜非親嘗不進)　乳姑　鞭婦(唐書崔澹曾/祖母長孫氏)¶
<pb:KR3k0055_WYG_253-21a>¶
(年八十無齒不粒食祖母唐夫人事姑至孝每旦梳洗/拜姑于堂下即升堂乳其姑姑頼其飬數年康健一旦)¶
(姑病宣言無以報新婦㤙願新婦有子有孫皆得如新/婦孝敬世謂崔氏昌大有所本云  又曰栁公綽爲刑)¶
(部尚書京兆獄有姑鞭婦至死者府欲殺之公綽曰/尊卑非鬭也且子在以妻而戮其母不順遂減論)¶
原佐餕　授室(禮記父母在朝夕恒食子婦佐餕室又/舅姑降自西階婦降自阼階授之  也)¶
　特豚　雙鯉(禮記婦以特豚饋明婦順也及姜詩母/好生魚及江水其妻取水不  時詩乃)¶
(棄妻妻寄鄰舍常作膾倩鄰母送詩母母感之呼/還舍傍輒有泉脈如江水兼躍雙鯉以供母膳)　必¶
嘗必服　勿逆勿怠(禮若飲食之雖不嗜必嘗而待加/之衣服雖不欲必服而待  又子)¶
(婦孝者敬者父母舅/姑之命勿逆勿怠)　枕几不𫝊　杖屨祗敬(禮舅姑/之衣衾)¶
<pb:KR3k0055_WYG_253-21b>¶
(簟席枕几不傳注傳移也/  又杖屨祇敬之勿敢近)　傳家子婦　請事舅姑(又/舅)¶
(殁則姑老𫝊家事于子婦姑又/婦將有事大小必請于舅  也)　娶不舉樂　嫁親饋¶
食(又娶婦之家三日不舉樂思嗣親也私又婦既嫁/婦盥親饋舅姑卒食婦餕餘私之也  猶㤙也)¶
猶有不至　而後内和(又以此防人婦猶有不至者謂/不親夫事舅姑之側也  又婦)¶
(順偹而后内和内和/理然後家可長久也)　増挽車提甕　盥饋執笄(鮑宣/妻桓)¶
(氏事見賢婦人𩔖未王珪子敬直尚南平公主是時諸/主下嫁以帝女貴  嘗行見舅姑禮珪曰主上行法度)¶
(吾當受公主謁見豈爲身榮以成國家之美于是與夫/人坐堂上主執笄盥饋乃退其後公主降有舅姑者偹)¶
(婦禮本/于珪)　娣姒獨殊　公姑皆賀(唐髙祖太穆順聖皇/后竇氏太后羸老有)¶
<pb:KR3k0055_WYG_253-22a>¶
(疾而性素嚴諸娣姒皆畏之莫敢侍后事之獨怡謹盡/孝  唐盧徹爲吉州刺史一女有幽閒之徳馬暢求之)¶
(卜者曰祥女入門而/媪御皆喜公姑皆賀)　原出婦疾怨(子婦未孝未敬勿/庸疾怨姑教之若)¶
(不可教而后怒之不可怒子放婦出而不表禮焉/注雖當出猶爲之隱不表禮謂不明其過犯也)　守¶
肉　取水(漢書蒯通曰臣之里有婦姑使守肉夜亡其/肉姑以爲婦盜逐之甞有里婦束藴請火曰)¶
(昨暮犬得肉姑慙追其婦還詩姜詩母好江/水妻常取之一日來遲母渴  逐遣其妻)　增節其¶
飲食　還以珠璫(汝南記應順字華仲其妻本汝南鄧/元義妻元義父伯考爲尚書僕射元)¶
(義還鄉里妻留事姑甚謹姑憎之幽閉空室節其飲食/羸露日困妻終無怨言後伯考怪而問之時義子朗年)¶
(數嵗言母不病但苦飢耳伯考流涕曰何意親姑反爲/此禍因遣歸更嫁爲華仲妻  謝承後漢書汝南李敬)¶
<pb:KR3k0055_WYG_253-22b>¶
(爲趙相奴于鼠穴中得繫珠璫珥相連以問主簿對曰/前相夫人昔亡三珠疑子婦竊之因而去婦敬乃送珠)¶
(付前相相/慚追去婦)　茍違顔色　乃見志操(本傳李迥秀母少/賤妻嘗罵媵婢母)¶
(聞不樂迥秀即出其妻或問之答曰娶妻原欲/事姑茍違顔色何可留也  下鮑永事見前)¶
　　子婦四¶
原善物(傳曰姑慈而從婦聽而婉禮/之善物也注從專也婉順也)　無私(禮記子婦/無私貨無)¶
(私蓄無私噐不敢/私假不敢私與)　成婦義(又三月而廟見稱來婦也/擇日而祭于禰成婦之義)¶
(也謂舅/姑沒也)　命適私室(又凡婦不命適/私室不敢退)　姑喪(檀弓南宫/縚妻姑之)¶
(喪夫子/訓其髽)　從舅從姑(榖梁曰送女父不下堂母不出祭/門父戒之曰謹慎從爾舅之言母)¶
<pb:KR3k0055_WYG_253-23a>¶
(戒之曰謹慎/從爾姑之言)　增歳寒松柏(唐書鄭義宗妻盧氏略渉/書史嘗有盜夜至其家人)¶
(俱逃走惟姑年老不能移賊欲殺之盧冒白/刄救之姑曰歳寒知松栢今乃見婦之心)　辭營别¶
第(又襄城公主下嫁有司告營别第辭曰/婦事舅姑如事父母異宫則定省闕)　雅合謹修¶
(又太中二年以起居即鄭顥尚公主詔曰婦人之/徳雅合謹修嚴奉舅姑夙夜勤事此婦人之節也)　今¶
日好雪(輟耕録馮道與趙鳯同在中書鳳有女適道仲/子以飲食不中爲道夫人譴罵趙氏婢長號知)¶
(院者來訴凡數百言道都不答及/去但云𫝊語親家翁今日好雪)¶
　　子婦五¶
增誡漢班昭女誡曰頼母師之典訓年十有四執箕帚¶
<pb:KR3k0055_WYG_253-23b>¶
于曹氏四十餘載矣戰戰兢兢常懼玷辱以增父母之¶
羞以益中外之累夙夜劬心勤不告勞¶
　　家範一¶
增易曰父父子子兄兄弟弟夫夫婦婦而家道正正家¶
而天下定矣　又初九曰閒有家悔亡象曰閒有家志¶
未變也　又六二曰旡攸遂在中饋貞吉象曰六二之¶
吉順以㢲也　又六四曰富家大吉象曰富家大吉順¶
在位也　又九五曰王假有家勿恤吉象曰王假有家¶
<pb:KR3k0055_WYG_253-24a>¶
交相愛也　又上九曰有孚威如終吉象曰威如之吉¶
反身之謂也　又曰家人有嚴君焉父母之謂也　詩¶
曰刑于寡妻至于兄弟以御于家邦¶
　　家範二¶
增晉書庾亮字元規美姿容善談論風格峻整動由禮¶
節閨門之内不肅而成或以爲夏侯泰初陳長文之倫¶
人憚其方嚴而莫敢造　唐書曰韋陟家法修整敕子¶
允就學夜分視之見其勤旦日問安色必怡稍怠則立¶
<pb:KR3k0055_WYG_253-24b>¶
堂下不與語　又曰李景讓家行修治閨門惟謹　又¶
曰李晟治家以嚴子姪非晨昏不輒見所與言未嘗及¶
公事¶
　　家範三¶
原閨門自守　衣冠相見(魏志司馬朗父防閨門自守/諸子雖冠成人不命進則不)¶
(敢進不命坐不敢坐不指有所問不敢言父子之間整/肅如此  晋書何曾至孝閨門整肅自少及長無聲樂)¶
(嬖幸之好與妻相見正衣冠相待如賔已南面妻北/面再拜上酒酬酢旣畢便出一歳如此不過再三)¶
增稱以孝慈　重其友睦(唐書韋倫居家以孝慈稱/  唐劉徳威于閨門友睦)¶
<pb:KR3k0055_WYG_253-25a>¶
名題里社　禮著閨門(唐書崔鄲四世緦麻同㸑居光/徳里宣宗聞而歎曰鄲一門孝)¶
(友可爲士族法因題其居曰徳星堂後京兆民即/其里號爲徳星社云  馮元常閨門雍睦有禮法)　見¶
重士林　各修家法(栁玭家訓余家本以學識禮法稱/于士林  唐宰相世系表唐爲國)¶
(久𫝊世多而諸臣亦各修/其家法務以門族相髙)　韓穆二門　邠倕四世(又/曰)¶
(穆寜居家嚴嘗撰家令訓諸子人一通又誡曰君子之/事親飬志爲大吾志直道茍枉而道三牲五鼎非吾飬)¶
(也先是韓休家訓子姓至嚴貞元間言家法者尚韓穆/二門云  又曰崔邠父倕四世一㸑當時言治家者推)¶
(其/法)　書誡屏風　貽譏門户(房元齡事見訓子𩔖以李/勣弟弼爲晋州刺史  勣)¶
(疾召爲司衛卿使省視忽語曰我似少愈可置酒相樂/于是奏樂宴飲列子孫于下將罷謂弼曰我即死欲有)¶
<pb:KR3k0055_WYG_253-25b>¶
(言恐悲哭不得盡故一訣耳我見房元齡杜如晦髙季/輔皆辛苦立門户亦望詒後悉爲不肖子敗之我子孫)¶
(今以付汝汝可謹察冇不厲言行交非𩔖者/急榜殺以聞母令後人笑吾猶吾笑房杜也)¶
　　家範四¶
增家法可稱(唐書張知謇毎敕子孫經/不明不得舉家法可稱)　内齋正色(又/曰)¶
(栁仲郢私居内/齋服用簡素)　世稱孝睦(裴向門户内外親屬百餘/口祿俸必均世稱其孝睦)¶
　重其家法(本傳朱泚亂崔祐甫妻王陷賊中泚嘗與/祐甫同列遺以繒帛菽粟祐甫妻受而緘)¶
(鐍之帝還京具封以獻/士君子重其家法焉)　雍睦保家(孔帖源洧雍睦/保家士友推之)¶
　　家範五¶
<pb:KR3k0055_WYG_253-26a>¶
原詩晋潘安仁家風詩曰綰髮綰髮髮亦鬒止日祇日¶
祗敬亦愼止靡專靡有受之父母鳴鶴匪和析薪弗荷¶
隱憂孔疚我堂靡搆義方旣訓家道穎穎豈敢荒寧一¶
日三省¶
增書唐李華與外孫崔氏書曰予小時起居尊行三時¶
侍食今諸子日出髙眠争覽盤噐何嘗有此儀　栁玭¶
述家訓誡子孫書曰夫門地髙者立身行已一事有墮¶
先訓則罪大于他人門髙則自驕族盛則人之所嫉實¶
<pb:KR3k0055_WYG_253-26b>¶
詣懿行人未必信纖瑕微累十手爭指摘矣故族逺長¶
不假問龜筮星數在處心行事而已昭國里崔南山琯¶
子孫之盛士族罕比仁和里裴尚書寛子孫衆盛寔爲¶
名閥夫名門右族莫不由祖考忠厚勤儉以成立之莫¶
不由子孫頑率奢傲以覆墜之成立之難如升天覆墜¶
之易如燎毛余家本以學識禮法稱于士林喪亂以來¶
門祚衰落基構之重屬于後生孝慈友悌忠信篤敬乃¶
食之醯醬可一日無哉¶
<pb:KR3k0055_WYG_253-27a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_253-27b>¶
　¶
　¶
　¶
　¶
　¶
　¶
　¶
御定淵鑑𩔖函卷二百四十八¶
