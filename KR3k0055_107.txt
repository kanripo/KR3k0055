# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.064529
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二
<pb:KR3k0055_WYG_107-1a>¶
　欽定四庫全書¶
御定淵鑑𩔖函卷一百二¶
　　設官部四十二(衛將軍衛左右衛將軍官親衛幷載/  左右  官屬  親衛  屬附)¶
　　　(中衛將軍並附/左右武衛將軍)　(驍騎將軍將輔國將軍將軍/左右威衛  軍  領軍)¶
　　　(䕶軍將軍/)¶
　　　衞將軍一¶
　原杜氏通典曰漢文帝始用宋昌為衛將軍位亞三司¶
　其官屬附見大將軍後凡車騎驃騎衛三將軍皆金印¶
<pb:KR3k0055_WYG_107-1b>¶
　紫綬武冠絳朝服佩水蒼玉晉以陸協為衛將軍兼儀¶
　同三司加千兵百騎東晉以後尤為要重後魏初加大¶
　則次儀同三司孝文太和中制加大則位在太子太師¶
　上歴代多有唐無之¶
　　　衛將軍二¶
　增漢書曰文帝至渭橋羣臣奉天子法駕迎代邸皇帝¶
　即日夕入未央宫夜拜宋昌為衛將軍領南北軍　又¶
　曰文帝三年遣灌嬰擊匈奴發中尉材官兵屬衛將軍¶
<pb:KR3k0055_WYG_107-2a>¶
軍長安　晉書曰虞潭為衛將軍貌如不武内實堅眀¶
　　衛將軍三¶
增學問優博　文雅有餘(三國吳志曰士爕為衛將軍/領交趾太守耽翫春秋為之)¶
(注解陳國袁徽與尚書令荀彧書曰交趾士府君既學/問優博又達於從政保全一郡二十餘年雖竇融保河)¶
(西曷以加之高冊府元龜曰宋劉毅為衛將軍往征盧/循敗歸後宋  祖與安帝大宴於西池有詔賦詩毅詩)¶
(云六國多雄士正始出風流毅自/以武功不競故示文雅有餘也)　綏懐逺近　應機¶
征討(晉書云羊祜為衛將軍時武帝將有滅吳之志以/祜為都督荆州諸軍事祜率營兵出鎮南夏開設)¶
(庠序綏懐逺近甚得江漢之心與吳人開布大信降者/欲去皆聽之  又云謝安為侍中都督揚豫徐兖青五)¶
<pb:KR3k0055_WYG_107-2b>¶
(州時苻堅強盛諸將敗退相繼安遣弟石及/兄子元等應機征討所在克㨗拜衛將軍)　先登陷¶
陣　徵兵運糧(後周書云厙逖昌為衛將軍從太祖破/竇㤗復宏農戰沙苑昌皆先登陷陣)¶
(冊府元龜曰封子繪為衛將軍平陽太守時大軍討復/東雍平紫壁及喬山紫谷絳蜀等子繪嘗以太守前驅)¶
(慰勞徵兵運/糧軍士無乏)　降附馬隆　號慟羊祜(晉書云馬隆為/司馬督時凉州)¶
(刺史楊欣失𦍑戎之和欣為鹵所没武帝以隆為武威/太守假節宣威將軍隆到武威前後誅殺及降附者以)¶
(萬計凉州遂平加授衛將軍聞又云羊祜為衛將軍都/督中外諸軍事及薨南州人  祜䘮莫不號慟吳守邊)¶
(將士亦為之泣其/仁德所感如此)　開門伏甲　背城死戰(北齊書薛/循義為東)¶
(魏衛將軍從神武戰沙苑退還晉州西魏儀同長孫子/彦圍逼城下循義開門伏甲士以待之子彦不測虚實)¶
<pb:KR3k0055_WYG_107-3a>¶
(於是遁去神武甚嘉之親又曰高季式仕魏為衛將軍/元象中西寇大至高祖  率三軍以禦之陣於北邙師)¶
(徒大敗所親部曲請季式奔梁季式曰吾兄弟受國厚/恩與高王共定天下一旦傾危亡去不義若社稷顛覆)¶
(當背城死戰安/能偷生茍活)　謀滅王敦　從破竇泰(晉書曰郗鍳/為衛將軍都)¶
(督從駕諸軍事與明帝謀滅王敦又以鍳為尚書令領/諸屯營平錢鳳等封高平侯  後周書曰厙逖昌為衛)¶
(將軍西魏文帝大統初進爵/為公從破竇泰授車騎將軍)　原宋昌領北軍　宣王¶
總西事(宋昌事見衛將軍二吳魏志曰文帝以司馬宣/王為撫軍大將軍征  召宣王曰朕委卿蕭何)¶
(之任不亦可乎車駕還詔曰吾東撫/軍當總西事吾西撫軍當總東事)　增安世薦蘇武¶
　全琮表陳熾(漢書曰張安世為衛將軍蘇武以故二/千石與計謀立宣帝賜爵闗内侯安世)¶
<pb:KR3k0055_WYG_107-3b>¶
(薦武明習故事奉使不辱命先帝以為遺言宣帝即時/召武待詔宦者署數進見復為右曹典屬國  三國吳)¶
(志曰全琮為衛將軍陳熾少有志/操能計算琮表稱熾任大將軍)　費穆以擒將&KR0118;¶
楊津以守城加(北魏書曰費穆莊帝時爾朱榮入雒詔/穆都督南征諸軍事生擒梁將曹義宗)¶
(以功&KR0118;衛將軍進封趙平郡開國公博又云楊津為撫/軍將軍出據靈邱賊帥鮮于修禮起  陵定州危急遂)¶
(廻師還州戰斬賊帥除衛尉卿既而杜/雒周圍州城津盡力捍守加衛將軍)　姜維降治無¶
戴　索琳破呼延晏(冊府元龜曰蜀姜維為衛將軍討/定汶山平康夷又降治無戴等部)¶
(落假維節又破魏雍州刺史王經於洮西就&KR0118;為大將/軍  又曰索琳&KR0118;衛將軍及劉曜進逼王城以琳為都)¶
(督征東大將軍討之破曜日逐/王呼延晏遂以功封上雒郡公)¶
<pb:KR3k0055_WYG_107-4a>¶
　　衛將軍四¶
增先驅後擊(後周書曰高琳為衛將軍&KR0025;擒莫多婁貸/文仍戰河橋琳先驅後擊勇冠諸將太祖)¶
(嘉之曰公即我之韓白也齊將東方老來寇琳禦之老/直前趣琳琳擊之老中數創退謂其左右曰吾經陣多)¶
(矣未見如/此健兒)　回戰急擊(北魏書曰賀㧞岳孝莊時為衛/將軍討万俟醜奴於渭南傍水)¶
(分置精騎隨地形便駱驛置之自將百餘騎隔水與賊/相見岳漸前進先所置驛騎隨岳而集賊不測其多少)¶
(至淺可濟岳便馳遁賊謂岳走乃輕騎追岳岳依横岡/伏兵以待之賊以路險不得進岳乃回戰急擊之賊退)¶
(走擄獲三千人降步/兵萬餘收其輜重)　原中軍總宿衛(晉起居注曰泰/始元年置中軍)¶
(將軍總宿衛/羊祜為之也)　衛軍掌兵衛(續漢書百官志曰衛/尉將軍掌京師兵衛)　增¶
<pb:KR3k0055_WYG_107-4b>¶
行相州刺史(北魏書曰李神為衛將軍行相州刺史時/葛榮兵充斥民多逃散神撫勞兵民小大)¶
(用/命)　辭荆州都督(又曰楊津為衛將軍孝荘永安初詔/津為荆州都督津以前在中山陷寇)¶
(詣闕固辭/竟不之任)¶
　　左右衛將軍一(親衛幷載附左右衛官屬並附/親衛官屬    中衛將軍)¶
原杜氏通典曰漢京師有南北軍掌理禁衛(南軍若今/諸衛北軍)¶
(若今羽林等軍周/勃馳入北軍是也)初有衛將軍(詳在/本篇)魏末晉文王又置¶
中衛將軍武帝接受分中衛為左右衛將軍(以羊琇為/左趙序為)¶
(右/)並置佐吏皆掌宿衛營兵銀章青綬武冠絳朝服佩¶
<pb:KR3k0055_WYG_107-5a>¶
水蒼玉宋齊謂之二衛各領營兵每暮一人宿直後增¶
二衛儀從為九十人陳因之後魏永光初又增置左右¶
衛將軍各二人北齊二人分掌左右廂所主朱華閣以¶
外各武衛將軍二人貳之隋初左右衛大將軍各一人¶
將軍各二人又各統親衛煬帝改左右衛為左右翊衛¶
(又加置親衛幷領勲武三衛煬帝改三衛為三/侍非翊衛府皆無三侍其所領軍士名為驃騎)唐復為¶
左右衛大將軍各一人(掌宫掖禁御/督攝隊伍)將軍各二人(貳大/將軍)¶
(事/)　長史各一人晉武帝置左右衛各有長史司馬東¶
<pb:KR3k0055_WYG_107-5b>¶
晉省長史歴宋齊梁陳後魏北齊並同至隋左右衛各¶
置長史一人唐因之　録事參軍各一人東晉元帝初¶
為鎮東大將軍置録事參軍自後無聞梁皇弟皇子府¶
有録事參軍各一人後魏二大公府及第一第二第三¶
品將軍府及始蕃王二蕃王三蕃王府各有録事參軍¶
官北齊因之隋左右衛府各有録事參軍一人唐因之¶
　倉曹參軍各二人東晉元帝為鎮東大將軍有倉曹¶
參軍宋武帝相府亦置後魏與録事參軍同置北齊因¶
<pb:KR3k0055_WYG_107-6a>¶
之隋左右衛府各有倉曺參軍一人唐因之置二人¶
兵曺參軍各二人歴代皆與倉曺同置　騎曹參軍各¶
一人魏司馬景王為大將軍有騎兵宋武帝為相有騎¶
兵參軍隋左右衛府有騎兵參軍唐初因之其後改為¶
騎曹　胄曺參軍各一人東晉元帝為鎮東大將軍有¶
鎧曺參軍宋武帝為相亦有之齊有左右鎧曹各一人¶
隋左右衛府有鎧曹行參軍一人唐因之長安初改為¶
胄曺神龍初復為鎧曹開元初復為胄曺凡自十六衛¶
<pb:KR3k0055_WYG_107-6b>¶
及東宫十率府録事及兵倉騎胄等曹參軍通謂之衛¶
佐並為美職漢魏以來諸將軍有長史以下官屬今諸¶
衛所置蓋亦因其舊號考其職位則全校微矣其下諸¶
衛官屬並同　左右親衛中郎將府中郎將之名秦漢¶
以來有之非今任也(别詳中郎將/五官左右篇)今中郎將因隋每衛¶
各置開府一貟以統之唐武德七年改開府中郎將親¶
衛為一府勲衛翊衛各為一府中郎將各一人掌領校¶
尉以下宿衛總判府事唐武德七年改親衛驃騎將軍¶
<pb:KR3k0055_WYG_107-7a>¶
為之其勲翊二衛亦然左右郎將一人隋備身府置左¶
右郎將唐因其名武德七年改親衛車騎將軍為之其¶
勲翊二衛亦然掌二中郎將之職録事參軍一人掌受¶
府事兵曹參軍一人掌判府事校尉五人　增文獻通¶
考曰宋有左右衛上將軍大將軍將軍中郎將郎將並¶
為環衛官無定貟皆命宗室為之亦為武臣之贈自大¶
將軍以下又為武臣責降散官　續文獻通考曰遼南¶
面有親衛有勲衛有翊衛而後有左右衛設官曰大將¶
<pb:KR3k0055_WYG_107-7b>¶
軍曰上將軍曰將軍曰折衝都尉曰果毅都尉　金以¶
舊罕札明安為侍衛親軍立侍衛親軍司以統之其左¶
右衛將軍領於殿前都㸃檢　元多稱指揮使惟有鎮¶
殿者稱將軍　右衛𨽻樞密院秩正三品中統三年初¶
置武衛至元元年改為侍衛八年改為左右中三衛掌¶
宿衛屯從兼屯田國有大事則調度之定置都指揮使¶
三員正三品副都指揮使二員從三品僉事二員正四¶
品經歴二貟從七品知事二員照磨二貟從八品所屬¶
<pb:KR3k0055_WYG_107-8a>¶
十有五　鎮撫所鎮撫二員　行軍千户所十秩正五¶
品達嚕噶齊十員副達嚕噶齊十貟千户十貟副千户¶
十員彈壓二十貟百户二百貟知事十貟　弩軍千户¶
所一秩正五品達嚕噶齊一員千户一貟彈壓二員百¶
户十貟　屯田千户所二秩正五品達嚕噶齊二貟千¶
户二員彈壓二貟百户十貟　敎官二蒙古字教訓一¶
員儒學教授一員掌諸屯衛行伍耕戰之暇使之習國¶
字通曉書記初由樞府選舉後歸吏部　左衛前衛中¶
<pb:KR3k0055_WYG_107-8b>¶
衛後衛職掌官秩並同右衛俱𨽻樞宻院前衛所屬多¶
門尉二平則門尉一貟順承門尉一員後衛所屬少屯¶
田千户一所又有唐兀衛親軍都指揮使司貴赤衛親¶
軍都指揮使司西域親軍都指揮使司宗仁蒙古侍衛¶
親軍都指揮使司隆鎮衛親軍都指揮使司俱𨽻樞宻¶
院左翊蒙古侍衛親軍都指揮使司𨽻山東河北蒙古¶
軍大都督府¶
　　左右衛將軍二¶
<pb:KR3k0055_WYG_107-9a>¶
增神武執手　高祖同榻(北齊書曰劉豐為汾州刺史/與諸將征討平定寇亂又從)¶
(神武破周文於河隂豐功居多神武執其手嗟賞之入/為左衛將軍  冊府元龜曰李孝嘗拜左衛大將軍從)¶
(平薛仁杲力戰有功高祖手/敕褒美臨朝每賜同榻而坐)　躍馬繞城　先驅破敵¶
(冊府元龜曰宋宗慤竟陵王誕據廣陵反慤表求赴討/乃行𨽻車騎大將軍沈慶之初誕誑其衆云宗慤助我)¶
(及慤至躍馬繞城呼曰我宗慤也事平入為左衛將軍/  又曰斛律光為左衛將軍從文宣出塞光先驅破敵)¶
(還除晉/州刺史)　使趙草守　與賀若合(梁書曰曺景宗為右/衛將軍魏軍攻徐州)¶
(詔景宗援之頓邵陽洲立壘與魏城相去百餘步魏將/楊大眼對橋北岸立城以通糧運每牧人過岸伐芻槀)¶
(皆為大眼所掠景宗乃募勇敢士徑渡大眼城南築壘/親自舉築大眼來攻景宗破之因得壘城使别將趙草)¶
<pb:KR3k0055_WYG_107-9b>¶
(守之因謂為趙草城川後周書曰宇文貴為右衛將軍/時東魏賀若統以潁  來降東魏遣將堯雄趙育是雲)¶
(寳率衆二萬攻潁川貴自雒陽率步騎二千救之東魏/行臺任祥又率衆四萬攻潁川方與雄合諸將以彼衆)¶
(我寡不可争鋒貴曰古人多以寡制衆吾進與賀若/合勢為計之上者遂入潁川與雄等合戰大破之)¶
博諳舊典　啓求賦詩(南宋書曰劉湛為高祖相國參/軍博諳前代舊典後為右衛將)¶
(軍華梁書曰曺景宗為右衛將軍破魏軍振旅凱入帝/於  光宴飲令沈約賦韻景宗不得韻啓求賦詩帝曰)¶
(卿技能甚多伺必止在一詩景宗醉求作不已詔令約/賦韻詩韻已盡唯餘競病二字景宗便操筆斯須而成)¶
(其辭曰去時兒女悲歸來笳鼓競借問行路人/何如霍去病帝歎不已約及朝賢驚嗟竟日)　不苦¶
衆多　毋輕敵小(梁書曰王珍國為左衛將軍魏任城/王元澄寇鍾離高祖遣珍國因問討)¶
<pb:KR3k0055_WYG_107-10a>¶
(賊方畧對曰臣嘗患魏衆少不苦其多高祖乃假節與/衆軍同討焉  宋書曰王景文太宗初即位為左衛將)¶
(軍時六軍戒嚴景文仗士三千人入六門諸將咸云殄/小賊易於拾遺景文曰敵固無小蠭蠆有毒何可輕乎)¶
　隨攻安蜀　持節南康(陳書曰錢道戢為左衛將軍/太建二年隨章昭達征蕭巋)¶
(攻安蜀城降之以功加散騎常侍仁威將軍出冊府元/龜曰裵忌髙祖時為左衛將軍世祖天嘉初  為持節)¶
(南康/内使)　詔不肻奉　騎不得入(隋書曰來護兒為左翊/衛大將軍遼東之役渡)¶
(河至卑奢城高麗舉國來戰護兒大破之將趨平壌高/麗上表請降帝許之詔護兒旋師護兒集衆曰今高麗)¶
(困敝吾欲進兵徑趨平壤取其偽主獻㨗而歸答表請/行不肯奉詔諸將懼盡勸還方始奉詔敕  唐書曰薛)¶
(訥為左衛大將軍元宗即位於新豐講武以訥為左軍/節度時元帥與禮官得罪諸部領亦失序惟訥及解琬)¶
<pb:KR3k0055_WYG_107-10b>¶
(之軍中不動令輕騎詔訥至軍/門皆不得入禮畢帝甚加慰勞)　元夜登高　通宵假¶
寐(隋書曰元胄為右衛大將軍高祖親顧益宻嘗上元/夜帝與近臣登高時胄下直帝令馳召之及胄見帝)¶
(謂曰公與外人登高未若就朕也賜宴極歡兼唐書曰/李大亮為左衛大將軍兼領太子右衛率俄  工部尚)¶
(書身居三職宿衛兩宫每當宿/直必通宵假寐太宗賞勞之)　珍國乞留　護兒固¶
諌(梁書曰王珍國為右衛將軍辭不拜又授徐州刺史/固乞留京師復賜金帛珍國又固讓高祖敕荅曰昔)¶
(田子㤗固辭絹穀卿體國情深良在可嘉尋徵為護軍/將軍  隋書曰來護兒為右翊衛大將軍煬帝於鴈門)¶
(為突厥所圍將𨕖精騎潰圍而/出護兒及樊子蓋並固諌乃止)　褚淵入衛　元康馳¶
驛(冊府元龜曰宋褚淵為中軍將軍桂陽王休範反淵/與衛將軍袁粲入衛宫省鎮集衆心  又曰北齊陳)¶
<pb:KR3k0055_WYG_107-11a>¶
(元康為中軍將軍時王思政入潁城諸將攻之不能抜/元康進計於文襄曰公入輔朝政未有殊功今潁城將)¶
(陷願乗之足以取大業文襄令元康馳驛觀之復曰/必可拔文襄於是親征既至而克賞元康金百鋌)¶
有松石間意　非田舍所吹(冊府元龜曰宋蕭思話為/右衛將軍嘗從太祖登鍾)¶
(山北嶺中道有盤石清泉帝使於石上彈琴因賜銀鍾/酒謂曰相賞有松石間意  又曰梁張興世為雍州刺)¶
(史左衛將軍興世父仲子由興世致位給事中興世父/將往襄陽愛鄉里不肯去嘗謂興世曰我雖田舍老翁)¶
(樂聞鼔角汝可送一部行田時欲吹之興世素/恭謹畏法譬之曰此是天子鼓角非田舍所吹)　𨕖精¶
銳擊賊　以驍果出城(隋書曰董純為右衛將軍彭城/留守大業中彭城賊張大彪等)¶
(寇掠徐兖純討之初閉營不與戰賊屢挑不出以純為/怯不設備純𨕖精銳擊賊合戰於昌慮大破之  冊府)¶
<pb:KR3k0055_WYG_107-11b>¶
(元龜曰唐張瑾初仕隋世歴職顯貴煬帝被圍鴈門瑾/以驍果出城擊賊一日九㨗帝大恱拜右翊衛大將軍)¶
　何以殺壯士　我欲舉好人(冊府元龜曰梁王僧辯/為左衛將軍討河東王)¶
(譽譽將周鐵虎有膂力僧辯於陣擒獲命烹之鐵虎呼/曰侯景未滅何以殺壯士僧辯乃宥之及侯景西上鐵)¶
(虎從僧辯克任約獲宋子仙毎戰有功人隋書曰薛世/雄性亷謹文帝嘗謂羣臣曰我欲舉好  未知諸君識)¶
(否羣臣曰臣等何能測聖心帝曰我欲舉/者薛世雄羣臣稱善於是拜右翊衛將軍)　善明無宦¶
情　道根如素士(冊府元龜曰南齊劉善明齊臺初建/為右衛將軍辭疾不拜褚淵謂善明)¶
(曰高尚之事乃卿從來素意今朝廷方相委待詎得便/學松喬耶善明曰我本無宦情既逢知己所以戮力驅)¶
(馳今天地廓清朝廷濟濟鄙懐既申不敢昩於富貴矣/  梁書曰馮道根為右衛將軍雖貴顯而性儉約所居)¶
<pb:KR3k0055_WYG_107-12a>¶
(宅不修牆屋無器服侍衛入室則蕭然如素/士之貧賤者當世服其清退武帝亦雅重之)　曹真加¶
給事　杜弼為司軍(冊府元龜曰魏曺真為上軍大將/軍都督中外諸軍事假節鉞與夏)¶
(侯尚䓁征蜀擊牛渚屯破之特拜中軍大將軍加給事/中  又曰北齊杜弼以中軍大將軍為行㙜慕容紹宗)¶
(軍司文襄令陳政務之要弼請口陳曰天下大務莫過/賞罰二端若二事得中自然盡美帝曰言雖不多於理)¶
(甚要握/手而别)　原文度共輔幼主　世瑜親侍至尊(晉書曰/王坦之)¶
(字文度領左衛將軍又領本州大中正與謝安共輔幼/主  晉中興書曰劉超字世瑜為右衛將軍蘇峻作逆)¶
(偪&KR0118;天子世/瑜親侍至尊)　吳隱之居清顯　來護兒甚親重(晉書/曰吳)¶
(隱之&KR0118;左衛將軍雖居清顯而祿賜俱頒親族重隋/書曰來護兒煬帝即位&KR0118;右衛大將軍帝甚親  之)¶
<pb:KR3k0055_WYG_107-12b>¶
虞𦙍為眀帝所昵　劉超為蘇峻不平(晉書曰虞𦙍轉/右衛將軍與南)¶
(頓王宗俱為明帝所昵並典禁兵及帝不豫宗以隂謀/發覺事連𦙍帝隱忍不問徙𦙍為宗正卿  晉中興書)¶
(曰劉超為左衛將軍時蘇峻逼&KR0118;天子超攀輦悲/哀賊給馬不肯騎而悲哀慷慨峻聞之甚不平)¶
　　左右衛將軍三¶
增真將軍也(唐書李大亮為左衛大將軍太宗謂大亮/每行夜自當丙夜遣郎將中郎將行甲乙)¶
(丁戊等夜身先/於人真將軍也)　乃誠臣也(隋書曰來護兒為右翊衛/大將軍伐遼會楊元感反)¶
(攻雒陽護兒聞之召禆將周法尚䓁議旋軍法尚等以/無敕不從護兒曰雒陽被圍心腹之疾高麗逆命猶疥)¶
(癬耳即日回軍令子宏及整馳驛奏聞帝/見宏䓁恱曰汝父擅赴國難乃誠臣也)　對南掖門¶
<pb:KR3k0055_WYG_107-13a>¶
(梁書曰楊公則為左衛將軍高祖義師至新林公則自/越城移屯領軍府壘北樓與南掖門相對嘗登樓望戰)¶
(城中遥見麾蓋縦神鋒弩射之矢貫胡牀/左右皆失色公則曰幾中吾脚談笑如初)　列東掖門¶
(梁書曰楊公則為左衛將軍從高祖平建康城内出者/或被剥奪公則親率麾下列陣東掖門衛送公卿士庻)¶
(故出者多由/公則營焉)　固讓不受(冊府元龜曰晉庾亮為左衛/將軍時王敦舉兵亮與諸將)¶
(拒錢鳳及沈充之走吳興元帝又假亮節都督東征諸/軍事追充事平封永昌縣開國公賜絹五千餘匹固讓)¶
(不/受)　固辭不受(冊府元龜曰梁蔡道恭為右衛將軍時/高祖舉義師於雍州道恭以功&KR0118;中領)¶
(軍固辭/不受)　李崇平氐功(北魏書曰李崇自孝文時為都/督隴右諸軍事擊氐楊靈珍從)¶
(弟建軍於龍門破之靈珍走奔漢中孝文在南陽覧表/大恱曰使朕無西顧之憂者李崇之功也以崇為都督)¶
<pb:KR3k0055_WYG_107-13b>¶
(梁秦二州諸軍事孝/明時累&KR0118;左衛將軍)　䖍瓘破賊功(冊府元龜曰唐郭/䖍瓘為右衛將軍)¶
(北軍都護元宗開元二年突厥黙啜遣其子同俄特勒/率衆寇北庭䖍瓘擊敗之斬同俄於城下突厥女壻火)¶
(拔頡利發石阿失畢與同俄特勒同領兵同俄之死懼/不敢歸遂與其妻歸降䖍瓘以破賊功拜冠軍大將軍)¶
(行右驍衛大將軍/封太原郡開國公)　所得不可勝計(梁書曰曹景宗為/右衛將軍武帝天)¶
(監五年魏軍攻徐州詔景宗攻破之生擒/五萬餘人收其軍糧器械牲畜不可勝計)　所獲不可¶
勝計(冊府元龜曰蘭欽為左衛將軍南征彝獠擒/陳文徹所獲不可勝計大獻銅鼓累代所無)　原¶
王濟領兵未欲轉之(山濤啓事曰右衛將軍王濟字武/子誠亮有美才詔濟領禁兵不欲)¶
(使轉/之)　世雄㢘正於是超拜(隋書曰薛世雄行軍破敵/秋毫無犯帝曰世雄㢘正)¶
<pb:KR3k0055_WYG_107-14a>¶
(有古人風超/拜右衛將軍)¶
　　左右衛將軍四¶
原詩梁范雲贈沈左衛詩曰伊昔霑嘉惠出入承眀宫¶
游息萬年下經過九龍中越鳥憎北樹邉馬畏南風願¶
言反魚蓨津梁肯見通¶
增制孫逖授吳王祗左衛將軍䓁制曰左衛將軍吳王¶
祗等國之近屬朝之多士或同班警衛有避於天倫或¶
列位周行已淹於歳序各移官命用廣朝恩　白居易¶
<pb:KR3k0055_WYG_107-14b>¶
授李演左衛上將軍制曰王者法鉤陳設環列非勲勤¶
之將信近之臣則何以久張爪牙轉置肘腋具官李演¶
常從德宗皇帝南蒐於梁籍名功臣謂之定難洎出分¶
戎律入拱宸居内外周旋不懈於位交㦸之下周廬肅¶
然今之轉&KR0118;示益親信移領左廣仍參夏卿夫八屯之¶
警廵七萃之勤惰爾為其正盡得察之宜惜前勞無隳¶
乃勣¶
　　左右驍騎將軍一(官屬與左右衛同軍/後改左右驍騎將)¶
<pb:KR3k0055_WYG_107-15a>¶
原杜氏通典曰漢有驍騎將軍謂之雜號將軍武帝以¶
李廣為之後省後漢建武元年初改屯衛為驍騎魏置¶
為中軍晉領營兵兼統宿衛梁以來其任踰重天監六¶
年置左右驍騎領朱衣直閣並給儀從北齊州刺史昌¶
義之首為此職出則羽儀清道入則與二衛通直臨軒¶
則升殿夾侍改舊驍騎曰雲騎陳有左右驍騎及雲騎¶
(陳韋翽為驍騎將軍素有名稱每/大事恒令夾侍左右時人榮之)永平二年詔云左右¶
驍騎宜通文武文官則用心腹武官則用功臣所給儀¶
<pb:KR3k0055_WYG_107-15b>¶
從同太子二衛率後魏北齊並有驍騎將軍之職後周¶
有左右驍騎率上士至隋開皇十八年置備身府煬帝¶
即位改左右備身府為左右驍衛府所領軍士名曰豹¶
騎其備身府又别置焉唐因隋置左右驍衛府龍朔二¶
年去府字光宅元年改左右驍衛為左右武威神龍元¶
年復舊大將軍各一人所掌與左右衛同將軍各二人¶
以副之　增宋史職官志曰環衛官有左右驍衛上將¶
軍大將軍將軍　續文獻通考曰遼南面有左右驍衛¶
<pb:KR3k0055_WYG_107-16a>¶
設官曰大將軍曰上將軍曰將軍曰折衝都尉果毅都¶
尉　金海陵正隆五年罷親軍司以所掌付大興府置¶
左右驍衛所謂從駕軍也　元眀無¶
　　左右驍騎將軍二¶
增東觀漢記曰建武九年以劉喜為驍騎將軍攻涿郡¶
　魏志曰董卓立獻帝表太祖為驍騎將軍與計事太¶
祖乃變姓名間行東歸　齊書曰江斆為侍中轉都官¶
尚書領驍騎將軍王晏啓武帝曰江斆今重登禮閣兼¶
<pb:KR3k0055_WYG_107-16b>¶
寄六軍慈渥所覃實有優忝但語其事任殆同閑輩天¶
㫖既欲升其名位愚謂以侍中領驍騎望實清顯有殊¶
納言上曰斆常啟我為其鼻中惡今既以何穎王瑩還¶
門下故有此廻換耳¶
　　左右驍騎將軍三¶
原出鴈門　出北塞(漢書曰李廣為驍騎將軍出鴈門/擊匈奴匈奴兵多破廣軍生得廣)¶
(單于素聞廣賢令曰得李廣必生致之鹵騎得廣廣時/傷置兩馬間絡而盛之卧行十餘里廣佯死睨其旁有)¶
(一兒騎善馬暫騰而上兒馬因抱兒鞭馬南馳數十里/得其餘軍匈奴騎數百追之廣行取兒弓射殺追騎以)¶
<pb:KR3k0055_WYG_107-17a>¶
(故得脫軍魏略曰任城威王彰字子文性勇而&KR0161;黄行/驍騎將  出北塞為鹵寇所要彰獨與麾下數百騎突)¶
(圍王聞之曰我黃/&KR0161;兒竟大竒也)　增賜寳鈿刀　賜金縷帶(冊府元/龜曰唐)¶
(阿史那社尒為左驍衛大將軍貞觀十四年授行軍總/管以平高昌諸人咸即受賞社尒以未奉詔㫖秋毫無)¶
(所取軍還太宗美其廉慎以高昌所得寳鈿刀并雜綵/千段賜之  後周書曰侯莫陳順為驍衛將軍從太祖)¶
(征討拜大都督西魏文帝東討順與太尉王盟䓁留鎮/長安時趙青雀反盟等奉魏太子出次渭北魏文帝還)¶
(執順手曰河橋之戰卿有殊/功便觧所服金鏤玉帶賜之)　董純賜縑　史祥進位¶
(隋書曰董純以功拜柱國進爵為郡公增邑千户轉左/驍衛將軍賜女妓十人縑五千匹  又曰史祥為左衛)¶
(將軍進位上大將軍轉太僕卿祥從征吐谷渾率衆出/間道擊鹵破之俘男女千餘口進位左光禄大夫拜左)¶
<pb:KR3k0055_WYG_107-17b>¶
(驍衛/將軍)　蘇定方&KR0118;　來護兒拜(冊府元龜曰唐蘇定方/為行軍總管征賀魯擒)¶
(之以功&KR0118;左驍衛大將軍軍又曰隋來護/兒煬帝初拜左驍衛大將  帝甚重之)　别擊北山¶
　遣援西濟(又曰馬三寳為太子監門率别擊叛人劉/拔真於北山破之又從平薛仁杲&KR0118;驍衛)¶
(將軍後從柴紹擊吐谷渾於岷州前後擄男女數千口/累封新興縣公  又曰唐劉𢎞基為右驍衛大將軍高)¶
(祖武德二年五月王世充/侵西濟州遣宏基援之)　望匄都曼　命釋突通(又/曰)¶
(唐蘇定方為左驍衛大將軍顯慶五年討思結闕俟斤/都曼俘還東都法司請斬之定方請曰都曼之叛罪合)¶
(誅戮臣欲生致闕廷與之有約今既面縛待罪望匄其/餘命高宗曰朕屈法伸恩全卿信誓乃命宥之  又云)¶
(唐屈突通初仕隋大業中為左驍衛大將軍通將桑顯/和降於劉文静遣副將竇琮等與顯和追之遂擒通送)¶
<pb:KR3k0055_WYG_107-18a>¶
(於長安高祖謂曰何相見晩耶通泣曰通不能盡人臣/之節力屈而至為本朝之辱以媿相見高祖曰隋室忠)¶
(臣也命/釋之)　都督七軍　經略四鎮(又曰魏&KR0544;仁都亭侯/從平荆州以仁行征)¶
(南將軍留屯江寧拒吳衆退之三軍服其勇蘇伯田銀/反以仁行驍騎將軍都督七軍討銀等破之  又云唐)¶
(郭䖍瓘為左驍衛將軍兼北庭都護開元中以功拜冠/軍大將軍行右驍衛大將軍進封太原郡開國公俄轉)¶
(安西副大都護攝御史/大夫四鎮經略安撫使)　匈奴避李廣　志𤣥同亞夫¶
(漢書曰李廣為驍騎將軍在此平郡匈奴號曰漢飛將/軍避之數嵗不入界  唐書曰段志𤣥為左驍衛大將)¶
(軍文德皇后之葬也志𤣥與宇文士及分統士馬出宿/於彰武門太宗夜使宦官三至將軍處士及開營納使)¶
(者志𤣥閉門不納曰軍門不可夜開使者曰此有手敕/志𤣥曰夜中不辨真偽因停使者至曉太宗聞而歎曰)¶
<pb:KR3k0055_WYG_107-18b>¶
(此真將軍也周/亞夫何以加焉)　原馬成備北邊　劉桓攻中山(後漢/書曰)¶
(馬成字君&KR0118;拜揚武將軍屯常山以備北邉又代驍騎/大將軍杜茂繕治障塞自西河至渭橋河上至安邑太)¶
(原至井陘中山至鄴皆築堡壁起烽燧十里一候在事/五六年帝以成勤勞徵還京師邊人多上書求請後遣)¶
(成還屯為東觀漢記曰光武/以劉桓  驍騎將軍攻中山)¶
　　左右驍騎將軍四¶
增為沃沮道總管(冊府元龜曰龎孝泰為左驍衛將軍/高宗遣將征高麗孝泰為沃沮道總)¶
(管時孝泰軍於蛇水之上高麗蓋蘇文益兵擊之孝㤗/大敗或勸就劉伯英曺繼叔之營孝泰曰我事國家兩)¶
(代過蒙㤙遇高麗不滅吾必不還伯英等/何必救我遂與其子一十三人皆死之)　為弓月道¶
<pb:KR3k0055_WYG_107-19a>¶
總管(冊府元龜曰唐契苾何力為右驍衛大將軍永徽/二年弓月處密叛以何力為弓月道大總管討平)¶
(之擒其渠帥處密/時健俟斤等以歸)　不願先受榮爵(北魏書曰淳于誕/宣武末伐蜀以誕)¶
(為驍騎將軍假冠軍將軍都督别部司馬領鄉導/統軍誕不願先受榮爵乃固讓實官止參戎號)　不¶
以富貴自處(冊府元龜曰韓公武為大金吾將軍堅辭/宿衛改右驍衛將軍性甚恭遜不以富貴)¶
(自/處)¶
　　左右驍騎將軍五¶
增制唐蘇頲授安金藏右驍衛將軍制曰具官安金藏¶
家本孝悌身全忠懇往在周朝困於酷吏共誣良善敢¶
<pb:KR3k0055_WYG_107-19b>¶
謗太皇不任楚毒並加刑憲金藏乃自刺心肺見其誠¶
節因而寤主實頼斯人則洪演納肝田光吞舌求之既¶
往未足為喻眷言酬德自可超倫彰其貞固之美拜以¶
誰何之任　錢珝授楊約左驍衛將軍并崔敬復左領¶
軍衛將軍制曰國家之道文武相須故帶綬簪冠而處¶
將軍之位者必得雄俊之材以對我卿大夫具官楊約¶
智則好謀勇而知禮臨戎之用以律甚明具官崔敬復¶
涖事多能理煩益辦舉其成效可以在庭俾就衛環式¶
<pb:KR3k0055_WYG_107-20a>¶
昭奬勸使號令有嚴於宿衛謨明皆稱於職官副吾雄¶
俊之求以濟相須之道¶
　　輔國將軍一¶
原杜氏通典曰後漢獻帝置輔國將軍以伏完為之¶
晉王濬平吳後拜輔國大將軍有司奏輔國依比未為¶
達官不置司馬不給官騎詔依征鎮給五百大車增兵¶
五百人為輔國營給親騎百人官騎十人置司馬　宋¶
明帝泰始四年改為輔師將軍後廢帝昱元徽二年復¶
<pb:KR3k0055_WYG_107-20b>¶
故　梁後魏後周隋並有之　唐輔國大將軍為武散¶
官　增晉書曰王導為輔國將軍導上牋曰今者臨郡¶
不問賢愚輒有鼓蓋時有不得者或為恥辱導忝荷重¶
任不能崇浚山海而開創亂源取紊彝典謹送鼓蓋之¶
物請從導始庶令雅俗區别群望無憾　王隱晉書曰¶
羊琇以輔國將軍開府儀同¶
　　輔國將軍二¶
增定興州　略晉川(隋書曰李雄周太祖時為輔國將/軍從達奚武平漢中定興州又討)¶
<pb:KR3k0055_WYG_107-21a>¶
(汾州寇録前後功拜驃騎大將軍陽北魏書曰奚牧為/輔國將軍畧地晉川獲慕容寳丹  王買得及離石護)¶
(軍高秀和於平陶以軍功/拜幷州刺史賜爵任城公)　領千人　遣百騎(冊府元/龜曰晉)¶
(劉演為陽平太守石勒之亂演奔劉琨琨以為輔國將/軍魏郡太守琨將討勒以演領勇士千人行北中郎將)¶
(兖州刺史鎮廩邱斬王桑走趙固得衆七千人為勒所/攻演拒戰勒退元帝拜為都督後將軍假節  又曰南)¶
(齊劉懐珍仕宋為輔國將軍偽長廣太守劉桃根領數/千人戍不其城懐珍引軍次洋水衆皆曰宜堅壁伺隙)¶
(懐珍曰今衆少糧單我懸彼固正宜簡精銳/掩其不備爾遣王廣之將百騎&KR0670;陷其城)　小輿殿¶
後　單騎直入(梁書曰韋叡為輔國將軍討合肥初肥/水堰立使王懐靜築城守之魏攻陷懐)¶
(静城乘勝至叡隄下軍監潘靈祐勸退還巢湖諸將請/走保三叉叡怒曰將軍死綏有前無却因令取繖扇麾)¶
<pb:KR3k0055_WYG_107-21b>¶
(憧樹之隄下示無動志叡素羸每戰以版輿自載督勵/衆軍迨班師去賊近恐為所躡叡遣輜重居前身乘小)¶
(輿殿後魏人望之不敢逼全軍而還史南宋書曰薛安/都世祖孝建初為輔國將軍豫州刺  魯爽反安都追)¶
(爽於小峴見爽便躍馬大呼直往刺之應手而倒爽號/萬人敵安都單騎直入斬之而反時云闗羽之斬顔良)¶
(不是/過也)　山圖見事　吳喜進才(南齊書曰周山圗在宋/為輔國將軍時沈攸之)¶
(攻郢城世祖令山圗量其勢山圖曰攸之性度險刻無/以結固士心始頓兵堅城之下適所以為離散之漸耳)¶
(攸之既敗平西將軍黃回凱歸世祖謂山圗曰周公前/言可謂眀於見事者矣  南宋書曰吳喜為輔國將軍)¶
(劉休為其府録事參軍喜稱/休才進之明帝得在左右)　率軍赴難　遣使告變¶
(南齊書曰薛淵為輔國將軍沈攸之之難太祖入朝堂/淵率軍赴難及太祖即位加寧朔將軍  又曰張敬兒)¶
<pb:KR3k0055_WYG_107-22a>¶
(為輔國將軍沈攸之事起敬兒遣/使告變太祖大喜進號鎮軍將軍)　謝琰破堅　庾翼¶
設奇(冊府元龜曰晉謝琰為輔國將軍苻堅之役與從/兄𤣥俱陷陣破堅以勲封望蔡公  又曰晉庾翼)¶
(為輔國將軍假節及邾城失守石城被圍翼屢設/竒兵潛致糧仗石城得全翼之勲也賜爵都亭侯)　無¶
所誅戮　申以盟約(宋書曰劉勔為輔國司馬時豫州/刺史殷琰叛以勔假輔國將軍討)¶
(之時琰將降先送山陽王休祐内人出城然後開門琰/有疾以版自輿與諸將帥面縳請罪勔並撫宥無所誅)¶
(戮自將帥以下財物貲貨皆還之義冊府元龜辛纂為/輔國將軍荆州軍司以禦齊將曺  宗會孝明國䘮或)¶
(以對敵欲祕㐫問纂曰安危在人豈/闗是也遂發䘮還入州城申以盟約)　斷塞闗隘　脩¶
立館宇(南齊書曰蕭景先為寧朔將軍時魏軍出淮泗/景先斷塞闗隘魏軍退進號輔國將軍  梁書)¶
<pb:KR3k0055_WYG_107-22b>¶
(曰韋叡為輔國將軍所至頓舍/脩立館宇藩籬牆壁皆應凖繩)　拔軍南奔　表請北¶
伐(宋書曰王元邈為輔國將軍幽州刺史青州刺史沈/文秀反元邈欲向朝廷慮見掩&KR0670;乃詣文秀求安軍)¶
(頓文秀令頓城外元邈即立營壘至夜拔軍南奔起義/比曉文秀追不復及明帝以為持節都督青州刺史將)¶
(軍如故守南齊書曰劉善明為宋輔國將軍/西海太  行青冀二州刺史至鎮表請北伐)　以火燒¶
艦　以膏焚橋(宋書曰垣護之為輔國將軍南郡王義/宣反率大衆至梁山與王元謨相持護)¶
(之見賊舟艦累沓謂元謨曰今當以火平之即使隊主/張談等燒賊艦風猛水急賊軍以此奔敗梁山平&KR0118;寜)¶
(朔將軍徐州刺史封益湯懸侯洲梁書曰韋叡為輔國/將軍魏中山王元英先於邵陽  兩岸為兩橋樹柵數)¶
(百步叡装大艦使馮道根䓁為水軍值淮水暴長叡以/小艦載草灌之以膏從而焚其橋風怒火盛敢死之士)¶
<pb:KR3k0055_WYG_107-23a>¶
(拔柵斫橋道根等身/自搏戰魏人大潰)　連戰有功　屢戰克㨗(宋書曰/孟懐玉)¶
(為輔國將軍鎮丹陽府兵戍石頭盧循逼京邑懐玉於/石頭南岸連戰有功為中軍諮議參軍循平封陽豐懸)¶
(男拒南齊書曰劉懐慎為振威將軍從高/祖  盧循於石頭屢戰克㨗加輔國將軍)　原無忌乞¶
解任　謝琰拒氐賊(晉起居注曰輔國將軍何無忌表/云名臣之資本無殊暨且臣之號)¶
(出於瓘不謂非才可求為晉中興書曰謝琰字瓊父謝/安以琰有軍國才用出  輔國將軍以精兵八千人拒)¶
(氐破賊/有勲焉)　增獲牛馬車乘　輸大象金銀(三國吳志曰/陸遜為右護)¶
(軍鎮西將軍進封婁侯拜輔國將軍領荆州牧大帝使/鄱陽太守周魴譎魏大司馬曹休休果舉衆入皖乃召)¶
(遜假黄鉞為大都督逆休休既覺知恥見欺誘自恃兵/馬精多遂交戰遜自為中部令朱桓全琮為左右翼二)¶
<pb:KR3k0055_WYG_107-23b>¶
(道俱進果衝休伏兵因驅走之追亡逐北徑至夾石斬/獲萬餘牛馬騾驢車乘萬輛軍資器械略盡休還疽發)¶
(背死諸軍振旅過武昌大帝令左右以御蓋覆遜出入/殿門凡所賜遜皆御物上珍於時莫與為比遜既立大)¶
(功大帝嘉遜功德欲殊顯之拜為上將軍永冊府元龜/曰宋杜慧度為交州刺史輔國將軍高祖  初元年率)¶
(文武萬人南討林邑所殺過半前後被抄畧悉得/還本林邑乞降輸生口大象金銀古貝等乃釋之)　原¶
王導牋送鼓蓋　羊祜開府儀同(王導事見輔國將軍/一  王隱晉書曰羊)¶
(祜以輔國將/軍開府儀同)　增吕僧珍為前鋒　張宏策督後部(梁/書)¶
(曰吕僧珍為輔國將軍歩兵校尉從高祖平郢城進僧/珍為前鋒既平建康城高祖命僧珍率所領先入清宫)¶
(即日以本官帶南彭城太守&KR0118;給事黄門侍郎兵又曰/張宏策為輔國將軍督後部軍事西臺建為步  校尉)¶
<pb:KR3k0055_WYG_107-24a>¶
　　輔國將軍三¶
増討破豫州(宋書曰劉勔為寕朔將軍江州刺史晉安/王子勛為逆四方響應豫州刺史殷琰反)¶
(叛徵勔還都假輔國將軍率衆/討破琰除輔國將軍廣州刺史)　平定荆州(南宋書曰/吳喜假建)¶
(武將軍時太宗初即位四方反叛喜所至克㨗&KR0118;/步兵校衛封竟陵縣侯又&KR0118;輔國將軍平定荆州)　秋¶
毫無犯(梁書曰張宏策為輔國將軍從高祖義師平建/康宏策與吕僧珍先入清宫封檢府庫時城内)¶
(珍寳委積宏策申/勒部曲秋毫無犯)　師無私犯(冊府元龜曰前秦王猛/為輔國將軍率諸軍討)¶
(慕容暐軍禁嚴明師無私犯猛未至鄴刼/盜公行及猛之至逺近帖然燕人安之)　慧景援司¶
州(南齊書曰崔慧景為輔國將軍南郡内史太祖建元/元年元魏南侵豫章王遣慧景率三千人頓方城為)¶
<pb:KR3k0055_WYG_107-24b>¶
(司州/聲援)　王茂拒司州(梁書曰王茂為寧朔將軍江夏内/史宋順帝時魏軍圍司州茂從高)¶
(祖拒之大破魏將王/肅等&KR0118;輔國將軍)　敬宣破桓歆(冊府元龜曰宋劉/敬宣初自晉安帝)¶
(元興中為輔國將軍既破桓歆&KR0118;建威將軍江州刺史/敬宣固辭言於高祖曰讐恥既雪四海清蕩所願反身)¶
(草澤以終餘年㤙遇不遺遂復僶俛且盤龍無忌猶未/遇寵賢如二弟位任尚卑一朝先之必貽朝野之責不)¶
(許/)　長民破桓歆(又曰晉諸葛長民為揚武將軍討桓/元以功拜輔國將軍又與劉敬宣破)¶
(桓歆於芍陂/封新淦縣公)　追論破軍功(又曰劉榮祖與朱超石大/破魏軍於平城又攻劉度)¶
(壘克之高祖大享戰士謂榮祖曰卿以寡克衆攻無堅/城雖古名將何以過此轉為太尉中兵參軍加建威將)¶
(軍後轉右軍將軍時居父艱起為輔/國將軍追論平城之功賜爵都鄉侯)　追論討休之功¶
<pb:KR3k0055_WYG_107-25a>¶
(南宋書曰虞邱進討司馬休之有戰功軍還/除輔國將軍及卒追論討休之功進爵為子)¶
　　武衛將軍一(官屬與左右衛同/)¶
原杜氏通典曰後漢末曹公為丞相有武衛營及魏文¶
帝乃置武衛將軍以主禁旅晉宋齊梁陳隋又有建武¶
奮武廣武等將軍至隋采諸武之名置左右武衛大將¶
軍一人將軍各二人以總府事煬帝改所領軍士名熊¶
騎唐光宅元年改為左右鷹揚衛神龍元年復為武衛¶
其制與隋同所掌如左右衛　增宋史職官志曰環衛¶
<pb:KR3k0055_WYG_107-25b>¶
官有左右武衛上將軍大將軍將軍　續文獻通考曰¶
遼南面有左右武衛設官與驍騎同　金武衛軍都指¶
揮使𨽻尚書兵部設官都指揮使從三品(大定二十九/年以武衛軍)¶
(六十人兵馬一貟副都二貟其職/低故設使品正四承安三年陞)副都指揮使二員從¶
四品副都一員從四品(初正五品承/安三年陞)判官一員(承安三/年設)¶
掌防衛都城警捕盜賊　鈐轄司鈐轄十貟正六品(初/設)¶
(二/員)都鈐轄四員從七品(興定二年權/設廵把兩宅)都將二十貟從九¶
品(大安十六/年立名)掌管轄軍人防衛警捕之事(承安元年設/萬人内軍八)¶
<pb:KR3k0055_WYG_107-26a>¶
(千九百四十九人忠衛/二百人隊正四百人)　元世祖中統三年初置武衛¶
至元元年改為侍衛八年改為左右中前後五衛二十¶
六年樞密院以六衛六千人大都屯田三千人近路迤¶
南萬户府一千人總一萬人立武衛親軍都指揮使司¶
掌修治城隍及京師内外工役兼大都屯田等事設達¶
嚕噶齊一員都指揮使一員俱正三品副都指揮使二¶
員從三品僉事二員正四品經歴二員從七品知事照¶
磨各二員俱從八品所屬鎮撫所一行軍千户所七屯¶
<pb:KR3k0055_WYG_107-26b>¶
田千户所六敎官二其設官俱與左右中前後衛同¶
　　武衛將軍二¶
增深懼盈滿　願立功效(隋書曰李穆初仕周為武衛/大將軍擊曲沔蠻破之授原)¶
(州刺史穆以二兄賢逺並為佐命功臣子弟布列清顯/深懼盈滿辭不受拜太祖不許  後周書曰陸騰為武)¶
(衛將軍既為太祖所知願立/功效不求内職太祖嘉之)　釋縛焚櫬　束馬懸車¶
(冊府元龜曰秦荀萇為武衛將軍苻堅遣萇伐張天錫/天錫遣司兵趙克哲為先鋒與萇等戰於赤岸克哲大)¶
(敗天錫懼請降萇至姑臧天錫乗素車白馬面縛輿櫬/降於軍門萇釋縛焚櫬送之長安  又曰楊武通為左)¶
(武衛將軍歴岷簡二州總管與周法尚討嘉州叛獠法/尚軍初不利武通率數千人為賊斷其歸路武通於是)¶
<pb:KR3k0055_WYG_107-27a>¶
(束馬懸車出賊/不意頻戰破之)　督宿衛禁兵　讀孫吳兵法(又曰魏/許禇&KR0118;)¶
(武衛將軍都督中軍宿衛禁兵初禇所將為虎士䓁從/征伐太祖以為皆壯士同日拜為將其後以功為將軍)¶
(封侯者數十都尉校尉者百人衛又曰高霞寓少讀左/氏春秋及孫吳兵法後為左武  大將軍邠寧節度使)¶
　賜物三千段　贈帛四百匹(隋書曰杜彦仕周每戰/有功賜物三千段奴婢)¶
(三十口進位上開府開皇中為左武衛將軍祖又曰杜/整為左武衛將軍開皇中宻進取陳之策高  善之於)¶
(是以行軍總管鎮/襄陽贈帛四百匹)　原許禇宿衛甚親　曹攄憂亡流¶
涕(魏志曰許禇字仲康從太祖討馬超韓遂大破超等/禇身斬首級&KR0118;武衛中郎將武衛之號自此始也軍)¶
(中以禇力如虎而癡故號曰虎癡後文帝&KR0118;武衛將軍/都督中軍宿衛禁兵甚親近焉  北堂書鈔曰曹攄為)¶
<pb:KR3k0055_WYG_107-27b>¶
(武衛大縱酒作樂酒/酣起舞憂亡流涕云)¶
　　武衛將軍三¶
增領五百騎(北魏書曰宇文福孝文時為武衛將軍從/征南陽齊遣崔惠景䓁率衆來救孝文敕)¶
(福領高車羽林五百騎遏敵歸路賊/衆六道來戰福身先士卒賊遂奔潰)　領二百騎(冊府/元龜)¶
(曰唐黑齒常之為左武衛大將軍仍檢校左羽林軍垂/拱中突厥犯邉常之率兵拒之躡至兩井忽逢敵衆常)¶
(之見其争下馬著甲遂領二百餘/騎身當先鋒直衝敵皆棄甲而遁)　將士爭奮(又曰段/韶為武)¶
(衛將軍長於計畧善於御衆得/將士之心臨敵之日人人争奮)　將士閑習(北魏書曰/宇文福為)¶
(武衛將軍從孝文征南陽至鄧城福選兵簡將為攻/圍之勢帝望福兵軍法齊整將士閑習大被褒歎)¶
<pb:KR3k0055_WYG_107-28a>¶
破賊一萬(冊府元龜曰唐王君廓為上柱國武德初統/兵&KR0052;畧東都王世充將郭士衡許羅漢前後)¶
(入掠廓擊退之拜右武衛將軍詔勞之曰卿以/三千人破賊一萬自古以少制衆未之聞也)　招降¶
二萬(隋書曰郭衍為左武衛大將軍討/吐谷渾出金山道納降二萬餘户)　力戰功最(冊/府)¶
(元龜曰唐李高&KR0118;為右三統軍從高祖平霍/邑圍京城力戰功最累&KR0118;左武衛大將軍)　力戰勲¶
最(又曰唐錢九隴&KR0118;右武衛大將軍從上擒竇建德平/王世充又討劉黑闥於魏州力戰破賊策勲為最)¶
　賜御馬一匹(後魏書曰獨孤信孝文時為武衛將軍/孝武西&KR0118;單騎及之於瀍澗孝武歎曰)¶
(武衛能捐父母妻孥逺來從我世亂識忠/良豈虚言哉即賜御馬一匹進爵浮陽公)　賜吳樂一¶
部(隋書曰竇榮定初為平東將軍從周太祖擊却齊人/於北芒又從武帝平齊高祖受禪累&KR0118;右武衛大將)¶
<pb:KR3k0055_WYG_107-28b>¶
(軍尋除秦州總/管賜吳樂一部)　知運擊吐蕃(冊府元龜曰郭知運擢/右武衛將軍吐蕃入寇)¶
(隴右知運擊敗之尋率兵討吐蕃掩獲萬計累/&KR0118;左武衛大將軍賜金銀器百事雜綵千段)　常之¶
討吐蕃(又曰唐黑齒常之為左武衛將軍率兵討吐蕃/軍至良非川吐藩大將贊婆引退常之進軍追)¶
(討獲其羊馬/甲仗而還)　逐吐谷渾於青海(隋書曰周法尚拜左/武衛將軍討吐谷渾)¶
(逐捕亡散至於青海/賜奴婢馬匹等物)　擊吐谷渾於青海(又曰李景拜/右武衛大將)¶
(軍賜縑九千匹女樂一部景忠直為時所許帝甚信之/擊叛蠻向思多破之又擊吐谷渾於青海破之進位光)¶
(祿大/夫)　率精騎出其不意(又曰李徹為左武衛將軍時/突厥入塞文帝令衛王爽為)¶
(元帥擊之以徹為長史行軍總管李充言於爽曰突厥/舉國據險必輕我而無備精兵&KR0670;之可破也徹奬成其)¶
<pb:KR3k0055_WYG_107-29a>¶
(計請同行遂與充率精騎/出其不意掩擊大破之)　以竒兵出其不意(唐書曰/唐休璟)¶
(為涼州都督吐蕃大將麴莽布支率衆屯於洪源休/璟以竒兵出其不意掩擊大破之斬首三千餘級)¶
　　武衛將軍四¶
增制唐孫逖授郭元昇右武衛將軍等制曰少監郭元¶
昇忠厚資貞有聞於行守太子家令鄭繼先衣冠濟業¶
不隕其名各在官次頗淹年序宜分職於五校俾增榮¶
於兩宫　元稹劉㤗清左武衛將軍制曰敕劉泰清文¶
武並用必推其才久次不&KR0118;則有升叙以爾踐更吏職¶
<pb:KR3k0055_WYG_107-29b>¶
星歳頗淹例當酬勞用進常秩奮我武衛以列周廬斯¶
亦信臣之任也其勤厥職式副予恩¶
　　左右威衛將軍一(官屬與左右衛同/)¶
原杜氏通典曰隋初有領軍府煬帝改為左右屯衛唐¶
因之貞觀十二年左右屯衛始置飛騎出遊幸即衣五¶
色袍乗六閑馬賜猛獸衣韉而從焉龍朔二年改左右¶
屯衛為左右威衛而别置左右屯營亦有大將軍䓁官¶
(尋改左右屯/營為羽林)光宅元年改威衛為豹韜衛神龍元年復¶
<pb:KR3k0055_WYG_107-30a>¶
舊所掌如左右衛(龍朔元年左右威衛舊官之員外各/置録事參軍一人掾三人史四人並)¶
(𨽻左右羽林/軍統本司事)　增續文獻通考曰遼南面有左右威衛¶
設官與驍衛同　金制無考　元初制左都威衛使司¶
秩正三品使三員副使二員僉事二貟經歴知事照磨¶
各一貟至元十六年以侍衛親軍一萬户撥屬東宫立¶
侍衛親軍都指揮使司三十一年改隆福宫左都威衛¶
使司𨽻中宫右都威衛使司設官同中統三年以世祖¶
五投下特黙齊立總管府秩四品設總管一貟二十一¶
<pb:KR3k0055_WYG_107-30b>¶
年撥屬東宫二十二年改蒙古侍衛親軍都指揮使司¶
秩正三品三十一年改隆福宫右都威衛使司秩仍舊¶
左都威衛屬鎮撫所鎮撫二貟都目一員行軍千户所¶
千户二員副千户二貟知事彈壓各一員百户二十員¶
屯田左右千户二所千户二員都目一員彈壓一員百¶
户每所二十貟弩軍千户所千户二員都目一貟彈壓¶
一員資食倉大使一員副使一員右都威衛屬鎮撫司¶
同左行軍千户凡五所秩正四品千户五貟副千户五¶
<pb:KR3k0055_WYG_107-31a>¶
員知事五員百户五十貟彈壓五員屯田千户所秩正¶
五品千户二員彈壓一貟百户七員都目一人廣貯倉¶
秩從九品大使一貟副使一貟攢典一人又忠翊侍衛¶
親軍都指揮使司至元二十九年立屯田府大德十一¶
年增軍數立為大同等處指揮使司後改中都威衛使¶
司𨽻徽政院尋改𨽻樞密至治元年改為忠翊侍衛署¶
都指揮使等官與左右中前後衛同¶
　　左右威衛將軍二¶
<pb:KR3k0055_WYG_107-31b>¶
增植性溫厚　音詞質樸(冊府元龜曰梁漢顒為威衛/上將軍雖起於行陣植性溫)¶
(厚軍政之暇不倦接納歴數鎮家無餘積賜又曰唐張/士貴貞觀中為右屯衛大將軍從幸岐陽  宴士貴詩)¶
(甚有理致自後頻屬和士貴音/詞質樸言論不文多疑其假手)　同眀殿召見　𤣥武¶
門宿衛(唐書曰薛訥則天時突厥入寇河北以訥攝左/威衛將軍安東道經畧使臨行於同明殿召見)¶
(訥奏曰突厥憑陵以廬陵王為辭今雖有昇儲外議猶/恐未定若此命不易則狂賊自然款服則天深然之)¶
(又曰姜確為左屯衛將軍宿衛𤣥武門及委以園苑之/務其屯營飛騎亦分𨽻於確每有遊幸即領騎而從焉)¶
　行敏斬叛將　常之赦官兵(冊府元龜曰王行敏為/屯衛將軍劉武周入并)¶
(州遣兵冦上黨潞州刺史郭子威以兵自禦高祖令行/敏馳鎮潞州有言子威將叛者行敏斬子威以徇上下)¶
<pb:KR3k0055_WYG_107-32a>¶
(肅然士又曰唐黑齒常之為左威衛大將軍有所乗馬/為兵  所損副使牛師奬等請鞭之常之曰豈可以損)¶
(私馬而決官/兵乎竟赦之)　萬均追奔至積石　姜確刋頌磨紀功¶
(又曰唐薛萬均為左屯衛將軍從李靖等擊吐谷渾軍/次青海率軍先路道遇敵於赤海萬均擊走之追奔至)¶
(積石山南道大風折旂拔木萬均曰敵將至矣宜合為/備俄而敵至萬均直前斬將於是大潰  唐書曰姜確)¶
(為左屯衛將軍貞觀中高昌之役以為交河道行軍副/總管率衆先大軍出伊吾趣栁谷其地有班超紀功碑)¶
(確磨去文刋/頌國威而去)¶
　　左右威衛將軍三¶
增制唐錢珝授右千牛衛將軍李璠右威衛將軍制曰¶
<pb:KR3k0055_WYG_107-32b>¶
具官李璠等朕每據法座命百辟四夷大和㑹於朝能¶
率其屬建黄麾飛驎之旗立於陛前者有衛將軍之盛¶
職也璠以忠謹之質周旋於藩邸之中以久得&KR0118;常為¶
貳金吾矣武弁有列乃命陟居既曉玉鈐俾登環衛尚¶
書之秩光寵並行　薛廷珪授右威衛上將軍契苾璋¶
威衛上將軍制曰具官契苾璋尚齒酬勞固聞於茂典¶
念功求舊式勸於後生朕嘗因坐朝周視百辟有峨冠¶
擔珪華髮承弁鷹揚鶚立於墀廡之上者一旦便殿詢¶
<pb:KR3k0055_WYG_107-33a>¶
於宰臣且曰衛將軍璋也夙號良將實著軍功嘗擁節¶
旄兼聞善政自處之環衛委以腹心闢彼汙萊盡作文¶
王之囿化其士卒皆為君子之營而耆艾服勤班資不¶
稱積薪之歎達我聽聞俾升上將之尊不假三師之貴¶
吾於爾輩無吝優㤙勉服軒裳共致寧謐¶
　　領軍將軍一¶
原杜氏通典曰初魏武為丞相相府自置領軍非漢官¶
也建安十二年為中領軍以史煥為之文帝受漢禪始¶
<pb:KR3k0055_WYG_107-33b>¶
置領軍將軍主五校中壘武衛三營(魏文帝踐阼始置/領軍將軍以曺休)¶
(為/之)晉武帝初省使中軍將軍羊祜統二衛前後左右驍¶
騎七軍營兵即領軍之任也祜&KR0118;罷復置北軍中候懐¶
帝永嘉中改中軍曰中領軍元帝永昌元年復改曰北¶
軍中候尋復為領軍成帝時復以為中候而陶侃居之¶
尋復為領軍魏晉領軍金章紫綬中領銀章青綬武冠¶
綘朝服佩水蒼玉(晉郗鍳庾亮紀瞻卞壼陸曄褚翼王/彪之會稽王道子沈嘉武陵王導孔)¶
(安國謝鯤等/並為領軍)宋置領軍將軍一人掌内軍齊有領軍及¶
<pb:KR3k0055_WYG_107-34a>¶
中領軍領軍置長史以下官屬梁領軍將軍管天下兵¶
要謂之禁司與左右僕射為一流中領軍與吏部尚書¶
為一流(梁蕭景為領軍將軍管天下兵要監局官僚皆/近幸多驕侈景在職峻切官曹肅然其監局多)¶
(事唯景及&KR0391;盾長於撥/繁繼居此職並著聲稱)陳因之後魏有領軍又有領軍¶
將軍北齊領軍府凡禁衛官皆主之以高歸彦為領軍¶
大將軍領軍加大自歸彦始隋有左右領軍府各掌十¶
二軍籍帳差科詞訟之事不置將軍惟有長史司馬諸¶
曹掾屬等官煬帝改領軍為左右屯衛(即今左/右威衛)唐復采¶
<pb:KR3k0055_WYG_107-34b>¶
舊名置領軍衛分為左右龍朔二年改為左右戎衛咸¶
亨元年復舊光宅元年改為左右玉鈐衛神龍元年復¶
舊各置大將軍一人掌宫掖禁備督攝隊伍與左右諸¶
衛同將軍各一人以副之(長史齊梁陳並有之北齊有/長史司馬隋置録事以下諸)¶
(曺唐因之/同左右衛)　增續文獻通考曰遼南面有左右領軍衛¶
設官與驍衛武衛威衛同　金元制無考¶
　　領軍將軍二¶
增魏略曰太祖以史渙忠勇為中領軍領禁兵　又曰¶
<pb:KR3k0055_WYG_107-35a>¶
太祖還長安以曹休為中領軍　又曰太祖征孫權以¶
尚書令陳群為中領軍　晉書曰吳隱之為中領軍清¶
儉每月初得祿裁留身糧其餘悉分賑親族家人績紡¶
以供朝夕時有困絶或并日而食恒布衣不完　晉中¶
興書曰羊祜字叔子&KR0118;中領軍悉統宿衛入直殿中執¶
兵之要事兼内外　齊書曰蕭景先武帝少年時與景¶
先共車行車久故壊至領軍府西門車轅折俱狼狽景¶
先謂帝曰兩人脫先作領軍亦不得忘今日艱辛及武¶
<pb:KR3k0055_WYG_107-35b>¶
帝踐阼詔以景先為領軍拜日羽儀甚盛傾朝觀屬拜¶
還未至府門中詔相聞領軍今日故當無折轅事耶景¶
先奉謝　梁書曰臧盾&KR0118;中領軍為人敏贍有風力職¶
事甚理天監中吳平侯蕭景居此職著聲稱盾復繼之¶
　高堂隆集曰己巳詔書中領軍游擊皆青玉佩¶
　　領軍將軍三¶
原總六軍　監五營(魏畧曰叔述考詩序云余每&KR0118;中/領軍總六軍之要秉𨕖舉之機貴)¶
(則情廣富則驕奢無度則階禍矣營續漢書百官志曰/北軍中候一人秩六百石掌監五  魏略云中領軍延)¶
<pb:KR3k0055_WYG_107-36a>¶
(康中置故漢北/軍中候之官也)　增給步騎　賜御馬(北魏書曰長孫/肥為中領軍將)¶
(軍從道武征中山平之討破妖賊趙準於九門除肥鎮/逺將軍兖州刺史給步騎一萬  冊府元龜曰唐王君)¶
(廓為右領軍鎮幽州會突厥入寇君廓邀擊破/之高祖大恱賜以御馬令於殿庭乗之而出)　原紀¶
瞻忠亮　隱之清儉(王隱晉書曰紀瞻字士達朝廷稱/其忠亮推正才兼文武可領軍將)¶
(軍時人素服其嚴毅雖恒疾病六軍敬憚之尋以風病/自表請去官遣黄宏就謁軍事  隱之事見領軍將軍)¶
(二/)　賓客盈座　上殿定謀(傅元子曰安鄉亭侯曹羲/為領軍將軍慕周公之下)¶
(士賔客盈座逆晉中興書曰紀瞻拜領/軍會錢鳳作  詔上殿參定謀䇿事)　增偽作降文¶
　不納詐告(冊府元龜曰吳胡綜為侍中兼左右領軍/時魏降人或云魏都督河北振威將軍吳)¶
<pb:KR3k0055_WYG_107-36b>¶
(質頗見猜疑綜乃偽為質作降文三條文即流行而質/已入為侍中矣  南宋書曰沈攸之為中領軍鎮淮隂)¶
(薛安都據彭城引魏為援魏遣清泗間人詐告攸之云/安都欲降求軍迎接攸之副吳喜納其說攸之乃集來)¶
(者告之曰薛徐州早宜還朝今能爾深副本望但遣子/弟一人來便遣大軍相接君諸人既有心若能與薛子)¶
(弟俱來者皆即假軍以本鄉縣唯意所欲/如其不爾無為空勞往還自此一去不反)　武力見知¶
　全軍獲賞(北齊書曰莫多婁敬顯為領軍將軍強直/勤幹少以武力見知恒從斛律光征討光)¶
(每命敬顯前驅安置營壘部分將士造次之間行伍整/肅深為光所重  又曰皮景和後主武平中為領軍將)¶
(軍陳將吳明徹圍夀陽拒吳明徹者多致傾覆唯景和/全軍而還由是獲賞除尚書令别封河西郡開國公)¶
　蔡徵勤苦　于忠劬勞(冊府元龜曰陳蔡徴為右將/軍隋軍濟江後主以徵有幹)¶
<pb:KR3k0055_WYG_107-37a>¶
(用令權中領軍徵日夜勤苦備盡心力後主喜焉謂曰/事寜有以相報  又曰于忠宣武時為侍中領軍將軍)¶
(忠面陳讓云臣無學識不堪兼文武之任宣武曰當今/學識有文者不少但心直不如卿欲使卿劬勞於下我)¶
(當無憂/於上矣)　謀殺宣王　推立安德(魏志曰許允齊王時/為中領軍時姜維寇)¶
(隴右安東將軍司馬文王鎮許昌徵還擊維至京師帝/於平樂觀以臨軍過允與左右小臣謀因文王辭殺之)¶
(勒其衆以退大將軍已書詔於前文王入帝方食栗優/人雲午等唱曰青頭雞青頭雞青頭雞者鴨也帝懼不)¶
(敢發文王引兵入城景王因是謀廢帝敗北齊書曰莫/多婁敬顯為領軍將軍從後主於平陽  歸并州與唐)¶
(邕等推立安德王稱尊號安德敗文武/羣臣皆投周軍惟敬顯走還鄴授司徒)　拂席改服¶
束帶下車(冊府元龜曰晉謝鯤為領軍將軍時羊欣為/會稽王世子元顯後軍府舍人此職本用寒)¶
<pb:KR3k0055_WYG_107-37b>¶
(人欣意貌恬然不以高卑見色論者稱之欣嘗詣鯤鯤/拂席改服然後見之  又曰劉懐慎為中領軍雖名位)¶
(轉優而恭恪愈至每所之造位任不踰/己者皆束帶門外下車其謹退𩔖如此)　閉門自守¶
冒刃而前(隋書曰厙逖士文初仕齊為領軍將軍周武/帝平齊山東衣冠多迎周師惟士文閉門自)¶
(守帝竒之授開府儀同三司隋州刺史廣冊府元龜曰/魯廣達為中領軍隋賀若弼進軍鍾山  達率衆於白)¶
(土岡置陣與弼旗鼔相對廣達躬擐甲胄手執桴鼔率/勵敢死冒刃而前隋軍退走廣達逐北至營殺傷甚重)¶
(如是者/數四焉)　轉鬬數十里　敢死五百人(又曰唐契苾何/力為左領軍將)¶
(軍時太宗征遼李勣攻白巖城烏骨城遣兵萬餘為之/聲援何力以勍騎八百遇而合戰何力挺身陷陣被槊)¶
(中腰尚輦奉御薛萬單馬而進抜何力於群賊中與之/俱出束創而戰賊乃退何力逐之轉鬭數十餘里斬首)¶
<pb:KR3k0055_WYG_107-38a>¶
(千餘級吐又曰唐黑齒常之為左領軍貟外將軍高宗/儀鳳中  蕃入寇從河西道大總管李敬元拒之總管)¶
(劉審禮沒於陣敬元欲抽軍却阻泥溝而計無所出常/之夜率敢死五百人進砍賊營吐蕃大將跋地設棄甲)¶
(宵/遁)　加鼓吹一部　賜奴婢百口(又曰李安民為領衛/尉太祖即位為中領)¶
(軍封康樂侯尋為領軍將軍魏兵寇壽春至馬頭詔安/民出征加鼓吹一部  隋書曰李雄後周時領左右軍)¶
(征吐谷渾縱竒兵擊/破之賜奴婢百口)　安民論募軍　思力諌逐兔(冊/府)¶
(元龜曰李安民為中領軍先是宋泰始以來内外頻有/賊寇將帥以下各募部曲屯聚京師安民上表陳之以)¶
(為自非淮北嘗備其外餘軍悉皆輪遣若親近宜立隨/身者聽限人數帝納之故詔斷衆募  唐書曰執失思)¶
(力為左領軍將軍貞觀五年太宗時逐兔於後苑思力/諌曰天授陛下為華夷父母何得自輕倘使萬一馬有)¶
<pb:KR3k0055_WYG_107-38b>¶
(顛蹶將若之何太宗顧而異之又將逐兔/思力乃脫巾帶跪而固請太宗為之止焉)　破高麗於¶
瓠蘆河　&KR0670;渾主於突倫川(唐書曰李謹行為燕山道/總管右領軍大將軍咸亨)¶
(四年大破高麗於瓠蘆河之西俘獲數千人自是平壤/餘衆走投新羅  又曰契苾何力貞觀中為左領軍將)¶
(軍與薛萬均征吐谷渾萬均為賊所攻何力救之獲免/時吐谷渾主在突倫川何力欲復擊之萬均懲其前敗)¶
(固言不可何力曰賊逐草木以為生若不襲其不虞便/恐鳥驚魚散安可傾其巢穴耶乃自領驍兵千餘騎直)¶
(入突倫川襲破吐谷渾牙帳斬首數/千級渾主脫身以免俘其妻子而還)¶
　　領軍將軍四¶
原從容養疾(晉起居注曰武帝泰始四年詔曰尚書韓/伯陳疾解職領軍閑無上直之勞可得從)¶
<pb:KR3k0055_WYG_107-39a>¶
(容養疾更以伯/為領軍將軍)　卧護六軍(晉中興書曰紀瞻以病辭/領軍乞以常侍侍衛左右)¶
(帝曰今日之事豈得如君所論/但為朕卧護六軍所益多矣)　増聽乘輿出入(南宋/書曰)¶
(王元謨為領軍將軍太宗即位四方反叛以元/謨為大統領水軍南討以脚疾聽乘輿出入)　解玉¶
環贈之(梁書曰栁惔齊和帝時為侍中領軍將軍高祖/之鎮襄陽為惔祖道帝&KR0281;玉環贈之天監二年)¶
(元會帝謂曰卿所佩玉環是新亭所贈耶因勸之酒/惔時未卒爵帝曰吾嘗此卿劉越石近辭巵酒邪)¶
原修車馬戒不虞(漢官解詁曰中壘城門北軍士校修/爾車馬以戒不虞應劭注云漢掌兵)¶
(官/)¶
　　領軍將軍五¶
<pb:KR3k0055_WYG_107-39b>¶
增制唐元稹授杜叔良左領軍衛大將軍制曰具官杜¶
叔良將門之子不墜弓裘頗閱詩書素眀韜略頃以五¶
原近寇禦侮才難遂俾敺攘實資毅勇星霜屢換節制¶
斯勤雖不立竒功而無忘慎固尚多毗倚廼命徼廵勉¶
服新恩以彰前効　錢珝授前左武衛將軍李儔左領¶
軍衛大將軍前右監門衛大將軍江繼美左領軍衛大¶
將軍制曰具官李儔等王者之居率先警衛將軍之令¶
必勝戒嚴儔與繼美皆以絳服青綬常立於西序矣在¶
<pb:KR3k0055_WYG_107-40a>¶
列甚謹其勤亦多戎容頗稱於抱材家食且聞其處困¶
故以左右領軍之命並而進之¶
　　護軍將軍一¶
增宋書百官志曰護軍將軍一人掌外軍秦時護軍都¶
尉漢因之陳平為護軍中尉盡護諸將然則復以都尉¶
為中尉矣武帝元狩四年以護軍都尉屬大司馬於時¶
為都尉矣漢書李廣傳廣為驍騎將軍屬護軍將軍蓋¶
䕶軍䕶諸將軍哀帝元夀元年更名護軍都尉曰司寇¶
<pb:KR3k0055_WYG_107-40b>¶
平帝元始元年更名護軍都尉東京省班固為大將軍¶
中䕶軍𨽻將軍幕府非漢朝列職魏武為相以韓浩為¶
䕶軍非漢官也建安十二年改䕶軍為中䕶軍置長史¶
司馬魏初因置䕶軍主武官𨕖𨽻領軍晉世則不𨽻也¶
晉元帝永昌元年省護軍幷領軍眀帝大明二年復置¶
魏晉江左領䕶各領營兵江左以來領軍不復别營總¶
統二衛驍騎材官諸軍猶别有營也領護資重者為領¶
軍護軍將軍資輕者為中領軍中護軍官屬有長史司¶
<pb:KR3k0055_WYG_107-41a>¶
馬功曺主簿五官受命出軍則置參軍　隋書百官志¶
曰護軍府將軍一人掌四中闗津輿駕出則護駕中護¶
軍亦同有長史司馬功曺五官主簿録事釐其府事其¶
屬官東西南北四中府皆統之四府各中郎將一人長¶
史司馬録事參軍統府録事各一人又有統府直兵及¶
功曺倉曹中兵外兵騎兵長流城局等參軍各一人法¶
田鎧等曺行參軍各一人又領諸關尉津尉¶
　　護軍將軍二¶
<pb:KR3k0055_WYG_107-41b>¶
增王隱晉書曰鄧攸&KR0118;吏部尚書牧馬於家庭妻子素¶
食當時清浄内外肅然&KR0118;為中䕶軍　晉起居注曰武¶
帝泰始七年詔曰中護軍職典武𨕖宜得堪幹其事者¶
左衛將軍羊琇有明贍才其以琇為中護軍¶
　　護軍將軍三¶
原掌禁兵　典武𨕖(晉起居注曰泰始七年詔曰中護/軍韓浩與領軍史渙皆掌禁兵)¶
(魏畧曰司馬景王為/護軍典武官𨕖事)　盡護諸將　總統諸軍(史記曰/陳平歸)¶
(漢拜為都尉典護軍灌嬰等咸讒之漢王疑召問平平/曰聞漢王之能用人故歸大王臣裸身來不受金無以)¶
<pb:KR3k0055_WYG_107-42a>¶
(為資誠臣計畫有可采者願大王用之使無可用者金/具在請封輸官得請骸骨漢王乃謝厚賜拜為護軍中)¶
(尉盡護諸將䕶魏畧曰司馬景王/代夏侯元為  軍將軍總統諸軍)　與參謀議　問以¶
時事(後漢書班固𫝊曰大將軍竇憲出征匈奴以班固/為中䕶軍與參謀議  魏志曰夏侯元&KR0118;中䕶軍)¶
(太傅司馬宣王問以時事元議以為夫官才用人國之/柄也故銓衡専於臺閣上之分也孝行存乎閭巷而優)¶
(劣任之鄉人/下之叙也)　陳平參乘　周顗失儀(史記曰陳平為/都尉使參乗典)¶
(䕶軍絳侯等咸讒之酒晉書曰周顗字伯仁代戴若思/為䕶軍將軍紀瞻置  請顗及王導等二十人顗荒醉)¶
(失儀為有/司所奏)　拔用俊傑　任役公平(世語曰夏侯元字/太初元世名知人)¶
(為中䕶軍抜用武官參㦸牙門無非俊傑役晉中興書/王羲之為䕶軍將軍令所任之患在於任  公平也)¶
<pb:KR3k0055_WYG_107-42b>¶
　增所向無前　追不敢逼(魏書曰夏候淵行護軍將/軍擊破南山賊劉雄并餘)¶
(黨梁興於鄠㧞之斬興封博昌亭侯初枹罕宋建因涼/州亂自號河首平漢王太祖使淵討平之太祖下令曰)¶
(宋建造為亂逆三十餘年淵一舉滅之虎步闗右所向/無前仲尼有言吾與爾不如也  唐書曰段志𤣥從討)¶
(王世充深入陷陣馬倒為賊所擒兩騎挾持其髻志𤣥/踴其身奮二人俱墜馬於是奪其馬仗馳歸追者數百)¶
(騎不敢逼王世/充平轉右䕶軍)　諌取徐州　從破栁城(冊府元龜曰/吳吕蒙為護)¶
(軍大帝將欲北取徐州以廣其地蒙諫曰不可今曺操/逺在河北新破二袁撫集幽冀未暇東顧今徐州地勢)¶
(陸通四面受敵今日得之明日還失舉全吳之衆未足/守也  又曰韓浩為護軍太祖欲討栁城領軍史渙以)¶
(為道逺非計欲與浩共諌浩曰今兵勢強盛無不如志/且公舉無遺䇿吾與君為中軍主不宜沮衆遂從破栁)¶
<pb:KR3k0055_WYG_107-43a>¶
(城改其官為中護/軍置長史司馬)　周顗辭正　桓伊忠誠(晉書曰周/顗代戴若)¶
(思為護軍將軍及王敦搆逆王師敗績覬奉詔詣敦敦/曰伯仁卿負我顗曰公戎車犯順下官親率六軍不能)¶
(共事使王旅奔敗以此負公敦憚其辭正不知所答曰/又曰桓伊為護軍將軍卒贈右將軍加散騎常侍謚)¶
(烈初伊有馬步鎧六百領豫為表令死乃上之/詔曰伊忠誠不遂益以傷懐仍受其所上之鎧)　縹被¶
布裙　素簏故絮(冊府元龜曰吳蔣欽為右護軍典領/辭訟大帝嘗入其室内母疎悵縹被)¶
(妻妾布裙帝歎其在貴守約即敕御府為母作錦被改/易惟悵妻妾衣服悉皆錦繡  晉書曰周顗為護軍將)¶
(軍王敦搆逆被害敦使繆坦籍顗家收得素簏數/枚盛故絮而已酒五甕米數石在位者服其清約)　襲¶
破魏軍　盡平蠻賊(梁書曰夏侯亶為中護軍與湛僧/智&KR0670;破魏軍於淮肥  唐書曰高)¶
<pb:KR3k0055_WYG_107-43b>¶
(駢為南都護軍懿宗咸通七年九月駢上奏復交/州盡平蠻賊積歳所侵故地是日帝受百僚賀)　孫¶
瓚率衆　趙儼統軍(冊府元龜曰孫瓚為姚浤安定護/軍時赫連屈子來侵人懐危懼亡)¶
(奔者相屬瓚獨率衆拒守將又曰趙儼為闗中護軍盡/純諸軍屯田客吕並自稱  軍聚黨據陳倉儼率平難)¶
(將軍殷署等攻/之賊即破滅)　原安國擊匈奴　充國擊武都(漢書/百官)¶
(公卿表曰韓安國以護軍將軍擊匈奴/又曰趙充國為大將軍都尉擊武都)　召吏收朱祐¶
　聞謡問蔣濟(後漢書曰朱祐為䕶軍侍宴從容曰長/安政亂公有日角之表此天命也世祖)¶
(曰召刺奸收䕶軍祐乃不敢復言按注云王莽置左右/刺奸  魏畧曰蔣濟為護軍時謡言欲求牙門當得千)¶
(區宣王與濟善以問濟濟無以解之/因戲曰洛下一錢不足則不可行也)　隨何說英布¶
<pb:KR3k0055_WYG_107-44a>¶
應詹滅王敦(史記曰漢王與椘大戰彭城不利謁者隨/何將二十人使淮南說英布背楚歸漢乃)¶
(拜何為護軍將軍出王隱晉書應詹𫝊曰王敦作逆明/帝問應詹計將安  詹奮然慷慨曰陛下宜奮赫斯之)¶
(威臣等當得負戈前驅庻憑宗廟之靈有征無戰如其/不然王室必危帝以詹為都督前鋒軍事護軍將軍以)¶
(滅敦/也)　增蔣欽督水軍　唐邕敎田獵(冊府元龜曰吳/蔣欽拜右護軍)¶
(大帝討闗羽欽督水軍入沔還道病卒子臺封宣城侯/  又曰北齊唐邕為䕶軍邕以軍民敎習田獵請每月)¶
(兩圍武/成從之)　能得人死力　不與衆俯仰(梁書曰昌義之/為護軍將軍性)¶
(寛厚為將能得人死力及居藩任吏民安之從又曰韋/叡為護軍將軍時武帝方銳意釋氏天下咸  風而化)¶
(叡自以信受素薄位居大臣不/欲與衆俯仰所行畧如他日)　原𨕖用舉不越功¶
<pb:KR3k0055_WYG_107-44b>¶
親幸莫與為比(王隱晉書曰景王為護軍將軍作𨕖用/之法舉不越功吏無私焉  後漢書曰)¶
(朱祐為護軍嘗見/親幸舍止於中)　增追韓遂至略陽　破曹公於赤¶
壁(魏志曰夏侯淵為護軍將軍韓遂在顯親淵欲襲取/之遂走淵收遂軍糧追至略陽城留督將守輜重輕)¶
(兵步騎到長離攻燒羗屯斬獲甚衆將吳志曰周瑜為/中護將軍曺公入荆州劉琮舉衆降  士聞之皆恐咸)¶
(曰不如迎之瑜曰不然操雖託名漢相其實漢賊也將/軍以神武雄才兼仗父兄之烈兵精足用當為漢家除)¶
(殘去&KR0126;操自送死而可迎之耶瑜請得精兵三萬/人進往夏口保為將軍破之遂破曺公於赤壁)　㑹¶
陶侃破郭黙　從道規討桓謙(晉書曰庾亮轉䕶軍將/軍鎮蕪湖後將軍郭黙)¶
(據湓口以叛亮表求親征於是加征討都督會太尉陶/侃討破之  宋書曰檀道濟為揚武將軍從劉道規討)¶
<pb:KR3k0055_WYG_107-45a>¶
(桓謙荀林等率厲文武所向摧破及徐道覆來/逼道規親出拒戰道濟戰功居多&KR0118;安逺護軍)　原子¶
通上疏明帝曰微君吾弗聞善　元嗣留鎮太祖曰安¶
可以無護軍(魏志曰蔣濟字子通&KR0118;護軍將軍上疏諫/明帝詔曰微護軍吾弗聞善言  又曰韓)¶
(浩字元嗣為中護軍從太祖討張魯會降議者以浩智/畧足以綏邊欲留諸軍鎮漢中太祖曰吾安可以無護)¶
(軍乃與俱還其/見親任如此)¶
　　護軍將軍四¶
原護軍秦官(漢書百官公卿表護軍將/軍從秦官舍人李斯為之)　武士管籥(皇/甫)¶
(謐集曰護軍武/士軍之管籥)　增魏軍即退(冊府元龜曰蜀劉敏為/左護軍與王平俱鎮漢)¶
<pb:KR3k0055_WYG_107-45b>¶
(中魏軍襲蜀敏帥所領與平會大將軍費/禕從成都至魏軍即退敏以功封雲亭侯)　曺公引退¶
(又曰吳吕蒙拜偏將軍曺公大出濡須蒙/攻破之曺公引退拜蒙左護軍虎威將軍)　梟首數千¶
級(晉書曰應詹為都督前鋒軍事護軍將軍假節都督/時以王敦作逆朱雀橋南賊從竹格渡江詹擊敗之)¶
(斬賊率杜發梟首數千/級賊平封觀陽縣侯)　擊賊數千人(冊府元龜曰唐/程知節為秦王)¶
(府護軍武德三年以百餘騎/擊王世充賊數千人破之)　原先主以法正為護軍¶
(蜀志曰法正為護軍將軍以/病卒先主為之流涕者累日)　王導以趙泳為護軍(晉/中)¶
(興書曰司徒王導以趙泳為護軍孔愉謂導曰中興以/來處此官者周伯仁應思逺今誠乏才豈可以趙泳居)¶
(之/)¶
<pb:KR3k0055_WYG_107-46a>¶
　　　護軍將軍五¶
　原詩晉傅咸荅欒宏詩幷序曰安樂令欒宏太傅鉅平¶
　侯羊公辟未就而公薨後應司州之命舉秀才博文通¶
　濟之士余失和於府當換為護軍司馬賦詩見贈答之¶
　云爾鉅平作宰是貴是欽弓旌仍招嘉命胥尋鸞鳳飬¶
　儀戢翼幽林未附雅調以和韶音鉅平遐逝厲志彌深¶
　肅肅京司清風裁邁乃延群彦龍集鳳㑹亦既斯降萬¶
　里有賴聲發響應好盟傾蓋¶
<pb:KR3k0055_WYG_107-46b>¶
　¶
　¶
　¶
　¶
　¶
　¶
　¶
御定淵鑑𩔖函卷一百二¶
