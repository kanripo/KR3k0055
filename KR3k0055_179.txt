# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.280758
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百七十四
<pb:KR3k0055_WYG_179-1a>¶
　欽定四庫全書¶
御定淵鑑𩔖函卷一百七十四¶
　　禮儀部二十一(㓂太天子加元服/皇  子冠  女筓)¶
　　　冠一¶
　増釋名曰冠者貫也所以貫韜髮也　輿服志曰聖人¶
　見鳥獸有冠角䫇胡之制遂作冠冕纓緌　原禮記曲¶
　禮曰二十曰弱冠　増又曰男子二十冠而字(漢戴聖/云男子)¶
　(陽也陽成於隂偶數起於二終於二十謂之小成而冠/孔穎逹云十九以下為陽身有徳行幼為大夫則不待)¶
<pb:KR3k0055_WYG_179-1b>¶
　(二十/而冠)　原郊特牲曰冠義始冠之緇布之冠也太古冠¶
　布齊則緇之其緌也孔子曰吾未之聞也冠而敝之可¶
　也適子冠于阼以著代也醮于客位加有成也三加彌¶
　尊諭其志也(始加緇布次皮弁次爵/弁冠益尊則志益大也)冠而字之敬其名¶
　也　増又曰委貌周道也章甫殷道也毋追夏后氏之¶
　道也周弁殷哻夏收三王共皮弁素積無大夫冠禮而¶
　有其昏禮古者五十而後爵何大夫冠禮之有諸侯之¶
　有冠禮夏之末造也　内則曰二十而冠始學禮可以¶
<pb:KR3k0055_WYG_179-2a>¶
衣裘帛舞大夏惇行孝弟博學不敎内而不出　原冠¶
義曰冠而後服僃服僃而後容體正顔色齊辭令順(言/服)¶
(未僃未可求/以三始也)　増又曰古者冠禮筮日筮賓所以敬冠¶
事敬冠事所以重禮重禮所以為國本也見于母母拜¶
之見于兄弟兄弟拜之成人而與為禮也元冠元端奠¶
摯于君遂以摯見于鄉大夫鄉先生以成人見也成人¶
之者將責成人禮焉也責成人禮焉者將責為人子為¶
人弟為人臣為人少者之禮行焉故曰冠者禮之始也¶
<pb:KR3k0055_WYG_179-2b>¶
嘉事之重者也是故古者重冠重冠故行之于廟　曽¶
子問曰父歿而冠則已冠埽地而祭于禰已祭而見伯¶
父叔父而後饗冠者　小記曰丈夫冠而不為殤　原¶
儀禮士冠禮曰筮于廟門(廟謂禰廟不于堂者/嫌蓍之靈由廟神也)若不吉¶
則筮逺日(旬之/外)主人戒賔賓禮辭許主人再拜賓荅拜¶
主人退賓拜送前期三日筮賓如求日之儀乃宿賓賓¶
許主人再拜賓荅拜主人退賓拜送宿贊冠者一人亦¶
如之　増戒賓曰某有子將加布于其首願吾子之敎¶
<pb:KR3k0055_WYG_179-3a>¶
之也賓對曰某不敏恐不能共事以病吾子敢辭主人¶
曰某猶願吾子之終敎之也賓對曰吾子重有命某敢¶
不從宿曰某將加布于某之首吾子將涖之敢宿賓對¶
曰某敢不夙興　冠日夙興設洗直于東榮水在洗東¶
(榮屋/翼也)陳服于房中西墉下東領北上爵弁服纁裳純衣¶
緇帶韎韐(此與君祭之服爵弁冕之次也其色赤而微/黒如爵頭然其布三十升纁裳淺絳裳純衣)¶
(絲衣也韎/韐緼韍也)皮弁服素積緇帶素韠(此與君視朔之服也/皮弁者以白鹿皮為)¶
(冠象上古也積猶辟也/以素為裳辟蹙其要中)元端元裳黄裳雜裳可也緇帶¶
<pb:KR3k0055_WYG_179-3b>¶
爵韠(此莫夕于朝之服元端即朝服之衣易其裳耳上/士元裳中士黄裳下士雜裳雜裳者前元後黄士)¶
(皆爵韋為韠其爵同不以元/冠名服者是為緇布冠陳之)緇布冠缺項青組纓屬于¶
缺緇纚廣終幅長六尺皮弁筓爵弁筓緇組紘纁邊同¶
篋(缺讀如頍緇布冠無筓著頍圍髮際結項中隅為四/綴以固冠也項中有&KR1362;亦由固頍為之耳今未冠筓)¶
(者著卷幘頍象之所生也纚今之幘梁纚一幅長六尺/足以韜髮而結之矣筓今之簪有筓者屈組為紘垂為)¶
(飾無筓者纓而結其絛纁邊組/側赤也同篋謂此以上六物)櫛實于簞(簞笥/也)蒲筵二¶
在南(筵席/也)側尊一甒醴在服北有篚實勺觶角柶脯醢¶
南上(側猶持也謂無元酒勺尊升所以&KR0445;酒/也爵三升曰觶柶狀如匕以角為之)爵弁皮弁¶
<pb:KR3k0055_WYG_179-4a>¶
緇布冠各一匴執以待于西坫南南面東上(匴竹器今/之冠箱也)¶
(執之者/有司也)主人元端爵韠立于阼階下直東序西面(元端/士入)¶
(廟之服也堂東/西牆謂之序)兄弟畢袗元立于洗東西面北上(兄弟/主人)¶
(親戚也袗同也元者/元衣元裳緇帶韠也)擯者元端負東塾(門内東堂/負之北面)將冠¶
者采衣紒在房中南面(采衣未冠者所服緇布衣錦緣/錦紳並紐錦束髮也紒結髮)¶
賓如主人服贊者元端從之立于外門之外擯者告主¶
人迎出門左西面再拜賓荅拜主人揖贊者與賓揖先¶
入(贊者賤揖之而已又/與賓揖先入導之)毎曲揖至于廟門揖入三揖至¶
<pb:KR3k0055_WYG_179-4b>¶
于階三讓主人升立序端西面賓西序東面贊者盥于¶
洗西升立于房中西面南上(盥于洗西由賓階升也/立于房中近其事也)主¶
人之贊者筵于東序少北西面(筵布席也東序主人位/也適子冠于阼少北避)¶
(主/人)將冠者出房南面贊者奠纚筓櫛于筵南端(賓之贊/冠者也)¶
賓揖將冠者即筵坐贊者坐櫛設纚賓降主人降賓盥¶
卒揖讓升主人升復初位賓筵前坐正纚興降西階一¶
等執冠者升一等東西授賓(緇布/冠也)賓右手執項左手執¶
前進容乃祝坐如初乃冠興復位贊者卒(進容者行翔/而前蹌焉卒)¶
<pb:KR3k0055_WYG_179-5a>¶
(謂設頍項/結纓也)冠者興賓揖之適房服元端爵韠出房南面¶
賓揖之即筵坐櫛設筓賓盥正纚如初降二等受皮弁¶
右執項左執前進祝加之如初復位贊者卒紘(謂繫/屬之)興¶
賓揖之適房服素積素韠容出房南面賓降三等受爵¶
弁加之服纁裳韎韐其他如加皮弁之儀(他謂卒/紘容出)徹皮¶
弁冠櫛筵入于房筵于户西南面贊者洗于房中側酌¶
醴加柶覆之面葉(面前也葉/柶大端)賓揖冠者就筵筵西南面¶
賓受醴于户東加柶面枋(枋為/柄)延前北面冠者筵西拜¶
<pb:KR3k0055_WYG_179-5b>¶
受觶賓東面荅拜薦脯醢冠者即筵坐左執觶右祭脯¶
醢以柶祭醴二興筵末坐啐醴㨗柶(扱柶於/醴中)興降筵坐¶
奠觶拜執觶興賓荅拜冠者奠觶于薦東降筵北面坐¶
取脯降自西階適東壁北面見于母(薦東薦左也凡奠/爵將舉者于右不)¶
(舉者于左適東壁者出闈/門也時母在闡門之外)母拜受子拜送母又拜賓降¶
直西序東面主人降復初位冠者立于西階東南面賓¶
字之冠者對(對辭/未聞)賓出主人送于廟門外請醴賓賓禮¶
辭許賓就次冠者見于兄弟兄弟再拜冠者荅拜見贊¶
<pb:KR3k0055_WYG_179-6a>¶
者西面拜亦如之入見姑姊如見母乃易服服元冠元¶
端爵韠奠摯見于君遂以摯見于鄉大夫鄉先生乃醴¶
賓以一獻之禮(一獻者主人獻賓而已即燕無亞獻/者獻酢酬賓與主人各兩爵而禮成)主¶
人酬賓束帛儷皮(束帛十端也儷/皮兩鹿皮也)贊者皆與贊冠者為¶
介(介賓之輔以贊/為之尊之也)賓出主人送于外門外再拜歸賓俎¶
(一獻之禮有薦有俎/使人歸之賓家也)若不醴則醮用酒(酌而無酬酢曰/醮上文適子冠)¶
(于阼三加訖一醴于客位是周法若醮用酒非周法則/夏殷之禮也鄭註謂國有舊俗可行聖人用焉不改也)¶
始加醮用脯醢加皮弁再醮攝酒(攝猶/整也)其他皆如初加¶
<pb:KR3k0055_WYG_179-6b>¶
爵弁三醮有乾肉折俎嚌之其他如初若孤子則父兄¶
戒宿(父謂/諸父)若庶子則冠于房外南面遂醮焉(不於阼非/代也不醮)¶
(于客位成/而不尊)冠者母不在則使人受脯于西階下(不在者/或歸寕)¶
(或疾病使人受/脯於後見之也)　原始加祝曰令月吉日始加元服棄¶
爾幼志順爾成徳夀考唯祺介爾景福再加曰吉月令¶
辰乃申爾服敬爾威儀淑慎爾徳睂夀萬年永受胡福¶
三加曰以嵗之正以月之令咸加爾服兄弟具在以成¶
厥徳黄耉無疆受天之慶　醴辭曰甘醴惟厚嘉薦令¶
<pb:KR3k0055_WYG_179-7a>¶
芳拜受祭之以定爾祥承天之休壽考不忘　醮辭曰¶
旨酒既清嘉薦亶時始加元服兄弟具來孝友時格永¶
乃保之再醮曰旨酒既湑嘉薦伊脯乃申爾服禮儀有¶
序祭此嘉爵承天之祜三醮曰旨酒令芳籩豆有楚咸¶
加爾服肴升折俎承天之慶受福無疆　字辭曰禮儀¶
既備令月吉日昭告爾字爰字孔嘉髦士攸宜宜之于¶
假永受保之曰伯某甫(仲叔季/惟所當)　五經要義曰冠嘉禮¶
也冠首服也首服既加而後人道備故君子重之以為¶
<pb:KR3k0055_WYG_179-7b>¶
禮之始　増陳祥道禮書曰士禮始加緇布不忘本也¶
次加皮弁朝服也三加爵弁祭服也不忘本然後能事¶
君能事君然後能事神所謂三加彌尊喻其志者如是¶
而已　又曰筮必于廟尊其尊也廟必于禰親其親也¶
士筮于門而不于堂避其君也筮必面西求諸陰也卦¶
者必居筮之左上其北也聘禮君受聘于先君之祧卿¶
受問于祖廟士冠士昬皆止言廟則凡言廟者禰廟也¶
記曰凡行事受于禰廟是也若諸侯則冠于祖廟左氏¶
<pb:KR3k0055_WYG_179-8a>¶
曰以先君之祧處之是也　又曰賓盥所以致潔降盥¶
降受冠弁所以致敬始加受冠降一等執者升一等再¶
加降二等三加降三等以服彌尊故降彌下也始祝棄¶
爾幼志順爾成徳再祝敬爾威儀淑慎爾徳三祝兄弟¶
具在以成厥徳以順成徳然後慎徳慎徳然後能成徳¶
也　又曰冠必用醴若不用醴則醮焉以醴者太古之¶
物故其禮簡所以示質酒者後世之味故其禮煩所以¶
示文故適子用醴庶子用醮適婦有醴與饗庶婦使人¶
<pb:KR3k0055_WYG_179-8b>¶
醮之不饗是醮輕于醴也　又曰既冠乃醴賓以一獻¶
之禮酬賓束帛儷皮贊者皆與蓋君子之于人勞之必¶
有以禮之故昏禮饗送者鄉飲司正祭禮賓尸冠禮醴¶
賓其義一也　司馬光曰古者二十而冠將責為人子¶
為人弟為人臣為人少者之行於其人故其禮不可不¶
重也近世人情輕薄生子猶飲乳已加巾帽有官者或¶
為製公服而弄之過十嵗猶總角者鮮矣彼責以四者¶
之行豈能知之故往往自幼至長愚騃如一由不知成¶
<pb:KR3k0055_WYG_179-9a>¶
人之道也古禮雖稱二十而冠然世俗之弊不可猝變¶
若敦厚好古之君子俟其子年十五以上能通孝經論¶
語粗知禮義然後冠之斯為美矣　又曰古禮謹嚴之¶
事皆行之於廟今人既少家廟其影堂亦褊隘難以行¶
禮但冠於外㕔可也　家禮曰男子年十五至二十皆¶
可冠必身及父母無期以上喪始可行之　又曰古者¶
筮日今不能然但正月内擇一日可也前期三日主人¶
告於祠堂(主人謂冠者之祖父若宗子/已孤而自冠則自為主人也)　又曰古者筮¶
<pb:KR3k0055_WYG_179-9b>¶
賓今不能然但擇朋友賢而有禮者一人可也前期三¶
日主人自詣其家請之地逺則遣子弟致書(筮日所以/求夫天之)¶
(吉筮賓所以/擇夫人之賢)　又曰前一日遣子弟以書致辭曰某將¶
以來日加冠於子某吾子將涖之敢宿荅書曰某敢不¶
夙興　又曰設盥帨於㕔事如祠堂儀以帟幕為房於¶
㕔事之東北或㕔事無兩階則以堊畫而分之　又曰¶
厥明夙興陳冠服有官者公服帶靴笏無官者襕衫帶¶
靴通用皁衫深衣大帶履櫛&KR1326;掠皆卓子陳於房中又¶
<pb:KR3k0055_WYG_179-10a>¶
用卓設酒注盞盤幷脯醢楪於衣卓之北其幞頭帽子¶
幷冠筓巾各以一盤盛之蒙以帕陳於兩階執事者一¶
人守之　又曰主人以下序立賓至主人迎入升堂賓¶
揖將冠者就席為加冠巾冠者適房服深衣納履出再¶
加帽子服皁衫革帶繫鞋三加幞頭公服革帶納靴執¶
笏若襕衫納靴乃醮賓字冠者(賓或别作辭命以/字之之意亦可)出就¶
次主人以冠者見於祠堂冠者見於尊長乃禮賓冠者¶
遂出見於鄉先生及父之執友　又曰主人以酒&KR0319;延¶
<pb:KR3k0055_WYG_179-10b>¶
賓及儐贊者酬之以幣而拜謝之賓贊有差　嫡子三¶
加皆祝而冠又祝而酌又祝而字庶子三加既加然後¶
酌而祝之又祝而字其即席而冠也嫡子西面庶子南¶
面¶
　　冠二¶
増國語趙文子冠見韓獻子獻子曰戒之此謂成人成¶
人在始與善始與善善進善不善蔑由至矣始與不善¶
不善進不善善亦蔑由至矣如草木之産也各以其物¶
<pb:KR3k0055_WYG_179-11a>¶
人之有冠猶宫室之有牆屋也糞除而已又何加焉(糞/除)¶
(喻自/修潔)　襄公九年晉人不得志於鄭以諸侯復伐之公¶
送晉侯晉侯以公宴於河上問公年季武子對曰會於¶
沙隨之嵗寡君以生晉侯曰十二年矣是謂一終一星¶
終也國君十五而生子冠而生子禮也君可以冠矣大¶
夫盍為冠具武子曰君冠必以祼享之禮行之以金石¶
之樂節之以先君之祧處之今寡君在行未可具也請¶
及兄弟之國而假僃焉晉侯曰諾公還及衛冠於成公¶
<pb:KR3k0055_WYG_179-11b>¶
之廟假鐘磬焉禮也　原東觀漢記曰馬防子鉅為常¶
從小侯六年正月齋宫中上欲冠鉅夜拜為黄門郎御¶
章臺下殿陳鼎俎自臨冠之　増南史宋寶華父當晉¶
末戍長安父曰須我還為汝上頭後長安陷父歿寶年¶
七十不冠或問之輒號慟　柳宗元與章中立書云古¶
者重冠禮將以責成人之道是聖人所尤用心也數百¶
年來人不復行近有孫昌𦙍者獨發憤行之明日造朝¶
薦笏言於卿士曰某子冠畢應之者咸憮然京兆尹鄭¶
<pb:KR3k0055_WYG_179-12a>¶
叔則艴然曳笏却立曰何預我耶廷中皆大笑天下不¶
以非鄭尹而快孫子何哉獨為所不為也　宋徳祐二¶
年元兵破潭州時知衡州尹榖寓城中乃為二子行冠¶
禮或曰此何時行此迂闊事榖曰正令兒曹冠帶見先¶
人於地下耳既畢禮與家人自焚死¶
　　冠三¶
原筮門　冠阼(儀禮鄭注筮者問日吉凶於易也冠必/筮日於廟門者重成人之禮  下詳冠)¶
(一/)　慎徳　敬名　諭志　成徳(並詳/冠一)　一獻　三加¶
<pb:KR3k0055_WYG_179-12b>¶
(儀禮乃禮賓以一獻/之禮  下詳冠一)　正體　飾容(禮記冠者禮之始/也凡人之所以為)¶
(人者禮義也禮義之始在於正容體齊/顔色順辭令  下見應亨贈四王冠詩)　卜日　筮賓¶
(禮論王彪之以為禮冠自卜日不必三元也又禮夏冠/用葛屨冬冠用皮屨明無定時也  鄭註筮賓筮可使)¶
(冠子/者)　節金石　陳鼎俎(並詳/冠二)　敬威儀　齊顏色(上/詳)¶
(冠一體下/詳正  注)　增父命　母拜(上見孟子/下詳冠一)　櫛髮　加筓¶
(家禮冠者即席贊者為之櫛髮合紒乃家禮執/事者以冠筓盤進賓降一等受冠筓  跪加之)　喻牆¶
屋　設罍洗(上詳冠二士儀禮設洗直于東榮註洗者/棄水器也  用鐵水器尊卑皆用金罍)¶
　華寶念父　尹榖命子(並詳/冠二)¶
<pb:KR3k0055_WYG_179-13a>¶
　　冠四¶
原旅占(儀禮筮人執䇿抽上韇受命主人卒筮東靣旅/占卒進告吉若不吉則筮逺日如初注旅衆也)¶
(還與其屬/共占之)　尊事(古者重冠故行之/於廟所以尊重事)　請醴(儀禮冠者/立于西階)¶
(東南面賓字之請/醴賓註醴當為禮)　奠摯(冠儀奠摯于君遂以摯見于/鄉大夫鄉先生注鄉中老人)¶
(為大夫而/致仕者)　弁髦(童子始冠成/禮則棄之)　章甫(孔子長居宋冠/章甫之冠宋其)¶
(祖/也)　諸王冠(晉書漢魏遣使冠諸王非古典於/是制王十五而冠不復加使命)　公侯¶
冠(公侯之有冠禮/夏之末造也)　字以相尊(冠義已冠而字之鄭/注字所以相尊也)¶
成而不尊(儀禮庶子則冠于房外南面遂醮焉注房外/謂尊東不于阼非代父也不醮于客位成而)¶
<pb:KR3k0055_WYG_179-13b>¶
(不/尊)　内喪則廢(曾子問將冠冠者至而有齊衰大功之/喪如之何孔子曰内喪則廢外喪則冠)¶
(而不醴徹&KR0319;而埽即位而哭如冠者未/至則廢注内喪同門也廢冠因喪而廢)　喪服而冠(又/云)¶
(如將冠子未及期而有齊衰/大小功之喪則因喪服而冠)　伯叔後饗(又云父殁而/冠則已冠埽)¶
(地而祭于禰已祭而見伯父/叔父而後饗冠者饗謂醴也)　兄弟畢袗(袗同也與主/人同脤元端)¶
(朝服主人即/冠者父兄也)　揆以吉日　登于弱年　醮于客位¶
筮于廟門　將行嘉事　必慎令儀　服以旌禮　冠¶
以章身　崇其著代　責以成人　僃適子之儀　責¶
成人之道　采衣朱紃盛將冠之容　束帛儷皮厚酬¶
<pb:KR3k0055_WYG_179-14a>¶
賓之禮　終一獻之儀以病吾子　僃三加之禮將責¶
成人　可以冠矣則重于承宗　將有事焉必先乎大¶
禮　處阼階而展敬式僃三加　筮廟門以成儀終陳¶
一甒　雖啐醴之始是能淑慎于儀　而序賓之時不¶
聞昭告爾字¶
　　冠五¶
原詩後漢應亨贈四王冠詩曰永平四年外弟王景系¶
兄弟四人並冠故貽之詩曰濟濟四令弟妙年踐二九¶
<pb:KR3k0055_WYG_179-14b>¶
令月惟吉日成服加元首人咸飾其容鮮能離塵垢雖¶
無兕觥爵杯醮傳旨酒¶
原箴梁蕭子範冠子箴曰是月惟令敬擇良辰式遵士¶
典誥筮於賓嘉字爰錫醮酒方陳禮莊爾質徳成爾身¶
永變童心長移悼齒朱錦辭髮青絇在履丹石為操冰¶
泉厲已務簡朋匹田蘇遊止在我尚謙推物盡美面諂¶
退言弗納於耳直弦矢辭斯為良士¶
原文梁沈約冠子祝文曰蠲兹令日元服肇加成徳既¶
<pb:KR3k0055_WYG_179-15a>¶
舉童心自化行之則至無謂道賖敦以秋實食以春華¶
無恥下問乃至髙車子孫千億廣樹厥家¶
増辭明宋濂鄭氏三子加冠命字祝辭序曰浦陽孝義¶
之門曰鄭氏其十世之長仲徳甫筮得柔日宿余為賓¶
將冠其從子木杲果余親與之周旋降升以成三加之¶
禮於是稽名定義製字命之辭曰三加三醮既僃禮儀¶
昭告爾字各宜聽之又曰爾三子者昧昧以思彼蒼者¶
天體物無遺或出或入靡不爾隨尚滌爾心一髮不私¶
<pb:KR3k0055_WYG_179-15b>¶
履善蹈道君子之歸茍務口耳言從行違奚啻禽犢安¶
於鬚睂又曰遵厥祖武全其秉彝羣翔於堂東塤西篪¶
獨行於庭左矩右規庶幾無媿七尺之軀　又張肯字¶
辭序曰古者冠而字敬其名也三加之後必為字辭以¶
祝之或稽於經或據於史凡可以繕性禔身者無不可¶
也由此觀之非惟敬其名抑且以敬其身能敬其身則¶
成人之道具矣姑蘇張君芸已嘗名其子曰肯又以繼¶
孟字之蓋取書大誥之義雖加冠於首而未有為之辭¶
<pb:KR3k0055_WYG_179-16a>¶
者請余補之余雖弗獲從大賓之後與聞酌醴之事然¶
與芸已友也輒陳所見而告之其辭曰冠禮之重為敬¶
其名茍非其人禮弗虛行伊張氏子世傳以經名子曰¶
肯厥義則宏有法於先爾基爾楹有菑於先爾播爾營¶
勿違厥時必將必迎勿閼其成載厲載興兹為善繼父¶
事是繩　又補危安加冠祝辭序曰冠者成人之道其¶
禮自天子至於諸侯卿大夫士各有隆殺之節儀文雖¶
已失傳唯士冠禮獨存告廟筮期宿賓命贊弁有皮爵¶
<pb:KR3k0055_WYG_179-16b>¶
之等裳有元黄之錯器有尊甒柶觶之用鼎有乾胏離¶
肺之實三加而彌尊制字以敬名其為禮甚嚴矣夫何¶
故事親從兄忠君敬長之行望其有所成也自冠禮久¶
廢風俗頽靡冥然夜行如擿埴而索塗君子未嘗不為¶
之永慨也臨川危生安清敏好脩其師曾先生旦初為¶
字曰子定來謁禁林求予為之說予謂字之有說說文¶
解字僃述之矣何假人言哉然三加成禮之後既命之¶
字必造辭以祝之是猶可為也於是歴敘冠禮之嚴定¶
<pb:KR3k0055_WYG_179-17a>¶
字代名者為甚重繼掇大學知止之義而申之以辭辭¶
曰人之初生父命其名弱齡攸届乃以字稱此非彌文¶
實厚彝經四行之責用底於成又曰我後賓贊不與酌¶
醴今補祝辭庸申規厲行固宜篤知亦須至安定其中¶
聖域可企　方孝孺鄭氏四子加冠祝辭序曰浦陽義¶
門十世之長仲徳甫以禮冠其從子杓及諸孫燧爚燿¶
而以字為屬余惟冠禮之不行二千年矣舉曠古久弛¶
之禮而行之夫豈為耳目之美哉亦曰以古君子成人¶
<pb:KR3k0055_WYG_179-17b>¶
之道望乎子若孫爾上以古道望其身而不能以君子¶
自望謂之愛身不可也余欲四子者為君子故因字以¶
勉其徳祝辭曰加爾元服惟兹令辰匪飾其外貴乎成¶
人昔未有知徳或未僃人曰童子宜有不至既峨爾弁¶
而童厥心人謂之何責望也深一言之善終身可行今¶
字告汝惟名是徵¶
　　天子加元服一¶
原通典曰古者聖王重冠所以為國本也孔子曰正其¶
<pb:KR3k0055_WYG_179-18a>¶
衣冠尊其瞻視儼然人望而畏之又曰不莊以涖之則¶
民不敬此人君早冠之義也王敎之本不可以童子之¶
道治焉或云周禮雖有服冕之數而無天子冠文又儀¶
禮云公侯冠禮者王肅鄭康成皆以為夏末衰亂篡弑¶
之所由生焉又無大夫冠禮古者五十而後爵何大夫¶
冠禮之有周人五十而有賢才則試以大夫之事猶行¶
士禮故筮賓於阼以著代醮於客位三加彌尊皆士禮¶
也今按大戴禮有公冠篇云公冠四加天子亦四加又¶
<pb:KR3k0055_WYG_179-18b>¶
家語冠頌云王太子之冠擬諸侯之冠天子之元子亦¶
擬諸侯四加諸侯之子同於士據此自天子至於諸侯¶
非無冠禮但因秦焚書遂同蕩滅其周制士冠禮頗僃¶
王者時采行焉　又曰將冠筮日筮賓(冠義曰古者聖/王重冠既言古)¶
(者則不/起於周)行之於廟冠委貌於阼三加彌尊(大戴禮公冠/篇公冠四加)¶
(三同士後加元冕天/子亦四加後加衮冕)祼享樂於廟　増玉藻云元冠朱¶
組纓天子之冠也緇布冠繢緌諸侯之冠也鄭注皆始¶
冠之冠是天子别有冠禮　原周制文王年十二而冠¶
<pb:KR3k0055_WYG_179-19a>¶
(文王十三生伯邑考左傳曰冠而生子禮也許慎五經/異義春秋左氏傳説曰嵗星為年紀十二嵗而一周天)¶
(天道僃故人君年十二可以/冠自夏殷天子皆十二而冠)成王十五而冠(譙周五經/然否論古)¶
(文尚書說武王崩成王年十三推武王以康辰嵗崩周/公以壬午嵗出居東癸未嵗反禮公冠記周公冠成王)¶
(命史作祝辭告是除喪冠也周公未反成王冠弁開金/縢之書時十六矣是成王十五周公冠之而後出也許)¶
(慎五經異義武王崩後管蔡作亂周公出居東是嵗大/風王與大夫冠弁開金縢之書成王年十四是喪冠也)¶
(者恐失矣按禮傳天子之年/近則十二逺則十五必冠矣)　周公冠成王命祝雍曰¶
祝王辭逹而勿多祝雍辭曰使王近于民逺于年逺于¶
佞近于義嗇于時恵于財禄賢使能其頌曰令月吉日¶
<pb:KR3k0055_WYG_179-19b>¶
王始加元服去王幼志服衮職欽若昊天六合是式率¶
爾祖考永永無極　増周書曰成王將加元服周公使¶
人來零陵取竹為冠(玉/海)　原漢改皇帝冠為加元服汲¶
黯傳敘上正元服　恵帝加元服用正月甲子若丙子¶
為吉　昭帝冠辭曰陛下摛著先帝之光輝以承皇天¶
之嘉祐欽奉仲春之吉辰普尊大道之郊域秉率萬福¶
之丕靈始加昭明之元服推逺沖孺之幼志蘊積文武¶
之就徳肅勤髙祖之清廟六合之内靡不蒙福承天無¶
<pb:KR3k0055_WYG_179-20a>¶
極　後漢制正月甲子若丙子為吉日可加元服儀從¶
冠禮乗輿初加緇布進賢次爵弁次武弁次通天冠訖¶
皆於髙廟如儀謁見(讀漢書加元服乗輿皆於髙祖廟/謁見按世祖廟始冠緇布冠於宗)¶
(廟從/古制)　和帝冠以正月甲子乗金根車駕六元虯至廟¶
成禮乃廻軫反宫朝服以饗宴撞太蔟之庭鐘咸獻壽¶
焉　増和帝冠以袁安為賓賜束帛乗馬黄香有頌(玉/海)¶
　原順帝以初月丙子加元服於髙廟(時兼用曹褒新/禮其儀不存順)¶
(帝都洛陽亦/立髙祖廟矣)　獻帝興平元年正月甲子加元服司徒¶
<pb:KR3k0055_WYG_179-20b>¶
淳于嘉為賓加賜元纁駟馬賜貴人王公卿司𨽻校尉¶
城門五校侍中尚書給事黄門侍郎各一人為太子舍¶
人　魏氏天子冠一加(其説曰古之士禮服必三加彌/尊所以喻其志至於天子諸侯)¶
(數無又將以踐阼臨人尊極徳成不復與士/以加喻勉為義禮冠于廟自魏不復在廟矣)　東晉諸¶
帝冠儀一加幘冕將冠金石宿設百僚陪位又先於殿¶
上鋪大牀御府令奉冕幘簪導衮服以授侍中常侍太¶
尉加幘太保將加冕太尉讀祝文曰令日吉辰始加元¶
服皇帝穆穆思宏衮職欽若昊天六合是式率遵祖考¶
<pb:KR3k0055_WYG_179-21a>¶
永永無極睂壽維祺介兹景福加冕訖侍中繫元紞脫¶
帝絳紗服加衮服冠事畢太祝率羣臣奉觴上壽王公¶
以下三稱萬嵗乃退(孫毓五禮駮曰魏氏天子一加三/加嫌同諸侯毓按玉藻記曰元冠)¶
(朱組緌天子之冠也緇布冠繢緌諸侯之冠也其説謂/皆始冠則是有次加之辭此二冠皆卑服質古勢不一)¶
(加必重加朝祭之服以崇彌尊聖人制禮所以一時歴/加衆服者今始成人卜擇令日而徧加之所以重始也)¶
(若冠日有不加者後必不擇吉而服非重始也又禮器/有以少為貴者冠不在焉記者彌尊喻志之言蓋以服)¶
(從卑始象徳日新不可先服尊服轉而即卑今嫌士禮/喻志之文因從魏氏一加之制考之玉藻似非古典今)¶
(三加者先冠皮弁次冠長冠後冠進賢冠以為彌尊于/意又疑裴頠荅治禮問天子禮元冠者形之成也為君)¶
<pb:KR3k0055_WYG_179-21b>¶
(未必成人故君位雖定不可孩抱而服冕弁摯虞以為/天子即位之日即為成君冕服以僃不宜有加諸侯即)¶
(位為成豈不定諸侯成君不拘盛典而可以冠天/子成君獨有火龍黼衣便不可乎意謂宜冠有加)　成¶
帝用三元吉日既加元服拜於太廟穆帝孝武將冠皆¶
先以幣告廟訖事又廟見　臺符問脩復未畢吉凶不¶
相干為可加元服與否王彪之議禮雖有喪冠當是應¶
冠之年服制未終若須服終便失應冠之年故也禮所¶
以冠無定時月春夏不可便用秋冬若今嵗内修復未¶
畢入新年卜仲春之日加元服不失年不失禮今便準¶
<pb:KR3k0055_WYG_179-22a>¶
喪冠缺饗樂而行事誠有倚傍然加衮冕火龍煥然以¶
準喪儀情有不體若别有事必速加元服權諸輕重不¶
須脩復畢者便當準喪冠耳又議新年至尊當加元服¶
今若依成帝故事用三元日者冠有金石之樂恐脩山¶
陵未畢於樂便闕禮冠自卜日又云夏葛屨冬皮屨無¶
定時不必三元也按晉故事及兩漢皆非三元當任時¶
事之宜耳又議近訪得成皇帝加元服儀注闕無拜廟¶
事按禮冠皆于廟儀禮云既畢賓出主人送于廟門明¶
<pb:KR3k0055_WYG_179-22b>¶
必在廟近代以來不復在廟成皇帝既加元服拜太廟¶
以告成蓋亦猶擬在廟之儀今既加元服亦應拜廟¶
後魏正光元年秋孝明帝年十一加元服訖拜太廟大¶
赦改元　北齊制皇帝加元服以玊帛告圓丘方澤以¶
幣告廟擇日臨軒中嚴羣官位定皇帝著空頂介幘以¶
出太尉盥訖升脫空頂幘以黒介幘奉加訖太尉進太¶
保之右北靣讀祝訖太保加冕侍中繫元紞脫絳紗袍¶
加衮服事畢太保上壽羣官三稱萬嵗皇帝入溫室移¶
<pb:KR3k0055_WYG_179-23a>¶
御座會而不上壽後日文武羣官朝服上醴酒十二鍾¶
米十二囊牛十二頭又擇日親拜圓丘方澤謁廟　唐¶
制如開元儀　増唐書志皇帝加元服有司卜日告天¶
地宗廟前一日尚舍設席太極殿中楹莞筵紛純加藻¶
席緇純次席黼純有司設次展懸設案陳車輦如元日¶
其日侍中版奏中嚴有司設罍洗於阼階殿中監陳衮¶
服緇纚玉簪及櫛同箱尚食實醴尊於東序外帷内坫¶
在尊北實角觶柶各一&KR0319;陳尊西籩豆十二俎三衮冕¶
<pb:KR3k0055_WYG_179-23b>¶
玊導置於箱侍中奏外辦皇帝服空頂黒介幘絳紗袍¶
出自西房即御座太尉跪脫幘太師降盥受冕讀祝辭¶
乃跪冠設簪結纓皇帝興適東房衮服出即席南向坐¶
太尉洗觶酌醴太師受醴讀祝辭殿中監奉&KR0319;在位者¶
再拜(玊/海)　明會典天子止一加用衮冕太尉設纚太師¶
受冕　洪武三年定前期太史院(後改欽/天監)筮日工部製¶
冕服翰林院撰祝文祝辭或用古辭或臨時撰擬中書¶
省承制令某官攝太師某官攝太尉既筮日遣官告天¶
<pb:KR3k0055_WYG_179-24a>¶
地宗廟行一獻禮百官於皇城守宿侵晨具朝服行禮¶
皇帝服空頂幘雙童髻雙玊導絳紗袍御輿以出文武¶
官班齊拜畢太師太尉盥洗陞自御座西東向立太尉¶
進就皇帝席前少右跪搢笏脫空幘授内使内使受幘¶
置於櫛箱櫛畢設纚出笏興退立太師進至御前北向¶
立内使監令取冕立於太師之左太師祝曰令月吉日¶
始加元服壽考維祺以介景福搢笏跪受冕加冠加簪¶
纓訖出笏興退立内使監令徹櫛纚箱皇帝興著衮服¶
<pb:KR3k0055_WYG_179-24b>¶
就座進醴太師進御座前北面立光禄卿奉酒太師受¶
酒祝曰甘醴維厚嘉薦令芳承天之休壽考不忘祝訖¶
跪授内使内使跪受捧進皇帝受酒祭少許啐酒訖以¶
虛盞授内使太師太尉降階就拜位拜舞蹈山呼畢皇¶
帝改服通天冠絳紗袍入宫拜謁太后如正旦儀擇日¶
謁太廟其儀與時祭同見廟之明日百官具公服稱賀¶
　　天子加元服二¶
原頌後漢黄香天子冠頌曰惟永元之盛代聖皇徳之¶
<pb:KR3k0055_WYG_179-25a>¶
茂純躬烝烝之至孝崇敬順以奉天以三載之孟春建¶
寅月之上旬皇帝將加元冕簡甲子之元辰厥日正於¶
太皡厥時叶於百神皇輿幸夫金根駕元虯之連蜷建¶
螭龍以為旂鳴節路之和鸞既臻廟而成禮乃廻軫而¶
反宫正朝服以享宴撞太蔟之庭鐘祚蕃屏與鼎輔暨¶
夷裔之君王咸進酒於金罍獻萬年之玊觴¶
増論明歸有光天子諸侯無冠禮論曰儀禮有士冠禮¶
無天子諸侯冠禮非逸也記曰無大夫冠禮而有其昏¶
<pb:KR3k0055_WYG_179-25b>¶
禮古者五十而後爵何大夫冠禮之有公侯之有冠禮¶
夏之末造也天子之元子猶士也天下無生而貴者也¶
繼世以立諸侯象賢也明天子諸侯大夫之無冠禮也¶
冠者將責為人子為人弟為人臣為人少之禮故冠必¶
有主人孤子則父兄戒宿(父謂/諸父)蓋父兄以成人之禮責¶
子弟也天子為元子之時以士禮冠所謂有父在則禮¶
然也已奉宗統君臨天下將又責之為人子為人弟為¶
人臣為人少之禮乎家語稱孔子荅孟懿子之問吾取¶
<pb:KR3k0055_WYG_179-26a>¶
焉曰古者王世子雖幼其即位則尊為人君人君治成¶
人之事者何冠之有曰諸侯之冠異天子與曰君薨而¶
世子主喪是亦冠也已人君無所殊也諸侯之有冠禮¶
也夏之末造也此孔子之遺言也蓋以祝雍頌公冠之¶
篇則誣矣公冠曰公冠自為主迎賓揖升自阼立于席¶
既醴降自阼饗之以三獻之禮無介無樂其酬幣朱錦¶
采四馬其慶也天子擬焉曰自為主曰賓降阼嫌尊矣¶
非為人子為人弟為人臣為人少之禮也且禮自上逹¶
<pb:KR3k0055_WYG_179-26b>¶
而曰天子擬冠何也此非孔氏之言也公冠又曰公冠¶
四加元冕左傳季武子曰君冠必以祼享之禮行之以¶
金石之樂節之以先君之祧處之玊藻曰始冠緇布冠¶
自諸侯下逹冠而敝之可也元冠朱組纓天子之冠也¶
緇布冠繢緌諸侯之冠也蓋務為天子諸侯士庶之别¶
而不知先王制冠禮之義所以同之於士庶者也¶
　　皇太子冠一¶
原周制天子之元子猶士也天下無生而貴者也(元子/嗣子)¶
<pb:KR3k0055_WYG_179-27a>¶
(也無生而貴皆由下升也明/人有賢行著徳乃得貴之)　増家語冠頌曰公冠四¶
加元冕祭其酬幣于賓則束帛乗馬王太子庶子之冠¶
擬焉(按天子之元子猶士則天子之子雖早冠亦用士/禮又曰王太子庶子亦擬諸侯四加若然諸侯之)¶
(子不得/四加也)　原大戴禮逸禮曰太子既冠成人免于保傅¶
則有司過之史有虧膳之宰太子有過史必書之　増¶
荀子曰天子諸侯子十九而冠冠而聽治　匡衡疏適¶
子冠於阼禮之用醴衆子不得與列所以貴正體明嫌¶
疑也　漢景帝紀後三年正月皇太子冠賜民為父後¶
<pb:KR3k0055_WYG_179-27b>¶
者爵一級　原宣帝五鳳元年皇太子以正月冠賜丞¶
相以下帛赦徒作杜陵諸王遣使行事　増元帝紀竟¶
寜元年正月皇太子冠賜爵　原魏氏冠太子再加皇¶
子王公嗣子乃三(孫毓以為一加/再加皆非禮也)冠諸王因漢遣使行¶
事　晉恵帝為太子將冠武帝臨軒使兼司徒髙陽王¶
珪加冠兼光禄大夫屯騎校尉華廙贊冠(武帝冠太子/冠訖皆即廟)¶
(見斯亦擬/在廟之儀)　泰始六年南宫王承年十五依舊應冠有¶
司奏議禮十五成童國君十五而生子以明可冠之義¶
<pb:KR3k0055_WYG_179-28a>¶
又漢魏遣使冠諸王非古典於是制儀王十五而冠遂¶
革使命咸寜二年秋閏九月遣使冠汝南王宗恵帝以¶
正月丙午冠太子訖乃廟見懷帝亦以正月冠皇太子¶
　宋冠皇太子及蕃王以一加　齊武帝孫南郡王昭¶
業冠從尚書令王儉議使太常持節一加冠大鴻臚為¶
贊醮酒之儀國官陪位拜賀如常其日内外二品清官¶
以上詣公車門集賀並詣東宫南門通牋别日上禮宮¶
臣亦詣門稱慶如上臺之儀既冠之後剋日謁廟(儉議/曰皇)¶
<pb:KR3k0055_WYG_179-28b>¶
(孫冠事歴代所無禮雖有嫡子無嫡孫然南郡王體自/儲暉實惟國重元服之典宜異列藩依於諸王則輕同)¶
(於儲皇則重按士冠禮主人元冠朝服注主人冠者之/父兄也尋其言父及兄則明祖在不為主也又春秋之)¶
(義不以父命辭王父命則皇太子無専用之道宜使太/常持節一加冠幷撰立贊冠醮酒二辭不依藩國詔可)¶
祝辭曰皇帝使給事中太常武安侯蕭恵本加南郡王¶
冠筮日戒賓肇加元服棄爾幼志從厥成徳親賢使能¶
克崇景福醮酒辭曰旨酒既清嘉薦既盈兄弟具在淑¶
慎儀刑永永睂壽於穆斯寜明帝冠太子用正月　梁¶
武帝天監十三年正月冠太子於太極殿脩前代之儀¶
<pb:KR3k0055_WYG_179-29a>¶
　増梁天監中臨軒冠太子舊制太子逺遊冠金蟬翠¶
緌纓詔加金博山　原後魏孝文帝冠皇太子恂於廟¶
詔曰司馬彪漢志漢帝有四加冠一緇布二進賢三武¶
弁四通天朕見家語冠頌篇四加冠公也家語孔子之¶
言與正經何異諸儒忽司馬彪志致使天子之子而行¶
士冠朕以為有賓諸儒皆以為無賓孔子所云斐然成¶
章其斯之謂矣　北齊制皇太子冠則太尉以制幣告¶
七廟擇日臨軒有司供帳於崇正殿中嚴皇太子空頂¶
<pb:KR3k0055_WYG_179-29b>¶
幘公服出立東階之南西面使者入立西階之南東面¶
受訖入室盥櫛出南面使者進揖詣冠席西面坐光禄¶
卿盥訖詣太子前設櫛使者又盥奉進賢三梁冠至太¶
子前東面祝脫空頂幘加冠太子興入室更衣出又南¶
面就席光禄卿盥櫛使者又盥祝脫三梁冠再加逺遊¶
冠太子又入室更衣設席中楹之西使者揖就席南面¶
光禄卿洗爵酌醴使者詣席前北面祝太子拜受醴即¶
席坐祭之啐之奠爵降階復本位西面三師三少及在¶
<pb:KR3k0055_WYG_179-30a>¶
位羣官拜事訖又擇日會宮臣又擇日謁廟　隋制皇¶
太子將冠前一日帝齋於大興殿太子與賓贊及預從¶
官齋於正寢其日質明有司告廟各設筵於阼階帝衮¶
冕即御座揖太子進升筵西向坐贊冠者坐櫛設纚賓¶
盥訖初加緇布冠進設頍(丘癸/切)纓賓揖太子適東序衣¶
元衣素裳以出贊者又坐櫛賓進加逺遊冠改服訖賓¶
又受冕太子適東序改服以出賓揖太子南面立賓受¶
醴進筵前北面立祝太子拜受觶賓復位東面荅拜贊¶
<pb:KR3k0055_WYG_179-30b>¶
者奉&KR0319;於筵前太子祭奠禮畢降筵進當御東面拜納¶
言承詔詣太子戒訖太子拜贊者引太子降自西階賓¶
少進字之贊者引太子進立於庭東面諸親拜訖贊者¶
拜太子皆荅拜與賓俱復位納言承詔降命令有司致¶
禮賓又拜帝復降阼階下拜太子以下皆拜帝出更衣¶
還宫太子從至闕因入見皇后而還　唐貞觀五年正¶
月有司上書皇太子將冠禮宜用二月為吉請遣官以¶
備儀注太宗曰今東作方興恐妨農事令改用十月太¶
<pb:KR3k0055_WYG_179-31a>¶
子少保蕭瑀奏稱準陰陽家用二月為勝上曰陰陽拘¶
忌朕所不行若動静必依陰陽不顧禮義欲求福祐其¶
可得乎若所行皆遵正道自然當與吉會且吉凶在人¶
豈假陰陽拘忌農時甚要不可蹔失　増唐永徽六年¶
二月五日太子加元服賜酺三日為父後者爵一級¶
開元八年正月十一日甲子太子加元服翼日乙丑謁¶
太廟丙午宴百官太極殿制曰正於萬國祝以三加¶
唐志皇太子加元服司徒為賓卿為贊冠有司設御幄¶
<pb:KR3k0055_WYG_179-31b>¶
於太極殿展縣設案陳車輿皇帝服通天冠絳紗袍乘¶
輿出自西房即御座侍中傳制至司徒前曰將加冠於¶
某之首公其將事至卿前曰卿其贊冠賓再拜受制書¶
皇帝入自東房賓贊出以制書置於案引以幡節威儀¶
鐃吹及九品以上皆詣東宫朝堂冠日宮臣皆朝服集¶
重明門外宗正卿乗車承傳在位者再拜左庶子稱禮¶
畢　宋祥符八年十二月戊寅承天節羣臣上壽是日¶
皇子加冠司天言日煇珥直抱氣戊子集賢校理晏殊¶
<pb:KR3k0055_WYG_179-32a>¶
上皇子冠禮賦詔奬之　大觀二年八月詔詳皇太子¶
冠禮十一月親製冠禮沿革十一卷政和四年二月二¶
日禮制局定皇太子冠禮十七日癸酉行禮於文徳殿¶
掌冠以禮部尚書贊冠以鴻臚卿列黄麾細仗於殿廷¶
皇太子初行欽安之樂作祝曰咨爾元子肇冠於阼筮¶
日擇賓徳成禮具於萬斯年承天之祜乃冠折上巾順¶
安之樂作祝曰爰即令辰申加元服崇學以讓三善皆¶
得副予一人受天百福乃冠逺遊冠懿安之樂作祝曰¶
<pb:KR3k0055_WYG_179-32b>¶
三加彌尊國本以正無疆惟休有室大競懋昭厥徳保¶
兹永命乃冠衮冕成安之樂作敕戒曰事親以孝接下¶
以仁逺佞近義禄賢使能古訓是式大猷是經　明會¶
典皇太子冠禮洪武元年定命某官為賓某官為贊初¶
加折上巾再加逺遊冠三加衮冕九旒禮畢入内朝見¶
皇后明日謁廟成化十四年續定初加翼善冠再加皮¶
弁三加九旒冕始加祝曰吉月令辰乃加元服懋敬是¶
承永介景福再加祝曰冠禮申舉以成令徳敬慎威儀¶
<pb:KR3k0055_WYG_179-33a>¶
惟民之式三加祝曰章服咸加飭敬有虔永固皇圖於¶
千萬年舉醴祝曰旨酒孔馨嘉薦載芳受天之福萬世¶
其昌又宣敕官宣敕戒曰孝事君親友于兄弟親賢愛¶
民居仁由義毋怠毋驕茂隆萬世當日皇太子具冕服¶
謁祭奉先殿詣太皇太后皇太后上及皇后前謝俱行¶
五拜三叩頭禮次日早上陞殿百官稱賀就詣文華殿¶
賀皇太子¶
　　皇太子冠二¶
<pb:KR3k0055_WYG_179-33b>¶
増賦宋晏殊皇子冠禮賦曰玉英珠薏之元貺日角山¶
庭之峻格漢幄増輝堯門有赫又曰亨期俯協冠禮斯¶
陳曄華纓而粲粲峨爵弁以斌斌啓嘉會於中闈動懽¶
聲於紫宸正容體兮道昭僃服順辭令兮誼協成人羲¶
易考祥契黄離之元吉漢詩載美歌皓月之重輪觀吏¶
牘以知逺朝寢門而竭忱¶
増制唐開成七年制曰史稱周誦之年傳記魯襄之禮¶
粤若敬始謂之成人¶
<pb:KR3k0055_WYG_179-34a>¶
原表宋謝莊慶皇太子元服上至尊表曰伏惟皇太子¶
殿下明兩承乾元良作貳抗法迂身英華自逺樂以脩¶
中禮以治外三善克懋徳成敎尊今日昭辰顯加元服¶
對靈祇之望儔上庠之歡率天罄世莫不載躍　又皇¶
太子元服上皇太后表曰離景承宸樞光陪極毓問東¶
華飛英上序樂正歌風司成頌徳清明神鏡溫文在躬¶
練日簡辰顯僃元服懋三王之敎爥少陽之重　宋孝¶
武帝建平王宏冠表曰宏筮辰協吉撰禮僃容資比成¶
<pb:KR3k0055_WYG_179-34b>¶
徳允被休典　又廣陵王誕冠表曰臣誕年禮既升擇¶
休申冠順棄有成服美任典¶
　　女筓¶
原周制女子許嫁筓而醴之稱字(許嫁已受納徵禮也/筓女禮猶冠男也使)¶
(主婦女賓/執其禮)祖廟未毁敎於公宫三月祖廟已毁則敎於¶
宗室(祖廟女髙祖為君者之廟以有緦麻之親就尊者/之宫敎之也敎以婦徳婦容婦功婦言宗室大宗)¶
(子之/家)　公羊傳婦人許嫁筓而字之死則以成人之喪¶
治之(謂不為殤也魯僖公/九年伯姫卒是也)　雜記女雖未許嫁年二十¶
<pb:KR3k0055_WYG_179-35a>¶
　而筓禮之婦人執其禮(雖未許嫁年二十亦為成人矣/禮之酌以成之言婦人執其禮)¶
　(明非許嫁之筓賈公彥曰許嫁筓當使主婦對女賓執/其禮其儀如男子也又許嫁者用醴禮之不許嫁當用)¶
　(酒醮之敬/其早得禮)燕則鬈首(既筓之後去之也猶女有鬌/紒也鬈音巨員切鬌丁果切)　増¶
　家禮女子許嫁筓年十五雖未許嫁亦筓母為主前期¶
　三日戒賓一日宿賓擇親姻婦女之賢而有禮者為之¶
　陳設如冠禮厥明陳服(用背子/冠筓)序立主婦如主人之位¶
　將筓者雙紒衫子房中南面賓至主婦迎入(不用/贊者)賓為¶
　將筓者加冠筓適房服背子乃醮乃字乃禮賓皆如冠¶
<pb:KR3k0055_WYG_179-35b>¶
　儀¶
　¶
　¶
　¶
　¶
　¶
　¶
御定淵鑑類函卷一百七十四¶
