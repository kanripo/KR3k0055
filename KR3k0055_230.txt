# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.973050
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR3k0055_WYG_230-1a>¶
　欽定四庫全書¶
御定淵鑑𩔖函卷二百二十五¶
　　武功部二十(刀/弓)¶
　　　刀一¶
　原字林曰琫佩刀下飾也天子以玉諸侯以金㻫佩刀¶
　上飾也　太公兵法曰刀子之神名曰脫光　増潛確¶
　𩔖書曰蚩尤作陌刀　考工記曰築氏為削長尺博寸¶
　合六而成規(今之書刀古者木有紙筆以削刻字至/漢雖有紙筆仍有書刀古之遺法也)¶
<pb:KR3k0055_WYG_230-1b>¶
　原典論曰昔者周魯寳赤刀孟勞　楚辭曰鉛刀進御¶
　遥棄泰阿　孔叢子曰秦王得西戎利刀以之割玉如¶
　割木焉　増春秋孔演圖曰八政不中則天雨刀　淮¶
　南子曰鉛不可以為刀　又曰金勝木者非以一刀殘¶
　林也土勝水者非以一墣塞江也　阮子曰裁國無利¶
　器猶鉛刀而望其巧　原物理論曰古有阮師之刀天¶
　下之所寳貴也初阮之作刀受法於金精之靈七月庚¶
　辛見金神於冶監之門其人光色燦燿向而再拜神執¶
<pb:KR3k0055_WYG_230-2a>¶
其手曰子可教也既致之閒宴設饌而問焉金神教以¶
水火之齊五精之鍊用隂陽之候取剛軟之和三年作¶
刀千七百七十口其刀平背夾刃方口洪首截輕微不¶
絶絲髮之系斫堅剛無變動之異　増楊泉物理論曰¶
司刀神一名滄耳　原班固與弟超書曰竇侍中遺仲¶
升楚勝陵錯横刀玉□皁削一枚金錯半垂刀一枚¶
増後漢書輿服志曰佩刀乘輿黄金通身貂錯半鮫魚¶
鱗金漆錯雌黄室五色罽隠室華諸侯王黄金錯環挾¶
<pb:KR3k0055_WYG_230-2b>¶
半鮫黑室公卿百官皆純黑不半鮫小黄門雌黄室中¶
黄門朱室童子皆虎爪文虎賁黄室虎文其將白虎文¶
皆以白珠鮫為&KR1873;口之飾乘輿者加翡翠山紆嬰其側¶
　原聖證論曰昔國家有優曰史利漢氏舊優也云梁¶
冀有火浣布切玉刀一朝以為誕而不信正始初得火¶
浣布乃信　初學記曰釋名曰刀到也以斬伐到其所¶
乃擊之也其末曰鋒言若蜂刺之毒利其本曰環形似¶
環也或曰黄帝採首山之金始鑄為刀(見洞/冥記)歴代有吳¶
<pb:KR3k0055_WYG_230-3a>¶
刀赤刀容刀鸞刀(歸藏曰大副之吳刀是用出禹尚書/曰赤刀大訓𢎞璧琬琰在西序孔安)¶
(國注曰寳刀赤刀赤刀削也毛詩曰執其鸞刀注曰刀/有鸞者毛詩又曰何以舟之維玉及瑶鞸琫容刀注云)¶
(舟帯也容刀/言有武事)昆吾割玉刀(見十洲記周穆王時西/胡所獻切玉如切泥)鳴鴻¶
刀(見洞冥記漢武/帝以賜東方朔)百鍊青犢漏影三刀(見崔豹古今/注漢文帝刀)古¶
人鑄刀以五月丙午取純火精以協其數(見吳喜/志林)　増¶
釋名曰短刀曰拍髀帯時拍髀旁也又曰露拍言露見¶
也佩刀在佩旁之刀也或曰容刀有刀形而無刃備容¶
儀而已剪刀剪進也所剪稍進前也書刀給書簡札有¶
<pb:KR3k0055_WYG_230-3b>¶
所刊削之刀也封刀鉸刀皆隨時名之也　原魏武帝¶
内戒令曰往歲作百辟刀所謂百鍊利器以辟不祥懾¶
服姦宄　典論曰丕造百辟寳刀其一文似靈龜名曰¶
靈寳其二彩似丹霞名曰含章其三鋒似崩霜刀身劒¶
鋏名曰素質又作露陌刀一名龍鱗　増隋志曰東宫¶
左右内率府有千牛備身八人掌執千牛刀以千牛名¶
刀者取其辦千牛而芒刃不頓　通鑑唐紀曰唐初職¶
事官三品以上賜金裝刀礪石　唐六典武庫令曰刀¶
<pb:KR3k0055_WYG_230-4a>¶
之制有四儀刀(古班劒之𩔖宋晉以來謂之御刀後魏/曰長刀皆施龍鳳環隋謂之儀刀裝以)¶
(金銀羽/儀所執)障刀(以障/身)横刀(佩刀/也)陌刀(長刀蓋古斷馬劒魏/武帝有露陌刀銘)¶
　唐書地理志曰邠州貢剪刀忠州涪州貢文刀　玉¶
堂閒話曰唐詩多用吳鉤者刀名也刀彎故名今南蠻¶
名之曰葛党刀　說選北户錄曰南中有以竹為刀錯¶
子者如少鈍復以漿水洗之如初¶
　　刀二¶
増西京雜記云黄公少時為術能御虎佩赤金刀及衰¶
<pb:KR3k0055_WYG_230-4b>¶
老不能行其術秦末有白虎見於東海以赤金刀厭之¶
不效為虎所殺　原漢書曰龔遂為渤海太守民有帯¶
持刀劒者使賣劒買牛賣刀買犢曰何為帯牛而佩犢¶
　東觀漢記曰馬嚴為陳留太守建初中嚴病遣功曹¶
史李龔奉章詣闕上召見龔問疾病形狀以黄金十斤¶
葛縛佩刀書刀革帯付龔賜嚴　又曰賜鄧遵金對鮮¶
卑緄帯一具金錯五十辟把刀墨再屈環横刀金錯屈¶
尺八佩刀各一　増後漢彭修傳曰修父為盗所劫修¶
<pb:KR3k0055_WYG_230-5a>¶
年十五抜佩刀前持盗帥曰父辱子死卿不顧死耶盗¶
相謂曰此童子義士也不宜逼之遂辭謝而去　原蜀¶
志曰初孫權以妹妻先主妹才捷剛猛有諸兄風侍婢¶
百餘人皆親執刀侍立先主每入心常慄慄　蒲元傳¶
曰君性多奇思於斜谷為諸葛亮鑄刀三千口刀成自¶
言漢水鈍弱不任淬用蜀江爽烈是謂大金之元精天¶
分其野乃命人於成都取江水君以淬刀言雜水之不¶
可用取水者捍言不雜君刀畫水言雜八升取水者叩¶
<pb:KR3k0055_WYG_230-5b>¶
頭云實於涪津渡覆水懼怖遂以涪水八升益之咸共¶
驚伏以竹筒納鐵珠滿中舉刀斷之應手虚落因曰神¶
刀今屈耳環者乃其遺範　費褘别傳曰孫權以手中¶
嘗所執寳刀贈褘荅曰臣不才何以堪明命然刀所以¶
討不庭禁暴亂但願大王勉建功業同奬漢室臣雖闇¶
弱終不負東顧　増吳志孫堅傳曰堅年十七與父共¶
載船至錢塘會海賊掠賈人財物方於岸上分之行旅¶
皆不敢進堅行操刀上岸以手東西指麾若分部人兵¶
<pb:KR3k0055_WYG_230-6a>¶
以邏遮賊狀賊望見以為官兵捕之即委財物散走¶
原陸機晉書曰王濬之在郡也夢懸四刀於梁上甚惡¶
之濬主簿李榖拜賀曰夫三刀為州而見四益一也明¶
府其臨益州乎後果然　晉中興書曰初魏徐州刺史¶
吕䖍有佩刀工相之以為必三公可服此刀䖍謂别駕¶
王祥曰茍非其人刀或為害卿有公輔之量故以相與¶
　増晉書曰衞瓘監軍護軍鍾㑹素與瓘至厚㑹書板¶
上欲殺胡烈等示瓘瓘言不可㑹逼瓘定議經宿不眠¶
<pb:KR3k0055_WYG_230-6b>¶
各横刀膝上　又曰元帝以劉琨為侍中太尉并贈名¶
刀　詞林海錯曰晉太康記范文日南西捲縣雅夷奴¶
也文為奴時牧羊山澗得兩鱧魚化為兩石石有鐵文¶
入山中就石冶鑄成兩刀斫石鄣如切泥由是人情漸¶
附後為日南王子孫世寳鱧刀為斬蛇劒也一曰雅奴¶
魚刀　捜神記曰宫亭湖孤石有估客下都徑其下見¶
二女子云可為買兩量絲履自厚相報估客至都有好¶
絲履并箱盛之自市一書刀亦在箱中既還以箱及香¶
<pb:KR3k0055_WYG_230-7a>¶
置廟中而去忘取刀湖中正泛忽有鯉魚跳入船中破¶
魚得刀　陶𢎞景刀劒錄曰郭維於太原得一刀文曰¶
宜為將後遂為將軍及與蜀戰敗走遂失此刀　又曰¶
王雙曽於市中買得一刀賣人曰得之者貴因不見雙¶
後佩之果為將將此刀與曹真以一刀換之　又曰孫¶
權遣張昭代周瑜為南郡太守曽作一刀背上有盪寇¶
將軍四字八分書　又曰張翼徳初受新亭侯自命匠¶
鍊赤珠山鐵為一刀銘刃曰新亭侯蜀帝大將也後被¶
<pb:KR3k0055_WYG_230-7b>¶
范強將此刀入吳　又曰諸葛亮定黔中從青石祠過¶
抜刀刺山沒刃不抜而去行者莫測　又曰前涼張寔¶
造刀一百口無故盡生文曰霸　又曰後趙石勒建平¶
元年造一刀用五百金工用萬人尖頭長三尺六寸銘¶
曰建平隸書　又曰石勒未貴時耕得一刀銘曰石氏¶
昌篆書　又曰前秦苻堅甘露四年造一刀用五千功¶
銘曰神術隸書　又曰後秦姚萇建初元年造二刀長¶
七尺一銘曰雄一銘曰雌隸書若叩即鳴　又曰後涼¶
<pb:KR3k0055_WYG_230-8a>¶
吕光麟嘉元年造一刀銘背曰麟嘉長三尺六寸　又¶
曰明帝鸞建武二年造一刀銘曰朝儀刀小篆書長四¶
尺　後周書曰耿豪從太祖戰於邙山豪謂所部曰大¶
丈夫見賊須右手抜刀左手把矟直刺直斫慎勿皺睂¶
畏死遂大呼獨入敵人鋒刃亂下當時咸謂豪歿俄然¶
奮刀而還戰數合當豪前者死傷相繼　通鑑唐紀曰¶
蓋蘇文狀貌雄偉意氣豪逸身佩五刀左右莫敢仰視¶
　又曰太平公主等謀廢立左丞張說自東都遣人遺¶
<pb:KR3k0055_WYG_230-8b>¶
上佩刀意欲上斷割　唐書劉文靜傳曰文靜與裴寂¶
有隙嘗與弟文起飲酣有怨言拔刀擊柱曰當斬寂會¶
家數有變文起召巫夜被髪銜刀為禳厭文靜妾失愛¶
告其兄上變遂下吏　又皇甫無逸傳曰無逸嘗按部¶
宿民家鐙炷盡主人將續進無逸抽佩刀斷帯為炷其¶
㢘介如此　又闞稜傳曰稜善用兩刃刀其長丈名曰¶
拍刀一揮殺數人前無堅對　又契苾何力傳曰始何¶
力母弟在涼州詔往視母於時薛延陀毗伽方強契苾¶
<pb:KR3k0055_WYG_230-9a>¶
諸酋爭附之乃脅其母弟使從何力曰我義許國不可¶
行衆執之至毗伽牙下何力箕踞拔佩刀東向呼曰有¶
唐烈士受辱賊廷耶天地日月臨鍳吾志即割左耳誓¶
不屈　山堂肆考曰唐開元中王昌齡舟行馬當山遇¶
大風命齎酒紙上大王誤投金錯刀忽有赤鯉入舟剖¶
腹得刀　唐書李光弼傳曰始光弼將戰内刀於鞾曰¶
戰危事吾位三公不可辱於賊萬一不捷當自刎以謝¶
天子　又李嗣業傳曰嗣業身長七尺壯勇絶倫天寳¶
<pb:KR3k0055_WYG_230-9b>¶
初隨募至安西頻經戰鬬於時諸軍初用陌刀嗣業善¶
用之每為隊頭所向必陷　又曰髙仙芝討勃律李嗣¶
業田珍為左右陌刀將　又曰廣平王收長安統前軍¶
嗣業袒持長刀大呼陣復整步卒二千以陌刀長柯斧¶
堵進所向無前　又劉崇龜傳曰崇龜為清海軍節度¶
使廣有大賈約倡女夜集而它盜殺女遺刀去吏跡賈¶
捕劾得約女狀而不殺也崇龜方大饗軍中悉集宰人¶
至日入乃遣隂以遺刀易一雜置之詰朝羣宰即庖取¶
<pb:KR3k0055_WYG_230-10a>¶
刀一人不去曰是非我刀問之得其主名往視則亡矣¶
崇龜取他囚殺之聲言賈也陳諸市亡宰歸捕詰具伏¶
其精明𩔖此　通鑑唐紀曰甄濟有操行安祿山奏掌¶
書記濟察祿山有異志詐得風疾舁歸家祿山反使蔡¶
希徳引行刑者二人封刀召之濟引首待刀　又曰李¶
愬署李祐為散兵馬使令佩刀巡警出入帳中　金史¶
曰約赫徳不喜文士僚屬有長裾者輒以刀截去　玉¶
壺清話曰曹翰魏人曹彬真定人二曹皆著名翰能詩¶
<pb:KR3k0055_WYG_230-10b>¶
宋太宗語曰朕覽卿詩曽因國難披金甲恥為家貧賣¶
寳刀他日燕山磨峭壁定應先勒大名曹朕甚愛之¶
說選溪蠻叢笑曰出入坐卧必以刀自隨小者尤銛利¶
名犵黨　又曰藝精者擲刀空中接之名雞模　倭志¶
曰倭賊勇而戇不甚别生死每戰輒赤體提三尺刀舞¶
而前無能捍者¶
　　刀三¶
原吳刀　周寳(上詳刀一之博物志/曰赤刀周  寳器)　脫光　漏影(龍/魚)¶
<pb:KR3k0055_WYG_230-11a>¶
(河圖曰有脫光/刀  下詳刀一)　屠牛　斬虎(淮南子曰屠牛垣一朝/解九牛而刀可以剃毛)¶
(斬下見何晏/  虎刀銘)　銅口　金頭(傅咸奏事曰尚書舊奏給/介士二百人人給大銅口)¶
(刀一枚尺謝尚與楊征南書曰/今餉五  金頭刀碧綾車中盾)　採金　切玉(並詳/刀一)¶
孟勞　卑手(榖梁傳云公子友謂莒挐曰吾二人不相/說士卒何罪屏左右而相搏公子友處下)¶
(左右曰孟勞孟勞魯之寳刀也公子友以殺之卑魏武/策軍令云孤先在襄邑有起兵意與工師共作  手刀)¶
　龍鱗　大櫓(續漢書云龍鱗御刀也尺六韜云/大櫓刀重八斤柄長六  三百枚)　鼔¶
槖　内琴(典論云魏太子丕百辟始成五色充罏巨槖/自鼓以為三刀  琴操曰聶政父為韓王治)¶
(劒過期不成王殺之時政未生及壯問母知之乃入泰/山遇仙人學琴操漆身為癩吞炭變音七年琴成入韓)¶
<pb:KR3k0055_WYG_230-11b>¶
(逢其妻以刀納/琴中刺韓王)　吳刀　鄭刀(張華詩云雄魏任氣俠/聲溢少年塲吳刀鳴手)¶
(中利劍嚴秋霜遷周禮考工記云/鄭之刀越之劒  其地不能為良)　霜鍔　霜鋒　白¶
刃　氷刃　増刺山　入水(漢書曰李廣利為貳師將/軍征大宛軍中無水拔佩)¶
(刀刺山飛泉湧出曰陶𢎞景刀劒錄曰鍾會克蜀於成/都土中得一刀文  太乙會死入帳下王伯昇後渡江)¶
(刀遂飛/入水)　斷絲　芟草(謝承後漢書曰丹陽方儲為郎/中章帝使文郎居左武郎居右)¶
(儲正住中曰臣文武兼備在所使用上嘉其才以繁亂/絲付儲使理之儲拔佩刀三斷之對曰反經任使臨事)¶
(宜然外唐荆川左編曰隋長孫晟隨煬帝幸榆林帝欲/出塞  陳兵耀武經突厥中恐染干驚懼先遣晟往喻)¶
(㫖染干因召所部諸國酋長咸萃晟見牙中蕪穢欲令/染干親自除之示諸部落以明威重乃指帳前草曰此)¶
<pb:KR3k0055_WYG_230-12a>¶
(草大香染干遽取嗅之曰殊不香也晟曰天子行幸所/在諸侯並躬親灑埽耘除御路以表至敬之心今牙中)¶
(蕪穢謂是留香草耳染干悟曰奴罪過遂拔/所佩刀親自芟草其貴人及諸部落效之)　截矢¶
斬甲(後漢耿弇傳曰張步攻耿弇營飛矢中弇股以佩/刀截之左右無知者  北齊書曰綦毋懐文造宿)¶
(鐵刀其法燒生鐵精以重柔鋌數宿則成鋼以柔鋌為/刀脊浴以五牲之溺淬以五牲之脂斬甲過三十札今)¶
(襄國冶家所鑄宿柔鋌是其遺法也/刀猶甚快利但不能截三十札耳)　銀裝　金削(梁/書)¶
(曰梁武帝之將起兵也席闡文蕭穎胄同焉仍遣田祖/恭私報帝并獻銀裝刀帝報以金如意  合璧事𩔖曰)¶
(徐齊𣆀八歲能文太宗/召試賜所佩金削刀)　金苦　木辛(神異經曰南方/大荒中有如何)¶
(樹三百歲作華三百歲作實實有核形如棗子長五尺/金刀剖之則苦竹刀剖之則飴木刀剖之則辛食之得)¶
<pb:KR3k0055_WYG_230-12b>¶
(地/仙)　帶刀　對刀(李白詩曰君不能學哥舒翰横行青/海夜帯刀西屠石堡取紫袍  溪蠻)¶
(叢笑曰甲與乙有隙兩相鬬敵背牌護/身逺以標鎗鎗盡挺刀而前名對刀)　麥芒　蘆葉¶
(合璧事𩔖曰牛僧孺進士時常用麥芒刀字有誤謬隨/手刪割㸃定  盧綸難綰刀子歌曰黄金鞘裏青蘆葉)¶
(麗若剪成銛且捷輕氷薄玉狀不分一尺寒光堪決雲/吹毛可試不可觸似有蟲鎪缺裂文淬之幾墜前池水)¶
(焉知不是蛟龍子割雞刺虎皆若空願應君心/逐君指并州難綰竟何人每成此物如有神)　拆封¶
　破陣(合璧事𩔖外集曰拆封刀子起於郭汾陽書吏/也舊但用刀之小者所收文帖既繁刀刃銷折)¶
(不殘寸餘乃銛以應急較愈於全時漸出新意因削木/加拆刀之上汾陽喜其用心曰真郭子儀之部吏後用)¶
(傳之益妙其制作文公談苑/曰宋呼延贊常  破陣刀)　斷蒙　警惡(陶𢎞景刀/劒録曰董)¶
<pb:KR3k0055_WYG_230-13a>¶
(元成少果勇自打鐵作刀後討黄祖於蒙衝河引刀斷/衝頭為二流拜大司馬號其刀曰斷蒙刀  山堂肆考)¶
(曰楊貴妃父楊元琰少時嘗有一刀每出入道塗間多/佩之或前有惡獸盗賊則所佩之刀鏗然有聲似警於)¶
(人也故名/警惡刀)　安國　定國(刀劒錄曰朱理君少愛征討/黄武中累功拜安國將軍作)¶
(佩刀文曰安國定又曰宋髙祖劉裕永初元年造/一刀銘其背曰  國小篆書長四尺後入梁國)　萬¶
人　五色(又曰關羽為先主所重不惜身命自採五都/山鐵為二刀銘曰萬人及羽敗惜刀投於水)¶
(造又曰宋劉義符景平元年/  一刀銘曰五色小篆書)　騰馬　斬馬(又曰後蜀/主李雄晏)¶
(平元年造騰馬刀五百口隸書尺玉海曰熙寧五年作/坊造斬馬刀刀長三尺餘鐔長  餘首為大環上出以)¶
(示蔡挺挺奏制作精巧便於操擊戰陣之/利器也五月命置局造數萬口分賜邉臣)　百勝　二¶
<pb:KR3k0055_WYG_230-13b>¶
儀(刀劒錄曰西涼李暠造珠碧刀銘曰百勝隸書二清/異録曰上饒葛溪鐵精而工細余中表以剪刀  柄)¶
(遺贈皆交股屈環遇物/如風上有鑿字曰二儀)　建義　定業(刀劒錄曰西秦/乞伏國仁建義)¶
(三年造刀一口銘曰建義隸字五又曰齊髙祖蕭道成/建元二年造一刀銘曰定業長  尺篆書帝自制之)¶
　白鹿　赤冶(又曰後魏宣武帝以景明元年於白鹿/山造白鹿刀隸書  又曰後魏昭成帝)¶
(建國元年於赤冶城鑄刀/十口金鏤赤冶二字隸書)　徑路　鐸鞘(漢書匈奴傳/元帝遣韓昌)¶
(張猛送呼韓邪侍子與單于登諾水東山刑白馬單于/以徑路刀金留犂橈酒共飲血盟注應劭曰徑路匈奴)¶
(寳刀也輔唐書南詔傳曰徳宗遣袁滋冊異牟尋遣清/平官尹  酋等七人謝天子獻鐸鞘浪劒鬱刀鐸鞘狀)¶
(如殘刃有孔旁達出麗水飾以金所擊無不洞鬱刀鑄/時以毒藥并冶取迎躍如星者十年乃成浪人所鑄故)¶
<pb:KR3k0055_WYG_230-14a>¶
(亦名浪劎王所/佩者傳七世矣)　寳鈿　金錯(又阿史那社尒傳曰貞/觀十四年為交河道行)¶
(軍總管平髙昌諸將咸受賞社尒以未受詔秋毫不敢/取見别詔然後受所取皆老弱陳幣太宗美其㢘賜髙)¶
(昌寳鈿刀錯玉海曰太平興國二年吳越國/王貢黄金  刀四銀錯刀二十修時貢也)　青蛇¶
赤鵲(芝田錄曰陶貞白有二刀一名善勝一名寳勝往/往飛騰如青蛇狀  洞冥記曰漢武帝解鳴鴻之)¶
(刀以賜東方朔刀長三尺朔曰此刀黄帝採首陽之金/鑄之雄已飛去雌者獨存帝臨崩舉刀以示朔恐人得)¶
(此刀欲銷之刀自手中/化為鵲赤色飛去雲中)　玉磨　泉洗(李頎詠烏孫佩/刀曰執之魍魎)¶
(誰能前氣凜風清沙漠邉磨用/隂山一片玉洗將胡地獨流泉)　迎雪　含霜(盧綸割/飛二刀)¶
(子歌曰色迎/霽雪鋒含霜)　原專諸持　凌統舞(烈士傳曰専諸持/一剛刀置魚腹中)¶
<pb:KR3k0055_WYG_230-14b>¶
(以刺王僚於吳書曰凌統怨甘寧殺其父寧嘗備統不/與相見嘗  吕蒙會酒酣統乃用刀舞寧起曰寧能雙)¶
(㦸/舞)　白虎象　金馬形(春秋繁露曰刀在右白虎之象/也  下見李尤金馬書刀銘)¶
　屬為鏡　鉛為銛(神仙傳曰河東孫博能引鏡為刀/屬刀為鏡  賈誼曰鏌鎁為鈍鉛)¶
(刀為/銛)　與十倍　對數百(郭翻刀墜水人為取之因與/其人其人曰我取此天地神)¶
(明所責翻終不受又投於水人又為取翻不能逆十倍/價與之  武帝責楊僕曰君欲請蜀刀問君賈幾何對)¶
(曰率數百武庫日/出兵而陽不知)　増土瑩刀　露塗刀(北齊書曰綦/母懐文云廣)¶
(平郡南幹子城是干將鑄劒處其土可以瑩刀有吴時/外國傳曰扶南諸王殺其國人以刀斫刺往往  不入)¶
(者以汗露塗刀/刃斫之乃入)　黑如漆　赤如血(刀劒録曰鄧艾年/十二曽讀陳太丘)¶
<pb:KR3k0055_WYG_230-15a>¶
(碑碑下掘得一刀黑如漆長三尺餘上常有風氣冷凄/凄然時人以為神賜  又曰黄忠從先主定南郡得一)¶
(刀赤如血於漢中擊夏侯/軍一日之中手刃百數)　投溝中　藏裠下(括異記/曰馬仲)¶
(方牝羊生羔鬻於屠肆將刲而再亡其刀乃羔羊銜投/溝中屠者感傷不復屠羊  李密傳曰密謀叛簡驍勇)¶
(數十人衣婦人服戴幕䍦藏刀裠下詐為家婢妾者入/桃林傳舍須㬰變服出據其城掠畜産趨南山而東)¶
　明月環　秋氷薄(李白詩刀開明月環物盧綸割/飛二刀子歌兩條神  秋氷薄)¶
原將軍賜固　刺史與祥(班固與竇憲箋曰今月中舍/以令賜固把刀曰此大將軍)¶
(少小時所服今賜固伏念大/恩且喜且慚  下詳刀二)　淬以清流　礪以越砥¶
(並李尤金/馬書刀銘)　陸剸犀兕　水截鯨鯢(並見刀五/王粲刀銘)　以備¶
<pb:KR3k0055_WYG_230-15b>¶
不虞　可使無鬼(東觀漢記李通傳注云齊武王嘗殺/通同母弟申屠臣上恐其怨不欲與)¶
(其弟軼相見軼數請上乃強見之軼深達通意上乃許/往意不安買半臿佩刀懐之至通舍通甚歡握上手得)¶
(半臿刀乃謂上曰一何武也上曰倉卒時以備不虞耳/  列異傳云有仙人王方平降陳節方家以刀一口長)¶
(五尺三寸名泰山寳環語節方曰此刀不能為餘益獨/卧可使無鬼入軍不傷勿以入厠溷且不宜久服三年)¶
(後有從汝求者可急與之後/果有車載錢百萬請刀者)　賣刀遼東　奮刀都亭¶
(列仙傳云丁次卿不知何許人順帝時賣刀遼東市時/人名之丁氏次卿有寳刀  列女傳云龎娥者酒泉郡)¶
(龎子夏妻趙君安女君安為同郡李夀所殺三子遭疫/而死夀大喜娥聞曰李夀汝莫喜焉知娥不手刃汝耶)¶
(乃隂市刀志在殺夀後於都亭奮刀斫夀/刃折拔夀佩刀斷夀頭詣獄求死詔赦之)　西胡割玉¶
<pb:KR3k0055_WYG_230-16a>¶
　女休白陽(陳思王辨道論云時西胡有獻香者腰/帯割玉刀  下詳矛三據宛景矛注)¶
王尊引視　朱暉向賊(漢書云王尊為東平相王以至/親驕奢不奉法度尊數直諫王)¶
(欲格殺之即好謂尊曰願觀相君佩刀尊舉掖顧謂傍/侍郎前引佩刀視王王欲誣相拔刀向王王情得師古)¶
(曰謂尊所測正得其情也賊東觀漢記云朱暉年十三/與舅母家屬入宛城道遇  欲奪婦人衣暉拔刀向賊)¶
(曰錢物可得諸母衣不可得今朱暉死/日也賊義之笑曰童子納刀遂放遣)　懐入帳下¶
拔向柂工(魏志曰許禇從討袁紹於官渡徐他等謀為/逆以禇常侍左右憚之不敢發伺禇休下日)¶
(他等懐刀入禇至下舍心動即還侍他等不知入帳見/禇大驚愕他色變禇覺之即擊殺他等太祖益親信之)¶
(出入同行不離左右釣江表傳云孫權於武昌新裝大/船名為長安試泛之  臺時風大盛谷利令柂工取樊)¶
<pb:KR3k0055_WYG_230-16b>¶
(口權曰當張頭取羅州利抜刀向柂工曰不取樊口者/斬工即轉柂入樊口權曰阿利畏水何怯也利跪曰大)¶
(王萬乘之主輕於不測之/淵邂逅顛危奈社稷何)　擲刀對泣　強刀一割¶
(吳志云孫權以公孫淵稱藩遣張彌許晏至遼東拜淵/為燕王張昭諫權不能堪案刀而怒昭曰臣竭愚忠者)¶
(誠以太后臨崩呼老臣於牀下遺詔顧命之言故在耳/因涕泣横流權擲刀致地與昭對泣  張衡與特進書)¶
(云以為鉛刀/強可一割)　拔刀斫案　取刀擊石(江表傳云孫權/拔刀斫前奏案)¶
(曰諸將吏敢復有言當迎曹操者與此案同城神仙傳/云蜀人李阿傳世不老有古強者隨阿入青  山恐有)¶
(虎狼取大刀隨阿見而怒取強刀以擊石刀折/散強竊憂刀敗阿復取刀左右擊地刀復如故)　横刀¶
長揖　跳刀大呼(英雄記云董卓謂袁紹曰皇帝冲闇/非萬機之主陳留王猶勝今欲立之)¶
<pb:KR3k0055_WYG_230-17a>¶
(紹勃然曰天下健者豈惟董公横刀長揖徑出懸節於/東門而奔冀州  王濬表云孫皓出案行石頭還左右)¶
(兵士皆跳刀大呼曰要當為國家決一死戰魏帝尚以/千人定天下况今有數萬衆自足辦事皓意大喜便開)¶
(庫藏盡出金/寳以賜與之)　引刀自剄　持刀自刎(漢書蓋寛饒傳/云諫大夫鄭昌)¶
(愍寛饒忠直憂國以言事不當意而為文吏所詆挫上/書訟寛饒上不聴遂下寛饒吏寛饒引佩刀自剄北闕)¶
(下衆莫不憐之就又田延年傳云丞相議奏延年主守/盜三十萬不道  獄延年曰幸縣官寛我耳何面目入)¶
(牢獄即閉閣獨居齋舍褊袒持刀東西步/數日使者召延年詣廷尉聞鼓聲自刎死)　破魚得刀¶
　魚變為刀(晉中興書云孫恩世奉事五斗米道因叔/泰師事錢塘杜子恭為弟子子恭有異術)¶
(常就人借𤓰刀其主索之子恭曰當送還刀主行至嘉/興有魚躍入船中破魚得𤓰刀其為神效往往如此)¶
<pb:KR3k0055_WYG_230-17b>¶
(林邑記云林邑王范文先嘗為人牧羊洞中得鱧魚私/將還家欲食之其主檢求文恐因曰將礪石還非魚也)¶
(主往看果是石文知異看石有鐵作兩刀咒曰魚變為/刀若斫石入者當為此國王文斫石即入人漸附之)¶
　授則辟刃　獻則授穎(凡有刺刃者以授人則辟刃/謂避也辟音匹亦反  禮曰)¶
(凡獻刀則/却刀授穎)　増循環握足　斷席别坐(漢書李陵傳云/昭帝遣李陵故)¶
(人隴西任立政等三人俱至匈奴招陵立政等至見陵/未得私語即目視陵而數數自循其刀環握其足隂諭)¶
(之言可歸漢也陽史記褚先生曰任安與田仁俱為衞/將軍舍人過平  主家主家令與騎奴同席而食二子)¶
(拔刀斷/席别坐)　百步豎刀　三杯弄刀(晉書載記曰慕容翰/北投宇文歸既而逃)¶
(還翰遥謂追者曰汝可百步豎刀吾射中者汝便宜反/不者可來前也歸騎解刀豎之翰一發便中刀環追騎)¶
<pb:KR3k0055_WYG_230-18a>¶
(乃散寳李白白馬篇曰酒後競風彩三/杯弄  刀殺人如剪草劇孟同遊遨)　執備身刀¶
佩大横刀(太平御覽曰陳文帝出守吳興韓子髙年十/六容貌美麗狀似婦人於淮渚附部伍寄載)¶
(還鄉里文帝見而問曰能事我乎子髙許諾子髙本名/蠻子帝改名子髙性恭謹恒執備身刀  唐書王及善)¶
(傳曰及善除右千牛衞將軍髙宗曰朕以卿忠謹故擢/三品要職他人非捜辟不得至朕所爾佩大横刀在朕)¶
(側亦知此/官貴乎)　石林竹刀　金馬書刀(裴淵廣州記曰石/林竹勁利削為刀)¶
(切象皮如纖茅減玉海曰文翁傳為蜀郡守𨕖小吏詣/京師受業博士  省少府用度買刀布蜀物齎計吏以)¶
(遺博士注如淳曰金馬書刀今賜計吏是也作馬形於/刀環内以金鏤之晉灼曰書刀也蜀郡工官作金馬書)¶
(刀以佩刀形金錯其拊師古曰凡蜀刀有環者也古者/用簡牒吏皆以刀筆自隨蒙氏製筆漢兼用書刀謂之)¶
<pb:KR3k0055_WYG_230-18b>¶
(刀筆博古圖/有漢刀筆)　以佩刀贈　解佩刀賜(唐書張文瓘傳/曰長史李勣入)¶
(朝并州參軍張文瓘與屬僚二人皆餞勣贈二人以佩/刀玉帯而不及文瓘文瓘以疑請勣曰子無為嫌若某)¶
(沈豫少決故贈以刀欲求果於斷某放誕少檢故贈以/帯俾其守約束子才無施不可焉用贈  唐太宗曰貞)¶
(觀以前從我定天下間闗草昧元齡功也貞觀之後納/忠諫正朕違為國家長利徴而巳雖古名臣亦何以加)¶
(親解佩刀/以賜二人)　雲文隠起　風氣淒然(刀劒錄曰董卓少/時耕野得一刀無)¶
(文字四面隠起作山雲文劚玉如泥及貴示五官/中郎將蔡邕邕曰此項羽刀也  下見黑如漆注)　七¶
十二鍊　二十八將(刀劒錄曰蜀主劉備令蒲元造刀/五千口皆連環及刃口刻七十二)¶
(鍊柄中通之兼有二字銘又曰前燕慕容/俊元年造二十八口刀  曰二十八將)　有敵必鳴¶
<pb:KR3k0055_WYG_230-19a>¶
　别處則鳴(又曰南涼秃髮烏孤太初三年造一刀狹/小長二尺五寸青色匠云當作之時夢見)¶
(一人披朱衣云我是太乙神故看爾作此刀有敵至刀/必鳴後落突厥可汗處  又曰後燕慕容垂造二刀長)¶
(七尺一雌一雄/若别處之則鳴)　獻策賜刀　入朝賜刀(唐荆川左編/曰後周賀若)¶
(弼拜吳州總管獻取陳十策上稱善賜以寳刀之孔/帖曰唐薛延陀其弟統特勒入朝帝以精刀賜)¶
呼刀斬槐　引刀割鴈(弇州史料二史考曰南京後府/經歴卜馬益者山後人其子好)¶
(武而騃遇一全真以技誇之全真曰此一夫勇耳吾亦/有小技呼一刀使斬府中大槐後有百餘刀隨之削槐)¶
(樹如札炎兵畧纂聞曰孫炎守處州為苗將賀徳仁李/祐所襲  坐無援被幽空室中列卒環守叛將以炙鴈)¶
(斗酒饋曰以此與公訣炎引佩刀割鴈舉巵酌酒仰天/歎曰嗟夫丈夫死死義耳賊死狗且不爾食卒怒持劒)¶
<pb:KR3k0055_WYG_230-19b>¶
(瞋目擬之炎/飲酒自若)　婦人礪刀　女官佩刀(通鑑宋紀曰劉/錡誓守順昌軍)¶
(士皆奮男子備守戰婦人礪刀劒爭呼躍曰平日人欺/我八字軍今日我當為國家破賊立功  弇州史料二)¶
(史考曰英宗初立朝廷大政承太皇太后指裁為多太/后常御便殿大臣被㫖入朝左右女官雜佩刀劒侍衞)¶
(凛/然)　原夢得者為利　礪井者被刑(夢書云刀為利斷/鐵也夢得刀者為)¶
(利刑論衡云世諱礪刀井上恐刀墜井中或說以/為  字井與刀也礪刀井上井刀相見恐被刑也)¶
　　刀四¶
増佩刀生毛(廬江七賢傳曰漢武帝出淮陽到舒不覽/城問曰此鄉名何陳翼對曰鄉名不覽上)¶
(曰萬乘主所問不詳耶欲舉燔之翼曰臣言不欺佩/刀當生毛欺則無毛也視之刀有毛長寸乃不燔)¶
<pb:KR3k0055_WYG_230-20a>¶
為國家受一刀(唐書屈突通傳曰通每自摩其/頸曰要當為國家受人一刀)　别給¶
儀刀(通鑑唐紀曰唐文宗時皇城留守郭皎奏諸司儀/仗有鋒刃者請皆輸軍器使遇立仗别給儀刀從)¶
(之/)　持鱠刀而遁(又宋紀曰劉漢宏將十餘萬衆出西/陵將擊董昌戊午錢鏐濟江迎戰大)¶
(破之漢宏易服持鱠刀而遁使敵/人見之以為庖丁不疑為漢宏也)　麻札刀(宋史岳飛/傳曰烏珠)¶
(有勁軍皆重鎧貫以韋索三人為聨號拐子馬官軍不/能當是役也以萬五千騎來岳飛戒步卒以麻札刀入)¶
(陣勿仰視第斫馬足拐子馬相聨一馬/仆二馬不能行官軍奮擊遂大敗之)　徐大刀(通鑑/宋紀)¶
(曰水軍都統制徐文勇力過人揮刀/五十斤所向無前衆呼為徐大刀)　刃光如月(弇州/史料)¶
(叢記曰髙中丞捷少輕俠武力絶人後自南院罷歸莊/居至夜分盗意其厚藏謀劫之司警者以報㨗令洞開)¶
<pb:KR3k0055_WYG_230-20b>¶
(大門手舞雙刀一力士持鐵棒翊而出刃光/如月熛疾若風盗數十人皆奔跌原野間)　刀起見¶
刃不見公(兵畧纂聞曰都督劉顯不胄不介遇敵提兩/刀騰躍超湧矯捷若飛刀起見刃不見公)¶
　數千人投刀拜(又曰宣徳時吳惠守桂林時義寧蠻/為不靖惠親至洞中撫之曰吾若屬)¶
(父母欲來活汝無他衆唯唯因反復陳順逆其魁感泣/留惠數日歴觀屯堡形勢數千人衞出境殲羊豕境上)¶
(惠曰善為之無遺後悔數/千人皆投刀拜遂不反)　奪守者刀(又曰花雲守太/平城陷被執友)¶
(諒縛雲急雲怒罵奮躍大呼縛皆絶奪守者刀連殺數/人賊亂擊碎雲首縛寘舟檣叢射之雲至死罵不輟)¶
　　刀五¶
原賦魏曹植寳刀賦曰建安中魏王命有司造寳刀五¶
<pb:KR3k0055_WYG_230-21a>¶
枚以龍虎熊馬雀為識太子得一余及余弟饒陽侯各¶
得一焉有皇漢之明后思潛達而元通飛文藻而博致¶
揚武備以禦凶然後礪以五方之石鑿以中黄之壤規¶
圓景以定環攄神思而造象陸斬犀革水斷龍角輕擊¶
浮截刃不纖削踰南越之巨闕超西楚之泰阿實真人¶
之攸御永天祿而是荷　増後漢張衡西京賦曰吞刀¶
吐火雲霧杳冥¶
増詩古詩何當大刀頭破鏡飛上天　魏王粲從軍詩¶
<pb:KR3k0055_WYG_230-21b>¶
曰雖無鉛刀用庶幾奮薄身　晉左思詠史曰鉛刀貴¶
一割夢想騁良圖　無名氏獨漉篇曰刀鳴箾中依牀¶
無施　又俠客行曰趙客縵胡纓吳鈎霜雪明十步一¶
殺人千里不留行　又酬張卿詩曰寳刀隠玉匣繡澀¶
空莓苔　唐杜甫詠趙太常大食刀歌曰壯士短衣頭¶
虎毛憑軒拔鞘天為髙翻風轉日木怒號氷翼雲淡傷¶
哀猱鐫錯碧甖鸊鵜膏鋩鍔已瑩虚秋濤　又曰焉得¶
并州快剪刀剪取吳淞半江水　孟郊詩曰抽裝無一¶
<pb:KR3k0055_WYG_230-22a>¶
線剪懐盈千刀　韋應物寇季膺古刀歌曰古刀寒鋒¶
青摵摵少年結交平陵客求之時代不可知千痕萬穴¶
如星離重疊泥沙更剥落縱横鱗甲相參差古物有靈¶
知所適貂裘拂之横廣席隂森白日掩雲虹錯落池光¶
動金碧知君寳此誇絶代求之不得心常愛厭見今朝¶
繞指柔片鋒折刃猶堪佩髙山成谷滄海填英豪埋沒¶
誰所捐吳鈎斷馬不知處幾度煙塵今獨全夜光投人¶
人不畏知君獨識精靈器酬恩結義心自知死生好惡¶
<pb:KR3k0055_WYG_230-22b>¶
不相棄白虎司秋金氣清髙天寥落雲崢嶸月肅風淒¶
古堂淨精芒切切如有聲何不跨蓬萊斬長鯨世人所¶
好殊遼濶千金買鉛徒一割　宋蘇東坡以雙刀遺子¶
由子由有詩坡次其韻云寳刀匣不見但見龍雀鐶何¶
曽斬蛟蛇亦未切琅玕胡為穿窬輩見之要領寒吾刀¶
不汝問有愧在其肝念此刀自藏包之虎皮斑湛然如¶
古井終歲不復瀾　明徐尊生佩刀行曰神人藏舟半¶
天裏絶壑谽谺露舟尾錚然有物墮中宵八觚稜嶒長¶
<pb:KR3k0055_WYG_230-23a>¶
尺咫野僧拾之歸張公化為夭矯蒼精龍不知何世何¶
年閟奇氣剸犀斷虎一旦生神通魑魅却走妖邪空張¶
公佩到蓬萊殿天上羣仙驚未見青絲緱懸白玉環當¶
晝孤光摇冷電為君淬厲向盤根縱有青萍何足羡他¶
年辭榮歸浙山莫行金華赤松間精靈感會聲霹靂便¶
恐飛去無時還(金華之永康有山曰雲巖拔起天半有/巨舟藏壑中舟尾翹出如蠆一釘墜崖)¶
(下野僧得之以遺張君孟兼孟兼/製為佩刀銛利特甚尊生為作歌)　張憲北庭宣元杰¶
西番刀歌曰金師起持水火齊煅煉隂陽結精銳七月¶
<pb:KR3k0055_WYG_230-23b>¶
七日授冶師手作鉗鎚股為礪一千七百七十鋒脊髙¶
體狹刀口洪龍飛蛟化歲月久阮師舊物今無踪呱哇¶
繡鑌柔可曲東倭純鋼不受觸賢侯示我西番刀名壓¶
古今刀劒錄三尖兩刃圭首圓劒脊□□生異煙朱砂¶
斑痕㸃人血雕青皮軟金鈎聮唐人寳刀誇大食於今¶
利器稱未息十年土涮松文生戎王造時當月蝕平章¶
遺佩固有神朱髙固始多奇&KR0564;三公重器不虚授往繼¶
王祥作輔臣　鄭作刀贈程自邑曰昔客汴上來曽遺¶
<pb:KR3k0055_WYG_230-24a>¶
西番刀出鞘試&KR1686;&KR1686;口吹斷毫毛褁以白鹿皮纏以青¶
絲絛不逢拂拭人塵埃甘自韜把贈慙吾老功名看汝¶
豪　唐順之日本刀歌曰有客贈我日本刀魚鬚作靶¶
青絲綆重重碧海浮渡來身上龍文雜藻荇悵然提刀¶
起四顧白日髙髙天冏冏毛髪凜冽生雞皮坐失炎蒸¶
日方永聞道倭人初鑄成幾歲埋蔵擲深井日淘月煉¶
火氣盡一片凝氷鬭清冷持此月中斫桂樹顧兔應知¶
避光景　徐渭琉球刀詩曰單刀新試舞雙劒舊能輪¶
<pb:KR3k0055_WYG_230-24b>¶
雨過腥聞血風旋雲褁身對鐶歸思動挂壁蒯緱塵醉¶
後時横看終當贈與人¶
原銘後漢馮敬通刀陽銘曰修爾甲兵用戒不虞見危¶
致命臨事而懼文不可匿武不可黷文武孔純荷天之¶
祿　又刀隂銘曰温温穆穆配天之威苗裔無疆福報¶
永綏　李尤錯佩刀銘曰佩之有錯抑武揚文豈為麗¶
好將戒其身　又金馬書刀銘曰巧冶煉剛金馬託形¶
黄文錯鏤兼勒工名　魏文帝露陌刀銘曰於鑠良刀¶
<pb:KR3k0055_WYG_230-25a>¶
胡煉亶時譬諸麟角靡所任兹不逢不若永世寳持利¶
用衞身以威弗治　曹植寳刀銘曰造兹寳刀既礱既¶
礪匪以尚武予身是衞麟角匪觸鸞距匪蹷　王粲刀¶
銘曰相時隂陽制兹利兵和諸色劑考諸濁清陸剸犀¶
兕水截鯢鯨君子服之式章威靈　何晏斬猛獸刀銘¶
曰徒搏不兵作戒宣丘用造斯器螭獸是劉制禽允良¶
昏明亶時永釐厥後蠲民之災　晉張協文身刀銘曰¶
寳刀既成窮理盡妙繁文波迴流光電照　又把刀銘¶
<pb:KR3k0055_WYG_230-25b>¶
曰奕奕名金昆吾遺璞裁為把刀利亞切玉時文斯偃¶
含精内燭威助雖化武不可黷　裴景聲文身刀銘曰¶
良金百煉一名展巧寳刀既成窮理盡妙文繁波流迴¶
光靈照在我皇世戢不可耀　赫連勃勃造百鍊剛刀¶
為龍雀大環號曰大夏龍雀銘其背曰古之利器吳楚¶
湛盧大夏龍雀名冠神都可以懐逺可以柔逋如風靡¶
草威服九區　増宋蘇東坡却䑕刀銘曰野人有刀不¶
愛遺余長不滿尺劒鉞之餘文如連環上下相繆錯之¶
<pb:KR3k0055_WYG_230-26a>¶
則見或漫如無昔所從得戒以自隨畜之無害暴䑕是¶
除有穴於垣侵堂及室我刀入門是去無跡¶
増啓梁簡文帝謝勅賚善勝威勝刀啓曰氷鍔含彩雕¶
琰表飾名均素質神號脫光五寳初成曹丕先荷其一¶
二勝今造愚臣總被其恩錫韓非之書未足為比給博¶
山之筆方此更輕　劉孝儀為晉安王謝東宫賜玉環¶
刀啓曰苗峰珍鋌利極鉤芒謹當擁以雄身藉而安體¶
不令北海小雍孤擅穿滕之寄廬江佩刀獨表不欺之¶
<pb:KR3k0055_WYG_230-26b>¶
驗¶
　　弓一¶
原釋名曰弓穹也張之穹隆然其末曰簫言簫梢又謂¶
之弭以骨為之滑弭弭也中央曰弣弣撫也所撫持也¶
簫弣之間曰淵淵宛也言宛曲也　爾雅曰弓有縁謂¶
之弓無縁謂之弭以金者謂之銑以蜃者謂之珧以玉¶
者謂之珪(用金蚌玉飾弓之兩/頭因取𩔖以為名)　方言曰弓藏謂之鞬¶
或謂之韇　說文曰角端獸狀似豕角善為弓出胡休¶
<pb:KR3k0055_WYG_230-27a>¶
夕國　又曰弴(丁昆/反)畫弓也弲(虚全/反)角弓也弧木弓也¶
□弓曲也□(舒招/反)弓便利也彏(烏郭/反)弓急張也弸(百生/反鄙)¶
(矜/反)弓彊貌也㢨(一弧/反)滿弓有所向也　山海經曰少皥¶
生般是始弓矢(世本曰牟夷作矢揮作弓弓矢一器作/者兩人於義有疑此言般作者是也)¶
按世本揮始作弓(宋表注曰揮黄帝臣又孫卿子曰/倕作弓墨子曰羿作弓三說不同)¶
易曰弦木為弧剡木為矢弧矢之利以威天下　周官¶
曰凡為弓冬析幹而春液角夏治筋秋合三材(注謂膠/絲漆)¶
　増又曰寒奠體氷析灂春被弦角三液而幹再液往¶
<pb:KR3k0055_WYG_230-27b>¶
體多來體寡謂之夾庾之屬利射侯與弋往體寡來體¶
多謂之王弓之屬利射革與質往體來體若一謂之唐¶
弓之屬利射深覆之而角至謂之句弓(注句不/用之弓)覆之而¶
幹至謂之侯弓覆之而筋至謂之深弓　原又曰司弓¶
矢掌六弓四弩八矢之法辨其名物而掌其守藏與其¶
出入中春獻弓弩中秋獻矢箙(箙盛/矢器)及其頒之王弓弧¶
弓以授射甲革椹質者夾弓庾弓以授射豻侯鳥獸者¶
唐弓大弓以授學射者使者勞者天子之弓合九而成¶
<pb:KR3k0055_WYG_230-28a>¶
規諸侯合七而成規大夫合五而成規士合三而成規¶
　又曰弓人為弓取六材必以其時六材既聚巧者和¶
之幹者以為逺也角者以為疾也筋者以為深也膠者¶
以為和也絲者以為固也漆者以為受霜露也凡取幹¶
之道七柘為上檍次之檿桑次之橘次之木𤓰次之荆¶
次之竹為下　増禮記曰武王克商後干戈弓矢包之¶
以虎皮　又内則篇曰子生男子設弧於門左　儀禮¶
鄉射禮曰衆賓勝皆袒遂執張弓不勝者執弛弓升飲¶
<pb:KR3k0055_WYG_230-28b>¶
如初　又曰下射進坐横弓覆手　原毛詩曰彤弓天¶
子錫有功諸侯也曰彤弓弨兮受言藏之　郭璞毛詩¶
拾遺曰象弭魚服毛云弭弓反末以象骨為之蓋俗說¶
之誤也按左傳曰左執鞭弭弭者弓之别名謂以象牙¶
為弓今西方有以犀角鹿角為弓者　増家語曰弓調¶
而後求勁焉　列子曰傅弓以燕牛之角纏弓以荆麋¶
之筋糊弓以河魚之膠說者以為燕角善楚筋細河膠¶
黏　吳越春秋曰范蠡進善射者陳音越王問射所起¶
<pb:KR3k0055_WYG_230-29a>¶
音曰黄帝作弓以備四方後有楚狐父以其道傳羿羿¶
傳逢蒙蒙傳楚琴氏琴氏傳大魏大魏傳楚三侯麋侯¶
翼侯魏侯也　喻林曰武王曰五帝之時無守戰之具¶
國存者何太公曰守戰之具皆在民間耒耜者是其弓¶
弩也鋤爬者是其矛㦸也簦笠者是其兜鍪也鎌斧者¶
是其攻戰之具也雞狗者是鉦鼓也　劉子閱武篇曰¶
逢蒙善射不能用不調之弓造父善御不能策不服之¶
馬般倕善斲不能運不利之斤孫吳善將不能戰不習¶
<pb:KR3k0055_WYG_230-29b>¶
之卒　孫卿子曰弓矢不調則羿不能以中微六馬不¶
和則造父不能以致逺士民不親附則湯武不能以必¶
勝　原又曰繁弱鉅黍古之良弓　又曰天子彫弓諸¶
侯彤弓大夫黑弓禮也　三禮圖云彤弓天子所用玈¶
弓卿以下所用也　楚辭曰帯長劒兮挾素弓　孔叢¶
子曰楚王張繁弱之弓載忘歸之矢以射蛟兕於雲夢¶
　増吕氏春秋曰齊宣王所用弓不過三石而左右皆¶
曰此不下九石宣王終日自以為能用九石故亂國之¶
<pb:KR3k0055_WYG_230-30a>¶
主患存乎用三石而為九石也　又曰善釣者出魚乎¶
十仞之下餌香也善弋者下鳥乎百仞之上弓良也¶
原龍魚河圖曰弓之神名曰曲張　文子曰狡兔得而¶
獵犬死髙鳥得而彊弓藏　淮南子曰淇衞箘簵(箘簵/箭竹)¶
(也出於淇/地銜箭羽)飾以金銀錫雖有薄縞之幨然猶不能穿也¶
若假之筋角之力弓弩之勢則貫兕甲而徑於革楯矣¶
　風俗通曰烏號弓者柘桑之枝枝條暢茂烏登其上¶
垂下著地烏適飛去從後撥殺取以為弓因為烏號¶
<pb:KR3k0055_WYG_230-30b>¶
増賈誼新書曰東方之弧以梧其牲以雞南方之弧以¶
柳其牲以狗中央之弧以桑其牲以牛西方之弧以棘¶
其牲以羊北方之弧以棗其牲以彘　括地圖曰神弓¶
在南山石泥渚中　沈懐逺南越志曰沙麻竹人削以¶
為弓弓似弩淮南所謂溪子弩也　關令五鑑曰善弓¶
者師弓不師羿善舟者師舟不師奡　抱朴子曰金弧¶
玉弦無激矢之能　又曰農夫得彤弓以驅鳥南成得¶
衮衣以負薪猶世人得仙丹而不貴　杜夷幽求曰弓¶
<pb:KR3k0055_WYG_230-31a>¶
折由射者之數劒缺因用者之多　唐六典武庫令曰¶
弓之制有四一曰長弓以桑柘步兵用之二曰角弓以¶
筋角騎兵用之三曰弰弓短弓利於近射四曰格弓綵¶
飾之弓羽儀所執　唐書禮樂志曰射日皇帝服武弁¶
千牛中郎一人奉決拾以笥拂以巾千牛將軍北面張¶
弓以袂順左右隈上再下一西面左執弣右執簫以進¶
千牛郎將以巾拂矢進　又百官志曰持更者晨夜有¶
行人必問不應則彈弓而嚮之復不應則旁射又不應¶
<pb:KR3k0055_WYG_230-31b>¶
則射之　又太宗謂蕭瑀曰朕少好弓矢自謂能盡其¶
妙近得良弓十數以示弓工乃曰非良材也朕問其故¶
工曰木心不正脉理皆邪弓雖剛勁而遺箭不直非良¶
弓也朕始悟焉朕以弧矢定四方使弓多矣有天下之¶
日淺得為治之意固未及於弓弓猶失之何况於治乎¶
　又傅奕傳曰奕謂承亂世之後當有變更上言懲沸¶
羮者吹冷虀傷弓之鳥驚曲木　玉海曰宋紹興三年¶
上謂輔臣曰造弓必用良工今御前所造弓其直八千¶
<pb:KR3k0055_WYG_230-32a>¶
可以為式宜令軍器所及張俊軍中分造　又曰韓世¶
忠之制兵器凡今跳澗以習騎洞貫以習射狻猊之鍪¶
連鎖之甲斧之有掠陣弓之有克敵皆世忠之遺法¶
遼志曰契丹弓以皮為弦箭削楪為簳　說畧昨夢錄¶
曰西夏有竹牛重數百觔角甚長而黄黑相間用以製¶
弓尤健勁　明典故紀聞曰太祖因試將士諭之曰汝¶
等知弓力乎其力但能至百步百步之外又加五步焉¶
不能入矣故善射者求中於百步之内則弓無敗折之¶
<pb:KR3k0055_WYG_230-32b>¶
患¶
　　弓二¶
原左傳曰顔髙之弓六鈞(顔髙魯人也/三十斤為鈞)　又曰分魯公¶
以大路大旂夏后氏之璜封父之繁弱　増又曰昭公¶
七年楚子享公於新臺使長鬛者相好以大屈　又曰¶
楚子使工尹襄問之以弓曰方事之殷也有韎韋之跗汪¶
　原家語曰楚共王出遊亡其烏號之弓(烏號良/弓名)左右¶
請求之王曰楚人失弓楚人得之又何求焉孔子聞之¶
<pb:KR3k0055_WYG_230-33a>¶
曰惜乎其不大也不曰人遺之人得之何必楚也　列¶
子曰紀昌學射於飛衛飛衞曰汝先學不瞬而後能又¶
使學視小如大紀昌以氂懸蝨在牖南面而望之三年¶
之後如輪覩物皆山邱也乃以燕角之弧朔蓬之幹射¶
之貫蝨之心而懸不絶　増又曰甘蠅古之善射者彀¶
弓而獸伏鳥下　原闕子曰宋景公使弓工為弓九年¶
來見公曰為弓亦遲對曰臣不得見公矣曰臣之精盡¶
於弓矣獻弓而歸三日而死公張弓登臺東面而射矢¶
<pb:KR3k0055_WYG_230-33b>¶
踰孟霜之山集彭城之東其餘力逸勁飲羽於石梁¶
新序曰楚熊渠夜行見寢石彎弓射之沒矢飲羽下視¶
知石也却復射之矢摧無迹　戰國策曰楚人有好以¶
弱弓微繳加歸鴈之上者頃襄王聞而召問之對曰見¶
鳥六雙王何不以聖人為弓以勇士為繳時張而射之¶
此六雙者可得而囊載也　列女傳曰晉平公使工為¶
弓三年乃成射不穿一札公怒將殺工其妻見公曰妾¶
之夫造此弓亦勞矣幹生泰山之阿一日三覩隂三覩¶
<pb:KR3k0055_WYG_230-34a>¶
陽傅以燕牛之角纒以荆麋之筋糊以河魚之膠此四¶
者天下之選也而不穿一札是君不能射也妾聞射之¶
道左手如拒石右手如附支右手發箭左手不知公以¶
其儀而穿七札弓工立得出賜金三鎰　増詞林海錯¶
曰仲子崔仲由之子狐黶殺子路子崔請往報仇孔子¶
曰行矣黶知之曰勇者不掩人之不備須後日城西決¶
戰乃得蒲弓木㦸與子崔戰而死　史記曰上迎寳鼎¶
於中山得路弓乘矢集獲壇下　又曰黄帝騎龍上天¶
<pb:KR3k0055_WYG_230-34b>¶
小臣不得上悉持龍髯髯拔墮墮黄帝之弓百姓望帝¶
抱其弓而號後世因名其弓曰烏號　原東觀漢記曰¶
蓋延字巨卿身長八尺彎弓三百斤　張璠漢記曰陳¶
球為零陵太守州兵朱蓋等反球守城弦大木為弓羽¶
矛為矢引機發之逺射千餘人斬朱蓋等　増後漢祭¶
彤傳曰光武拜彤為遼東太守至則厲兵馬廣斥候彤¶
有勇力能貫三百斤弓　又東夷夫餘國傳曰初北夷¶
槖離國王出行其侍兒見天上有氣大如雞子來降因¶
<pb:KR3k0055_WYG_230-35a>¶
有身後生子名曰東明東明長而善射王忌其猛欲殺¶
之東明奔走南至掩㴲水以弓擊水魚鼈皆聚浮水上¶
東明乘之得渡因至夫餘而王之　梁書曰羊侃膂力¶
絶人所用弓至二十石馬上用六石弓　後魏書曰傅¶
融性豪爽有三子靈慶靈根靈越並有才力融以此自¶
負謂足為一時之雄嘗謂人曰吾昨夜夢有一駿馬無¶
堪乘者一人曰唯傅靈慶堪乘此馬又有弓一張亦無¶
人堪引人曰唯傅靈根可彎此弓又有數紙文書人皆¶
<pb:KR3k0055_WYG_230-35b>¶
讀不能解人曰唯傅靈越可解此文融意謂其三子文¶
武材幹堪以駕馭當世常密謂鄉人曰汝聞之不鬲虫¶
之子有三靈此圖讖之文也好事者傳之故豪勇之士¶
多相歸附　唐書曰髙開道募壯士數百為養子衞閤¶
下愛將張金樹潛令左右數人偽與諸養子戲絶其弓¶
弦又取刀矟聚牀下既暝以其徒譟攻之　又張士貴¶
傳曰士貴彎弓百五十斤左右射無空發　又王方翼¶
傳曰方翼常夜行見長人丈餘引弓射仆之乃朽木也¶
<pb:KR3k0055_WYG_230-36a>¶
太宗聞擢右千牛　又李徳裕傳曰徳裕為鄭滑節度¶
使徙劒南西川請甲人安定弓人河中弩人浙西由是¶
蜀之器械皆犀銳　又田頵傳曰時稱朱瑾槊米志誠¶
弩皆為第一安仁義常曰志誠弩十不當瑾槊之一瑾¶
槊十不當吾弓之一　玉海曰宋元豐二年上聞尹抃¶
能為弓能辨六材命乘驛赴闕五年八月抃造插弰弓¶
　又曰元豐六年九月丁巳上批付劉昌祚所進器械¶
具悉今賜卿金線烏弰弓一神臂弓二　弇州史料徐¶
<pb:KR3k0055_WYG_230-36b>¶
中山世家曰髙帝召徐達與曹國公李文忠宋國公馮¶
勝宴射而賜之交趾弓五十彤弓百　明典故紀聞曰¶
都督同知武忠嘗使朝鮮國人請閱兵因以弓矢請射¶
忠挽弓輒嫌其軟並張兩弓折之會有鴈横空而過忠¶
援弓射之應弦而落¶
　　弓三¶
原四材　七幹(韓詩外傳云齊景公使人為弓弓人之/妻曰此弓者泰山南烏號之柘燕牛之)¶
(角荆麋之筋河魚之膠四物者/天下之精材也  下詳弓一)　繡質　緑沈(陳琳武/軍賦曰)¶
<pb:KR3k0055_WYG_230-37a>¶
(弓則烏號越棘繁弱角端象弭繡質晳弣文身魚劉劭/趙都賦曰其用器則六弓四弩綠沈黄間棠溪  腸丁)¶
(令角/端)　蜃珧　象弭(並詳/弓一)　定準　成規(譙子法詞曰/善耕者足以)¶
(謹地待時而動善射者調弓定準見可/而發君子善養其人足用  下詳弓一)　楚桃　越棘¶
(左傳曰楚靈王次於乾谿右尹子革夕王與之語曰昔/我先王熊繹僻在荆山唯是桃弧棘矢以供禦王事)¶
(沈懐逺南越志曰宋昌縣有/棘竹長十尋俚人取以為弓)　弦木　飾金(並詳/弓一)　東¶
房　西序(尚書曰和之弓在東房孔安國注曰和古之/弓人也  儀禮曰司射告賓曰弓矢既具有)¶
(司請射賓與大夫之弓/倚於西序矢在弓下)　招虞　遺郤(左傳曰齊景公/田於沛招虞人)¶
(以弓不進公使執之辭曰旌以招大夫弓以招士皮冠/以招虞人臣不見皮冠故不敢進  又曰晉楚戰於鄢)¶
<pb:KR3k0055_WYG_230-37b>¶
(陵郤至三遇楚子之卒見楚子必下免胄而趨風/楚子使工尹襄問之以弓杜預注曰問遺之也)　青¶
檀　黑幹(遁甲開山圖曰河東有獨頭山多青檀可以/為良弓  周禮曰弓人凡相幹欲赤黑而陽)¶
(聲赤黑則向心/陽聲則逺根)　楊幹　桑弧(說苑曰齊攻魯子貢見/哀公請求救於吳公曰)¶
(奚先君寳之用子貢曰使吾寳而與我師是不可恃也/於是以楊幹麻筋之弓六往  禮記曰男子生桑弧蓬)¶
(矢六射天地/四方詳矢)　越麻　晉竹(越絶書曰麻林山勾踐欲/伐吳種麻為弓弦使齊人)¶
(守之竹晉令曰弓弩士習弓射/者給  弓角弓皆二人一張)　救日　觀星(周禮曰/庭氏掌)¶
(射國中之妖鳥若不見其鳥獸則以救日之弓救月之/矢夜射之若神也則以大隂之弓與枉矢射之鄭司農)¶
(注曰救日之弓救月之矢謂日月食所作弓矢太隂之/弓救月之弓枉矢救日之矢  張勃吳錄曰揮觀弧星)¶
<pb:KR3k0055_WYG_230-38a>¶
(始制弧者弧/如張之星也)　錫功　備盜(上詳弓一天韓楊天文要/集曰弧者  公備盜賊)¶
　象骨　麋筋(並詳/弓一)　安危　宛轉(周禮曰豐肉而短/寛緩以荼若是者)¶
(為之危弓危弓為之安矢骨直以立忿埶以奔若是者/為之安弓安弓為之危矢荼古文舒字鄭司農云荼讀)¶
(為舒手鄴中記云石虎女/騎皆  握雌黄宛轉角弓)　尚筋　散羽(曲禮云凡遺/人弓者張弓)¶
(尚筋弛弓尚角注云弓有往來體皆欲令其下曲隤然/順也  張衡東京賦云桃弧棘矢所發無臬飛礫羽散)¶
(剛癉必斃注曰臬/限也無限其數也)　既調　載櫜(詩弓矢既調/又載櫜弓矢)　除災¶
　備壊(傳曰凡啓氷室桃弧棘矢以除其/災  詩二矛重弓重弓備壊也)　交韔　罷¶
置(詩交韔二弓弓後漢陸康字季寧除髙城令在邉舊/制户一人具  弩以備不虞康皆罷遣以恩信為治)¶
<pb:KR3k0055_WYG_230-38b>¶
(冦盜/亦息)　弢箙　角幹(弢無弓箙無矢齊桓公九合諸侯/云云  周禮燕之角荆之幹此材)¶
(之美者可/作弓弩也)　増白鷴　鳳皇(風俗通曰白鷴古弓名弓/宋史和詵上制勝強逺)¶
(式能破堅三百步外/邉人號為鳳凰弓)　霹靂　彷徨(隋書長孫晟傳曰/晟為秦川行軍總)¶
(管突厥大畏長孫總管聞其弓聲謂為霹靂見其走/馬謂為閃電  淮南子曰曲張弓名也一名彷徨弓)¶
奪弱　挽強(左傳曰定公八年公侵齊門於陽州士皆/坐列曰顔髙之弓六鈞皆取而傳觀之陽)¶
(州人出顔髙奪人弱弓籍丘子鉏擊之與一人俱/斃偃且射子鉏中頰殪  杜甫詩曰挽弓當挽強)　鏵¶
弓　瞑弓(宋史范恪傳曰恪有弓勝一石七斗其箭鏃/如鏵名曰鏵弓又於箭羽間識其官稱姓氏)¶
(臨敵所發必中至一箭貫二人向唐書南蠻傳曰永昌/之西野桑生石上其材上屈西  而下植取以為弓不)¶
<pb:KR3k0055_WYG_230-39a>¶
(筋漆而利/名曰瞑弓)　雕弓　寳弓(詩行葦篇曰雕弓既堅出國/策楚人以弋說襄王曰  寳)¶
(弓碆/新繳)　貒弓　彤弧(詞林海錯曰李陵以貒弓遺蘇武/貒似豕角在鼻上堪作弓  班固)¶
(典引曰乘其命賜/彤弧黄戚之威)　始彍　大弨(韓愈聨句從禽弓始/彍  又雪後寄崔二)¶
(十六大弨擐/壁無由彎)　原賜征伐　錫有功(尚書平王錫晉文/侯秬鬯圭瓚作文)¶
(侯之命王曰用賚爾秬鬯一&KR1214;彤弓一彤矢百盧弓一/盧矢百傳云諸侯有大功賜弓矢然後専征伐  毛詩)¶
(彤弓序云彤弓天子錫有功諸侯箋云諸侯敵王所/愾而獻其功王饗禮之於是賜彤弓彤矢玈弓玈矢)¶
學為箕　不得挾(禮良弓之子必學為箕弓漢/書公孫𢎞奏民不得挾  矢)　増梏¶
華弱　貢孫權(左傳曰子蕩以弓梏華弱於朝角江/表傳曰髙句驪王遣使貢孫權  弓)¶
<pb:KR3k0055_WYG_230-39b>¶
増二石　減數斤(玉海曰紹興十一年詔有司造克敵/弓弓乃韓世忠所獻也上謂輔臣曰)¶
(世忠宣撫淮東常以此弓勝金朕取觀之誠工巧然猶/未盡善朕籌累日乃少更之遂増二石之力而減數斤)¶
(之重今方盡善後有作者無/以加矣乃命殿前司閱習)　弢漆弓　出名弓(唐書/王忠)¶
(嗣為將能持重安邉不生事有漆弓百五十斤每弢之/示無所用  李密傳曰密饗士翟讓至密所密出名弓)¶
(示讓讓挽滿劒士/蔡建從後擊之)　原天子戎器　天子之器(明堂位/云越棘)¶
(大弓天子之戎器也錐榖梁傳云偏弓錐矢/不出疆埸注曰偏弓  矢皆天子之器也)　用戒不¶
虞　以扶下國(春秋元命苞曰夫弓矢之張候變禦難/用戒不虞  山海經曰帝俊賜羿彤弓)¶
(素矰以扶下國注/曰以射除患也)　文武之道　屈伸之義(禮記子曰/張而不弛)¶
<pb:KR3k0055_WYG_230-40a>¶
(文武弗能也弛而不張文武弗為也一張一弛文武之/道也注曰張弛以弓弩喻人也弓弩久張之則絶其力)¶
(弛之則失其體無大戴禮弓之銘曰屈伸/之義廢興之行  忘自過注曰言得時也)　因其志慮¶
　以其形貌(周禮云凡為弓者各因其君之躬志慮血/氣鄭元注云又隨其人之性情  周禮云)¶
(弓長六尺有六寸謂之上制上士服之弓長六尺有三/寸謂之中制中士服之弓長六尺謂之下制下士服之)¶
(鄭注曰人各以其/形貌大小服此弓)　使為三年　不過三石(韓詩外傳/云齊景公)¶
(使人為弓三年乃/成  下見弓一)　魯君懼反　周公受藏(魯連子云/楚成章華)¶
(之臺酌諸侯酒魯君先至楚王恱之與大曲之弓不琢/之璧已而悔之薳啓疆聞之見魯公曰夫此大曲之弓)¶
(不琢之璧楚之上寳也齊與晉越欲此久矣寡君不與/也而獨與君君其備禦三鄰慎守寳矣公懼反之  榖)¶
<pb:KR3k0055_WYG_230-40b>¶
(梁傳云盜竊寳玉大弓寳玉者封圭也大弓者武王之/戎弓也周公受賜藏之魯非其所以與人而與人謂之)¶
(亡非其所取而/取之謂之盜)　烏滸弧竹　鮮卑角端(南州異物志/云烏滸國有)¶
(弧竹皮厚寸餘破以作弓長四尺名曰弧弓牛續漢書/云鮮卑禽獸異於中國者有野馬羱羊角端  以角為)¶
(弓俗謂之/角端弓)　挹婁如弩　句麗謂貊(魏志云挹婁弓長/四尺力如弩矢用)¶
(楛長尺八寸青石為鏃古之肅慎氏之國也謂又云句/麗别種依小水作國因號小水貊出好弓所  貊弓是)¶
(也/)　商陽手弓　子胥貫弓(禮記云工尹商陽與陳棄/疾追呉師及之手弓斃一)¶
(人貫史記云楚使者捕伍子胥子/胥  弓執矢嚮使者使者不敢進)　冉堅失弓　子貢¶
受弓(左氏曰冉堅射陳武子中手失弓而罵注曰冉堅/李氏臣也失弓而罵武子罵也  又曰衞出公自)¶
<pb:KR3k0055_WYG_230-41a>¶
(城鉏使以弓問子貢且曰吾其入乎子貢稽首受弓對/曰臣不識也私於使者曰昔成公孫於陳甯武子孫莊)¶
(子為宛濮之盟而君入獻公孫於齊子鮮子展為夷儀/之盟而君入今君再在孫矣内不聞獻之親外不聞成)¶
(之卿則賜不/識所由入也)　偃王天瑞　模趺神感(博物志云徐偃/王既主其國仁)¶
(義著聞欲舟行上國乃通溝陳蔡之間得朱弓矢以已/得天瑞遂因名為弓自稱徐偃王江淮諸侯皆伏從)¶
(吳時外國傳云有模趺國人混慎好事神一心不懈神/感至意夜夢神賜弓一張混慎晨入廟於神樹下得弓)¶
(也/)　執簫承弣　屈韣執弭(禮凡遺人弓者右手執簫/左手承弣主人自受由客)¶
(之左接下承弣簫弭頭也弣把中也衣又/云凡獻弓則以左手屈韣執弭韣弓  也)　翩其反矣¶
　髙者抑之(詩騂騂角弓翩其反矣之老子天之/道其猶張弓乎髙者抑  下者舉之)　奚¶
<pb:KR3k0055_WYG_230-41b>¶
康引彊　陽虎竊大(後魏書奚康生能引強弩梁聞之/遺大弓長八尺兩把中圍尺有一)¶
(寸箭麤大如今之長笛送與康康集文武/射之猶有餘力  傳陽虎竊寳玉大弓)　招我以弓¶
　既張我弓(並/詩)　増桃弓除殘　檿弧亡國(焦贑易林/曰桃弓葦)¶
(㦸除殘去惡婦國語曰周宣王時有童謡檿弧箕箙實/亡周國有夫  鬻是器者王執而戮之乃奔褒得棄女)¶
(於野而養之是為/褒姒卒以衰周)　神名推亡　星直狼北(春秋佐助/期曰天弓)¶
(主司弓弩之張神名推亡弧漢天文志觜觿下一星曰/天矢天狼下有四星曰天  直狼北隋志弧九星在狼)¶
(東南天弓也揚/雄賦天弧發射)　虎賁置弓　虎賁舉弓(後漢未穆傳/注續漢書曰)¶
(穆拜侍御史桓帝臨辟雍行禮畢公卿出虎賁置弓堦/上公卿下堦皆避弓穆過呼虎賁曰執天子器何故投)¶
<pb:KR3k0055_WYG_230-42a>¶
(於地虎賁怖即攝弓穆劾奏虎賁抵罪公卿皆慙曰朱/御史可謂臨事不惑者也  後漢書楊政傳政從范升)¶
(受易升繫獄政候車駕持章救升/虎賁懼驚乘輿舉弓射之不肯去)　疊挽四弓　雙帯¶
兩鞬(三國典畧曰齊綦連猛有勇力梁使來聘有武藝/人求欲相角猛帯兩鞬左右馳射併取四弓疊而)¶
(挽之梁人嗟服兩後漢書曰董卓/膂力過人雙帯  鞬左右馳射)　射六百步　挽三¶
百觔(國策蘇秦說韓宣王曰今韓地方千里帯甲數十/萬強弓勁弩皆射六百步之外  宋史岳飛生有)¶
(神力未冠挽弓/三百斤弩八石)　四人持弓　萬人操弓(崔豹輿服注/曰西漢京兆)¶
(河南尹及執金吾司隷校尉皆使人引導傳呼行者止/坐者起四人持角弓走者射之有乘髙闚者亦射之晉)¶
(魏設弓而不用焉招吕氏春秋曰萬/人操弓共射一招  無不中招的也)　挽兩石弓　佩¶
<pb:KR3k0055_WYG_230-42b>¶
四石弓(唐書張宏靖曰天下無事而輩挽兩石弓不如/識一丁字  玉海曰梁杜嶷佩四石霜明朱弓)¶
　檿身檀弰　桃文桑質(又曰熙寧元年大内副都知/張若水進所造神臂弓初民)¶
(李宏獻此弓其實弩也以檿為身檀為弰生/  李嶠詠弓詩曰桃文稱辟惡桑質表初)　貯之别¶
庫　藏之武庫(玉海曰大觀二年御筆謂神臂弓射逺/攻堅所向無前可謂利器使敵人習而)¶
(能之非中國利令民間不得習製出師教射緘於匣貯/之别庫  唐書秦王建天策府其弧矢制倍於常後餘)¶
(大弓一藏/之武庫)　疾不可執　寒不能張(子濯孺子曰今日/我疾作不可以執)¶
(弓官唐書突厥毗伽可汗黙棘連掠涼州都督楊敬述/使  屬盧公利元澄等勒兵討之澄令於軍曰羸臂待)¶
(滿外注會大寒裂膚士手/不能張弓矢由是大敗)　以竹為弦　以藤為弦(海/錄)¶
<pb:KR3k0055_WYG_230-43a>¶
(碎事曰附國即漢之西夷也用弓長六尺以竹為弦箭/桂海虞衡志曰海南黎人所用長弰木弓以藤為弦)¶
(長三尺無羽鏃長五寸如茨菰葉以/無羽故射不逺三四丈然中者必死)　執弓延射　彀¶
弓持滿(孔子射於矍相之圃使子路執弓矢出延射兵/周亞夫傳上自勞軍至細柳軍士吏被甲銳)¶
(刃彀弓弩持滿天/子先驅至不得入)　造克敵弓　製強勁弓(紹興初韓/世忠造克)¶
(敵弓斗力強勁矢吳璘製強勁/弓強弩號駐隊  或為神臂弓)　造弓原析幹　相角¶
(周禮凡析幹射逺者用勢射深者用直中凡相角秋閷/者厚春閷者薄角欲青白而豐末角之  恒當弓之畏)¶
(畏必撓撓欲其堅角長二尺五/寸三色不失理謂之牛戴牛)　環灂　&KR0795;摩(謂弓之/隈裏灂)¶
(文如環然之&KR0795;拂也將用/弓必先調  拂之摩之)　寒奠體　氷析灂(周禮寒/奠體則)¶
<pb:KR3k0055_WYG_230-43b>¶
(張不流奠讀為定至冬膠堅内之檠中定往來體内又/云氷析灂則審環注大寒中氷盛之時於檠中復  之)¶
(析其漆灂其漆之灂/環則定後不鼓動)　張如流水　為之以時(言無難/易  材)¶
(美工巧為之時謂之參均角不勝幹幹不勝筋/謂之參均量其力有參均均者參謂之九和)　往來¶
之體　安危之名(弓有往來之體謂控弦之淺深危安/危謂弓之體性遲速也安遲也  速)¶
(也/)　莫能深中　莫能愿中(人安弓安矢安則莫能以/速中且不深注三舒不能)¶
(疾中且不深也慤人危弓危矢危莫能以愿中注愿/慤也三疾不能  而中言矢行疾而過去也俱周禮)¶
和既乖於巧者　射乃爽於臧弓¶
　　弓四¶
<pb:KR3k0055_WYG_230-44a>¶
増引弓虚發(國策更盈謂魏王曰臣為君引弓虚發而/下鳥有間鴈從東方來更盈以虚發而下)¶
(之曰此孽也其飛徐而鳴悲故瘡未息而/驚心未去聞弦者音烈而髙飛故瘡隕也)　挂扶桑(荆/楚)¶
(故事曰楚襄王謂宋玉曰能/大言乎玉曰彎弓挂扶桑)　五百弓(西域記曰鼓小/者聞五百弓注)¶
(一弓長五肘五/百弓二里半也)　腰鞬兩弓(唐太宗征遼東薛仁貴/白衣腰鞬兩弓呼而馳)¶
射鴅吺(韓愈聨句詩曰/開弓射鴅吺)　拓兩石弓有餘力(通鑑宋紀/曰李繼遷)¶
(遣押衙張浦以良馬槖駞來獻帝令衞士射/於後園俾浦觀之士皆拓兩石弓有餘力)　為引滿¶
勢(宋史范恪取焦蒿砦殿後為數千騎所襲/視矢箙止有二鏵即為引滿勢賊遽卻)¶
　　弓五¶
<pb:KR3k0055_WYG_230-44b>¶
増賦唐李太白獵賦曰彎落月之弓　宋吳淑弓賦曰¶
六材七幹之妙三均九和之美繡質良材烏號徑理晉¶
平七札顔髙六鈞麟膠棘竹燕角楚筋¶
原詩後梁宣帝詠弓詩曰虞人招不進繁氏夕彌工已¶
悲軒主跡復挹楚王風　増梁劉孝綽詩曰尚逢王吉¶
箭猶嬰后羿弓　陳後主詩曰擊鐘蒲璧磬鳴弦楊葉¶
弓　徐陵詩曰將軍擁節起戰士夜鳴弓　北周王褎¶
詩曰森沈羽林騎肅穆虎賁弓　原唐太宗詠弓詩曰¶
<pb:KR3k0055_WYG_230-45a>¶
上弦明月半激箭流星逺落鴈帯書驚啼猿映枝轉¶
増又曰落野飛星箭弦虚半月弓　原楊師道奉和詠¶
弓詩曰霜重麟膠勁風髙月影圓鳥飛隨帝輦鴈落逐¶
鳴弦　増李嶠詩曰弓鳴蒼隼落　盧照隣詩曰琱弓¶
夜宛轉　辛常伯詩曰向月彎繁弱　楊炯詩曰烏號¶
明月弓　杜甫詩曰將軍膽氣雄臂懸兩石弓　又曰¶
鳴弓射獸能　又曰三尺角弓兩斛力　李白詩曰彎¶
弧懼天狼挾矢不敢張　又曰彎弓緑弦開滿月不憚¶
<pb:KR3k0055_WYG_230-45b>¶
堅　劉禹錫詩曰拜舞戢桑弓　韋應物詩曰春秋方¶
壯雄武才彎弧叱浪連山開　宋黄魯直詩曰上黨良¶
家子挽強如屈肘　曹翰詩曰臂健尚嫌弓力軟眼明¶
猶識陣雲髙　明陸居仁楚人弓詩曰楚人弓懸兩石¶
五十萬矢陷強敵絳人弓箭三隻長歌入闗成偉績多¶
箭不如少箭力制敵若在弓矢間鳴條牧野髙於山¶
原銘後漢李尤良弓銘曰弓矢之作爰自曩時鄉射載¶
禮招命在詩妙稱顔髙巧發晉師(一作/由基)不爭之美亦以¶
<pb:KR3k0055_WYG_230-46a>¶
辨儀　晉嵇含木弓銘曰烏號之樸豐條足理弦弧走¶
括截飛駭止射隼髙牆出必有擬既用禦武亦以招士¶
　増宋神臂弓銘曰㠯嚴羽衞蘭錡設張佽飛共服洞¶
札穿楊㠯肅戎容材官效技電激星流敵膽摧褫大黄¶
誇漢伏逺耀唐豈若兹弓制作之良¶
増勅宋蕭思話為梁州太祖賜以弓琴手勅曰丈人頃¶
何所作事務之暇故以琴書為娛耳前得此琴今以相¶
借并往桑弓一張材理乃快先所常用既久廢射又多¶
<pb:KR3k0055_WYG_230-46b>¶
病畧不能制之便成老公令人歎息良材美器宜在盡¶
用之地丈人真無所與讓也¶
増牋晉劉琨與丞相牋曰不得進軍者實困無食殘民¶
鳥散録召之日皆披林而至衣服藍縷木弓一張荆矢¶
十雙¶
原啓齊王融謝武陵王賜弓啓曰殿下摛藻蕙樓暢藝¶
蘭苑敷積玉於風筵疊連珠於月的兔園掩秀鄴水慚¶
奇融揖讓未工濫陪升飲之賞操弧反正謬奉招賢之¶
<pb:KR3k0055_WYG_230-47a>¶
　錫文韜鏤景逸幹捎雲玩溢百齡佩流千載¶
　¶
　¶
　¶
　¶
　¶
　¶
　¶
<pb:KR3k0055_WYG_230-47b>¶
　¶
　¶
　¶
　¶
　¶
　¶
　¶
御定淵鑑𩔖函卷二百二十五¶
