# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.899572
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百七十九
<pb:KR3k0055_WYG_284-1a>¶
　欽定四庫全書¶
御定淵鑑𩔖函卷二百七十九¶
　　人部三十八(信/)　(節操/)¶
　　　信一¶
　増釋名曰信申也言以相申束使不相違也　爾雅曰¶
　允孚亶展諶誠亮詢信也(註曰方言云荆呉淮泗之間/曰展燕岱東齊曰諶宋衞曰)¶
　(詢亦皆見詩疏曰/皆謂誠實不欺也)　易曰庸言之信　又曰厥孚交如¶
　信以發志也　又曰行險而不失其信　又曰人之所¶
<pb:KR3k0055_WYG_284-1b>¶
　助者信也　又曰豚魚吉信及豚魚也　又曰中孚信¶
　也　書曰彰信兆民　又曰爾無不信朕不食言　詩¶
　曰言笑宴宴信誓旦旦　禮記曰士以信相考　又曰¶
　大信不約　又曰大夫執圭而使所以申信也　又曰¶
　君子寡言而行以成其信則民不得大其美而小其惡¶
　　又曰忠信以為甲胄　左𫝊曰信不由中質無益也¶
　　又曰茍有明信澗溪沼沚之毛蘋蘩蕰藻之菜筐筥¶
　錡釡之器潢汙行潦之水可薦於鬼神可羞於王公¶
<pb:KR3k0055_WYG_284-2a>¶
又曰犧牲玉帛弗敢加也必以信　穀梁曰言之所以¶
為言者信也言而不信何以為言信之所以為信者道¶
也信而不道何以為信　公羊𫝊荀息曰使死者復生¶
生者不愧乎其言則可謂信矣　韓詩外𫝊曰受命之¶
士正衣冠而立儼然人望而信之其次聞其言而信之¶
其次見其行而信之既見其行而衆皆不信斯下矣詩¶
曰慎爾言也　前漢書曰信者誠誠者直故為繩也¶
又曰乃同律度量衡所以齊逺近立民信也　杜欽𫝊¶
<pb:KR3k0055_WYG_284-2b>¶
曰天道貴信地道貴貞不信不貞萬物不生　伍被𫝊¶
淮南王安曰男子之所死者一言耳　三國志杜恕曰¶
布衣之交猶有務信誓而蹈水火感知己而被肝膽狥¶
聲名而立節義者况於束帶立朝致位卿相所務者非¶
特匹夫之信所感者非徒知己之惠所狥者豈聲名而¶
已乎　新唐書魏徴𫝊曰臣聞自古皆有死人無信不¶
立又曰同言而信信在言前同令而行誠在令外然則¶
言而不行言不信也令而不從令無誠也不信之言不¶
<pb:KR3k0055_WYG_284-3a>¶
誠之令君子弗為也　通鑑司馬光曰國保於民民保¶
於信非信無以使民非民無以守國是故古之王者不¶
欺四海霸者不欺四鄰善為國者不欺其民善為家者¶
不欺其親　呂氏春秋曰信之為政大矣信立則虚言¶
可以賞矣虚言可以賞則六合之内皆為己府天行不¶
信不能成嵗地安不信草木不大春風不信其華不盛¶
夏暑不信其土不肥秋雨不信其穀不堅冬寒不信其¶
地不閉天地之大四時之化而不能以不信成物也又¶
<pb:KR3k0055_WYG_284-3b>¶
况乎人事君不信則百姓誹謗社稷不寧處官不信則¶
少不畏長貴賤相輕賞罰不信則民易犯法不可使令¶
交友不信則離散鬱怨不能相親百工不信則器械苦¶
偽丹漆不真夫可與為始可與為終可與尊通可與卑¶
窮者其唯信乎　白虎通曰脾為信脾者土之精也土¶
尚任養萬物為之象生物無所私信之至也　譚子曰¶
智通則多變故授之以信信者成萬物之道也　司馬¶
光潜虚曰天地信而嵗功成日月信而厯象明人君信¶
<pb:KR3k0055_WYG_284-4a>¶
而號令行人臣信而邦家榮　程子曰信者無偽而已¶
於天性有所損益則為偽矣易无妄曰天下雷行物與¶
无妄動以天理故也　山堂肆考曰荀子云言之信者¶
在乎區蓋之間按區藏物處蓋覆物器也凡言之可信¶
者如物在區蓋中不流溢也易曰有孚盈缶亦區蓋之¶
義¶
　　信二¶
増漢書公孫𢎞𫝊曰堯舜之時不貴爵賞而民勸不重¶
<pb:KR3k0055_WYG_284-4b>¶
刑罰而民不犯躬率以正而遇民信也末世貴爵厚賞¶
而民不勸深刑重罰而奸不止其上不正遇民不信也¶
夫厚賞重刑未足以勸善而禁非必信而已矣　人物¶
考曰武王伐𣪞至鮪水𣪞使膠鬲候周師武王曰不子¶
欺将之𣪞也膠鬲曰以何日至之武王曰將以甲子日¶
至𣪞郊天雨日夜不休武王疾行不輟軍士皆諫武王¶
曰吾已令膠鬲以期報其主矣令膠鬲不信其主必殺¶
之吾疾行以救膠鬲之死也　史記晉世家曰成王與¶
<pb:KR3k0055_WYG_284-5a>¶
叔虞戱削桐葉為珪以與叔虞曰以此封若史佚因請¶
擇日立叔虞成王曰吾與之戯耳史佚曰天子無戱言¶
於是遂封叔虞於唐　周本紀曰褒姒不能笑幽王欲¶
其笑萬方故不笑幽王為烽燧有宼至則舉燧火諸侯¶
畢至至而無宼褒姒乃大笑幽王説之為數舉烽燧其¶
後不信諸侯不至　曹沬𫝊曰齊桓公伐魯魯莊公與¶
盟於柯将盟曹沬以匕首劫桓公於壇上請反魯之侵¶
地桓公許之曹沬去匕首而就臣位桓公後悔管仲不¶
<pb:KR3k0055_WYG_284-5b>¶
可遂反所侵地於魯諸侯聞之皆信齊而欲附焉　左¶
𫝊曰晉侯圍原命三日之糧原不降命去之諜出曰原¶
将降矣軍吏曰請待之公曰信國之寳也民之所庇也¶
得原失信何以庇之所亡滋多退一舍而原降　漢匡¶
衡𫝊曰秦穆貴信而士多從死　國語曰晉國飢公問¶
於箕鄭曰救飢何以對曰信公曰安信對曰信於君心¶
信於名信於令信於事公曰然則若何對曰信於君心¶
則美惡不踰信於名則上下不干信於令則時無廢功¶
<pb:KR3k0055_WYG_284-6a>¶
信於事則民從事有業於是乎民知君心貧而不懼藏¶
出如入何匱之有　史記曰景公召穰苴以為将軍穰¶
苴曰願得君之寵臣國之所尊以監軍景公許之使荘¶
賈往穰苴既辭與荘賈約曰旦日日中㑹於軍門穰苴¶
先馳至軍立表下漏待賈賈素驕貴以為将己之軍而¶
已為監不甚急親戚左右送之留飲日中而賈不至穰¶
苴則仆表決漏入行軍勒兵申明約束約束既定夕時¶
荘賈乃至穰苴遂斬荘賈以狥三軍　左𫝊王子虎盟¶
<pb:KR3k0055_WYG_284-6b>¶
諸侯於王庭要言曰皆奨王室無相害也有踰此盟明¶
神殛之俾隊其師無克祚國及而元孫無有老㓜君子¶
謂是盟也信　吕氏春秋曰楚有直躬者其父竊羊而¶
謁之上上将誅其父直躬請代告吏曰父竊羊而謁之¶
不亦信乎父誅而代之不亦孝乎信且孝而誅之國將¶
有不誅者乎荆王乃不誅也孔子曰異哉直躬之為信¶
也一父而載取名焉其信不若無信　列子曰孔子自¶
衞反魯息駕乎河梁而觀焉有懸水三十仞圜流九十¶
<pb:KR3k0055_WYG_284-7a>¶
里魚鼈弗能游黿鼉弗能居有一丈夫方将厲之孔子¶
使人並涯止之曰此懸水三十仞圜流九十里魚鼈弗¶
能游黿鼉弗能居也意者難可以濟乎丈夫不以錯意¶
遂度而出孔子問之曰巧乎有道術乎所以能入而出¶
者何也丈夫對曰始吾之入也先以忠信及吾之出也¶
又從以忠信忠信措吾軀於波流而吾不敢用私所以¶
能入而復出者以此也孔子謂弟子曰二三子識之水¶
且猶可以忠信誠身親之而况人乎　家語曰孔子絶¶
<pb:KR3k0055_WYG_284-7b>¶
糧子貢告於野人得米炊於壊屋有埃墨墜飯中囬取¶
食之子貢以告子召囬曰疇昔余夢先人炊飯吾将祭¶
焉回曰炊墨墜飯中欲置之不潔欲棄之可惜回即食¶
之不可祭也囬出孔子曰吾之信囬非獨今日矣　左¶
傳曰小邾射以句繹來奔曰使季路要我我無盟矣季¶
康子曰千乗之國不信其盟而信子之言子何辱焉¶
史記商君傳曰孝公以衞鞅為左庶長卒定變法之令¶
令既具未布恐民之不信已乃立三丈之木於國都市¶
<pb:KR3k0055_WYG_284-8a>¶
南門募民有能徙置北門者予十金民怪之莫敢徙復¶
曰能徙者予五十金有一人徙之輒予五十金以明不¶
欺　韓詩外𫝊曰孟子少時聞東家嘗殺猪孟子問其¶
母曰東家殺猪何為其母曰欲啖汝母悔失言曰吾懐¶
是子席不正不坐割不正不食胎教之也今適有知而¶
欺之是教之不信乃買東家猪&KR0079;以食之明不欺也¶
韓子曰齊索䜛鼎於魯以其偽往齊曰使樂正子來将¶
聼魯君謂樂正子樂正子曰君胡不以真往曰我愛之¶
<pb:KR3k0055_WYG_284-8b>¶
答曰臣亦愛臣之信　周紀曰文侯與羣臣飲酒樂而¶
天雨命駕将適野左右曰今日飲酒樂天又雨君将安¶
之文侯曰吾與虞人期獵雖樂豈可無一㑹期哉乃往¶
身自罷之　史記曰呉起欲伐秦恐士卒軍人不信乃¶
埋一車懸於市東門書有能移此轅置西門者給土田¶
宅百畆黄金百斤有一人來移即賜之於是召募人伐¶
秦遂克　張儀𫝊曰儀説楚王曰大王誠能聼臣閉闗¶
絶約於齊請獻商於之地六百里楚王遂閉闗絶約於¶
<pb:KR3k0055_WYG_284-9a>¶
齊張儀謂楚使者曰臣有奉邑六里願以獻大王左右¶
楚使者曰臣受令於王以商於之地六百里不聞六里¶
還報楚王王大怒　後漢書來歙𫝊曰歙為人有信義¶
言行不違及往來游説皆可案覆西州士大夫皆信重¶
之　世説曰陳太丘與友期行期日中過中不至太丘¶
舍去去後乃至元方時年七嵗門外戲客問元方尊君¶
在否答曰待君久不至已去友人便怒曰非人哉與人¶
期行相委而去元方曰君與家君期日中日中不至則¶
<pb:KR3k0055_WYG_284-9b>¶
是不信對子罵父則是無禮友人慚　三國志陳夀曰¶
諸葛亮之為相國也盡忠益時者雖讐必賞犯法怠慢¶
者雖親必罰服罪輸情者雖重必釋游辭巧飾者雖輕¶
必戮　諸葛别𫝊曰魏明帝自征蜀幸長安遣宣王督¶
張郃諸軍勁卒三十餘萬潜軍宻向劒閣亮有戰士十¶
萬十二更下在者八萬時魏軍始陳番兵適交亮參佐¶
咸以敵衆强多非力所致宜權停下兵以并聲勢亮曰¶
吾聞用武行師以大信為本得原失信古人所惜去者¶
<pb:KR3k0055_WYG_284-10a>¶
束&KR1019;以待期妻子鵠望以計日皆敕速遣於是去者感¶
悦願留一戰住者憤勇咸思致命臨戰之日莫不拔刃¶
爭先以一當十殺張郃却宣王一戰大克此信之由也¶
　三國志註曰太祖嘗出軍行經麥中令士卒無敗麥¶
犯者死騎士皆下馬付麥以相持於是太祖馬騰入麥¶
中敕主簿議罪主簿對以春秋之義罰不加於尊太祖¶
曰制法而自犯之何以帥下然孤為軍帥不可自殺請¶
自刑因㧞劒割髮以置地　㑹稽典録曰卓恕為人篤¶
<pb:KR3k0055_WYG_284-10b>¶
信言不宿諾與人期約雖遭暴風疾雨冰雪無不至嘗¶
從建業還家辭諸葛恪恪問何當復來恕對曰某日當¶
復親覲至是日恪欲為主人停不飲食以須恕至時賔¶
客㑹者皆以為㑹稽建業相去千里道阻江湖風波難¶
必豈得如期恕至一座盡驚　三國志太史慈𫝊曰劉¶
繇亡於豫章士衆萬餘人未有所附䇿命慈往安撫皆¶
曰慈必北去不還䇿曰子義捨我當復誰與餞送昌門¶
把腕别曰何時能還答曰不過六十日果如期而還¶
<pb:KR3k0055_WYG_284-11a>¶
晉書羊祜𫝊曰祜與陸抗相對使命交通孫皓聞二境¶
交和以詰抗抗曰一鄉一邑不可以無信義况大國乎¶
臣不如此正以彰其徳於祜無傷也　南史宋髙祖本¶
紀曰初晉陵人韋叟善相術桓修令相帝當得州否叟¶
曰當得邊州刺史退而私於帝曰君相貴不可言帝笑¶
曰若中當相用為司馬至是叟詣帝曰成王不負桐葉¶
之信公亦應不忘司馬之言今不敢希鎮軍司馬願将¶
領軍佐於是用焉　北史于謹𫝊曰保定三年以謹為¶
<pb:KR3k0055_WYG_284-11b>¶
三老周武帝幸太學北面訪道答曰為國之本在乎忠¶
信古人去食去兵信不可失國家興廢莫不由之願陛¶
下守而勿失　唐書褚遂良𫝊曰薛延陀請婚帝已納¶
其聘復絶之遂良曰信為萬事本百姓所歸故文王許¶
枯骨而不違仲尼去食存信貴之也　戴胄𫝊曰時選¶
者盛集有詭資䕃冒牒取調者招許自首不首罪當死¶
俄有詐得者獄具胄以法當流帝曰朕詔不首者死而¶
令當流是示天下不以信卿賣獄耶胄曰陛下登殺之¶
<pb:KR3k0055_WYG_284-12a>¶
非臣所及既屬臣敢虧法乎帝曰卿自守法而使我失¶
信奈何胄曰法者布大信於人言乃一時喜怒所發陛¶
下以一朝忿将殺之既知不可而寘於法此忍小忿存¶
大信也若阿忿違信臣為陛下惜之帝大感悟從其言¶
　陸羽𫝊曰羽與人期雨雪虎狼不避也　宋史趙槩¶
𫝊曰槩聘契丹契丹主㑹獵請賦信誓如山河詩詩成¶
親酌玉杯為槩勸且授侍臣劉六符素扇寫之納袖中　元¶
賽音迪延齊傳曰賽音迪延齊分鎮四川宋將□萬壽擁强¶
<pb:KR3k0055_WYG_284-12b>¶
兵守嘉定與賽音迪延齊軍對壘一以誠意待之不為侵掠萬¶
夀心服未幾賽音迪延齊召還萬夀請置酒為好左右皆難¶
之賽音迪延齊竟往不疑酒至復言未可飲賽音迪延齊笑曰¶
若等何見之小耶昝将軍能毒我其能盡毒我朝之人¶
乎萬夀歎服　明洪武實録曰張士誠将呂珍圍諸暨¶
州胡大海自寧越率兵救之珍勢蹙乃於馬上折矢求¶
解兵大海許之都事王愷曰彼猾賊難信不如因而擊¶
之可大勝也大海曰許人言而背之不信縱其去而擊¶
<pb:KR3k0055_WYG_284-13a>¶
之不武遂引兵還　徐禎卿翦勝野聞曰太祖嘗下詔¶
免江南諸郡税秋復税之右正言周衡進曰陛下有詔¶
已蠲秋税天下幸甚今復徴是示天下以不信也上從¶
之　李文忠𫝊曰文忠攻杭州守将潘元明乞降整軍¶
入止壁麗譙下令曰擅入民居者死一卒借民釡立斬¶
以狥城中帖然¶
　　信三¶
原行義　周仁(左𫝊信以行義/又周仁之為信)　結民　増守物(禮記/信以)¶
<pb:KR3k0055_WYG_284-13b>¶
(結之則民不倍守左𫝊/申叔時曰信以  物)　原退舍　抱橋(左𫝊晉公子/及楚楚子饗)¶
(之公子曰若以君之靈得反晉國晉楚治兵遇於中原/其辟君三舍城濮之役退三舍辟之所以報也  史記)¶
(蘓秦説燕王曰信如尾生與女子期於/橋下女子不來水至不去抱柱而死)　増祝史正辭¶
　春秋斷事(左傳祝史正辭信也之漢書藝/文志春秋以斷事信  符也)　汎海無¶
恐　負劒不疑(五代史段希堯使於呉越過海遭大風/左右皆恐希堯曰吾生平不欺汝等恃)¶
(吾無恐也已而風止拔五代史呉世家楊行宻嘗使從/者張洪負劒而侍洪  劒擊行宻不中洪死復用洪所)¶
(善陳紹負/劒不疑)　許諾相從　絲毫不貸(譚子許諾相從信/之至也  新唐書)¶
(辛雲京傳雲京治謹於法下有犯雖絲毫/必不肯貸及賞功亦如之故軍中畏而信)　披心示誠¶
<pb:KR3k0055_WYG_284-14a>¶
　定身行事(唐李尚隐𫝊尚隐性剛亮議論皆披心示/誡  國語宫之竒曰定身以行事謂之信)¶
　立木市門　帶劒墓樹(史記衞鞅事詳信二帶新序/延陵季子将西聘晉  實劒)¶
(以過徐君徐君觀劒不言而色欲之季子為有上國之/使未獻也然其心許之矣反則徐君死於是脱劒致之)¶
(嗣君從者止之季子曰吾心許之矣今死而不進是欺/心也遂脱劒致之嗣君不受季子以劒帶徐君墓樹而)¶
(去/)　不避雨雪　足貫神明(唐書蕭至忠𫝊至忠少與/友期諸路會雨雪人引避)¶
(至忠曰寜有與人期可以失信友至乃去衆歎服明江/表傳諸葛瑾之在南郡人有宻䜛瑾者陸遜表保  瑾)¶
(無此權報曰子瑜與孤從事積年恩如骨&KR0079;𤣥徳昔遣/孔明至呉孤嘗語子瑜曰卿與孔明同産且弟隨兄於)¶
(義為順何以不留孔明子瑜答言弟亮以失身於人委/質定分義無二心弟之不留猶瑾之不往也其言足貫)¶
<pb:KR3k0055_WYG_284-14b>¶
(神明今豈/當有此乎)　伐原示民　斬妾謝客(左𫝊晉侯始入而/教其民二年欲用)¶
(之子犯曰民未知信未宣其用於是伐原以示之信行/稗史平原君有愛妾登樓見一跛足者於下蹣跚而)¶
(大笑躄者詣其門告平原君曰某不幸有足疾君家美/人笑某請君斬其頭平原君許之而終不斬門下諸客)¶
(聞之稍稍引去有一客謂君曰君許躄者斬美人之頭/而不斬是君言無信也故去平原君遂斬妾首以謝之)¶
(客復/至)　遂反魯地　不犯晉軍(史記齊桓公反魯侵地/事詳信二  國語諸侯)¶
(之大夫盟於宋楚令尹子木欲襲晉軍趙文子聞之謂/叔向曰若之何叔向曰子何患焉忠不可暴信不可犯)¶
(是行也以蕃為軍攀輦即利而舍候遮/扞衞不行楚人不敢謀畏晉之信也)　王脩赴難¶
華元解圍(三國志王脩𫝊初平中北海孔融召以為主/簿守髙宻令頃之郡中有反者脩聞融有難)¶
<pb:KR3k0055_WYG_284-15a>¶
(夜徃奔融賊初發融謂左右曰能冒難來惟王脩耳言/終而脩至  韓詩外𫝊楚荘王圍宋有七日之糧曰盡)¶
(此而不克将去而歸於是使司馬子反乗闥而窺宋城/宋使華元乗闥而應之子反曰子之國何若矣華元曰)¶
(憊矣易子而食之析骸而㸑之子反曰吾軍有七日糧/爾荘王怒曰吾使子視之子曷為而告之子反曰區區)¶
(之宋猶有不欺之臣可以楚國而/無乎吾是以告之也解圍而歸)　不疑裔人　卒娶¶
瞽女(唐裴懐古𫝊懐古為桂州都督招慰討擊使擊賊/懐古以書諭之賊迎降乃輕騎徑赴或阻之曰忠)¶
(信可通神明况裔人耶身至壁撫諭賊衆悉降第宋史/劉庭式𫝊式未第時議娶鄉人之女既約式及  女以)¶
(疾喪明女家不敢復言或勸納其幼女式笑/曰吾已心許之矣豈可負吾初心哉卒娶之)　使人不¶
欺　遇我必善(漢書循吏𫝊章和以後其有善績者往/往不絶如魯恭呉祐劉寛及潁川四長)¶
<pb:KR3k0055_WYG_284-15b>¶
(並以仁信篤誠使人不欺佐宋史岳飛傳飛除荆湖南/北襄陽路制置使賊黨黄  曰岳節使號令如山若與)¶
(之敵萬無生理不如往降節/使誠信必善遇我遂降飛)　如期而還　尅日方戰¶
(唐書吕元膺傳元膺為蘄州刺史嘗録囚囚或白父母/在明日嵗旦不得省為恨因泣元膺惻然悉釋械歸之)¶
(而戒還期吏白不可答曰吾以信待人人豈吾違如期/而至  晉書羊祜增脩徳信以懐柔初附慨然有并吞)¶
(之心每與呉人交兵尅/日方戰不為掩襲之計)　堪嘗知己　祜豈酖人(世説/新語)¶
(朱文季與張堪同縣張於太學中見文季甚重之把語/曰欲以妻子托朱生文季不敢對張亡後聞其妻子貧)¶
(困自往候視厚賑贍之子怪問曰大人不與堪為友何/忽如此文季曰堪嘗有知己之言吾以信於心也  晉)¶
(書羊祜𫝊祜與陸抗相對抗嘗病祜饋之藥抗/服之無疑心人多諫抗抗曰羊祜豈酖人者)　不可¶
<pb:KR3k0055_WYG_284-16a>¶
愛身　其誰暱我(左𫝊晉獻公使荀息傅奚齊公疾召/之曰以是藐諸孤辱在大夫稽首而)¶
(對曰臣竭其股肱之力加之以忠貞其濟君之靈也不/濟則以死繼之及里克将殺奚齊荀息将死之里克曰)¶
(無益也荀息曰吾與先君言矣不可以貳能欲復言而/愛身乎注復踐也言我欲踐言不復惜一死也  又鄭)¶
(成公疾子駟請息肩於晉公曰楚君以鄭故親集矢於/其目非異人任寡人也若背之是棄力與言其誰暱我)¶
(注無信如此/誰肯親我)　權不負孤　放能篤舊(左編先主東伐/呉以黄權督江)¶
(北軍及南軍敗績先主引退而道隔絶權降於魏有司/白收權妻子先主曰孤負黄權權不負孤也待之如初)¶
(蜀降人或云誅權妻子文帝詔令發喪權答曰臣與劉/葛推誠相信明臣本志疑或未實請須後問後果如所)¶
(言指南史梁韋放傳初放與呉郡張率皆有側室懐孕/因  為婚姻其後各産男女未及成長而率亡遺嗣孤)¶
<pb:KR3k0055_WYG_284-16b>¶
(弱放常瞻䘏之及為北徐時有貴族請婚者放曰吾不/失信於故友乃以息岐娶率女又以女適率子時稱放)¶
(能篤/舊)　長幼有差　死生不易(漢書賈誼𫝊帝入南學/尚齒而貴信則長幼有)¶
(差而民不誣矣時左編諸葛附𫝊亮兄瑾為孫權長史/遣瑾使蜀通好  或言瑾别遣親人與漢主相聞者權)¶
(曰孤與子瑜有死生不易之誓子/瑜之不負孤猶孤之不負子瑜也)　伯休守價　獨孤¶
賜名(世説韓伯休采藥名山賣於長安市口不二價三/十餘年時女子從韓買藥守價不移女子怒曰公)¶
(是韓伯休耶乃不二價流北史獨孤信𫝊信為秦州刺/史數年之中公私富實  人願附者數萬家周文以其)¶
(信著遐邇故/賜名為信)　左右不離　兄弟俱釋(綱目曹操狥淮/汝許禇以衆歸)¶
(操操曰此吾樊噲也即日拜都尉引入宿衞後徐他等/謀為逆褚擊殺他等操益親信之出入同行不離左右)¶
<pb:KR3k0055_WYG_284-17a>¶
(繋北史裴讓之𫝊讓之弟諏之奔闗右兄弟五人皆拘/  齊武問云諏之何在答曰昔呉蜀二國諸葛兄弟各)¶
(得盡心况讓之老母在此君臣分定失忠與孝愚夫不/為伏願明公以誠信待物若以不信處物物亦安能自)¶
(信以此定覇猶却行而求道/耳神武善其言兄弟俱釋)　楚莊重一言　季布無¶
二諾(史記陳杞世家孔子讀史記至楚復陳曰賢哉楚/荘王輕千乗之國而重一言  漢書楚人諺曰得)¶
(黄金百不如得季布諾/又魏徴詩季布無二諾)　原郭細侯竹馬之期　范巨¶
卿鷄黍之㑹(後漢書郭伋𫝊伋字細侯伋行部到西河/美稷有童兒數百各騎竹馬道次迎拜曰)¶
(聞使君到喜故來奉迎及事訖諸兒復送至郭外問使/君何日當還伋計日告之行部既還先期一日伋謂違)¶
(信於諸兒遂止於野亭須期迺入字又范式𫝊式字巨/卿少遊太學與汝南張劭為友劭  元伯二人並告歸)¶
<pb:KR3k0055_WYG_284-17b>¶
(鄉里式謂元伯曰後二年當還将過拜尊親見孺子焉/乃共尅期日後期方至元伯具以白母請設饌以候之)¶
(母曰二年之别千里結言爾何相信之審耶對曰巨卿/信士必不乖違母曰若然當為爾醖酒至其日巨卿果)¶
(到升堂拜飲/盡歡而别)¶
　　信四¶
原禮本(禮記忠信/禮之本也)　承命(左𫝊晉使解揚如宋使無降/楚鄭人囚而獻之楚楚子厚)¶
(賂之使反其言遂致其君命曰臣能承命為/信信無二命受命以出有死無霣又可賂乎)　増歸帑¶
(左𫝊秦伯謂士會曰若背其言所不歸爾帑者有如/河既濟魏人譟而還秦人歸其帑注不背指河之言)¶
著金石(三國志呉主𫝊魏文帝策命/權曰信著金石義葢山河)　耐久朋(錦繡萬/花谷唐)¶
<pb:KR3k0055_WYG_284-18a>¶
(魏元同與裴炎締交能/保終始時號耐久朋)　原冒雨赴獵(周紀魏文侯/事詳信二)¶
増終日不食(白帖呉起與故人期食不/至起終日不食來乃食)　丹書白馬(漢/書)¶
(漢興封爵之誓曰使黄河如帶泰山若礪國以永/存爰及苗裔於是申以丹書之信重以白馬之盟)　貴¶
重然諾(江表傳議者紛紜謂太史慈未可信孫策曰太/史子義雖氣勇有膽烈然非縱横之人其心有)¶
(士謨志經道義貴重然諾一以意許/知已死亡不相負諸君勿復憂也)　謁見不拜(唐書/盧鴻)¶
(𫝊鴻至東都謁見不拜宰相使通事舍人/問状答曰禮者忠信所薄臣敢以忠信見)　許盜格虎¶
(唐書元徳秀𫝊徳秀為魯山令有盜繫獄㑹虎為暴盜/請格虎自贖許之吏白為詭計且亡去毋乃為累乎徳)¶
(秀曰許之矣不可負約即有累吾當坐/不及餘人明日盜尸虎還舉縣嗟歎)　老楚待晉(左/傳)¶
<pb:KR3k0055_WYG_284-18b>¶
(楚子囊伐鄭子駟子國子耳欲從楚子孔子蟜子展欲/待晉子展曰杖莫如信完守以老楚杖信以待晉不亦)¶
(可/乎)　守命共時(左𫝊管仲曰守/命共時之謂信)　北邊翕服(三國志田/疇𫝊疇入)¶
(徐無山中營深險平敞地而居百姓歸/之至道不拾遺北邊翕然服其威信)　已許晉安(南/史)¶
(蕭允𫝊蔡徴謂允曰公年徳並髙國之元老從容坐鎮/旦夕自為列曹何為方辛苦蕃外答曰已許晉安豈可)¶
(忘/信)　瓶罍不發(唐書陽惠元傳帝御望春樓誓師因勞/遣諸将酒至神䇿将士不敢飲帝問故)¶
(惠元曰初發奉天臣之帥張巨濟與衆約是役也不立/功無飲酒臣不敢食其言既行有饋於道惟惠元軍瓶)¶
(罍不發帝/咨歎不已)¶
　　信五¶
<pb:KR3k0055_WYG_284-19a>¶
増詩唐虞世南結客少年場曰韓魏多竒節倜儻遺聲¶
利共矜然諾心各負縱横志結交一言重相期千里至¶
　魏徴述懐詩曰季布無二諾侯嬴重一言人生感意¶
氣功名誰復論　王績古意曰赤心許君時此意那可¶
忘　盧照鄰詠季布詩曰百金孰云重一諾良匪輕¶
李白俠客行曰三杯吐然諾五嶽倒為輕眼花耳熱後¶
意氣素霓生　又贈從兄襄陽少府皓曰吾兄素雲士¶
然諾聞諸公所以陳片言片言貴情通　又遊敬亭贈¶
<pb:KR3k0055_WYG_284-19b>¶
崔侍御曰腰間玊貝劒意許無遺諾¶
増賦漢班彪北征賦曰君子履信無不居兮雖之蠻貊¶
何憂懼兮¶
増書漢鄒陽獄中上書曰蘓秦相燕燕人惡之於王王¶
按劒而怒食以駃騠白圭顯於中山中山人惡之魏文¶
侯文侯投之以夜光之璧何則兩主二臣剖心析肝相¶
信豈移於浮辭哉¶
増論後漢來歙𫝊論曰世稱來君叔天下信士夫専使¶
<pb:KR3k0055_WYG_284-20a>¶
乎二國之間豈厭詐謀哉而能獨以信稱者良其誠心¶
在乎使兩義俱安而已不私其功也¶
増雜文唐段公路北戸録曰越人於山下作壇祭以白¶
犬丹鷄盟曰甲與乙為友上下四旁莫不並見卿若乗¶
車我戴笠後日相逄下車揖我若歩行君乗馬後日相¶
逄君當下　顔氏家訓曰凡人之信惟耳與目耳目之¶
外咸致疑焉山中人不信有魚大如木海上人不信有¶
木大如魚漢武不信弦膠魏文不信火布胡人見錦不¶
<pb:KR3k0055_WYG_284-20b>¶
信有蟲食樹吐絲所成者昔在江南不信有千人氊帳¶
及來河北不信有二萬斛船皆實驗也　宋周宻癸辛¶
雜識曰梁席闡為東陽太守放獄中囚依期而至後漢¶
虞延為細陽令嵗時伏臘輒休遣囚徒南史何𦙍在齊¶
為建安太守為政有恩人不忍欺每伏臘放囚還家如¶
期而還也並如之嗚呼中孚之信及豚魚葢非一日之¶
積也¶
　　節操一¶
<pb:KR3k0055_WYG_284-21a>¶
増禮記曰儒有委之以貨財淹之以樂好見利不虧其¶
義劫之以衆沮之以兵見死不更其守其特立有如此¶
者　漢書東方朔傳曰天不為人之惡寒而輟其冬地¶
不為人之惡險而輟其廣君子不為小人之匈匈而易¶
其行　北史隠逸𫝊曰道雖未𢎞志不可奪縱無舟檝¶
之功終有堅貞之操足以立懦夫之志息貪競之風¶
荀卿子曰古之賢人賤為布衣貧為匹夫食則饘粥不¶
足衣則裋褐不完然而非禮不進非義不受　孔叢子¶
<pb:KR3k0055_WYG_284-21b>¶
曰與屈己以富貴不若抗志以貧賤屈己則制於人抗¶
志則不愧於道　宋歐陽修曰用人之法各有所宜軍¶
旅之士先材能朝廷之士先名節軍旅主成功惟恐其¶
不趨賞而爭利其先材能而後名節者亦勢使之然也¶
朝廷主教化風俗之薄厚治道之汚隆在乎用人而教¶
化之於下也不能家至而諄諄諭之故常務尊名節之¶
士以風動天下而聳勵其媮薄夫所謂名節之士者知¶
㢘恥修禮讓不利於茍得不牽於茍隨而惟義之所處¶
<pb:KR3k0055_WYG_284-22a>¶
白刃之威有所不避折枝之易有所不為而惟義之所¶
守其立於朝廷進退舉止皆可以為天下法也其人至¶
難得也至可重也故為士者常貴名節以自重其身而¶
君人者亦常全名節以養成善士　蘓軾曰辦天下之¶
大事者有天下之大節者也立天下之大節者狹天下¶
者也夫以天下之大而不足以動其心則天下之大節¶
有不足立而大事有不足辦者矣冊府元龜曰夫雪¶
霜大摰知松柏之後凋風雨如晦識鷄鳴之不已葢士¶
<pb:KR3k0055_WYG_284-22b>¶
之立誠自守秉節無貳同夫介石至於没齒者其若是¶
乎東周之後西漢而下乃有顧義遺利守識求舊居無¶
茍合動不踰矩挺操而罔屈虞亂而匪汚深拒權倖絶¶
□驕餌意趣非偶靡降心而與游才任過分必投劾而¶
引去鄙斥邪佞保全名節凛然之槩聳於前聞卓爾之¶
行冠乎羣萃非夫天賦性理冥合蹈道而經徳秉彛而¶
守正又曷能篤志終始確乎不拔者哉¶
　　節操二¶
<pb:KR3k0055_WYG_284-23a>¶
増左𫝊曰諸侯将見子臧於王而立之子臧曰前志有¶
之曰聖達節次守節下失節為君非吾節也雖不能聖¶
敢失守乎　又曰呉子諸樊既除喪将立季札季札辭¶
曰曹宣公之卒也諸侯與曹人不義曹君将立子臧子¶
臧去之遂弗為也以成曹君君子曰能守節君義嗣也¶
誰敢奸君有國非吾節也札雖不才願附於子臧以無¶
失節　禮記曰齊大饑黔敖為食於路以待饑者而食¶
之有餓者䝉袂輯屨貿貿然來黔敖左奉食右執飲曰¶
<pb:KR3k0055_WYG_284-23b>¶
嗟來食揚其目而視之曰予惟不食嗟來之食以至於¶
斯也從而謝焉終不食而死　詩𫝊曰魯人有獨處室¶
者鄰之嫠婦亦獨處一室夜暴風雨至嫠婦室壊趨而¶
託焉魯人閉户而不納嫠婦自牖與之言何不仁而不¶
納我乎魯人曰吾聞男女不六十不同居今子幼吾亦¶
幼是以不敢納爾也婦人曰子何不如栁下惠魯人曰¶
栁下惠則可吾固不可吾将以吾之不可學栁下惠之¶
可孔子聞之曰善哉欲學栁下惠未有似於此者　史¶
<pb:KR3k0055_WYG_284-24a>¶
記魏世家曰子擊逄文侯之師田子方於朝歌引車避¶
下謁田子方不為禮子擊因問曰富貴者驕人乎且貧¶
賤者驕人乎子方曰亦貧賤者驕人耳夫諸侯而驕人¶
則失其國大夫而驕人則失其家貧賤者行不合言不¶
用則去之楚越若脱躧然奈何其同之哉　魯仲連𫝊¶
曰仲連好竒偉俶儻之畫䇿而不肯仕宦任職好持髙¶
節　汲黯𫝊曰上曰汲黯何如人哉荘助曰使黯任職¶
居官無以踰人然至其輔少主守城深堅招之不來麾¶
<pb:KR3k0055_WYG_284-24b>¶
之不去雖自謂賁育亦不能奪之矣　漢書曰單于使¶
衞律召蘇武受辭武謂惠(常惠/也)等屈節辱命雖生何面¶
目以歸漢引佩刀自刺衞律驚自抱持武馳召毉鑿地¶
為坎置煴火覆武其上蹈其背以出血武氣絶半日復¶
息惠等哭輿歸營單于壮其節　蕭望之𫝊曰望之字¶
長倩時大将軍霍光秉政長史丙吉薦儒生王仲翁與¶
望之等數人皆召見光出入自備吏民當見者露索去¶
刀兵兩吏挾持望之獨不肯聼自引出閤曰不願見吏¶
<pb:KR3k0055_WYG_284-25a>¶
牽持匈匃光聞之告吏勿持望之既至前説光曰将軍¶
以功徳輔幼主将以流大化致於洽平是以天下之士¶
延頸企踵爭願自効以輔髙明今士見者皆先露索挾¶
持恐非周公相成王躬吐握之禮致白屋之意於是光¶
獨不除用望之　鮑宣𫝊曰薛方常為郡掾祭酒常徴¶
不至及王莽以安車迎方方因使者辭謝曰堯舜在上¶
下有巢由今明君方隆唐虞之徳小臣欲守箕山之節¶
也使者以聞莽説其言不强致　後漢郅運𫝊曰王莽¶
<pb:KR3k0055_WYG_284-25b>¶
時左隊大夫逯並署為吏惲不謁曰昔文王拔吕尚於¶
渭濵髙宗禮傅説於巖築桓公取管仲於射鈎故能立¶
𢎞烈就元勲未聞師相仲父而可為吏位也遂不受署¶
　孔奮𫝊曰時天下未定士多不修節操而奮力行清¶
潔為衆人所笑隴蜀既平河西守令咸被徴召財貨連¶
轂彌竟川澤唯奮無資單車就路姑臧吏民及羌胡更¶
相謂曰孔君清亷仁賢舉縣䝉恩如何今去不共報徳¶
遂相賦歛牛馬器物千萬以上追送數百里奮謝之而¶
<pb:KR3k0055_WYG_284-26a>¶
已一無所受　朱暉𫝊曰顯宗舅新陽侯陰就慕暉賢¶
自往候之暉避不見復遣家丞致禮暉遂閉門不受就¶
聞歎曰志士也勿奪其節　樂恢𫝊曰恢性㢘直介立¶
行不合已者雖貴不與交新陽侯陰就數致禮請恢恢¶
絶不答　周王列𫝊序曰太原閔仲叔者世稱節士雖¶
周黨之潔清自以弗及也　尹勲𫝊曰勲家世衣冠宗¶
族多居貴位者而勲獨持清操不以地勢尚人　周澤¶
𫝊曰光禄勲孫堪明經學有志節清白貞正愛士大夫¶
<pb:KR3k0055_WYG_284-26b>¶
然一毫未嘗取於人以節介氣勇自行　東觀漢記曰¶
趙勤字益卿劉賜之姊子也童幼時即有志操賜國租¶
適到時勤在傍賜指錢示勤曰拜乞汝三十萬勤曰拜¶
而得錢非義所取終不肯拜　後漢趙壹𫝊曰光和元¶
年舉郡上計到京師是時司徒袁逄受計計吏數百人¶
皆拜伏庭中莫敢仰視壹獨長揖而已逄望而異之令¶
左右往讓之曰下郡計吏而揖三公何也對曰昔酈食¶
其長揖漢王今揖三公何遽怪哉逄則斂衽下堂執其¶
<pb:KR3k0055_WYG_284-27a>¶
手延置上坐　傅燮𫝊曰中常侍趙忠遣弟延致殷勤¶
於燮延謂燮曰南容少答我常侍萬户侯不足得也燮¶
正色拒之曰有功不論命也傅燮豈求私賞哉　三國¶
志魏辛毗傳曰時中書監劉放令孫資見信於主制斷¶
時政大臣莫不交好而毗不與往來毗子敞諌曰今劉¶
孫用事衆皆影附大人宜小降意和光同塵不然必有¶
謗言毗正色曰吾之立身自有本末就與劉孫不平不¶
過令吾不作三公而已何危害之有　常林𫝊曰晉宣¶
<pb:KR3k0055_WYG_284-27b>¶
王以林鄉邑耆徳每為之拜或謂林曰司馬公貴重君¶
宜止之林曰司馬公自欲敦長幼之叙為後生之法貴¶
非吾之所畏拜非吾之所制也言者踧踖而退時論以¶
林節操清峻欲致之公輔而林遂稱疾篤　蜀志秦宓¶
𫝊曰宓少有才學州郡辟命輒稱疾不往劉璋時宓同¶
郡王商為治中從事與宓書曰貧賤困苦亦何時可以¶
終身卞和衒玉以耀世宜一來與州尊相見宓答書曰¶
昔堯優許繇非不𢎞也洗其兩耳楚聘荘周非不廣也¶
<pb:KR3k0055_WYG_284-28a>¶
執竿不顧易曰確乎其不可拔夫何衒之有　宗預𫝊¶
曰廖化欲與宗預詣諸葛瞻預曰吾等年踰七十但少¶
一死何求於年少輩而屑屑造其門耶遂不往　晉書¶
顔含𫝊曰時論者以王導名位隆重百僚宜為降禮太¶
常馮懐以問於含含曰王公雖重理無偏敬降禮之言¶
或是諸君事宜鄙人老矣不識時務　公孫永𫝊曰永¶
隠於平郭南山不娶妻妾非身所墾植則不衣食之吟¶
咏巖間欣然自得年餘九十操尚不虧與公孫鳳俱被¶
<pb:KR3k0055_WYG_284-28b>¶
慕容暐徴至鄴及見暐不拜王公以下造之皆不與言¶
　陶潜𫝊曰潜為彭澤令郡遣督郵至縣吏白應束帶¶
見之潜歎曰吾豈為五斗米折腰　南史臧質𫝊曰質¶
嘗詣護軍趙倫之倫之名位已重不相接質憤然起曰¶
大丈夫各以老嫗作門户何至以此中相輕耶倫之慚¶
謝質拂衣而去　王僧祐𫝊曰僧祐雅為從兄儉所重¶
每鳴笳列騶到其門候之僧祐輒稱疾不前儉愈重之¶
　孔奐𫝊曰奐耿介絶諸請托雖儲副之尊公侯之重¶
<pb:KR3k0055_WYG_284-29a>¶
溺情所及終不為屈　顧協𫝊曰協少清介有志操初¶
為廷尉正冬服單薄寺卿蔡法度欲解襦與之憚其清¶
嚴不敢發口謂人曰吾願解身上襦與顧郎顧郎難衣¶
食者竟不敢以遺之及為舍人同官者皆潤屋協在省¶
十六載器服飲食不改於常有門生始來事協知其㢘¶
潔不敢厚餉止送錢二千協發怒杖二十因此事者絶¶
於餽遺　北史楊機𫝊曰機方直之心久而彌厲奉公¶
正已為時所稱家貧無馬多乗小犢車時論許其清白¶
<pb:KR3k0055_WYG_284-29b>¶
　平恒𫝊曰恒安貧樂道不以屢空改操徴為中書博¶
士久之出為幽州别駕㢘貞寡欲不營貲産衣食常至¶
不足妻子不免飢寒　黎景熙𫝊曰景熙落魄不事生¶
業有書千餘卷雖窮居獨處不以飢寒易操　通鑑曰¶
太平公主與僧寺争碾磑雍州司户李元紘判歸僧寺¶
刺史竇從一大懼亟命元紘改判元紘大署判後曰南¶
山可移此判無動從一不能奪　新唐書蒋欽緒𫝊曰¶
欽緒累遷太常博士中宗始親郊國子祭酒祝欽明建¶
<pb:KR3k0055_WYG_284-30a>¶
言皇后應亞獻欲以媚韋氏天子疑之詔禮官議衆曲¶
意阿狥欽緒獨抗言不可諸儒壮其節　盧奐𫝊曰奐¶
為吏有清白稱天寳初為南海太守南海兼水陸都㑹¶
物産瓌怪前守劉巨鱗彭杲皆以贓敗故以奐代之汙¶
吏斂手中人之市舶者亦不敢干其法時謂自開元後¶
四十年治廣有清節者宋璟李朝隐奐三人而已　續¶
世説曰王毛仲有寵於𤣥宗百官附之一日毛仲嫁女¶
上問何所須毛仲頓首謝曰臣萬事已備但未得客上¶
<pb:KR3k0055_WYG_284-30b>¶
曰張説源乾曜輩豈不可召耶對曰此則得之上曰知¶
汝所不能致者一人耳必宋璟也對曰誠如聖㫖上笑¶
曰朕明日為汝召客明日上謂宰相朕奴毛仲有婚事¶
卿等宜與達官悉詣其第既而日中客未敢舉箸以待¶
璟久之方至先執酒西向拜謝飲不盡卮遽稱腹痛而¶
歸　新唐書楊於陵𫝊曰於陵器量方峻進止有常度¶
節操堅明始終不失其正時人尊仰之　韋貫之𫝊曰¶
貫之居輔相裴均子持萬縑請撰先銘答曰吾寧餓死¶
<pb:KR3k0055_WYG_284-31a>¶
豈能為是哉生平未嘗通饋遺故家無羡財　裴休𫝊¶
曰休操守嚴正方兒童時兄弟偕隐晝講經夜著書終¶
年不出户有饋鹿者諸生共薦之休不食曰蔬食猶不¶
足今一啖肉後何以繼　李素立𫝊曰素立之孫至逺¶
為天官侍郎其知選事也以内史李昭徳進人或勸其¶
往謝答曰公以公用我奈何欲謝以私卒不詣　天中¶
記曰楊文公危言直道獨立一世嫉惡如讐在翰苑日¶
有新幸近臣欲攀入其黨中因間語公曰君子知㣲知¶
<pb:KR3k0055_WYG_284-31b>¶
彰知柔知剛公正色疾聲答曰小人不恥不仁不畏不¶
義　山堂肆考曰宋李倕字舜工知絳州還朝李康伯¶
謁之因謂曰諸公欲用舜工知制誥但宰相未曽相識¶
盍一往見之倕曰我若謁丁崖州則乾興初已為翰林¶
學士矣今已老大焉能隨羣逐隊趣炎附熱看人眉睫¶
以冀推挽乎　宋史范仲淹𫝊曰仲淹每感激論天下¶
事奮不顧身一時士大夫矯厲尚風節自仲淹倡之¶
陳恕𫝊曰恕素貧無以給甘㫖一毫不妄取於人自洛¶
<pb:KR3k0055_WYG_284-32a>¶
南歸時方冬無寒具司馬光遺以衣襪及故茵褥辭不¶
獲强受而别行及潁悉封還之　錢勰𫝊曰勰奉使弔¶
髙麗凡餽餼非故所有者皆弗納歸次紫燕島王遣二¶
吏追餉金銀器四千兩勰曰在館時既辭之矣今何為¶
者吏泣曰王有命徒歸則死且左番已受勰曰左右番¶
各有職吾惟例是視汝可死吾不可受竟却之　張方¶
平𫝊曰方平晚受知神宗王安石方用事□然不小屈¶
以是望髙一時　范純仁𫝊曰純仁罷諫職改判國子¶
<pb:KR3k0055_WYG_284-32b>¶
監去意愈確執政使諭之曰毋輕去已議除知制誥矣¶
純仁曰此言何為至於我我言不用萬鍾非所願也¶
唐介𫝊曰介入對帝勞之曰卿遷謫以來未嘗以私書¶
至京師可謂不易所守矣　馮京𫝊曰京自鄉舉禮部¶
以至廷試皆第一時猶未娶張堯佐方負宮掖勢欲妻¶
以女擁至其家束之金帶曰此上意也頃之宮中持酒¶
肴來且出奩具目示之京笑不視力辭　朱子語録曰¶
李仲和之祖與包孝肅同讀書一僧舍毎出入必經由¶
<pb:KR3k0055_WYG_284-33a>¶
一富人門二公未嘗往見之一日富人俟其過門邀之¶
坐二公托以他事不從他日復招飲意甚勤李欲往包¶
公正色曰彼富人也吾徒異日或守鄉郡今妄與之交¶
豈不為他日累乎竟不往　彚苑曰鄒浩調潁昌教授¶
吕公著范純仁為守獨加禮重純仁嘗屬撰樂語浩辭¶
不為純仁曰翰林學士亦作浩曰翰林學士則可祭酒¶
司業則不可　宋史范鎮𫝊曰鎮舉進士禮部奏名第¶
一故事殿廷唱第過三人則首禮部選者必越次抗聲¶
<pb:KR3k0055_WYG_284-33b>¶
自陳率得寘上列呉育歐陽修號稱耿介亦從衆鎮獨¶
不然同列屢趣之不為動至第七十九人乃從呼出應¶
退就列無一言廷中皆異之　蘓軾𫝊曰軾忠規讜論¶
挺挺大節羣臣無出其右　蘓軾集曰王荆公謂孫立¶
節曰吾條例司當得開敏如子者孫笑曰公過矣當求¶
勝我者若我輩人則亦不肯為條例司官矣　宋史譙¶
定𫝊曰欽宗召定為崇政殿説書以論弗合辭不就髙¶
宗即位定猶在汴右丞許翰又薦之詔宗澤津遣詣行¶
<pb:KR3k0055_WYG_284-34a>¶
在至維揚寓邸舍窶甚一中貴人偶與鄰餽之食不受¶
與之衣亦不受委金而去定䄂而歸之其自立之操𩔖¶
此　金史褚承亮𫝊曰天㑹六年斡里雅布破真定拘籍¶
境内進士試安國寺承亮名亦在籍中匿而不出軍中¶
知其才嚴令押赴與諸生對䇿䇿問上皇無道少帝失¶
信舉人承風㫖極口詆毁承亮詣主文劉侍中曰君父¶
之罪豈臣子所得言耶長揖而出　輟耕録曰鄭思肖¶
字所南宋亡隐居呉下一室蕭然坐必南向嵗時伏臘¶
<pb:KR3k0055_WYG_284-34b>¶
望南野哭再拜乃返人莫識焉誓不與朔客交或於朋¶
友坐上見有語音異者便引去人咸知其狷潔亦弗為¶
怪　左編㢘希憲𫝊曰希憲嘗有疾帝遣醫三人診視¶
醫言須用沙糖作飲時最艱得家人求於外阿哈瑪特與¶
之二斤且致宻意希憲却之曰使此物果能活人吾終¶
不以奸人所與求活也帝聞而遣賜之　元史許衡𫝊¶
曰衡過河陽渴甚道有梨衆争啖之衡獨危坐樹下自¶
若或問之曰非其有而取之不可也人曰此無主曰梨¶
<pb:KR3k0055_WYG_284-35a>¶
無主吾心獨無主乎　王都中𫝊曰都中清白之操得¶
於家𫝊所賜田宅之外不増一疃不易一椽廪禄悉以¶
給族姻之貧者人以是多之　明戴良小𫝊曰戴良自¶
元亡後不忍忘故君舊國酒酣賦詩擊節歌詠聞者壮¶
而悲之其自賛曰處榮辱而不一齊出處於一致歌黍¶
離麥秀之詩詠剰水殘山之句則於二子庶幾無愧¶
劉敏𫝊略曰敏舉孝亷為中書吏暮市蘆龍江旦載於¶
家而後入治事妻織蘆鬻以奉母或遺磁瓦器懸諸梁¶
<pb:KR3k0055_WYG_284-35b>¶
上卒還之　洪武實録曰張思恭為刑科給事中有暮¶
夜以金遺思恭者思恭却不受其人委金而去誥旦思¶
恭言於朝上善思恭有守遂陞為刑部右侍郎　龔詡¶
小𫝊曰詡字大章父詧洪武給事中戍五開死大章年¶
十四勾補伍調守金川門靖難兵入大慟變姓名王大¶
章遯歸方大索夜走任陽投馬陳二氏匿大囷中即囷¶
中讀書間夜渡婁省母更二十餘年禁稍解賣藥授徒¶
周文襄撫江南具禮訪問便宜兩薦為學官堅不應曰¶
<pb:KR3k0055_WYG_284-36a>¶
詡老兵仕無害恐負往日城門一慟耳無子獨一老婢¶
居破廬中有田三十畝種豆植麻歌咏自得　呉琳𫝊¶
略曰琳以吏部尚書乞歸帝常遣使察之使者潜至舍¶
旁一農人坐小杌起拔稻苗布田貌甚端謹使者前曰¶
此有呉尚書者在否農人斂手對曰琳是也使者以狀¶
聞帝為嘉歎　錦繡萬花谷曰明雷仕栴成化進士以¶
浙江參政致仕尚書楊旦謂仕栴之大節有三歴官中¶
外囊橐蕭然田廬無所充拓其自處裕如也閉門却埽¶
<pb:KR3k0055_WYG_284-36b>¶
養髙林下足跡不渉公庭其自守凛然也方不入時正¶
不諧俗從容禮法之中其自信確乎不拔也人以為確¶
論云　宣宗實録曰呉溥江西崇仁人在翰林及國學¶
二十餘年操守如一日未嘗一渉足權貴之門權貴人¶
亦莫或知或念溥久次不陞勸其少貶以狥俗者答曰¶
遇不遇命也吾知安命而已安能枉已哉　稗史曰薛¶
公瑄以僉事董山東學政人稱薛夫子王振一日問三¶
楊曰吾鄉人亦有可為京堂者乎三楊以瑄對乃召為¶
<pb:KR3k0055_WYG_284-37a>¶
大理少卿瑄初至京宿於朝房三楊先過之不值語其¶
僕曰可語若主明日朝罷即詣王太監謝若主之擢太¶
監力也明日朝退不往三楊使人語之亦不往時振至¶
閣下問何不見薛少卿三楊為謝曰彼将來見也知李¶
賢素與瑄厚召賢至閣下令轉致吾等意且言振數問¶
之賢至朝房道三楊意瑄曰徳逺亦為是言乎拜爵公¶
朝謝恩私室吾不為也　陳敬宗𫝊略曰宣徳間敬宗¶
為南京祭酒考滿入京師王振欲致之不可得知與周¶
<pb:KR3k0055_WYG_284-37b>¶
忱善令通意敬宗曰吾為諸生師表而私謁中貴何以¶
對諸生忱退謂振曰敬宗倔强未可以勢力致善書法¶
公試以禮幣求書彼來謝或可致耳振遂貽文錦羊酒¶
求書程子四箴敬宗書之返其幣終不往見　耿九疇¶
傳略曰九疇為兩淮都轉運使節儉無他好退焚香讀¶
書㢘聲益振婦孺皆知其名嘗坐水旁一童子曰此水¶
清不若使君清也　王宇𫝊略曰宇擢山東右布政使¶
初赴官止攜律令數卷朝祭服一笥及去如之　明紀¶
<pb:KR3k0055_WYG_284-38a>¶
編年曰李文祥與萬安孫𢎞璧同年安欲引文祥附已¶
使𢎞璧延款於家屬題畫鳩文祥即奮筆作詩云春來¶
風雨尋常事莫把天恩作已恩安銜之命吏部除為縣¶
丞　楊繼宗𫝊略曰成化初擢嘉興知府以一僕自隨¶
署齋蕭然中官過者索賄繼宗遺以菱芡厯日中官曰¶
畀我錢繼宗即發牒取庫金曰金具在與我印劵他日¶
得執以磨勘中官咋舌不敢受入覲汪直欲見之不可¶
憲宗問直朝覲官孰㢘直對曰天下不愛錢者惟楊繼¶
<pb:KR3k0055_WYG_284-38b>¶
宗一人耳　陳選小𫝊曰選視學河南㑹倖閹汪直被¶
命廵郡國都御史以下咸趨拜公獨長揖直怒曰爾何¶
官公曰提學直愈怒曰提學大於都御史耶公曰提學¶
宗主斯文為世表率雖死不可屈節直知不可犯遂改¶
容曰先生既無公務相闗自後不必來見公即徐歩而¶
出　稗史曰都御史楊公繼忠居憂時閹宦汪直以權¶
幸延&KR0259;名士聞楊公治郡名往弔公衰絰於墦所直趨¶
至墦拜起手持公䰅曰比聞楊繼忠名今貌乃爾公曰¶
<pb:KR3k0055_WYG_284-39a>¶
　繼忠固陋但虧體辱親未之敢也直不敢復言直時威¶
　震海内不屈者公一人耳　明紀曰海瑞起南京右都¶
　御史後卒於官僉都王用汲入視葛幃敝籝有寒士所¶
　不堪者歎息泣下啓其篋僅十餘金士大夫醵金為殮¶
　具¶
　¶
　¶
　¶
<pb:KR3k0055_WYG_284-39b>¶
　¶
　¶
　¶
　¶
　¶
　¶
　¶
御定淵鑑𩔖函卷二百七十九¶
