# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.687957
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR3k0055_WYG_127-1a>¶
　欽定四庫全書¶
御定淵鑑𩔖函卷一百二十二¶
　　政術部一(君道/擇官)　(臣術/勤官)　(官班/守官)¶
　　　君道一¶
　增説文曰君尊也從尹從口以發號　晉悼公曰臣之¶
　求君以出令也於文口尹為君　白虎通曰帝王者號¶
　也號者功之表也所以表功明徳號令臣下者也　春¶
　秋繁露曰徳侔天地者稱皇帝天祐而子之稱天子¶
<pb:KR3k0055_WYG_127-1b>¶
　易緯曰天子者繼天治物改正一統各得其宜父天母¶
　地以養人至尊之號也　韓詩外傳曰君者何羣也羣¶
　天下萬物而除其害者謂之君　原易曰大君有命開¶
　國承家　增又曰聖人之大寶曰位何以守位曰仁¶
　詩曰明明在下赫赫在上天難忱斯不易維王　原尚¶
　書曰惟天地萬物父母惟人萬物之靈亶聰明作元后¶
　元后作民父母　增又曰惟辟作福惟辟作威惟辟玉¶
　食　又曰五皇極皇建其有極斂時五福用敷錫厥庶¶
<pb:KR3k0055_WYG_127-2a>¶
民　又曰無偏無黨王道蕩蕩無黨無偏王道平平無¶
反無側王道正直　原禮記曰禮者君之大柄也政者¶
君之所以藏身也　增左傳曰君人者將昭徳塞違以¶
臨照百官　漢書曰本仁祖義襃有徳祿賢能誅惡亂¶
總逺方一統𩔖美風俗此帝王所由昌也　後漢書曰¶
人君者攝天地之政秉四海之維舉動不可以違聖法¶
進退不可以離道規謬言出口則亂及四方　吳志曰¶
人君不親小事百官有司各任其職故舜命九賢則無¶
<pb:KR3k0055_WYG_127-2b>¶
所用心彈五絃之琴詠南風之詩不下堂廟而天下治¶
也　老子曰道大天大地大王亦大域中有四大而王¶
居其一焉　文子曰夫人君不出户以知天下者因物¶
以識物因人以知人故積力之所舉即無不勝也衆智¶
之所為即無不成也　原又曰君舟也庶人水也水能¶
載舟亦能覆舟　又曰君者儀也儀正則君正君者盤¶
也民者水也盤方則水方盤圓則水圎　鄧析書曰為¶
君者常若冬至之陽夏至之隂萬物歸之莫之使也偃¶
<pb:KR3k0055_WYG_127-3a>¶
卧而功自成優游而政自治　又曰為君者滅形匿影¶
羣下無私掩目塞耳萬民恐震循名責實案法立成是¶
謂明主　增莊子曰天不産而萬物化地不長而萬物¶
育帝王無為而天下功故曰莫神於天莫富於地莫大¶
於帝王　尸子曰務成昭之教舜曰避天下之逆從天¶
下之順天下不足取也避天下之順從天下之逆天下¶
不足失也　原又曰孔子謂子夏曰汝知君乎子夏曰¶
魚失水則死水失魚猶為水也孔子曰商汝知之　又¶
<pb:KR3k0055_WYG_127-3b>¶
曰日在井中不能燭逺目在足下不能以視君之有國¶
猶天之有日居不髙則不明視不尊則不逺　增韓子¶
曰明君所以立功成名者四一曰天時二曰人心三曰¶
技能四曰勢位故得天時則不務而自生得人心則不¶
&KR0208;而自勸因技能則不急而自疾得勢位則不推進而¶
名成　原吕氏春秋曰泉深則魚鼈歸之人君賢則豪¶
傑赴之　又曰君者仁義以利之愛利以安之忠信以¶
道之務除其災致其福故人之於上也若璽之於塗也¶
<pb:KR3k0055_WYG_127-4a>¶
抑之以方則方以圎則圎若五種之地必應其𩔖而蕃¶
息百倍此五帝三王之所以無敵也　又曰齊桓公染¶
於管仲鮑叔晉文公染於舅犯郤偃楚莊王染於孫叔¶
敖沈尹蒸吳闔閭染於伍員父之儀越勾踐染於范蠡¶
大夫種此五君者所染當故霸諸侯　又曰先王用非¶
其有如已之有通乎君道者也君者處虚素服而無智¶
故能使衆智也無能故能使衆能也無為故能使衆為¶
也　增鬼谷子曰春生夏長秋收冬藏天之正也不可¶
<pb:KR3k0055_WYG_127-4b>¶
干而逆之逆之者雖成必敗故人君亦有天樞生長收¶
藏亦復不别干而逆之雖盛必衰此天道人君之大綱¶
也　眘子曰立天子為天下也非立天下為天子也立¶
國君以為國也非立國以為君也　説苑曰聖人之於¶
百姓其猶赤子乎餒者食之寒者衣之將之養之育之¶
長之惟恐其不至於大也　原潛夫論曰凡人君之治¶
莫大於和隂陽夫隂陽者以天為本天心順則隂陽和¶
天心逆則隂陽乖天以民為心民安樂則天心順民心¶
<pb:KR3k0055_WYG_127-5a>¶
苦則天心逆　增風俗通曰易稱天先春而後秋地先¶
生而後凋日月先光而後幽是以王者則之亦先敎而¶
後刑¶
　　君道二¶
增莊子曰舜問於堯曰天王之用心何如堯曰吾不敖¶
無告不廢窮民此吾所以用心已舜曰美則美矣而未¶
大也堯曰然則何如舜曰天徳而出寧日月照而四時¶
行若晝夜之有經雲行而雨施矣堯曰膠膠擾擾乎子¶
<pb:KR3k0055_WYG_127-5b>¶
天之合也我人之合也　韓子曰歴山之農者侵畔舜¶
往耕焉朞年甽畆正河濱之漁者爭坻舜往漁焉朞年¶
而讓長東夷之陶者器苦窳舜往陶焉朞年器牢仲尼¶
歎曰耕漁與陶非舜官也而舜往爲之者所以救敗也¶
舜其信仁乎乃躬耕處苦而民從之　史記曰伯禽就¶
封於魯周公戒伯禽曰我文王之子武王之弟成王之¶
叔父我於天下亦不賤矣然我一沐三握髮一飯三起¶
以待士猶恐失天下之賢人子之魯慎無以國驕人¶
<pb:KR3k0055_WYG_127-6a>¶
說苑曰晉平公問於師曠曰人君之道奈何師曠曰人¶
君清靜無為務在於博愛開耳目以察萬方不溷溺於¶
俗不拘繫於左右廓然逺見卓然獨立屢省考績以臨¶
臣下此人君之操也　韓子曰桓公謂管仲曰官少而¶
索者衆寡人憂之管仲曰君無聽左右之請因能而授¶
祿因公而與官人莫敢索君何憂焉　原呂氏春秋曰¶
鄭君問於被瞻曰聞先生之義不死君信有之乎被瞻¶
對曰有之夫言不能聴道不能行則故不事君也若言¶
<pb:KR3k0055_WYG_127-6b>¶
聽道行又何死亡故被瞻之不死亡賢於死亡也　増¶
孔叢子曰定公曰周書所謂庸庸祗祗畏畏顯民何謂¶
也孔子曰不失其道明之於民之謂也夫能用可用則¶
致治矣敬可敬則尚賢矣畏可畏則省刑矣人君審此¶
三者明以示民而國不興未之有也　原新序曰趙襄¶
子問於王子維曰吳之所以亡者何也對曰吳君&KR0532;而¶
不忍襄子曰宜㢤吳之亡也&KR0532;則不能賞賢不忍則不¶
能罰姦賢者不賞有罪者不罰不亡何待　增山堂肆¶
<pb:KR3k0055_WYG_127-7a>¶
考曰唐太宗嘗謂侍臣曰朕欲天下之人皆富貴省徭¶
役薄賦斂令比屋之人恣其耕稼如此則富矣敦行禮¶
讓使人少敬長妻敬夫如此則貴矣　談苑曰李侍讀¶
仲容善飲真宗命巨觥仲容曰告官家免巨觥上問何¶
故天子為官家對曰蔣濟萬機論云五帝官天下三王¶
家天下兼三五之徳故曰官家　山堂肆考曰元仁宗¶
御嘉禧殿謂侍臣曰卿等以朕居位為樂朕惟太祖創¶
業艱難世祖混一疆宇兢業守成恒懼莫能當天心繩¶
<pb:KR3k0055_WYG_127-7b>¶
祖武使萬方百姓樂得其所¶
　　君道三¶
增四術　三懼(尹子曰治天下有四術一曰忠愛二曰/無私三曰用賢四曰度量  韓詩外傳)¶
(孔子曰明王有三懼一曰處尊位而恐不聞其過二曰/得志而恐驕三曰聞天下之至道而恐不能行三懼者)¶
(明君之/務也)　金玉　絲綸(左傳曰思我王度式如玉式如/金  禮記曰王言如絲其出如)¶
(綸王言如綸/其出如綍)　嘗藥　制水(問竒𩔖林湯曰藥石嘗於/卑然後至於貴藥言獻於)¶
(貴然後聞於卑制天中記曰畫策聖人見本然之政知/必然之理故其  民也如以髙下制水如以燥濕制火)¶
　躓垤　履冰(問竒𩔖林堯戒曰戰戰栗栗日慎一日/人莫躓於山而躓於垤  太公金匱曰)¶
<pb:KR3k0055_WYG_127-8a>¶
(舜居人上兢/兢如履薄冰)　如龍　牧馬(六韜曰王者之道如龍之/首髙居而逺望深視而審)¶
(聽神其形而散其精去荘子曰為天下/者奚以異於牧馬哉  其害馬而已矣)　三累　十思¶
(鄧析書曰君有三累親所信一累也以名取士二累也/近故疏親三累也  唐書曰魏徴上書曰君人者誠能)¶
(見可用則思知足以自誡將有作則思知止以安人念/髙危則思冲謙而自牧懼滿盈則思江海下百川樂盤)¶
(游則思三驅以為度恐懈怠則思慎始而敬終慮壅塞/則思虚心以納下拒讒邪則思正心以黜惡恩所加則)¶
(思無喜以謬賞罰所及則思無怒以濫刑然後簡能/而任擇善而從可以盡豫游之樂可以養松喬之壽)¶
爲人　從義(太平御覽荀悦漢紀曰有王主有治主動/以為人不以為已是為王主動以從義不)¶
(以從情是/謂治主)　執玉衡　讀金鏡(徐陵集曰握天鏡而授/河圖執玉衡而運乾象)¶
<pb:KR3k0055_WYG_127-8b>¶
(綯山堂肆考曰唐宣宗嘗以太宗所撰金鏡錄使令狐/  讀之至亂未嘗不任不肖治未嘗不任忠賢上曰凡)¶
(求致太平當/以此言爲首)　日月光　鬼神饗(春秋感精符曰君明/聖則日月光明五星)¶
(有度厚班彪王命論曰帝王之祚必有明聖顯懿之徳/豐功  利積累之業故能為鬼神所福饗天下所歸往)¶
　山林何有　江海無為(唐子曰君人者乘南靣之位/操殺生之柄威如秋霜恩如)¶
(春養當使觀者不知江海何藏山林何有故文子曰古/之善為君者法江海江海無為以成其大  能長久為)¶
(天下/谿谷)　爲治三　制臣二(韓非子曰聖人之所以為治/道者三一曰利二曰威三曰)¶
(名夫利者所以得民也威者所以行令也名者上下之/所同道也  又曰明王之制其臣者二柄而已矣二柄)¶
(者刑徳也殺戮之/謂刑慶賞之謂徳)　作帝範　疏祖法(問竒𩔖林曰唐/太宗作帝範十)¶
<pb:KR3k0055_WYG_127-9a>¶
(二篇以賜太子曰君體建親求賢審官納諌去讒戒盈/崇儉賞罰務農閱武崇文  山堂肆考曰宋哲宗嗣位)¶
(呂大防上言三代以後惟本朝百二十年中外無事由/祖宗所立家法最善也因疏其事親事長治内待外戚)¶
(尚儉勤身尚禮/寛仁八法以進)　合天履中　應神受命(春秋運斗樞/曰虙義氏女)¶
(媧神農是為三皇皇者大也合天履中其施光明子帝/王世紀曰天子至尊之定名也應神受命為天所)¶
　冬寒夏暑　規圓矩方(韓子曰因者君術也爲者臣/道也爲則擾矣因則靜矣因)¶
(冬為寒因夏為暑君奚事焉公抱朴子曰君人者去偏/黨以平王道遣私情以𣗳至  使䂓盡其圓矩盡其方)¶
　畏如雷霆　徳爲冠冕(左傳曰良君將賞善而刑滛/愛民如子盖之如天容之如)¶
(地民奉其君愛之如父母仰之如日月敬之如神明畏/之如雷霆  後漢書黄瓊傳曰唐堯以徳化為冠冕以)¶
<pb:KR3k0055_WYG_127-9b>¶
(稷契為/筋力)　無不化無不和　與衆視與衆聽(孔叢子曰/子思信陵)¶
(君問曰至善為國其道何由答曰由乎政善也上下勤/徳而和徳無不化俗無不和  經濟𩔖編曰天子不出)¶
(襜幄而知天下者以有賢左右也故獨視不/如與衆視之明也獨聽不如與衆聽之聰也)　法令不¶
可數變　憲章不欲數赦(問竒𩔖林曰唐太宗曰法令/不可數變數變則煩官長不)¶
(能盡紀赦又曰古語有之赦者小人之幸君子之不幸/一嵗再  善人喑啞夫養粮莠者害嘉穀赦有罪者賊)¶
(良民故朕即位/以來不欲數赦)　原能為上者若縁木　善用才者如¶
濟海(家語/管子)¶
　　君道四¶
<pb:KR3k0055_WYG_127-10a>¶
増五帝水火金木土(家語云季康子問於孔子曰何謂/五帝孔子曰天有五行水火金木)¶
(土其神謂之五帝古之王者取法五行更王終始相生/亦象其義是以太昊以木徳王色尚青炎徳以火徳王)¶
(色尚赤黄帝以土徳王色尚黄少昊以/金徳王色尚白顓頊以水徳王色尚黒)　原亶聰明(書/)¶
　增其量百世十世(問竒𩔖林云丹書之言曰以仁得/之以仁守之其量百世不以仁得)¶
(之以仁守之/其量十世)　原萬物之機(書/)　增天下惟有道者宜¶
處(賈子云師尚父曰天下者非一家/之有也惟有道者宜處而久之)　原仰順天道俯¶
協地理(家/語)　增導利而布之上下(周語云芮良夫諌厲/王曰王人者將導利)¶
(而布之上/下者也)　原以民為體(緇/衣)　君天也(左/氏)　君以出令¶
<pb:KR3k0055_WYG_127-10b>¶
(左/氏)　蓋之如天容之如地(左/氏)　神之主(左/氏)　増繼天者¶
君(穀梁云為天下主者/君也繼天者君也)　聖人寡為而天下理(說苑云/齊宣王)¶
(謂尹文曰人君之事何如尹文對曰事寡易從/法省易因聖人寡為而天下理矣宣王曰善)　原君¶
地也(韓/子)　利害之轂(韓/子)　增其治察要(商子云聖人明/君者非盡能其)¶
(萬物也知萬物之要也/故其治也察要而已矣)　王者往也(元命苞云王者往/也神之所輸而人)¶
(所樂/歸)　治天下先公(呂氏春秋云聖人之治天下/也必先公公則天下平矣)　人¶
主之術(淮南子云人主之術處無/為之事而行不言之敎)　君根本也(又云君/根本也)¶
(臣枝葉也根本不羙/枝葉茂者未聞也)　蔽明掩聰(又云王者冕而前旒/所以蔽明黈纊塞耳)¶
<pb:KR3k0055_WYG_127-11a>¶
(所以/掩聰)　原一人被之而不襃萬人蒙之而不褊(淮南子/注曰襃)¶
(大也蒙冒/褊小也)　儼然元黙(淮南/子)　一言倚而天下靡(車/子)¶
羣下歸心(白虎/通)　尊天事地(新/序)　敬小慎微(春秋/繁露)　民¶
思明君猶赤子之慕慈母(後/漢)　有徳之君以樂樂民無¶
徳之君以樂樂身(後漢/書)　禮讓為國仁義為宅(揚雄/傳)¶
七恕以進善九思以防惡(桓範/新書)　五穀俱傷君無徳(京/氏)¶
(易五/星占)　增帝王霸(孫綽子云道一者帝徳/充者王依仁仗義者霸)　立徳立功¶
可大可久(天中記云帝王畧論夫帝王/者必立徳立功可大可久)　原衆才所歸¶
<pb:KR3k0055_WYG_127-11b>¶
(曹植/賦序)　樂從規諌(抱朴/子)　增脩策迥馭長羅逺駕(文中/子云)¶
(闗朗曰聖人輔相天地凖䋲陰陽恢/皇綱立人極脩策迥馭長羅逺駕)　取之殊途成之¶
一致(海録云干戈揖譲取之也殊/途鼎玉龜符成之也一致)¶
　　君道五¶
增賦唐范榮三無私賦曰天得一以清地得一以寧日¶
月得一以明聖人法之以化成因無私以成心每宵衣¶
以達曙奉此三道守而勿去大象是執選賢為急昭昭¶
為大與天地而相參明明鑒下齊日月而出入天光發¶
<pb:KR3k0055_WYG_127-12a>¶
乎幽滯仁聲振於潛蟄　沈瑱賀雨賦曰臣聞堯以欽¶
明文思察洪水而其咨湯以布昭聖武綿鑠石而不雨¶
我明徳之馨香終時康而俗阜夫君人者脩已以敬乾¶
乾日昃奉堯舜以為心崇禮讓而爲則放黜回佞敷求¶
讜直使人以時用丘明之昏定異物不貴誡老氏之難¶
得哀賑惸&KR0660;勉敦稼穡至誠感於天地湛恩浹於寰瀛¶
海&KR0148;蒙晏河光吐榮甘露凝而醴泉涌麒麟遊而鳯凰¶
鳴煙雲蕭索而紛郁日月光華而淑清　浩虚舟王者¶
<pb:KR3k0055_WYG_127-12b>¶
父事天兄事日賦曰二儀覆載徳之廣者惟天三光照¶
臨明之大者惟日故王者於天也父事無怠於日也弟¶
恭靡失布和施令將成不宰之功明目達聰欲亞無私¶
之質當其萬邦作貢四海為家仰元氣而晨昏靡隔指¶
陽精而伯仲非賖草色難窮屢軫南陔之戀棠陰易匿¶
常思棣萼之華所以化洽中原祥臻上國登封泰岳猶¶
疑陟岵之時展禮東郊似望在原之力　謝偃惟皇誡¶
徳賦曰周墳籍以遐觀總宇宙而一窺結䋲往而莫紀¶
<pb:KR3k0055_WYG_127-13a>¶
書契來而可知惟皇王之迭代信歩驟之恒規莫不慮¶
失者常得懷安者必危是以戰戰慄慄日慎一日守約¶
守儉去奢去逸外無荒禽内無荒色惟賢是授惟人斯¶
䘏則四王不足五六帝不足七¶
增批答唐白居易批李夷簡賀御撰君臣事迹屏風表¶
曰朕思求理化親閲典墳至於去邪納諫之規勤政慎¶
兵之誡取而作鑑畫以為屏與其散在圖書心存而景¶
慕不若列之繪素目覩而躬行度將為後事之師不獨¶
<pb:KR3k0055_WYG_127-13b>¶
觀古人之象¶
增御製唐太宗金鏡曰朕以萬幾暇日游心前史仰六¶
代之髙風觀百王之遺迹興亡之運可得言焉每至軒¶
昊之無為唐虞之至治未嘗不留連讚詠不能已已至¶
於夏殷末世秦漢暴君使人懔懔然兢懼如履朽薄覩¶
治亂之本源足為明鏡之鑑戒為君之道處至極之尊¶
以億兆為君以萬邦為意理人必以文徳防邊必以武¶
威孔子曰夫文之所加者深則武之所服者大徳之所¶
<pb:KR3k0055_WYG_127-14a>¶
施者博則武之所制者廣不可以威武安民不可以文¶
徳備塞予思三代以來君好仁人必從之在上留心臺¶
榭竒巧之人必至致精遊獵馳騁之人逺臻存意管絃¶
鄭衛多進䧏懐粉黛燕趙斯來塞切直之路為忠者必¶
少開諂䛕之道為佞者必多且用人之道又為未易已¶
之所謂賢未必盡善衆之所謂毁未必全惡知能不舉¶
則為失材知惡不黜則為禍始又人才有長短不必兼¶
通是以公綽優於大國之老子産善為小邦之相綘侯¶
<pb:KR3k0055_WYG_127-14b>¶
木訥卒安劉氏之宗嗇夫利口不任上林之令捨短取¶
長然後為羙為天下之君處萬民之上安可易乎是用¶
晨興夕惕無忘斯事為上猶然何况臣下¶
增奏議元馬祖常奏議曰夫惟天子者上承天地下紹¶
祖宗社稷是寄黎庶是戴崇髙尊大無與比&KR0173;奉養當¶
極其精羙保愛當極其嚴密大而一飲一食小而一嚬¶
一笑若調攝玉體凝順中和則清明在躬淑善感應¶
增策文唐詞標文苑策科曰朕聞立極開基之主經文¶
<pb:KR3k0055_WYG_127-15a>¶
緯武之君莫不象法殊流汚&KR0173;異制至於安人導俗咸¶
即運以垂芳緝化宣風各因時而播羙是以道孚䋲木¶
爰膺九翼之年圖祕龜龍用啟六爻之代窮桑御厯押¶
威鳯以分司軒后列位因景雲而命職徴汾陽之迹則¶
十政方凝俯河濱之化則四門攸闢祥披玉斗理九土¶
以興功祚徙金精調五聲而作敎周崇六禮仁義之道¶
為先漢設三章王霸之圖斯雜皆所以牢籠八際櫽括¶
三靈齊四大以居尊叶五神而稱正　明蘇伯衡國學¶
<pb:KR3k0055_WYG_127-15b>¶
公試策題曰問為人君者莫貴於勤莫大於斷莫難於¶
信其臣周文之日昃漢宣之勵精秦王之程書隋文之¶
傳餐同為能勤也而或治或亂不同焉晉武之平吳憲¶
宗之取蔡符堅之南伐宋文之北討同為能斷也而或¶
興或亡不同焉秦穆之於孟明漢昭之於霍光燕噲之¶
於子之徳宗之於盧杞同為能信其臣也而或安或危¶
不同焉¶
增策唐姜公輔對直言極諌策曰夫中於道者易以興¶
<pb:KR3k0055_WYG_127-16a>¶
化失其道者難以從宜事爽其分則一毫以乖事審其¶
分則殊途同歸計嵗者非一時而可用致理者非一日¶
而成功但立法於制事之初望化於經年之外使損益¶
鑒於興替寒暑漸於春秋何憂不均理於羲軒同光於¶
堯舜¶
　　臣術一¶
原易曰王臣蹇蹇匪躬之故　尚書曰熊羆之士不二¶
心之臣保乂王家用端命于上帝　禮記曰近臣守和¶
<pb:KR3k0055_WYG_127-16b>¶
宰正百官大臣慮四方　孟子曰在國曰市井之臣在¶
野曰草莽之臣　孝經説曰臣者堅也守節明度脩義¶
奉職也　呂氏春秋曰閒氣為臣和氣為人　増韋昭¶
釋名曰臣慎也慎於其事以奉上也　禮記曰大臣法¶
小臣㢘官職相序君臣相正國之肥也　原韓子曰為¶
臣也北靣委質無有二心朝廷不辭賤軍旅不辭難順¶
主之法而無是非也故有口不以私言有目不以私視¶
　孔叢子孟懿子問書曰欽四鄰何謂也孔子曰王者¶
<pb:KR3k0055_WYG_127-17a>¶
前有疑後有丞左有輔右有弼謂之四近言前後左右¶
近人當敬畏之不可以非其人也　賈誼新書曰智足¶
以謀國事行足以為人師人足以為上下之聲國有法¶
則守之君有難則□之謂之大臣也　說苑曰人臣之¶
術隨順復命無所敢專義不苟合位不苟尊必有益於¶
國必有輔於君故其身尊而子孫保之臣之行有六邪¶
六正行六正則榮犯六邪則辱賢臣處六正之道不行¶
六邪之術故上安而下治生則見樂死則見思此人臣¶
<pb:KR3k0055_WYG_127-17b>¶
之本也　又曰預禁未然之前使主超然立乎顯榮之¶
處此聖臣也察幽明見成敗早防而救之此知臣也守¶
公奉法不受賂遺此正臣也身死國安不悔所行此直¶
臣也安官貪祿與世沉浮此具臣也偷合茍容與世為¶
樂不顧其後害此諛臣也所欲進則明羙隱惡所欲退¶
則明過匿羙此姦臣也内離骨肉之親外則妒亂朝廷¶
此讒臣也擅矯主命以自貴顯此賊臣也讒言以邪墜¶
主不義此亡國之臣也¶
<pb:KR3k0055_WYG_127-18a>¶
　　臣術二¶
原淮南子曰周公之事文王也行無專制事無由己身¶
若不勝衣言若不出口有所奉持於前洞洞屬屬如不¶
能如將失之可謂能子矣及繼文武之業履天子之國¶
則平&KR0421;狄之亂誅管蔡之罪無所顧問感動天地聲懾¶
海内可謂能武矣成王長北靣致政委質而臣事之請¶
而後行無擅恣之意無矜伐之色可謂能臣矣　增左¶
傳曰晉懷公立命無從亡人期朞而不至無赦狐突之¶
<pb:KR3k0055_WYG_127-18b>¶
子毛及偃從重耳在秦弗召懷公執狐突曰子來則免¶
對曰子之能仕父教之忠古之制也策名委質二乃辟¶
也今臣之子名在重耳有年數矣若又召之敎之二也¶
父敎子二何以事君乃殺之　原新序曰秦欲伐楚使¶
使者徃觀楚之寳器楚王聞之召昭奚䘏而問焉昭奚䘏¶
對曰此欲觀吾國之得失而圖之遂使昭奚䘏應之奚¶
䘏稱曰楚國之所寳者賢臣也理百姓實倉廩使民各¶
得其所令尹子西在此奉珪璋使諸侯解忿狷之難交¶
<pb:KR3k0055_WYG_127-19a>¶
兩國之忻使無兵革憂太宗子敖在此守封疆謹境界¶
不侵鄰國鄰國亦不見侵葉公子髙在此理師徒正兵¶
戎以當强敵提桴鼓以動百萬之衆使赴湯火蹈白刅¶
出萬死不顧一生司馬子反在此懷霸王之餘議攝治¶
亂之遺風昭奚䘏在此惟大國之所觀秦使者瞿然無¶
以對反言於秦曰椘多賢臣未可謀也　左傳曰秦醫¶
和謂晉侯曰良臣將死天命不佑趙孟曰誰當良臣對¶
曰主是謂矣主相晉國于兹八年晉國無亂諸侯無闕¶
<pb:KR3k0055_WYG_127-19b>¶
可謂良矣　増漢書絳侯周勃為丞相上禮之恭常目¶
送之袁盎進曰丞相何如人也上曰社稷臣盎曰綘侯¶
所謂功臣非社稷臣社稷臣者主存與存主亡與亡¶
唐書魏徴曰願陛下使臣為良臣勿使臣為忠臣帝曰¶
忠良有異乎徴曰良臣稷契臯陶是也忠臣龍逢比干¶
是也¶
　　臣術三¶
增十等　四責(左傳曰陳宇謂椘王曰天有十日甲至/癸人有十等下所以事上上所以共神)¶
<pb:KR3k0055_WYG_127-20a>¶
(也故王臣公公臣大夫大夫臣士士臣皁皁臣輿輿臣/隸隸臣僚僚臣僕僕臣臺  鄧析書曰臣有四責何謂)¶
(四責受重賞無功一責也居大位不治二責/也為理而不平三責也御軍陣而奔四責也)　獻身¶
以人(禮記曰子言之事君先資其言拜自獻其身以成/其信故其受禄不誣受罪益寡  董子曰上臣事)¶
(君以人中臣事君以/身下臣事君以質)　含章　納約(易曰含章可貞/又曰納約自牖)¶
勵翼　諷議(尚書曰庶明勵翼邇可逺/在兹  詩曰或出入諷議)　股肱　喉舌¶
(書曰今命爾予翼作股肱心膂/  詩曰出納王命王之喉舌)　于身　擇君(禮記曰/為人臣)¶
(者殺其身有益於君則為之况于其身以善其君乎君/後漢書曰馬援曰當今之世非獨君擇臣也臣亦擇)¶
(矣/)　無作威　思補過(書曰臣無有作福作威玉食盡/孝經曰君子之事上也進思)¶
<pb:KR3k0055_WYG_127-20b>¶
(忠退思/補過)　爕五緯　協四序(藝文𩔖聚曰燮/五緯協四序)　盡吾敬¶
　合於道(問竒𩔖林帝舜曰吾盡吾敬而以事吾上故/見謂忠焉吾盡吾敬以接吾敵故見謂信焉)¶
(吾盡吾敬以使吾下故見謂仁焉合又曰李/衡云與其進而負於君不若退而  於道)　無謟無¶
驕　可貴可賤(禮記曰為人臣下者頌而無謟諫而無/驕  又曰子云事君可貴可賤可富可)¶
(貧可生可殺而/不可使為亂)　服休服采　于蕃于宣(書曰矧惟爾/事服休服采)¶
(蕃詩曰四國于/  四方于宣)　爲上為徳　來旬來宣(書曰臣為上/為徳為下為)¶
(民虎詩曰王命/召  來旬來宣)　望大望小　不下不尚(禮記曰子云/事君大言入)¶
(則望大利小言入則望小利辭/又曰子云事君不下達不尚)　有諫無訕　難進易¶
<pb:KR3k0055_WYG_127-21a>¶
退(上詳無謟無驕注則禮記子曰/事君難進而易退  位有序)　受禄不誣　進賢¶
爲善(上詳獻身注鄭孔叢子子貢問孔子曰為臣孰大/曰齊有鮑叔  有子皮子貢曰齊無管仲鄭無子)¶
(産乎子曰吾聞進賢為善鮑叔進管仲/子皮進子産未聞管仲子産有所進也)　公正無私¶
忠順不失(孔叢子魏王問何如可謂大臣子髙答曰大/臣能犯顔諫諍公正無私  荀悦漢紀曰忠)¶
(順不失夙夜匪懈循理愛/和以輔上徳是謂良臣)　繩愆糾繆　瀝血抽誠(書/曰)¶
(䋲愆糾繆格其非心&KR0336;藝文/𩔖聚曰瀝血抽誠披  見款)　祭遵憂國奉公　宋璟¶
佐時經務(東觀漢記曰祭遵死後毎朝㑹帝歎曰安得/憂國奉公如祭征虜者  唐書盧懷慎臨終)¶
(遺表曰宋璟立心公直執心真固/文學足以經務識畧足以佐時)　展采　錯事(彚苑/詳注)¶
<pb:KR3k0055_WYG_127-21b>¶
(漢/雋)　論思　獻納(彚苑/詳注)¶
　　臣術四¶
增代終(易曰地道無成/而代有終也)　金鉉(又云鼎黄耳金鉉/耳喻君鉉喻臣也)　玉¶
鉉(又曰上九鼎玉/鉉喻大臣也)　亮天工(書曰欽哉惟/時亮天工)　篤棐(又曰/篤棐)¶
(時二人篤/于輔君也)　承弼(又曰以旦夕/承弼厥辟)　原臣哉鄰哉鄰哉臣¶
哉(書/)　亂臣(書/)　增四方是維(詩云秉國之/均四方是維)　原有諫¶
無訕(禮/)　怠則張而相之(禮/)　以道事君(論/語)　歸美報¶
上(毛/詩)　社稷之臣(春/秋)　能臣(左/氏)　不擇事而安之(莊/子)¶
<pb:KR3k0055_WYG_127-22a>¶
梁棟大臣(桓/子)　憂國奉公(東/觀)　賢臣　鄂鄂之臣　智¶
囊之臣(新/序)　輔弼之臣(漢/書)　謀臣(魏/志)　增展業(文選云/展業各)¶
(守其業以/供王也)　原履冰執熱不得辭焉(抱朴/子)　增毗翼(彚/苑)¶
(詳注/六朝)　葵藿心(初學記云葵藿/心喻臣之忠)　輔翼霜露(又云輔翼/霜露謂燮)¶
(理陰陽/之職也)　得罪上官(問竒𩔖林云吳芾曰與其得/罪于百姓不如得罪于上官)¶
　　臣術五¶
增賦唐白敏中如石投水賦曰石銘臣節水喻聖聰順¶
投既因於納諫虚受必俟乎輸忠從以讜言出清規而¶
<pb:KR3k0055_WYG_127-22b>¶
有中𩔖夫貞節入碧浪以無窮爰自人謀式彰天奬言¶
必在乎能發道爰疑於虚往自懷從善聞蹇蹇於股肱¶
何異臨川運磷磷於指掌理既符於水石事且契於雲¶
龍佇啟心而是贊在虚已而能容石投水而誠資手敏¶
臣佐君而詎得靣從當手敏則水不傷清匪靣從則君¶
能立政嘉獻替而無爽幸遭逢而有慶所以垂衣廣納¶
側席深居言之者何嘗率爾聞之者足以起予攻玉之¶
形隨帝心之沃若補天之質應王澤之濡如既而流謗¶
<pb:KR3k0055_WYG_127-23a>¶
靡行沈幾自得當持重而無撓冀臨深而不惑逆於耳¶
而順於心黜其邪而襃其直用礪金於睿鑒渙汗潛通¶
舉韞玉於恩波津涯莫測¶
增書唐于邵賀外甥崔相國書曰且於西漢公輔言之¶
蕭曹以清靜熙帝載良平以謨明贊王業至宣帝時魏¶
相通故事邴吉知大體斯皆章章可言者也洎夫張蒼¶
之律厯孫𢎞之文章韋賢之好學平當之有恥然亦號¶
為賢相抑其次焉至若匡張孔馬服儒衣冠被阿諛之¶
<pb:KR3k0055_WYG_127-23b>¶
譏不勝其任最下則陶青劉舎莊翟趙周之徒皆齷齪¶
備位身名偕泯夫此數子者豈不粗知君相之道古今¶
之變哉病於無所發明保持祿位而已有時無功可不¶
謂大哀乎¶
增論唐韓愈諍臣論曰陽子本以布衣隱於蓬蒿之下¶
主上嘉其行誼擢在此位官以諫為名誠宜有以奉其¶
職使四方後代知朝廷有直言骨鯁之臣天子有不僭¶
賞從諫如流之美庶巖穴之士聞而慕之束帶結髮願¶
<pb:KR3k0055_WYG_127-24a>¶
進於闕下而信其辭說致吾君於堯舜熙洪號於無窮¶
也　宋蘇軾大臣論曰以義正君而無害於國可謂大¶
臣矣　又曰智者内以自固其君子之交而厚集其勢¶
外以陽浮而不逆於小人之意以待其間寛之使不吾¶
疾狃之使不吾慮啖之以利以昏其智順適其意以殺¶
其怒然後待其發而乘其隙推其墜而挽其絶故其用¶
力也約而無後患如此者功成而天下安之¶
　　官班一¶
<pb:KR3k0055_WYG_127-24b>¶
原九儀　十等(九命之儀等/傳人有十)　通班　異數(不列隔品/禮亦異數)¶
　尚齒　易方(禮曰朝同爵則尚齒/易曰君子立不易方)　序守　錯立(各/以)¶
(序守禁周禮禁/錯立  談者)　易班　抗禮(易班辨位/易亂也)　國章　禮¶
命(周/禮)　朝儀　王爵　彝憲　常秩　命秩　品制(班/次)¶
　守位　序從　禮謬　官邪(由官/邪也)　㑹有表　立無¶
序(表亦位也其立而/無序則亂  位)　禮由位叙　名以器分　名位¶
不同　貴賤有等(禮/)　髙卑殊品　拜揖異儀　官以¶
命分　位由序守　奚獨後予　孰能宗子　小宜事¶
<pb:KR3k0055_WYG_127-25a>¶
大　卑不䧏尊　賤宜事貴　少不陵長　降尊就卑¶
　下陵上替　情非事下　禮豈得中　茍無區别¶
則有覬覦　列官分職　設儀辨位(傳/)　失位者懸間¶
　後来者居上(傳鄭伯享韓宣子起孔張失位後至立/於客間執政禦之適客後又禦之適懸)¶
(間客從而笑之後汲黯曰陛/下用人如積薪  來者居上)　所宜守以等威　豈可¶
易其紀律　既同列爵於朝　亦可進人以禮　雖九¶
儀之辨貴　宜三命而益恭　鄭忽慿怒於我先　孔¶
張懷慙於客後　韓信羞綘灌為伍　彭寵恥吳耿同¶
<pb:KR3k0055_WYG_127-25b>¶
行　以貴下賤雖聞於昔賢　䧏尊就卑恐違於今制¶
　增連璧　布碁(合璧事𩔖曰齊王敬則與王儉齊拜/儀同三司徐孝嗣嘲儉曰今日可謂)¶
(連璧多元稹寄隱客詩曰/况逢  士朝賢雋若布碁)　鳴璆　湧雲(韓愈江陵詩/曰班行再肅)¶
(穆横佩鳴琅璆班元稹酬/白學士詩曰鬭  雲洶湧)　等衰　内外(白居易代書/詩曰雙闕紛)¶
(容衛千僚儼等裏官班/分内外游處遂參差)　年輩相遼　議論各别(合璧/事𩔖)¶
(曰陸長源以勳徳為宣武軍司馬韓愈為廵官同在使/幕或戲年輩相遼周愿曰大蟲老䑕俱是十二相義何)¶
(怪之有府又曰韓魏公慶厯中與范希文韓彦國/同在西  上前爭事議論各别下殿各不失和氣)¶
　　官班二¶
<pb:KR3k0055_WYG_127-26a>¶
原天秩有禮(書有尊/卑之禮)　增官聨(周禮云冢宰以八法治/官府三曰官聨以㑹官)¶
(治/)　原齒位(周禮齒/位有序)　儀以辨等(周禮以儀辨/等則人不越)　雜居¶
齊齒　正其服位(周/禮)　九命之數(自上公至/下士周禮)　貴貴(禮/貴)¶
(貴為其/近於君)　貴爵(夏后氏貴/爵而尚齒)　脩其班制(禮/)　等衰　等¶
列(禮辨/等列)　同儕　同等　犯貴　比肩　恪居守次¶
慎守官常(禮/)　表儀(傳引之/表儀)　名以出信(傳信以守器/器以蔵禮)¶
　列位之所(傳曰朝有定制/注曰列位之所)　易則生亂　過則有刑¶
　禮失則昏　名失則愆　正上下之位　正辨爵之¶
<pb:KR3k0055_WYG_127-26b>¶
義　班爵之位(傳/)　正朝廷之儀　辨貴賤之位　茍¶
命數之或乖　亦於禮而何取　不敢與任爲齒　未¶
可黜朱於朝　表著之位(所以昭/事序也)　登降有數　分隔¶
屏風(後漢鄭𢎞字巨君為太尉第五倫為司空班次在/下毎朝見𢎞曲躬自卑帝知問其故遂聽置雲母)¶
(屏風分隔其/間遂為故事)　增末班(文選云末班謙/言猶末僚也)　班司(何敬相/詩云在)¶
(昔同/班司)　青𤨏(杜甫詩云幾回/青𤨏㸃朝班)　臚人(初學記云臚人/整飭朝班之位)¶
文班武班(唐書云朝日殿上設黼扆躡席熏爐香案御/史大夫領屬官至殿西廡從官朱衣傳呼促)¶
(百官就班文武序班於通乾觀象門南武班居文班之/次入宣政門文班自東門入武班自西門入至閤門亦)¶
<pb:KR3k0055_WYG_127-27a>¶
(如/之)　亂班(孔帖云唐臨再遷御史大夫韋珽責著位不/肅明日珽越次與江夏王道宗語臨進曰王)¶
(亂班道宗曰與大夫語何其至爾臨/曰大夫亦亂班珽失色衆皆悚伏)　班簿側注平章¶
(冊府元龜云鄭綮昭宗時為右散騎常侍性滑稽為詩/多侮刺時號鄭五歇後體中人或誦其語於帝前謂有)¶
(藴蓄就常朝班簿側注/云可工部侍郎平章事)¶
　　官班三¶
增詩唐權徳輿酬主客仲貟外見賀正除詩曰周班毎¶
喜簪&KR0322;接郢曲偏宜諷詠頻　張籍酬王祕書見寄詩¶
曰相看頭白來城闕却憶漳溪舊往還今體詩中長出¶
<pb:KR3k0055_WYG_127-27b>¶
格常朝官裏毎同班　鄭谷賀新除左省韋拾遺詩曰¶
垂白郎官居坐末著緋人吏立堦前百僚班定趨丹陛¶
兩腋風清上碧天　姚合奉寄留守令狐相公詩曰除¶
書東守洛陽宫恩比藩方任更雄拜表出時傳七刻排¶
班衙日有三公　宋歐陽脩早朝感事詩曰疎星牢落¶
曉光微殘月蒼龍闕角西玉勒爭門隨仗入牙牌當殿¶
報班齊羽儀雖接鴛兼鷺野性終存鹿與麛笑殺汝陰¶
常處士十年騎馬聽朝雞　王庭珪送胡邦衡之新州¶
<pb:KR3k0055_WYG_127-28a>¶
貶所詩曰囊封初上九重闗是日清都虎豹閑百辟動¶
容觀奏牘幾人回首愧朝班　元王惲奉陪憲臺諸公¶
闕下賀正詩曰盤盤帳殿敞彤庭天仗宵嚴擁萬靈玉¶
筍東班分列辟龍墀首拜認前星　又萬壽節出左掖¶
門口號詩曰隔夜端門分板位平明簮笏列鵷行紫雲¶
低覆千官拜潤入金爐百和香　又曰對品班分玉筍¶
行一時望拜殿西廂百官燕出宫闈靜疎雨濛濛濕建¶
章¶
<pb:KR3k0055_WYG_127-28b>¶
增曲明顧光禄公卿入門曲曰萬乘天臨千官景從濟¶
濟卿士秩秩王公簉班鴛鷺接武䕫龍同心協徳永効¶
公忠¶
　　擇官一¶
原𨕖孤介　防請託(第五倫字伯魚為蜀郡民吏富掾/史皆鮮車駕馬以財貨自達倫患)¶
(之簡其豊贍者還之𨕖孤介志行者以處曹任於是貨/財抑絶  漢何武字君公問文吏必於儒者問儒者必)¶
(於文吏以相參驗欲除/吏先為科例以防請託)　文武悉召　儒吏相參(尹翁/歸字)¶
(子况去吏家居田延年為河東守行縣至平陽悉召故/吏五六十人親臨見令有文者東有武者西翁歸獨伏)¶
<pb:KR3k0055_WYG_127-29a>¶
(不起曰翁歸文武兼備惟所施設功曹以為不遜延/年曰何傷召上辭問甚竒其對除補卒史  下詳前)¶
擇人　掄才(務在/擇人)　明試　登庸　增禱神　祝天(唐/書)¶
(李景譲傳曰唐宣宗擇相盡書羣臣當選者以名内器/中檮憲宗神御前筯取之  五代史盧文紀傳曰唐廢)¶
(帝欲擇宰相以盧文紀姚顗有人望悉書名内琉/璃瓶中焚香祝天以筯挾之首得文紀欣然相之)　授¶
七品　領三輔(冊府元龜曰唐李素立丁憂髙祖令所/司奪情授一七品清要官所司擬雍州)¶
(司録參軍髙祖曰此官要而不清又擬秘書郎髙祖曰/此官清而不要遂擢授侍御史  又曰李紓建中末為)¶
(禮部侍郎徳宗居奉天擇/領三輔乃授同州刺史)　抑强宗　擇清流(孔帖蕭/至忠曰)¶
(貞觀故事宰相子弟多居外職非直抑强宗亦以擇賢/才爾  又曰後蜀孟㫤有上書言䑓省官當擇清流㫤)¶
<pb:KR3k0055_WYG_127-29b>¶
(歎曰何不言擇/其人而任之)　特委公　當擇臣(冊府元龜曰楊恭/仁貞觀五年遷雒)¶
(州都督太宗謂曰雒陽要重古難其人特以委公特錦/繡萬花谷曰栁渾為相帝嘗擇令掌畿邑渾曰此  京)¶
(兆尹職耳陛/下當擇臣等)　爲官擇人　棄瑕錄善(孔帖曰劉祥道/疏古者為官擇)¶
(人不聞取人多而官少時又曰韋處厚推/擇官材往往棄瑕録善  亦譏其太廣)　思擇重臣¶
　無憚大吏(冊府元龜曰張建封貞元初為壽州刺史/㑹髙承宗父子獨孤莘相次為徐州刺史)¶
(人寖貧困不能自存又以咽喉要地據江淮運路朝廷/思擇重臣以鎮以建封為徐州刺史  又曰韓愈淮西)¶
(碑凡兹廷臣汝擇/自從無憚大吏)　必擇文梓　不惜美錦(孔帖曰韋/承慶明堂)¶
(災上疏諫以文明垂拱後執政者未滿嵗率以罪去夫/創大厦濟巨川必擇文梓艅艎若亟毁而敗則是庇朽)¶
<pb:KR3k0055_WYG_127-30a>¶
(木乘膠船也其又曰韋思謙初拜左丞奏曰陛下/為官擇人非  人則闕今不惜美錦令臣製之)　先¶
求曽任　不可妄授(冊府元龜開元十二年勅宰臣曰/自今以後三省侍郎有缺先求曽)¶
(任刺史者郎官缺先求曾任縣令者任孔帖曰薛登請/擇賢才疏堯資八元而庶績共理周  十亂而天下和)¶
(平則士不可不/察官不可妄授)　桓得敬仲　元信石顯(孔帖曰桓公/得敬仲則興)¶
(&KR0173;霸業漢元信石顯而大穢明徳信任同而理/亂異者何也所任用非其人也賛皇害霸論)　度梁¶
漢之任　自朝廷之始(冊府元龜曰陳政初為宇文化/及太常卿亡歸長安時漢川多)¶
(盗賊髙祖曰吾度梁漢之任非卿不可安又曰開元十/二年制曰昔臯陶與禹言曰在知人在  民此皆念在)¶
(邦本先於帝載而長吏不稱蒼生靡寧深思循/良以矯過弊仍重諸侯之選故自朝廷之始)　尚書¶
<pb:KR3k0055_WYG_127-30b>¶
宜擇脩潔　郎官須有才望(山堂肆考曰唐髙憑字季/輔貞觀初上十五事曰如)¶
(尚書八座人主之所責成者也宜擇温厚脩潔者任之/  天中記曰李林甫開元中遷太子中允時源乾曜為)¶
(侍中乾曜之男潔白其父曰李林甫求為司門郎中乾/曜曰郎官須有素行才望髙者哥奴豈是郎官耶哥奴)¶
(林甫/小字)　授清要官　豈擊搏才(上詳授七品注舉唐書/曰李珏字待價  進士)¶
(髙第為殿中侍御史宰相韋處厚曰清/廟之器豈擊搏才乎除禮部員外郎)¶
　　擇官二¶
原惟其人(官不必備/惟其人)　難其人　增郤縠可(左傳云晉/蒐于被廬)¶
(作三軍謀元帥趙衰曰郤縠可臣/亟聞其言矣說禮樂而敦詩書)　具瞻所歸(天中記/云晉司)¶
<pb:KR3k0055_WYG_127-31a>¶
(徒闕武帝問其人于荀朂答曰/王公具瞻所歸不可用非其人)　爲官擇人者治(孔帖/云竇)¶
(誕為宗正卿太宗與語昏謬乃下詔曰誕比衰耗不能/事朕知而任之是為不明且為官擇人者治為人擇官)¶
(者/亂)　擇僚吏堪御史者(又云武后詔長史薛季㫤擇僚/吏堪御史者季㫤訪於齊卿曰)¶
(盧懐景等皆/為通顯巨人)　桓彦範執不可(又云墨勅以方士鄭普/思為祕書監葉靜能為)¶
(國子祭酒彦範執不可曰臣/恐物議謂陛下官不擇才)　為官擇人豈待情樂(又/云)¶
(御史中丞桓彦範舉陽嶠為御史嶠不樂彈糾之事/彦範曰為官擇人豈待情樂遂引為右臺侍御史)¶
銓擬皆便所司(又云戴叔倫齊映劉滋執政叔倫勸以/天下州縣有上中下有司銓擬皆便所)¶
(司此非為官擇人/為人求治之術)　其清可用(天中記云馬伉為侍讀/李抱真卒伉持節臨弔)¶
<pb:KR3k0055_WYG_127-31b>¶
(歸之帛不受又致京師伉上表固拒於是醴泉令缺徳/宗曰前使澤潞不受幣者其人清可用也遂以授伉)¶
　所擇悉所歴深(孔帖云韋嗣立建言設官建吏本於/治人官得其人則天下治古者取士)¶
(先郷曲之譽然後辟於州州已試然後辟五府五/府著聞乃升諸朝得不謂所擇悉而所歴深乎)　㢘¶
使補授屬員取其可者(冊府元龜曰韓佽為桂州觀察/使桂管二十餘郡州&KR0122;至邑令)¶
(尉三百員由是部補者十之一餘皆㢘使補之佽既至/吏執籍而前曰具員請補佽曰在任有政者不奪缺者)¶
(當候必稽故籍取/其可者然後補之)　宦官宫妾不知名者(山堂肆考云/宋仁宗問王)¶
(素曰孰可命以相者素曰臣何敢言上曰姑言之素曰/惟宦官宫妾不知名者可充其任仁宗曰如此則富弼)¶
(可素曰陛/下得之矣)¶
<pb:KR3k0055_WYG_127-32a>¶
　　擇官三¶
增制唐白居易授楊潛李繁史備等制曰楊潛温厚靜¶
專有端士之操李繁精强博敏有才子之稱史備變通¶
健决有能吏之用而皆本於文學輔以政事為郎見其¶
行為郡聞其聲夫洋束梁之險遂居蜀之腴濠控淮之¶
要皆名郡也今吾提三郡而委之三吏得不思勤儉敎¶
導勞來安輯膏雨吾土而襦袴吾人者乎潛可守洋州¶
刺史繁可守遂州刺史備可守濠州刺史　杜牧授竇¶
<pb:KR3k0055_WYG_127-32b>¶
𢎞餘加官依前台州刺史蘇莊除鄧州刺史等制曰南¶
郡盗作而蕭育拜河南政美而宼恂留為人擇官因重¶
而撫考於兩漢行古道也𢎞餘㢘使上言父老有請其¶
為政也長育多方惠訓不倦凡設敎令皆有科旨莊任¶
南康悉心為理謹身律下節用愛人南陽古都近者小¶
擾臨海越俗尤惜良吏就加起拜各叶所宜¶
增䇿唐白居易對審官䇿曰官有大小繁簡之殊才有¶
短長能否之異稱其任則其政立枉其能則其事乖故¶
<pb:KR3k0055_WYG_127-33a>¶
先王立庶官而後求人使各司其局也辨衆才而後入¶
仕使各盡其能也如此則官雖省才雖半可得而理矣¶
若以短任長以大授小委其不可而望其可强其不能¶
而責其能如此則官雖備才雖倍無益於理矣故曰任¶
小能於大事者猶狸捕虎而刀伐木也屈長才於短用¶
者猶驥捕䑕而斧剪毛也王者誠能量衆才之短長審¶
庶官之小大俾操鑿枘者無圜方之乖備輪轅者適曲¶
直之宜自然人盡其能職脩其要彞倫日序庶績日凝¶
<pb:KR3k0055_WYG_127-33b>¶
何患乎事不舉而政未成也哉　又對大官乏人策曰¶
臣竊見近日袐省校正或以門地授畿赤簿尉惟以資¶
序求未商校其器能不研覈其才行至使頃年以來臺¶
官空不知所取省郎闕不知所求豈直乏賢誠亦廢事¶
且以資序得者僅能參其簿領以門地進者或未任於¶
鉛黄臣恐台衮之才臺省之具十年以後稍乏其人¶
　　勤官一¶
原恭恪　積累(茍有位於朝無有不恭恪/詩序積行累功以致爵位)　莫如勤¶
<pb:KR3k0055_WYG_127-34a>¶
能有繼(非徳莫如勤績能/勤有繼繼功  也)　無日不惕　夙夜惟寅(豈/敢)¶
(忘/職)　智以效官　勤而涖事　精力於職事　勤心有¶
補益(漢書云張安世精力於職事休沐未嘗出/後漢書云史弼為黄門令勤心有所補益)　增不¶
解甲　必枕戈(冊府元龜曰竇軌為益州道行臺毎臨/戎對㓂或經旬月身不解甲  又曰漢)¶
(劉詞為沁州團練使在郡臨/事之暇必披甲枕戈而卧之)　勤稼穡　設版築(冊府/元龜)¶
(曰唐柏季纂武徳中歴屯田農圃監毎督事苑内小心/畏慎勤於稼穡髙祖毎稱善之  又曰郭崇韜為樞宻)¶
(使莊宗與汴軍戰於楊劉崇韜/率師至博州庇役徒設版築)　不離左右　與均甘¶
苦(冊府元龜曰唐蘭謨為武侯大將軍為人嚴毅勤恪/毎侍從太宗嘗不離左右  又曰漢史𢎞肇為許州)¶
<pb:KR3k0055_WYG_127-34b>¶
(節度使杜重威為亂車駕親狩命𢎞肇從行/凡三月𢎞肇擐甲在野與士卒均其甘苦)　交更輒¶
鳴　安寢則欹(孔帖曰裴耀卿夜決獄訟嘗養一雀毎/交更輒鳴裴呼為知更雀  吳越備史)¶
(曰武肅王錢鏐在軍中未嘗安寢用圓/木小枕睡熟則欹由是得寤名曰警枕)　通宵假寐¶
數旬一歸(冊府元龜曰李大亮身居三職宿衛兩宫毎/當宿直通宵假寐太宗嘗勞之曰至公宿直)¶
(我便安卧舎又曰權徳輿為起居舎人兼知制誥給事/中有徐岱  人有髙郢居嵗餘岱卒郢知禮部貢舉獨)¶
(徳輿直禁垣/數旬一歸家)　勞心諄諄　求理孜孜(經濟𩔖編曰卓/茂為宻令勞心)¶
(諄諄視人如子察冊府元龜曰晉劉處讓為/相澶衛等州觀  等使勤於公務孜孜求理)　寒暑㒺¶
懈　晝夜不息(冊府元龜曰姜確為將作少匠脩九成/宫令確典其事雖祁寒暑雨未嘗蹔懈)¶
<pb:KR3k0055_WYG_127-35a>¶
(版下詳設/  築註)　反用為樂　而已益恭(孔帖曰王播勤吏/職毎視簿領紛積)¶
(於前人所不堪播反用為樂堪又曰班宏清潔/勤力晨入官暑夕而出吏不  其勞而已益恭)　呂諲¶
獨據案　椘客不釋仗(孔帖曰哥舒翰節度河西表吕/諲度支判官諸吏或出游諲獨)¶
(頽然據案夕又曰杜椘客為中郎將/毎入直盡  不釋仗帝知而勞之)　已老不怠精勤¶
　當食無廢處斷(冊府元龜曰唐叚徳操為將軍檢校/少府事時已年老精勤不怠  又曰)¶
(李傑為河南尹勤於聼理毎有訴雖/衢路當食無廢處斷由是官無留事)　戴星　挽繂(呂/氏)¶
(春秋曰巫馬期戴星出戴星入日夜不居以身親之而/單父亦治  唐書曰何易于為益昌令縣距州四十里)¶
(刺史崔朴常乘春與賔屬泛舟出益昌旁索民挽繂易/于身引舟朴驚問狀易于曰方春百姓耕且蠶惟令不)¶
<pb:KR3k0055_WYG_127-35b>¶
(事可任其勞朴愧/與賔客疾驅而去)¶
　　勤官二¶
原克勤于邦(尚/書)　治民祗懼不敢荒寧(尚書無逸云周/公曰我聞曰在)¶
(昔殷王中宗治民祗懼不敢荒寧孔安國傳云/中宗太戊也爲政敬身思懼不敢荒怠自安也)　不敢¶
怠遑(毛詩殷武篇云不敢怠遑命于下國封建厥福箋/曰遑暇也天命及視下民之内有嚴明之君能慎)¶
(賞罰不敢怠墮自暇于政事則/命之于下國以受命天子也)　朝夕勤恪守以惇篤¶
(國語祭公謀父曰我先王不窋不敢怠業時序其徳纂/脩其緒脩其訓典朝夕恪勤守以惇篤奕世載徳不忝)¶
(前/人)　自朝至昃不遑暇食(尚書無逸篇云文王自朝至/于日中昃不遑暇食用諴和)¶
<pb:KR3k0055_WYG_127-36a>¶
(萬民孔安國傳云從朝至于日/中不暇食思慮政官民用皆和)　夙夜罔或弗勤(尚書/太保)¶
(訓于王曰/嗚呼云云)　勤卹民隱(國語周穆王將征犬戎祭公謀/父諫曰昔商王帝辛大惡于民)¶
(庶民弗忍欣戴武王以致戎于商牧是/先王非務武也勤卹民隠而除其害也)　不敢自逸¶
欽乃攸司　涖事惟勤　不懈于位(毛詩假樂篇云百/辟卿士媚于天子)¶
(不懈于位民之攸塈毛萇傳云塈息也箋云百辟畿内/諸侯卿士之有事者也媚愛也王以恩意及羣臣故皆)¶
(愛之不懈于其職位民/之所以休息由此也)　夙夜匪懈(毛詩/烝民)　夙夜在公¶
(毛詩有駜云云箋云臣憂念/君事早起夜寐在于公所也)　夙興夜寐灑埽庭内(毛/詩)¶
　夙興夜寐無忝所生(毛詩小宛毛萇傳云忝辱也謹/按夙早也所生父母也君之與)¶
<pb:KR3k0055_WYG_127-36b>¶
(臣若能早起夜卧則不/辱其先祖治其政事也)　古訓是式威儀是力(毛詩烝/民篇箋)¶
(云古訓先王之遺典式法也力猶/勤也勤威儀者恪居官次不懈)　朝夕從事(毛詩北/山云偕)¶
(偕士子朝夕從事毛萇傳曰偕偕强壯之/貌士有王事者朝夕從事言不得休息也)　盡瘁事國¶
(毛詩北山篇毛萇傳云/盡力勞瘁以從國事也)　黽勉從事(毛詩十月之交云/黽勉從事不敢告)¶
(勞箋云詩人謂賢者如是黾勉以從/王事雖勞不敢自謂為勞畏刑罰也)　不敢告勞　王¶
事靡盬不遑啟處(毛詩/采薇)　王事靡盬繼嗣我日(毛詩杕/杜云云)¶
(鄭氏箋云嗣續也王事無不堅固我/行役嗣續其日言常勞苦無休息也)　民生勤則不¶
匱(左傳曰欒書曰椘自克庸以來其君無日不討國人/而訓之于民生之不易禍至之無日戒懼之不可以)¶
<pb:KR3k0055_WYG_127-37a>¶
(怠在軍無日不討軍實而申儆之于勝之不可保紂之/百克而卒無後訓之以若敖蚡冐篳路籃縷以啟山林)¶
(箴之曰民生在/勤勤則不匱)　居之無倦　增先之勞之(論語云子/路問政子)¶
(曰先之/勞之)　原恪居官次　日仄坐朝幽枉必達(後漢書/明帝論)¶
　盡心奉職(東觀漢記云周榮傳曰榮為/尚書令盡心奉職不敢怠)　增出入阡¶
陌(漢書云召信臣字翁卿為南陽太守為人勤力有方/畧好為民興利務在富之躬耕勸農出入阡陌止舎)¶
(離郷亭稀/有安居)　原不入内舎(謝承後漢書云㑹稽舎紹字/文肅為范令不入内  常卧)¶
(㕔事/上)　常伏閤下(華嶠漢書馮豹字仲文為尚書郎勤/力不懈毎奏事不報常伏省閤下毎)¶
(從昏至明帝聞而/嘉之乃加賞賜)　冠劒不解(東觀漢記曰桓文髙毎/當直事駐車而傳漏雖)¶
<pb:KR3k0055_WYG_127-37b>¶
(居閒鏁署冠劒不解於身為郎二/十載未嘗被奏三署服其重眘也)　不離省闥(後漢書/黄香為)¶
(尚書郎嘗獨止宿臺上晝/夜不離省闥上聞善之)　抱書而寐(魏氏春秋曰髙/柔為刺姦令史)¶
(既處法平允又夙夜匪懈至擁膝抱文書而寐/太祖見而哀之徐解衣裘覆之而去自是辟焉)　沉迷¶
簿領(劉楨詩云職事煩填委文墨紛/消散沉迷簿領間回回自昏亂)　馳翰未遑食日¶
昃不知晏(劉楨/詩)　白日接賓客夜間省文書(吳志滕𦙍/為太常白)¶
(日接賔客/夜省文書)　增取博具投諸江(事文𩔖聚云陶侃遷都/督勤於吏職見諸參佐)¶
(或以戲談廢事乃取其/樗蒱博具悉投諸江)　居官畢力理治(杜預自叙曰/在家則滋味)¶
(經籍居官則畢力理治/公家之事知無不為)　雖年老不怠(冊府元龜曰唐/龎玉為監門大)¶
<pb:KR3k0055_WYG_127-38a>¶
(將軍太宗以其耆舊常令典兵/於東宫玉雖年老而精勤不怠)　毎受一勅必勘審(經/濟)¶
(𩔖編云唐主委蕭瑀以庶政嘗有勅不時宣行唐主責/之瑀對曰大業之世内史宣勅或前後相違有司不知)¶
(所之今王業經始事繫安危故臣毎受一勅必勘審使/與前勅不違始敢宣行稽緩之愆實由於此唐主曰卿)¶
(用心如此/吾復何憂)　夙夜勤强(孔帖云房元齡當國/夙夜勤强任公竭節)　真將軍¶
(冊府元龜曰李大亮為左衛大將軍太宗謂大亮毎行/夜日當丙夜遣郎將行甲乙丁戊等夜身先於人真將)¶
(軍/也)　以鞭算(又曰劉晏毎朝謁馬上以鞭算/質明視事至夜分雖休澣不廢)　掌徼廵¶
精警(冊府元龜曰唐于百億為朝/請大夫毎掌徼廵精勤不倦)　佐吾為理以勤國¶
事(白居易蕭俛制云蕭俛佐吾為理/以勤國事是用正命為𨕖部尚書)　儒學雖優亦勤¶
<pb:KR3k0055_WYG_127-38b>¶
吏事(孔帖云王彦威為戸部侍/郎儒學雖優亦勤吏事)　美譽四騰(孔帖云吳/湊徳宗初)¶
(出為福建觀察使/政勤清美譽四騰)　勤於稼穡(冊府元龜曰後唐周知/裕歴房綘淄三州刺史)¶
(老於軍旅/勤於稼穡)　惟馬上得休息(孔帖云五代敬翔從太祖/用兵盡心勤勞晝夜不寐)¶
(自言惟馬上/乃得休&KR1178;)　不事事吾何安(事文𩔖聚云韓魏公勤/於吏職簿書文檄檢察)¶
(嚴覈莫不躬親左右曰公位重年髙如此朝廷賜守郷/郡以養安幸無親小事公曰己憚煩勞吏民當有受弊)¶
(者且俸禄日萬錢/不事事吾何安)¶
　　勤官三¶
增詩梁王筠和衛尉新喻侯廵城口號詩曰閶闔曖已¶
<pb:KR3k0055_WYG_127-39a>¶
昏鈎陳杳將暮棲烏城上返晚雀林中度屯衛時廵警¶
凝威肆安歩　唐韓琮秋晚信州推院親友或責無書¶
寄答詩曰官信安仁拙書非叔夜慵謬馳驄馬傳難附¶
鯉魚封萬里勞何補千年運忝逢不量横草力虚慕入¶
雲蹤　元趙孟頫次韻左轄相公奉寄徐公詩曰盡日¶
沉迷簿領書何時重得賦閒居已無夢想懸金印豈有¶
文章到石渠　袁桷曉發詩曰蓐食慎王事曉星當前¶
戸跨馬官道行細草泣寒露¶
<pb:KR3k0055_WYG_127-39b>¶
增制唐元稹授韓臯左僕射制曰韓臯始以直言事代¶
宗司諫諍復以文章政術事徳宗為舎人中丞京兆尹¶
在順宗憲宗時出領藩方入備卿長逮予小子歴事五¶
君勤亦至矣　元姚燧元帥烏葉爾封諡制曰烏葉爾¶
氣鍾光嶽之純全誠貫金石之堅確智足謀國勇則冠¶
軍佐天運之惟新憤人心之未定故自北而徂南首遼¶
尾魏亦攘左而塞右膺齊背秦語其跋履於四方數豈¶
戎衣之百襲為庸已懋其報宜豐可當非劉氏之不王¶
<pb:KR3k0055_WYG_127-40a>¶
姑啟若魯侯之大宇¶
增碑唐韓愈南海神廟碑曰天寳中冊尊南海神為廣¶
利王祀祭式與次俱升因其故廟易而新之在今廣州¶
治之東南海道八十里常以立夏氣至命廣州刺史行¶
事祠下而刺史常選用重人既貴而富且不習海事又¶
當祀時海常多大風將往皆憂戚旣進觀顧怖悸故常¶
以疾為辭而委事於其副其來久矣元和十三年始詔¶
用國子祭酒孔公爲廣州刺史兼御史大夫以殿南服¶
<pb:KR3k0055_WYG_127-40b>¶
至州之明年將夏祝冊自京師至吏以時告公乃齋祓¶
視冊誓羣有司曰冊有皇帝名乃上所自署其文曰嗣¶
天子某謹遣某官某敬祭其恭且嚴如是敢有不承明¶
日吾將宿廟下以供晨事明日吏以風雨白不聽於是¶
州府文武吏士凡百數交詞更諫皆揖而退公遂升舟¶
風雨少弛櫂夫奏功雲陰解駮日光穿漏波伏不興省¶
牲之夕載陽載陰將事之夜天地開除日星明概五鼓¶
既作牽牛正中公乃盛服執笏以入即事文武賔屬俯¶
<pb:KR3k0055_WYG_127-41a>¶
首聽位各執其職牲肥酒香樽斚靜潔䧏登有數神具¶
醉飽　明李賢禮部尚書胡公濙神道碑銘曰太宗文¶
皇帝入正大統察近侍中惟公忠實可託遂命公廵遊¶
天下以訪異人為名實察人心向背以故雖窮郷下邑¶
軌迹無不到尋進禮部左侍郎往廵江浙諸州還朝時¶
車駕駐蹕宣府公馳謁行在所上卧不出聞公至喜而¶
起且慰勞之曰卿驅馳良苦賜坐與語凡所歴山川道¶
里郡邑豐嗇民情休戚以至所聞所見保國安民之事¶
<pb:KR3k0055_WYG_127-41b>¶
悉為陳說上欣然納之¶
增墓誌明楊士竒故少師楊公榮墓誌銘曰太宗皇帝¶
入正大統初建内閣簡翰林之臣七人專典密務七人¶
者解縉胡廣王淮胡儼金幼孜公及士竒也時四方之¶
事方殷七人旦夕侍左右承顧問退治職務且兼稽古¶
纂述之事不虚寸晷上時歩至閣中親閲其勞且視其¶
所治咸稱㫖時公尤勤勵遂皆進官¶
增記宋王禹偁待漏院記曰君逸於上臣勞於下法乎¶
<pb:KR3k0055_WYG_127-42a>¶
天也古之善相天下者自臯夔至於房魏可數也是亦¶
不獨有其徳亦皆務於勤耳夙興夜寐以事一人卿大¶
夫尚爾况宰相乎朝廷自國初因舊制設宰相待漏院¶
於丹鳯門之右示勤政也至若北闕向曙東方未明相¶
君啟行煌煌火城相君至止噦噦鸞聲金門未闢玉漏¶
猶滴相君下車于焉以息待漏之際相君得不有思乎¶
其或兆民未安思使泰之四夷未附思使來之兵革未¶
息何以弭之田疇多荒何以闢之賢人在野我將進之¶
<pb:KR3k0055_WYG_127-42b>¶
佞人在朝我將黜之六氣不和災眚薦至願避位以&KR1241;¶
之五刑未措欺詐日生請脩徳以釐之憂心忡忡待旦¶
而入九門既啟四聰甚邇相君言焉時君納焉皇風於¶
是乎清夷蒼生以之而富庶¶
　　守官一¶
原吝出納　調陰陽(出納之吝謂之有司人丙吉不問/殺人而問牛喘曰殺  京兆尹長)¶
(安令之所職方今少陽用事牛未/宜喘宰相職調陰陽所當憂也)　廢命不敬　失職¶
則死(左傳守官廢命不敬城蒲與/屈  一日失職則死及之)　能業其官　靖共¶
<pb:KR3k0055_WYG_127-43a>¶
爾位(傳臺駘能/業其官)　各守爾典　職思其憂　各司其局¶
　當官而行　增守物　死官(栁宗元論曰皮冠者虞/人之物也物者道之凖)¶
(也守其物由其準而後其道存焉茍捨之是失/道也  韓愈論曰君子居其位則思死其官)　孟容¶
守著令　仲郢執亂典(孔帖曰許孟容拜禮部員外郎/公主子求補崇文生孟容固謂)¶
(不可主訴之帝問狀以著令對帝嘉其守之又曰栁仲/郢遷侍御史有禁卒誣里人斫父墓柏殺  吏以專殺)¶
(論而中尉䕶免其死仲郢監罰執曰賊不死是亂典别/有詔御史蕭傑監之傑復爭遂獨詔京兆尹杖殺之)¶
　必坐死　願罷官(孔帖曰徐有功為左肅政臺侍御/史辭曰陛下以官法用臣臣守正)¶
(行法必坐此死矣后固授之晦又曰獨孤用晦遷御史/中丞㑹殿中王源植貶官用  直其枉書五上不報即)¶
<pb:KR3k0055_WYG_127-43b>¶
(自劾執法不/稱願罷官去)　何所廻避　敢不紏彈(冊府元龜曰薛/謙光拜御史大)¶
(夫時僧恵範恃太平公主權勢逼奪百姓肆店州縣不/能理謙光曰憲臺理寃滯何所廻避朝彈暮黜亦可矣)¶
(立又曰郭震元宗初為殿中侍御史劾太子賔客韋嗣/  曰張易之兄弟勢傾朝野嗣立此際結為舅甥已合)¶
(誅死天網踈漏腰領誤全中宗晏駕削太皇輔政之制/定阿韋臨朝之䇿神人怨憤臣忝司清憲敢不紏彈)¶
　君舉必記　人命所懸(冊府元龜曰褚遂良為諫議/大夫知起居注太宗謂曰卿)¶
(知起居注朕有不善卿必記之耶遂良曰守道不如守/官臣職當載筆君舉必記  又曰桓彦範為司刑少卿)¶
(謂所親曰今躬為大理人命所/懸必不能順㫖詭辭以求茍免)　不納宦官　封還詔¶
書(冊府元龜曰叚志元為左驍衛大將軍文徳皇后之/葬也志元宇文士及分統士馬出宿于章武門太宗)¶
<pb:KR3k0055_WYG_127-44a>¶
(夜使宦官三至士及開營志元閉門不納使者曰有手/勅志元曰夜中不辨真偽因停使者至曉  又曰郭承)¶
(嘏太和六年為諫議大夫頻上章言時政得失轉給事/中改華州刺史兼御史中丞詔下之後給事中盧載封)¶
(還詔書帝/遂制罷之)　侍郎辭知選　尚書不決事(孔帖曰盧承/慶遷民部侍)¶
(郎太宗尋令檢校兵部侍郎仍知五品選事承慶辭曰/選事職在尚書臣今掌之便是越局  唐書狄仁傑傳)¶
(曰太學生謁急后執可仁傑曰人君惟生殺柄不以假/人至簿書期㑹宜責有司尚書省不決事左右丞不勾)¶
(杖左右丞相不判徒况天子/乎太學徒取告承簿職耳)¶
　　守官二¶
原思不出位(君子思不/出其位)　立不易方(易/)　官脩其方¶
<pb:KR3k0055_WYG_127-44b>¶
唐宿其業　不假器(雖有挈瓶之/智守不假器)　不越樽俎(莊子庖/人雖不)¶
(治庖祝史不越/樽俎而代之)　死不失守(見死不/失其守)　不進旌招(齊侯/田招)¶
(虞人以旌不進仲尼曰守道不如守官注/君召當往道之常也非物不進官之制也)　食不避難¶
(食焉不避/其難子路)　陳平不對農獄(上問綘侯周勃一歳入粟/決獄幾何勃不能對汗流)¶
(問陳平平對曰入粟當問捜粟都尉決獄問廷/尉臣職上佐天子調陰陽下使四方得其所也)　增此¶
真將軍(史記云文帝後六年匈奴大入邉乃以劉禮為/將軍軍霸上徐厲為將軍軍棘門以亞夫為將)¶
(軍軍細栁以備上自勞軍至霸上棘門軍直馳入之細/栁軍天子先驅至不得入先驅曰天子且至軍門都尉)¶
(曰將軍令曰軍中聞將軍令不聞天子詔居無何上至/又不得入於是上乃使使持節詔將軍吾欲入勞軍亞)¶
<pb:KR3k0055_WYG_127-45a>¶
(夫乃傳言開壁門既出羣臣皆驚文帝曰嗟/乎此真將軍矣曩者霸上棘門軍若兒戯耳)　原不授¶
璽(漢書殿中夜有怪羣臣皆驚霍光恐有變召尚書符/璽郎欲収取印郎不肯授光光欲奪之郎按劔曰臣)¶
(頭可得璽不可/得明日光賞之)　刺史不察黄綬(朱博為冀州刺史人/遮道言事博曰若言)¶
(丞尉當詣郡守/刺史不察黄綬)　增此囚終無死法(冊府元龜曰李日/知天授中為司刑)¶
(丞時用法嚴急日知獨寛平嘗免一死囚少卿胡元禮/斷請殺之與日知往復數四怒曰元禮不離刑曹此囚)¶
(終無生路日知曰日知不離刑曹此囚/終無死法竟以兩狀列上日知果直)　對仗叱義府¶
(經濟𩔖編曰唐李義府用事洛州婦人淳于氏美色繫/大理獄義府屬寺丞畢正義枉法出之大理卿叚寳元)¶
(奏聞髙宗命劉仁軌鞫問義府逼正義自縊御史王義/方奏義府於輦轂之下擅殺六品寺丞對仗叱義府令)¶
<pb:KR3k0055_WYG_127-45b>¶
(下/)　駁奏俊臣乖生虧信(冊府元龜曰徐有功為秋官/郎中時鳯閣侍郎任知古冬)¶
(官尚書裴行本等七人被搆陷當死則天欲錫以再生/來俊臣抗表請申大法有功駁奏曰俊臣乖明主再生)¶
(之錫虧聖人㤙信/之道行本等免死)　論公主不得造陵(又曰盧燦為給/事中神龍中武)¶
(崇訓為節愍太子所殺優詔追封魯王將葬安樂公主/請依永泰公主為崇訓造陵中宗許之燦奏曰陵之稱)¶
(謂本屬君后及儲君諸王及公主/墓無稱陵者帝無以對依燦奏)　重其能守官(孔帖/云穆)¶
(寧佐鹽鐡轉運李光弼屯徐州檄取資糧不與光弼怒/召寧欲殺之寧見光弼執其手謝曰吾固知其不可聊)¶
(與君議耳時/重其能守官)　率其職司其局(桞宗元論云在上不為/抗在下不為損矢人者)¶
(不為仁函人者不為不仁率其/職司其局交相致以全其公也)¶
<pb:KR3k0055_WYG_127-46a>¶
　　守官三¶
增詩宋范仲淹為廣徳司理與太守爭非姪莘老以詩¶
記其事曰維持狴犴下枉直情必通太守異趨舎挺然¶
不曲從有事爭救之粉屏記其終官小俸禄薄家居率¶
窮空賣馬以自給徒歩&KR0148;彌充　蘇軾次韻賀劉發詩¶
曰君看三代士執雉本以殺身為小補居官死職戰死¶
綏夣尸得官真古語¶
增墓誌元虞集平章政事張公珪墓誌銘曰上命道士¶
<pb:KR3k0055_WYG_127-46b>¶
劉志清以其法爲醮事近侍分其所用金幣道士訟之¶
臺而近侍譖道士於上前當殺者六人公力辨道士無¶
死罪上怒曰汝以臺綱脅我耶公曰御史臺陛下之臺¶
則臺綱陛下之綱也陛下奈何欲自壞其綱乎上怒未¶
解顧左右扶出明日復叩頭苦諫曰陛下必欲用譖言¶
殺無罪臣請先死上即不殺六道士親解衣以賜公明¶
日上謂近臣曰人言中丞忠臣乎張中丞乃張忠臣非¶
官中丞也¶
<pb:KR3k0055_WYG_127-47a>¶
　増書宋歐陽脩上范司諫書曰天子曰不可宰相曰可¶
　天子曰然宰相曰不然立乎廟堂之上與天子相可否¶
　者宰相也天子曰是諫官曰非天子曰必行諫官曰必¶
　不可行立乎殿陛之前與天子爭是非者諫官也宰相¶
　尊行其道諫官卑行其言言行道亦行也¶
　增記唐吕周任泗州大水記曰唐貞元八年夏上帝作¶
　孽罰兹東土浩淼長瀾周亘千里泗州刺史張公始至¶
　聚邑老以訪故塞薪揵石以禦之維舟編桴以載之洪¶
<pb:KR3k0055_WYG_127-47b>¶
　波汗漫不辨涯涘公獨與左右十數人纜舟於郡城西¶
　南隅女墻之上以向衝波公之左右失色同辭請移公¶
　曰伾天子守土臣也茍有難而違之若王命何¶
　¶
　¶
　¶
　¶
御定淵鑑𩔖函卷一百二十二¶
