# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.568966
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三
<pb:KR3k0055_WYG_408-1a>¶
　欽定四庫全書¶
御定淵鑑類函卷四百三¶
　　果部五(栗棃胡桃/杜    芋)　(林檎/楊梅)　(枇杷/葡萄)　(木𤓰/荔枝)¶
　　　栗一¶
　原禮記曰栗撰之　又曰虞主用桑練主用栗　毛詩¶
　曰樹之榛栗　又曰阪有漆隰有栗　又曰山有嘉卉¶
　侯栗侯梅　周官曰饋食之籩其實栗　韓詩曰東門¶
　之栗有静家室(静善也言東門之栗樹之/下有善人可以為室家也)　詩義疏曰¶
<pb:KR3k0055_WYG_408-1b>¶
　桂陽有栗叢生大如柿子(一作/杼)　又曰栗五方皆有周¶
　秦呉揚特饒唯漁陽范陽栗甜美長味他方不及也倭¶
　韓國上栗如雞子亦短味不美　増大戴禮曰八月栗¶
　零零者降也零而後取之故不言剝也　吕氏春秋曰¶
　伊尹曰果之美者江浦之橘箕山之栗　格物論曰栗¶
　子苞生刺多如蝟毛其中著實或單或雙或三四數之¶
　少者其實大多者其實小實有殻殻紫黒色殻内膜膜¶
　内肉皆黄大色八九月方熟熟時苞自𤼵罅而實隨隕¶
<pb:KR3k0055_WYG_408-2a>¶
焉　原莊子曰古者獸多民少皆巢居以避之晝食橡¶
栗暮栖樹上故命曰有巢氏　史記曰蘇秦說燕文侯¶
曰北有棗栗之利此謂天府民雖不佃作而足　漢書¶
曰燕秦千樹栗此人與千戸侯等　相玉書曰黄侔蒸¶
栗　山海經曰南山其上多栗葛山銅山其木多栗¶
西京雜記曰上林苑有侯栗瑰栗魁栗雙栗槐栗榛栗¶
嶧陽栗　盧諶祭法曰春秋冬祠皆用栗　廣志曰栗¶
有闗中侯栗大如雞子　魏志曰東夷韓國出大栗如¶
<pb:KR3k0055_WYG_408-2b>¶
棃　辛氏三秦記曰漢武帝果園大栗十五枚一斗¶
(闕/)　曰梁州獻栗徑寸半　(闕/)　曰侯國出栗大如雞¶
子　地理志曰越中出如拳之栗　袁子正書曰歳比¶
不登唯得賣棗栗𤓰棃　袁淮觀殊俗曰索蘭枝而不¶
得見巨房之大栗　蜀都賦曰榛栗罅發　魏都賦曰¶
固安之栗　増晉宫閣名曰華林園中栗一株侯栗六¶
株　原王逸荔枝賦曰西旅獻崑山之蒲桃北燕薦朔¶
濵之巨栗　何晏九州論曰中山好栗　増鄴中記曰¶
<pb:KR3k0055_WYG_408-3a>¶
鄴中産巨栗脫其殻可以為杯　嶺表錄異曰廣州無¶
栗惟勒州山中有石栗一年方熟皮厚而肉少味似胡¶
桃仁熟時或為羣鸚鵡啄食畧盡只此石栗亦稀少¶
　　栗二¶
原論語曰哀公問杜於宰我宰我對曰夏后氏以松殷¶
人以柏周人以栗　韓子曰秦饑應侯謂王曰五苑之¶
果蔬橡棗栗足以活民請發之王曰今發五苑以活民¶
是使有功與無功互爭取也人生而亂不如死而治¶
<pb:KR3k0055_WYG_408-3b>¶
増荘子曰宋有狙公飬狙成羣恐衆狙之不馴於已也¶
先誑之曰與汝芧栗也朝三而暮四足乎衆狙皆怒曰¶
朝四而暮三足乎衆狙皆喜　㑹稽先賢𫝊曰光武詔¶
嚴遵詣行在遇蜀郡獻栗橘上賜公卿以下使各以手¶
所及取之遵獨不取上問其故遵曰君賜臣以禮臣奉¶
君以恭今賜無主臣是以不敢取　原魏志曰許允因¶
司馬昭辭欲殺之帝方食栗優人雲午等唱曰青頭雞¶
青頭雞者鴨也帝懼不敢發　増梁書曰沈約常侍宴¶
<pb:KR3k0055_WYG_408-4a>¶
㑹豫州獻栗徑寸帝竒之問衆栗事多少與約各疏所¶
知約少帝三事約出謂人曰此公䕶前不讓即羞死帝¶
聞其言不遜欲抵其罪徐勉固諌而止　續神仙𫝊曰¶
王可交居松江泛江見舫中有道士七人皆玉冠霞帔¶
呼可交上舫與二青栗赤光如棗長二寸許肉脆而甘¶
如飴食盡令去俄頃坐於石上問樵者何地即天台也¶
　又曰謝元卿遇神仙設鳯冠栗　清異錄曰晉王嘗¶
窮追汴師糧食不繼蒸栗以食軍中遂呼栗為河東飯¶
<pb:KR3k0055_WYG_408-4b>¶
　　栗三¶
原女贄　籩實(俱詳/栗一)　南安出　北朔薦(王襃僮約曰/南安拾栗採)¶
(橘注云南安縣名出/好栗橘  下詳栗一)　華林一枝　燕地千樹(俱詳/栗一)¶
秦王苑　漢帝園(俱詳/栗二)　華山麓　汝水灣(華山記曰/西山麓中)¶
(有栗林藝植以來蕭森繁茂殊酈道元水經注汝南灣/中有地數頃上有栗園栗小  不並固安之實也然歳)¶
(貢四百石以充天/府水渚即栗洲也)　増擲柱　散牀(宋書劉秀之從叔/穆之為丹陽尹與)¶
(子弟宴集㕔事柱有一穿者穆之曰汝等各以栗遥擲/穿處必得此郡唯秀之栗獨入焉後果騐  世說新語)¶
(王泰幼敏悟祖母散栗於牀羣兒競取之/泰獨不取曰不取當自得賜人皆異之)　白鴉谷¶
<pb:KR3k0055_WYG_408-5a>¶
𤣥猿窟(杜甫詩盤剥白鴉谷口栗/  韋應物詩採栗𤣥猿窟)¶
　　栗四¶
増栗過拳(杜詩穰多/栗過拳)　蒸栗暖(杜詩山家/蒸栗暖)　栗園開(杜/詩)¶
(入村樵徑引/嘗果栗園開)　未全貧(杜詩園收芋/栗未全貧)¶
　　栗五¶
原詩梁陸玢賦得雜言栗詩曰貨見珍於有漢木取貴¶
於隆周英肇萌於朱夏實方落於素秋委玉盤雜椒糈¶
將象席糅珍羞¶
<pb:KR3k0055_WYG_408-5b>¶
原賦後漢蔡邕傷故栗賦曰人有折蔡氏祠前栗者故¶
作斯賦樹南方之嘉木於靈宇之前庭通二門以征行¶
兮夾階除而列生彌霜雪之不凋兮當春夏而滋榮因¶
本心以誕節挺青蘖之綠英形猗猗以豔懋似碧玉之¶
精眀何根莖之豐羙將蕃熾以悠長遇禍賊之災人嗟¶
夭折以摧傷　陳陸瓊栗賦曰四時逸盛百果元芳綠¶
梅春馥紅桃夏香何羣品之浮脆惟此質之乆長外刺¶
同夫拱棘内潔甚於氷霜伏南安而來清列御宿而懸¶
<pb:KR3k0055_WYG_408-6a>¶
房薦羞則椇榛並列加籩則菱芡同行金盤兮麗色玉¶
俎兮鮮光周人以之戰懼大官稱於柏梁¶
原啟梁庾肩吾謝東宫栗啓曰查或火成鑚以為屑柰¶
稱煎用曝而成糗未若北燕巨實用奪榮枯南園脯山¶
翻慙齒決承恩踴躍對聞喜之河念報屛營問知來之¶
鳥¶
　　胡桃一¶
原荀氏春秋祠制曰常設用胡桃　増西京雜記曰上¶
<pb:KR3k0055_WYG_408-6b>¶
林苑有胡桃　原廣志曰陳倉胡桃薄皮多肌陰平胡¶
桃大而皮脆急促則碎　増格物論曰胡桃生北土陜¶
洛間多有之大株厚葉多隂實青瓤白味甘殻薄者為¶
佳食之令人肥健秋冬熟時採之　原呉時外國志曰¶
大秦國有棗榛胡桃蓮藕雜果　増嶺表錄異曰山胡¶
桃皮厚而堅大於北府底平如檳榔多肉少仁亦與北¶
中者相似以斧搥之方破或取之自底磨平以為印子¶
其隔屈曲類篆文也　原晉宫閣名曰華林園胡桃八¶
<pb:KR3k0055_WYG_408-7a>¶
十四株¶
　　胡桃二¶
原博物志曰張騫使西域還得胡桃　増廣五行記曰¶
後蜀李雄玉衡十二年扶風人韓豹為太史令雄卒子¶
期立以豹為太傅猶領侯職豹嘗言於期曰臣今老志¶
在田園欲植胡桃願賜其種期不悟俄而李夀自涪率¶
衆南向襲成都廢期自立　羣芳譜曰宋洪邁有痰疾¶
因晩對上遣使諭令以胡桃肉生薑卧時嚼服數次即¶
<pb:KR3k0055_WYG_408-7b>¶
愈如㫖服之旦而痰𠻳止¶
　　胡桃三¶
増張騫得種　沈約謝賜(上詳胡桃二/下見沈約啟)¶
　　胡桃四¶
增詩唐李白白胡桃詩曰紅羅袖内分眀見白玉盤中¶
看却無疑是老僧休念誦腕前推下水晶珠¶
原啟梁沈約為柳世隆謝賜樂遊苑胡桃啓曰挺自禁¶
園味逾井絡動物迴祗在㣲必應此乃胡羯奔逃吉之¶
<pb:KR3k0055_WYG_408-8a>¶
先見者也¶
原書後漢孔融與諸卿書曰多惠胡桃深知篤意　晉¶
鈕滔母答呉國書曰胡桃本生西𦍑外剛樸内柔甘質¶
似古賢欲以奉貢¶
　　林檎一¶
原廣志曰林檎似赤柰子亦名黒檎　又曰一名來禽¶
言味甘熟則來禽也　増謝靈運七濟曰朝食既畢摘¶
果堂隂春惟枇杷夏則林檎　原劉楨京口記曰南國¶
<pb:KR3k0055_WYG_408-8b>¶
多林檎¶
　　林檎二¶
増洽聞記曰唐永徽中魏郡王方言於河灘上拾得一¶
小樹栽之及長乃林檎也實大如小黄瓠色如白玉間¶
以珠㸃味非常羙進髙宗種於苑中以為朱柰又名五¶
色林檎上賜方言階文林郎故名文林果(俗名即頻婆/果今北土所)¶
(珍而古不經見唯楞嚴諸經有/之或云元時通中國始盛耳)¶
　　林檎三¶
<pb:KR3k0055_WYG_408-9a>¶
増佳果(梅聖俞詩右軍好/佳果墨客求來禽)　微馨(實如脆李帶微馨/却把輕紅著羙人)¶
林家果(古詩珍竒自是林家/果聲價從今值萬金)　致子(王右軍帖青李來/禽可為致子當種)¶
(之吾篤喜此果速為/致此子則大惠也)　熟顆(蘇邁詩熟顆無風時自/脫半腮迎日鬭先紅)¶
濃粧(鄭谷詩濃/粧酒漸醺)¶
　　林檎四¶
增詩唐元稹月臨花(即林/檎花)詩曰凌風颺颺花透影朧朧¶
月巫峡隔波雲姑峰漏寒雪鏡勻嬌面粉燈泛髙籠纈¶
夜乆清露多啼珠墜還結　宋劉子翬詠林檎詩曰燦¶
<pb:KR3k0055_WYG_408-9b>¶
燦來禽已著花芳根誰徙向天涯好將青李相遮映風¶
味應同逸少家¶
原書梁劉孝威謝賚林檎書曰勇聞齊國止錫二桃逺¶
至仙方裁䝉數棗豈如恩豐漢箧賜廣魏奩奼女數而¶
僅通算即計而方得生於玉井之側出自金膏之地上¶
靈所貴下土希逢¶
原啟梁庾肩吾謝賚林檎啓曰丹徒故苑歳綿長而不¶
見岷山舊植路重阻而來難未有徙核圓丘移根閬坂¶
<pb:KR3k0055_WYG_408-10a>¶
仙㕑始摘猶堆青玉之盤下賤爰頒遂入抽蒲之座¶
　　枇杷一¶
増格物論曰枇杷髙丈餘枝肥葉大而有毛作驢耳形¶
冬開白花三四月成實一名盧橘　清異録曰建業人¶
種枇杷誇其色曰蠟兄　原荆州土地記曰宜都出大¶
枇杷　廣州記曰枇杷若榴參乎京都　華山記曰華¶
山講堂西頭有枇杷園　晉宫閣名曰華林園枇杷四¶
株　仲長統昌言曰今人主不思甘露零醴泉湧而患¶
<pb:KR3k0055_WYG_408-10b>¶
枇杷荔枝之腐亦鄙矣　增范汪祠制曰孟夏祭用枇¶
杷　五行志曰枇杷五月開結主水¶
　　枇杷二¶
增彚苑曰無論國隋時聞焉在扶南西二千餘里其國¶
大道左右夾種枇杷樹及諸花果行其下常有元隂十¶
里一亭亭皆有井食麥飯飲蒲萄酒　唐史曰建中元¶
年詔山南歳貢枇杷取一次以供廟享¶
　　枇杷三¶
<pb:KR3k0055_WYG_408-11a>¶
增果産西蜀　名著上林(宋景文詩有果産西蜀作花/凌早寒樹繁碧玉葉柯叠黄)¶
(金丸時梅聖俞詩五月枇杷黄似橘誰思荔枝/同此  嘉名巳著上林賦却恨紅梅未有詩)　一梢¶
滿盤　萬顆綴樹(上見楊萬里詩漢劉屛山詩萬顆金/丸綴樹稠遺根  苑識風流也知不)¶
(作清朝瑞朽腐/聊闗聖主憂)¶
　　枇杷四¶
增花如雪白(顧瑛詩枇杷/托開如雪白)　火樹朝來翻絳焰　瓊林¶
日出曬紅霞　回看桃李都無色　映得芙蓉不是花¶
(並白居/易詩)　一樹金(唐詩東園載酒西園/醉摘盡枇杷一樹金)¶
<pb:KR3k0055_WYG_408-11b>¶
　　枇杷五¶
增詩唐羊士諤題枇杷花詩曰珍樹寒始花氛氲九秋¶
月佳期若有待芳意常無絶嫋嫋碧海風𪷟濛綠枝雪¶
㥯景自餘妍春禽幸流悅　司空曙答寄枇杷葉詩曰¶
傾匡呈綠葉重疊色何鮮詎是秋風裏猶如曉露前仙¶
方當見重消疾本應便全勝甘蕉贈空投謝氏篇　宋¶
楊萬里枇杷詩曰大葉聳長耳一梢堪滿盤荔枝多與¶
核金橘却無酸雨壓低枝重漿流氷齒寒長卿今在否¶
<pb:KR3k0055_WYG_408-12a>¶
莫遣作園官¶
原賦宋周祗枇杷賦曰昔魯季孫有嘉樹韓宣子賦譽¶
之屈原離騷亦著橘賦至枇杷樹寒暑無變負雪揚華¶
余植庭圃遂賦之云名同音器質貞松竹四序一采素¶
華冬馥霏雪潤其綠蕤商風理其勁條望之冥濛即之¶
踈寥　謝瞻安成郡庭枇杷樹賦曰伊南國之嘉木偉¶
北庭而延樹稟金秋之清條抱東陽之和煦肇寒葩於¶
結霜成炎果乎纖露髙臨甍首傍拂階路¶
<pb:KR3k0055_WYG_408-12b>¶
　　木𤓰一¶
原爾雅曰楙木𤓰也　周禮曰木𤓰次之　晉宫閣名¶
曰華林園木𤓰五株　廣志曰木𤓰子可藏枝為杖號¶
一尺百二十節　増羣芳譜曰一名鐵脚梨樹如柰叢¶
生枝葉花俱如鐵脚海棠可種可接可以條壓春末開¶
花紅色微帶白作房實如小𤓰　水經曰魚復縣地多¶
木𤓰樹有子大如甒白黄甚苦香　方輿勝覽曰天台¶
石梁橋既峭危下臨絶澗過者心悸石罅有木𤓰華時¶
<pb:KR3k0055_WYG_408-13a>¶
有蛇盤糾至實落供大士乃去號為䕶聖𤓰　又曰宣¶
州人種木𤓰始成顆則鏇紙花以貼其上夜露日曝而¶
變紅花紋如生可愛¶
　　木𤓰二¶
原詩曰木𤓰美桓公也衛為狄人所敗出䖏於漕桓公¶
救而封之遺之車馬器服焉衛人思之欲厚報之投我¶
以木𤓰報之以瓊琚匪報也永以為好也　増明皇雜¶
錄曰楊后思食酸味明皇以吿張說因進經袖出木𤓰¶
<pb:KR3k0055_WYG_408-13b>¶
以獻¶
　　木𤓰三¶
増報瓊玖　見苞苴(上出詩經苞孔子曰吾/於木𤓰見  苴之禮)¶
　　木𤓰四¶
增詩宋梅聖俞詠木𤓰詩曰百果宜甘酸或由人所植¶
木𤓰聞衛詩贈好非玉色投此瓊瑶報蓋重車馬飾幸¶
資藥品用少助臣調力　范成大詠木𤓰詩曰沈沈黛¶
色濃糝糝金沙絢却笑宣州房競作紅粧面¶
<pb:KR3k0055_WYG_408-14a>¶
原賦宋何承天木𤓰賦曰美中州之嘉樹表閒冶之䴡¶
姿結靈根以誕秀傾朝日以揚輝擢重柯之冉冉布翠¶
葉而蕤葳惟兹木之在林亦超類而獨劭方朝華而繁¶
實比沙棠而有耀當大厦之方隆愧微幹之纖撓豈隱¶
樸以幸全固呈才而不效離衆用而獲寧永端已以勵¶
操願佳人之予投思同歸以託好顧衞風之攸珍雖瓊¶
琚而匪報¶
　　杜棃一¶
<pb:KR3k0055_WYG_408-14b>¶
原爾雅曰杜甘棠也杜赤棠棃白棠　毛詩曰蔽芾甘¶
棠勿翦勿伐　又曰有枤之杜(枤獨/也)　増山海經曰岷¶
山之上其木多棠　草木疏曰甘棠今棠棃以棃可食¶
故名一云牡曰棠牝曰杜　又曰其花春開采之日乾¶
瀹之可稱蔬¶
　　杜棃二¶
原韓詩外𫝊曰邵伯在朝有司請召民邵伯曰不勞一¶
身而勞百姓大非吾先君文王之志也於是廬於棠樹¶
<pb:KR3k0055_WYG_408-15a>¶
之下百姓大恱詩人見而歌焉　増孝子𫝊曰尹伯竒¶
采楟花以為食(注楟花/山棃也)¶
　　杜棃三¶
原賦晉孫楚枤杜賦曰家弟以虞氏棃賦見示余謂豈¶
以棃有用之為貴杜無用之為賤故無用獲全所以為¶
貴有用獲殘所以為賤故賦云爾惟有枤之為杜齊萬¶
物而並生其質菲薄既不施於器用華葉疎悴靡休隂¶
之茂榮昔在邵伯聽訟述職甘棠作頌垂之㒺極¶
<pb:KR3k0055_WYG_408-15b>¶
　　芋一¶
原本草曰芋土芝　援神契曰仲冬日卯星中收莒芋¶
亦芋也　卓氏曰吾聞岷山之下沃野下有蹲鴟至死¶
不饑乃求逺遷致之於臨卭　廣志曰有君子芋大如¶
斗魁青邊芋淡善芋大如缾少子葉如繖蓋緗色紫莖¶
　說文曰齊人謂芋為莒　左思呉都賦曰徇蹲鴟之¶
沃則以為世濟陽九注云濟人饑也形似蹲鴟　増又¶
蜀都賦曰𤓰疇芋區¶
<pb:KR3k0055_WYG_408-16a>¶
　　芋二¶
原漢書曰汝南有鴻隟大陂翟方進為丞相奏破之郡¶
中追怨童謡曰壊陂誰翟子威飯我豆羮食芋魁　増¶
南史孝義𫝊曰鮮于文宗漁陽人七歳喪父父以種芋¶
時亡至眀年芋時對芋嗚咽如此終身　汝南先賢𫝊¶
曰袁安字公邵除隂平長時年饑荒民皆菜食租入不¶
畢安聽使輸芋曰百姓饑困長何得食穀先自引芋吏¶
皆從之　華陽國志曰何隨字季業蜀郡郫人也除安¶
<pb:KR3k0055_WYG_408-16b>¶
漢令去官時巴土饑荒所在無穀送吏行乏輒取道側¶
民芋隨以帛繫其處使足所取直民視芋見帛相語曰¶
聞何安漢清㢘行過從者無糧必能爾耳持帛送還之¶
終不受因為語曰安漢吏取糧令為之償　唐書曰章¶
仇置成都市誓文曰大亂不亂蜀有廣漢大饑不饑蜀¶
有蹲鴟　李泌本𫝊曰泌在衡嶽有僧明瓉號懶殘泌¶
察其非凡人夜徃謁之瓉發火芋㗖之曰勿多言領取¶
十年宰相¶
<pb:KR3k0055_WYG_408-17a>¶
　　芋三¶
増狀如雀　訛為羊(酉陽雜俎雀芋狀如雀頭置乾地/反濕置濕地反乾飛鳥遇之墮走)¶
(獸遇之僵芋顔氏家訓江南有一權貴誤讀本草蜀都/賦注蹲鴟  也乃為羊字人饋羊肉荅曰謝饋蹲鴟)¶
　　楊梅一¶
原臨海異物志曰楊梅其子大如彈丸正赤五月中熟¶
熟時似梅其味甘酸　増格物論曰楊梅有紅白紫三¶
種紅者味勝於白紫者又勝於紅　原裴氏廣州記曰¶
廬山頂有湖楊梅山桃繞其際海人時登採拾止得於¶
<pb:KR3k0055_WYG_408-17b>¶
上飽食不得持下　博物志曰地有章名則生楊梅¶
呉興記曰故章縣北有石槨山上生楊梅常以貢御¶
南越志曰熙安縣多楊梅¶
　　楊梅二¶
原郭子曰楊氏子年九歳孔君平詣其父設果有楊梅¶
孔指示兒曰此實君家果兒應聲答曰未聞孔雀是夫¶
子家禽　増南史曰齊孝子王虚之庭中楊梅樹隆冬¶
三實人謂孝感所致　梁書曰任昉為新安太守郡有¶
<pb:KR3k0055_WYG_408-18a>¶
蜜嶺有楊梅舊為太守所採昉以冒險多毒物故即時¶
停之　揮麈録曰王嶷字豐父守㑹稽童貫時方用事¶
貫苦脚氣或云楊梅仁可療是疾豐父襃五十石以獻¶
之後擢待制再任不歷貼職徑登次對惟豐父一人¶
古蹟事實曰杭州楊梅塢在南山近瑞峰石塢内有一¶
老嫗姓金其家楊梅甚盛俗稱楊梅塢所謂金婆楊梅¶
是也　湘潭記曰陸展郎中見楊梅歎曰此果恐是日¶
精然若無蜂兒採香誰勝難和之味即以竹絲籃貯千¶
<pb:KR3k0055_WYG_408-18b>¶
枝并茶花蜜送衡山道士　林邑記曰林邑楊梅其大¶
如盃盌青時極酸既紅味如崖蜜以醖酒號梅香酎非¶
貴人重客不得飲之¶
　　楊梅三¶
増龍睛　驪頷(郭功父詩顆顆龍睛濕深深映石門自/憐非荔子不得薦堯閽  下見陸游詩)¶
　　楊梅四¶
增詩唐平可正詩曰五月楊梅已滿林初疑一顆價千¶
金味方河朔葡萄重色比瀘南荔子深飛艇似聞新入¶
<pb:KR3k0055_WYG_408-19a>¶
貢登盤不見舊供吟詩成一寄山中友恐解樓頭愛渴¶
心　宋陸游詩曰緑隂翳翳連山市丹實纍纍照路隅¶
未愛滿盤堆火齊先驚探頷得驪珠斜簮寳髻看遊舫¶
細織筠籠入上都醉裏自矜豪氣在欲乗風露摘千株¶
原頌梁江淹楊梅頌曰寶跨荔枝芳軼木蘭懐蕊挺實¶
涵黄糅丹鏡日繡壑照霞綺巒為我羽翼委君玉盤¶
　　蒲萄一¶
原本草曰蒲萄益氣强志令人肥健少饑延年輕身¶
<pb:KR3k0055_WYG_408-19b>¶
廣志曰蒲萄有黄黒白三種　史記曰大宛以蒲萄為¶
酒富人藏酒至萬餘石乆者數十歳不敗　漢書曰且¶
末國無雷國罽賔國皆有蒲萄　博物志曰西域蒲萄¶
酒𫝊云可至十年　又曰以為芻蕘　秦州記曰秦野¶
多蒲萄　晉宫閣名曰華林園蒲萄百七十八株　杜¶
恕篤邊論曰漢徑匈奴取胡麻蒲萄稗麥苜蓿示廣地¶
　増金樓子曰大月氏國善為蒲萄花葉或以根及汁¶
醖之其花緑榮碧䰅春夏之時萬䰅競發如鸞翼八月¶
<pb:KR3k0055_WYG_408-20a>¶
中風吹葉上傷裂似綾紈故人呼為蒲萄風亦名裂葉¶
風　唐書波斯國磨鄰老勃蕯歳獻貴人蒲萄大者如¶
雞卵　六帖曰西域有笯赤建國多蒲萄　原魏都賦¶
曰篁篠懐風蒲萄結隂　増潘岳閒居賦曰若榴蒲萄¶
之珍磊落蔓衍於其側(注磊落實貌/蔓衍長也)¶
　　蒲萄二¶
原漢書曰李廣利為貳師將軍破大宛得蒲萄種歸漢¶
増博物志曰張騫使西域還得蒲萄　原漢武内𫝊曰¶
<pb:KR3k0055_WYG_408-20b>¶
西王母下帝設蒲萄酒　燉煌張氏家𫝊曰扶風孟佗¶
以蒲萄酒一斛遺張讓即擢凉州刺史　魏文帝詔羣¶
臣曰旦設蒲萄解酒宿酲掩露而食甘而不䬼脆而不¶
酸冷而不寒味長汁多除煩解渴又釀以為酒甘於麴¶
蘖善醉而易醒道之固已流涎咽唾况親食之耶他方¶
之果寧有匹之者　増異國志曰龜兹國其人奢侈家¶
有至千斛蒲萄漢使取實來離宫别館傍盡種　原北¶
齊書曰李元忠贈世宗蒲萄一盤世宗報以白縑遺書¶
<pb:KR3k0055_WYG_408-21a>¶
曰忽惠蒲萄良深愧仰聊用絹百匹以酬清徳　増唐¶
書曰髙祖賜羣臣食於御前有蒲萄侍中陳叔逹執而¶
不食髙祖問其故對曰臣母患口渴求之不能得願歸¶
奉之髙祖曰卿有母可遺乎嗚咽乆之乃止　又曰太¶
宗時葉䕶獻長乳蒲萄一房長二尺餘子亦稍大其色¶
紫　又曰太宗破髙昌收馬乳蒲萄實種於苑中併得¶
其酒法仍自損益造酒成緑色芳香酷烈味兼醍醐¶
又曰唐禁中普賢堂蒲萄甚美天后於蒲萄垂實則幸¶
<pb:KR3k0055_WYG_408-21b>¶
此堂　河東備録曰楊炎食蒲萄曰汝若不澁當以太¶
原尹相授　景隆文館記曰四月上巳日上幸司農少¶
卿王光輔庄駕還頓後中書侍郎南陽岑羲設茗飲蒲¶
萄漿與學士等討論經史　酉陽雜俎曰貝丘之南有¶
蒲萄谷谷中蒲萄可就食或有取歸者即失道世言王¶
母蒲萄也天寶中沙門曇霄因遊諸岳至此得食之又¶
見枯蔓堪為杖持還本寺植之長髙數仞䕃地幅員十¶
丈仰觀若帷蓋其房實磊落紫瑩如墜時人號為草龍¶
<pb:KR3k0055_WYG_408-22a>¶
珠帳¶
　　蒲萄三¶
増珠顆　寶璫(明百氏集露垂珠顆重日耀水晶明碌/白樂天詩九月肅霜初熟時寶璫碌)¶
(珠纍/纍)　一縣熟　滿盤堆(李白詩一縣蒲萄/熟  下見韓愈詩)　出大宛¶
　得髙昌(上詳蒲萄一/下詳蒲萄二)　味敵雲漿　名壓酪奴(劉禹/錫詩)¶
(魚鱗含宿潤馬乳帶殘霜染指鉛華膩滿喉甘露香醖/成千日酒味敵五雲漿  黄山谷詩欲收百斛供春釀)¶
(放出聲名/壓酪奴)　斛遺張讓　盤贈世宗(俱詳蒲/萄二)　不說荔¶
枝　何如橘柚(古詩萬里西風過雁時綠雲𤣥玉影參/差酒酣試取氷丸嚼不說天南有荔枝)¶
<pb:KR3k0055_WYG_408-22b>¶
(房梁使徐君房魏使陳昭各言方物昭問君/  蒲萄何如橘柚荅曰津液竒勝芬芳減之)¶
　　蒲萄四¶
増水晶蒲萄(西番者/更佳)　馬乳蒲萄　子實逼仄(雜俎成/熟之時)¶
(子實/逼仄)　房實磊落(詳蒲/萄二)　枝模錦繡　味比醍醐¶
　　蒲萄五¶
增詩唐韓愈詠張十一旅舍蒲萄詩曰新莖未徧半猶¶
枯髙架支離倒復扶若欲滿盤堆馬乳莫辭添竹引龍¶
鬚　劉禹錫蒲萄歌曰分岐浩繁縟修蔓蟠詰曲揚翹¶
<pb:KR3k0055_WYG_408-23a>¶
向庭柯意思如有屬繁葩組綬結懸實珠璣蹙馬乳帶¶
輕霜龍鱗曜初旭有客汾隂至臨堂瞪䨇目自言我晉¶
人種此如種玉釀之成羙酒令人飲不足為君持一斗¶
徃取凉州牧¶
原賦魏鍾㑹蒲萄賦曰美乾道之廣覆兮佳陽澤之至¶
淳覽遐方之殊偉兮無斯果之獨珍託靈根之𤣥圃植¶
昆山之髙垠緑葉蓊鬱曖若重隂翳羲和秀房陸離焜¶
若紫英乗素波仰承甘液之靈露下歙豐潤於醴泉總¶
<pb:KR3k0055_WYG_408-23b>¶
衆和之淑美體至氣於自然珍味允備與物無儔清濁¶
外暢甘㫖内遒滋澤膏潤入口散流　晉荀朂蒲萄賦¶
曰靈運宣流休祥允淑懿彼秋方乾元是蓄有蒲萄之¶
珍竒應淳和而延育　増宋宋祁右史院蒲萄賦曰昔¶
炎漢之遣使道西域而始通得蒲萄之異種偕苜蓿以¶
來東矜所從以至逺遂徧植乎離宫去蔥雪之寒鄉託¶
崤函之福地並萬寶以均載歴千古而舒粹翫之可使¶
蠲煩食之足以平志不由甘而取壤廼因少而獲貴鄙¶
<pb:KR3k0055_WYG_408-24a>¶
柚包之輕侻賤蔗境之塵滓粤何人斯殖我於兹託深¶
嚴之祕署切轇轕之台司培孤根以膏壊引柔蔓乎標¶
枝泉石渠以䝉浸露金莖而並滋布凉影於月宫獵重¶
葩於禁颸蔽風廬之岑寂隱肅唱而逶遲彼得地而逢¶
辰宜欣欣以茂遂奚敷華而委質反慘慘而兹瘁乏磊¶
砢於當年讓紛華於此世是必野荄非曾掖之翫菲實¶
異大官之味困枳橘之屢遷歎匏𤓰之徒繫亦猶鬱柳¶
有性不願桮棬之華海鳥取容非榮觴酒之饋胡不放¶
<pb:KR3k0055_WYG_408-24b>¶
之巖際歸之壠隂上敷榮於樛木外結庇於緇林䝉煙¶
沐霧跨野彌岑豐茸大徳之谷栖息無擒之禽保深根¶
以庇本誡繁實之披心窮天年以善育奚斤斧之可㝷¶
亂曰階藥衒華堂萱争麗枝以萬年為名木以五衢稱¶
瑞是皆託中涓以進孰荷鈎盾之為地結賞心以自如¶
非孤生之所冀¶
　　荔枝一¶
原廣志曰荔枝樹髙五六丈大如桂樹綠葉蓬蓬冬夏¶
<pb:KR3k0055_WYG_408-25a>¶
榮茂青華朱實大如雞子核黄黒似熟蓮子實白如肪¶
甘而多汁似安石榴有甜酸者至日将中翕然俱赤則¶
可食也一樹下子百斛　増本草經曰荔枝通神益氣¶
多食亦不傷人　寰宇記曰廣州信安縣有連理荔枝¶
樹即旁挺龍目側生荔枝也　原呉録曰蒼梧多荔枝¶
生山中人家亦種之　竺法真登羅山疏曰羅浮荔枝¶
似冬青夏至日子赤可食　南中八郡志曰犍為僰道¶
縣出荔枝　増荔枝譜曰十八娘荔枝色深紅而細長¶
<pb:KR3k0055_WYG_408-25b>¶
俗𫝊王氏女第十八娘好噉此種因得名今城東報國¶
院塜旁猶有此樹云　魏文帝詔羣臣曰南方有龍眼¶
荔枝寧比西園蒲萄石蜜　仲長統昌言曰憂荔枝之¶
腐(詳枇/杷)¶
　　荔枝二¶
増西京雜記曰南越王尉佗獻髙祖鮫魚荔枝髙祖報¶
以蒲萄錦四匹　三輔黄圖曰漢武帝破南越建扶荔¶
宫扶荔者以荔枝得名自交趾移植百株於庭無一生¶
<pb:KR3k0055_WYG_408-26a>¶
者連年移植不息後數嵗偶一株稍茂然終無花實帝¶
亦珍惜之　原東觀漢記曰單于來朝賜橙橘龍眼荔¶
枝　謝承後漢書曰汝南唐羌為臨武長縣接交州州¶
貢荔枝及生犀獻之羌上書諌乃止　增唐書貴妃生¶
於蜀好荔枝南海荔枝勝於蜀必欲生致之乃置驛傳¶
馳載七日夜至京人馬俱斃於路百姓苦之然方暑而¶
熟經宿輙敗　蜀志曰唐天寶中取涪州荔枝自子午¶
谷路進入　甘澤謡曰天寶十四載六月於驪山駐蹕¶
<pb:KR3k0055_WYG_408-26b>¶
值貴妃誕辰上命許雲封等小部音聲樂於長生殿奏¶
新曲未有名㑹南海進荔枝因名荔枝香左右歡呼聲¶
動山谷　又曰白居易為忠州刺史在郡為荔枝圖寄¶
朝中親友曰荔枝生巴峽間樹形團團如帷蓋葉如桂¶
冬青華如橘春榮實如丹夏熟朶如蒲萄核如枇杷殻¶
如紅繒膜如紫綃瓤肉潔白如冰雪漿液甘酸如醴酪¶
大畧如彼其實過之若離本支一日而色變二日而香¶
變三日而味變四五日外色香味盡去矣　杜陽編曰¶
<pb:KR3k0055_WYG_408-27a>¶
劉崇姻舊或干以財率不荅但畫荔枝圖與之　宋史¶
曰横州江南岸有連理亭梁世基舊宅有連理荔枝一¶
株宋神宗御詩曰横浦江南岸梁家間世賢一枝連理¶
木五月荔枝天　天中記曰福建官譚徽之宋元符末¶
出郊見一園荔枝垂熟徽之採食少息樹下朦朧中夢¶
至一室美人盛服出迎攜手而入飲間吟云妾生原在¶
閩粤間六月南州始薦盤内嫩色包丹鳯髓皮枯稜澀¶
紫雞冠咽殘風味消心渴嚼破天漿沁齒寒却憶當年¶
<pb:KR3k0055_WYG_408-27b>¶
妃子笑紅塵一騎過長安¶
　　荔枝三¶
増宋香　陳紫(湖山集宋公荔枝泉州所産者舊屬王/氏黄巢兵過欲伐之王氏媪抱木願併)¶
(戮巢兵為之不伐紫蔡君謨云閩中荔枝興化/最為竒特尤重陳  出興化軍祕書郎陳琦家)　江緑¶
　方紅(荔枝譜江以姓著出泉州/又興化屯田郎中方臻家)　燕支顆　水晶丸¶
(上見白居易詩已劉貢父詩錦筵火齊堆金盤五月甘/漿破齒寒南國  隨朱夏熟北人猶指畫圖看烟嵐不)¶
(續丹櫻獻玉座空悲羯鼓殘相見/任誇䨇蒂美多情莫唱水晶丸)　紫文紺理　火實¶
天漿(上見張九齡賦露蘇軾詩/炎雲駢火實瑞  酌天漿)　撒紅錦　綴綠珠(開/元)¶
<pb:KR3k0055_WYG_408-28a>¶
(遺事唐𤣥宗正月十五夜於長春殿漫撒閩中紅錦荔/枝令宫人爭拾之  宋洪景盧云莆田荔枝名品皆出)¶
(天成雖以其核種之終與其本不類宋香之後無宋香/所存者孫枝耳陳紫之後無陳紫過墻則為小陳紫矣)¶
(或似龍牙或似鳯爪釵頭紅之可簮/綠珠子之旁綴非人力所能加也)　冰蠶繭　頳虬¶
珠(上見陶弼詩盤蘇軾詩先生洗/盞酌桂醑冰  薦此頳虬珠)¶
　　荔枝四¶
增香連翠葉　紅透青籠(俱白居/易句)　白露團(蘇轍詩絳/殻囊收白)¶
(露/團)　紅錦皺縫包玉液綠綃斜剪襯金丸　天與蹙紅¶
裝寶髻更挼腥血染殷紅　綠幄翠籠文縠皺絳囊包¶
<pb:KR3k0055_WYG_408-28b>¶
就寸珠圎¶
　　荔枝五¶
原詩梁劉霽詠荔枝詩曰叔師貴其珍武仲稱斯美良¶
由自逺至含滋不留齒　增唐韓偓荔枝詩曰遐方不¶
許貢珍竒密詔唯教進荔枝漢武碧桃爭比得枉令方¶
朔號偷兒　封開玉籠雞冠澀葉襯金盤鶴頂鮮想得¶
佳人微露齒翠釵先取一枝懸　巧裁絳片褁神漿崖¶
蜜天然有異香應是仙人金掌露結成冰入茜羅囊¶
<pb:KR3k0055_WYG_408-29a>¶
白居易題郡中茘枝十八韻兼寄萬州楊八使君曰竒¶
果標南土芳林對北堂素華春漠漠丹實夏煌煌葉捧¶
低垂户枝擎重壓墻始因風弄色漸與日增光夕訝條¶
懸火朝驚樹㸃粧深於紅躑躅大較白㯽榔星綴連心¶
果珠排耀眼房紫羅裁襯殻白玉褁塡瓤早歳曾聞說¶
今朝始摘嘗嚼疑天上味嗅異世間香潤勝蓮生水鮮¶
逾橘得霜臙脂掌中顆甘露舌頭漿物少尤珍重天髙¶
苦渺茫已教生暑月又使阻遐方粹液靈難駐妍姿嫩¶
<pb:KR3k0055_WYG_408-29b>¶
易傷近南光景熱向北道途長不得充王賦無由寄帝¶
鄉唯君堪擲贈面白似潘郎　杜牧荔枝詩曰長安囬¶
首繡成堆山頂千門次第開一騎紅塵妃子笑無人知¶
是荔枝來　宋陶弼荔枝詩曰五月南遊渴欣逢荔子¶
丹殻勻仙鶴頂肉露水晶丸色映離為火甘殊木作酸¶
枝繁恐相染樹重欲成團赤蚌遺珠顆紅犀露角端爽¶
能消内熱潤可擢中乾一簇冰蠶繭千苞火鳯冠隔瓤¶
紅葉嫩透膜玉漿寒　韓維謝送妃子園荔枝詩曰年¶
<pb:KR3k0055_WYG_408-30a>¶
年驛使走紅塵貢入驪宫色尚新妃子園名猶未改一¶
籠丹實寄閒人　曾鞏荔枝詩曰玉潤氷清不受塵仙¶
衣裁剪絳紗新千門萬戸誰曾得只有昭陽第一人¶
蘇軾詩曰羅浮山下四時春盧橘楊梅次第新日啖荔¶
枝三百顆不妨長作嶺南人　又荔枝歌曰南村諸楊¶
北村盧白華青葉冬不枯垂黄綴紫煙雨裏特與荔枝¶
為先驅海山仙人絳羅襦紅紗中單白玉膚不須更待¶
妃子笑風骨自是傾城姝不知天公有意無遣此尤物¶
<pb:KR3k0055_WYG_408-30b>¶
生海隅雲山得伴松檜老霜雪自困楂梨麄先生洗醆¶
酌桂醑冰盤薦此頳虬珠似開江鰩斫玉柱更洗河豚¶
烹腹腴我生渉世本為口一官乆已輕蓴鱸人間何者¶
非夢幻南來萬里眞良圖¶
原賦後漢王逸荔枝賦曰曖若朝雲之興森如横天之¶
彗湛若大厦之容鬱如峻嶽之勢修幹紛錯綠葉蓁蓁¶
灼灼若朝霞之映日離離如繁星之著天皮似丹罽膚¶
若明璫潤侔和璧竒踰五黄仰歎麗表俯嘗嘉味口含¶
<pb:KR3k0055_WYG_408-31a>¶
甘液心受芳氣兼五滋而無常主不知百和之所出卓¶
絶類而無儔超衆果而獨貴　唐張九齡荔枝賦曰果¶
之羙者厥有荔枝雖受氣於震方實禀精於火離乃作¶
酸於此裔爰負陽以從宜蒙休和之所播渉寒暑而匪¶
虧下合圍以擢本傍䕃畝而抱規紫紋紺理黛葉緗枝¶
蓊茸霮䨴環合棼纚如盖之張如帷之垂雲煙沃若孔¶
翠於斯靈根所盤不髙不卑陋下澤之沮洳惡層崖之¶
嶮巇彼前志之或妄何側生之見疵爾其勾芒在辰凱¶
<pb:KR3k0055_WYG_408-31b>¶
風入律肇氣含滋芬敷謐溢緑穗靡靡青英苾苾不豐¶
其華但甘其實如有意乎孰本故㣲文而妙質蔕葯房¶
而攅萃皮龍鱗以駢比膚玉英而含津色江萍以吐日¶
朱苞剖明璫出炯然數寸猶不可匹未玉齒而殆銷雖¶
瓊漿而可軼彼衆味之有五此甘滋之不一伊醇淑之¶
無準非精言之能悉聞者歡而竦企見者訝而驚仡心¶
恚可以蠲忿口爽可以忘疾且欲神於醴露何比數於¶
湘橘援蒲萄以見擬亦古人之深失若乃華軒洞開嘉¶
<pb:KR3k0055_WYG_408-32a>¶
　賔四㑹時當燠煜客或煩憒而斯果在焉莫不心侈而¶
　體泰信雕盤之仙液實玳筵之綺繢有終食於累百愈¶
　益氣而治内故無厭於所甘雖不貪而必愛沉李羙而¶
　莫取浮𤓰甘而自退豈一座之所榮冠四時而為最夫¶
　其貴可以薦宗廟其珍可以羞王公亭十里而莫致門¶
　九重而曷通山五嶠兮白雲江千里兮清楓何斯羙之¶
　獨逺嗟爾命之不逢每被銷於凡口罕獲知於貴躬柿¶
　可稱乎梁侯棃可幸乎張公亦因地之所遇孰能辨乎¶
<pb:KR3k0055_WYG_408-32b>¶
　其中哉¶
　原啓齊孔稚珪謝賜生荔枝啟曰綠葉雲舒朱實星映¶
　離離昔聞曅曅今覩信西岻之佳珍諒東鄙之未識角¶
　昴興而靈華敷大火中而朱實繁灼灼丹華吐日離離¶
　繁星著天¶
　¶
　¶
御定淵鑑類函卷四百三¶
