# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.136393
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十
<pb:KR3k0055_WYG_345-1a>¶
　欽定四庫全書¶
御定淵鑑類函卷三百四十¶
　　居處部一(居處總載/城  櫓)¶
　　　居處總載¶
　原易曰上古穴居而野處後世聖人易之以宫室上棟¶
　下宇以待風雨蓋取諸大壯此其始也(白虎通曰黄帝/作宫室以避寒)¶
　(溼世本曰禹作/宫室二說不同)　董生書曰禮天子之宫前清廟左凉¶
　室右明堂後路寢四室者足以避寒暑而不髙大也夫¶
<pb:KR3k0055_WYG_345-1b>¶
　髙近陽廣室多隂故室適形而止　鹽鐵論曰貴人之¶
　家梓匠斵巨為小以圎為方上成雲氣下成山林　仲¶
　長統昌言曰今為宫室者崇臺數十層長階十百仞延¶
　袤臨浮雲上樹九丈旗珠玉翡翠以為飾連帷為城構¶
　帳為宫起臺榭則髙數百丈壁帶珠玉土被緹錦　増¶
　淮南子曰大構駕興宫室延樓棧道雞棲井幹檦枺欂¶
　櫨以相支持木巧之飾盤紆刻儼嬴鏤雕琢詭文囘波¶
　淌游瀷淢菱杼紾抱芒繁亂澤巧為紛拏以相摧錯此¶
<pb:KR3k0055_WYG_345-2a>¶
遁於木也　玉海曰朝寝堂室牖户房夾具有儀則非¶
以奉已也所以疏視瀹聽儲神習體清政令之原也¶
原漢書曰梁孝王築東苑方三百里廣睢陽城七十里¶
大治宫室為複道自宫連屬於平臺三十餘里　増西¶
京雜記曰梁孝王好營宫室苑囿作曜華之宫築兎園¶
園中有百靈山山有膚寸石落猿巖棲龍岫又有鴈池¶
池間有鶴洲鳬渚其渚宫觀相連延亘數十里竒果異¶
樹珍禽怪獸畢備王日與宫人賔客弋釣其中　三輔¶
<pb:KR3k0055_WYG_345-2b>¶
黄圖曰河間獻王徳築日華宫置客館二十餘區以待¶
學士　原漢武故事曰上起神屋鑄銅為柱黄金塗之¶
赤玉為階椽亦以金刻玳瑁為禽獸以薄其上椽首皆¶
作龍首銜鈴流蘇懸之鑄銅為竹以赤白石脂為泥椒¶
汁和之以火齊薄其上扇屏悉以白琉璃作之光照洞¶
徹以白珠為簾箔玳瑁壓之以象牙為牀以琉璃珠玉¶
明月夜光雜錯天下珍寶為甲帳其次為乙帳甲以居¶
神乙上自御之前庭植玉樹珊瑚為枝以碧玉為葉或¶
<pb:KR3k0055_WYG_345-3a>¶
青或赤悉以珠玉為之子皆空其中如小鈴鎗鎗有聲¶
甍標作鳳凰軒翥若飛状　増漢書郊祀志曰建章宫¶
度為千門萬户前殿度髙未央其東則鳳闕髙二十餘¶
丈其西則商中數十里虎圈其北治大池漸臺髙二十¶
餘丈名曰太液池中有蓬萊方丈瀛洲壺梁象海中神¶
山龜魚之屬其南有玉堂璧門大鳥之屬立神明臺井¶
幹樓髙五十丈輦道相屬焉　原漢書曰趙皇后娣為¶
昭儀居昭陽舍其中庭彤彩而砌皆銅沓黄金塗白玉¶
<pb:KR3k0055_WYG_345-3b>¶
階壁帶往往為黄金釭函藍田璧明珠翠羽飾之　増¶
飛燕外傳曰帝作露華殿含風殿博昌殿求安殿皆為¶
前殿後殿又為温室凝釭室浴蘭室曲房連檻飾黄金¶
白玉以壁為表裏千變萬状　原漢書曰五侯大治第¶
宅起土山漸臺洞門髙廓閣道百姓歌之曰五侯初起¶
曲陽家怒壞決髙都(決髙都使水入長/安城髙都在城西)連竟外杜(杜陵/也)¶
成都侯商嘗病欲避暑從上借明光宫又穿長安城引¶
内漕水以行船立羽蓋張周帷楫櫂越歌上幸商第見¶
<pb:KR3k0055_WYG_345-4a>¶
赤墀青瑣　東觀漢記曰琅邪孝王京就國都雅好宫¶
室窮極技巧壁帶珠玉飾以金銀　張璠漢記曰山陽¶
都督張儉奏中常侍侯覽起第十六區皆髙樓四周連¶
閣洞門綺井蓮花壁柱綵畫魚池臺苑擬諸宫闕　増¶
魏明帝紀曰青龍三年大治洛陽宫起昭陽太極殿築¶
總章觀　鄴中記曰自襄國至鄴四十里輒立一宫宫¶
有一夫人侍婢數十黄門宿衞凡虎所造内外大小殿¶
臺觀行宫四十四所　原羅含别傳曰桓宣武以含為¶
<pb:KR3k0055_WYG_345-4b>¶
别駕以官廨寺諠擾非靜黙所處乃於城西池小洲上¶
立茅茨之屋竹果䕃宇伐木為牀織葦為蓆布衣蔬食¶
宴若有餘　増綱目發明曰隋大業間於毘陵郡置宫¶
苑内有離宫十六所正殿曲閣周廊飛橋相貫百餘所¶
模倣洛陽西苑形勢而秀麗竒靡過之　隋書秦王楊¶
俊為水殿香粉塗壁玉砌金階梁柱榱棟之間周以明¶
鏡間以寶珠極瑩飾之美　宋居白幸蜀記曰蜀王衍¶
於宣華苑内起重光太清延昌㑹真之殿清和延仙之¶
<pb:KR3k0055_WYG_345-5a>¶
宫降真蓬萊丹霞之亭土木之功窮極奢巧衍數於其¶
中為長夜之飲　五代史曰南漢劉龑好奢侈悉聚南¶
海珍寶以為玉堂珠殿　綱目曰宋政和四年新作延¶
福宫成東直景龍西抵天波其間殿閣亭臺相望鑿池¶
為海疏泉為湖鶴荘鹿砦文禽竒獸孔翠諸柵蹄尾動¶
以數千嘉花名木怪石巖壑幽勝不類塵境後又為邨¶
居野店酒肆青帘於其間　原楚辭曰像設居室靜閑¶
安髙堂䆳宇檻層軒層臺累檻臨髙山網户朱綴刻方¶
<pb:KR3k0055_WYG_345-5b>¶
連冬有突厦夏室寒經堂入奥朱塵筵(塵承塵/筵席也)砥室¶
翠翹挂曲瓊蒻阿拂壁羅幬張翡帷翠幬飾髙堂紅¶
壁沙版元玉梁仰觀刻桷畫龍蛇坐堂伏檻臨曲池¶
芙蓉始發雜芰荷紫莖屏風文緑波　又曰築室兮¶
水中葺之兮以荷蓋荃壁兮紫壇播芳椒兮成堂桂¶
棟兮蘭橑辛夷楣兮葯房　曹植表曰詔使周觀初¶
玩雲盤北觀疏圃遂歩九華神明特處譎詭天然誠¶
可謂帝室皇居者矣雖崑崙閬風之麗文昌之居不¶
<pb:KR3k0055_WYG_345-6a>¶
是過也¶
　　城一¶
原釋名曰城盛也盛受國都也郭廓也廓落在城外也¶
　又曰城上垣謂之睥睨言於孔中睥睨非常也亦曰¶
陴裨也裨助城之髙也亦曰女牆言其卑小比之於城¶
若女子之於丈夫也說文所謂堞者亦女牆也　說文¶
曰城以盛民也墉城垣也　増周易曰城復于隍其命¶
亂也　周禮曰門阿之制以為都城之制宫隅之制以¶
<pb:KR3k0055_WYG_345-6b>¶
為諸侯之城制　周禮疏曰欲置國城先當以水平地¶
欲髙下四方皆平乃始營造城郭也　汲冡周書曰城¶
廓溝渠髙厚是量　又曰旁隧外權墮城湮溪　原毛¶
詩曰俟我乎城隅　増毛詩曰築城伊淢　禮記曰毋¶
聚大衆毋置城郭　又曰登髙不指城上不呼　原月¶
令曰每歲孟秋之月補城郭仲秋之月築城郭　増家¶
語曰邑無百雉之城古之制也　原左傳曰無戎而城¶
讐必保焉　又曰計文數揣髙卑度厚薄仞溝洫物土¶
<pb:KR3k0055_WYG_345-7a>¶
方議逺邇量事期計徒庸慮材用書餱糧以令役此築¶
城之義也　公羊傳曰城雉者何五板而堵五堵而雉¶
百雉而城　公羊傳注曰天子之城千雉髙七雉公侯¶
百雉髙五雉子男五雉髙三雉　増公羊注曰天子周¶
城諸侯軒城軒城者缺南面以受過也　穀梁傳曰古¶
者大國過小邑小邑必飾城而請罪禮也　原許隋五¶
經異義曰天子之城髙九仞公侯七仞伯五仞子男三¶
仞　漢書曰神農之敎曰有石城十仞湯池百歩帶甲¶
<pb:KR3k0055_WYG_345-7b>¶
百萬而無粟不能守也　増漢鼂錯言邊事曰選常居¶
者家室田作為髙城深塹具藺石布渠荅復為一城其¶
内城間百五十歩要害之處通川之道調立城邑母下¶
千家為中周虎落先為室屋具田器募人居之　原管¶
子曰内之為城外之為郭　増管子曰夫國城大而田¶
野淺狹者其野不足以養其民城域大而人民寡者其¶
民不足以守其城　荘子曰鵲上髙城之絶而巢於髙¶
樹之巓城壞巢折凌風而起故君子之居世也得時則¶
<pb:KR3k0055_WYG_345-8a>¶
蟻行失時則鵲起　韓非子曰萬乗之國莫敢自頓於¶
堅城之下而使强敵裁其弊也　原淮南子曰崑崙山¶
有増城九重　増淮南子曰髙築城郭設樹險阻終日¶
馳騖而無蹪蹈之患此遁於土也　春秋繁露曰金用¶
事則修城郭繕牆垣審羣禁飾甲兵　原白虎通曰天¶
子曰崇城言崇髙也諸侯曰干城言不敢自專禦於天¶
子也　風俗通曰衆心成城俗說曰衆人同心者可共¶
築起一城同心共飲雒陽酒可盡也　又曰郭或謂之¶
<pb:KR3k0055_WYG_345-8b>¶
郛郛者亦大也　増鹽鐵論曰所謂金城者非謂築壤¶
而髙土鑿地而深池也　焦氏易林曰金城鐵廓以銅¶
為關藩屏自衞安上無患　文選曰金墉鬱其萬雉¶
鄱陽記曰仙人城在縣東南其城皆峭壁危石直千仞¶
自古呼為仙人城每天空無雲秋日清澈其上宫殿倉¶
廪歴歴可見　原齊地記曰不夜城在陽遷東南蓋古¶
有日夜出此城以不夜名異之也　荆州圖經曰江夏¶
郡所治夏口城其西南角因磯為髙墉枕流上則廻眺¶
<pb:KR3k0055_WYG_345-9a>¶
山川下則激浪﨑嶇是曰黄鵠磯實乃舟人之所艱也¶
　増文心雕龍曰萬雉之城傾墜於一檄　王氏彚苑¶
曰粉堞城垜也以堊為之¶
　　城二¶
原淮南子曰鯀作九仞之城　呉越春秋曰鯀築城以¶
衞君造郭以守民此城郭之始也　博物志曰禹作城¶
彊者攻弱者守敵者戰城郭自禹始也　周書曰周公¶
云余畏周室不延以為天下宗乃作大邑成周於土中¶
<pb:KR3k0055_WYG_345-9b>¶
立城方千六百二十丈郛方七十二里南繫於洛水北¶
因於陜山　増毛詩傳曰宣王命樊侯仲山甫築城於¶
齊而尹吉甫作詩以送之　管子曰桓公與楚王遇於¶
召陵之上因以鄭城與宋水為請於楚楚人不許遂退¶
七十里而舍使軍人城鄭南之地立百代城焉曰自此¶
而北鄭自城之而楚不敢墮也東發宋田夾兩川使水¶
復東流而楚不敢塞也　左傳曰孟懿子㑹城成周宋¶
仲幾不受功士伯怒乃執仲幾以歸城三旬而畢　又¶
<pb:KR3k0055_WYG_345-10a>¶
曰楚令尹蒍艾獵城沂使封人慮事以授司徒量功命¶
日分財用平版幹稱畚築程土物議逺邇略基趾具餱¶
糧度有司事三旬而成不愆於素　又曰備豫不虞善¶
之大者也莒恃其陋而不修城郭浹旬之間楚克其三¶
都　又曰叔向告晉侯曰城上有烏齊師其遁　原列¶
女傳曰齊人把梁襲莒戰而死其妻無所歸乃枕夫屍¶
於城下而哭之七日而城崩妻遂投淄水而死　増荘¶
子曰孔子說盜跖曰使為将軍造大城數百里跖曰城¶
<pb:KR3k0055_WYG_345-10b>¶
之大者莫大乎天下也　說苑曰中行穆子圍鼓鼓人¶
有以城叛者不許軍吏曰師徒不勤可得城奚故不受¶
曰有以吾城叛者吾所甚惡也人以城來我獨奚好焉¶
　呉越春秋曰闔閭曰夫築城郭立倉庫因地制宜豈¶
有天氣之數以威隣國者乎子胥曰有乃使相土嘗水¶
象天法地造築大城周圍四十七里陸門八以象天八¶
風水門八以法地入聰　原盛𢎞之荆州記曰樊城西¶
北有鄾城西百餘里有穀城穀伯綏之國城門有石人¶
<pb:KR3k0055_WYG_345-11a>¶
焉刋其腹云摩兜鞬摩兜鞬慎莫言疑此亦周太史廟¶
金人緘口銘背之流也　増韓詩外傳曰趙簡子薨未¶
葬中牟叛之旣葬五日襄子興兵攻之圍未匝而城自¶
壞襄子擊金而退軍吏曰誅中牟之罪而城自壞天助¶
也何為退襄子曰吾聞君子不乗人於利不阨人于險¶
使其城成然後攻之　呉越春秋曰范蠡觀於天文擬¶
法於紫宮築作小城西北立龍飛翼之樓以象天門東¶
南伏漏石竇以象地户陵門四達以象入風外郭築城¶
<pb:KR3k0055_WYG_345-11b>¶
而闕西北示服事呉也不敢壅塞内以取呉故缺西北¶
而呉不知也　韓子曰靖郭君城薛客諫曰君失齊國¶
雖城薛至於天猶無益也靖郭君乃不城薛　原益州¶
記曰益州城張儀所築錦城在州南蜀時故宮也其處¶
號錦里　増晉伏琛三齊略記曰始皇登青城山築石¶
城入海三十里射魚水變色如血者數里於今猶爾¶
史記曰蒙恬喟然太息曰起臨洮屬之遼東城壍萬餘¶
里此其中不能無絶地脉哉此乃恬之罪也　原史記¶
<pb:KR3k0055_WYG_345-12a>¶
曰秦二世欲漆城優旃曰善哉漆城蕩蕩宼來不得上¶
漆固易耳難為䕃室二世乃止　増三輔黄圖曰惠帝¶
更築長安城周廻六十五里城南為南斗形北為北斗¶
形至今人呼漢舊京為斗城　原太康地記曰梁孝王¶
築睢陽城方二十里以鼓唱節杵而後下和之者稱睢¶
陽因以為名　漢書曰膠東前國王治膠河水分流繞¶
城下故號膠河　増漢書曰武帝太初元年使將軍公¶
孫敖築塞外受降城　原秦州記曰金城郡漢元始六¶
<pb:KR3k0055_WYG_345-12b>¶
年置應劭曰初築城得金故曰金城　關中記曰長安¶
城皆墨壤城今赤如火堅如石父老所傳盡鑿龍首山¶
土為城又諸臺闕亦爾　襄陽耆舊傳曰龎德公在沔¶
水上至老不入襄陽城　増于寶晉紀曰魏文帝之在¶
廣陵呉人大駭乃臨江為疑城自石頭至於江乗以木¶
為槙衣以葦席加彩飾焉一夕而成　原丹陽記曰石¶
頭城因山為城江以為池地形險固尤有竒勢　王隱¶
晉書曰凉州城有臥龍形故名臥龍城南北七十里東¶
<pb:KR3k0055_WYG_345-13a>¶
西三十里本匈奴所築也　増水經注曰江陵城地東¶
南傾故緣以金隄自靈溪始桓温令陳遵造遵善於防¶
攻使人打鼓逺聽之知地勢髙下依傍創築略無差矣¶
　夏錄曰赫連勃勃下書曰古人制起城邑或因山水¶
或以義立名今都邑已建萬堵斯作宜有美名朕方統¶
一天下君臨萬國可以統萬為名　通鑑曰魏中書監¶
髙閭上表凡長城有五利罷遊防之苦一也北部放牧¶
無鈔掠之患二也登城觀敵以逸待勞三也息無時之¶
<pb:KR3k0055_WYG_345-13b>¶
備四也嵗常遊運永得不匱五也　唐張說梁四公記¶
曰梁天監中杰公嘗與諸儒言句麗國王宫内有水精¶
城可方一里天未曉而明如晝城忽不見其月便蝕¶
南史曰梁武帝攻郢城夜有數百毛人踰堞且泣因投¶
黄鵠磯蓋城之精也及旦城降　通鑑曰齊斛律光築¶
十三城於西境馬上以鞭指畫而成拓地五百里而未¶
嘗伐功　北齊書曰唐邕有治世才具齊文宣嘗登童¶
佛寺望并州城曰此是何等城或曰此是金城湯池天¶
<pb:KR3k0055_WYG_345-14a>¶
府之國帝云我謂唐邕是金城此非金城也　隋何稠¶
本傳曰稠為煬帝制行殿及六合城帝於遼左夜中施¶
之其城周圍八里城及女垣合髙十仞上布甲士立仗¶
建旗四隅置闕面别一觀觀下三門遲明而畢髙麗望¶
見謂若神功　唐書地理志註東都都城前直伊闕後¶
據邙山左瀍右澗洛水貫其中以象河漢　又列傳曰¶
朔方總管張仁愿於河北築三受降城六旬而就　㑹¶
要曰天寶二年築神都羅城號曰金城　唐書曰韓滉¶
<pb:KR3k0055_WYG_345-14b>¶
築石頭五城自京口至土山修塢壁起建業抵京峴樓¶
雉相望　唐沈亞之新城錄曰元和九年呉元濟以其¶
土叛詔執金吾李將軍出守之於萬勝岡築新城繚垣¶
周固自吟曰城乎城乎使増髙數仞雖蚩尤寧敢犯我¶
乎諸將曰乃者將軍之詞得無意其髙耶吾黨亦醜其¶
卑矣遂増其築於是新城始具　唐書地理志注節度¶
使李祐築烏延宥州臨塞隂河陶子等城於蘆子闗北¶
以䕶塞外　新唐書曰李德裕築仗義城以制大度青¶
<pb:KR3k0055_WYG_345-15a>¶
溪關之阻作禦侮城以控榮經犄角勢作柔逺城以阨¶
西山吐蕃　畫墁錄曰周世宗展汴京外郭登朱雀門¶
使太祖走馬以馬力盡處為城也　天中記曰蜀後主¶
㫤於成都城上種芙蓉花開爛熳如錦因以為名　玉¶
海曰宋建隆三年築伏羌城祥符九年城南市慶歴初¶
守臣韓琦以東西城外有民居軍營恐資宼乃廣外城¶
十一里與内城聯合秦民德之號韓公城　金史曰高¶
琪請修南京裏城上曰此役一興病滋甚矣城雖完固¶
<pb:KR3k0055_WYG_345-15b>¶
能獨安乎　又曰賈益改安國軍節度使調民夫修完¶
城郭為戰守備按察司止之不聽曰治城守臣事也按¶
察何預既而兵至以有備解去　元史曰張柔總諸軍¶
鎮把即故把之東西中三山夾河順殺水勢築連城結¶
浮梁為進戰退耕之計　元王仲暉雪舟&KR3250;語曰彭大¶
雅知重慶大興城築立四大石於四門之上大書曰彭¶
大雅築此城為蜀根本其後蜀之流離者多歸焉　元¶
史曰余闕字廷心僉都元帥府事分兵守安慶乃浚隍¶
<pb:KR3k0055_WYG_345-16a>¶
増陴隍外環以大防深塹三重南引江水置之環植木¶
為柵城四面起飛樓表裏完固　從信録曰嘉靖十八¶
年建聖諭於承天府榜其城樓曰顯親達孝之城　舊¶
京遺事曰初英廟居南城垣墉峻密及復辟之日令人¶
推壞曰我得出此城天也至今皇城豁達如洞雖每嵗¶
修治城垣而此未嘗版築¶
　　城三¶
原却月　長雲(荆州記曰沌陽縣至沔口水北有却月/城西一里有馬騎城周圍五里髙一丈)¶
<pb:KR3k0055_WYG_345-16b>¶
(昭下見鮑/  蕪城賦)　皇后　夫人(酈道元注水經曰魯陽關水/歴衡山西南經皇后城西建)¶
(武元年光武遣侍中傅浚持節迎光烈皇后於渭陽浚/發兵三百餘人宿衞皇后道路歸京師既稅捨所在故)¶
(城得其名矣遣漢書曰匈奴使右都尉要擊漢軍於夫/羊句山貳師  屬國胡騎二千與戰虜兵敗散漢軍乗)¶
(勝追北至/范夫人城)　西安　南武(崔鴻北凉録曰沮渠蒙遜等/推段業為凉州牧業築西安)¶
(城城董覽呉地記曰海渚有呉王闔閭與越結怨相伐/築  名曰南武城以禦越後呉先主亦因此更繕修以)¶
(備魏/也)　臨江　踐華(荆州圖記曰魚復縣西北赤甲城/東南連白帝城西臨大江  賈誼)¶
(過秦論曰始皇奮六代之餘烈振長/䇿而御宇内踐華為城因河為池)　紫土　黄金(崔/豹)¶
(古今注曰秦所築長城土色皆紫漢塞亦然故稱紫塞/  沈約宋書曰氐帥楊難當宼漢中魏興太守薛健據)¶
<pb:KR3k0055_WYG_345-17a>¶
(黄金/城)　千里　九重(東方朔十洲記曰崑崙山有積金/為天墉城面方千里  淮南子曰)¶
(崑崙山有増城九重其髙/一萬一千一百一十里)　元莬　白鹿(漢書曰昭帝/元鳳六年募)¶
(郡國徙築遼東元莬城白王歆之始興記曰含涯/有三城白沙城馬鞍城  鹿城城南有白鹿洞)　千¶
丈　九仞(荆州圖記曰白帝城西臨大江東南髙/二百丈西北髙一千丈  下詳敘事)　天¶
險　地中(荆州圖記曰夷陵縣南對岸有陸抗故城周/廻十里三百四十歩即山為墉四面天險)¶
(周禮曰日至之辰尺有五寸謂之地中天/地之所合也四時之所交也乃建王國焉)　下魚　遊¶
鹿(袁山松宜都記曰狼山縣東六十里有山名下魚城/四面絶崖惟兩道可上皆險峻山上周廻可二十里)¶
(有林木池水人田種於山上昔永嘉亂土人登此避賊/守之經年食盡取池魚擲下與賊以示不窮賊遂退散)¶
<pb:KR3k0055_WYG_345-17b>¶
(因此名為下魚城魴王歆之始興記曰含涯有白鹿城/晉咸康中郡人張  作令十年甚有惠政白鹿羣遊取)¶
(一而獻之/因以為名)　固國　表城(趙曄呉越春秋曰堯聽四岳/之言用鯀修水鯀曰帝遭天)¶
(災厥黎不康乃築城造郭以為固國障王肅表曰夫城/之有郭猶骨之有皮表裏各異則保  不完皮骨分離)¶
(則一體/不具)　顔田　廖葬(荘子孔子謂顔回曰家貧居卑/何不仕乎顔回對曰不願仕回)¶
(有郭外之田五十畝足以給饘粥足以給絲麻鼓琴足/以自樂回不願也  後漢書曰汝南廖扶者畢志衡門)¶
(死葬北郭號/曰北郭先生)　保民　潰衆(穀梁曰城以保民為之也/民衆城小則益城益城無)¶
(極凡城之志皆譏也注夫保民以德不以城如民衆輒/益城是無限極也  渠邱城惡衆潰奔莒曰城已惡矣)¶
(其孰與/我為虞)　解帶　起沙(墨子解帶為城所魏祖征馬超/每渡渭為超騎  突營不得立)¶
<pb:KR3k0055_WYG_345-18a>¶
(又多沙不可築城婁子伯說公曰今天寒/可起沙為城以水灌之從之一夜而成)　無益　不¶
處(楚囊瓦城郢沈尹戍曰茍不能衞無益也将梁伯好/土功亟成而不處民罷而不堪則曰某宼  至乃溝)¶
(公/宫)　四墉　百雉　廣袤　髙卑(並/詩)　増白帝　錦官¶
(郝郊入蜀紀見曰白帝城雉堞連雲邊江横鎖入蜀第/一險關也  山堂肆考曰錦官城在成都府萬里橋南)¶
　盈廬　平壤(山堂肆考曰漢武帝封膠東康王子建/為膠虞侯因名城為膠虞王莽改為盈)¶
(廬東又曰平壤城在遼東鴨緑/江  一名五險城即箕子故國)　赤甲　赭圻(荆州圖/記曰魚)¶
(復縣西北有赤甲城東南連白帝城西臨大江温山堂/肆考曰晉哀帝召桓温入朝至赭圻有詔止之  遂築)¶
(城居/此)　金斗　鐵甕(潜確類書曰金斗城在廬州府城/西舊志合肥號金斗以其分野入)¶
<pb:KR3k0055_WYG_345-18b>¶
(斗度獨多也牧山堂肆考曰潤洲城號鐵甕呉/孫權築唐杜  潤州詩云城髙鐵甕横强弩)　三牛¶
　五羊(山堂肆考三牛城即鳯陽府舊城郡介淮濠多/水災牛土畜故以厭之  寰宇記五羊城周圍)¶
(十里初有仙人騎五色羊執/六穗秬而至故城名五羊)　金墉　玉壁(晉陸機洛/陽記曰洛)¶
(陽城内西北角有金墉城圍周書列傳曰玉壁城後周/王思政所築齊神武再攻  不克韋孝寛代思政鎮玉)¶
(壁神武攻之/智力皆困)　設險　禦暴(胡傳曰百雉之城七里之/郭設險之大端也  又曰)¶
(城者禦暴/保民之所)　増陴　聯堞(合壁事類曰顔真卿為平原/太守安禄山逆状已萌真卿)¶
(度必反陽託霖雨増陴浚隍慶又曰崔神慶拜并州長/史初州隔汾為東西二城神  跨水聯堞合而一之省)¶
(防禦兵嵗/數千云)　結葦　賦茅(博物志曰代城始築立版榦/一日亡西南五十里於澤中)¶
<pb:KR3k0055_WYG_345-19a>¶
(營城自護結葦為門因就營築焉其城圎周三十七里/開九門其故城處呼曰東城  山堂肆考曰唐主欲於)¶
(鄂州置武昌節度使鄂城土惡亟壞比嵗増築賦茅於/民吏倚以為擾牛僧孺請陶甓以成五年工畢鄂人無)¶
(復嵗/費)　原築千里　據萬丈(秦築長城延袤千里拒胡/  楚國方城以為城漢水)¶
(以為池據萬丈之/城臨不測之川)　仲秋築　孟冬坏(月令仲秋築城/郭  又孟冬坏)¶
(城/郭)　過輒治　哭為崩(馬援所過輒為郡縣/治城郭  下詳城二)　増怪山¶
生　燭星見(呉越春秋曰城既成而怪山自生者瑯琊/東武海中山也一夕自來故名怪山范蠡)¶
(曰臣之築城也其應天矣崑崙之象存焉有後漢五行/志曰元鳳五年四月燭星見奎婁間占曰  土功邊城)¶
(和六年正/月築城)　過百雉　存三版(左傳曰祭仲曰都城過/百雉國之害也  說苑)¶
<pb:KR3k0055_WYG_345-19b>¶
(曰智伯决水以灌晉陽/之城城不沒者三版)　降青蛇　遊黄鵠(唐楊朝晟/傳曰朝晟)¶
(為邠寧節度使請城方渠合道木波以遏吐蕃路師次/方渠水乏有青蛇降險下走視其迹水從而流朝晟使)¶
(築防環之遂為停淵士飲仰足已城吐蕃悉衆至度不/能害乃引去  虞氏記曰趙侯自五原河曲築長城東)¶
(至隂山又於河西造大城一箱崩不就乃改卜隂山河/曲而禱焉晝見羣鵠遊於雲中徘徊經日見火光在其)¶
(下武侯曰此為我乎乃即於/其處築城今雲中城是也)　依馬跡　象蚓形(搜神/記曰)¶
(秦時築城于武周塞内将成而崩者數焉有馬馳走周/旋反覆父老異之因依馬跡以築城乃不崩遂名馬邑)¶
(耆程史曰藝祖初修汴京大其城址曲而宛如蚓詘焉/  老相傳謂趙中令鳩工奏圖初取方直四面皆有門)¶
(坊市經緯其間井井繩列上覽而怒自取筆塗之命以/幅紙作大圈紆曲縱斜旁注云依此修築故城即當時)¶
<pb:KR3k0055_WYG_345-20a>¶
(遺跡也時人咸罔測多病其不宜於觀美及政和間蔡/京擅國亟奏廣其規以便宫室苑囿之奉命宦侍董其)¶
(役凡周旋數十里一撒而方之如矩墉堞樓櫓雖甚藻飾/而蕩然無曩時之堅樸矣靖康尼瑪哈斡里雅布揚鞭城)¶
(下有得色曰是易攻下令植砲四隅隨方而擊之城既/引直一砲所望一壁皆不可立竟以此失守沉幾逺睹)¶
(至是始驗宸筆所定圖承/平時藏祕閣今不復存)　製防具　毁守具(宋史曰/郭廷謂)¶
(初仕南唐監軍濠州周世宗攻城甚急廷謂籍城中負/販之輩置大寺中俾製防城具以故無一亡逸周師不)¶
(得覘城中虚實奉潛確類書曰德宗建中元年術士桑/道茂上言臣望  天有天子氣宜髙大其城以備非常)¶
(乃命築奉天城詔州鎮/無得修城毁其守具)　仙人城　君子城(毛子晉五/色線曰葛)¶
(洪搗藥山東去三十里飛流千仞即是仙人城名為青/溪鬼谷有秦庭採术之客往往就山下人家取火  郡)¶
<pb:KR3k0055_WYG_345-20b>¶
(國志曰石勒每破一州必/簡别衣冠號為君子城)　原金湯為固　大小不知¶
(傳雖有金城湯池不可以為固責楚王使由余城麋復/命子西問髙厚大小不知子西  之對曰不能王遇盜)¶
(雲中余受戈其所猶在袒而視之背曰/此余所能也脾洩之事余亦弗能也)　溝池為固¶
啓塞從時(城郭溝池以為固之門户道橋謂之啓城郭/牆塹謂之塞關閉  急不可一日而闕隨壞)¶
(時而理之不可/限以土功之時)　扄鐍土宇　緘縢地維　是資善守¶
　何患來攻　髙城深池　崇墉浚洫　城以巨防¶
門之重閉　用逸制勞　以寡勝衆　　扼地咽喉　為¶
國藩屏　増紫雲横亘　佳氣鬱蔥(泊宅編曰秦之長/城西起臨洮盡遼)¶
<pb:KR3k0055_WYG_345-21a>¶
(海今但穴其下以來往望之若紫雲横亘沙漠上城王/充論衡曰王莽時謁者蘇伯阿能望氣使過舂陵  郭)¶
(歎其氣佳及光武到河北與伯阿見問曰卿前過舂/陵何用知其佳氣也伯阿對曰見其鬱鬱蔥蔥耳)¶
繫水因山　象天法地(上見城二引周書秋下/見城二引呉越春)　取旗¶
先登　懸布復上(左傳曰隱公十一年公會齊鄭伐許/潁考叔取鄭伯之旗蝥弧以先登子)¶
(都自下射之顚瑕叔盈又以蝥弧登周麾而呼曰君登/矣鄭師畢登遂入許  又曰襄公十年諸侯圍偪陽主)¶
(人懸布堇父登之及堞而絶之/隊則又懸之蘇而復上者三)　謝安遐想　魏瓘前¶
知(上見城二見古今詩話曰魏瓘侍郎初知廣州子城/一角忽頽  一古磚有四大字云委於鬼工乃魏字)¶
(也公感其字大築新之後罷還未幾儂智髙宼廣州外/城一擊而圮獨子城堅民頼以生賊平朝廷以公前知)¶
<pb:KR3k0055_WYG_345-21b>¶
(有備加諫議大/夫再知廣州)　石頭必爭　錢塘可灌(山堂肆考曰/石頭城六朝)¶
(必爭之地在郡西二里今清凉寺李王殿是也此又曰/宋陳亮才氣超邁志存經世嘗環視錢塘謂曰  城可)¶
(灌也蓋以地/下於西湖耳)　擬法紫宫　合氣后土(上見城二范呉/越春秋曰  蠡)¶
(曰臣乃承天門制城合氣于后土/嶽象已設崑崙故出越之霸也)　比角為城　掉舌¶
下城(王充論衡曰鯀為諸侯欲得三公而堯不聽怒其/猛獸欲以為亂比獸之角可以為城舉尾以為旌)¶
(奮心盛氣阻戰為彊齊潜確類書曰/酈食其掉三寸舌下  七十餘城)　丹樓如霞　金¶
泉似酒(世說補曰桓征西治江陵城甚麗㑹賔僚出江/津望之云若能有目此城者賞顧長康時為客)¶
(在坐目曰遥望層城丹樓如霞桓即賞以二婢似晉王/韶南雍州記曰福祿城謝艾所築下有金泉味  酒)¶
<pb:KR3k0055_WYG_345-22a>¶
　相如完璧　仲連射書(通鑑曰趙得楚和氏壁秦王/請以十五城易之藺相如曰)¶
(臣願奉璧而往城不入則臣請完璧而歸王遣之相如/至秦既獻璧視秦王無意償城乃紿取璧遣使者懷之)¶
(間行歸趙而以身待命於秦秦王賢而歸之聊國䇿曰/燕將攻齊下聊城或讒之燕王燕將懼誅保  城不敢)¶
(歸齊田單攻之嵗餘不下魯仲連乃為書約之矢以/射城中遺燕将燕將曰敬聞命矣因罷兵倒韣而去)¶
飛烏啣標　鬭龍躍澤(文苑彚雋曰呉興郡城秦時為/下菰城又為項王故城郭璞欲)¶
(移郡於東遷璞女亦善地理啓璞無徙因舊址損益之/可以永無殘破之虞璞從之初璞欲移城於東遷每立)¶
(標輒為飛烏啣去㑹其女又啓遂定於今處女號遷/城小娘子從璞廟祀焉  下見後呂溫受降城銘)¶
蹊隧險絶　濠塹重複(唐髙適傳曰適疏言平戎以西/數城皆窮山之巔蹊隧險絶運)¶
<pb:KR3k0055_WYG_345-22b>¶
(糧束馬之路坐甲無人之鄉因宋陸游老學庵筆記曰/建康城李景所作其髙三丈  江山為險固其受敵惟)¶
(東北兩面而濠塹重複皆可堅守至紹/興間已二百餘年所損不及十之一)　雲梯攻城¶
鵞車掘城(王氏彚苑曰公輸班造雲梯攻宋墨子縈帶/守之公輸班九攻而墨子九却之不能入遂)¶
(輟兵攻元史列傳曰世祖自陽羅渡江促張柔/㑹兵  鄂柔乃令何伯祥作鵞車洞掘其城)　子反¶
乗堙　仁恭穴地(公羊傳曰荘王圍宋司馬子反乗堙/而窺宋城  五代雜傳曰劉守光父)¶
(仁㳟能穴地為道以/攻城軍中號劉窟頭)　刋木標櫓　立仗建旗(李華韓/公廟碑)¶
(銘曰三城既就刋木標櫓記之種落刻/其降年後皆如之  下見前隋何稠傳)　阿利蒸土¶
立言畫地(山堂肆考曰夏主赫連勃勃以叱干阿利領/將作大匠阿利性巧而殘忍蒸土築城錐入)¶
<pb:KR3k0055_WYG_345-23a>¶
(一寸即殺築者而并築之言又曰羅立言宜州人為武/陽令以能治劇遷河隂立  始築城地在城郭中者皆)¶
(為豪富大賈所占乃下令畫地使民自築其處吏籍其/濶狹號於衆曰有不如約為我更完民憚其嚴數旬工)¶
(遂/畢)　堅勁不摧　紆環多趣(述異記曰安陽有金城城/皆如金色堅勁不崩摧先)¶
(儒云上古時天雨黄金也三唐書曰裴行儉討&KR0210;匐春/王方翼為副築碎葉城面  門紆環多趣以詭出入)¶
　雅有營謝　傳稱城沂(上美召伯也海下賢/蒍敖也見玉  集句)　隱以¶
金椎　蒙以石壁　陵崢岸峭　岳立雲連　原當要¶
害之衝　控形勝之國　増周之以木樵校聯　布之¶
以藺石渠荅　原懷德惟寧雖聞士為　不供是懼終¶
<pb:KR3k0055_WYG_345-23b>¶
執仲幾　増壘土誅茅皆昭聖儉　鎔金鑄玉獨擅國¶
工(孫之獬鞏/華城記)　原雖宗子是固則可徵辭　而大夫不¶
供亦宜加罪　増今京不度既百雉以貽憂　夫魯有¶
初諒三都之必毁(余靖請墮/都城判)　依山為障踞怒虎於崇¶
岡　引水為池住飛龍於曲地　墨翟多能九攻聞解¶
帶之術　鄭丹逺識五大有在邊之譏¶
　　城四¶
増城中丘(胡傳曰凡書城者完舊也書築者創始/也城中丘使民不以時非人君之心也)　子¶
<pb:KR3k0055_WYG_345-24a>¶
囊遺言(左傳曰襄公十四年楚子囊將死遺言謂子庚/必城郢君子曰君薨不忘増其名將死不忘衞)¶
(社稷可不/謂忠乎)　化雙雉(詞林海錯曰秦文公時築城有陽/伯者逢兩童子化為雙雉遂名雉)¶
(城/)　蓑城(又曰蓑城謂/以草覆城也)　為遊冶所(呉地志曰越獻西/施於呉王王擇虞)¶
(山北麓以石甃/城為遊冶之所)　亞字形(呉地志曰呉羅城作亞字形/周敬王六年丁亥造其城南)¶
(北長十二里東西九里城中有大河三横四直蘇州/名標十望地號六雄八門皆通水陸郡郭三百餘卷)¶
長城巨防(蘇代說燕曰齊/有長城巨防)　依龜築(搜神記曰秦惠王/二十七年使張儀)¶
(築成都城屢頽忽有大龜浮於江至東子城東南隅/而斃儀以問巫巫曰依龜築之便就故名龜化城)¶
丱子城(輿地志曰始皇遣徐福發童男女千人/至海上求仙因築城僑寓號丱子城)　候神¶
<pb:KR3k0055_WYG_345-24b>¶
人(史記孝武夲紀曰方士有言黄帝時為五/城十二樓以候神人於執期名曰迎年)　一顧可¶
傾(漢書曰李延年歌曰北方有佳人絶世而獨立一顧/傾人城再顧傾人國豈不知傾城與傾國佳人難再)¶
(得/)　邊城晏閉(玉海曰孝宣時邊/城晏閉牛馬布野)　候城(又曰師古云/漢制毎塞要)¶
(處别築為城置人/鎮守謂之候城)　織錦(辛氏三秦記曰梁山宮在/好畤城皆文石名織錦城)¶
為國得城(南史曰齊武帝欲修白下城難於動役劉係/宗啓謫役在東者上從之後武帝講武白下)¶
(履行其城曰係宗/為國家得此一城)　伐柳灌水(北史曰魏太武伐蠕蠕/軍中有告失驢耳者司)¶
(馬楚之曰必覘賊截之為驗耳賊將至矣乃伐柳/為城灌水令凍城立而賊至不可攻逼乃走散)　紫¶
微城(地理志曰東都宮城在皇城北長千六百二十歩/廣八百有五歩周四千九百九十一歩崇四丈八)¶
<pb:KR3k0055_WYG_345-25a>¶
(尺以象北辰藩/衞故名紫微城)　石坼湧泉(五行志曰開元二十八年/六月吐蕃圍安戎城斷水)¶
(路城東山鳴/石坼湧泉)　河朔金城(顔真卿本傳曰真卿為招討/使清河太守使郡人李萼來)¶
(乞師萼曰聞公首奮羣倡/大順河朔恃公為金城)　筮得大畜(新唐書曰髙駢/徙劒南西川節)¶
(度成都城嵗壞駢易以磚甓陴堞完新負城邱陵悉根/平之以便農桑訖功筮之得大畜駢曰畜者養也濟以)¶
(剛健篤實輝光日新吉孰大焉/文宜去下存上因名大元城)　玉字題(唐鄭還古博/異志曰房州)¶
(隂隱客荘後穿井千餘尺忽旁通石穴工人入穴探之/别一天地日月經行半日至一山趾有一國城皆金銀)¶
(珉玉為宫室城樓以/玉字題曰梯仙國云)　工畢獻圖(備史曰王使陳章城/衢州工畢以圖獻王)¶
(視西門樟樹密謂左右曰此樹不/入城章終非我畜其後章果叛)　築青澗(言行録曰/范文正公)¶
<pb:KR3k0055_WYG_345-25b>¶
(於延州築青澗城墾營田復永平廢塞熟羌歸業數萬/户於慶州城大順以據要害奪賊地而耕之又城細腰)¶
(胡蘆於是明珠滅藏大/族皆去賊為中國用)　主芙蓉城(潛確類書曰石曼/卿卒後其故人有)¶
(見之者恍惚如夢中言我今為仙所主芙蓉城欲呼故/人共遊不諾忿然騎一素騾而去  又曰王廻子髙與)¶
(仙女周瑶英遊芙/蓉城凡百餘日)　扼要害(宋史列傳曰狄青城橋子/谷築招安豐林新砦皆扼)¶
(賊要/害)　甃城壁(元史列傳曰張柔移鎮亳州環亳皆水/非舟楫不達柔甃城壁為橋梁屬汴堤)¶
(以通商/賈之利)　賜金釦瑇瑁巵(元史曰至正三年城大都張/𢎞略佐其父為築城總管城)¶
(成賜内帑金/釦瑇𤦛巵)　不細謹(明開國臣傳曰倭盜海邊湯和/自登萊淮陽迄呉越間設指揮)¶
(衛若干户所揀丁北三萬五千有竒城之丁壮多入民/家闕其牆垠堦序之石及諸碓磑&KR3300;諸城下浙人讟焉)¶
<pb:KR3k0055_WYG_345-26a>¶
(和曰吾聞成逺算者不近量任大事者不細/謹復有讟者老夫将手刃之不踰年城成)　鳴沙(潛/確)¶
(類書曰鳴沙城在陜西寕夏/中䘙人馬過此則沙有聲)　蟻城(毛子晉五色線曰/墊江縣冉端為父)¶
(卜地掘深丈餘遇蟻城方數丈外重雉堞皆具子城譙/櫓工若雕刻城内分街徑小垤相次毎垤有蟻數十憧)¶
(憧不絶樓中有二蟻一紫色長寸餘足作金/色一有羽細腰稍小白翅有金脉疑是雄者)¶
　　城五¶
原詩晉陸機遨遊出西城詩曰遨遊出西城按轡循都¶
邑逝物隨節改時風肅且熠遷化有常然盛衰自相襲¶
靡靡年時改苒苒老已及行矣勉良圖使爾修名立¶
<pb:KR3k0055_WYG_345-26b>¶
宋謝靈運初發入南城詩曰弄波不輟手玩景豈停目¶
雖未登雲峰且以歡水宿　又發石首城詩曰出宿薄¶
京畿晨装摶曽颸重經平生别再與朋知辭故山日已¶
逺風波豈還時遥遥萬里帆茫茫終何之欽聖若旦暮¶
懷賢亦淒其皎皎明發心不為嵗寒欺　梁簡文帝從¶
頓還城詩曰漢渚水初緑江南草復黄日照蒲心暖風¶
吹梅蕊香征艫艤湯塹歸騎息金隍舞觀衣恒襞歌臺¶
弦未張持此横行去誰念守空牀　又登城詩曰日影¶
<pb:KR3k0055_WYG_345-27a>¶
半東簷靖念空杼軸小堂卷縹書華池厭修竹寂寞既¶
寡悰登城望原陸遥山半吐雲嚴飇時響谷靡靡見墟¶
煙森森視寒木落霞乍續斷晩浪時廻復逺矚既濡翰¶
徒自勞心目短歌雖可裁緑情非霧縠　又登城北望¶
詩曰登樓傳昔賦出薊表前聞霸陵忽迴首河隄徒望¶
軍兹焉聊迴眺極目杳難分一水斜開岸雙城遥共雲¶
　又和衞尉新渝侯廵城口號詩曰帝京風雨中層闕¶
煙霞浮玉署清餘熱金城含暮秋水光凌却敵槐影帶¶
<pb:KR3k0055_WYG_345-27b>¶
重樓　江淹登紀南城詩曰恭承此嘉惠末官至南荆¶
歛袵承光彩端笏奉仁明再逢緑草合重見翠雲生江¶
甸知禮富漢渚聞敎清君王澹以思樹羽望楚城年積¶
衣劒滅地逺宫館平　劉孝標江州還入石頭城詩曰¶
鼓枻浮大川延睇洛城觀洛城何鬱鬱杳與雲霄半前¶
望蒼龍門斜瞻白鶴館槐垂御溝道柳綴金堤岸迅馬¶
晨風趨輕輿流水散髙歌梁塵下絙瑟荆禽亂我思江¶
海遊曽無朝市玩忽寄靈臺宿空軫及關歎仲子入南¶
<pb:KR3k0055_WYG_345-28a>¶
楚伯鸞出東漢何能棲樹枝取斃王孫彈　王筠和新¶
渝侯巡城詩曰閶闔曖已昬鉤陳杳将暮棲烏城上喧¶
晩雀林中度屯衞時巡警凝威肆安歩閣道趨文昌禁¶
兵連武庫銅烏迎早風金掌承朝露罘罳分曉色睥睨¶
生秋霧維城任寄崇空想靈均賦伊余方病免邱園保¶
恬素　庾肩吾登城北望詩曰&KR0654;師屠六郡登城望九¶
&KR0580;山沈黄霧裏地盡黒雲中霜戈曜壠日哀笳斷塞風¶
　又和衞尉新渝侯巡城詩曰維城寄右戚巡警屬勤¶
<pb:KR3k0055_WYG_345-28b>¶
王南瞻通灞岸北眺指横芒入漢飛延閣臨雲出建章¶
歩逐天津逺城隨秋夜長露槐落金氣風寮上新凉¶
増何遜登石頭城詩曰關城乃形勢地險差非一馬嶺¶
逐紆回犬牙傍隆窣百雉極襟帶億庾兼量出至理歸¶
無為善守竟何恤眺聽從耳目逺近備幽悉擾擾見行¶
人暉暉視落日連檣入廻浦飛蓋交長術天暮逺山青¶
潮去遥沙出薄宦恧師表屬辭慙愈疾願乗觳觳牛還¶
隱蒙籠室　徐悱登琅邪城詩曰甘泉警烽候上谷抵¶
<pb:KR3k0055_WYG_345-29a>¶
樓蘭此江稱豁險兹山復鬱盤表裏窮形勝襟帶盡巖¶
巒修篁壯下屬危樓峻上干登陴起遐望回首見長安¶
金溝朝灞滻甬道入鴛鸞鮮車騖華轂汗馬躍銀鞍少¶
年負壯氣耿介立衝冠懷紀燕山石思開函谷丸豈如¶
灞上戲羞取路傍觀寄言封侯者數言良可歎　原後¶
魏温子昇從駕幸金墉城詩曰兹城實佳麗飛甍自相¶
並膠葛擁行風岧嶤閟流景御溝屬清洛馳道通丹屏¶
湛淡水成文參差樹交影長門久已閉離宫一何靜細¶
<pb:KR3k0055_WYG_345-29b>¶
草縁玉堦髙枝䕃桐井微微夕渚暗肅肅暮風冷神行¶
揚翠旗天臨肅清警伊臣從下列逄恩信多幸康衢雖¶
已泰弱力將安騁　陳張正見遊龍首城詩曰關外山¶
川濶城隅塵霧浮白雲凝絶&KR0656;滄波間斷洲四面觀長¶
薄千里眺平邱河津無桂樹樽酒自淹留　沈炯望郢¶
州城詩曰魂兮何處返非死復非仙坐柯如昨日石合¶
未淹年歴陽頓成浦東海果為田空憶扶風詠誰見峴¶
山傳世變才良改時移民物遷悲哉孫驃騎悠悠哭彼¶
<pb:KR3k0055_WYG_345-30a>¶
天　唐李百藥秋晩登古城詩曰日落征途逺悵然臨¶
古城頽墉寒雀集荒堞晩烏驚蕭森灌木上迢逓孤煙¶
生霞景煥餘照霧氣澄晩清秋風轉揺落此志安可平¶
　増劉禹錫登司馬錯古城詩曰将軍将泰師西南奠¶
遐服故壘清江上蒼煙晦喬木登臨直蕭辰周覽壯前¶
躅塹平陳葉滿墉髙秋蔓緑廢井抽寒菜毁臺生魯穀¶
耕人得古器宿雨多遺鏃楚塞鬱重疊蠻溪分結曲留¶
此數仞基幾人生逺目　杜審言登襄陽城詩曰旅客¶
<pb:KR3k0055_WYG_345-30b>¶
三秋至層城四望開楚山横地出漢水接天回冠蓋非¶
新里章華即舊臺習池風景異歸路滿塵埃　杜甫上¶
白帝城詩曰城峻隨天壁樓髙更女牆江流思夏后風¶
至憶襄王老去聞悲角人扶報夕陽公孫初恃險躍馬¶
意何長　皇甫冉早春登徐州城詩曰落日慿危堞春¶
風似故鄉川流通楚塞山色遶徐方壁壘依寒草旌旗¶
動夕陽無戎資上策南畝起耕桑　張祐江城晩眺詩¶
曰重檻搆雲端江城四鬱盤河流出郭靜山色對樓寒¶
<pb:KR3k0055_WYG_345-31a>¶
浪草侵天白霜林映日丹悠然此江思樹杪幾檣竿¶
韋荘臺城詩曰江雨霏霏江草齊六朝如夢鳥空啼無¶
情最是臺城柳依舊煙籠十里堤　錢起同王貟外隴¶
城詩曰三軍版築脫金刀黎庶翻慙將士勞不憶新城¶
連嶂起唯驚畫角入雲髙　李益登長城詩曰漢家今¶
上郡秦塞古長城有日雲長慘無風沙自驚當今聖天¶
子不戰四夷平　雍陶河隂新城詩曰髙城新築壓長¶
川虎踞龍盤氣色全五里似雲根不動一重如月暈長¶
<pb:KR3k0055_WYG_345-31b>¶
圓河流暗與溝池合山色遥將埤堄連自有此來當汴¶
口武牢何用鎖風煙　宋梅堯臣新霽登周王城詩曰¶
行行古城頭歴覽古城下水鳥傍人煙河流隔桑柘秋¶
山豁晴翠野老親時稼民訟今已稀閑登厭官舍　陸¶
游楚城詩曰江上荒城猿鳥悲隔江便是屈原祠一千¶
五百年間事只有灘聲似舊時　楊萬里城頭晩歩詩¶
曰古城秋後不勝荒人跡新行一逕長竹影已揺將午¶
日草根猶有夜來霜　陳襄古城詩曰蘆葦蕭踈天氣¶
<pb:KR3k0055_WYG_345-32a>¶
清水含山色照重城緑蕪何處管絃地碧落舊時鐘鼓¶
聲三峽橋邊秋雨過六鼇宫裏夜潮生蕭郎秦女無歸¶
約十二樓臺空月明　林景熙鹿城晩眺詩曰古城仙¶
鹿逺百感赴斜曛海氣千年聚山形九斗分神鴉飢啄¶
蘚宰木蠧藏雲何處鳴鉦發春屯又易軍　金朱自牧¶
郡城秋望詩曰城髙野濶思何窮人在西風一笛中樓¶
影不揺溪水靜舂聲相荅草山空海天引望能供碧霜¶
樹經秋更倚紅回首客魂招不得蓴鱸歸興滿江東¶
<pb:KR3k0055_WYG_345-32b>¶
元元好問講武城詩曰作計千年復萬年似嫌蒸土不¶
能堅秪今講武人何在衰柳殘楊有亂蟬　薩都拉髙¶
郵城曉望詩曰城上髙樓城下湖城頭畫角曉嗚嗚望¶
中燈火明還滅天際星河澹欲無隔水人家暗楊柳帶¶
霜鳬雁起菰蒲短衣匹馬非吾事擬向煙波覓釣徒¶
周霆震郡城髙詩曰郡城髙昔人墮廢今人勞城中居¶
民負土石城上畚鍤卒伍操去年外濠深地底今年城¶
内插天起紅旗東接漢陽山白璧西沈贑江水杵聲未¶
<pb:KR3k0055_WYG_345-33a>¶
改築者殊人事往往如傳車荒碑斷礎悉輿致仙宮梵¶
宇空無餘歡呼攔街走童孺明年移家城裏住抱關舊¶
卒鬢如絲涙墮鴉啼城下樹城堅池浚侔金湯此地他¶
年為戰場　王逢登越城故基詩曰呉王臺對越王城¶
嵗嵗春風燕麥生一片范家湖上月照人心事獨分明¶
増歌齊把梁妻援琴歌曰樂莫樂兮新相知悲莫悲兮¶
生别離哀感皇天城為墮　漢平城歌曰平城之下亦¶
誠苦七日不食不能彀弩¶
<pb:KR3k0055_WYG_345-33b>¶
増行齊王融望城行曰金城十二重雲氣出表裏萬户¶
如不殊千門反相似車馬若飛龍長衢無極已簫鼓相¶
逢迎信哉佳城市　宋劉克荘築城行曰萬夫喧喧不¶
停杵杵聲丁丁驚后土徧邨開田起窑竈望青斫木作¶
樓櫓天寒日短工役急白棒訶責如風雨漢家丞相方¶
憂邊築城功髙除美官舊時廣野無城處而今烽火列¶
屯戍君不見髙城齾齾如魚鱗城中蕭疎空無人　金¶
劉迎修城行曰淮安城郭真虛設父老年前向予說築¶
<pb:KR3k0055_WYG_345-34a>¶
時但用雞糞土風雨即摧乾更裂秪今髙低如堵牆舉¶
頭四野青茫茫不知地勢實衝要東連鄂渚西襄陽誰¶
能一勞謀永逸四壁依前護甎石免令三嵗二嵗間費¶
盡千人萬人力¶
増曲唐温庭筠故城曲曰白馬金絡頭東風故城曲¶
増詞唐張籍築城詞曰築城處千人萬人齊把杵重重¶
土堅試行錐軍吏執鞭催作遲來時一年深磧裏盡着¶
短衣渴無水力盡不得抛杵聲杵聲未盡人皆死家家¶
<pb:KR3k0055_WYG_345-34b>¶
養男當門户今日作君城下土¶
増謡唐李賀古鄴城童子謡曰棘為鞭虎為馬團團走¶
鄴城下¶
原賦魏文帝登城賦曰孟春之月惟嵗權輿和風初暢¶
有穆其舒駕言東道陟彼城樓逍遥逺望乃欣以娯平¶
原博敞中田闢除嘉麥被壟縁路帶衢流莖散葉列倚¶
相扶水幡幡以長流魚裔裔而東馳風飄颻而既臻日¶
晻曖而西移望舊館而言旋永優游而無為　晉孫楚¶
<pb:KR3k0055_WYG_345-35a>¶
登樓賦曰有都城之百雉加層樓之五尋從明王以登¶
極聊暇日以娯心涇渭汨以阻邁卉木鬱而成林晞朝¶
陽之素輝羨緑竹之茂隂望秦墳於驪山覩八陵於北¶
岑營巷基峙列宅萬區黎民布野商旅充衢把柳綢繆¶
芙蓉吐芳俯依青川仰翳朱楊體象濛氾幽若扶桑白¶
日為之晝昏鳥禽為之頡頏　宋鮑昭蕪城賦曰崒若¶
斷岸矗似長雲製磁石以禦衝糊頳壌以飛文觀基扄¶
之固護將萬祀而一君出入三代五百餘載竟𤓰割而¶
<pb:KR3k0055_WYG_345-35b>¶
豆分至若白楊早落塞草前衰稜稜霜氣&KR0609;&KR0609;風威孤¶
蓬自振驚沙坐飛通池既已夷峻嵎又以頽直視千里¶
外唯見起黄埃若夫藻扄黼帳歌臺舞閣之基璇淵碧¶
樹弋林釣渚之館呉蔡齊秦之聲魚龍爵馬之翫皆薫¶
歇燼滅光沈響絶東郡妙姬南國佳人蕙心紈質玉貌¶
絳脣莫不埋魂幽石委骨窮塵豈憶同輩之愉樂離宫¶
之苦辛歌曰邊風起兮城上寒井徑滅兮邱壠殘千齡¶
兮萬代共盡兮何言　梁呉筠呉城賦曰古樹荒煙幾¶
<pb:KR3k0055_WYG_345-36a>¶
百千年云是呉王所築越王所遷東有鑄劒殘水西有¶
舞鶴故壥縈具區之廣澤帶姑蘇之逺山僕本蓄怨千¶
悲億恨况復荆棘蕭森叢桂彌蔓亭梧百尺皆歴地而¶
生枝階筠萬丈或至杪而無葉不見春荷夏槿唯聞秋¶
蟬冬蝶木魅晨走山鬼夜驚不知九州四海乃復有此¶
呉城　増唐呂令問雲中古城賦曰夫其規典章辨封¶
疆池桑乾之水苑秦城之牆百堵齊矗九衢相望歌臺¶
舞榭月殿雲堂開儒士於璧沼貯美人於玉房翕習沸¶
<pb:KR3k0055_WYG_345-36b>¶
渭熒熒煌煌武破六州之内文宅三川之陽何其壯也¶
　張嵩雲中古城賦曰魏祖發大號鼓洪爐天授宏略¶
神輸祕圖一太隂以建極則廣莫而論都遂徴版榦庀¶
徒卒鏟嶕嶢剖崛屼因方山以列榭按長城以為窟既¶
雲和而星繁亦丘連而岳突月觀霞閣左社右𨞬元沼¶
泓汯湧其後白樓&KR1005;㠗興其前開士子之詞館列先王¶
之藉田靈臺山立璧水池圎雙闕萬仞九衢四達羽旄¶
林森堂殿膠葛當其士馬精彊都畿浩穰始摧燕而滅¶
<pb:KR3k0055_WYG_345-37a>¶
夏終服宋而平梁故能出入百祀聯延七主擊魯衞之¶
諸侯廓秦齊之土宇禮興樂盛修文輝武講六代之憲¶
章布三陽之風雨　崔損北斗城賦曰峻址雲矗曾譙¶
錦章羃赬壤以疊形凝皓粉以飛光門結黄金之石檐¶
施白璧之璫堞盤紆於曲檻池徑復於圎塘城勢逶迤¶
若台岑之隱映樓形宛轉似崑崙之相望接千門之宫¶
闕通八達之康荘　陳諷新築峨和城賦曰元侯以制¶
敵之雄略期方隅之永清得奔衝之故地剙備守之新¶
<pb:KR3k0055_WYG_345-37b>¶
城四合分形見岡巒之表裏百堵定制變勝負之虛盈¶
崪雲屯而霞起忽虎踞而龍行倚蒼壁以中絶玷赬壤¶
而外明我有巨防師無遺鏃神謀洞啓而機張天險載¶
興而版築於以巒披岡削嶺門崖谷雉堞霜皜麗譙雲¶
矗數萬落於屈指睇連營於寸目何暫費於經營永無¶
虞於敗覆　又華山為城賦曰千尋壁立萬雉雲屯龍¶
蟠日月虎視乹坤大河自北而東呀為濬洫窮谷從中¶
而斷豁若重門誠百二之光宅見九五之天尊偉夫襟¶
<pb:KR3k0055_WYG_345-38a>¶
帶皇都咽喉上國磅礴乎崤函之外隱軫乎豐鎬之側¶
所以羅羣象吞八極展萬祀而成在衆心冠三秦而位¶
居一德况乎天地初霽雲霞四披紅塵滅影碧落標竒¶
宿霧市之氣尚疑煙闕聳蓮峰之色不讓文陴顧萬夫¶
之莫向信六國而奚為岌岌神才言言天設連岸抱九¶
州之路壯氣折諸侯之節蕭蕭歸馬想飲窟之初還隱¶
隱輕雷訝鳴鼓之不歇天包地束鳥過雲輕萬仭垂峭¶
千峰入冥髣髴虹蜺盡識旌旗之色依稀星月皆分弧¶
<pb:KR3k0055_WYG_345-38b>¶
矢之形　宋蘇軾昆陽城賦曰淡平野之靄靄忽孤城¶
之如塊風吹沙以蒼莽悵樓櫓之安在横門豁以四達¶
故道宛其未改彼野人之何知方傴僂而畦菜嗟夫昆¶
陽之戰屠百萬於斯須曠千古而一快¶
増頌唐符載新廣雙城門頌曰鍾陵古城隘不工麗譙¶
隙穴廢崇墉右貂作鎮寢前蹤中央砥平豁蒙籠嚴城¶
朝旦日曈曈髙開四門車馬通此邦此績垂無窮敢紹¶
華藻揚清風¶
<pb:KR3k0055_WYG_345-39a>¶
増銘後漢李尤京師城銘曰天險匪登地險邱陵帝王¶
設險乾坤是承　唐呂温東周城銘曰文王受命肇興¶
西土周公作洛始㑹風雨居中正本拓統開祚盛則駿¶
奔衰則夾輔二霸之後時無義聲大夫萇𢎞言抗其傾¶
坐召諸侯廣崇王城雖微逺猷實被令名立臣之本委¶
質定分為仁不卜臨義不問興亡理亂在德非運罪之¶
違天不可以訓　又三受降城銘曰韓侯受命平在朔¶
易北方之强制以全策亘漢横塞揭兹雄壁如三鬭龍¶
<pb:KR3k0055_WYG_345-39b>¶
躍出大澤並入襟帶各閉風雷俯視隂山仰看昭回一¶
夫登陴萬里洞開日晏秋盡纖塵不來　明李攀龍肥¶
城縣城銘曰天不可升地險邱陵維休維戚肇自中丞¶
周公居東于宣于蕃匪除于庭而力于原有令知發大¶
物是慿綢繆牖户百堵斯興言售厥謀用在不疑匪良¶
執事一簣之虧卓彼巖邑何幹何楨三人同心乃成此¶
城¶
増序唐(撰人/闕名)蘄州新城門頌序曰城於防春秋書之重¶
<pb:KR3k0055_WYG_345-40a>¶
時也城於蘄輿人誦之美功也大唐庚辰嵗岳鄂觀察¶
使鄭公前牧於蘄春始佩銅虎符是年蔡人不恭民大¶
愁恐若宼暴至是邦也夙昔無事城隍不張頽墉壞堞¶
僅為平野公乃度舊址量客土備畚鍤嘯丁壯勃焉而¶
興於是謹刀布以索力考鼛鼓以蕩氣嚴進退以設令¶
立師伍以程課烝徒雷呼萬鎚星飛誅惰聳勞間無留¶
時凡甲子五癸即崪然城成矣墉髙三雉門容兩轍門¶
臺睥睨霞赩雲截如崇山斷岸邈不可嚮議金湯者我¶
<pb:KR3k0055_WYG_345-40b>¶
居首焉¶
増議漢蔡邕議曰天設山河秦築長城漢起塞垣所以¶
别内外異殊俗也守邊之衞李牧善其略保塞之論嚴¶
尤申其要¶
増記唐楊䕫歙州重築新城記曰逺而望之則疊巘層¶
巒屹如天設迫而視之則崇岡連阜捷若神化廻合叢¶
倚崕束山抱建邦設險此焉是覯　宋李清臣重修都¶
城記曰以三嵗之績易數百年因循之陋崇墉屹然周¶
<pb:KR3k0055_WYG_345-41a>¶
五十里一百六十五歩横度之基五丈九尺髙度之四¶
丈而睥睨七尺堅若埏埴直若引繩惟我汴京氣象宏¶
偉平廣四達岡阜□轉隱磷地中若龍盤虎伏睨而四¶
據濁河限其北漕渠貫其内氣得中和土號沃衍霏煙¶
屯雲映帶門闕望之者知其為天子之宅周世宗廣而¶
新之逮此百二十有五年矣聖主營於無為圖於弗用¶
取羨卒共其力兵不踰一萬分部者六版榦遞遷畚鍤¶
貫序創機輪以登土為鐵疏以固溝肇於丙方環於四¶
<pb:KR3k0055_WYG_345-41b>¶
浹度功五百七十九萬有竒所省者十之三其作怡然¶
其成裕然人不及計士不及議而城以全新奏矣　明¶
張四維京師新建外城記曰易垂設險守國之文詩有¶
未雨桑土之訓帝王城郭之制豈以勞民所以固圉宅¶
師以隆王者居重之威以奠下民安土之業以絶姦宄¶
覬覦之念此固聖人因時之政不得不然者爾¶
　　櫓一¶
原釋名曰櫓露也露上無覆屋也　孫子兵法曰攻城¶
<pb:KR3k0055_WYG_345-42a>¶
之法修櫓枌榅具器械三月而後成　増說文曰城上¶
望樓戰陣髙巢車皆曰櫓　綱目集覽曰櫓通作樐城¶
上守禦望樓也　史記列傳曰江河為阹泰山為櫓¶
合璧事類曰邊方備宼作髙土曰櫓櫓上貯薪宼至舉¶
火相告(即今之/煙燉也)¶
　　櫓二¶
原陸機洛陽記曰洛陽城周公所制城上百歩有一樓¶
櫓外有溝渠　増唐馬燧傳曰設一門為譙櫓　宋史¶
<pb:KR3k0055_WYG_345-42b>¶
曰郭廷瓉初仕周世宗為樓櫓戰櫂左右廂都監　又¶
曰李繼先為髙陽關行營都監於易州平塞軍長城口¶
至髙陽為望櫓七所舉烽以候警急　又曰荆嗣璧於¶
莫州城下領百人斧敵望櫓邀擊屢敗之　又曰程琳¶
判大名度要害繕璧壘増守禦備植雜木數萬曰異時¶
樓櫓之具可不出於民矣　遼史曰南京析津府城方¶
三十六里崇三丈衡廣一丈五尺敵樓戰櫓具　金史¶
曰侯小叔駐樂李山寨衆兵畢㑹夜半攻城以登焚樓¶
<pb:KR3k0055_WYG_345-43a>¶
櫓火照城中　元史曰諤勒哲巴圖從萬戸穆呼哩掠地¶
荆南至襄陽與宋兵戰屢勝之遂為梯登樊城焚樓櫓¶
勇冠三軍　又曰綦公直從諸軍南伐至隆興宋軍突¶
出城門逆戰公直敗之追抵城下遂踰壕拔木焚其樓¶
櫓　從信録曰陳勝與李文忠議以諸暨浙東藩障乃¶
度地去諸暨六十里并五指巖新築一城不旬日樓櫓¶
濠柵靡不畢具　明遜國臣傳曰都督同知孫岳建文¶
中充鳳陽守將靖難兵起大修戰守器械所為戰艦樓¶
<pb:KR3k0055_WYG_345-43b>¶
櫓戈甲皆有法¶
　　櫓三¶
増蒙氊入　奮槊登(宋史曰王均叛據成都築月城以/自固雷有終令卒蒙氊秉燧以入)¶
(悉焚其望櫓機石均突圍而遁登元史曰察喇從征圍/南京城堅如立鐵&KR0108;長槊大呼  西南角摧其飛櫓)¶
　花木叢植　旍葆四垂(宋文鑑泰州玩芳亭記曰海/陵郡城西偏多喬木雜花桃)¶
(李山櫻椒棣數十種叢植櫓上上西京雜記曰昆明池/中有戈船樓船各數百艘樓船  建樓櫓戈船上建戈)¶
(矛四角悉垂幡毦旍/葆麾蓋照灼涯涘)　了翁奏葺　堯臣請徹(宋史曰/魏了翁)¶
(知瀘州奏葺其城樓櫓雉堞増置器械百廢俱舉潼又/曰王堯臣請涇原五州營田盆置弓箭手及請徹  關)¶
<pb:KR3k0055_WYG_345-44a>¶
　(樓櫓皆/報可)　汴京藻飾　鳳陽堅完(程史曰藝祖初修汴/京城址曲而宛政和)¶
　(間蔡京奏廣其現一撒而方之如矩墉堞樓櫓雖甚藻/飾而蕩然無曩時之堅樸矣  大事記日上㑹諸將議)¶
　(所向時鳯陽淮安皆衝道諸將議不一上日鳯陽樓櫓/堅完非攻不下淮安有重兵未易用力若直取真揚聚)¶
　(舟決渡事可立/定諸將稱善)　創百歩之制　標三城之功(上見前/洛陽記)¶
　(三季華韓公廟碑銘曰/  城既就刻木標櫓)　作髙上於邊方　造層樓於¶
　水上(上見前合璧事類三列朝詩集本傳曰陽城張慎/言家居禦流寇造  層樓臨泊水上樓櫓渠荅火)¶
　(礉悉備賊屢攻不/充全活數萬人)¶
　　　櫓四¶
<pb:KR3k0055_WYG_345-44b>¶
　原賦晉歐陽建登櫓賦曰登兹櫓以遐眺闢曽軒以髙¶
　眄仰天塗之綿邈俯平原之曠衍嘉蒼春之令節恱和¶
　風之微扇傍觀八隅周覽四垂面孤立之峻峙岨曲岸¶
　之修崖植榆楸以成列插垂柳之差差寓目忽以終日¶
　情亹亹而忘疲　增鮑昭蕪城賦曰版築雉堞之殷井¶
　幹烽櫓之勤¶
　¶
御定淵鑑類函卷三百四十¶
