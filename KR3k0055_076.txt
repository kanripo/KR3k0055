# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.148883
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七十一
<pb:KR3k0055_WYG_076-1a>¶
　欽定四庫全書¶
御定淵鑒𩔖函卷七十一¶
　　設官部十一(増翰林院總載㫖/  翰林學士承)¶
　　　翰林院總載一¶
　増文獻通考曰學士之職本以文學言語備顧問出入¶
　侍從因得參謀議納諫諍其禮尤寵而翰林院者待詔¶
　之所也唐制乗輿所在必有文詞經學之士下至卜醫¶
　技術之流皆直於别院以備宴見而文書詔令則中書¶
<pb:KR3k0055_WYG_076-1b>¶
　舍人掌之自太宗時名儒學士時時召以草制然猶未¶
　有名號乾封以後始召文士元萬頃范復永等草諸文¶
　辭常於北門候進止時人謂之北門學士元宗初置翰¶
　林待詔以張説陸堅張九齡等為之掌四方表疏批答¶
　應和文章既而又以中書務劇文書多壅&KR0417;乃選文學¶
　之士號翰林供奉與集賢院學士分掌制詔書敕開元¶
　二十六年又改翰林供奉為學士别置學士院專掌内¶
　命凡拜免將相號令征伐皆用白麻其後選用益重而¶
<pb:KR3k0055_WYG_076-2a>¶
禮遇益親至號為内相又以為天子私人凡充其職者¶
無定員自諸曹尚書下至校書郎皆得與選入院一嵗¶
則遷知制誥未知制誥者不作文書班次各以其官内¶
宴則居宰相之下一品之上憲宗時又置學士承㫖唐¶
之學士𢎞文集賢分𨽻中書門下省而翰林學士獨無¶
所屬(石林葉氏曰唐翰林院在銀臺之北乾封以後劉/褘之元萬頃之徒時宣召草制其間因名北門學)¶
(士今學士院在樞宻院之後腹背相依不可南向故以/其西廊西向為院之正門而後門北向與集英相直因)¶
(榜曰北門兩省樞宻院皆無後門惟學士院有之學士/朝退入院與禁中宣命徃來皆行北門而正門行者無)¶
<pb:KR3k0055_WYG_076-2b>¶
(幾不特取其便事亦以存故事也臣又曰唐翰林院本/内供奉藝能技術雜居之所以詞  特書詔其間乃藝)¶
(能之一耳開元以前猶未有學士之稱或曰翰林待詔/或曰翰林供奉如李太白猶稱供奉自張垍為學士始)¶
(别建學士院於翰林院之南則與翰林院分而為二然/猶冐翰林之名葢唐有𢎞文館學士麗正殿學士故此)¶
(特以翰林别之其後遂以名官迄不可改然院名至今/但云學士而不冠以翰林則亦自唐以來沿襲之舊者)¶
(也/)晉天福五年詔翰林學士院公事宜並歸中書舍人¶
自是舍人晝直者當中書制夜直者當内制至開運元¶
年復詔翰林學士與中書舍人分為兩制各置五員宋¶
翰林學士掌内制制誥赦敇國書及宫禁所用之文辭¶
<pb:KR3k0055_WYG_076-3a>¶
凡后妃親王公主宰相節度使除拜則學士草詞授待¶
詔書訖以進赦降德音則先進草大詔命及外國書則¶
具本禀奏得畫亦如之凡拜宰相或事重者宣召面諭¶
㫖則給筆劄書所得㫖禀奏歸院具詞以進餘遣内侍¶
授中書省熟狀亦如之若已畫㫖而有未盡則論奏貼¶
正乗輿行幸則侍從以備顧問有所獻納則請對或奏¶
對凡初命為學士皆遣使就第宣詔㫖召入院淳化二¶
年以翰林學士賈黄中蘇易簡同知京朝官考課李沆¶
<pb:KR3k0055_WYG_076-3b>¶
權判吏部流内銓故事學士掌内廷書詔指揮邊事曉¶
達機謀天子機事宻命在焉不當豫外司公事葢防纎¶
微間或漏省中語故學士院常在金鑾殿側號為深嚴¶
自國朝太祖以來藉其才用始令判三銓及知太常禮¶
院事天聖元年詔學士遇隻日至晩出宿葢故事以雙¶
日鎖院隻日降麻也隆興改元詔學士及經筵官内宿¶
稍復祖宗故事(石林葉氏曰學士院正㕔曰玉堂蓋道/家之名初李肇翰林誌末年居翰苑者)¶
(皆謂凌玉清遡紫霄豈止於登瀛洲哉亦曰登玉堂焉/自是遂以玉堂為學士院之稱而不為榜太宗時蘓易)¶
<pb:KR3k0055_WYG_076-4a>¶
(簡為學士上常語曰玉堂之設但虛傳其説終未有正/名乃以紅羅飛白玉堂之署四字賜之易簡即扄鐍置)¶
(堂上每學士上事始得一開視最為翰林盛事紹聖間/蔡魯公為承㫖始奏乞摹就杭州刻榜揭之以避英廟)¶
(諱去下二字/止曰玉堂)　續文獻通考曰遼北面有大林牙院掌¶
文翰之事其官曰北面都林牙曰北面林牙承㫖曰北¶
面林牙曰左林牙曰右林牙而又有文班未詳所掌其¶
官曰文班太保曰文班林牙曰文班牙署曰文班吏南¶
面有翰林院掌天子文翰之事其官曰翰林都林牙曰¶
南面林牙曰翰林學士承㫖曰翰林學士曰翰林祭酒¶
<pb:KR3k0055_WYG_076-4b>¶
曰知制誥翰林畫院有翰林畫待詔翰林醫院有翰林¶
醫官金翰林學士院(天德三年命翰林學士院自侍讀/學士至應奉文字通設漢人十員)¶
(女直契丹/各七員)翰林學士承㫖掌制撰詞命凡應奉文字銜¶
内帶知制誥翰林學士翰林侍讀學士翰林侍講學士¶
翰林直學士翰林待制分掌詞命文字分判院事銜内¶
帶知制誥翰林修撰掌與待制同應奉翰林文字(章宗/太和)¶
(六年二月有司奏應奉翰林文字温廸罕天興與其兄/直學士思齊同撰制誥文字合無廻避詔不湏避仍著)¶
(為/令)元制翰林兼國史院世祖中統初以王鶚為翰林學¶
<pb:KR3k0055_WYG_076-5a>¶
士未立官署至元元年始置二十年省並集賢院為翰¶
林國史集賢院二十一年増學士二員二十二年復分¶
立集賢院延祐以後定置翰林承㫖六員學士二員侍¶
讀學士二員侍講學士二員直學士二員屬官待制五¶
員修撰三員應奉翰林文字五員編修官本為樞宻院¶
官元始為翰林之屬十員檢閲本宋樞宻院檢詳之職¶
置四員典籍二員經歴初為典簿已改司直又改經歴¶
所領監一藝文監文宗天厯二年置順帝至元六年改¶
<pb:KR3k0055_WYG_076-5b>¶
為崇文監令翰林國史院領之所屬三(時以宋本為大/監歐陽元為少)¶
(監/)蒙古翰林院至正八年始立新字國學於國史院十¶
二年别立翰林院設官品秩並同國史院掌譯寫一切¶
文字及頒降璽書並用蒙古新字仍各以其國字副之¶
明初置禮賢館尋設翰林院洪武二年定學士承㫖直¶
學士侍講學士侍讀學士等官十四年革承㫖直學士¶
十八年命吏部定正翰林院官學士侍讀學士侍講學¶
士孔目侍讀侍講五經博士典籍侍書待詔又史官修¶
<pb:KR3k0055_WYG_076-6a>¶
撰編修檢討俱屬本院簡用取聖裁學士掌詞翰文章¶
誥敕備顧問詳正圖書考議制度講讀職專講讀經史¶
五經博士專講經義以佐學士講讀典籍勾輯圖書以¶
時什襲而藏之侍書以字書侍上待詔應對孔目典文¶
移出入史官掌修國史凡天文地理宗潢禮樂兵刑諸¶
大政上所下詔敕書檄批答王言皆謹籍而記之以備¶
實録凡學士講讀史官為上所簡注皆得入内閣預機¶
務京府鄉試充考試官禮部會試充同考試官(英宗天/順中大)¶
<pb:KR3k0055_WYG_076-6b>¶
(學士李賢建議請專選進士充翰林院官遂為制先是/景泰間陳循輩私其所舉以雜流冐銓一時翰苑多委)¶
(靡昏鈍浮薄之流吏部不敢别調至是有㫖重修大明/一統志制曰惟擇進士出身者為之於是諸輩多乞改)¶
(職李賢因言於上命吏部别除之翰林為之一清且請/著為制從之自後非進士起家不得居翰苑為孤卿非)¶
(翰苑出身不得/入内閣居宥宻)¶
　　翰林院總載二¶
増李白傳曰白天寳初至長安徃見賀知章知章見其¶
文而歎曰子謫仙人也言於元宗召見金鑾殿論當世¶
事奏頌一篇又詔供奉翰林　翰林志曰學士初入院¶
<pb:KR3k0055_WYG_076-7a>¶
賜馬一匹謂之長借馬登翰林者謂之凌玉清翔紫霄¶
初選者召令赴銀臺試制書批答三首内庫給青綺被¶
紫絲履之𩔖端午賜青團扇　紀纂淵海曰唐制駕在¶
大内則明福門内置學士院駕在興慶宫則金明門内¶
置院德宗移院於金鑾坡上　玉泉子記曰路延年少¶
自監察入翰林崔鉉曰路十如今便入翰林如何到老¶
　續翰林志曰宋太宗曰詞臣實神仙之職也玉堂東¶
西壁悉畫水以布之風濤浩𣺌瀛洲之象也修篁鵠鶴¶
<pb:KR3k0055_WYG_076-7b>¶
悉圖廊廡風傳禁漏月色滿庭真人世之仙境　合璧¶
事𩔖曰李昉赴玉堂賜宴詩後序云今日之盛其事有¶
七新學士謝恩日賜襲衣金帶寳鞍名馬十月朔改賜¶
新様錦袍特定草麻利物改賜内庫法酒月俸並給見¶
錢特給親事官隨從敕設供帳之盛凡此七事並特出¶
異恩　續志曰玉堂後廡建二閣悉畫煙嵐曉景　金¶
坡遺事曰太宗謂宰臣曰蘇易簡乞御飛白書玉堂之¶
署四字今付宰臣李昉以下喚來於中書堂面宣賜¶
<pb:KR3k0055_WYG_076-8a>¶
續㑹要曰政和五年御書摛文堂賜學士院　又曰院¶
中有雙鵲棲於玉堂之後海棠樹或鳴噪必有大詔及¶
宣召之事　紀纂淵海曰學士院忩格上有火燃處太¶
宗嘗幸玉堂蘇易簡已寢遽起無燭宫嬪自忩格引燭¶
入照之至今不欲更易以為玉堂一盛事　又曰學士¶
院北扉者為其在浴堂之南便於應召　又曰故事堂¶
中設視草堂每草制則具衣冠據臺而坐　又曰學士¶
院第三㕔學士閣堂前有一巨槐素號槐㕔舊傳居此¶
<pb:KR3k0055_WYG_076-8b>¶
閣者多至入相　又曰翰林院在禁中玉堂承明金鑾¶
殿皆在其間　宋元詩㑹小傳曰金邊元鼎十嵗能詩¶
天德三年第進士以事停銓世宗即位張浩表薦供奉¶
翰林　又曰王庭筠字子端父遵古正隆五年進士仕¶
為翰林直學士才行兼備子端早有重名大定十六年¶
甲科文采風流照映一時歴州縣用薦得供奉翰林¶
元史列傳曰元天厯二年沙木斯入為應奉翰林文宗召¶
對奎章閣　黄文獻集曰揭徯斯延祐元年以布衣入¶
<pb:KR3k0055_WYG_076-9a>¶
翰林為國史院編修官天厯二年文宗聚勲戚大臣子¶
孫於奎章閣教之命學士院擇可為之師者無以易公¶
乃擢公授經　續文獻通考曰明稽古右文設翰林院¶
職官以文學承顧問出入侍從因得參謀議納諫諍其¶
職清而地禁　殿閣詞林記曰洪武初建翰林院於皇¶
城内學士而下晩朝即宿其中扁之曰詞林　續文獻¶
通考曰永樂入正大統注意文學肇建内閣於東角門¶
内召翰林待詔觧縉編修黄淮處其中又選胡廣胡儼¶
<pb:KR3k0055_WYG_076-9b>¶
楊士竒楊榮金㓜孜與之同事雖令講讀纂修預議機¶
務七人始以翰林史職陞講讀等官洪熙正位東宫又¶
陞春坊等官　殿閣詞林記曰宣德七年賜御製翰林¶
院箴揭於院之後堂朱髹榜字用金塗之　翰林記曰¶
宣宗登萬嵗山坐廣寒殿召翰林儒臣傳命周覽都畿¶
山川形勢既畢上曰兹山兹宇元順帝所日遊宴者也¶
豈不可感侍臣叩首曰殷之跡周之監也　實録曰正¶
統七年詔建翰林院於長安左門外玉河西岸(四夷館/𨽻焉)¶
<pb:KR3k0055_WYG_076-10a>¶
東岸則為詹事府　又曰嘉靖五年十月上製敬一箴¶
及注范浚心箴程頤視聽言動四箴頒賜大學士費宏¶
等請敕工部於翰林院築亭立石以垂永久從之　筆¶
麈曰七年二月敬一亭成亭樹於公署後堂之南左則¶
劉文安井井之外為蓮池右則柯竹巖亭亭之前為土¶
山　又曰南昌張直閣位在翰苑嘗上疏請令史官行¶
人奉使四方各求遺書一部送國學翰林收藏得㫖允¶
行　震澤長語曰翰林院為齋宿委積之所東閣學士¶
<pb:KR3k0055_WYG_076-10b>¶
朝退㑹揖之地史官為講讀史官所聚集皆無公座¶
瑣綴録曰翰林直房在右闕門内錦衣衞直房之次凡¶
三間每早朝時諸閣老分坐北檻諸學士居中楹其餘¶
居南楹俟門吏報三鼓乃俱赴左掖門　又曰文淵閣¶
乃翰林内署非衙門名故朝廷宣召諸事文移雖事關¶
機務亦止稱翰林院　燕都遊覽志曰寳善亭三楹在¶
翰林院東偏軒忩虛豁旁臨玉河環映喬木學士大夫¶
静觀之所也　燕山叢録曰翰林院門左右各積有飛¶
<pb:KR3k0055_WYG_076-11a>¶
沙髙三四尺並枑梐若短牆然微風一動則岔起出入¶
者厭之嘉靖中掌院嘗令除去官僚罷謫幾空沙還積¶
如故或以為形勢宜爾　湧幢小品曰楊守隨掌院之¶
後有巨柳數章参天蔽日民之輸廪米者欲曝於庭患¶
柳隂翳之請伐其最鉅者公不許作伐老柳賦示意¶
西神脞説曰建置官署必立土榖祠翰林院所祀則昌¶
&KR0058;伯韓子也¶
　　翰林院總載三¶
<pb:KR3k0055_WYG_076-11b>¶
増麻綸　菱紙(翰林志曰唐故事中書用黄白二麻為/綸命重輕之辨其後翰林學士專掌内)¶
(命選用益重中書所出獨得黄麻其白麻皆在北院自/非國之重事拜授將相德音赦宥不得由於斯  海録)¶
(碎事曰李德裕浸紅㸃/書詔皆用菱汁擣紙)　視草　用麻(翰林志曰至德/後天子召集賢)¶
(學士於禁中草書詔雖宸翰所揮亦資其檢討謂之視/草  㑹要曰元和初凡赦書德音立后建儲大誅討拜)¶
(免三公宰相命将曰制/書並用白麻不用印)　内相　門客(唐本傳陸贄入/翰林年尚少以)¶
(才幸天子常以輩行呼而不名雖外有宰相主大議而/贄常居中參裁可否時號内相  李衞公詩話武后朝)¶
(曽宣諭卿等/是我門客)　鸞坡　鼇禁(上詳總載二皆筆談宋公/白賈公黄中  先達鉅儒)¶
(同在/鼇禁)　引鈴　潤筆(翰林故事唐翰林院懸鈴以備夜/直有𦂳急文書皆引之以代傳呼)¶
<pb:KR3k0055_WYG_076-12a>¶
(長慶中李德裕為學士時河北用兵鈴數有聲終不見/人聲急則兵事急聲緩則兵事緩衆異之  山堂肆考)¶
(曰草麻潤筆自隋唐有之隋鄭譯自隆州刺史復爵李/德林作詔髙熲戲之曰筆頭乾譯曰出為方伯杖䇿而)¶
(歸不得一錢/何以潤筆)　深嚴　清美(蘇續志曰唐學士院深嚴/非本院人不可遽入雖中)¶
(使宣事及有文書必先動鈴索立於門外候小判官出/授受訖轉授院吏院吏授學士自五代以來其制久廢)¶
(蘇易簡因召對上言上可其奏自是院復置鈴索焉為/㑹要曰宋太宗常諭蘇易簡曰詞臣清美朕恨不得)¶
(之/)　劉井　柯亭(翰林記曰劉井明學士劉定之所浚/在官署後堂之左  又曰柯亭明學)¶
(士柯潛所建在官署後堂之右前後/二間凡八楹後堂有二栢亦潛所種)　給綺被　賜錦¶
襖(上詳總載二賜金坡遺事云學士舊規十月賜/錦長襖宋初  翠毛錦太宗改賜黄盤鵰錦)　凌¶
<pb:KR3k0055_WYG_076-12b>¶
玉清　邇紫闥(上詳文獻通考夜金坡遺事曰玉署之/設宻邇紫闥每  漏既上宫鑰並入有)¶
(大號令大除拜邊禁急奏大臣宰相皆不得聞雖戴鶡/之士充滿千廬典司翰墨一人而已居是職豈不貴重)¶
(乎/)　號六絶　試五題(唐志李邕號翰林六絶謂文學/書翰等六事過人  續通典長)¶
(興元年翰林學士劉昫奏本院舊例學士入院除中書/舍人不試餘皆試麻制答蕃書批答各一道賦詩各一)¶
(首號曰/試五題)　李謫仙　元才子(上詳總載二東山堂肆考/曰唐穆宗在  宫時有妃)¶
(嬪誦元稹歌詩以為樂曲者知/是稹所為宫中呼之為元才子)　翔紫霄　逼華蓋(凌/玉)¶
(清注逼杜甫詩/翰林  華蓋)　萬選錢　一條冰(山堂肆考曰唐張/鷟員半千稱其文)¶
(詞猶青銅錢萬選萬中時號青錢學士銜又曰宋陳彭/年兼數職皆文翰清祕之目人謂其官  為一條冰)¶
<pb:KR3k0055_WYG_076-13a>¶
　紫花墩　銀餅饀(潛確𩔖書曰宋學士王珪召對橤/珠殿設紫花墩命坐後珪作英宗)¶
(挽詩曽陪橤珠殿獨賜紫花墩記此事也銀又曰韋澳/孫宏大中時同在翰林上在太液池宣賜  餅饀食之)¶
(甚美銀餅饀皆乳/酪膏腴所製也)　金馬之廬　玉堂之署(金坡遺事/太祖鼎新)¶
(大壯敞金馬之直/廬  下詳總載二)　賜紅錦袍　給青綾被(續志十月/朔舊賜對)¶
(衣紅錦袍淳化二年代以細花盤鵰錦袍下丞相一等/  又凡初遷者本院賜宴營幕使宿設帳幄尚食使供)¶
(珍饌酒坊供美酒是為敕設宴賜衣内殿給/青綺綾被青綾單帕紫絲履白布手巾之𩔖)　元鴻臚¶
署　金烏珠宫(春明夢餘録明翰林院在東長安門外/北向其西則鑾駕庫東則玉河橋元之)¶
(鴻臚署也楚瀛洲道古録曰元時翰林院以金烏珠第/為之歐陽  公詩翰林老屋勢深雄猶是金家舊将宫)¶
<pb:KR3k0055_WYG_076-13b>¶
(是/也)　文事訪於陶竇　朝典定於扈蒙(㑹要太祖平海/内修舉舊典有)¶
(文章大事多訪於陶竇儀事略扈蒙太宗即位復入/翰林加承㫖自張昭竇  卒朝廷典故皆裁於扈䝉)¶
　　翰林院總載四¶
増撰著文命(翰苑新書曰翰林所著撰拜免王公将相/妃主曰制賞賜恩宥曰赦書曰德音處公)¶
(事曰敕曰御札五品以上曰詔六品以下曰敕批羣臣/表曰批答奬勲勞曰奨諭賜外國書曰蕃書醮曰青詞)¶
(宻詞釋曰齋文教坊致語曰白話土木興建曰上梁文/宣賜曰口宣此外有祝文碑文神道碑樂章詩頌春帖)¶
(子之𩔖撰述進入遇有除/拜以雙日鎖院隻日降麻)　瞻接樓殿(韋執誼翰林故/事北院之制尤)¶
(為切近左接寝殿右瞻彤樓晨/趨鎖闥夕宿嚴衞宻之至也)　司掌綸命(翰林志曰/後唐學士)¶
<pb:KR3k0055_WYG_076-14a>¶
(劉昫奏矧唯翰墨之/司專掌絲綸之命)　詔賜金印(翰林志晋開運中賜/學士院書詔金印一)¶
　聚㕔分草(㑹要曰或郊禋行慶制/命填委必聚㕔分草之)　進詩屬和(分紀/曰太)¶
(宗至上林春融千花萬卉妍麗冠絶上必曲宴宰衡勲/舊召兩制詞臣俯龍池垂金鈎舉觴賦詩終日而罷翼)¶
(日凡所進詩悉廻/御毫屬和以賜焉)　進草(澠水燕談云宻㫖多夜降出/草麻五更三㸃進錢唯演草)¶
(夀春王制進草乞御刋削然後寫麻從之其/後冊皇太子亦進草親王宰相等則不進)　煥璧班¶
(觧酲語云元初序朝執政大臣/為擎天班玉堂清署為煥璧班)　恒在館閣(燕山叢録/云明初建)¶
(官以本院為近侍衙門故公署/雖在外而僚屬相聚恒在館閣)　進書百櫃(青溪暇筆/云永樂辛)¶
(丑北京大内新成敕翰林院凡南内文淵閣所儲書自/有一部至百部各取一部送北京時修撰陳循如數取)¶
<pb:KR3k0055_WYG_076-14b>¶
(進得一百櫃督舟/千艘載以赴京)　内府供職(瑣綴録云翰林官内府/供職日給光禄黄封内)¶
(膳有常制承命内館/教書者則兩給之)　第三㕔(儼山集曰翰林院第三/㕔乃史官㕔也又曰槐)¶
(㕔即本院正㕔之西/偏史官所居是也)　柯學士柏(玉堂叢語曰廖道南/遊翰林見有亭一區)¶
(曰柯亭有柏二株曰柯學士柏/歎曰流風遺澤令人永矢勿諼)　真登瀛洲(又曰明柯/潛既綜院)¶
(章就詞林後圃結清風亭亭下鑿池蒔蓮決/渠引泉公退偃坐其中翛然若真登瀛者)　瀛洲亭¶
(燕都遊覽志曰瀛洲亭在翰林院内堂之右故有隙地/十區萬厯秋甃為方池構亭中央額曰瀛洲池逼近玉)¶
(河堤先是常引河水一勺/入池後遂堙塞無敢請者)¶
　　翰林院總載五¶
<pb:KR3k0055_WYG_076-15a>¶
増詩唐白樂天寄錢翰林詩曰曉從朝興慶春陪宴柏¶
梁分庭皆命婦對院即儲皇貴主冠浮動親王轡鬧裝¶
金鈿相照耀朱紫間熒煌毬簇桃花騎歌廵竹葉觴窪¶
銀中貴帶昂黛内人妝賜褉東城下頒酺曲水傍樽罍¶
分聖酒妓樂借仙倡　李紳憶夜直金鑾殿詩曰月當¶
銀漢玉繩低深聽簫韶碧落齊門壓紫垣髙綺樹閣連¶
青瑣近丹梯墨宣外渥催飛詔草檄深恩促換題明日¶
獨歸花路過可憐人世隔雲泥　姚合和髙諫議入翰¶
<pb:KR3k0055_WYG_076-15b>¶
苑詩曰兼秩恩歸第一流時尋仙路向瀛洲鐘聲迢遞¶
銀河在林色蔥蘢玉露秋紫殿講筵鄰御座青宫賔榻¶
入龍樓從來共結歸山侣今日多應獨自休　朱慶餘¶
上翰林蔣防舍人詩曰清重無過知内制從來禮絶外¶
庭人㸔花在處多隨駕召宴無時不及身　温庭筠上¶
翰林蕭舍人詩曰人間鵷鷺杳難從獨限金扉直九重¶
萬象曉歸仁夀鏡百花春隔景陽鐘紫微芒動詞初出¶
紅燭香殘誥未封每過朱門愛庭樹一枝何日許相容¶
<pb:KR3k0055_WYG_076-16a>¶
　鄭獬上翰林詩曰中使傳宣内翰家君王令草侍中¶
麻紫泥金印封題了銀燭纔燒一寸花　宋蘇軾玉堂¶
鎖院苦寒詔賜宫燭法酒詩曰微霰霏霏㸃玉堂詞頭¶
夜下攬衣忙分光御燭星辰爛拜賜宫壺雨露香　劉¶
筠直夜詩曰風來太液聞鳴鶴露卷明河見飲牛萬國¶
表章頻奏瑞手批天語思如流　洪咨䕫宣鎖詩曰禁¶
門深鎖寂無譁濃墨淋漓兩相麻唱徹五更天未曉一¶
池月浸紫薇花　元袁桷擬宫詞述翰林故事詩曰禁¶
<pb:KR3k0055_WYG_076-16b>¶
鐘初動&KR0208;傳宣衣袖薰香到御前漸近宫門扶下馬内¶
官分引導金蓮　御筆圓封相草麻龍箋香透擁金花¶
儀鸞敕設庭前候賜酪方終更進茶　制草塗鴉未敢¶
刪内璫宣引侍龍顔已分筆格金蟾滴更賜端溪紫硯¶
山　春帖分裁閣分多宫娥争餽纈綃羅青絲菜餅銀¶
盤送幡勝新題墨旋磨　清馥香温酒玉脂祝文新撰¶
報都知夜來奉㫖傳丞相五朶雲濃押省咨　明髙啓¶
雪夜宿翰林呈危宋二院長詩曰偶伴王摩詰寒宵宿¶
<pb:KR3k0055_WYG_076-17a>¶
禁林院鈴風外静宫漏雪中沈絳蠟銷吟燭青綾擁賜¶
衾明朝陪賀瑞銀闕曉光深　程敏政玉堂散直圖詩¶
曰金殿當頭玉堂署十二朱廊隐宫樹衣冠濟濟堂中¶
人猶是前時起居注門下斜連金水河石橋五壘横蛟¶
鼉叩閽不許外人到挾冊時見諸王過奎文上應圖書¶
府插架連籖照今古同遊恐是十洲仙下界紛紛半塵¶
土邇來新詔開中堂儲才聖訓何洋洋日令三館坐羣¶
彦應制徃徃催詩章從容退食龍樓外松下傳餐觧簪¶
<pb:KR3k0055_WYG_076-17b>¶
帶光禄之酒大官羊終嵗天厨有佳賚宫壺卓午漏未¶
央旭日半下城西牆出門跨馬一分手緩步不知歸路¶
長　岳正禁&KR0420;引燭詩曰禁城儤直已昏黄忽訝鑾輿¶
到玉堂直欲踉蹌趨几席其如顛倒著衣裳當&KR0420;蓮炬¶
分紅燄滿室蘭煤散煖香已喜恩光耀今古况將經術¶
侍君王　徐應聘瀛洲亭新池得雨詩曰秘閣清宵近¶
蘭泉曲沼開宿煙生暮雨新水長秋苔地向蓬萊近波¶
分太液來憑軒多爽氣疑在白雲隈　曽棨新館内直¶
<pb:KR3k0055_WYG_076-18a>¶
詩曰華館深沉直禁闈彩甍丹碧煥翬飛上林萬樹連¶
西掖北極諸星拱太微繞硯龍香裁詔罷隔簾鶯語退¶
朝歸應知幾度青綾夜月轉金莖露滿衣　文徵明翰¶
林齋宿詩曰春星爛漫紫微垣獨擁青綾向夜闌宫漏¶
隔花銀箭永蓮燈垂燼玉堂寒坐聆宵柝霜圍屋想見¶
郊禋月滿壇鈴索無風塵土逺始知仙署逼金鑾　又¶
内直有感詩曰天上樓臺白玉堂白頭來作祕書郎退¶
朝每傍花枝入儤直遥聞刻漏長鈴索蕭閒青瑣静詞¶
<pb:KR3k0055_WYG_076-18b>¶
頭爛漫紫泥香野人不識瀛洲樂清夢依然在故鄉¶
増賦陳敬宗北京賦有曰其左則有石渠天禄之閣金¶
馬玉堂之署濟濟逢掖峩峩章甫講説六經之言談論¶
羣書之語斟酌禮樂之文涵泳仁義之府莫不笙鏞乎¶
治道黼黻乎皇度¶
増箴明宣宗翰林院箴曰廷有司言自周則然後世襲¶
用愈宻而重䇿命所書講學所資幾務之嚴于度于咨¶
代有賢哲博聞明識克勵翼之用光厥職咨爾儒臣朝¶
<pb:KR3k0055_WYG_076-19a>¶
夕左右必端乃志必慎乃守啓沃之言惟義與仁堯舜¶
之道鄒孟以陳詞尚典實浮薄是戒謀議所屬出毖乎¶
外必存大公罔役於私昔人四禁汝惟勵之獻納論思¶
以匡以益以匹前休欽哉無斁¶
増表宋蘇子瞻謝宣召入院表曰視草之官自唐為盛¶
雖職清事祕要為北門學士之榮而禄薄地寒至有京¶
兆掾曹之請豈如聖代一振儒風非徒好爵之縻兼享¶
大烹之養玉堂賜篆仰淳化之彌文寳帶重金佩元豐¶
<pb:KR3k0055_WYG_076-19b>¶
之新渥既厚其禮愈難其人而臣以空疎冗散之才衰¶
病流離之後生還萬里坐閲三遷不縁左右之容躐處¶
賢豪之上敢不益勵初心力圖後效才不逮古雖慙内¶
相之名志常在民庶免私人之誚　再宣召入院表曰¶
里巷傳呼親臨詔使私庭望拜恭被德音人言稽古之¶
榮臣有素餐之愧懇辭雖至成命莫回伏以朝論所髙¶
禁林為重非徒翰墨之選乃是將相之儲禮絶同僚歎¶
裴李於坐上功成異域得頗牧於禁中宜有異人來膺¶
<pb:KR3k0055_WYG_076-20a>¶
此選而臣顓愚自信狂直不回先帝憐其孤忠欲召而¶
未果陛下出於獨斷決用而無疑曽未周嵗而閲三官¶
試以百為而無一可保全已幸擢用何名　又真西山¶
謝宣召入院表曰竊觀列聖之用人惟待詞臣而加禮¶
蓋於言語文章之外責其論思獻納之忠或雖忤㫖而¶
暫閒終必棄瑕而復用修除翰苑在環滁出守之餘軾¶
侍禁庭亦赤壁歸來之後豈非加嵗月則其文老涉憂¶
患則其慮長乃登&KR0201;嚴以備顧問如臣者才華勿競戅¶
<pb:KR3k0055_WYG_076-20b>¶
拙自將掌先皇内制者六年每慙越爼迨陛下初元之¶
再命竟許循牆以馳驅州縣之頻且廢放山林之久見¶
聞寖少藝業益荒結茅屋於雲邊已甘終老瞻玉堂於¶
天上若隔前生敢云白首之重來誤辱清衷之妙簡獲¶
玷久虛之選幾成三日之榮臣敢不益堅晩節思答隆¶
知賜宫錦而嘉草詔之能雖非敢望即金鏡而擿任賢¶
之要則所自期¶
増狀啓宋洪邁謝宣召入院狀曰王言出綍從霄漢以¶
<pb:KR3k0055_WYG_076-21a>¶
來宣君命在門聳里閭而改觀光生圭蓽榮動簪纓念¶
臣文習卑凡學尤底滯久汙甘泉之槖從再聞長樂之¶
鐘聲披雲覩青天幸親逢於聖旦閣道通丹地忽驟覿¶
於仙晨共誇稽古之榮實啓臨深之懼　陳篔窓賀樓¶
内翰啓曰孚號龍庭躋榮鼇禁天子不見賈誼久勞宣¶
室之思内相今得敬輿再覩興元之詔儒宗吐氣士𩔖¶
伸眉某官道派羲黄學源周孔筆端精爽噓元氣以翕¶
三光胸次冲融渾太虚而涵萬象爰維舊德首畀新除¶
<pb:KR3k0055_WYG_076-21b>¶
七寳牀中不覺踵謫仙之榮遇八磚道上豈徒揜學士¶
之前聞要令天下悉誦於堯言且使山東皆泣於漢制¶
　又洪平齋賀黄尚書除内翰啓曰冠班憲部演誥鑾¶
坡丹筆參平舊識珮聲之鳴玉朱衣引對新催燭影之¶
摇金綸綍一傳簪紳胥忭某官召髙晁董器重臯䕫文¶
章為一代所宗獨全三光五嶽之氣學問自六經而出¶
不數諸子百家之書忽逢天日之明復見岫雲之出&KR0208;¶
正爽鳩之位仍趨金馬之廬花煖步磚柳迷歸院妙冩¶
<pb:KR3k0055_WYG_076-22a>¶
坦明之制還追渾噩之風得禁中頗牧於方來置柱後¶
惠文於不用遡紫霄而直上方枕斗魁指黄閣以平登¶
即成霖雨　又周平園賀洪内翰兼吏書啓曰進儀内¶
相仍長中臺夕對金蓮結絲鉤而承聖問晨趨玉筍曵¶
革履而領從官自非兼孔氏之四科安得被賀公之兩¶
命切以翰林逼華蓋素號禁嚴文昌映紫微是司喉舌¶
自昔法天而分職於今弄印以掄材繄國名儒膺時遴¶
選既兼官之俱稱宜上象之交輝¶
<pb:KR3k0055_WYG_076-22b>¶
増記序唐韋處厚翰林院㕔壁記曰魏晋以後復典綜¶
機宻政本中書詔命詞訓皆必由焉唐有天下因襲前¶
代爰自武德時有宻命則温大雅魏徵李百藥岑文本¶
之屬視草禁中乾封則劉懿之周思茂范履氷之倫秉¶
筆便坐自此始號北門學士皆自外召入未列祕署元¶
宗開廣視聽搜延俊賢始命張説陸堅張九齡徐安貞¶
輩待詔翰林厥後錫以學士之稱葢由德成而上與夫¶
術數工藝禮有所異也逮自至德台輔伊説之命將壇¶
<pb:KR3k0055_WYG_076-23a>¶
出車之詔霈洽天壤之澤遵揚顧命之重議不及中書¶
矣尺牘旁午章奏叢至指蹤中外之略謀謨帷幄之祕¶
隂陽造化嘉猷宻勿萌制乎將然事構乎無形皆功歸¶
元后而德播興運循名跡者莫窺其轍想風采者孰究¶
其端雖然臧否無得而稱矣貞元中由此而居輔弼者¶
十有二焉元和中由此而膺大用者十有六焉近日丞¶
相府不由内庭者斷國論宰法度雖有利器長材未免¶
缺折棹撓建中以來簡拔尤重故必宻如孔光博如延¶
<pb:KR3k0055_WYG_076-23b>¶
州文如卿雲學如向歆器如黄顔直如史魚然後得中¶
第士之遊心處已景行於六如者而又飾之以㓗球璋¶
之行貫金石之誠雖潛身匿跡其能脫乎漢時始建尚¶
書郎五人平天下奏議分直建禮含香握蘭居錦帳食¶
大官則今之翰林名異而實同也時論以為登玉清翔¶
紫霄豈蓬山瀛洲而足喻乎處厚職參侍讀通籍近署¶
紀述之事無以辭時皇帝統臨四海之初元也　明周¶
子義重修翰林院記曰長安門之左厥基南峙厥向北¶
<pb:KR3k0055_WYG_076-24a>¶
拱者其位置也門之内為儀門為堂為後堂堂之左右¶
為二㕔後堂之左右為二室學士諸寮之所登而依也¶
堂之兩廂有齋若千楹庶吉士之所居而習也堂之後¶
為敬一亭宸碑峙焉羣屬之所瞻而仰也亭之左為先¶
師堂羣屬之所禮而拜也¶
　　翰林學士承㫖一¶
増文獻通考曰翰林承㫖唐憲宗時始置凡白麻制詔¶
皆内廷代言命輔臣除節將恤災患討不廷則用之宰¶
<pb:KR3k0055_WYG_076-24b>¶
臣於正衙受付通事舍人若命相之書則通事舍人承¶
㫖皆宣讀訖始下有司(乾寧二年陸扆以翰林學士/承㫖拜中書侍郎平章事)後¶
唐天成三年敕今後翰林學士入院並以先後為定惟¶
承㫖一員出自朕意不計官資先後在學士之上仍編¶
入翰林志宋承㫖不常置以學士久著者為之　續文¶
獻通考曰遼翰林院有學士承㫖金翰林學士承㫖掌¶
制撰詞命凡應奉文字銜内帶知制誥元延祐以後定¶
置翰林承㫖六員明洪武二年定翰林官制承㫖正三¶
<pb:KR3k0055_WYG_076-25a>¶
品十四年革承㫖直學士¶
　　翰林學士承㫖二¶
増唐書曰令狐綯遷翰林學士承㫖夜對禁中燭盡帝¶
以乘輿金蓮華炬送還院吏望見以為天子來及綯至¶
皆驚　又曰沈傅師為學士翰林缺承㫖次當傅師穆¶
宗欲面命辭曰學士院長參天子宻議次於宰相自知¶
必不能因稱疾出　又曰韋澳為承㫖與同僚蕭寘為¶
宣宗器遇召見詢訪時事每有大事中使傳宣草詞澳¶
<pb:KR3k0055_WYG_076-25b>¶
心欲論諫即曰此一事湏降御劄方敢施行遲留至旦¶
必論其可否　又曰穆宗以杜元頴多識朝章拜為中¶
書舍人學士承㫖　又曰韓偓進承㫖宰相韋貽範母¶
喪詔還位偓當草制曰腕可斷麻不可草　潛確𩔖書¶
曰唐元稹為翰林承㫖朝退至廊下時初日映九英梅¶
花隙光射稹有氣勃勃然百僚望之曰豈腸胃文章映¶
日可見乎　孔帖曰杜審權入翰林遷學士承㫖居翰¶
林最久終不漏禁近語　五代史曰同光中賜承㫖盧¶
<pb:KR3k0055_WYG_076-26a>¶
質論思翊佐功臣旋授節制河中馮瀛王送詩曰視草¶
北來唐學士擁旌西去漢將軍　宋張方平傳曰方平¶
為承㫖神宗親劄曰卿文章典雅煥然有三代之風而¶
又善以多為少意博辭寡雖古訓誥無以加也　元史¶
列傳曰王鶚金正大元年中進士第一甲第一人金主¶
遷蔡蔡䧟世祖在籓邸遣使聘鶚及即位首授翰林學¶
士承㫖制誥典章皆所裁定　又曰博果宻拜翰林學¶
士承㫖帝獵林徹爾等劾奏僧格狀帝召問博果宻具¶
<pb:KR3k0055_WYG_076-26b>¶
以實對帝大驚乃决意誅之欲用博果宻為丞相固辭¶
帝曰朕識卿㓜時使卿從學政欲備今日之用勿多讓¶
也　又曰張孔孫至元中拜翰林學士承㫖致仕孔孫¶
素以文學名且善琴工畫山水竹石而騎射尤精及其¶
立朝讜言嘉論有可觀者士論服之　又曰王構少頴¶
悟風度凝厚學問該博厯事三朝練習臺閣典故凡諡¶
冊之文皆所裁定朝廷每有大議必咨訪焉薦引寒士¶
數十人後居清要皆有名於時終翰林學士承㫖　又¶
<pb:KR3k0055_WYG_076-27a>¶
曰耶律希亮武宗時以先朝舊臣特除翰林學士承㫖¶
兼修國史希亮以職在史官乃𩔖次世祖嘉言善行以¶
進英宗取其書置禁中　又曰王思亷至元中為翰林¶
待制進續通鑑至唐太宗有殺魏徵語及長孫皇后進¶
諫事帝命内官引至皇后閣講衍其説仁宗朝以翰林¶
學士承㫖致仕　又曰李孟皇慶中為翰林學士承㫖¶
帝與孟論用人之方孟曰人材所出固非一途然漢唐¶
宋金科舉得人為盛今欲興天下之賢能如以科舉取¶
<pb:KR3k0055_WYG_076-27b>¶
之猶勝於多門而進然必先德行經術而後文辭乃可¶
得真才也帝深然其言決意行之　又曰額琳特穆爾¶
善國書多聞識厯事累朝遷翰林學士承㫖英宗時以¶
舊學入侍左右陳説祖宗以來及古先哲王嘉言善行¶
翻譯諸經紀録故實總治諸王駙馬番國朝㑹之事¶
又曰趙孟頫拜翰林學士承㫖帝眷之甚厚以字呼之¶
而不名常稱孟頫操履純正博學多聞書畫絶倫人皆¶
所不及初孟頫以程鉅夫薦起家為郎及鉅夫為學士¶
<pb:KR3k0055_WYG_076-28a>¶
承㫖求致仕去孟頫代之先徃拜其家而後入院時人¶
以為衣冠盛事　又曰姚燧為翰林學士承㫖時髙麗¶
瀋陽王父子連姻帝室傾資結朝臣一日欲求燧詩文¶
燧靳不與至奉㫖乃與之王贈謝幣帛金玉名畫五十¶
篚盛陳致燧燧即時分散諸屬官及史胥侍從止留金¶
銀付翰林院為公用器皿一無所取人問之燧曰彼藩¶
邦小國惟以貨利為重我能輕之使知天朝不以是為¶
意其器識豪邁過人𩔖如此　又曰張起巖拜翰林學¶
<pb:KR3k0055_WYG_076-28b>¶
士承㫖詔修遼金宋三史充總裁官起巖熟於金源典¶
故宋儒道學源委尤多究心史官有露才自是者每立¶
言未當起巖據理竄定深厚醇雅理致自足　又曰歐¶
陽𤣥延祐二年進士厯官四十餘年六入翰林三拜承¶
㫖凡宗廟朝廷雄文大冊播告萬方訓誥多出元手金¶
繒上尊之賜幾無虛嵗　吾學編曰明宋濓洪武九年¶
除翰林學士承㫖帝曰朕起布衣為天子卿自草萊列¶
侍從為開國文臣之首俾世世與國同休不亦美乎¶
<pb:KR3k0055_WYG_076-29a>¶
詹同傳曰同初名書仕明賜名同擢翰林學士承㫖宋¶
濓序其集謂其酒酣耳熱捉筆四顧文氣絪緼從口鼻¶
間流出頃刻盈紙爛爛皆成五采其推服之如此　張¶
以寧傳曰以寧元至正中官翰林學士承㫖仕明為侍¶
講學士使安南凡三徃卒年七十以寧貫穿經史少以¶
春秋登第作春秋胡傳辯疑而春王正月考未就洪武¶
二年夏卒業於安南寓舍明年春書成踰月病革作自¶
挽詩而逝¶
<pb:KR3k0055_WYG_076-29b>¶
　　翰林學士承㫖三¶
増廷老　院長(鄭絪為内廷之老首定/大計  下詳承㫖二)　賦大言　試¶
欹器(㑹要宋淳化四年上草宋玉大言賦賜學士承㫖/蘇易簡易簡因作擬大言賦以獻  言行録蘇易)¶
(簡為承㫖當禁直以水弑欹器太宗曰聞卿所玩非欹/器耶易簡曰然乃進曰日中則昃月滿則虧器盈則覆)¶
(物盛則哀願陛下持盈守成/念終如始以固萬世之業)　多識朝章　獨承宻命¶
(上詳承㫖二承通典翰林院例置學士六人内年深德/重者一人為  㫖以獨承宻命故也德宗好文尤難其)¶
(選貞元以後為學士/承㫖者多為宰相馬)　閣下生麻　窓間引燭(山堂肆/考曰唐)¶
(鄭珏為承㫖與李愚同在翰林鄭閣下一麻生李曰承/㫖將入相矣蓋霜降成實乃白麻也是夜制出果拜相)¶
<pb:KR3k0055_WYG_076-30a>¶
(總下詳/  載二)　草立儲制　送光院錢(山堂肆考曰唐順宗/風噤不能言時太子)¶
(未立牛美人有異志中外洶懼召鄭絪草立儲制絪搦/管便書立嫡以長四字跪而上呈乃定憲宗絪之力也)¶
(上即位拜平章事錢天中記曰陸扆授學士承㫖故事/三署除拜有光署  以燕舊僚内署無斯例扆拜相送)¶
(學士光院錢五百貫/特舉新例内署榮之)　居一品上　繼九相後(唐故事/凡内宴)¶
(居一品之上㕔下見/承㫖四元稹  壁記)¶
　　翰林學士承㫖四¶
増詩宋太宗賜蘇易簡詩曰翰林承㫖貴清浄玉堂中¶
　宋祁詩曰粉署重來憶舊遊蟠桃開盡海山秋寧知¶
<pb:KR3k0055_WYG_076-30b>¶
不是神仙骨上到鼇峰最上頭¶
増表宋蘇子瞻翰林承㫖謝表曰翰墨之林號稱内相¶
文章之外不取他才至於用人可以觀政文武並用或¶
成頗牧之功邪正雜居至有伾文之患惟貴且近故難¶
其人而况金鑾玉堂親被絲綸之宻北扉東閣獨稱年¶
德之髙必有異人以齊衆口　周必大謝吏部尚書兼¶
翰林學士承㫖謝表曰頻年入侍特塵清近之班兩職¶
並陞復冐殊尤之寵賁服章於朽質被舊策於名駒異¶
<pb:KR3k0055_WYG_076-31a>¶
渥鼎來危衷震惕臣伏聞漢以尚書為喉舌唐以翰苑¶
為腹心明光畫省之嚴䕫龍接武浴殿金鑾之&KR0201;頗牧¶
在中凡預遷掄巳為要劇矧疊膺於章組足增耀於簪¶
紳¶
増奏周必大辭免吏部尚書兼翰林學士承㫖奏狀曰¶
吏部設官卿列三銓之首禁林分職命尊一老之承諒¶
非望實之交孚安得恩榮之並受如臣者緜力薄材事¶
業每居於人後髙官厚禄選除常在於衆先分毫未答¶
<pb:KR3k0055_WYG_076-31b>¶
於殊知積累更多於幸㑹儀曹再至禮文或預於討論¶
翰苑重遊典冊屢参於潤色已溢缾罍之量方隆天地¶
之恩外朝髙南省之班内直冠北扉之秩求閒而劇既¶
難强於精神宜退而遷亦懼招於議論思逭貪饕之誚¶
寧甘逋慢之誅¶
増記唐元稹翰林承㫖學士㕔壁記曰舊制學士無得¶
以承㫖為名者應對顧問參㑹班第旋次以官為上下¶
憲宗章武孝皇帝以永貞元年即大位始命鄭公絪為¶
<pb:KR3k0055_WYG_076-32a>¶
　承㫖學士位在諸學士上居位在東第一閣乗輿奉郊¶
　廟輒得乗廐馬自浴殿由内朝以從揭鷄竿而布大澤¶
　則昇丹鳯之西南隅外賔客進見於麟德則直上禁中¶
　以候凡大誥令大廢置丞相之宻畫内外之宻奏上之¶
　所甚注意者莫不專受專對他人無得而參焉¶
　¶
　¶
　¶
<pb:KR3k0055_WYG_076-32b>¶
　¶
　¶
　¶
　¶
　¶
　¶
　¶
御定淵鑑𩔖函卷七十一¶
