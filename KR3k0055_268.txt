# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.275053
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十三
<pb:KR3k0055_WYG_268-1a>¶
　欽定四庫全書¶
御定淵鑑𩔖函卷二百六十三¶
　　人部二十二(諱/)　(閨情/)¶
　　　諱一¶
　増山堂肆考曰夫諱非古也周人以諡易名於是有諱¶
　禮故曲禮入國而問諱然所謂諱者諱死不諱生也又¶
　有不諱者禮不諱嫌名二名不偏諱逮事父母則諱王¶
　父母不逮事父母則不諱王父母君所無私諱大夫之¶
<pb:KR3k0055_WYG_268-1b>¶
　所有公諱詩書不諱臨文不諱廟中不諱夫人之諱雖¶
　質君之前臣不諱也婦諱不出門大功小功不諱¶
　　　諱二¶
　増齊東埜語曰周頌祀文武祝之樂歌雝曰克昌厥後¶
　噫嘻曰駿發爾私此廟中不諱也春秋僖公名申而書¶
　戊申定公名宋而書宋仲幾荘公名同而書同盟此臨¶
　文不諱也文王諱昌而箕子陳洪範曰使羞其行而邦¶
　其昌厲王諱胡而宣王時詩曰胡不相畏胡為虺蜴周¶
<pb:KR3k0055_WYG_268-2a>¶
禮有昌本之俎詩有觱發之詠大誥弗棄基不諱后稷¶
棄字孔子父叔梁紇而春秋書臧孫紇成王諱誦而吉¶
甫作誦之句正在其時此詩書不諱也　顔氏家訓曰¶
凡避諱者皆須得其同訓以代換之桓公名白𫝊有五¶
皓之稱厲王名長琴有修短之目不聞謂布帛為布皓¶
腎腸為腎修也　史宋世家注曰莊子曰宋桓公行未¶
出城門其前驅呼辟蒙人止之以為狂也司馬彪云呼¶
辟使人避道蒙人以桓公名辟而前驅呼辟故為狂也¶
<pb:KR3k0055_WYG_268-2b>¶
　天中記曰西漢景帝諱啟史記㣲子啟作微子開武¶
帝諱徹以徹侯為通侯蒯徹為蒯通宣帝諱詢以荀卿¶
為孫卿元帝諱奭以奭氏為盛氏　四朝聞見録曰漢¶
吕后諱雉封禪書謂野雞夜雊晉簡文鄭后諱阿春以¶
春秋為陽秋武后諱曌以詔書為制書鮑照為鮑昭金¶
鳳花中都謂鳳兒花光宗后慈懿李氏名鳳娘六宫避¶
諱稱曰好兒女花　天中記曰東漢明帝諱荘相襲謂¶
荘為嚴荘光為嚴光荘君平為嚴君平殤帝諱隆以隆¶
<pb:KR3k0055_WYG_268-3a>¶
慮為林慮安帝父諱慶以慶氏為賀氏　又曰范𣋌父¶
名泰後漢書郭林宗為郭太鄭公業為鄭太　合璧事¶
𩔖曰魏司馬朗字伯逹九嵗客有犯其父字者朗曰慢¶
人親者不敬其親者也客謝之　地志曰吳黄龍三年¶
嘉禾生由拳改縣曰禾興後孫皓父名禾改曰嘉興¶
兼明書曰吳主之女名二十而江南人呼二十為念北¶
人不為之避也　天中記曰晉諱司馬師以師保為保¶
傅以京師為京都諱司馬昭以昭穆為韶穆昭君為明¶
<pb:KR3k0055_WYG_268-3b>¶
君韋昭為韋曜　又曰王羲之祖諱正每書正月為初¶
月或作一月餘則以政字代之　晉禮志曰太元十三¶
年召孔安國為侍中表以王愉名犯私諱不得連署求¶
解有司議云名終諱之有心所同聞名心瞿亦明前誥¶
而禮復云君所無私諱大夫之所有公諱無私諱先王¶
祐名犯父諱聴許換曹盖是恩出制外耳夫皇朝禮大¶
百僚備職編官列曹動相經渉若以私諱人遂其心則¶
移官易職遷流莫已　輿地志曰晉東海王越世子名¶
<pb:KR3k0055_WYG_268-4a>¶
毗中宗為越所表遣渡江故改毗陵為晉陵　又曰趙¶
辟石勒諱羅勒為蘭香馬勒為轡錢武肅王諱鏐劉家¶
為金家留住為駐住　顔氏家訓曰梁武小名阿練子¶
孫皆呼練為絹乃謂銷鍊物為銷絹物恐乖其義㦯有¶
諱雲者呼紛紜為紛煙有諱桐者呼梧桐樹為白鐵樹¶
便似戲笑耳　續墨客揮犀曰王僧彦父名師古嘗自¶
呼硯為墨池謂鼓為皮棚人或誤犯輙以他事中之曾¶
知嶺南一郡有李彦古者以進納得官過郡請謁遂題¶
<pb:KR3k0055_WYG_268-4b>¶
刺云永州司户參軍李墨池皮棚謹祗候參僧彦一見¶
大喜示其子弟曰奉人當如此矣　南史曰王亮王攸¶
之子為晉陵太守在職清公有美政時有晉陵令沈瓉¶
之性麤疎好犯亮諱亮不堪遂啟代之瓉之怏怏乃造¶
坐云下官以犯諱被代未知明府諱若為猷字當作酋¶
旁安犬猶字為犬傍安酋或有心悠無心攸乞告示亮¶
不及履下牀跣而走瓉之撫掌大笑而去　顔氏家訓¶
曰劉縚緩綏兄弟並為名器其父名昭一生不為照字¶
<pb:KR3k0055_WYG_268-5a>¶
唯依爾雅火𠊓作炤耳然凡文與正諱相犯當自可避¶
其有同音異字不可悉然吕尚之兒如不為上趙壹之¶
子倘不作一便是下筆即妨是書皆觸也　北史曰宋¶
如周以府僚隨蕭詧至度支尚書嘗有人訴事於如周¶
謂為曽作如州官也乃曰某有屈滯故来訴如州官如¶
周曰爾何人敢呼我名其人慚謝曰祇言如州官作如¶
州不知如州官名如周早知如州官名如周則不敢喚¶
如州官作如州如周大笑曰令卿自責見侮反深衆咸¶
<pb:KR3k0055_WYG_268-5b>¶
服其寛雅　又曰熊安生字植之將通名見徐之才和¶
士開二人相對以之才諱雄士開諱安乃稱觸觸生羣¶
公哂之　因話録曰韓僕射臯嘗病小瘡令醫傅膏藥¶
藥不濡臯因問之醫云天寒膏硬臯笑曰韓臯實是硬¶
的竟不以為過　天中記曰隋帝諱忠凡郎中皆去中¶
字侍中為侍内中書為内史中廬為次廬魏徴隋書凡¶
忠字皆謂之誠煬帝諱廣以廣樂為長樂廣陵為江都¶
　吳地記曰蘇州滸墅本名虎疁唐氏諱虎錢氏諱鏐¶
<pb:KR3k0055_WYG_268-6a>¶
因改名　游宦記聞曰唐太宗諱世民故今時□弃皆¶
去世而從云漏泄縲紲皆去世而從曵民則易而&KR0025;氏¶
昬愍泯之類至今猶或&KR0025;氏也　天中記曰髙宗諱治¶
凡言治皆曰理明皇諱隆基太乙神君基民基並改為¶
其字隆州為閬中代宗諱豫以豫章為鍾陵徳宗諱适¶
改括州為處州穆宗諱恒以恒山為常山　埜語曰王¶
元后父諱禁以禁中為省中武后父諱華以華州為太¶
州　天中記曰李翺父名楚金故為文皆以今為兹¶
<pb:KR3k0055_WYG_268-6b>¶
又曰崔𦙍五拜相權傾天下其父慎由人改呼油為麻¶
膏避其諱時號為麻膏相公　翰府名談曰楊行宻據¶
江淮至今滁人謂荇溪為菱溪杏為甜梅揚州民呼&KR0097;¶
為蜂糖　雲麓漫抄曰梁朱温父諱誠改城為牆又改¶
曰州如東都州南州北是也　五代史補曰馮道在中¶
書有舉子李導投贄所業馮戲謂曰老夫名道秀才不¶
可謂不知然亦名道於禮可乎李抗聲對曰相公是無¶
寸的道字小子是有寸的導字何謂不可馮笑曰老夫¶
<pb:KR3k0055_WYG_268-7a>¶
不惟名無寸諸事亦無寸吾子可謂知人矣了無怒色¶
　籍川笑林曰馮道門客講道徳經首章有道可道非¶
常道門客見道字是馮名乃曰不敢說可不敢說非常¶
不敢說　猗覺寮曰錢元瓘在浙浙人以一貫為一千¶
　青箱雜記曰宋太祖諱匡𦙍語訛近香印故賣香印¶
者不敢斥呼鳴鑼而已仁宗諱禎語訛近蒸故呼蒸餅¶
為炊餅　又曰劉温叟父名岳終身不聼樂不遊嵩岱¶
每赴内宴聞鈞奏則涕泣移時曰若非君命則不至是¶
<pb:KR3k0055_WYG_268-7b>¶
　吹劒録曰寇準當軸人避其諱去十為准至今書承¶
用之　天中記曰蘇子瞻祖名序故以序為叙或改作¶
引字　老學菴筆記曰承平時有宗室名宗漢自惡人¶
犯其名謂漢字曰兵士舉宫皆然其妻供羅漢其子授¶
漢書宫中人曰今日夫人召僧供十八大阿羅兵士太¶
保請官敎㸃兵士書都下閧然傳以為笑　閒燕常談¶
曰薛肇明謹事蔡元長至戒家人避其名宣和末有朝¶
士新買一婢頗熟事因㑹客命出侑尊忽一客語及京¶
<pb:KR3k0055_WYG_268-8a>¶
字婢遽請罰酒問其故曰犯太師諱一座駭愕婢具述¶
先在薛太尉家每見與賔客㑹飲有犯京字必舉罰平¶
日家人誤犯必加叱詈太尉脫或自犯則自批其頰以¶
示戒云　稗史曰錢良臣自諱其名幼子頗慧凡經史¶
中有良臣字輙改之一日讀孟子今之所謂良臣古之¶
所謂民賊也遂改云今之所謂爹爹古之所謂民賊也¶
殊為可笑¶
　　諱三¶
<pb:KR3k0055_WYG_268-8b>¶
増正征　杜度(正義正周正建子之正也始皇以正月/旦生於趙因名為政後以始皇諱故音)¶
(征其資暇集杜恕篤論云杜伯度名操字伯度曺魏時/以  名同武帝故隐而舉字後人見其姓杜字伯度又)¶
(削去伯字/呼為杜度)　秀為茂　淵作海(肆考漢光武諱秀改秀/才為茂才  天中記唐)¶
(髙祖諱淵故唐人/稱劉淵為劉元海)　改鍾為蒋　易虎為龍(肆考吳孫/權立立蒋)¶
(子文廟於鍾山因避祖諱改為蒋山季天中記唐髙祖/之祖諱虎字延夀作史者易石虎以  龍易韓擒虎以)¶
(韓/擒)　乞換他郡　改為辭曹(乂曰晉咸和元年将徴蘇/峻司徒王導欲出王舒為)¶
(外援乃拜舒撫軍㑹稽内史舒上疏以父名㑹不作㑹/稽廷尉以字同音異於禮無嫌舒陳音雖異而字同乞)¶
(換他郡於是改㑹為檜諱又曰晉羊袩為荆州刺/史及卒有遺爱州人為  其名改户曺為辭曺)　稱¶
<pb:KR3k0055_WYG_268-9a>¶
嚴必泣　因樂不歡(顔氏家訓臧逢世嚴之子也孝元/時牧江州遣徃建昌督事郡縣民)¶
(競修箋書有稱嚴寒者對之必流涕為丁用晦芝田/録韋翼有重名生平不飲酒不務歡  家諱樂也)¶
更授少傅　改擢司門(肆考唐源乾曜遷太子少師避/祖名更授少傅  又曰唐李涵)¶
(由御史大夫擢太子少傅吕渭建言涵父名少/康當避宰相崔祐甫善其言改擢司門貟外郎)　鑱去¶
臯名　易以孟姓(又曰唐韋暢父臯没蜀人徳之凡刻/石著臯名者皆鑱去其文以諱之)¶
(又曰唐王維初過郢州畫孟浩然像於刺史亭因名其/亭曰浩然亭咸通中鄭誠謂賢者名不可斥改號曰孟)¶
(亭皮日/休作記)　固辭詹事　不受舎人(又曰劉宋范曄遷太/子詹事以父名泰固)¶
(辭朝議以禮不諱嫌名乃居之以又曰唐賈曾授中書/舎人以父名忠固辭不受議者  中書是曹司名曾父)¶
<pb:KR3k0055_WYG_268-9b>¶
(名音同字别於禮/無嫌曽乃就職)　避㑹作當　更名曰右(石林燕語/尚書省文)¶
(字下六司諸路例皆言勘㑹至曽魯公為相始作勘當/以其父名㑹避之也  五代石昂為髙行莭度使符習)¶
(召以為臨淄令習朝京師監軍楊彦朗知留後昂以公/事至府上謁賛者以彦朗諱石更昂姓為右昂趋於庭)¶
(仰責彦朗曰常侍奈何以私&KR0675;公昂姓石/非右也彦朗大怒拂衣起昂即趋出觧官)　遇石不踐¶
　呼酒犯名(山堂肆考宋徐積以父名石平生不用石/器遇石則避不踐  世說晉桓靈寳呼人)¶
(温酒道其父名既而/曰英雄正自麤踈)¶
　　諱四¶
増諱君(左傳魯大夫申繻曰晉以僖侯廢司徒宋以武/公廢司空先君獻武廢二山注僖侯名司徒武)¶
<pb:KR3k0055_WYG_268-10a>¶
(公名司空二山具敖/獻公名具武公名敖)　諱父(司馬遷報任少卿書同子/驂乗盖指趙譚與父同諱)¶
(故曰/同子)　不諱君名(肆考三國志猶不諱其君名如/功以權成是真斥吳主之名也)　請¶
長吏諱(又曰晉王述為揚州刺史初至郡主簿請諱報/曰亡祖先君名播海内逺近所知内諱不出門)¶
(餘無/所諱)　不犯人名(孔帖栁沖傳晉太元中賈弼譔姓氏/簿状十八州百十六郡合七百一十)¶
(二篇甄别士庶無所遺宋王宏劉湛好其書每日對千/人不犯一人諱又梁武帝詔王僧孺改百家譜合二百)¶
(七十二卷蔵在秘閣王宏好/其書日對千客不犯一人諱)　益羮犯名(肆考宋殷淳/字子孚與何)¶
(朂共食蓴羮孚羮盡朂曰益殷蓴羮朂/司空無忌子也淳徐輟筯曰何無忌憚)　改門(南史宋/明帝名)¶
(鸞追封靖世子鳳始安靖王改華林鳳荘門為望賢/門太極東堂畫鳳鳥題為神鳥而改鸞鳥為神雀)¶
<pb:KR3k0055_WYG_268-10b>¶
避犯友名(顔氏家訓揚都一士人諱審者而與/沈氏交沈與其書止書名不書姓)　避太¶
子諱(肆考唐憲宗方為太子王紹避諱改名時議者以/為諂李藩曰自古故事由不議禮之人敗之不可)¶
(復正於/紹何誅)　不諱父名(侯鯖録王立之云老杜家諱閑而/杜詩中有翩翩戯蝶過閑幔之句)¶
　改𢎞為崇(五代史郭崇韜父諱宏宰相豆盧革等皆/謟事之因他事奏改𢎞文館為崇文館)¶
　諱官枉法(青箱雜記宋杜衍嘗言父母之諱在我而/已他人何與焉故公帥并州時門吏請家)¶
(諱衍曰下官無所/諱但諱取枉法𧷢)　諱吏有𧷢(翰府名談包拯尹京兆/府請家諱拯暝目曰吾)¶
(無所諱惟諱/吏有枉法者)　不諱字(朱子語録或問子思稱夫子為/仲尼先生曰古人未嘗諱其字)¶
(程先生曰予年十四&KR0025;周茂叔伊川亦嘗呼明道表徳/又顔氏家訓孔子弟子記事書皆稱仲尼吕后㣲時嘗)¶
<pb:KR3k0055_WYG_268-11a>¶
(字髙祖字季至漢袁鍾字其叔曰絲王丹與/侯霸子語稱霸為君房江南至今不諱字也)　不諱名¶
(語録唐人尚不諱名故杜詩云白也/詩無敵李詩曰飯顆山頭逢杜甫)　改準為貨(石林/燕語)¶
(京師舊有平準務自漢以来有是名/蔡魯公以其父名準改為平貨務)¶
　　諱五¶
増唐韓愈諱辨曰愈與李賀書勸賀舉進士有與賀争¶
名者毁之曰賀父名晉肅賀不舉進士為是勸之舉者¶
為非愈曰律云二名不偏諱謂若言徴不稱在言在不¶
稱徴也律云不諱嫌名謂若禹與雨丘與蓲之𩔖也今¶
<pb:KR3k0055_WYG_268-11b>¶
賀父名晉肅賀舉進士為犯二名律乎為犯嫌名律乎¶
父名晉肅子不得舉進士若父名仁子不得為人乎夫¶
諱始於何時作法制以教天下者非周公孔子歟周公¶
作詩不諱孔子不偏諱二名春秋不譏不諱嫌名康王¶
釗之孫實為昭王曽參之父晳曽子不諱昔周之時有¶
騏期漢之時有杜度此其子宜如何諱将諱其嫌遂諱¶
其姓乎将不諱其嫌者乎漢諱武帝名徹為通不聞又¶
諱車轍之轍為某字也諱吕氏名雉為野雞不聞又諱¶
<pb:KR3k0055_WYG_268-12a>¶
治天下之治為某字也今上章及奏未聞諱滸勢秉機¶
也惟宦官宫妾乃不敢言諭及機以為觸犯士君子言¶
語行事宜何所法守也今考之於經質之於律稽之以¶
國家之典賀舉進士為可耶為不可耶　宋朱晦菴論¶
諱曰周人以諱事神然雝詩與噫嘻詩皆不為文武諱¶
特不敢指曰文王昌武王發若泛用二字則不諱如穆¶
王名滿其後有王孫滿襄王名鄭諸侯亦有衛侯鄭雖¶
曰魯以獻武廢二山是特當時為尊者諱故改具敖之¶
<pb:KR3k0055_WYG_268-12b>¶
名而承襲不易厥後又有公孫敖亦足以見泛而言之¶
未嘗諱也¶
　　閨情一¶
原詩曰自伯之東首如飛蓬豈無膏沐誰適為容　又¶
曰角枕粲兮錦衾爛兮予美亡此誰與獨旦　又曰我¶
徂東山慆慆不歸我来自東零雨其濛鸛鳴于垤婦歎¶
于室　又曰終朝采緑不盈一掬予髪曲局薄言歸沐¶
終朝采藍不盈一襜五日為期六日不詹　又曰静女¶
<pb:KR3k0055_WYG_268-13a>¶
其姝俟我于城隅愛而不見搔首踟蹰　又曰燕爾新¶
㛰如兄如弟　又曰未見君子憂心忡忡亦既見止亦¶
既覯止我心則降　又曰未見君子憂心惙惙亦既見¶
止亦既覯止我心則恱¶
　　閨情二¶
原詩序曰采緑刺怨曠也幽王之時多怨曠者　左傳¶
晉叔向曰昔賈大夫惡娶妻而羙三年不言不笑御以¶
如臯射雉獲之其妻始笑而言　又晉文公謂季隗曰¶
<pb:KR3k0055_WYG_268-13b>¶
待我二十五年不来而後嫁季隗曰我二十五年矣又¶
如是而嫁則就木焉　漢書曰張敞為婦畫眉帝知問¶
之敞曰閨房之内夫婦之私有過此者　又曰李夫人¶
得幸武帝而卒上憐閔焉圗畫其像於甘泉宫初李夫¶
人病篤上自臨候之夫人蒙被謝曰妾久寢病形貌毁¶
壊不可以見帝上曰夫人病亦甚殆将不起一見我屬¶
託兄弟豈不快哉夫人曰尊官在帝不在一見上復言¶
欲必見之夫人遂轉向歔欷而不復言上不恱而起夫¶
<pb:KR3k0055_WYG_268-14a>¶
人姊妹讓之曰獨不可一見上囑託兄弟耶夫人曰不¶
見帝者乃欲以深託兄弟也夫以色事人者色衰則愛¶
弛上所戀戀念我以平生容貌也今見我毁壊顔色非¶
故必畏惡吐弃我尚肯復思録其兄弟哉　世說曰王¶
渾妻鍾夫人每嘗卿渾渾曰詎可爾妻曰憐卿愛卿是¶
以卿卿我不卿卿誰復卿卿　又曰荀奉倩妻曹氏有¶
艷色妻嘗病熱奉倩乃出中庭取冷還以身熨之妻亡¶
人弔不哭而神傷無幾奉倩亦卒　又曰孫楚妻亡至¶
<pb:KR3k0055_WYG_268-14b>¶
祥仍為詩以悼之王武子見其文曰未知文生於情情¶
生於文見此使人増伉儷之重　風俗通曰有張伯偕¶
仲偕兄弟形貌絶相類仲偕妻新妝竟忽見伯偕乃戲¶
問曰今日妝飾好否伯偕應之曰我伯偕也妻乃趨避¶
之須&KR0119;又見伯偕猶以為仲偕告云向大錯誤伯偕曰¶
我故伯偕也¶
　　閨情三¶
原牽衣　歛枕(魏文帝詩将適千里道妻子牽衣袂襡/禮夫不在斂枕箧簟席襡器而蔵之)¶
<pb:KR3k0055_WYG_268-15a>¶
(徒谷/反)　攀李　樹萱(攀桃李兮不忍别思詩曰焉得萱/草言樹之背願言  伯使我心痗)¶
　作&KR0378;　化石(古詩妾作濁水&KR0378;之望夫/不歸身化石於山  上)　織廻文¶
守空牀(竇滔妻織錦&KR0158;文以寄/滔  古詩空牀難獨守)¶
　　閨情四¶
原詩古詩曰青青河畔草鬱鬱園中栁盈盈樓上女皎¶
皎當窗牖娥娥紅粉妝纎纎出素手昔為娼家女今為¶
蕩子婦蕩子行不歸空牀難獨守　又曰蘭若生春陽¶
涉冬猶盛滋願言追昔愛情款感四時美人在雲端天¶
<pb:KR3k0055_WYG_268-15b>¶
路隔無期　魏曹植詩曰&KR0259;衣出中閨逍遥歩兩楹閒¶
房何寂&KR0705;緑草被堦庭空穴自生風百鳥翩南征春思¶
安可忘憂戚與君并佳人在逺道妾身單且㷀歡㑹難¶
再遇芝蘭不重榮人皆棄舊愛君豈若平生寄松為女¶
蘿依水如浮萍齎身奉衿帶朝夕不墮傾儻終顧盼恩¶
永副我中情　又曰明月照髙樓流光正徘徊上有愁¶
思婦悲歎有餘哀借問歎者誰云是蕩子妻君行踰十¶
年孤妾常獨棲君若清路塵妾若濁水泥浮沈各異𫝑¶
<pb:KR3k0055_WYG_268-16a>¶
㑹合何時諧願為西南風長逝入君懐君懐良不開妾¶
心将何依　又徐幹室思詩曰人靡不有初想君能終¶
之别来歴年嵗舊恩何可期重新而忘故君子所尤譏¶
寄身雖在逺豈忘君須&KR0119;既厚不為薄想君時見思¶
晉陸機擬青青河畔草詩曰靡靡江蘺草熠熠生河側¶
皎皎彼姝女婀娜當軒織粲粲嬌容姿灼灼羙顔色良¶
人遊不歸偏棲獨隻翼空房来悲風中夜起歎息　又¶
擬蘭若生春陽詩曰嘉樹生朝陽凝想封其條執心守¶
<pb:KR3k0055_WYG_268-16b>¶
時信嵗寒終不凋美人何其曠的的在雲霄　張華情¶
詩曰北方有佳人端坐鼓鳴琴終晨撫管絃日久不成¶
音憂来結不解我思存所欽　又曰君居北海陽妾在¶
江南隂緜邈極修途山川阻且深承歡注隆愛結分投¶
所欽銜恩守篤義萬里託微心　又詩曰遊目四野外¶
逍遥獨延佇蘭蕙縁清渠繁華䕃緑渚佳人不在兹取¶
之欲誰與巢居知寒風穴處知隂雨不曽逺别離安知¶
慕儔侣　梁簡文帝春宵詩曰花樹含春藂羅帳夜長¶
<pb:KR3k0055_WYG_268-17a>¶
空風聲随篠韻月色與池同綵牋徒自擘無信徃雲中¶
　又曉思詩曰晨禽争學囀朝花亂欲開爐煙入斗帳¶
屏風隐鏡臺紅妝幾盡淚蕩子何時来　又冬曉詩曰¶
冬朝日照梁含怨下前牀帷褰竹葉帶鏡轉菱花光㑹¶
是無人見何用早紅妝　又秋閨夜思詩曰非闗長信¶
别詎是良人征九重忽不見萬恨滿心生夕門掩魚鑰¶
宵牀悲畫屏迴月臨堦度吟蟲遶砌鳴初霜隕細葉秋¶
風吹亂螢故妝猶累日新衣製未成欲知妾不寐城外¶
<pb:KR3k0055_WYG_268-17b>¶
搗砧聲　又倡樓怨節詩曰朝日斜来照户春鳥争飛¶
出林片光片影皆麗一聲一囀煎心上林紛紛花落淇¶
水漠漠苔浮年馳莭流易盡何為忍意含羞　又春别¶
詩曰别觀蒲萄帶寔垂江南豆䓻生連枝無情無意又¶
如此有心有意徒别離　又詩曰可憐淮水去来潮春¶
隄楊栁覆河橋涙痕未燥詎終朝行聞玉珮已相要¶
又詩曰桃紅李白若朝妝羞持憔悴比新芳不惜暫住¶
君前死愁無西國更生香　又元帝寒閨詩曰烏鵲夜¶
<pb:KR3k0055_WYG_268-18a>¶
南飛良人行未歸池水浮明月寒風送搗衣願織&KR0158;文¶
錦因君寄武威　又閨怨詩曰蕩子從遊宦思妾守房¶
櫳塵鏡朝朝掩寒牀夜夜空若非有歡恱何事久西東¶
知人相望否涙盡夢啼中　又别詩曰昆明夜月光如¶
練上林朝花色如霰花朝月夜動春心誰忍相思今不¶
見　又曰試㸔機上蛟龍錦還瞻庭裏合歡枝映日通¶
風影珠幔飄花拂葉度金池不聞離人當重合唯悲合¶
罷㑹成離　又曰門前楊栁亂如絲直置佳人不自持¶
<pb:KR3k0055_WYG_268-18b>¶
適言新作裂紈詩誰悟今成織素辭　又曰日暮徙倚¶
渭橋西正見流月與雲齊若使月光無近逺應照離人¶
今暝啼　又曰别罷花枝不共攀别後書信不相闗欲¶
覔行人寄消息依常潮水暝應還　又曰三月桃花合¶
面脂五月新油好煎澤莫復臨時不寄人漫道江中無¶
估客　武陵王蕭紀夜夢詩曰昨夜夢君歸賤妾下鳴¶
機極知意氣薄不著去時衣故言如夢裏賴得雁書飛¶
　范雲擬古詩曰自君之出矣羅帳咽秋風思君如蔓¶
<pb:KR3k0055_WYG_268-19a>¶
草連延不可窮　王僧孺為人傷近而不見詩曰嬴女¶
鳳凰樓漢姬柏梁殿詎勝仙将死音容猶可見獨我一¶
心人同鄉不異縣異縣不成隔同鄉更脉脉脉脉如牛¶
女幽幽寄一語　蕭子顯春别詩曰翻鸎度燕雙比翼¶
楊栁千條共一色但㸔陌上携手歸誰能對此空中憶¶
　又曰幽宫積草自芳菲黄鳥著樹情相依争風競日¶
常聞響重花疊葉不通飛當知此時動妾思慙使羅袂¶
拂君衣　又曰銜悲&KR0259;涕别心知桃花李花任風吹本¶
<pb:KR3k0055_WYG_268-19b>¶
知人心不似樹何意人别似花離　劉緩閨怨詩曰别¶
後春池異荷盡欲生氷箱中剪刀冷臺上面脂凝纎腰¶
轉無力寒衣恐不勝　又秋閨詩曰樓上起秋風絶望¶
秋閨中燭溜花行滿香然奩欲空徒交兩行淚俱浮妝¶
上紅　吳均閨怨詩曰胡笳屢悽斷征蓬未肯還妾坐¶
江之介君戍小長安相去三千里參差書信難四時無¶
人見誰復重羅紈　又曰春草可&KR0259;結妾心正斷絶緑¶
𩯭愁中改紅顔啼裏滅非獨淚如珠亦見珠如血願為¶
<pb:KR3k0055_WYG_268-20a>¶
飛鵠鏡翩翩照離别　又古意詩曰賤妾思不堪採桑¶
渭城南帶減連枝繡髪亂鳳凰□花舞依長薄鵞飛愛¶
緑潭無由報君信流涕向春蠶　庾肩吾春宵詩曰征¶
人别来久年芳復臨牖燭下夜縫衣春寒偏著手願及¶
歸飛雁因書向髙栁　又冬曉詩曰鄰雞聲已𫝊愁人¶
竟不眠月光侵曙後霜明落曉前縈鬟起照鏡誰忍插¶
花鈿　劉孝綽春宵詩曰春宵猶自長春心非一傷月¶
帶園樓影風飄花樹香誰能對雙燕暝暝守空牀　又¶
<pb:KR3k0055_WYG_268-20b>¶
冬曉詩曰冬曉風正寒偏念客衣單臨妝罷&KR0610;黛含淚¶
剪綾紈寄語龍城下詎知書信難　又古意詩曰燕趙¶
多佳麗白日照紅妝蕩子十年别羅衣雙帶長春樓怨¶
難守玉堦悲自傷對此歸飛燕銜&KR0378;繞曲房差池入綺¶
幕上下傍雕梁故居猶可念故人安可忘徒然顧枕席¶
誰與同衣裳空使蘭膏夜烱烱對繁霜　何遜閨怨詩¶
曰曉河没髙棟斜月半空庭窗中度落葉簾外隔飛螢¶
含情下翠帳掩涕閉金屏昔期今未反春草寒復青思¶
<pb:KR3k0055_WYG_268-21a>¶
君無轉易何異北辰星　又詠倡婦詩曰曖曖髙樓暮¶
華燭帳前明羅帷雀釵影寳瑟鳳雛聲夜花枝上發新¶
月霧中生誰念當窗牖相望獨盈盈　劉孝儀閨怨詩¶
曰本無金屋寵長作玉階悲一乖西北麗寧復城南期¶
永巷愁無歇應門閉有時空勞織素巧徒為團扇詞匡¶
牀終不共何由横自私　劉孝威冬曉詩曰妾家邉洛¶
城慣識曉鐘聲鐘聲猶未盡漢使報應行天寒硯水凍¶
心悲詩不成　劉孝先春宵詩曰夜樓明月弦露下百¶
<pb:KR3k0055_WYG_268-21b>¶
花鮮情多意不設啼罷未歸眠燉煌定若逺一信動經¶
年　又冬曉詩曰晨霞影翠帷思婦織霜絲經寒牽杼¶
澀釧冷調梭遲乍廢倡樓粉貪赴逺人期　王筠閨情¶
詩曰月出宵将半星流曉未央空閨易成響虛室自生¶
光嬌羞恱人夢猶言君在傍　又向曉閨情詩曰北斗¶
行欲没東方稍已晞晨雞初下棲曉露上霑衣衾裯徒¶
有設信誓果相違詎忍開朝鏡羞恨掩空扉　又春遊¶
詩曰叢蘭已飛蝶楊栁半蔵鴉物色相煎蕩㣲步出東¶
<pb:KR3k0055_WYG_268-22a>¶
家既同翡翠翼復如桃李花欲以千金笑&KR0158;君流水車¶
　陸罩詩曰自憐斷帶日偏恨兮釵時留歩惜餘影含¶
意結愁眉徒知今異昔空使怨成思欲以别離意獨向¶
蘼蕪悲　鮑泉寒閨詩曰行人消息斷空閨静復寒風¶
急朝機燥鏡暗晚妝難從来腰自小衣帶就中寛　鄧¶
鏗閨怨詩曰暫别猶添恨何忍别經時叢桂頻銷葉庭¶
樹幾攀枝君言妾貌改妾畏君心移終須一相見併得¶
兩心知　又月夜閨中詩曰閨中日已暮樓上月初華¶
<pb:KR3k0055_WYG_268-22b>¶
樹隂縁砌上窗影面牀斜開屏為宻畫卷帳照垂花誰¶
能當此夕獨處𩔖倡家　蕭子暉春宵詩曰夜夜妾偏¶
棲百花含露低蟲聲繞春岸月色思空閨倩語長安驛¶
辛苦寄遼西　又冬曉詩曰歩□光欲通曙鳥向西東¶
燭滅傳餘氣帷香開曉風繁花無處盡還銷寒鏡中¶
劉邈秋閨詩曰螢飛綺窗外妾思霍将軍燈前量獸錦¶
簷下織花紋墜露如輕雨長河似薄雲秋還百種事衣¶
成不暇薫　蕭子雲春思詩曰春風蕩羅帳餘花落鏡¶
<pb:KR3k0055_WYG_268-23a>¶
奩池荷正捲葉庭栁復垂簷竹柏君自改團扇妾方嫌¶
詎能憐故素終為泣新縑　何思澄古意詩曰故交不¶
可忘猶如蘭桂芳新知雖可恱不異茱茰香妾有鳳皇¶
曲非無陌上桑薦君君不御抱瑟自悲涼　朱越賦得¶
蕩子行未歸詩曰坐樓愁出望息意不思春無奈園中¶
栁寒時已報人捉梳羞理𩯭挑朱懶向唇何當上路晚¶
風吹還騎塵　陳隂鏗南征閨怨詩曰湘水舊言深征¶
客理難尋獨愁無處道長宵不自禁逢人憎解佩從来¶
<pb:KR3k0055_WYG_268-23b>¶
懶聴音唯當有夜鵲南飛似妾心　又秋閨怨詩曰獨¶
眠雖已慣秋来只自愁火籠恒煖脚行障鎮牀頭眉含¶
黛俱斂啼将粉共流誰能無限别唯守一空樓　李爽¶
山家閨怨詩曰山中多早梅荆扉逹曙開竹巾君自折¶
荷衣誰為裁行雲無處所人住在陽臺　張正見山家¶
閨怨詩曰王孫春好遊雲𩯭不勝愁離鴻暫罷曲别路¶
已經秋山中桂花晚勿為俗人留　又賦得佳期竟不¶
歸詩曰良人萬里向河源倡婦三秋思栁園路逺寄詩¶
<pb:KR3k0055_WYG_268-24a>¶
空織錦宵長夢反欲驚魂飛蛾屢繞帷前燭衰草還侵¶
階上玉銜啼拂鏡不成妝促柱繁絃還亂曲時忿年移¶
竟不歸偏憎寒急夜縫衣流螢映月明空帳疎月從風¶
入斷機自對孤鸞向影絶終無一雁帶書飛　江總賦¶
得空閨怨詩曰蕩妻怨獨守盧姬傷獨居瑟上調絃落¶
機中織素餘自羞淚無燥翻覺夢成虛復嗟長信閤寂¶
寂徃来疎　又為姬人怨服散詩曰天寒海水慣相知¶
空牀明月不相宜庭中芳桂憔悴葉井上疎桐零落枝¶
<pb:KR3k0055_WYG_268-24b>¶
寒燈作花羞夜短霜雁多情恒結伴非為隴水望秦川¶
直置思君腸自斷薄命夫壻好神仙逆愁髙飛向紫煙¶
金丹欲成猶百鍊玉酒新熟幾千年妾家邯鄲好輕薄¶
特忿仙童一丸藥自悲行處緑苔生何悟啼多紅粉落¶
莫輕小婦狎春風羅襪也得歩河宫雲車欲駕應相代¶
羽衣未去幸須同不學蕭史還樓上㑹逐姮娥戯月中¶
　又閨怨詩曰寂寂青樓大道邉紛紛白雪綺窗前池¶
上鴛鴦不獨自帳中蘇合還空然屏風有意障明月燈¶
<pb:KR3k0055_WYG_268-25a>¶
火無情照獨眠遼西水涷春風少薊北鴻来路幾千願¶
君闗山及早度念妾桃李片時妍　又曰蜘蛛作絲滿¶
帳中芳草結葉當行路紅臉&KR0899;&KR0899;一生啼黄鳥飛飛有¶
時度故人雖故昔經新新人雖新復應故　増唐沈佺¶
期古意詩曰盧家少婦鬱金堂海燕雙棲玳瑁梁九月¶
寒砧催木葉十年征戍憶遼陽白狼河北音書斷元菟¶
城南秋夜長誰為含愁獨不見更敎明月照流黄　劉¶
廷芝搗衣篇曰秋天瑟瑟夜漫漫夜白風清玉露漙燕¶
<pb:KR3k0055_WYG_268-25b>¶
山遊子衣裳薄秦地佳人閨閤寒欲向樓中縈楚練還¶
来機上裂齊紈攬紅袖兮愁徙倚盼青砧兮悵盤桓盤¶
桓徙倚夜已久螢火雙飛入簾牖西北風来吹細腰東¶
南月上浮纎手此時秋月可憐明此時秋風别有情君¶
看月下參差影為聴莎間斷續聲絳河轉兮青雲曉飛¶
鳥鳴兮行人少攅眉緝縷思紛紛對影穿針魂悄悄聞¶
道還家未有期誰憐登隴不勝悲夢見形容亦舊日為¶
許裁縫改昔時緘書逺寄交河曲須及明年春草緑莫¶
<pb:KR3k0055_WYG_268-26a>¶
言衣上有斑斑只為思君淚相續　又晚春詩曰佳人¶
眠洞房囘首見垂楊寒盡鴛鴦被春生玳瑁牀庭隂幕¶
青藹簾影散紅芳寄語同心伴迎春且薄妝　郭振子¶
夜春歌曰陌頭楊栁枝已被春風吹妾心正斷絶君懐¶
那得知　張九齡賦得自君之出矣詩曰自君之出矣¶
不復理殘機思君如滿月夜夜減清輝　金昌緒春怨¶
詩曰打起黄鶯兒莫敎枝上啼啼時驚妾夢不得到遼¶
西　王維早春行詩曰紫梅發初遍黄鳥歌猶澀誰家¶
<pb:KR3k0055_WYG_268-26b>¶
折楊女㺯春如不及愛水看妝坐羞人映花立香畏風¶
吹散衣愁露霑濕玉閨青門裏日落香車入游衍益相¶
思含啼向綵帷憶君常入夢歸晚更生疑不及紅襟燕¶
雙棲緑草時　又羽林騎閨人詩曰秋月臨髙城城中¶
管絃思離人堂上愁稚子堦前戯出門復映户望望青¶
絲騎行人過欲盡狂夫終不至左右寂無言相㸔共垂¶
涙　又閨人贈逺詩曰啼鶯緑樹深語燕雕梁晚不省¶
出門行沙塲知近逺　又晚春閨思詩曰新妝可憐色¶
<pb:KR3k0055_WYG_268-27a>¶
落日捲羅帷鑪氣清珍簟牆隂上玉墀春蟲飛網户暮¶
雀隐花枝向晚多愁思閒窗桃李時　王諲閨情詩曰¶
日暮裁縫歇深嫌氣力㣲纔能收箧笥懶起下簾帷怨¶
坐空然燭愁眠不解衣昨来頻夢見夫壻莫應知　王¶
昌齡閨怨詩曰閨中少婦不知愁春日凝妝上翠樓忽¶
見陌頭楊栁色悔敎夫壻覓封侯　崔國輔古意詩曰¶
紅荷楚水曲彪炳爍晨霞未得兩囘摘秋風吹却花時¶
芳不待妾玉佩無處誇悔不盛年時嫁與青樓家　李¶
<pb:KR3k0055_WYG_268-27b>¶
白春思詩曰燕草如碧絲秦桑低緑枝當君懐歸日是¶
妾斷腸時春風不相識何事入羅帷　又望夫山詩曰¶
顒望臨碧空怨情感離别江草不知愁巖花但争發雲¶
山萬重隔音信千里絶春去秋復来相思幾時歇　又¶
烏夜啼詩曰黄雲城邊烏欲棲歸飛啞啞枝上啼機中¶
織錦秦川女碧紗如煙隔窗語停梭悵然憶逺人獨宿¶
空房淚如雨　又怨情詩曰美人捲珠簾深坐嚬蛾眉¶
但見淚痕濕不知心恨誰　杜甫搗衣詩曰亦知戍不¶
<pb:KR3k0055_WYG_268-28a>¶
返秋至拭清砧已近苦寒月况經長别心寜辭搗衣倦¶
一寄塞垣深用盡閨中力君聴空外音　薛維翰古歌¶
曰美人閉紅燭獨坐裁新錦頻放剪刀聲夜寒知未寝¶
　又春女怨詩曰白玉堂前一樹梅今朝忽見數花開¶
兒家門户重重閉春色因何入得来　又怨歌曰百尺¶
珠樓臨狹斜新妝能唱美人車皆言賤妾紅顔好要自¶
狂夫不憶家　朱琳開緘怨詩曰夫壻邉庭久幽閨恨¶
幾重玉琴知别日金鏡識愁容懶寄雲中服慵開海上¶
<pb:KR3k0055_WYG_268-28b>¶
封年年得衣慣且試莫裁縫　韋應物擬閨人詩曰黄¶
鳥何闗闗幽蘭亦靡靡此時深閨婦日照紗窗裏姢姢¶
雙青蛾微微啟玉齒自惜桃李年誤身遊俠子無事久¶
離别不知今生死　張仲素秋閨怨詩曰碧窗斜月藹¶
深輝愁聴寒螀淚濕衣夢裏分明見闗塞不知何路向¶
金微　孟郊古怨詩曰試妾與君淚兩處滴池水看取¶
芙蓉花今年為誰死　李廓雞鳴曲曰星稀月沒入五¶
更膠膠角角雞初鳴征人牽馬出門立辭妾欲向安西¶
<pb:KR3k0055_WYG_268-29a>¶
行再鳴引頸簷頭下月中角聲催上馬纔分地色第三¶
鳴旌斾紅塵已出城婦人上城亂招手夫壻不聞遥哭¶
聲長恨雞鳴别時苦不遣雞棲近窗户　朱絳春女怨¶
詩曰獨坐紗窗刺繡遲紫荆花下囀黄鸝欲知無限傷¶
春意盡在停針不語時　王駕古意詩曰夫戍蕭闗妾¶
在吳西風吹妾妾憂夫一行書信千行淚寒到君邉衣¶
到無　施肩吾望夫詞曰手爇寒燈向影頻&KR0158;文機上¶
暗生塵自家夫壻無消息却恨橋頭賣卜人　杜牧閨¶
<pb:KR3k0055_WYG_268-29b>¶
情詩曰姢姢却月眉新𩯭學鴉飛暗砌匀檀粉晴窗畫¶
夾衣袖紅垂寂寞眉黛斂依稀還向長陵去今宵歸不¶
歸　又偶題詩曰有恨秋来極無端别後知夜䦨終耿¶
耿明發竟遲遲信己憑鴻去歸唯與燕期只應明月見¶
千里兩相思　又春思詩曰豈君心的的嗟我淚㳙㳙¶
綿羽啼来久錦鱗書未𫝊獸爐凝冷艶羅幕蔽晴煙自¶
是求佳夢何須訝晝眠　又秋日偶題詩曰荷花兼栁¶
葉彼此不勝秋玉露滴初泣金風吹更愁緑眉甘棄墜¶
<pb:KR3k0055_WYG_268-30a>¶
紅臉恨飄流歎息是遊子少年還白頭　又秋夢詩曰¶
寒空動髙吹月色滿清砧殘夢夜魂斷羙人邊思深孤¶
鴻秋出塞一葉暗辭林又寄征衣去迢迢天外心　又¶
閨情詩曰梧桐葉落雁初歸迢逓無因寄逺衣月照石¶
泉金㸃冷鳳酣簫管玉聲微佳人力杵秋風外蕩子&KR0025;¶
征夣寐稀遥望戍樓天欲曉滿城鼕鼓白雲飛　又秋¶
感詩曰金風萬里思何盡玉樹一窗秋影寒獨掩柴門¶
明月下淚流香袂倚欄干　又秋夕詩曰銀燭秋光冷¶
<pb:KR3k0055_WYG_268-30b>¶
畫屏輕羅小扇撲流螢天階夜色涼如水卧㸔牽牛織¶
女星　李商隐夜意詩曰簾垂幕半捲枕冷被仍香如¶
何為相憶魂夢過瀟湘　又閨情詩曰紅露花房白&KR0097;¶
脾黄蜂紫蝶兩參差春窗一覺風流夢却是同衾不得¶
知　劉威閨情詩曰山上有山歸不得湘江暮雨鷓鴣¶
飛蘼蕪亦是王孫草莫送春香入客衣　馬戴春思詩¶
曰初日照楊栁玉樓含翠隂啼春獨鳥思望逺佳人心¶
幽怨貯瑶瑟韶光凝碧林所思曽不見芳草意空深¶
<pb:KR3k0055_WYG_268-31a>¶
李頻春閨怨詩曰紅妝女兒窗下羞畫眉夫壻隴西頭¶
自怨愁容長照鏡悔敎征戍覓封侯　曹鄴長相思詩¶
曰剪妾身上巾贈郎傷妾神郎車不暫停妾貌寧長春¶
青天無停雲滄海無停津遣妾空牀夢夜夜随車輪¶
劉駕寄逺詩曰雪花豈結子徒滿連理枝嫁與征人妻¶
不得長相随去年君㸃行賤妾是新歸别早見未熟入¶
夢無定姿悄悄空閨中蛩聲遶羅帷得書喜猶甚况復¶
見君時　聶夷中起夜来詩曰念逺心如燒不覺中夜¶
<pb:KR3k0055_WYG_268-31b>¶
起桃花帶露濕立在月明裏　又雜怨詩曰良人昨日¶
去明月又不圎别時各有淚零落青樓前　又曰生在¶
綺羅下豈識漁陽道良人自戍来夜夜夢中到漁陽萬¶
里逺近於中門限中門逾有時漁陽常在眼　又曰君¶
淚濕羅巾妾淚滴路塵羅巾今在手日得随妾身路塵¶
如煙飛得上君車輪　于濆遼陽行詩曰遼陽在何處¶
妾欲随君去義合齊死生本不誇機杼誰能守空閨虛¶
問遼陽路　邵謁望行人詩曰登樓恐不髙及髙君已¶
<pb:KR3k0055_WYG_268-32a>¶
逺雲行郎即行雲歸郎不返嗟為樓上人望望不相見¶
若作轍中&KR0378;不放郎車轉白日下西山望盡妾腸斷¶
羅鄴春閨詩曰愁坐蘭閨日過遲卷簾巢燕羡雙飛管¶
絃樓上春應在楊栁橋邊人未歸玉笛豈能留舞態金¶
河猶自浣戎衣梨花滿院東風急惆悵無言倚錦機¶
又秋怨詩曰夢斷南窗啼曉烏新霜昨夜下庭梧不知¶
簾外如珪月還照邉城到曉無　髙駢閨怨詩曰人世¶
悲歡不可知夫君初破黒山歸如今又獻征南䇿早晚¶
<pb:KR3k0055_WYG_268-32b>¶
催縫帶號衣　陸龜蒙閨怨詩曰白袷行人又逺遊日¶
斜空上映花樓愁絲墮絮相逢著絆惹春風卒未休¶
韓偓五更詩曰秋雨五更頭桐竹鳴騷屑却似殘春間¶
斷送花時莭空樓雁一聲逺屏燈半滅繡被擁嬌寒眉¶
山正愁絶　又寄逺詩曰眉如半月雲如鬟梧桐葉落¶
敲井闌孤竹亭亭公署寒㣲霜淒淒客衣單想佳人兮¶
雲一端夢魂悠悠闗山難空牀展轉懐悲□銅壺漏盡¶
開金鸞　又青春詩曰眼意心期卒未休暗中終擬約¶
<pb:KR3k0055_WYG_268-33a>¶
秦樓光隂負我難相偶情緒牽人不自由遥夜定嫌香¶
蔽膝悶時應㺯玉搔頭櫻桃花謝梨花發腸斷青春兩¶
處愁　又閨情詩曰輕風滴礫動簾鈎宿酒猶酣懶卸¶
頭但覺夜深花有露不知人静月當樓何郎燭暗誰能¶
詠韓夀香銷亦任偷敲折玉釵歌轉咽一聲聲入兩眉¶
愁　又半睡詩曰擡照仍嫌痩更衣又怕寒宵分未歸¶
帳半睡待郎㸔　又春閨二首曰願結交加夢因傾瀲¶
灔尊醒来情緒惡簾外正黄昏　氤氲帳裏香薄薄睡¶
<pb:KR3k0055_WYG_268-33b>¶
時妝長吁解羅帶怯見上空牀　又閨怨詩曰時光潛¶
去暗淒涼嬾對菱花暈晚妝初拆鞦韆人寂寞後園青¶
草任他長　蘇極寄逺詩曰遊子雖惜别一去何時見¶
飛鳥猶戀巢萬里亦何逺妾願化為霜日日下河梁若¶
能侵𩯭色先染薄情郎　又思婦吟曰秋風雁又歸邉¶
信一何早&KR0259;衣出門望落葉滿長道一從秉箕箒十載¶
孤懐抱可堪日日醉寵榮不說思君令人老　杜荀鶴¶
春閨怨詩曰朝喜花艶春暮悲花委塵不悲花落早悲¶
<pb:KR3k0055_WYG_268-34a>¶
妾似花身　張佖春夕言懐詩曰風透疎簾月滿庭倚¶
䦨無事倍傷情煙垂栁帶纎腰軟露滴花房怨臉明愁¶
逐野雲銷不盡情随春浪去難平幽窗謾結相思夢欲¶
化西園蝶未成　李中春閨詩曰塵昏菱鑑懶修容雙¶
臉桃花落盡紅玉塞夢歸殘燭在曉鶯窗外囀梧桐(一/)¶
邊無音信暗消魂茜袖香裙積淚痕海燕歸来門半掩¶
悠悠花落又黄昬(二/)　鍾菱春思詩曰沈沈樓影月當¶
午冉冉風香花正開芳草迢迢滿南陌王孫何處不歸¶
<pb:KR3k0055_WYG_268-34b>¶
来　韋荘閨月詩曰明月照前除煙花蕙蘭濕清風何¶
處来白露寒蟬急羙人情易傷暗上紅樓立欲言無處¶
言但向姮娥泣　又閨怨詩曰戚戚彼何人明眸烱於¶
月啼妝曉不乾素面凝香雪良人去淄右鏡破金簮折¶
空蔵蘭蕙心不忍琴中說　又春怨詩曰自有春愁自¶
斷魂不堪芳草思王孫落花寂寂黄昬雨深院無人獨¶
倚門　黄滔閨怨詩曰妾家五嶺南君戍三城北雁来¶
雖有書衡陽越不得别久情易料豈在窺翰墨塞上無¶
<pb:KR3k0055_WYG_268-35a>¶
煙花寧思妾顔色　崔道融春閨詩曰寒食月明雨落¶
花香滿&KR0378;佳人持錦字無雁寄遼西　又曰欲剪宜春¶
字春寒入剪刀遼陽在何處莫忘寄征袍　劉兼春怨¶
詩曰繡林紅岸落花鈿故去新来感自然絶塞杪春悲¶
漢月長林深夜泣湘絃錦書雁斷應難寄菱鏡鸞孤貌¶
可憐獨倚畫屏人不㑹夢魂纔别戍樓邉　又征婦怨¶
詩曰金閨寂寞罷妝臺玉筯䦨干界粉腮花落掩闗春¶
又暮月圎欹枕夢初&KR0158;鸞膠豈續愁腸斷龍劍難揮别¶
<pb:KR3k0055_WYG_268-35b>¶
緒開曽寄錦書無限意塞鴻何事不歸来　宋寇準江¶
南春詩曰波渺渺栁依依孤村芳草逺斜日杏花飛江¶
南春盡離腸斷蘋滿汀洲又未歸　錢惟演艶體詩曰¶
絳縷初分麝氣濃絃聲不動意潛通圎蟾可見還歸海¶
媚蝶多驚欲御風紈扇寄情雖自潔玉壺盛淚祗凝紅¶
春窗亦有心知夢未到鳴鐘已旋空　又曰香歇環沈¶
無限猜春隂濃淡晝簾開有時盤馬㸔猶嬾盡日投壺¶
笑未&KR0158;蝶怨豈能重傅粉雉嬌疑待更求媒啼妝不治¶
<pb:KR3k0055_WYG_268-36a>¶
金翹闇腸斷温郎玉鏡臺　文同春閨詩曰枕蓆縈春¶
意窗紗漏晚光蠨蛸傷逺别鶗鵙感流芳妝匣蒸殘粉¶
熏爐試舊香洞房燈燭外只有夢悠揚　髙九萬春情¶
詩曰天涯海角水雲寛人在吳頭楚尾間弹徹箜篌難¶
寄恨海棠深院獨憑欄　林景熙商婦吟曰良人滄海¶
上孤帆渺何如十年音信隔安否不得知長憶相送處¶
缺月随我歸月缺有圎夜人去無囘期囘期倘終有白¶
首寧怨遲寒蛩苦相弔青燈鑒孤帷妾身不出幃妾夢¶
<pb:KR3k0055_WYG_268-36b>¶
萬里馳　裵說寄邉衣詩曰深閨乍冷開香篋玉筯微¶
微濕紅頰一陣霜風殺栁條濃煙半夜成黄葉重重白¶
練明如雪獨下閒階轉淒切秪知抱杵搗秋砧不覺髙¶
樓已無月時聞寒雁聲相喚紗窗只有燈相伴幾剪羅¶
紈又懶裁離腸恐逐金刀斷細想儀形執牙尺囘刀剪¶
破澄江色愁捻金針信手縫惆悵無人試寛窄時時舉¶
手匀殘淚紅牋漫有千行字書中不盡心中事一半殷¶
勤託邊使　賀鑄妾春日詩曰獨倚危䦨淚滿&KR0109;小園¶
<pb:KR3k0055_WYG_268-37a>¶
春色懶追尋深思總是丁香結難展芭蕉一寸心　温¶
婉寄逺詩曰小花静院東風起燕燕鶯鶯拂桃李斜倚¶
紅牆卜逺人樓外春山幾千里　又譚意哥寄外詩曰¶
瀟湘江上探春囘消盡寒氷落盡梅願得兒夫似春色¶
一年一度一歸来　陸放翁妾偶吟詩曰玉階蟋蟀鬧¶
清夜金井梧桐辭故枝一枕凄涼眠不得呼燈起作感¶
秋詩　鄧氏寄衣詩曰欲寄寒衣上帝都連宵裁剪眼¶
糢糊可憐寛窄無人試淚逐西風灑去途　朱淑真春¶
<pb:KR3k0055_WYG_268-37b>¶
詞曰屈指清明數日期紛紛紅紫競芳菲池塘水煖鶼¶
鶼並巷陌風輕燕燕飛栁帶萬條籠淑景游絲千尺舞¶
晴暉人間何處無春色秪是西樓人未歸　金劉祁征¶
婦詞曰青燈熒熒照空壁綺窗月上莎雞泣良人塞北¶
逺從軍獨妾深閨長太息憶初癡小嫁君時謂君早晚¶
擁旌麾如何十載尚輿隸東屯西戍長奔馳秋風戎馬¶
臨關路千里持矛闗上去公家事急将令嚴兒女私情¶
那得顧恨妾不為金鞞靫在君腰下随風埃恨妾不為¶
<pb:KR3k0055_WYG_268-38a>¶
龍泉劒在君手内飛光焰慕君不得逐君行翠袖斑斕¶
空血染君不見重瞳夙駕遊九疑蒼梧望斷猶不歸況¶
經沙塲征戰地千人同去幾人囘君囘不囘俱未見妾¶
心如石那可轉　元元好問歸舟怨詩曰渡頭楊栁青¶
復青閨中少婦動離情只從問得狂夫處夜夜夢到洛¶
陽城城南吹櫓聲北雁鳴嚶嚶江流望不極相思春草¶
生　宋无妾薄命詞曰雲母屏琢春氷薄鮫女織綃蟬¶
翼輕比妾妾薄命比君君薄情紅錦拭鏡照膽明還疑¶
<pb:KR3k0055_WYG_268-38b>¶
妾貌非傾城傾城從来有人妬况復君心不如故故人¶
心尚峯九疑新妾那能無故時補天天不髙填海海不¶
深不食蓮菂不知妾心　又無題詩曰妝淺顰深凭綺¶
疏小郎新拜執金吾泣中言語分明怨裀上腰肢準擬¶
扶翠履鴛寒慵鬬草紅牙馬煖罷樗蒲無人商畧心頭¶
事私向花前卜紫姑　成廷珪夜曲曰芙蓉樓前拜新¶
月寳鴨㣲薫透銀葉吳山楚水送逺遊不管閨中照離¶
别誰家玉鈎飛上天一似連環舊時缺缺多圎少将奈¶
<pb:KR3k0055_WYG_268-39a>¶
何方寸愁腸萬里結為郎白紵裁新衣又恐月圎郎未¶
歸　陳樵春日閨思詩曰白玉堂前雙燕飛堂中思婦¶
怨殘暉臂環寄逺青蕪合瓊字題乾白鶴歸醉倚合歡¶
驚葉暗愁尋豆蔲妬花肥窗間昨日同心錦染罷香絲¶
不上機　丁鶴年採蓮曲曰採蓮復採蓮下有孤鴛鴦¶
秋花不結實夜夜守空房　又曰朝採並蒂蓮暮綰同¶
心結不學緑楊枝含嚬送離别　劉仁本戍婦吟曰夫¶
君在邉戍妾身守孤幃徃徃備紉櫛不如頻寄衣衣到¶
<pb:KR3k0055_WYG_268-39b>¶
恐遲遲不到妾不知欲知衣到未明年鴻雁歸　黄伯¶
暘香奩曲曰下堦拜新月空庭夜如水相思隔千里未¶
有團圎意　明劉基閨詞曰戎馬闗山隔空閨𩯭髪華¶
将何寄消息江樹總無花　又曰剔却燈花蕊&KR0025;教汚¶
翠鈿幾囘虛報喜誤妾不成眠　張憲房中思詩曰紅¶
象作小梳髻龍盤漆髪香&KR0378;搗守宫染透桃花骨白馬¶
不歸来倚牀弄紅拂桂隂緑團圎坐對玲瓏月　陳秀¶
民製衣詞曰妾把春蠶絲動向寒窗織織成鴛鴦紋洗¶
<pb:KR3k0055_WYG_268-40a>¶
花染春色誰知裁剪時為郎三歎息郎身别已久長短¶
今未識聊将夢中見彷彿試刀尺霜天萬里途特寄淚¶
沾臆願郎衣著時細㸔針線迹　又秋閨詩曰華月初¶
生夜髙樓獨倚時天長人去逺秋半雁来遲寳瑟淒涼¶
調銀箋宛轉詞應知愁似海不解𩯭成絲　髙啟春夜¶
詞曰杏煙濕𩯭鞦千下銀蠟光寒曲屏畫數漏閒過每¶
睡時月明㣲見墮游絲欲歸自&KR0191;娉婷影風動玉釵花¶
亦冷屋貯嬌愁鎖幔紗青絲嘶騎醉誰家管絃不動空¶
<pb:KR3k0055_WYG_268-40b>¶
臺榭夢與烏衣語中夜　揭軌秋思詩曰綺窗紅燭淡¶
秋光鳳帳流蘇減夕香機杼隔花閒翠户轆轤臨水涷¶
銀牀秋風紫塞書千里夜月清砧淚數行望斷金鞍秋¶
又杪芙蓉冷落玉池霜　孫蕡閨中聞子規詩曰交疏¶
日射房櫳曉碧樹初聞子規鳥驚囘殘夢了無歡慘切¶
愁聲破清悄獨宿何曽下繡帷寜勞勸我不如歸鶯花¶
爛熳江南道好向遊人醉處啼　又秋閨詩曰涼夜蕭¶
蕭處處過玉樓髙起逼天河西風痩盡梧桐葉添得西¶
<pb:KR3k0055_WYG_268-41a>¶
窗月影多　又曰夜漏沈沈似嵗長小鬟貪睡懶添香¶
春風莫撼流蘇帳待妾兮明夢一塲　胡儼逺将歸詩¶
曰去年與郎别楊栁飛白雪今年候郎歸楊栁緑依依¶
聞郎買船下湘渚日日門前望行旅行人過盡乳鴉啼¶
徘徊日暮空延佇攬衣囘洞房對鏡下新妝那知清漏¶
短但愛明月光月光照席涼於水帳裏燈花撒紅蕊好¶
事&KR0025;来不浪𫝊明日升堂報姑喜　于謙秋閨詩曰深¶
閨夜勝年刀尺如冰冷縫紉不成眠轆轤響金井　袁¶
<pb:KR3k0055_WYG_268-41b>¶
宗曉寒詩曰秋江夜雨芙蓉老翡翠雙飛下紅蓼鯉魚¶
風起鴻雁悲徹骨清寒夢魂杳碧紗如煙隔啼鳥龜甲¶
屏風香篆小阿侯白馬不歸來被冷鴛鴦洞房曉　夏¶
寅春夜詩曰寳鴨煙消幾縷香月移花影過長廊春情¶
一種無聊賴自起燒燈照海棠　又劉溥相思曲曰相¶
别誰知許久相思不道能深一夜五更妾夢千山萬水¶
郎心　蕭韶藥名閨情詩曰菟絲曾附女蘿枝分手車¶
前又幾時羞折紅花簪鳳髻懶将青黛掃蛾眉丁香漫¶
<pb:KR3k0055_WYG_268-42a>¶
比愁腸結豆蔲常含别淚垂願學雲中雙石燕庭烏頭¶
白竟何遲(一/)天門冬日曉蒼涼落葉愁驚滿地黄清淚¶
暗消紅粉面凝塵閒鎖鬰金裳石蓮未嚼心先苦紅豆¶
相㸔恨更長鏡裏孤鸞甘遂死引年何用覓昌陽(二/)錢¶
遜閨思詩曰望斷傷春眼湘簾懶上鈎落花深院静鸚¶
鵡對人愁　金誠閨情詩曰欲剪紅霞作舞衣薄雲涼¶
霧共霏霏玉簫吹冷天邉月只待乗鸞子晉歸　張泰¶
春寒詩曰鞦韆索上顛風生儂家小院寒輕輕栁眼低¶
<pb:KR3k0055_WYG_268-42b>¶
徊曉凝碧花顔欲破春無情半捲珠簾羅袖薄芳塵妬¶
繡窗間落安得巫山十二屏飛入瑶臺䕶香幕　石珤¶
長相思詩曰長相思長且深暮雲湘水愁隂隂海棠庭¶
院燕雙語惱亂無人知妾心妾登池上樓淚滴池中水¶
水聲活活向東流妾淚将心千萬里　又閨怨詩曰當¶
年人對月共說兩團圎如何人不見明月又今年　魏¶
時敏閨思詩曰别後衡門鎮不開年年春雨長莓苔東¶
風似欲添離恨故引雙雙燕子来　又征婦怨詩曰聞¶
<pb:KR3k0055_WYG_268-43a>¶
說沙塲雪未乾移師又欲向樓蘭憑誰為借東風力吹¶
轉三邉地不寒　祝允明宫閨詩曰十五事君王三十¶
色未接鹺篠空近羊蔫蘤不集蝶昔慚鴟夷汎今免呼¶
韓挾夭夭東鄰子看星誦桃葉塗黄斷横雲流紅漬團¶
靨金微幾千里一夜去來疊　程誥春閨詩曰畫樓紅¶
燭黄昬思婦啼春淚痕楊栁輕煙别院梨花細雨重門¶
　戴銑閨情詩曰春眠初起軃殘妝倚倦雕䦨謾自傷¶
那得落花随水去為儂𫝊恨與劉郎　楊用修繼室黄¶
<pb:KR3k0055_WYG_268-43b>¶
氏寄夫詩曰雁飛曽不到衡陽錦字何由寄永昌三春¶
花栁妾薄命六詔風煙君斷腸曰歸曰歸愁嵗暮其雨¶
其雨怨朝陽相聞空有刀環約何日金雞下夜郎　葉¶
正甫妻鎦氏詩曰不随織女渡銀河每到秋来幾度歌¶
嵗嵗為君身上服絲絲是妾手中梭剪刀未動心先碎¶
針線纔縫淚已多長短只依元式様不知肥痩近如何¶
原賦梁元帝蕩婦秋思賦曰蕩子之别十年倡婦之居¶
自憐登樓一望惟見逺樹含煙平原如此不知道路幾¶
<pb:KR3k0055_WYG_268-44a>¶
千天與水兮相逼山與雲兮共色山則蒼蒼入漢水則¶
㳙㳙不測誰復堪見鳥飛悲鳴隻翼秋何月而不清月¶
何秋而不明况乃倡樓蕩婦對此傷情於時露萎庭蕙¶
霜封堦砌坐視帶長轉㸔腰細重以秋水文波秋雲似¶
羅日黯黯而将暮風騷騷而渡河妾怨迴文之錦君思¶
出塞之歌相思相望路逺如何𩯭飄&KR0363;而漸亂心懐愁¶
而轉歎愁縈翠眉斂啼多紅粉漫已矣哉秋風起兮秋¶
葉飛春花落兮春日暉春日遲遲猶可至客子行行終¶
<pb:KR3k0055_WYG_268-44b>¶
不歸　又江淹倡婦自悲賦曰日自趙東来舞漢宫瑶¶
席金陳桂枝嬌春素璧翠樓明月徒秋歌聲忽散倡人¶
復愁君王更衣露色未晞侍青鸞以雲徙夾丹輦以霞¶
飛願南山之無隟指夀陵以同歸俄而緑衣坐奮白華¶
卧進屑&KR0487;不憐抵金誰恡九重以閉髙門自蕪青苔積¶
兮銀閤澀綱羅生兮玉梯虚度九冬而廓處經十秋而¶
分居傷營魄之已盡畏松柏之無餘去柏梁以掩袂出¶
桂柱而斂眉視朱殿以再暮撫巔華而一疑　周庾信¶
<pb:KR3k0055_WYG_268-45a>¶
　蕩子賦曰蕩子辛苦逐征行直守長城千里城隴水恒¶
　氷合關山唯明月況復空牀起怨倡婦生離紗窗獨掩¶
　羅帳長垂新筝不弄長笛羞吹常年桂苑昔日蘭閨羅¶
　敷總髪弄玉初笄新歌子夜舊舞前溪别後關情無復¶
　情奩前明鏡不須明合歡無信寄廻文織未成游塵滿¶
　牀不用拂細草横階随意生前日漢使著章臺聞道夫¶
　壻定應廻手巾還欲燥愁眉即剰開逆想行人至迎前¶
　含笑来¶
<pb:KR3k0055_WYG_268-45b>¶
　¶
　¶
　¶
　¶
　¶
　¶
　¶
御定淵鑑𩔖函卷二百六十三¶
