# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.904987
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百十二
<pb:KR3k0055_WYG_417-1a>¶
　欽定四庫全書¶
御定淵鑑類函卷四百十二¶
　　木部一(木/)　(松/)¶
　　　木一¶
　原洪範曰三曰木木曰曲直曲直作酸　春秋元命苞¶
　曰木之為言觸也氣動躍也　増又曰木者陽精生於¶
　陰故水者木之母　爾雅曰木族生為灌灌木叢木也¶
　　揚子曰止于下而漸於上者木也　皇極經世書曰¶
<pb:KR3k0055_WYG_417-1b>¶
　木結實而種之又成是木而結是實木非舊木也此木¶
　之神不二也生生之理也　又曰木者星之子是以果¶
　實象之　原易曰㢲為木坎其於木也為堅多心艮其¶
　於木也為堅多節離其于木也為科上槁(堅多心謂剛/中也山木堅)¶
　(直故多節也陰含氣故曰科/科空也為日所乾故上槁)　又曰地中生木升君子¶
　以順徳積小以髙大　毛詩曰黄鳥于飛集于灌木¶
　又曰南有喬木不可休息　又曰伐木丁丁鳥鳴嚶嚶¶
　　又序曰樛木后妃逮下也　尚書曰兖州厥木惟條¶
<pb:KR3k0055_WYG_417-2a>¶
(長/也)揚州厥木惟喬(髙/也)　又曰木從繩則正　禮記曰孟¶
春之月盛徳在木孟夏之月無伐大樹(妨農/故也)　又曰入¶
山行木無有斬伐　増周禮曰山虞仲冬斬陽木仲夏¶
斬陰木凡服耜斬季材以時入之(陽木生山南陰木生/山北服車材耜農器)¶
(季穉/也)　原左傳曰慈母之恕其子折木　又曰鳥能擇¶
木　論語曰朽木不可雕也　國語曰伐木不自其本¶
必有後生塞水不自其源必有後流除禍不自其本必¶
有後亂　又曰人之有孝也猶樹之有枝葉猶庇蔭之¶
<pb:KR3k0055_WYG_417-2b>¶
況君子乎　京房易傳曰木同本異枝其君有慶鄰邑¶
來附者吉木生於君屋上及朝廷其君聖子木王而有¶
實其國有慶木生於城脅一圍以上長數丈此謂城强¶
其君大昌　禮斗威儀曰君乗木而王者其政升平則¶
草木豐盛　増春秋運斗樞曰黒精用事百木共一根¶
　原稽命錄曰出號施令合民心作樂制禮得天心則¶
草木有益於人者長以養民王者得禮之制澤谷中生¶
赤木　又曰宗廟生木　又曰凡木細為杪　瑞應圖¶
<pb:KR3k0055_WYG_417-3a>¶
曰木連理王者徳化洽八方合為一家則木連理一本¶
曰不失小民心則生　孝經援神契曰徳至於草木則¶
木連理　漢書鼂錯上書曰夫胡貉之地積陰之處也¶
木皮三寸(地寒/故也)　陰符經曰火生於木禍發必剋　六¶
韜冬冰可折夏條可結　老子曰草木之生也柔脆其¶
死也枯槁　又曰合抱之木生於毫末　子路曰二親¶
之壽忽若塵過隙草木長霜露不息使賢者欲養其親¶
其道不行　慎子曰廊廟之材蓋非一木之枝也　尸¶
<pb:KR3k0055_WYG_417-3b>¶
子曰木之精氣為畢方　増文子曰葉落者風揺之水¶
濁者物撓之也　商子曰蠹衆則木折隙大則牆壞¶
原孫卿子曰玉在山而木草潤　吕覽曰夫爚蟬者務¶
在乎明其火振其樹而已火不明雖振其樹何益明火¶
不獨在乎火在於闇當今之世闇則甚矣人主有明其¶
徳者天下之士其歸也若蟬之走明火也　又曰木方¶
盛終日采之而復生秋風下霜一夕而零　又曰欲鳥¶
者先樹木　又曰人之有民如木之有根根深則木固¶
<pb:KR3k0055_WYG_417-4a>¶
　増又曰樹木盛則飛鳥歸之芻草美則禽獸歸之人¶
主賢則豪傑歸之　韓子曰樹木有直根有蔓根直根¶
曰根蔓根曰柢固其柢則生長深其根則視久　符子¶
曰木生蝎蝎盛而木枯石生金金曜而石流　又曰水¶
生於石未有居石而溺火生於木未有抱木而焦　繁¶
露曰木有變春彫而冬榮　原淮南子曰凡幹木生庶¶
木根枝木者生於庶木凡見葉落而知嵗暮故葉落而¶
長年悲(長年人悲/木黄落時)　又曰直木先伐甘井先竭　増又¶
<pb:KR3k0055_WYG_417-4b>¶
曰郢人有買屋棟者求三圍之大木而人予車轂跪而¶
度之巨雖可而長不足　又曰良匠不能斵金巧冶不¶
能鑠木金之勢不可斵而木之性不可鑠也　又曰佐¶
祭者得嘗救鬭者得傷蔭不祥之木為電所撲　又曰¶
金勝木者非以刀殘林也　又曰羽翼美者傷骨骸枝¶
葉美者害根莖能兩美者天下無之也　鹽鐵論曰茂¶
木之下無豐草　原𤣥中記曰百嵗之樹其汁如血千¶
嵗之樹精為青羊萬嵗之樹精為青牛　増地鏡圖曰¶
<pb:KR3k0055_WYG_417-5a>¶
財在丘墟者為木變故木有折枯者其旁有財其在南¶
方去木八尺其在東方去木六尺　虞喜志林曰東海¶
之魚墜一鱗崑崙之木落一葉聖人皆能知之　原博¶
物志曰員丘上有不死之樹食之乃壽　抱朴子曰横¶
海有魚抱大樹能語精名靈陽午日稱仙人者老樹也¶
　増孫綽曰海人與山客辨其出物海人曰魚額若華¶
山之頂一吸萬頃之波山客曰鄧林有木圍三萬尋直¶
上千里旁蔭數國　原離騷曰一夫九首拔木九千¶
<pb:KR3k0055_WYG_417-5b>¶
又曰罾何為兮木上　又曰嫋嫋兮秋風洞庭波兮木¶
葉下　文選曰樹木者憂其蠧根朽則葉危　古詩曰¶
嘉樹生朝陽凝霜封其條　増左思蜀都賦曰其樹則¶
擢脩幹竦長條扇飛雲拂輕霄羲和假道於峻嶺陽鳥¶
回翼乎髙標　陶潛榮木詩序曰榮木念將老也　杜¶
甫詩曰千章夏木清　韓愈曰犧尊青黄乃木之災¶
　　木二¶
増管子曰桓公問民飢寒室屋不治牆垣壞不築為之¶
<pb:KR3k0055_WYG_417-6a>¶
柰何管子曰沐塗樹之枝公令左右沐塗樹枝其年民¶
治室屋築牆垣公問之管子曰一樹而百乗息其下者¶
以其不□也衆鳥居其上丁壯彈其下終日不歸父老¶
拊樹而論終日不歸今吾沐之日中無尺寸之陰行者¶
疾走歸而治室　原孔叢子曰夫子墳方一里弟子各¶
以四方竒木來植之　莊子曰南郭子綦遊乎商之丘¶
見大木焉有異結駟千乗隐將庇其所籟子綦曰此何¶
木也然必異材從而視其細枝則拳曲而不可以為棟¶
<pb:KR3k0055_WYG_417-6b>¶
梁俯而視其木根則軸解不可以為棺槨䑛其葉則舌¶
爛嗅之則使人狂子綦曰此果不材之木以至於此其¶
大也　増又曰莊子行於山中見大木枝葉盛茂採木¶
者止其旁而不取也問其故曰無所可用莊子曰此木¶
以不材終其天年矣　淮南子曰髙陽魋將為室問匠¶
人匠人對曰未可也木尚生加塗其上必將撓以生材¶
任重塗今雖善後必敗髙陽應曰不然夫木枯則益重¶
塗乾則益輕今雖惡後必善匠人窮于辭以對卒為室¶
<pb:KR3k0055_WYG_417-7a>¶
其始成均然善也後果敗此直於辭而不可用者也¶
漢書曰武帝幸雍得竒木枝傍出復合於木上終軍曰¶
衆枝内附示無外也　漢書五行志曰哀帝建平三年¶
十月汝南西平遂陽鄉柱仆地生枝如人形身青黄色¶
面白頭有鬚髮稍長大睂長六寸一分京房易傳云皇¶
徳衰下人將起則有木生為人狀　原東觀漢記曰安¶
帝延和三年衞縣木連理又其年定陵縣木連理　謝¶
承後漢書曰方儲幼喪父母終日負土成墳種竒樹千¶
<pb:KR3k0055_WYG_417-7b>¶
株　袁山松漢書曰建和二年河東木連理　魏略曰¶
文帝嗣立為魏王是嵗天下奏醴泉涌木連理　干寶¶
晉紀曰武帝自咸寧三年至太康元年木連理八生¶
晉中興徵祥說曰王者徳澤純洽八方同一則木連理¶
連理者仁木也或異枝還合或兩樹共合建元元年木¶
連理四一生膏山一生武昌一生汝陰一生汝陽泰興¶
元年又生武昌　増彚苑詳注曰齊永明九年秣陵安¶
時寺有古樹伐以為薪木理自然有法天徳三字　後¶
<pb:KR3k0055_WYG_417-8a>¶
周書曰太祖至沙苑齊神武夜遁追至河上復大克獲¶
前後虜其卒七萬獻俘長安還軍渭南于是所徵諸州¶
兵始至乃於戰所準當時兵士人種樹一株以旌武功¶
　唐書曰貞觀中山南獻木連理交錯玲瓏有同羅木¶
一丈之幹並枝者二十餘所　又曰代宗十二年成都¶
人郭逺因樵爨獲瑞木一莖有文曰天下太平獻之以¶
示百官宰臣稱賀詔付史館　又曰貞元初陳留雨木¶
皆大如指長寸餘每木有孔通中所下俱立如植　宋¶
<pb:KR3k0055_WYG_417-8b>¶
史曰馮伸已知邕州傍城數里有金花木俗以花開即¶
瘴起人不敢近伸已故以花盛時酣燕其下亦復無害¶
　彚苑詳註曰慎氏至真苖守再成言近有樵人破一¶
樹樹中有生成三字曰天下趙亟取木視之果然木一¶
丈一尺圍其字青而深半樹解揚州半樹留真州三字¶
瞭然不可磨也¶
　　木三¶
増龍鱗　鳳首(彚苑詳註袁州萍鄉東有木客有用錢/六十緡市之其夜忽生龍鱗客遂不敢)¶
<pb:KR3k0055_WYG_417-9a>¶
(伐寒杜陽編李輔國有鳳首木髙一尺雕刻鸞鳳之狀/凝  之時置諸髙堂大厦之中和煦之氣如二三月故)¶
(别名常春木縱烈/火焚之終不焦黒)　原樹君子　坐將軍(詩荏染柔木/君子樹之)¶
(後漢書馮異有功不伐嘗坐/大樹下人謂之大樹將軍)　増衣錦　流紅(吳越志/錢鏐臨)¶
(安里中有大木鏐幼時與羣兒戲樹下光化元年進太/師號所戲木曰衣錦將軍  詩話唐于祐晩歩禁衢御)¶
(溝中流一紅葉上有詩曰流水何太急深宫盡日閒殷/勤謝紅葉好去到人間祐因得之乃宫女韓夫人所題)¶
　春徳　震方(禮記孟春之月盛徳在木為漢/書五行志震在東方為春  木)　幹庶¶
　條枚(上見木一條詩曰伐其/條枚枝曰  幹曰枚)　成帷　並枕(上詳五/李爽詩)¶
(塜三吳記潘璋夫婦/  木交枝名並枕樹)　柯不吟　葉交墜(文選風柯靜/不吟  羯鼓)¶
<pb:KR3k0055_WYG_417-9b>¶
(錄明皇製秋風髙曲每奏/之則清風徐來木葉交墜)　化鴛鴦　飛蛺蝶(彚苑詳/注宋韓)¶
(朋妻美康王奪之妻自殺王埋之經宿生樹枝體相交/王欲伐之化為鴛鴦飛去  瀟湘錄隋末長安禁内一)¶
(大樹冬月雪中忽花葉茂盛及凋謝結實其子/光明燦爛如火之明數日皆化為紅蛺蝶飛去)¶
　　木四¶
増刋木(書隨山/刋木)　顛木(又曰若顛木/之有由蘖)　原先撥(詩枝葉/未有害)¶
(本實/先撥)　不斬(禮記為宫室/不斬于丘木)　攻堅(又曰善問者/如攻堅木)　工度¶
(左傳曰山有/木工則度之)　敢不封植(又曰韓宣子宴於季氏有嘉/樹焉宣子譽之武子曰敢不)¶
(封植/此樹)　増宰木(公羊傳宰上之/木拱矣宰冢也)　槎枿(國語山無槎枿/斫而復生曰枿)¶
<pb:KR3k0055_WYG_417-10a>¶
　苻婁(爾雅謂木病尫/傴癭腫無枝條)　魁瘣(又曰謂樹木叢生根枝/節目皆盤結磈磊也)¶
　梢梢(又曰樹/無枝柯)　原風摧(文選木髙于/林風必摧之)　起於一把(十/圍)¶
(之木起/於一把)　増珍木(劉楨公讌詩/珍木鬱蒼蒼)　向榮(歸去來辭木/欣欣以向榮)¶
陳柯(文選陳柯/槭以改舊)　木龍(彚苑詳註徐之髙塜城南有木/龍寺寺有三層轉塔髙丈餘塔)¶
(側生一大樹縈繞至塔頂枝幹交横上平容十餘人坐/枝杪四向下垂如百子帳僧呼為木龍梁武帝曽遣人)¶
(圖/寫)　行迎偃醉(晩晴賦木勢黨伍兮行者如迎/偃者如醉髙者如逹低者如跂)　斫樹¶
(六帖劉漢宏因鴉噪命斫庭樹或曰巨/木不可伐怒曰吾將斬白蛇何畏一木)　壅以黒墳(岑/文)¶
(本封事譬之種樹年紀綿逺則枝葉扶疎若種之日淺/根未固雖壅之以黒墳暖之以春日一人揺之必致枯)¶
<pb:KR3k0055_WYG_417-10b>¶
(槁今百姓/頗類於此)　蒔也若子(柳宗元種樹郭橐駝傳曰其蒔/也若子其置也若棄則其天者)¶
(全而其/性得矣)　文筆樹(彚苑詳註中書舍人周惠疇之先隴/有一樹儼如卓筆方盛則出中書少)¶
(衰其人輒死人謂之文筆樹自其祖/用珍父養浩至惠疇樹凡三盛矣)　風流樹(湖廣通/志施州)¶
(慢木寨有木名普舍樹普舍華言風流也昔覃氏祖于/東門關伐一異木随流至那車復生根而活四時開百)¶
(種花覃氏子孫歌舞其下花乃自/落取而簪之若他姓花不復落)¶
　　木五¶
原詩魏劉楨詩曰昔君錯畦畤東土有素木條柯不盈¶
尋一尺再三曲隐生寘翳林倥&KR1555;自廹束得託芳蘭苑¶
<pb:KR3k0055_WYG_417-11a>¶
列植髙山足　周庾信詠樹詩曰交柯乍百頃擢本或¶
千尋楓子留為式桐孫待作琴殘核移桃種空花植棗¶
林幽居對蒙密蹊逕轉深沈　陳李爽賦得芳樹詩曰¶
芳樹千株發揺蕩三陽時氣軟來風易枝繁度鳥遲春¶
至花如錦夏近葉成帷欲寄邊城客路逺詎能持　賀¶
循賦得中庭有竒樹詩曰三春節物始芳菲遊絲細草¶
動春暉香風飄舞花間度好鳥和鳴枝上飛臨池間竹¶
偏増綠依堦映雪紛如玉温室庭前竟不言鼓吹樓中¶
<pb:KR3k0055_WYG_417-11b>¶
能作曲曽聞逺别舊難思攀折㑹取贈佳期長條本自¶
堪為帶密葉由來好作帷星稀漢轉月輪明徘徊夜鵲¶
屢相驚欲識幽人蘭杜逕山窓芳桂復叢生　梁豫章¶
王蕭綜悲落葉詩曰悲落葉聮翩下重叠重叠落且飛¶
縱横去不歸長枝交蔭昔何密黄鳥闗闗動相失夕蕊¶
雜凝露朝花翻亂日亂春日起春風春風春日此時同¶
一霜兩霜猶可當五晨六旦䬃已黄乍逐驚風舉髙下¶
任飄颺悲落葉落葉何時還夙昔共根本無復一相闗¶
<pb:KR3k0055_WYG_417-12a>¶
各隨灰土去髙枝難重攀　増唐盧照鄰芳樹詩曰芳¶
樹本多竒年華復在斯結翠成新幄開紅滿故枝風歸¶
花歴亂日度影參差容色朝朝落思君君不知　杜甫¶
惡樹詩曰獨繞虛齋逕常持小斧柯幽隂成頗雜惡木¶
翦還多枸杞固吾有雞栖奈汝何方知不材者生長漫¶
婆娑　白居易和杜録事題紅葉詩曰寒山十月旦霜¶
葉一時新似燒非因火如花不待春連行排綘帳亂落¶
拂紅巾解駐籃轝看風前唯兩人　韓愈枯樹詩曰老¶
<pb:KR3k0055_WYG_417-12b>¶
樹無枝葉風霜不復侵腹穿人可過皮剥蟻還尋寄託¶
唯朝菌依投絶暮禽猶堪持改火未肯但空心　鄭谷¶
府試木向榮詩曰園林青氣動衆木散寒聲敗葉牆陰¶
在滋條雪後榮忻忻春令早藹藹日華輕庾嶺梅先覺¶
隋堤柳暗驚山川應物候臯壤起農情祗待花開日連¶
棲出谷鶯　王冷然古木臥平沙詩曰古木臥平沙摧¶
殘嵗月賖有根横水石無幹拂煙霞春至苔為葉冬來¶
雪作花不逢星漢使誰辨是靈槎　羅隐紅葉詩曰不¶
<pb:KR3k0055_WYG_417-13a>¶
奈荒城畔那堪晩照中野晴霜裛緑山冷雨摧紅遊子¶
灞陵道美人長信宫等閒俱嵗暮揺落意無窮　魚𤣥¶
機臨江樹詩曰草色連荒岸煙波入逺樓葉鋪江水面¶
花落釣人頭根老藏龍窟枝低繫客舟瀟瀟風雨夜驚¶
夢復添愁　宋文同紅樹詩萬葉驚風盡捲收獨餘紅¶
樹擬禁秋已疑斷燒生前嶺更共殘霞入逺樓楓岸最¶
深霜未落柿園渾變雨初休勸君莫上青山道粧㸃行¶
人分外愁¶
<pb:KR3k0055_WYG_417-13b>¶
原賦晉庾闡浮槎賦曰有幽巖之巨木邈結根乎千仞¶
體洪鈞以秀直挺瓌竒而特俊冠岑嶺以髙栖獨雍容¶
於嵒峻混全朴於不材倬凌霄而絶韻故能紓餘盤骩¶
森蕭頽靡陽飄飇結花裂水灑遺美賈於翠璧蹷懸根¶
於朽壤曵紅波於海湄鼓長風而飄蕩旦馺波而乗飛¶
潦夕舉浪而赴奔潮吹雲霧而出洞穴灌炎石而過沃¶
焦江湖不俄晷萬里不一朝　周庾信枯樹賦曰殷仲¶
文風流儒雅海内知名世異時移出為東陽太守嘗忽¶
<pb:KR3k0055_WYG_417-14a>¶
忽不樂顧庭槐而歎曰此樹婆娑生意盡矣至如白鹿¶
貞松青牛文梓根抵盤魄山崖表裏桂何事而銷亡桐¶
何為而半死昔之三河徙植九畹移根開花建始之殿¶
結實睢陽之園聲含嶰谷曲抱雲門將雛集鳳比翼巢¶
鴛臨風亭而唳鶴對月峽而吟猿乃有拳曲擁腫盤坳¶
反覆節竪山連文横水蹙匠石驚視公輸眩目雕鐫始¶
就剞劂仍加重重碎錦片片真花若夫松子古度平仲¶
君遷森梢百頃槎枿千年秦則大夫受職漢則將軍坐¶
<pb:KR3k0055_WYG_417-14b>¶
焉莫不苔埋菌壓鳥剥蟲穿低垂於霜露撼頓於風煙¶
東海有白木之廟西河有枯桑之社北陸以楊業為闗¶
南陵以梅根作冶小山則叢桂留人扶風則長松繫馬¶
豈獨城臨細柳之上塞落桃林之下若乃山河阻絶飄¶
零離别拔本垂淚傷根瀝血火入空心膏流斷節木魅¶
䁡(一作/□)睒山精妖孽横洞口而歆臥頓山腰而半折戴¶
癭銜瘤藏穿抱穴況復風雲不感羈旅無歸既傷揺落¶
彌嗟變衰淮南云木葉落長年悲斯之謂矣乃為歌曰¶
<pb:KR3k0055_WYG_417-15a>¶
建章三月火黄河千里槎若非金谷滿園樹即是河陽¶
一縣花桓大司馬聞而歎曰昔年移柳依依漢南今看¶
揺落悽愴江潭樹猶如此人何以堪　増唐孫秘散木¶
賦曰窅窅冥冥至道之精視之無見聽之無聲伊散木¶
其何識廼沖用而保生夫其措迹隠深寓形偏寂青崿¶
右聳紅溪左闢潄滴瀝之飛泉枕嵌巖之古石將含休¶
以處順不祈禄而自適故其幹也閜砢盤魄蟲穿鳥剥¶
其節大兮不可以為桷擁腫輪囷抱蠧生津其軸解兮¶
<pb:KR3k0055_WYG_417-15b>¶
不可以為輪空心兮若喪拳枝兮不申理不中於規矩¶
才豈任乎斧斤似支離之有疾固哀駘之入真日者秦¶
構鳳凰漢營鳷鵲崇臨海之殿豐冠山之閣窮宇内之¶
瓌寶盡域中之蘅薄雖片善之必收故散木之不作用¶
能以損之益居貞而晦不恃而成不有而大白雲至止¶
雜蘿薜以成帷清風來兮協笙竽而吹&KR0284;異鵲宵集祥¶
鴛曉會隱士掛瓢仙人倚蓋不逆於物夫何于害及夫¶
郊暄淑氣景媚風煙夭桃變兮穠李發乍揚芳以競妍¶
<pb:KR3k0055_WYG_417-16a>¶
既乎寒露朝變凝霜夜結柤梨剥兮橘柚摧澹無情兮¶
何折動息無撓榮枯任節道將契於攖寧徳以庶於朗¶
澈與夫五柞三槐仁賔君子東吳豫章西蜀蕭把文杏¶
聳於千尋木蘭香於十里皆虬蟠鱗接重葩疊葉杳藹¶
芊眠拂日摩天根柢深固表裏巖泉並恃材而喪質咸¶
為名而夭年是知明不若昧語不如黙為善者離其道¶
立行者陰於徳社櫟入夢而幾亡野桑因言而自刻豈¶
若聖智雙遣形神兩忘委不才以居寂任無用以為祥¶
<pb:KR3k0055_WYG_417-16b>¶
鬱鬱於純㝠之界落落于無何之鄉與天地而長久吸¶
日月之明光蒙子休聞而歎曰吾且逍遥其旁¶
原頌晉湛方生木連理頌曰相彼神竒逺見禎祥同根¶
連柯本枝俱昌皇基増搆靈祚惟長運隆周室道均三¶
王丕顯奕世依風載揚¶
　　松一¶
原說文曰松木也從木公聲古文榕從木容聲　増淮¶
南子曰千嵗之松下有茯苓上有兔絲　原劉向神仙¶
<pb:KR3k0055_WYG_417-17a>¶
傳曰松者横也時受服者皆至三百嵗　廣志曰千嵗¶
老松子色黄白味似粟可食　本草曰松脂一名松肪¶
味苦温久服輕身延年出隴西如膠者善　郭氏𤣥中¶
記曰松脂淪入地中千嵗為茯苓　王逸子曰木有扶¶
桑梧桐松柏皆受氣淳矣異於羣類者也　増博物志¶
曰松脂淪入地中千嵗為茯苓茯苓千嵗化為琥珀一¶
名江珠今太山有茯苓而無琥珀益州永昌出琥珀而¶
無茯苓　原抱朴子曰松樹之三千嵗者其皮中有聚¶
<pb:KR3k0055_WYG_417-17b>¶
脂狀如龍形名曰飛節芝　玉䇿記曰千載松樹枝葉¶
四邊披起上杪不長望而視之有如偃蓋其中有物或¶
如青牛或如青犬或如人皆壽萬嵗　増述異記曰千¶
年之松香聞十里外一名十里香　格物總論曰松樹¶
磥柯多節皮極粗厚望之如龍鱗盤根樛枝四時青青¶
不改柯葉春二三月抽蕤生花結子然有數品或二鍼¶
或三鍼或五鍼三鍼者謂括子松五鍼者謂崧子松¶
原詩曰山有喬松　又曰檜楫松舟　増又曰如松柏¶
<pb:KR3k0055_WYG_417-18a>¶
之茂無不爾或承　原又曰䉆與女蘿施于松柏　又¶
曰徂徠之松　又曰松桷有舄　又曰陟彼景山松柏¶
丸丸　又曰松桷有梴　尚書曰青州厥貢岱畎絲枲¶
鉛松怪石　禮記曰其在人也如松柏之有心也故貫¶
四時不改柯易葉　論語曰嵗寒然後知松柏之後凋¶
也　國語曰松柏之地其土不肥　焦贑易林曰温山¶
松柏鸞鳳以庇　禮斗威儀曰君乗木而王其政平則¶
松為常生　史記曰松柏為百木長也而守宫闕　漢¶
<pb:KR3k0055_WYG_417-18b>¶
武内傳曰仙之上藥有松柏之膏服之可延年　増山¶
海經曰大荒之中有方山上有青松名曰拒格之松日¶
月所出入　西京雜記曰東都龍興觀有古松樹枝偃¶
倒垂相傳云已經千年常有白鶴飛止其間　水經注¶
曰徂徠山多松柏詩所謂徂徠之松也鄒山記曰徂徠¶
山在梁父奉高博三縣界猶有美松赤曰尤徠之山也¶
赤睂渠帥樊崇所堡也故崇自號尤徠三老矣　原嵩¶
髙山記曰嵩岳有大松或百嵗千嵗其精變為青牛或¶
<pb:KR3k0055_WYG_417-19a>¶
為伏龜採食其實得長生　泰山記曰岱宗小天門有¶
秦時五大夫松在　王羲之遊四郡記曰永寧縣界海¶
中有松門西岸及嶼上皆生松故名松門　周景式廬¶
山記曰石門北巖即松林也有數百樹松大皆連拱長¶
近二十丈攢生絶崖上南臨石門澗澗中仰視之離離¶
如駢麈尾號麈尾松　増又曰西嶺松如馬鬛　原神¶
境記曰滎陽郡南有石室室後有孤松千丈常有雙鶴¶
晨必接翮夕輒偶影傳曰昔有夫婦二人俱隐此室年¶
<pb:KR3k0055_WYG_417-19b>¶
既數百化成雙鶴　増南昌志曰建昌冷水觀壽松一¶
株盤屈竒古又名掛劒松相傳許遜故事　山川紀異¶
曰翊真觀在南昌府城西南有二松相去五尺合為一¶
榦號曰義松　武當山記曰負歘巖宫前古松數百株¶
皆參天倚雲枝葉扶疎如大駕郊行巨人力士髙執雲¶
幢星蓋以從　十道記曰南岳百里有福地松數千尺¶
圍即數尋而蕊甘採此松膏而服不苦澀與諸處松别¶
　一統志曰台州有金松垂條如弱柳結子如碧珠三¶
<pb:KR3k0055_WYG_417-20a>¶
年子乃一熟每嵗生者相續一年者綠二年者碧三年¶
者紅綴於條上璀錯相間殊可觀　原莊子曰天寒既¶
至霜雪既降吾是以知松柏之茂　増又曰受命於地¶
唯松柏獨也在冬夏青青　原尸子曰荆有長松文梓¶
　吕氏春秋曰故百仞之松本傷于下而末槁于上¶
抱朴子曰大陵偃蓋之松　増又曰謂夏必長而薺麥¶
枯謂冬必凋而松柏茂　唐書曰僕骨東境其地東北¶
一千里有康干河斷松投之三年輒化為石其色青謂¶
<pb:KR3k0055_WYG_417-20b>¶
之康干石有松文　天中記曰麻城西北一十里有枯¶
松一株相傳以為萬年松　酉陽雜俎曰洛中有魚甲¶
松　又曰松凡言兩粒五粒粒當言鬛段成式修竹里¶
私第大堂前有五鬛松皮不鱗仇士良水磑亭子有兩¶
鬛皮不鱗者又有七鬛者不知何自而得俗謂孔雀松¶
三鬛松也松命根遇石則偃蓋不必千年也　宋葉夢¶
得玉澗雜書曰吾玉澗道旁古松皆合抱每微風驟至¶
清聲琅然萬壑皆應若中音節　南方草木狀曰水松¶
<pb:KR3k0055_WYG_417-21a>¶
葉如檜而細長出南海土産衆香而此木不大香故彼¶
人無被服者嶺北人極愛之其香殊勝在南方時不香¶
于彼而香于此豈屈于不知己而伸于知己者與　又¶
曰海松子樹與中國松同但結實絶大形似小栗三角¶
肥甘香美樽爼間佳果也出林邑　花木考曰密縣東¶
三里有白松如傅粉一本三幹髙十數仞本大四抱餘¶
本畔一竅常流溢甚甘嵗兩脫膚根盤據枝若擎虯世¶
傳漢有美女仙花葬此此其塚上物也　宋白玉蟾記¶
<pb:KR3k0055_WYG_417-21b>¶
曰太微宫中奎星之精化而為松矯矯鬱鬱然于嚴霜¶
積雪之間　夢書曰松為人君夢見松者見人君也¶
離騷曰山中人兮芳杜若飲石泉兮䕃松柏　晉陶潛¶
歸去來辭曰撫孤松而盤桓　文選曰蔭落落之長松¶
　唐孟郊詩曰青松落顔色¶
　　松二¶
原劉向列仙傳曰偓佺好食松實能飛行速如走馬以¶
松子遺堯堯不能服　先聖本紀曰許由欲觀帝意曰¶
<pb:KR3k0055_WYG_417-22a>¶
帝坐華堂面雙闕君之榮顧亦得矣余坐華堂森然有¶
松生于戸雲生于牖雖面雙闕異乎鸞之榮崑崙余安¶
知其所以取榮哉帝美由師之　列仙傳曰仇生赤當¶
湯時為木正常食松脂自作石室周武王祠之　太公¶
兵法曰周太姒夢周梓化為松　穆天子傳曰天子升¶
長松之隥　左傳曰晉侯使張骼輔躒致楚師求御於¶
鄭鄭人卜宛射犬吉子太叔戒之曰大國之人不可與¶
也對曰無有衆寡其上一也太叔曰不然部婁無松柏¶
<pb:KR3k0055_WYG_417-22b>¶
　又曰楚郟敖即位王子圍為令尹鄭行人子羽曰是¶
謂不宜必代之昌松柏之下其草不殖(言楚君弱令尹/强物不兩盛也)¶
　漢書賈山言治亂曰秦東窮燕齊南極吳楚江湖之¶
上瀕海之觀畢至道廣五十歩三丈而樹厚築其外隐¶
以金椎樹以青松為馳道之麗至于此也　漢官儀曰¶
秦始皇封太山逢疾風暴雨賴得松樹因覆其下封為¶
五大夫　聖賢冢墓記曰東平王歸國思京師後薨葬¶
東平其冢上松柏皆西靡　増異苑曰漢末大亂宫人¶
<pb:KR3k0055_WYG_417-23a>¶
小黄門上墓樹上避兵食松柏實遂不復飢舉體生毛¶
長尺許亂離既平魏武聞而收養還食榖齒落髪白¶
原廣州先賢傳曰頓琦至孝母喪頓琦立墳歴年乃成¶
居喪逾制種松柏成行　増張勃吳録曰丁固夢松樹¶
生其腹上人謂曰松字十八公也後十八年其為公乎¶
　魏志曰孫權自將軍至合肥新城魏使滿寵赴之募¶
壯士數十日折松為炬從上風放火燒賊退　晉書曰¶
山濤遭母喪歸鄉里濤雖年老居喪過禮手植松柏¶
<pb:KR3k0055_WYG_417-23b>¶
又曰庾顗見和嶠歎曰嶠森森如千丈松雖磥砢多節¶
施之大厦有棟梁之用　原又曰孫綽齋前種一株松¶
枝髙勢逺鄰居曰松樹非不楚楚可憐但恐無棟梁用¶
耳孫綽曰楓柳雖合抱亦何所施　又曰張湛好於齋¶
前種松柏時人曰張湛屋下陳屍　又曰苻堅在鄴糧¶
竭馬無草削松木而食之　増泉州志曰晉僧法潛隐¶
郯山或問勝友為誰乃指松曰此蒼髯叟　原宋書曰¶
謝混與從子靈運齊名時人謂混風韻為髙目望蔡肅¶
<pb:KR3k0055_WYG_417-24a>¶
如寒風振松康樂凛凛如霜臺籠日　増金樓子曰梁¶
武帝每拜山陵涕淚所洒松為變色　梁書曰陶𢎞景¶
特愛松風庭院皆植松每聞其響歡然為樂有時獨遊¶
泉石望見者以為仙人　後魏書曰彭城王&KR0944;從幸代¶
都次于上黨之銅鞮山路傍有大松樹十數根髙祖進¶
繖遂行而賦詩令人示&KR0944;曰吾始作此詩雖不七歩亦¶
不言逺汝可作之比至吾所令就之也時&KR0944;去帝十餘¶
歩且行且作未至帝所而就詩曰問松林松林經幾冬¶
<pb:KR3k0055_WYG_417-24b>¶
山川何如昔風雲與古同　陳書曰張譏字直言後主¶
幸開善寺召侍臣坐松樹下敕譏竪義時索麈尾未至¶
後主令取松枝以屬譏曰可代麈尾　開元遺事曰明¶
皇遭禄山之亂鑾輿西幸禁中枯松復生枝葉葱菁宛¶
如新植者後肅宗平内難再興唐祚祥不誣矣　泉州¶
志曰秦系結廬于九日山有大松百餘章俗傳東晉時¶
所植　新唐書曰李泌嘗取松樛枝以隐背名曰養和¶
後得如龍形者因以獻帝四方爭效之　石林燕語曰¶
<pb:KR3k0055_WYG_417-25a>¶
唐正衙宣政殿庭皆植松開成中詔入閣賜對官班退¶
立東階松樹下是也殿門外復有藥樹元微之詩松間¶
待制應全逺藥樹監搜可得知　酉陽雜爼曰不空三¶
藏塔前多老松嵗旱時官伐其枝為龍骨以祈雨蓋三¶
藏役龍意其樹必有靈也　南部新書曰鄭薫既老號¶
所居為隐巖蒔小松七本于庭自號七松處士異時可¶
對五柳先生　摭言曰鍾輻作松齋手植一松夢朱衣¶
吏曰松圍三尺吾子當登第後三十年始成名其松圍¶
<pb:KR3k0055_WYG_417-25b>¶
果三尺　曲洧舊聞曰中嶽頂上松榦如插筆其間數¶
株上巨下細柯似枯槎皮或剥落有半榮者僧指云此¶
是嶽神為珪禪師夜移天將曉其鬼兵懼遽倒植之而¶
去　髙僧傳曰天台智者院釋行滿居房檻外有巨松¶
横枝之上寄生小樹每滿出坐其寄生必嫋嫋向側時¶
謂此樹作禮茶頭也或不信者専伺滿出則紛紛然滿¶
入則屹立亭亭更無動揺　五代史一行傳曰鄭遨字¶
雲叟聞華山有五粒松脂淪入地千嵗化為藥能去三¶
<pb:KR3k0055_WYG_417-26a>¶
尸因徙居華陰欲求之　江鄰幾雜志曰歙州黄山俞¶
侍郎獻卿嘗與友人肄業山中一日深入山中見松樹¶
有大實俞抛石擊落一枚甚堅而香翌日再尋則失所¶
在或云抱朴子所謂招威食之可仙　閩志曰蔡君謨¶
為閩部使者夾道種松以避歊毒至今賴之　羅浮志¶
曰羅浮奉宸橋南有古松七株上凌霄漢仙靈常此栖¶
息鄒葆光有道術宣和中召至凝神殿有七人從之倐¶
不見上問為誰葆光對曰臣居山常習劒術此七人者¶
<pb:KR3k0055_WYG_417-26b>¶
古松也　毘林志曰洪邁紹興間與弟适遵讀書外家¶
沈氏白茅山墳廬是嵗墓有二松結毬成蓋既而兄弟¶
舉博學鴻詞亦木之祥也　研莊雜記曰鮮于伯機嘗¶
于廢圃中得怪松一株移置所居齋前呼為支離叟朝¶
夕撫玩以為適¶
　　松三¶
原棲鸞　繫馬(後漢方儲字聖明丹陽人也除郎中遭/母憂棄官行禮負土成墳種松柏鸞鳥)¶
(棲其上白兎遊其下烈劉琨扶風詩曰繫馬長/松下歇鞍髙岳頭烈  悲風起冷冷澗水流)　貞蕤¶
<pb:KR3k0055_WYG_417-27a>¶
　秀葉(庾肅之松贊曰流潤飛津沈精幽結貞㽔含/芳仰拂素雪  下見柏四左九嬪松柏賦)¶
翠實　素髓(上見柏四左九嬪賦髓/晉許詢詩青松凝素)　秦封　夏社(上/見)¶
(松二曰哀公問社宰/我對  夏后氏以松)　鶴棲　龜伏(千嵗之鶴棲于松/柏  下見松一嵩)¶
(髙山/記)　増鸞倚　龍盤(韓詩青鸞倚長松盤李詩/錯落千丈松虬龍  古根)　雪¶
幹　風標(杜詩大哉霜雪榦嵗久為枯/林  白詩寒松縱老風標在)　魚甲　龍牙¶
(上見松一酉陽雜爼有羣芳譜曰新羅使/者多攜松子來中華  玉角子龍牙子)　大臣　勝¶
友(杜牧賦曰松數千株切切交呼如冠劒大臣/國有疑難庭立而議  下見松二泉州志)　鼎足¶
　釵股(海録碎事曰平江學中有十題曰辛夷百幹黄/楊公堂槐鼎足松雙桐石楠龍頭檜蘸水檜泮)¶
<pb:KR3k0055_WYG_417-27b>¶
(池玲瓏石或曰蘇子美嘗掌學命/名也  韓偓詩長松夜落釵千股)　聲清耳　露滴身¶
(李詩南窓蕭瑟松風起憑几一聽/聲清耳  杜甫詩看松露滴身)　原百木長　千嵗¶
材(上見松一史記養蘇軾種松/詩今我百日客  此千嵗材)　増西靡　東向(上見/松二)¶
(冢墓記曰大唐新語三藏法師往西域取經手摩靈巖/寺松枝  吾西去汝可西長吾歸即東向使吾弟子知)¶
(之既去其枝年年指西一年忽東向弟/子曰教主歸矣果還至今謂之摩頂松)¶
　　松四¶
増比仙(清異録曰張薦明隐山林有古松十餘株/嘗謂人曰余人中之仙此松木中之仙)　為¶
林(天中記曰郎餘令授霍王元軌參軍從父知年亦為/王友元軌每曰郎家二賢皆入府不意培塿而松為)¶
<pb:KR3k0055_WYG_417-28a>¶
(林/也)　藍田吟哦(韓文曰崔斯立為藍田/縣丞植二松吟哦其間)　雲影濤聲(王/直)¶
(方詩話曰影揺千尺龍蛇動聲撼半空風雨/寒有僧曰不若雲影亂鋪地濤聲寒在空)　木長官¶
(杭州志於潛牧嶺上有古松一本盤錯竒怪嘗有兄弟/鬩牆欲訟於有司夜行憇其下遲明辨色相視乃伯仲)¶
(也遂各悔咎息爭而/還因名松為木長官)　偃蓋山(金陵記曰方山有野人/見一使者異服牽一白)¶
(犬野人問居何地曰居偃蓋山隨至古松下而/没松形果如蓋意使者乃松樹精犬茯苓耳)　蒼官¶
(博物志松/曰蒼官)¶
　　松五¶
増詩古豔歌曰南山石嵬嵬松柏何離離上枝拂青雲¶
<pb:KR3k0055_WYG_417-28b>¶
中心十數圍洛陽發中梁松樹竊自悲斧鋸截是松松¶
樹東西摧持作四輪車載至洛陽宫觀者莫不歎問是¶
何山林誰能刻鏤此公輸與魯班被之用丹漆薫用蘇¶
合香本是南山松今為宫殿梁　原魏劉公幹詩曰亭¶
亭山上松瑟瑟谷中風風聲一何盛松枝一何勁風霜¶
正慘悽終嵗恒端正豈不罹霜雪松柏有本性　晉張¶
華詩曰松生隴坂上百尺下無枝東南望河尾西北隐¶
崑崖剛風振山籟朋鳥夜驚離悲凉貫年節葱翠恒若¶
<pb:KR3k0055_WYG_417-29a>¶
斯安得草木心不怨寒暑移　傅𤣥詩曰飛蓬隨飄起¶
芳草摧山澤世有千年松人生詎能百　左思詩曰鬱¶
鬱澗底松離離山上苗愛彼逕寸莖蔭此百尺條　袁¶
宏詩曰森森千丈松磊砢非一節雖無榱桷麗較為棟¶
梁桀　王凝之妻謝氏擬稽中散詩曰遥望山上松隆¶
冬不能凋願想下遊憇瞻彼萬仞條騰躍未能升頓足¶
俟王喬時哉不我與大運所飄颻　梁范雲詠寒松詩¶
曰修條拂層漢密葉障天潯凌風知勁節負雪見貞心¶
<pb:KR3k0055_WYG_417-29b>¶
　沈約寒松詩曰梢聳振寒聲青松標暮色疎葉望嶺¶
齊喬榦凌雲直　吳均詠慈姥磯石上松詩曰根為石¶
所蟠枝為風所碎賴我有貞心終凌細草輩　隋煬帝¶
詠北鄉古松樹詩曰古松唯一樹森竦詎成林獨留麈¶
尾影猶横偃蓋陰雲來聚雲色風度雜風音孤生小庭¶
裏尚表嵗寒心　李徳林詠松樹詩曰結根生上苑擢¶
秀邇華池嵗寒無改色年長有倒枝露自金盤灑風從¶
玉樹吹寄言謝霜雪貞心自不移　増唐李嶠咏松詩¶
<pb:KR3k0055_WYG_417-30a>¶
曰鬱鬱髙巖表森森幽澗垂鶴棲君子樹風拂大夫枝¶
百尺條陰合千年蓋影披嵗寒知不改勁節幸君知¶
杜甫四松詩曰四松初移時大抵三尺强别來忽三載¶
離立如人長㑹看根不拔莫計枝凋傷幽色幸秀發疎¶
柯已昂藏所插小籓籬本亦有隄防終然棖撥損得媿¶
千葉黄敢為故林主黎庶猶未康避賊今始歸春草滿¶
空堂覽物歎衰謝及兹慰淒凉清風為我起灑面若微¶
霜足為送老資&KR0147;待偃蓋張我生無根蔕配爾亦茫茫¶
<pb:KR3k0055_WYG_417-30b>¶
有情且賦詩事迹可兩忘勿矜千載後慘澹蟠穹蒼¶
鄭澣中書相公任兵部侍郎日後閣植四松逾數年澣¶
忝此官因獻拙什丞相當時植幽襟對此開人知舟楫¶
器天假棟梁材錯落龍鱗出襹褷鶴翅廻重陰羅武庫¶
細響靜山臺得地公堂裏移根澗水隈吳臣夢寐逺泰¶
嶽嵗年催轉覺飛纓謬何因繼組來幾尋珠履迹願比¶
角弓培柏恱猶依社星髙久照台後凋應共操無復問¶
良媒　劉禹錫和鄭澣詩曰右相歴中臺移松武庫栽¶
<pb:KR3k0055_WYG_417-31a>¶
紫茸抽組綬青實長玫瑰便有干霄勢看成構厦材數¶
分天柱半影逐日輪廻舊賞台階去新知谷口來息陰¶
常仰望玩意幾徘徊翠粒晴懸露蒼鱗雨起苔凝音助¶
瑶瑟飄蕊泛金罍月桂光揺燭星榆葉對開終須似雞¶
樹榮茂近昭囘　白居易題遺愛寺前溪松詩曰偃亞¶
長松樹侵臨小石磎靜將流水對髙共逺峯齊翠蓋煙¶
籠密花幢雪壓低與僧清影坐借鶴稳枝棲筆寫形難¶
似琴偷韻易迷暑天風槭槭晴夜露淒淒獨憇依為舍¶
<pb:KR3k0055_WYG_417-31b>¶
閒行遶作蹊棟梁君莫採留著伴幽棲　于武陵贈賣¶
松人詩曰入市雖求利憐君意獨真斸將寒澗樹賣與¶
翠樓人痩葉幾經雪淡花應少春長安重桃李徒染六¶
街塵　趙嘏横水館雙松詩曰故園溪上雪中别野館¶
枕前雲畔逢白髪漸多何自苦清陰長在好相容迎風¶
幾拂朝天蓋帶月猶含度嶺鐘更憶葛洪丹井側數株¶
臨水欲成龍　宋孔平仲官松詩曰我行九江南曠野¶
圍空山道傍何所有髙松立巑岏藏標隐雲霧秀氣凌¶
<pb:KR3k0055_WYG_417-32a>¶
岡巒横騫却與走怪狀千萬端中有清風發能令朱夏¶
寒流金五六月方苦行路難騎者欲顛沛負者面如丹¶
氣息幾斷絶至此方少寛消歇飲甘露涸轍投長瀾乃¶
知古人意為恵無窮年亦有被翦伐行列頗不完豈非¶
風雷變或者盗賊繁土人對我歎云有縣長官為政猛¶
於虎下令走如丸取此為宫室將以資宴歡良工操斧¶
斤睥睨長林間擇其最髙大餘者棄不觀千夫擁一柱¶
九年力囘旋至今空根悲泣淚尚未乾彼令誠何心緩¶
<pb:KR3k0055_WYG_417-32b>¶
急迷後先毫末至合抱忍以頃刻殘萬衆所庇賴易為¶
一身安居上恬莫問在下畏不言世事類若斯嗚呼一¶
摧肝　蘇軾萬松亭詩曰十年栽種百年規好徳無人¶
助我儀縣令若同倉庾氏亭松應長子孫枝天公不救¶
斧斤厄野火解憐冰雪姿為問幾株能合抱殷勤記取¶
角弓詩　蘇轍燒松花詩曰美人寒甚懶開扉金作松¶
花插羃䍦幾度低頭疑墮落青煙已度未消時　又曰¶
梅萼鱗皴不復堅重重正似半開蓮曽經樵舍塼爐見¶
<pb:KR3k0055_WYG_417-33a>¶
未許邦君畫閣然　王安石道旁大松人取為明詩曰¶
虬角龍鬚不可攀亭亭千尺蔭南山應嗟無地逃斤斧¶
豈願爭名爝火間　陸游雙松詩曰東岡夭矯兩蒼龍¶
千尺盤空黛色濃六十餘年松若此誰知我更老於松¶
　馬祖常禮部合化堂前後栽小松詩曰買松栽兩階¶
緑髮已可梳恐是女元君截鬚生地腴遲爾千尺長下¶
産黄琥珀服以安心神飛身作仙客　明髙啓偃松行¶
曰龍門西岡魏公祠祠前有松多古枝長身蜿蜒横數¶
<pb:KR3k0055_WYG_417-33b>¶
畝巨石作枕相撐持春泥半封朽死骨凍蘚全聚皴生¶
皮無心昻聳上霄漢偃仰獨向荒山垂蟄雷振岳撼不¶
動一載一夢醒何遲政如臥龍未起日深意有待風雲¶
期太湖月出照夜白天峯雪積埋寒姿濤聲時吼若鼾¶
息野老驚起山僧疑左仰右屈各異態天自出巧非人¶
為畫師安能把筆寫稚子豈敢操斤窺杜陵枯楠已顦¶
顇蜀相老柏非瑰竒何如此樹怪且壽呵衛定想煩靈¶
祗不知已閱幾人代游客過盡今存誰明堂屢興不見¶
<pb:KR3k0055_WYG_417-34a>¶
取得全正愛同支離我嘗來觀忍遽反醉坐其上髙吟¶
詩葛陂笻竹亦騰化神物終去可久羈何當一叱使飛¶
起載我萬里遊天池他年還訪舊城郭正是白鶴歸來¶
時¶
原賦南齊王儉和蕭子良髙松賦曰山有喬松峻極青¶
葱既抽榮於岱嶽亦擢穎於荆峯受靈命於后土方虞¶
舜以齊踪貫四時而不改超五玉之嘉容上拂天而獨¶
逺下流雲而自重重陰微微漏景含暉日既升而猶晦¶
<pb:KR3k0055_WYG_417-34b>¶
時方中而未晞通霄漢而隐影集鸞凰之飜飛偓佺食¶
和而輔性墨翟昌言於宋圍想周穆之長阪念東平之¶
思歸若乃朔窮於紀嵗亦暮止隆冰峩峩飛雪千里擥¶
三秀而靡遺望九山其相似翔雁哀廻於天津振鷺驚¶
鳴於川涘嗟萬有之必衰獨貞華之無已積浩霰而爭¶
光延微飇而響起　謝脁和蕭子良髙松賦曰閱品物¶
於幽記訪叢育於秘經廵紀林之彌望識斯松之最靈¶
豈榆柳之比性指蓂椿而等齡若夫脩榦垂䕃喬柯飛¶
<pb:KR3k0055_WYG_417-35a>¶
穎望肅肅而既閑即微微而方静懷風音而送聲當月¶
路而留影既芊眠于廣隰亦迢遞於孤嶺集九僊之羽¶
儀棲五鳳之光景固總木之為選貫山川而自永爾乃¶
青春爰謝雲物含明江臯緑草曖然已平紛弱葉而凝¶
照競新藻而抽英陵翠山其如翦施懸蘿而共輕至於¶
星廻窮紀沙雁相飛同雲泱其無色陽光沈而滅暉巻¶
風飇之歘吸積霰雪之嚴霏豈彫貞於寒暮不受令於¶
霜威　梁沈約髙松賦曰鬱彼髙松栖根得地託北園¶
<pb:KR3k0055_WYG_417-35b>¶
於上邸依平臺而養翠若夫蟠株聳幹之懿含星漏月¶
之竒經千霜而得拱仰百仞而方枝朝吐輕煙薄霧夜¶
宿迷鳥羇雌露雖滋而不潤風未動而先知既捎雲於¶
清漢亦倒景於華池輕陰䝉密喬柯布濩葉斷禽蹤枝¶
通猿路聽騷騷於既曉望隐隐於將暮曖平湖而漾青¶
緑拂繒綺而籠丹素於時風急壟首寒浮塞天流蓬不¶
息明月孤懸檀欒之竹可詠鄒枚之客存焉清都之念¶
方逺姑射之想攸然擢柔情于蕙圃涌寶思於珠泉豈¶
<pb:KR3k0055_WYG_417-36a>¶
徒為善之小樂離繳之短篇若此而已乎　増唐王勃¶
寒松賦曰磊落殊狀森梢峻節紫葉吟風蒼條振雪嗟¶
英覽之希遇保貞容之未缺攀翠&KR1292;而形疲指丹霄而¶
望絶已矣哉蓋用輕則資衆器完則施寡信棟梁之已¶
成非榱桷之相假徒逺志而心屈遂才髙而位下斯在¶
物而有焉余何為而悲者　宋王曽矮松賦并序齊城¶
西南隅矮松園自昔之閒館此邦之勝槩二松對植卑¶
枝四出髙不倍尋周且百尺輪囷偃亞觀者駭目蓋莫¶
<pb:KR3k0055_WYG_417-36b>¶
知其年祀亦靡記夫本源真造化竒詭之絶品也&KR0147;為¶
賦云惟中齊之舊國乃東夏之奥區有囿游之勝致直¶
廛閈之坤隅偉茂松之駢植軼衆木而特殊上輪囷以¶
夭矯旁翳薈而紛敷廣庭廡之可蔽髙尋常之不逾枝¶
擁閼兮横亘根蹙縮兮盤紆徒觀其前瞻林嶺却枕康¶
衢宅寶勢兮葱鬱據右地兮膏腴類蟠蟄兮&KR2159;蜧訝騰¶
倚兮虎貙將挐攫兮未奮忽伏竄兮爭趨色鬭鮮兮欲¶
滴形詭俗兮難圖逺而望之蔚兮若團鵬之出滄海廹¶
<pb:KR3k0055_WYG_417-37a>¶
而察之黙兮若方輿之承寶蓋矗洞壑之歸雲堆嵓阿¶
之宿靄談揮麈兮何多被集翠兮増汰度朔吹兮颼飀¶
舍陽暉兮晻藹吾不知其幾千嵗起毫末而碩大¶
原贊宋謝恵連松贊曰松惟靈木擬心雲端迹絶玉除¶
形寄青巒子欲我知求之嵗寒　晉戴逵松竹贊曰猗¶
與松竹獨蔚山臯肅肅脩竿森森長條　増宋髙宗御¶
製盤松贊曰天錫瑞木得自嶔岑枝盤數萬榦不倍尋¶
怒騰雲勢靜奏琴音凌寒鬱茂當暑陰森封以腴壤邇¶
<pb:KR3k0055_WYG_417-37b>¶
以碧潯越萬千年有慰我心¶
増序唐李徳裕金松賦序曰廣陵東南有顔太師猶子¶
舊宅其地則孔北海故臺余晩春遊眺忽覩竒木枝似¶
檉松葉如瞿麥廹而察之則翠葉金實燦然有光訪其¶
名曰金松訊其所來曰得于天台乃就主人求得一本¶
列于平泉　陸龜蒙怪松序曰有道人自天台來示余¶
怪松圖披之甚駭人目盤根于巖穴之中輪菌逼側而¶
上身大數圍而髙不四五尺礧砢然蹙縮然幹不假枝¶
<pb:KR3k0055_WYG_417-38a>¶
　枝不假葉有若龍攣虎跛壯士困縛之狀¶
　¶
　¶
　¶
　¶
　¶
　¶
　¶
<pb:KR3k0055_WYG_417-38b>¶
　¶
　¶
　¶
　¶
　¶
　¶
　¶
御定淵鑑類函巻四百十二¶
