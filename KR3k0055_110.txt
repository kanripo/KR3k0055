# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.155072
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五
<pb:KR3k0055_WYG_110-1a>¶
　欽定四庫全書¶
御定淵鑑類函巻一百五¶
　　設官部四十五(殿前司軍侍衛馬軍司策軍/待衛歩  司  左右神)¶
　　　(執金吾/龍武軍)　(錦衣衛郎武庫令者羽林監/羽林中  將  謁  僕射)¶
　　　殿前司¶
　増文獻通考曰都指揮使副都指揮使都虞候副都虞¶
　候掌殿前諸班直及歩騎諸指揮之名籍及訓練之政¶
　宋初有都㸃檢副都㸃檢之名在都指揮使之上後不¶
<pb:KR3k0055_WYG_110-1b>¶
　復置入則侍衛殿陛出則扈從乗輿大禮則提㸃編排¶
　整肅禁衛鹵簿儀仗掌宿衛之事都指揮使以節度使¶
　為之而副都指揮使都虞候以刺史以上充資序淺則¶
　主管本司公事馬歩軍亦如之備則通治闕則互攝凡¶
　軍事皆行以法而治其獄訟若情不中法則禀奏聽旨¶
　騎軍有殿前指揮使内殿直散員散指揮散都頭散祗¶
　候金槍班東西班散直鈞容直及捧日以下諸軍指揮¶
　歩軍有御龍直骨朶子直弓箭弩直及天武以下諸軍¶
<pb:KR3k0055_WYG_110-2a>¶
指揮諸班有都虞候都虞候指揮使都知副都知押班¶
御龍諸直有四直都虞候本直各有都虞候指揮使副¶
指揮使都頭副都頭十將將虞候騎軍歩軍有捧日天¶
武左右四廂都指揮使捧日天武左右廂各有都指揮¶
使毎軍有都指揮使都虞候毎指揮有指揮使副指揮¶
使毎都有軍使副兵馬使十將將虞候承局押官各以¶
其職𨽻於殿前司政和四年詔殿前都指揮使在節度¶
使之上副都指揮使在正任承宣使之上殿前都虞候¶
<pb:KR3k0055_WYG_110-2b>¶
在正任防禦使之上中興後都指揮使副都指揮使間¶
虛不除則以主管殿前司一員任其事其屬有幹辦公¶
事主管禁衛二員準備差遣準備差使㸃檢醫藥飯食¶
各一員書寫機宜文字一員本司掌諸班直禁旅扈衛¶
之事捧日天武四廂𨽻焉訓齊其衆振飭其藝通輪内¶
宿幷宿衛親兵並聽節制其下有統制統領將佐等分¶
任其事凡諸軍班直功賞轉補行門拍試換官閱日排¶
連以詔於上諸殿侍差使年滿出職祗應參班核其名¶
<pb:KR3k0055_WYG_110-3a>¶
籍以時教閱則謹鞍馬軍噐衣甲之出入軍兵有獄訟¶
則以法鞫治初渡江草創三衙之制未備稍稍招集填¶
置三師資淺者各有主管某司公事之稱又别置御營¶
司擢王淵爲都統制其後外州駐劄又有御前諸軍都¶
統制之名又幷入神武軍以舊統制統領改充殿前司¶
統制統領官　沈氏筆談曰三衙内中見&KR0535;執皆橫杖¶
於文徳殿後主廊階下唱喏宰相出立階揖之外遇從¶
官於通衢皆避馬此禮久廢惟内中橫杖之禮至今不¶
<pb:KR3k0055_WYG_110-3b>¶
廢　歐陽氏歸田録曰寳元康定予自貶所還京見王¶
君貺初作舍人在坐見殿前馬歩軍聯騎立門外呈牓¶
稱不敢求見舍人遣人謝之而去慶厯三年余作舍人¶
三衙軍相逢而斂馬駐立前訶者傳聲太尉立馬急遣¶
人謝之比舍人馬過然後敢行後余官於外十年而還¶
遂入翰林與學士相逢分道而過更無斂避之禮蓋兩¶
制漸輕三衙漸重　續文獻通考曰遼南面有㸃檢司¶
有殿前都㸃檢司有㸃檢侍衛親軍馬歩司官曰某都¶
<pb:KR3k0055_WYG_110-4a>¶
㸃檢曰某副㸃檢曰同知某副㸃檢外别有指揮使司¶
侍衛親軍馬歩軍都指揮使司南京亦置司官同　侍¶
衛控鶴兵馬都指揮使司侍衛漢軍兵馬都指揮使司¶
四軍兵馬都指揮使司歸聖軍兵馬都指揮使司各設¶
官曰某軍都指揮使某軍副指揮使某軍都監又五京¶
各設都虞候司官曰都虞候亦殿前司職也　金殿前¶
都㸃檢司掌親軍總領左右衛將軍官曰殿前都㸃檢¶
左副都㸃檢右副都㸃檢都㸃檢判官殿前左衛將軍¶
<pb:KR3k0055_WYG_110-4b>¶
右衛將軍左衛副將軍右衛副將軍掌宮禁及行從警¶
嚴仍總領左右護衛同　元鎮殿將軍募選身軀長大¶
異常者充之名曰大漢　明掌領侍衛侯伯駙馬等官¶
六員二員管錦衣衛大漢將軍及勲衛散騎舍人府軍¶
前衛帶刀官四員管三千營紅盔將軍營乂刀官軍¶
　　侍衛馬軍司¶
増文獻通考曰馬軍都指揮使一人以節度使充副都¶
指揮使都虞候皆無定員副都指揮使以觀察使以上¶
<pb:KR3k0055_WYG_110-5a>¶
充都虞候以防禦使以上充掌騎兵之名籍及訓練之¶
政令所領馬軍自龍衛而下有左右四廂都指揮使龍¶
衛左右廂各有都指揮使每軍有都指揮使都虞候每¶
指揮有指揮使副指揮使每都有軍使副兵馬使十將¶
將虞候承局押官各以其職𨽻於馬軍司中興後常出¶
戍建康所設官屬如殿前司　續文獻通考曰遼南面¶
有侍衛親軍馬歩軍都指揮使司官曰馬歩軍都指揮¶
使曰馬歩軍副指揮使曰馬歩軍都監而其分屬有侍¶
<pb:KR3k0055_WYG_110-5b>¶
衛親軍馬軍都指揮使司官曰馬軍都指揮使曰馬軍¶
副指揮使曰馬軍都監南京設官同黃龍府設官亦同¶
　金制於侍衛親軍内選三十以下千六百人騎兵曰¶
龍翔以備宿衛　元無考¶
　　侍衛歩軍司¶
増文獻通考曰掌歩軍之政令凡出入扈衛守宿以奉¶
上開收閲習轉補以勵下所設官置屬及所領歩軍自¶
神衛而下左右四廂如馬軍司　續文獻通考曰遼南¶
<pb:KR3k0055_WYG_110-6a>¶
面有侍衛親軍歩軍都指揮使司設官與馬軍司同南¶
京亦置　金海陵時與騎兵同選僃宿衛號曰虎歩軍¶
時置歩軍都副指揮使𨽻宣徽院　元無考　眀錦衣¶
衛大漢將軍一千五百七員名府軍前衛帶刀官四十¶
員三千營紅盔將軍一千五百員名把總指揮十六員¶
眀甲將軍五百二員名把總指揮四員大漢將軍八員¶
五軍營又刀圍子手三千名把總指揮八員¶
　　左右神策軍一¶
<pb:KR3k0055_WYG_110-6b>¶
増唐兵志曰上元中以北衙軍使衛伯玉為神策軍節¶
度使鎮陕州中使魚朝恩為觀軍容使監其軍初哥舒¶
翰破吐蕃臨洮西之磨瓌川即其地置神策軍以成如¶
璆為軍使及禄山反如璆以伯玉將兵千人赴難伯玉¶
與朝恩皆屯於陜時邉土陷蹙神策故地淪沒即詔伯¶
玉所部兵號神策軍以伯玉為節度使與陕州節度使¶
郭英乂皆鎮陕其後伯玉罷以英乂兼神策節度使英¶
乂入為僕射軍遂統於觀軍容使代宗即位以射生軍¶
<pb:KR3k0055_WYG_110-7a>¶
入禁中靖難皆賜名寳應功臣廣徳元年代宗幸陕朝¶
恩舉在陕兵與神策軍迎扈悉號神策軍及京師平朝¶
恩遂以兵歸禁中自將之永泰元年吐蕃復入寇朝恩¶
又以神策軍屯苑中分為左右廂為天子禁軍勢居北¶
軍右朝恩乃以觀軍容使知神策軍兵馬使朝恩得罪¶
以希暹代為神策使希暹得罪以王駕鶴代將十數嵗¶
徳宗即位以白志貞代之及李希烈反河北盜起數出¶
禁軍征伐神策之士多鬬死者建中四年下詔募兵以¶
<pb:KR3k0055_WYG_110-7b>¶
志貞為使及涇軍潰變志貞流貶神策都虞候李晟自¶
飛狐赴難遂為神策行營節度屯渭北貞元二年益置¶
大將軍以下又改殿前射生左右廂曰殿前左右射生¶
軍亦置大將軍以下四年改殿前左右射生軍曰左右¶
神威軍置監左右神威軍使徳宗幸梁還以神策兵有¶
勞皆號奉天定難功臣自肅宗以後北軍増置威武長¶
興等軍名𩔖多而廢置不一惟羽林神武龍武神策神¶
威最盛總曰左右十軍矣貞元十四年詔左右神策置¶
<pb:KR3k0055_WYG_110-8a>¶
統軍以崇禁衛元和二年省神武軍眀年又廢左右神¶
威軍合為一曰天威軍八年廢天威軍以其兵騎分𨽻¶
左右神策軍　續文獻通考曰遼南面有左右神策軍¶
設官與龍虎軍同外又有左右神武軍有左右神威軍¶
皆因古制而増者　金元無¶
　　左右神策軍二¶
増唐哥舒翰𫝊曰天寳十二載破吐蕃洪濟大莫門等¶
城收黃河九曲以其地置洮陽郡築神策宛秀二軍¶
<pb:KR3k0055_WYG_110-8b>¶
蔣乂𫝊曰貞元十八年詔問神策軍建置本末中書討¶
求不獲集賢學士悉無以對乃訪乂條據甚詳宰相曰¶
集賢有人哉　柏良器傳曰為左神䇿大將軍知軍事¶
募材勇以代市販者中尉竇文場惡之換右領軍衞自¶
是軍政皆中官專之　李&KR0352;傳曰為鳳翔隴右節度使¶
是鎮常兼神策行營前此用武將始受詔詣軍脩謁鄘¶
不可詔為去神策行營號　髙霞寓傳曰元和中討王¶
承宗有功詔藏所獲鎧仗於神策庫以旌之　宦者傳¶
<pb:KR3k0055_WYG_110-9a>¶
曰徳宗以左右神策天威等軍委宦者主之置護軍中¶
尉中護軍分提禁兵威柄下遷政在宦人興元初詔竇¶
文場監神策左廂兵焉以王希遷監右而馬有麟為左¶
神策軍大將軍軍額由此始帝自山南還兩軍復全忌¶
宿將難制詔文場霍仙鳴分總之廢天威軍入左右神¶
策久之詔文場為左神策護軍中尉仙鳴為右焦希望¶
為左神策中護軍張尚進為右髙崇文以左神策行營¶
節度使統左右神策麟游奉天諸屯兵討劉闢　順宗¶
<pb:KR3k0055_WYG_110-9b>¶
實録曰貞元二十一年以范希朝兼右神策京西諸城¶
鎮行營兵馬節度使甲戌以韓泰充左右神策京西都¶
柵行營兵馬節度行軍司馬王叔文謀奪宦者兵希朝¶
至奉天諸將無至者　武宗紀曰㑹昌二年幸左神策¶
軍閱武¶
　　左右神策軍三¶
増改作驍衞　易姓魚氏(冊府元龜曰唐李建徽為左/神武大將軍貞元三年以其)¶
(妻柳氏與郜國公主交往也改作驍衞大將軍勇又曰/唐尚可孤為神策大將軍魚朝恩統禁軍愛其  力甚)¶
<pb:KR3k0055_WYG_110-10a>¶
(委遇之俾為養子奏易姓魚氏名智徳以禁兵三千鎮/於扶風縣後徙武功凡十餘年士伍整肅郡縣安之)¶
　擊李歸仁　破仇敬忠(又曰唐衛伯玊為神策將軍/乾元二年史思明遣魏將李)¶
(歸仁率鐵騎五千將犯陜州伯玉以數百騎擊破之於/彊子坂歸仁與其黨東走  又曰唐尚可孤為神策軍)¶
(大將建中二年為荆襄應援淮西使統衆赴山南累有/戰功及涇原兵叛詔徵可孤軍至藍田賊衆稍盛遂營)¶
(於七盤山城柵而居之賊將仇敬忠/等來寇可孤頻擊破之因收藍田縣)　廷玉法臨淮¶
李晟斬徳信(又云唐郝廷玊代宗時為神策將軍時吐/蕃回紇入犯廷玉率兵屯中渭橋軍容使)¶
(魚朝恩聞廷玉善戰欲觀其教閱廷玉乃於營内列部/位鳴鼔角而出分而為陣箕張翼舒乍離乍合朝恩曰)¶
(吾在兵間十餘年始見郝將軍訓練耳廷玉謝曰此非/末較所長是臨淮王之遺法也  又曰唐李晟為神策)¶
<pb:KR3k0055_WYG_110-10b>¶
(將徳宗幸奉天晟東討自莫州繇白石山雲蔚之路來/赴軍於渭橋時汝鄭應援使劉徳信以子孫軍敗於襄)¶
(城還於渭上晟將收復宮闕數其自/闗東縁路剽劫之罪斬之而兼其衆)¶
　　左右神策軍四¶
増賦唐李庾西都賦曰親兵百萬制以神策紫身豹首¶
金腰火額獵霞張斾剥犀綴革奮目如虎眦振䫇而蝟¶
磔柔六鈞貫七札對天仗以司戈分玉墀而執㦸别有¶
陳旌賜鉞閫外四七依榆闗而作鎮拒栁營而開壁¶
　　執金吾一¶
<pb:KR3k0055_WYG_110-11a>¶
原杜氏通典曰秦有中尉掌徼循亰師(如淳曰所謂游/徼循禁僃盜賊)¶
(也顔師古曰/徼謂遮繞)漢武帝太初元年更名執金吾緹騎二百¶
人(緹騎無秩/比史食俸)持㦸五百二十人輿服𨗳從光生滿路羣¶
僚之中斯最壯矣舊掌京師盜賊考案疑事郅都甯成¶
王温舒減宣等皆截理橫噬虎而冠者也一切理辨亦¶
旋誅黜後漢掌宮外戒司非常水火之事月三繞行宮¶
外及主兵器自中興但專徼循不與他政魏武秉政復¶
為中尉晉初罷直至後周置武環率武候率下大夫各¶
<pb:KR3k0055_WYG_110-11b>¶
二人隋置左右武候府大將軍一人將軍三人掌車駕¶
出入先驅後殿晝廵夜察執捕奸非烽候道路水草所¶
宜廵狩師田則掌其營禁煬帝大業三年改為左右武¶
候衞所領軍士名佽飛(漢百官表曰漢有左弋令武帝/太初元年更名佽飛掌弋射屬)¶
(少府光武省之/隋氏采舊名)唐初又為左右武候府龍朔二年改為¶
左右金吾衞置大將軍一人所掌與隋同將軍二人副¶
其事(領官屬並隋/置唐因之)　増山堂肆考曰宋朝六軍諸衞有¶
左右金吾衞上將軍及左右驍衞上將軍屯衞上將軍¶
<pb:KR3k0055_WYG_110-12a>¶
監門衞大將軍千牛衞上將軍諸衞將軍並為環衞官¶
無定員皆命宗室為之　續文獻通考曰遼南面有左¶
右金吾衞設官與領軍衞同　金無考　元世祖至元¶
九年初立阿蘇巴圖達嚕噶齊置屬官二十三年遂名¶
為阿蘇之軍至大二年改立左右阿蘇衞親軍都指揮¶
使司掌扈從車駕宿衞城禁兼營潮河蘇沽兩川屯田¶
供給軍儲設官與武衞同¶
　　執金吾二¶
<pb:KR3k0055_WYG_110-12b>¶
増六典曰左右金吾衞大將軍之職掌中宮及京城晝¶
夜廵警之法以執禦非常　唐書曰髙祖以徐世勣為¶
右武候大將軍詔曰黎州總管同國公世勣本自黎陽¶
擁徒歸順任以藩兵誠效克彰節義不渝夷險無變宜¶
加寵命用超恒序　又曰趙道興貞觀初厯遷左武候¶
中郎將號為稱職太宗嘗謂之曰卿父為隋武候將軍¶
甚有當官之譽卿今克𫝊弓冶可謂不墜家聲因授右¶
武候將軍其父時𪠘宇仍舊不改時人以為榮　㑹要¶
<pb:KR3k0055_WYG_110-13a>¶
曰建中元年七月以鴻臚寺左右威逺營𨽻金吾(賈耽/授鴻)¶
(臚卿兼左右/威逺營使)　宋淳化五年判左右金吾街仗魏丕以¶
新募千餘人引對崇政殿太宗親𨕖得五百七十人至¶
道元年閻承翰等為金吾都監紹興二年詔街仗司以¶
二百人為額又李顯忠首除左金吾衞上將軍上曰在¶
内則兼在外則否此正如文臣館閣庶可見人才隆興¶
二年復環衞官以才略聞者令兼領如節度使則領金¶
吾左右衞上將軍承宣使領左右衞上將軍之𩔖　遼¶
<pb:KR3k0055_WYG_110-13b>¶
金元無考¶
　　執金吾三¶
原警廵　嚴衞(西亰賦曰警夜廵晝/白帖曰嚴衞禁兵也)　領宿衛　盛車¶
騎(華嶠後漢書曰執金吾掌從領宿衛後東觀漢記曰/陰后光武初適新野聞后美心悦之  至長安見執)¶
(金吾車騎甚盛歎曰仕宦當/作執金吾娶妻當得陰麗華)　増從九卿　副留守(山/堂)¶
(肆考曰後漢光武親征隗嚻潁川盜起帝還宮謂執金/吾寇恂曰潁川廹近亰師當以時定念卿獨能平之耳)¶
(從九卿復出以憂國可也亰又曰唐太宗初伐髙麗置/亰城留守其後車駕不在  師則置留守以右金吾大)¶
(將軍為/副留守)　原典執金革　徼循亰師(漢官解詁曰執金/吾吾者禦也典執)¶
<pb:KR3k0055_WYG_110-14a>¶
(金革以禦非常也循漢書百官公卿表曰執金/吾秦名中尉掌徼  亰師有兩丞候司馬十人)　徼循¶
宮外　職主先𨗳(韋昭辨釋名曰執金吾掌徼循宮外/司執奸邪至武帝更名金吾為外卿)¶
(不在九卿之列也先漢書顔師古注云金吾鳥名辟除/不祥天子出職主  𨗳以禦非常故執此鳥之象因以)¶
(名官/也)　擒奸討猾　執禁典兵(胡廣曰衞尉廵行宮中/則金吾徼於外相為表)¶
(裏以擒奸討猾也禁漢官/解詁曰執金吾執  典兵)　法不避貴　語不及國(漢/書)¶
(曰郅都遷為中尉丞相條侯至貴倨也而都揖丞相是/時民樸畏罪自重而都獨先嚴酷至行法不避貴戚列)¶
(侯宗室見之側目而視號曰蒼鷹國東觀漢記曰/陰識為守執金吾對賓客語不及  事愼重如此)　増¶
騶𨗳盈巷　蘭蕙中林(山堂肆考曰唐張嘉祐嘉貞弟/也方嘉貞為相時嘉祐任左右)¶
<pb:KR3k0055_WYG_110-14b>¶
(金吾衞將軍昆弟毎上朝軒蓋騶𨗳盈閭巷時號所居/坊曰鳴珂里  又曰吳俶章恭皇后之弟為金吾將軍)¶
(循循有禮遜見重於朝廷韓/熙載潘佑稱為中林蘭蕙)　常領宿衞　喜見盛事¶
(又曰後漢耿秉有謀略拜執金吾上毎行幸秉常領宿/衞  又曰唐張萬福拜右金吾將軍時陽城等詣延英)¶
(門論裴延齡事帝震怒左右懼不測萬福大言曰國有/直臣天下無慮矣吾年八十喜見盛事徧揖城等勞之)¶
　強力嫉惡　傳符警漏(冊府元龜曰唐田仁㑹轉右/金吾衞將軍強力嫉惡晝夜)¶
(廵警自京城至衢路越法者無不立發京師貴賤咸憚/之  又曰唐常相除右金吾制曉傳銀棨之符夜警金)¶
(吾之/漏)　箠死惡少　劾徙妖巫(又曰唐杜中立㦄左右/金吾衞大將軍亰師惡)¶
(少優戲道中具騶唱訶衞自謂盧言京兆中立率從吏/捕繫立箠死之  又曰唐田仁㑹為右金吾有巫傳鬼)¶
<pb:KR3k0055_WYG_110-15a>¶
(道惑衆自言能活死人市里/尊之如神仁㑹劾之徙於邉)　上尊下安　内訓外察¶
(山堂肆考曰唐徳宗以山陵近禁屠宰郭子儀𨽻人犯/禁金吾右將軍裴諝奏之或謂曰君獨不為郭公地乎)¶
(諝曰郭公勲髙望重上新即位以為附之者衆吾故發/其小過以明郭公之不足畏上尊天子下安大臣不亦)¶
(可乎訓又曰徐集熊羆宣力輦轂無/塵内  却非之士外察何留之禁)　領兵咸陽　見¶
上靈武(又曰唐張獻甫累&KR0118;至左金吾李懐光叛吐蕃/寇邉獻甫領禁兵戍咸陽累年兵農恱安  又)¶
(曰唐李嗣業為執金吾安禄山反上在靈武詔嗣業赴/行在謁見上謂曰今日得卿勝數十萬衆事之濟否實)¶
(在卿/也)　諳練邉事　好談時政(冊府元龜曰唐休璟為/左武衞右金吾二衞將)¶
(軍則天時西突厥烏質勒與諸蕃舉兵相持安西道絶/令休璟與宰相商度事勢俄頃草奏便遣施行後安西)¶
<pb:KR3k0055_WYG_110-15b>¶
(諸州表至一如休璟所畫則天謂魏元忠等曰休璟諳/練邉事卿等十不當一也  又曰臧希讓為金吾衞大)¶
(將軍好談時政屢以理體上/于公卿詔令集賢院待制)　破降陳僑　圍屠曇朗¶
(又曰後漢賈復為偏將軍拜執金吾先渡河攻朱鮪於/雒陽與白虎公陳僑戰連破降之  又曰南陳周敷為)¶
(武候將軍王琳據有上流熊曇朗殺周文育據/豫章敷進兵圍曇朗屠之王琳平授平西將軍)　徐奕¶
司直　周賞督姦(又曰魏徐奕為尚書令太祖以為中/尉手令曰昔楚有子玉文公為之側)¶
(席而坐汲黯在朝淮南為之折謀詩稱邦之司直君之/謂與  又曰周賞為執金吾督大姦猾三輔吏民甚畏)¶
(之/)　加位特進　拜同正員(又曰後漢賈復遷執金吾/建武十二年復知帝欲偃)¶
(干戈脩文徳不欲功臣擁衆京師乃剽甲兵敦儒學帝/深然之遂以列侯就第加位特進  又曰王忠嗣為左)¶
<pb:KR3k0055_WYG_110-16a>¶
(威衞郎將大破吐蕃以功最/詔拜左金吾衞將軍同正員)　幸郭鏦莊　圖萬福形¶
(又曰郭鏦為金吾將軍穆宗幸其城南莊賜帛千匹鏦/以其莊上獻  又曰唐張萬福為和州刺史追殺賊將)¶
(康自勸代宗發詔勞之徴拜右金吾/將軍詔圖形凌煙閣數賜酒𩜹衣服)　蘭謨嚴毅　敬¶
徳抗直(又曰唐蘭謨為武候大將軍為人嚴毅勤恪監/領之處乃至忘於寢食毎侍太宗常不離左右)¶
(抗又曰唐尉遲敬德太宗貞觀中為右武候大將軍素/  直不能容人之非毎見杜如晦等短長必面折廷辨)¶
　遣使西洱　築城𤓰州(又曰梁建方為右武候將軍/擊松外蠻破之羣蠻震擾爭)¶
(來款附建方乗勝遣使往西洱河其帥楊盛將遁使者/示以威信盛遂請降  又曰唐張守珪為左金吾員外)¶
(將軍吐蕃䧟𤓰州以守珪為𤓰州刺史墨離軍使領餘/衆脩築州城板堞裁立賊暴至城下守珪曰彼衆我寡)¶
<pb:KR3k0055_WYG_110-16b>¶
(須以權道制之乃於城上置酒作樂以㑹將/士賊疑有僃不敢攻而退守珪乃擊敗之)　原馬防¶
性矜嚴　崔琰有威重(漢書曰馬防字孝孫拜金吾性/矜嚴公正數言政事多見采用)¶
(朗魏志曰崔琰字季珪&KR0118;中尉琰聲姿高暢睂目疎/  &KR0161;長四尺甚有威重朝士瞻望太祖亦嚴憚焉)¶
増竇抗賜金寳　渾瑊賜錦綵(冊府元龜曰唐竇抗為/左武候大將軍從太宗)¶
(平薛舉勲居第一又從征王世充東都平賜女樂一部/金寳萬計  又曰唐渾瑊為左金吾衞大將軍李希烈)¶
(遣間諜詐為瑊書與希烈交通瑊奏其狀/徳宗特保證之仍賜瑊馬并鞍轡錦綵)¶
　　執金吾四¶
原從六百騎(漢官儀曰執金吾/車駕出從六百騎)　走六千人(又曰執金/吾車駕出)¶
<pb:KR3k0055_WYG_110-17a>¶
(走六千二/百人也)　陰識正諫(續漢書曰陰識拜執金吾/位特進入則極言正諫)　朱¶
浮切諫(漢書曰朱浮為執金吾六年/有日蝕之異浮上疏切諫)　増吾復何憂(冊/府)¶
(元龜曰後漢賈復為執金吾建武二年更始郾王尹尊/及諸大將未降者尚多帝召諸將議兵事未有言以檄)¶
(叩地曰郾最強宛為次誰當擊之復率然對/曰臣請擊郾帝笑曰執金吾擊郾吾復何憂)　我便安¶
卧(又曰唐張萬福為金吾將軍當其宿直必/通宵假寐上勞之曰至公宿直我便安卧)　原爪牙¶
之軍(詩經曰予/王之爪牙)　輦轂之衞　環列之尹　三月之俸¶
　統勾陳之衞　權蘭錡之兵¶
　　執金吾五¶
<pb:KR3k0055_WYG_110-17b>¶
増制唐蘇頲授李延昌左金吾衞大將軍制曰兵戈之¶
容是憑於師律輿馬之飾允屬於徼廵自匪周才孰當¶
兹任具官李延昌倜儻為用堅剛立誠學優典墳言綜¶
韜略自膺刺姦之寵雅叶彈違之務正名不拜何以光¶
於執金教戰或忘何以勵其投石宜踐迹於中尉俾儔¶
能於亞夫　常衮授吳湊左金吾將軍制曰將我南軍¶
秩髙中尉以禁戎之重任委舅氏之同心具官吳湊塗¶
山介祉章武雅才言而有宗儉而能廣逹禮樂政刑之¶
<pb:KR3k0055_WYG_110-18a>¶
要存忠信孝友之誠清心奉公庶務悉理固可以首當¶
褒進大勸官曹俾執金吾用彰貴任　白居易授田盛¶
金吾將軍句當左街事制曰敕具官田盛夫仕宦至執¶
金吾古今之榮重也而盛生勲徳門有文武略居貴介¶
而無佚領誰何而有勞言念徼廵之勤宜仍轉遷之命¶
處左攝事以表用能　錢珝授髙彦宏右金吾衞將軍¶
制曰敕具官髙彦𢎞朕每視朝執金吾率其仗衞陳於¶
陛前退則與大京兆禁暴詰姦以清轂下其職如是非¶
<pb:KR3k0055_WYG_110-18b>¶
細任也以爾進在周行常為環尹實於廵警素積勤勞¶
比授郡符將觀為政屬其節制有所薦聞方資宣力之¶
臣難奪舉材之請未能出守遂至罷居暫解印於外臺¶
復彈冠於近列勉思有寵善戒不虞¶
増銘唐獨孤及右金吾衞將軍閻公墓誌銘曰公諱用¶
之初仕彭州參軍遷右衛郎將知引駕仗金吾將軍李¶
質上殿不解佩刀公訶下殿陛請按以法左右皆振悚¶
自是環衞加肅先是有司以三衞執扇登殿引蹕公奏¶
<pb:KR3k0055_WYG_110-19a>¶
曰三衞皆趫悍有材力不當升階陛邇御座請以宦者¶
代上曰可遂為故事後&KR0118;左金吾將軍其詞曰郁郁金¶
吾洵美且靜事君之忠賢於愛敬以徳資身其祉宜繁¶
彼美輔佐儀刑閨門禮樂是悦孝慈是敦百嵗之後令¶
徳九原獨以令範垂諸後昆¶
　　錦衣衞一¶
増續文獻通考曰錦衣衞本國初儀鑾司先是設拱衞¶
司領校尉𨽻都督府尋改拱衞指揮使司又以拱衞司¶
<pb:KR3k0055_WYG_110-19b>¶
類古衞尉寺改都尉司洪武二年定為親軍都尉府統¶
中左右前後五衛軍士而儀鑾司𨽻焉十五年罷府及¶
司置錦衣衞親軍指揮使司鎮撫司理衞中刑名如列¶
衞而兼管軍匠謂之南鎮撫司北鎮撫司本添設專理¶
詔獄成化十四年始給印分司得直逹洪武二十年焚¶
衞刑具盡出其繋囚送刑部審理二十六年又申鞫刑¶
之禁永樂時紀綱幸用事任遇漸異衞凡十八所錦衣¶
中左右前後五所領軍士五所各分鑾輿擎蓋扇子旌¶
<pb:KR3k0055_WYG_110-20a>¶
節旛幢班劍斧鉞戈㦸弓矢馴馬十司分領將軍校尉¶
上中上左上右上前上後中後親軍分領將軍力士軍¶
匠馴象所領象奴養象　本衞掌侍衞之事恩功寄禄¶
無常員恒以都指揮都督領之凡大漢將軍力士校尉¶
分番護駕直宿廵察凡大朝駕出入督設鹵簿儀仗凡¶
皇城四門日夜番直廵警凡盜賊奸宄街塗溝渠宻緝¶
而時省之凡奉旨鞫獄録囚勘事與三法司從事凡比¶
試幷槍監視焉鎮撫司掌衞刑名兼理軍匠添設鎮撫¶
<pb:KR3k0055_WYG_110-20b>¶
二人别印分司專理詔獄獄成直逹上下法司覆擬經¶
厯一人典出納文移鎮撫二員成化十四年始増鑄印¶
信分理刑管軍匠各為一司凡問刑悉照舊例徑自奏¶
請不經本衞有事送問問畢仍自具奏俱不呈堂凡鞫¶
問姦惡重情得實具奏請旨發落内外官員有犯送問¶
亦如之俱不用參語成化元年始令覆奏用參語凡東¶
厰及本衞各處送到囚犯𢎞治十三年令本司從公審¶
察究問務得真情若有寃枉即與辨理不許拘定成案¶
<pb:KR3k0055_WYG_110-21a>¶
濫及無辜世宗嘉靖元年禁閹人弟姪勿得陳乞錦衣¶
官以撓國是著為令¶
　　錦衣衞二¶
増焚書滅蹟　負上出火(明獻徵録云朱驥擢指揮僉/事佐理衞事有衛卒以妖書)¶
(首告希重賞者驥斥曰此妄耳取書焚之以滅其跡衞/又云陸炳從世宗幸承天至衞輝行宮失火倉卒侍)¶
(無在者獨炳身負上出火中上/識其姓名即拜都指揮掌衞事)　忠勤恭慎　從容贊¶
畫(又云朱希孝為都指揮使管衞事世宗性英察雖朝/御稀闊而羣情罔不照悉希孝忠勤恭慎受命督捕)¶
(校卒無敢希功者言又云周瓚以都指揮充漕運參將/感上知遇事有當  從容贊畫輸輓有法是以糧無挂)¶
<pb:KR3k0055_WYG_110-21b>¶
(欠官多/餘羡)　異域三十年　錦衣一片地(又曰孫忠奉使/朝鮮往返數四)¶
(適也先毀盟遂劫去至大金山栁園縣後隨英宗還京/身使異域三十餘年  又云楊仁慤任錦衣百户務為)¶
(寛平輙戒其下曰慎之毋令西曹郎/吏腹誹我錦衣一片地有天無日也)¶
　　錦衣衞三¶
増詩元薩都拉西宮春日與吳錦衣賦曰九重春色金¶
銀闕冠帶將軍盡羽林上苑春鶯隨栁囀西宮午漏隔¶
花深天開閶闔收金鎻簾巻奎光聽玉音白髮儒臣賣¶
詞賦長門應費萬黄金　眀王世貞金吾行贈戴錦衣¶
<pb:KR3k0055_WYG_110-22a>¶
詩曰金吾緹騎不可當迥若飢鶻搏大荒碧瓦雕甍戰¶
崷屼貂裘玉勒紛輝光但令奚雛翦頭至赤手卧奪黃¶
金章人間陸海天茫茫豈無英雄遂俛首戴子不肯誇¶
身強邀我坐我堂中牀葡萄暖發茵陳香羽聲春激白¶
帝霜五侯七貴他自足要令名姓登詞場嗚呼戴子一¶
洗金吾色野人媿殺尚書郎¶
　　武庫令一¶
増唐六典曰武庫令兩京各一人從六品下(周禮有司/甲下大夫)¶
<pb:KR3k0055_WYG_110-22b>¶
(司弓矢下大夫司兵中士司戈盾下士並武庫之任也/漢屬執金吾後太僕屬官有考工令丞主作兵器弓弩)¶
(刀鎧之屬成則付執金吾入武庫又云武庫令六百石/魏晉因之宋尚書庫部屬官有武庫令掌軍器齊因之)¶
(梁衛尉寺統武庫署令丞掌甲兵及吉凶儀仗後周依/周官隋衞尉寺統武庫署令二人皇朝因之後減置一)¶
(人/)丞一人從八品下(漢魏晉時並有武庫丞北齊亦同/隋有武庫丞二人皇朝因之後減)¶
(置一/人)武庫令掌蔵天下之兵仗器械辨其名數以僃國¶
用丞為之貳凡軍鼓之制有三一曰銅鼓二曰戰鼓三¶
曰鐃鼓金之制有四一曰錞二曰鐲三曰鐃四曰鐸弓¶
之制有四一曰長弓二曰角弓三曰梢弓四曰格弓弩¶
<pb:KR3k0055_WYG_110-23a>¶
之制有七一曰擘張弩二曰角弓弩三曰木單弩四曰¶
大木單弩五曰竹竿弩六曰大竹竿弩七曰伏逺弩箭¶
之制有四一曰竹箭二曰木箭三曰兵箭四曰弩箭刀¶
之制有四一曰儀刀二曰鄣刀三曰橫刀四曰陌刀槍¶
之制有四一曰漆槍二曰木槍三曰白幹槍四曰撲頭¶
槍甲之制十有三一曰光明甲二曰光要甲三曰細鱗¶
甲四曰山文甲五曰烏鎚甲六曰白布甲七曰皁絹甲¶
八曰布背甲九曰歩兵甲十曰皮甲十有一曰木甲十¶
<pb:KR3k0055_WYG_110-23b>¶
有二曰鎻子甲十有三曰馬甲旗之制三十有二一曰¶
青龍旗二曰白獸旗三曰朱雀旗四曰元武旗五曰黃¶
龍負圖旗六曰應龍旗七曰龍馬旗八曰玉馬旗九曰¶
鳯皇旗十曰鸞旗十一曰鵕䴊旗十二曰太平旗十三¶
曰麒麟旗十四曰飛麟旗十五曰飛黃旗十六曰駃騠¶
旗十七曰白澤旗十八曰五牛旗十九曰犀牛旗二十¶
曰金牛旗二十一曰兕旗二十二曰三角獸旗二十三¶
曰角端旗二十四曰吉利旗二十五曰騼䮷旗二十六¶
<pb:KR3k0055_WYG_110-24a>¶
曰騶牙旗二十七曰黃鹿旗二十八曰白狼旗二十九¶
曰赤熊旗三十曰辟邪旗三十一曰茝文旗三十二曰¶
刃旗袍之制有五一曰青袍二曰緋袍三曰黃袍四曰¶
白袍五曰皁袍器用之制有八一曰大角二曰纛三曰¶
斧鉞四曰鐡蒺藜五曰棒六曰鉤七曰鐡盂八曰水斗¶
凡諸道行軍皆給鼓角三萬人已上給大角十四具大¶
鼔二十面二萬人已上大角八具大鼓十四面萬人已¶
上大角六具大鼓十面萬人已下臨事量給其鎮軍則¶
<pb:KR3k0055_WYG_110-24b>¶
給二分之二凡大駕親征及大田廵狩以羝羊豭豬雄¶
雞釁鼓若皇太子親征及大將軍出師則用猳肫凡有¶
赦則先建金雞兼置鼓於宮城門之右視大理及府縣¶
囚徒至則撾其鼓¶
　　武庫令二¶
原主兵器(續漢書百官志曰武庫令一人/六百石本注曰主兵器丞一人)　職閑無事¶
(漢書杜欽𫝊曰為武庫/令職閑無事欽所好也)　車駕出先驅(漢官儀曰靜官/令式道候秦官)¶
(也車駕出在前先驅/静清所徼以示重慎)　車駕出持麾(後漢書百官志曰/武庫令右屬執金)¶
<pb:KR3k0055_WYG_110-25a>¶
(吾本注曰本有式道左右中候三人六百石車/駕出掌在前清道還持麾至宮門宮門乃開)　金吾¶
屬官有武庫令(漢書百官/公卿表)　銅印墨綬朝服武冠(晉書/百官)¶
(志曰武庫令銅印墨綬朝服/武冠官品第七月俸二十斛)¶
　　羽林監一¶
原杜氏通典曰漢武太初元年初置建章營騎後更名¶
羽林騎言其為國羽翼如林之盛(顔師古曰如羽/之疾如林之多)宣帝¶
令中郎將騎都尉監羽林謂之羽林中郎將領郎百人¶
謂之羽林郎選隴西漢陽安定北地西河上郡凡六郡¶
<pb:KR3k0055_WYG_110-25b>¶
良家子便弓馬者為之一名巖郎言其禦侮巖除之下¶
又置羽林左右監(後漢志曰羽林左監一人主羽林左/騎羽林右監一人主羽林右騎皆六)¶
(百/石)取從軍死事之子孫養之羽林官教以五兵號曰羽¶
林孤兒(五兵謂弓/矢殳矛戈)光武中興以所征伐士勞苦者為之¶
其後復簡五營髙手别為左右監羽林父死子繼與武¶
賁同所居之署謂之寺(延熙六年減武賁羽林/住寺不任事者半俸)二漢並¶
屬光禄勲(後漢竇固鄧/彪並為羽林)魏羽林左右監與漢同(夏侯元/為右桓)¶
(範為/左)晉罷羽林中郎將又省一監置一監而已哀帝省¶
<pb:KR3k0055_WYG_110-26a>¶
宋武帝永嘉初復置江右領營兵江左無復營兵羽林¶
監及虎賁中郎將並銅印墨綬武冠絳朝服其在陛列¶
則鶡尾冠(鶡鳥每鬬/死不止)絳紗縠單衣江左不復著鶡冠齊¶
因之後魏有羽林監北齊置監十五人後周有左右羽¶
林率屬大司馬隋煬帝改左右領軍為左右屯衞所領¶
兵為羽林唐貞觀十二年於𤣥武門置左右屯營以諸¶
衛將軍領之其兵名曰飛騎又於飛騎中簡才力驍㨗¶
善射者號為百騎扈從遊幸則衣五色袍乘六閑馬賜¶
<pb:KR3k0055_WYG_110-26b>¶
猛獸衣韀龍朔二年改左右屯營為左右羽林軍武后¶
臨朝永昌元年改百騎為千騎天授中改軍為衛中宗¶
景龍元年改千騎為萬騎大將軍一人(大足元年左右/羽林衛各増置)¶
(將軍/一人)所掌與左右衞同將軍各三人以副之(領官屬/並唐置)¶
増續文獻通考曰遼南面有左右羽林軍設官與千牛¶
同　金無考　明二十二衞中有羽林左衛羽林右衞¶
　　羽林監二¶
増漢書百官表曰羽林佽飛期門武帝太初元年置名¶
<pb:KR3k0055_WYG_110-27a>¶
曰建章營騎後更曰羽林　又曰甘延夀字君況以良¶
家子善騎射為羽林投石拔距絶於等倫超踰羽林亭¶
樓由是遷為郎　漢雜事曰竇固以羽林監為中郎將¶
征西寇還中郎印綬復為羽林監　梁冀别傳曰冀妻¶
孫夀從弟安以童㓜拜黃門侍郎羽林監　魏略曰夏¶
侯太初弱冠為黄門侍郎嘗進見與皇后弟毛曽並坐¶
恥之不恱形於色明帝恨之&KR0118;羽林監　鄴侯家傳曰¶
元宗以左右神武軍與龍武羽林僃六軍之數　玉海¶
<pb:KR3k0055_WYG_110-27b>¶
曰宋咸平五年加楚王元佐左羽林上將軍¶
　　羽林監三¶
原次期門　主車騎(漢書百官公卿表曰羽林掌送從/次期門秩比二千石  漢舊儀曰)¶
(孝武太初初置羽林象/天有羽林星主車騎)　冠加鶡毛　位比大夫(續漢/書百)¶
(官志曰光武左右監皆冠鶡毛謂如雙鶡武於文/官  又曰光武置左右監秩皆六百石位比大夫)　増¶
文帝禮遇　𤣥宗褒羙(冊府元龜曰後周陸逞起家羽/林監文帝内親信時輩皆以驍)¶
(勇自逹唯逞獨兼文雅帝由此加禮遇焉於又曰唐張/守珪每戰皆㨗斬契丹首領克特汗首𫝊  東都明年)¶
(守珪獻㨗㑹藉田禮畢酺宴𤣥宗賦詩/以褒羙之拜守珪為右羽林大將軍)　職總親軍¶
<pb:KR3k0055_WYG_110-28a>¶
位掌禁兵(又曰唐李徳憲宗元和中為羽林將軍有名/馬穆宗在東宮令近侍諷徳獻之徳以職總)¶
(親軍不敢從羽又曰唐李多祚驍勇善射意氣感激少/以軍功位右  林將軍前後掌禁兵北門宿衛二十餘)¶
(年/)　破永寧縣　攻廻雒城(又曰唐衞伯玉為員外諸/衞將軍肅宗即位興兵靖)¶
(難伯玉激憤思立功名自安西歸長安初為神策軍兵/馬使出鎮陕州行營以功累&KR0118;右羽林軍大將軍  又)¶
(曰辛威為羽林監從太祖迎/魏孝武因攻廻雒城功居最)　擊破党項　襲至青海¶
(又曰唐李晟為左羽林將軍代宗廣徳初鳳翔節度使/孫志直署晟總遊兵擊破党項羌髙玉等以功授特進)¶
(試光禄卿軍又曰唐王君㚟為河西隴右節度使&KR0118;右/羽林軍將  判涼州都督事開元十六年冬吐蕃大將)¶
(悉諾邏率衆入宼大斗谷又移攻甘州君㚟襲至青海/俘獲甚衆&KR0118;羽林大將軍仍判涼州都督元宗嘗於廣)¶
<pb:KR3k0055_WYG_110-28b>¶
(逹樓引君㚟及妻夏/氏設宴賜以金帛)　隊伍嚴整　詞氣感動(又曰唐/長孫全)¶
(緒為右羽林大將軍吐蕃犯長安旣平中書令郭子儀/率六軍將士自商州旋師長安命全緒為前鋒全緒旣)¶
(進隊伍整齊京城士庶迎拜歡呼兄又曰唐李多祚為/右羽林將軍張柬之將誅張易之  弟謂多祚曰將軍)¶
(在北門幾年曰三十年柬之曰將軍貴寵當代位極武/臣非大帝之恩乎多祚泣曰常感大帝之恩死而不忘)¶
(柬之曰將軍旣感大帝殊澤今大帝之子見在東宮逆/豎擅權朝夕危逼宗社之重在於將軍誠能報恩正屬)¶
(今日多祚曰茍縁王室惟公所使不顧妻子/性命詞氣感動遂與柬之等誅易之兄弟)　原曹褒¶
差序禮樂　桓範典集皇覽(魏略漢名臣奏曹褒上疏/曰王者莫不制禮作樂詔)¶
(褒即差序禮樂擢褒羽林左騎典桓範為/羽林左監以有文學與黄象等  集皇覧)¶
<pb:KR3k0055_WYG_110-29a>¶
　　羽林監四¶
増詩唐李白送羽林陶將軍詩曰將軍出使擁樓船江¶
上旌旗拂紫煙萬里橫戈探虎穴三杯拔劍舞龍泉莫¶
道詞人無膽氣臨行相贈繞朝鞭　岑參送羽林長孫¶
將軍赴歙州詩曰剖竹向江濆能名計日聞隼旂新刺¶
史虎劍舊將軍驛舫宿湖月州城浸海雲青門酒樓上¶
欲别醉醺醺　曹唐送羽林賈中丞詩曰四十年前百¶
戰身曽驅虎隊繞邉塵風悲鼓角榆闗暮日落旌旗隴¶
<pb:KR3k0055_WYG_110-29b>¶
草春鐵馬慣牽邀上客金魚多解乞佳人胷中别有安¶
邉計誰采髭&KR0161;似白銀　李郢贈羽林將軍詩曰虯䫇¶
顦顇羽林郎曽入甘泉侍玉皇鵰没夜雲知御苑馬隨¶
仙仗識天香五湖歸去孤舟月六國平來兩鬢霜惟有¶
桓伊江上笛卧吹三弄送殘陽　朱慶餘贈羽林郎詩¶
曰紫䫇年少奉恩初直閣將軍盡不如酒後引兵圍百¶
草風前駐斾領邉書宅將公主同時賜官與中郎共日¶
除大笑魯儒年四十腰間猶未識金魚　僧無可寄羽¶
<pb:KR3k0055_WYG_110-30a>¶
林盧大夫詩曰將軍直禁闈繡服耀金羈羽衛九天静¶
英豪四塞知望雲回朔雁隔水射宫麋舊國無歸思秋¶
堂夢戰時門風荀氏敵劍藝霍家推計日旌旄下蕭蕭¶
萬馬隨¶
増制唐蘇頲授周仁軌左羽林大將軍制曰周禮命卿¶
六師成務漢圖拜將三傑推才具官周仁軌執心剛強¶
臨事果&KR1177;衛青奉法必讓其功師丹守正毎聞其直羽¶
翼任隆爪牙寄重宜光絶席用應題坐　白居易授王¶
<pb:KR3k0055_WYG_110-30b>¶
士則右羽林大將軍制曰羽林所設上法星文軍衛之¶
中號為雄重稱茲𨕖任不易其人具官王士則勲戚之¶
家義方之子發身學劍餘力知書早踐班榮累參環列¶
職近而身彌檢慎任久而心益恭勤況一僃禁衛四為¶
偏將滯於久次宜有超遷俾領上將仍升右廣統良家¶
之竒士訓期門之材官寵任不輕無墮於事　蘇頲授¶
楊敬述右羽林將軍制曰瞻彼元闕衛於丹禁命將擇¶
人制軍為旅具官楊敬述心堅鐡石器藴珪璋以俊穎¶
<pb:KR3k0055_WYG_110-31a>¶
之才有温謙之美附枝中葉則藝極於彫弓咀實含英¶
則詞殫於綵札自五營髙選千廬入侍忠而作訓勤以¶
宣威俾寵誰何正其名秩　白居易授王輔元左羽林¶
衞將軍知軍事制曰國家設十二衞猶漢之有南北軍¶
而左右羽林尤稱親重自諸衞而移領者謂之美&KR0118;具¶
官王輔元生勲閥之家通吏理之事佐戎臨郡率著能¶
名可以掌鉤陳而護建章僃警廵而嚴羽衛大將軍事¶
假而行之宜勵初終副茲寵任¶
<pb:KR3k0055_WYG_110-31b>¶
　　龍武軍一¶
原杜氏通典曰唐初有禁兵號為百騎屬羽林永昌元¶
年改羽林百騎為千騎景龍元年改千騎為萬騎仍分¶
為左右營開元二十六年析羽林軍為左右龍武軍以¶
左右萬騎營𨽻焉官屬並唐置至徳中分置左右神武¶
軍各置官屬如羽林之制　増唐官志曰左右龍武軍¶
大將軍各一人統軍各一人將軍三人掌同羽林　玉¶
海曰宋龍武軍掌郊祀朝會儀仗判司官一人以判金¶
<pb:KR3k0055_WYG_110-32a>¶
吾街仗將軍兼領自左右衞以下官名存而事廢太祖¶
太宗朝以處將帥後多以皇族為之　續文獻通考曰¶
遼南面有左右龍虎軍設官同羽林軍　金制無考¶
元有龍翊侍衞親軍都指揮使司　李鄴侯家傳國初¶
太原從義之師願留宿衞為心膂不歸者六萬於渭北¶
白渠之下七縣絶户膏腴之地分給義師家為永業於¶
縣下置太原田以居其父兄子弟於龍首監置營以處¶
髙祖起第於監内謂之元從禁軍義寧元年初下京城¶
<pb:KR3k0055_WYG_110-32b>¶
為右驍衞將軍主之貞觀初以尉遲敬徳權領後二年¶
復入領焉累轉右衛大將軍主禁旅凡二十年太宗乃¶
以元從軍為龍武分為左右置將數員分掌之初髙祖¶
好畋獵於元從揀善射者百人分兩番於北門長上從¶
獵謂之百騎太宗時亦然衣以五色賞賜優厚髙宗時¶
漸衆改為千騎於北門别置營壘猶統龍武軍武太后¶
朝召入轉多改為萬騎而名羽林軍分左右置將軍員¶
如龍武羽林盛而龍武衰元宗幸蜀六軍扈從者千人¶
<pb:KR3k0055_WYG_110-33a>¶
而已肅宗赴靈武不滿百人及收復京師龍武等六軍¶
之士存而復上者共不滿萬　又曰自肅宗以後北軍¶
増置威武長興等軍名𩔖多而廢置不一惟羽林神武¶
龍武神策神威最盛總曰左右十軍又曰北軍亦從衛¶
兵中選用其法創於太宗之飛騎其後羽林龍武神策¶
神威之類皆北軍也¶
　　龍武軍二¶
増册府元龜曰王漢璋為右龍武將軍顯徳五年正月¶
<pb:KR3k0055_WYG_110-33b>¶
從征淮南收下海州詔以漢璋為海州刺史　又李甚¶
為右龍武大將軍甚西平王晟之子以功勲家累官至¶
庫使　又李觀貞元初為右龍武將軍四鎮北庭行營¶
副元師李晟表為涇原節度使吐蕃深畏之　又令狐¶
建為左龍武軍使建中四年涇原兵反徳宗自出苑便¶
門建方教射於軍中遂以四百人隨駕帝令建為後殿¶
　又李觀為右龍武大將軍建中四年涇帥叛觀時為¶
帝直領衛兵千餘人扈從奉天詔都廵警訓練諸將戍¶
<pb:KR3k0055_WYG_110-34a>¶
卒三數日間加召五千餘兵列之通衢整肅鼙鼓城内¶
因之増氣帝倚頼之賜封二百户　又龍武大將軍夏¶
魯竒擒梁將王彦章以獻帝壯之賞絹一千匹¶
増制唐薛珪授齊遵等左龍武將軍制曰具官齊遵等¶
官之設所以毓材勸能也茍不當其選安以假吾所器¶
而滯爾來者今命爾等為左右龍武將軍所以昭勲庸¶
之嗣而用其無瑕者也各旌勤瘁且振淹滯並升環衛¶
之嚴俱委腹心之寄勉務進脩以圖光大¶
<pb:KR3k0055_WYG_110-34b>¶
　　羽林中郎將一¶
原主羽林　掌宿衛(續漢書百官志云羽林中郎將比/二千石主羽林郎無員掌宿衛侍)¶
(從/)　還宿殿陛　禦侮嚴除(績漢書百官志云羽林郎/從游獵還宿殿陛巖下室)¶
(中故號巖郎或説為巖郎取其/巖屬素整也  下詳羽林監一)¶
　　羽林中郎將二¶
増呂羅漢破賊(冊府元龜曰呂羅漢為羽林中郎上邽/休官呂豐屠各王飛鹿等八千餘家據)¶
(險為逆詔羅漢與司馬楚之駕前招慰降者九千餘户/比至盱眙頻破賊軍擒其將顧儼李觀之等以功&KR0118;羽)¶
(林中郎幢將/加建威將軍)　長孫陳擊賊(冊府元龜曰長孫陳為羽/林郎征和龍賊自西門出)¶
<pb:KR3k0055_WYG_110-35a>¶
(將入犯陳擊退之追斬至其城下以功賜爵五等男又/從征涼州為都督將領大官&KR0118;殿中給事中進號為子)¶
　原材官自給鞍馬(漢羽林材官取三輔/良家之子自給鞍馬)　騎射絶於¶
等倫(詳羽林/監二)¶
　　謁者僕射一¶
原置七十人　秩四百石(漢書百官公卿表曰武帝太/初元年置謁者僕射七十人)¶
(秩六百石掌漢官儀曰謁者三十人/秩四百石  報章奏事及喪弔祭享)　因言便宜　訪¶
以邉事(漢書曰張釋之字季時中郎將袁盎知其賢請/徙釋之補謁者釋之旣朝畢因前言便宜事文)¶
(帝稱善拜釋之為謁者僕射從行上登虎圈問上林尉/禽獸簿十餘問尉左右視不能對虎圈嗇夫從旁代尉)¶
<pb:KR3k0055_WYG_110-35b>¶
(口對響應無窮文帝詔釋之拜嗇夫為上林令釋之前/曰夫絳侯周勃東陽侯張相如稱為長者此兩人言事)¶
(曽不能出口豈效此嗇夫喋喋利口㨗給哉且秦以任/刀筆之吏天下土崩今陛下以嗇夫口辨而超遷之臣)¶
(恐天下隨風而靡爭口辨無其實文帝曰善乃止詔釋/之驂乗徐行  續漢書曰耿秉字伯初拜謁者僕射每)¶
(公卿會議常引秉/上殿訪以邉事)　耿秉上方略　季眀有髙才(又曰/永平)¶
(中召耿秉詣省闥問前後所上便宜方略格張顯片言/曰謁者僕射季明清逹有髙才多識前代  言為揚雄)¶
(司馬之/儔也)　視河内失火　求天下遺書(漢書曰汲黯為/謁者時河内失)¶
(火燒千餘家上使黯往視之還報曰家人失火屋比延/燒不足憂臣過河内貧人傷水旱萬餘家或父子相食)¶
(臣謹以便宜持節發河内倉粟以賑貧民請歸節伏矯/制罪上賢而釋之  又曰成帝河平三年謁者陳農使)¶
<pb:KR3k0055_WYG_110-36a>¶
(使求遺書於天下按師古注曰言/令陳農為使而使之求遺書也)　江充使匈奴　終¶
軍行郡國(又曰江充拜謁者使匈奴始充自請使匈奴/詔問其狀充對曰因變制宜以敵為師事不)¶
(可預圖吏又曰終軍字子雲為謁者使行郡國建節東/出闗闗  識之曰此使者乃前棄繻生也軍行郡國所)¶
(見便宜以聞還/奏事上甚悦)　掌朝覲威儀　領臺内禁令(晉百官/表注曰)¶
(謁者僕射一人秦官掌朝覲威儀祭又曰詔謁者問免/卿校以上官監祠請雨及喪𦵏弔  髙功者兼臺内禁)¶
(令/)　主父偃所言九事　宋叔平奏罷九卿(主父偃𫝊/元光元年)¶
(西入闗上書闕下朝奏暮召入見所言九事其八事為/律令一事諫伐匈奴尊立衛皇后及發燕王定國陰事)¶
(偃有功焉大臣皆畏其口賂遺累千金朝謝承後漢書/曰宋度字叔平除謁者以詔書賜降俟  口門門開度)¶
<pb:KR3k0055_WYG_110-36b>¶
(頓首讓胡掾賜畢奏罷大鴻臚京/師稱曰宋叔平一史奏罷九卿)¶
　　謁者僕射二¶
原古重武事(應劭漢官儀曰謁者僕射秦官也/古重武事是故設主射以督之)　堯之¶
尊官(漢官儀明帝詔曰謁者乃堯/之尊官所以試舜賓於四門)　持匕首劍(又曰昔/燕太子)¶
(使荆軻劫始皇變起兩楹之間其後謁者/持匕首刺腋髙祖偃武行文故易之以板)　冠髙山冠¶
(胡廣漢官儀曰秦滅齊以其君冠賜/近臣今謁者僕射所冠髙山冠是也)　出則奉引(續漢/書百)¶
(官志曰謁者僕射為/天子出則奉引也)　朝則儐贊(晉百官表注曰謁者/十人掌捧詔書朝㑹)¶
(則儐/贊)　大聲者補之(漢官舊儀曰謁者缺選郎/中美&KR0161;睂大聲者以補之)　威容¶
<pb:KR3k0055_WYG_110-37a>¶
　者為之(晉百官表注曰漢皆用孝亷年/五十威容嚴恪能儐贊者為之)　因流水為排¶
　(魏志曰韓暨為謁者舊時冶作馬排每一熟石用馬百/匹更作人排又費功力暨乃因長流為水排年計其利)¶
　(益三倍於前在職/七年器用充實)　上直持赤幘(益部耆舊傳曰何汝/字景伯為謁者上直)¶
　(令持赤幘百僚不/觧至晡日果食也)　次倩魁岸武帝異之(漢書曰江充/字次倩為人)¶
　(魁岸容貌甚壯帝望見異之謂左右曰燕趙固多/竒士既至前問以當世政事上悦之遂拜為謁者)　孟¶
　孫瓌瑋和帝偉之(華嶠漢書曰何熙字孟孫身長八尺/五寸體貌瓌瑋與人絶異和帝時拜)¶
　(謁者為威容贊拜殿/中音動左右帝偉之)¶
　¶
<pb:KR3k0055_WYG_110-37b>¶
　¶
　¶
　¶
　¶
　¶
　¶
　¶
御定淵鑑𩔖函卷一百五¶
