# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.585025
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百七十七
<pb:KR3k0055_WYG_382-1a>¶
　欽定四庫全書¶
御定淵鑑類函卷三百七十七¶
　　服飾部八(步障氊承塵氀牀毾榻/槈      氍      㲪)　(簟襜席/牀)　(薦/)¶
　　　步障一¶
　増拾遺記曰石虎為洛臺列鳳文錦步障縈蔽于洛川¶
　　北齊書曰瑯琊王儼字仁威武成第三子也武成甚¶
　愛之儀衞甚盛帝嘗與后在華林園東門外張幕施青¶
　綾障以觀之¶
<pb:KR3k0055_WYG_382-1b>¶
　　　步障二¶
　原錦步障(晉書曰石崇與王愷相尚愷以紫絲步/障四十里崇以錦步障五十里敵之)　鐵¶
　步障(語林曰許元度將弟出都婚諸人聞是元度弟欽/遲之既見乃甚癡便欲嘲弄之元度為之解紛諸)¶
　(人遂不敢犯境劉眞長歎曰/元度為弟婚施十重鐵步障)　増青綾步障(晉書曰王/凝之弟獻)¶
　(之嘗與賔客談論辭理將屈嫂謝氏道韞遣婢白獻之/欲為小郎解圍乃施青綾步障自蔽申前議客不能屈)¶
　(步又見/  障一)　絲布步障(晉東宫舊事曰皇太子納/妃有絲布裏步障三十里)¶
　　　步障三¶
　増詩元朱德潤題石崇錦障圗詩曰洛陽金谷園中花¶
<pb:KR3k0055_WYG_382-2a>¶
雕玉為闌繡作遮琉璃器多出珍饌瑪瑙街長行鈿車¶
椒房塗香貯歌舞曳珠珥翠籠輕紗珊瑚扶疎三四尺¶
王羊貴戚爭豪奢那知花淫風雨妒古來山澤生龍蛇¶
嬋娟墜樓寶珈碎月明夜半啼驚鴉　陳泰題松障圗¶
歌曰何人獨立身堂堂十八公子鬚髯蒼凝氷不遣勢¶
摧折清籟時與髯低昂蘭為兄兮雪為友燕坐松間自¶
呼酒眼花耳熱鱗鬛生千尺龍蛇入揮手手中松月自¶
離筆已見雲烟生蓊鬱儻非白晝堂宇空眞恐幽陰鬼¶
<pb:KR3k0055_WYG_382-2b>¶
神出平生始識顔平原堅苦絶勝甜中邊世間畫史千¶
金價惜哉此松不多畫¶
　　承塵一¶
増釋名曰承塵施於上以承塵土也¶
　　承塵二¶
原謝承後漢書曰雷義字仲公豫章鄱陽人也初為郡¶
功曹能擢舉善人不伐其功義常濟人死罪罪者後以¶
金二斤謝之義不受金主伺義不在黙投金於承塵上¶
<pb:KR3k0055_WYG_382-3a>¶
後葺理屋宇乃得金金主已死無所復還義乃以付縣¶
曹¶
　　承塵三¶
原金箔承塵(支僧載外國事曰斯訶條國有大富長者/條三彌與佛作金箔承塵一佛作兩重承)¶
(塵/)　朱畫承塵(楚辭曰經堂入奥朱塵筵注云塵承塵/也言升殿過堂入房至室奥處上則有)¶
(朱畫承塵下則有簟/筵好席可以休息)　獼㺅有鬼(抱朴子曰余友人滕/永叔嘗養大獼㺅以)¶
(鐵鎖鎖之著牀間而犬忽齧殺之永叔便合鎖埋之後/百許日見獼㺅走上承塵不悟是獼㺅鬼也驚指之曰)¶
(獼㺅何以被傷流血斷走乎獼猴有悲鳴狀/永叔始悟曰始乃今日知獮猴死後有鬼乎)　老狸為神¶
<pb:KR3k0055_WYG_382-3b>¶
(捜神記曰博陵劉伯祖為河東太守所止承塵上有神/能語京詔書誥下消息輒預告伯祖問所食啖欲得羊)¶
(肝于前切之臠隨刀不見盡兩羊肝有二老狸眇眇在/案前持刀者舉手欲斫之伯祖訶止自著承塵上須㬰)¶
(大笑曰向者啖肝醉忽失形與府君相見大慚愧後伯/祖當為司隸神輒言省内事伯祖怖謂神曰今職在刺)¶
(舉左右貴人聞神在此因以相害神/荅曰如府君所慮當相舍去遂無聲)　鳩來為福(又曰/長安)¶
(有張氏者獨處一室有鳩自外入止於/牀祝曰鳩爾來為我福耶飛上承塵)　雞落恐怖(語/林)¶
(曰傅信忿母母羸病恒驚悸信乃取雞/鴨去毛置承塵上行落地母輒恐怖)¶
　　牀一¶
原釋名曰人所坐臥曰牀牀裝也所以自裝載也　說¶
<pb:KR3k0055_WYG_382-4a>¶
文曰牀身之安也簀牀棧也第牀簀也杠牀前木也¶
廣雅曰棲謂之牀浴牀謂之招　揚雄方言曰齊魯之¶
間謂之簀(牀/板)陳楚之間或謂之第北燕朝鮮之間謂之¶
樹自關而西秦晉之間謂之杠南楚之趙東齊海岱之¶
間謂之梓(音/詵)其上板衞之北郊趙魏之間謂之牒　服¶
䖍通俗文曰牀三尺五曰榻板獨坐曰秤八尺曰牀¶
易曰剥牀以足以滅下也剥牀以辨未有與也剥牀以¶
膚切近災也　又曰㢲在牀下上窮也　詩曰乃生男¶
<pb:KR3k0055_WYG_382-4b>¶
子載寢之牀　又曰或息偃在牀　禮記曰曽子寢疾¶
樂正子春坐於牀下曽元曽申坐於足童子隅坐而執¶
燭童子曰華而睆大夫之簀與曽子曰然斯季孫之賜¶
也我未之能易也元起易簀　増周禮玉府掌王之衽¶
席牀第　原商子曰明者無所不見人主處匡牀之上¶
而天下大理　天文集曰紫宫門外有天牀六星　増¶
雜五行書曰凡安牀東首貧賤疾病西首富南首貴北¶
首死兵書曰將坐牀無故自動下欲害之　夢書曰夢¶
<pb:KR3k0055_WYG_382-5a>¶
牀所壞者為憂妻也　原晉東宫舊事曰皇太子納妃¶
有素柏局脚牀八板牀漆牀　増隋書曰時以讖故改¶
胡牀為交牀後唐穆宗改為繩牀　唐六典曰尚舍掌¶
殿庭供設有金銅行牀　又曰馬射則設棡鼓金鉦施¶
龍牀而偶作焉　又曰光禄大夫致仕給六尺牀及帳¶
簟褥　通典曰唐御史食座之南横設榻謂之南牀例¶
不出累月遷登南省故號南牀百日御史臺記云亦曰¶
癡牀言倨傲如癡　文獻通考曰七寶牀一覆以緋羅¶
<pb:KR3k0055_WYG_382-5b>¶
繡帕宋初内臣馬上捧之謂之駕頭　遼史禮志曰宋¶
使見皇太后儀引進使引禮物于西洞門入殿前置擔¶
牀¶
　　牀二¶
増孟子曰舜在牀琴　世本曰紂為玉牀　國語曰晉¶
獻公寢而不寐郤叔虎曰牀第之不安耶驪姬之不在¶
側耶　莊子曰驪姬艾封人之子也晉國之始得之也¶
涕泣沾襟及其至于王所與王同匡牀食芻豢而後悔¶
<pb:KR3k0055_WYG_382-6a>¶
其泣也　原西京雜記曰漢武帝為七寶牀雜寶屏風¶
八寶帳設於桂宫時人謂之寶宫　増後漢書曰羊茂¶
字季寶為東郡太守冬日坐羊皮夏月坐一榆木板牀¶
蔬食出界買鹽豉食之　又曰薛淳為漢中太守夏但¶
坐板牀不設席冬坐羊皮河内髙𢎞為瑯琊相亦然¶
世說袁紹年少時曽夜以劒遣人擲魏武小下不著帝¶
揆其後必髙因帖臥牀劒至果髙焉　魏志曰陳登字¶
元龍許汜與劉備並在荆州牧劉表坐氾曰陳元龍湖¶
<pb:KR3k0055_WYG_382-6b>¶
海之士豪氣不除備問汜君言豪有事耶汜曰昔遭亂¶
過下邳見元龍無主客之意不相與語自上牀臥使客¶
臥下牀備曰君有國士之名今天下大亂帝王失所望¶
君憂國忘家有濟世之意而君求田問舍言無可采是¶
元龍所諱何縁當與君語如小人欲臥百尺樓上臥君¶
於地下何但上下牀之間耶表大笑　六帖曰蜀彭羕¶
見龎統非故舊又值有賔客羕徑上統牀臥曰須客罷¶
與君談賔罷與語統大奇之　晉書曰齊獻王攸特為¶
<pb:KR3k0055_WYG_382-7a>¶
文帝所寵愛每見攸輒撫牀呼其小字曰此桃符坐也¶
幾為太子者數矣　又曰謝萬嘗詣王恬既坐少時便¶
入良久沐頭散髮而出據胡牀坐中庭曬頭神氣慨然¶
了無酬對　又曰庾亮嘗乗月登南樓據胡牀談詠¶
又曰陶淡字起靜好道年七十五六便絶穀設小牀常¶
以獨坐不與人共　西征記曰金郷焦氏山北有漢司¶
隸校尉曽峻塚前有石牀長八尺瑩磨鮮明叩之即鳴¶
時太尉從事中郎傅珍之諮議參軍周安穆折石牀各¶
<pb:KR3k0055_WYG_382-7b>¶
取一頭為曽氏之後所訟　原石虎鄴中記曰石季龍¶
御牀殿方三丈其餘皆局脚長六尺後宫别房中有小¶
形玉牀又有轉關牀射鳥獸　燕書曰公孫鳳隱于昌¶
黎九城寢土牀　宋書曰髙祖嘗患體熱有獻石牀乃¶
碎之惡勞人也　増又曰武帝初開國有司奏東西堂¶
設局脚牀銀塗釘上不許使用直脚釘用鐵也　又曰¶
王微不仕尋書玩古遂至足不履地終日端坐牀上牀¶
皆生埃唯當坐處獨淨　又曰羊戎好為雙聲江夏王¶
<pb:KR3k0055_WYG_382-8a>¶
義恭嘗設齋使戎布牀須㬰王出以牀狹乃自臨牀戎¶
曰官家恨狹更廣七寸王笑曰卿豈惟善雙聲乃辨士¶
也　又曰王僧達大明中以歸順功封寧陵縣五等侯¶
遷中書舍人黄門郎路瓊之太后兄慶之孫也宅與僧¶
達第並嘗盛車服詣僧達僧達將獵已改服瓊之就坐¶
僧達乃不與語謂曰身昔門下騶人路慶之者是何親¶
遂焚瓊之所坐之牀　齊書曰紀僧眞幸於武帝稍歷¶
軍校容表有士風謂帝曰臣小人出自本縣武吏遭逢¶
<pb:KR3k0055_WYG_382-8b>¶
聖時階榮至此為兒婚得荀昭先女即時無復所須惟¶
就陛下乞作士大夫帝曰江斆謝瀹我不得措此意可¶
自詣之僧眞承旨詣斆登榻坐定斆便命左右曰移吾¶
牀逺客僧眞氣喪而退　又曰徐孝嗣初在率府晝臥¶
齋北壁下夢兩童子遽曰移公牀孝嗣驚起聞壁有聲¶
行數步壁崩　又曰虞愿除後軍將軍禇彦回詣愿不¶
在見其眠牀上積塵埃有書數卷彦回歎曰虞君之清¶
乃至於此令人拂牀埽地而去　又曰竟陵王子良為¶
<pb:KR3k0055_WYG_382-9a>¶
會稽郡閣下有虞翻舊牀罷任還乃致以歸後于西邸¶
起古齋多聚古人器服以充之　又曰少帝夜醉蕭坦¶
之與曹道劉挾抱還延昌殿置玳瑁牀上　梁書曰魚¶
容性奢侈侍妾百餘人不勝金翠服玩車馬皆一時之¶
絶有眠牀一張皆是蹙柏四面周匝無一有異通用銀¶
鏤金花兩重為脚又云以象齒檀沉造周匝用寶鈿金¶
蓮花琥珀龜負脚　又曰西域龜兹等國其王座金牀¶
隨太歳與其妻並坐接客　南史曰長沙王懿孫藻性¶
<pb:KR3k0055_WYG_382-9b>¶
恬靜獨處一室牀有膝痕宗室衣冠莫不楷則　唐書¶
曰貞觀十八年召三品以上賜宴𤣥武門太宗操筆作¶
飛白羣臣乗醉就帝手中相競散騎常侍劉洎登御牀¶
引取然後得之帝笑曰昔聞婕妤辭輦今見常侍登牀¶
　又曰杜甫嘗醉登嚴武牀瞪視曰嚴挺之乃有此兒¶
武亦暴猛中銜之嘗欲殺甫不果　又曰孟浩然王維¶
私邀入内署俄而𤣥宗至浩然匿牀下維以實對帝喜¶
曰朕聞其人而未見也何懼而匿詔浩然出　又曰李¶
<pb:KR3k0055_WYG_382-10a>¶
吉甫初入政事堂會食有巨牀相傳徙之輒罷相不敢¶
遷吉甫曰世俗禁忌何足疑邪撤而新之　續畫品曰¶
毛稜惠逺子便速有餘眞巧不足若比其父則牀上疊¶
牀方之厥兄則屋下架屋　五代史曰馮道軍中不設¶
牀席臥一束芻　韋應物詩曰予解郡符去爾為外事¶
牽寧知風雨夜復作對牀眠蘇潁濵曰轍幼從東坡讀¶
書未嘗一日相舍宦游四方讀韋詩惻然相約早退為¶
閒居樂後會澶濮間百餘日追感前約作詩云逍遥堂¶
<pb:KR3k0055_WYG_382-10b>¶
後千尋木長送中宵風雨聲悞喜對牀尋舊約不知漂¶
泊在彭城¶
　　牀三¶
原珊瑚　玳瑁(漢武帝内傳曰武帝受西王母眞形六/甲靈飛十二事帝盛以黄金几封以白)¶
(玉函以珊瑚為牀紫錦為帷安著柏梁/臺上  西京雜記韓嫣以玳瑁為牀)　象牙　麡角¶
(孟嘗出行五國至楚楚獻象牙牀郢之登徒直送之不/欲行見孟嘗君門人公孫戌曰象牀之直千金傷此若)¶
(髮摽妻賣息不足以償足下能使僕無行先人有寶願/獻之戍因諫孟嘗君勿受乃止  異物志曰白麡狼形)¶
(似鹿而角觸前向入林則挂角故恒在平淺草中逐入/林則得之皮可作履韤角正四據南人因以作踞牀)¶
<pb:KR3k0055_WYG_382-11a>¶
　龜搘　鼠跡(南方志曰江淮間有人得龜用搘牀三/十年放之猶活  語林曰簡文帝為撫)¶
(軍時所坐牀生塵不命左/右拂見䑕行跡視以為佳)　坦腹　合歡(晉書曰太尉/郗鑒使人求)¶
(壻於王導導令就東廂徧觀諸子弟使者歸謂鑒曰王/氏諸少年並佳然見問咸自矜持唯一人在東牀坦腹)¶
(而食胡餅獨若不聞鑒曰此正佳壻訪之乃逸少也以/女妻之  關盼盼詩曰樓上殘燈伴曉霜獨眠人起合)¶
(歡牀相思一夜情多/少地角天涯未是長)　七寶　増五香(魏收後魏書曰/韓武字道威除)¶
(龍驤將軍郢州刺史嘗獻七寳牀象牙牀又唐李白被/召明皇以七寶牀置之金鑾殿又見牀二  隋煬帝觀)¶
(文殿兩廂為堂十二間厨前設五方香牀綴/金玉珠翠每駕至則宫人擎香爐在簟前行)　鬱金¶
瑪瑙(文選詩曰羽帳鬱金牀瑪開元天/寳間西域波斯遣使獻  瑙牀)　原沈香　増¶
<pb:KR3k0055_WYG_382-11b>¶
華鏤(異苑曰沙門支法存有八尺沈香板牀刺史王淡/息切求不與遂殺而籍焉後息疾法存出爲祟也)¶
(莞柴子太七折曰下/  上簟華鏤之牀)　原觜蠵　増師子(劉楨清慮賦/曰布玳瑁之)¶
(席設觜蠵之牀馮玫瑶之儿對金精之盤/  如來將罷法座於師子牀攬七寳几)　紅蓮　苦¶
竹(日下舊聞大都宫殿考曰置金酒海前後列/紅蓮牀  宋楊廷秀詩曰猫枕桃笙苦竹牀)　原神¶
女金　仙人石(馬明生别傳曰明生隨神女入室中臥/金牀玉&KR1351;  酈善長水經注曰夷水右)¶
(經石室南村人駱都小時到此室邊採蜜見/一仙人坐石牀上又云仙人以白玉石為牀)　華山白¶
玉　辰州朱砂(神仙傳曰衞叔卿入華山有紫氣鬱鬱/見白玉為牀  東坡詩注曰辰州蠻洞)¶
(小龕中生白石石狀如玉牀牀上生朱砂大如/箭簇小如芙蓉  又文選詩曰白玉為君牀)　桓伊¶
<pb:KR3k0055_WYG_382-12a>¶
弄笛　魏收讀書(晉書曰桓伊善音樂蓄一蔡邕柯亭/笛嘗自吹之王徽之泊舟青溪與伊)¶
(不相識時伊過青溪岸上徽之令人謂伊曰聞君善笛/為我一奏伊時貴顯素聞徽之名便下車踞胡牀而作)¶
(三調弄畢便上車去不交一言牀後魏書曰魏收讀書/夏月坐板牀隨樹陰諷誦積年  板為之脫減而精力)¶
(不/輟)　賀革思義　宗武讎書(南史賀革家貧躬耕供養/年二十始輟耕求就父受)¶
(業有六尺方牀思義未達則横臥其上不盡其義/終不肯食  杜甫示子宗武詩曰讎書解滿牀)¶
　　牀四¶
原玉牀(西京雜記曰昭陽殿/設玉牀又詳牀二)　銀牀(杜甫詩露井凍銀/牀又蘇味道咏井)¶
(詩玲瓏映玉檻澄澈㵼銀/牀又唐詩空汲銀牀井)　藜牀(英雄記曰向詡常坐/藜牀上又詩衰病只)¶
<pb:KR3k0055_WYG_382-12b>¶
(藜/牀)　荃牀(魏曹植九咏曰/蕙幬兮荃牀)　踞牀(論衡曰孔子將死遺男/秘書曰後世有一妄)¶
(子自稱秦始皇上我堂踞我牀顛倒我衣裳至/沙丘而亡後始皇至魯觀孔子宅至沙邱而崩)　増支¶
牀(李白詩支牀錦石圓蘇軾詩錦茵/玉匣俱塵垢擣練支牀亦何有)　原安身(夜以/安身)¶
養體(史/記)　増花牀(花木録曰剪牡丹花/欲急則花牀無傷)　糟牀(杜甫詩/豫知秫)¶
(黍收已覺/糟牀注)　匡牀(劉後村詩甘寢就匡/牀又詩匡牀竹火爐)　筆牀(樹萱録/曰南朝)¶
(呼筆管為牀又四管為一牀徐陵玉臺新咏序曰翡翠/筆牀無時離手又陸龜蒙茶竈筆牀往來又詩青苔生)¶
(筆/牀)　月照(文選詩明月/皎皎照我牀)　書連(杜甫詩云牀/上書連屋)　歌牀(水/影)¶
(照歌/牀)　風牀(杜甫詩風/牀展書卷)　蠻牀(歐陽脩詩蠻/牀倦晨興)　異牀(上/士)¶
<pb:KR3k0055_WYG_382-13a>¶
(異/牀)　四大牀(東坡借佛印/四大作禪牀)　六尺牀(白居易詩好是幽/眠處松陰六尺牀)¶
(蘇軾詩西齋深且/明中有六尺牀)　書滿牀(杜甫詩攤/書解滿牀)　笏滿牀(蘇軾/詩他)¶
(年笏/滿牀)　原伏牀泣(江表傳曰孫權遣人克荆州將吏悉/皆歸附而潘濬獨稱&KR1282;不見權遣人)¶
(以牀就家輿致之濬伏面/著牀席不起涕泣交横)　同牀臥(史記曰任安田仁/俱為衞將軍舍人)¶
(居門下同心相愛/家貧兩人同牀臥)　華元登(左傳曰楚圍宋宋華/元夜登子反之牀)　楊¶
素撫(封儉為内史令楊素撫其牀曰封/郎終當據此一云謂李靖左僕射)　王導固辭(晉/書)¶
(中宗既登尊號百官陪列詔王導升御牀共坐導/固辭曰太陽下同萬物蒼生何由仰照中宗乃止)　增¶
林甫屢徙(唐李林甫為相多結怨于人虞刺客竊發出/則步騎百餘人金吾靜街居則重門複壁如)¶
<pb:KR3k0055_WYG_382-13b>¶
(防大敵毎一夕屢徙其/牀雖家人莫知其處)　原安坐玉牀(易林鼎之升曰/安坐玉牀聽韶)¶
(行觴飲福萬/歳曰壽無疆)　出坐玉牀(易是類謀曰羣黨假威出坐/玉牀注云小人羣黨取王者)¶
(威權坐/於牀)　沛公踞牀(漢書曰沛公至髙陽傳舍使人召/酈食其至入謁沛公踞牀令兩女)¶
(子洗足而見食其食其長揖不拜曰足下欲聚徒合義/兵不宜踞見長者於是沛公輟洗起衣延食其上坐謝)¶
(之/)　裴遐墮牀(鄧晉記曰裴遐賦性恬和同類有試遐/者推墮牀下遐乃拂衣還坐毫無愠色)¶
　從地中出(支僧載外國事曰佛涅槃時/自然有七寳牀從地中出)　穿井旁有¶
(荆州記曰湘州南寺賈誼所穿井井旁有局脚/石牀可容一人坐形制甚古相傳誼所坐也)　言不¶
踰閾(牀第之言/不踰閾)　増偷閒暫臥(蘇軾詩偷閒/暫臥老僧牀)　董偃石¶
<pb:KR3k0055_WYG_382-14a>¶
牀(拾遺録曰董偃常臥延清之室以畫石為牀文如錦/也石體甚輕出在郅支國上設紫琉璃帳火齊屏風)¶
(又詩暑臥/石牀寒)　季倫象牀(又曰石季倫屑沉水之香如塵/末而置象牀上使所愛者踐之)¶
(無跡則賜珍珠百琲若有跡者則節其飲食令體/弱故閨中相戲曰爾非細骨輕軀那得百琲眞珠)　支¶
木為牀(皇甫謐髙士傳曰老萊子/隱䝉山之陽支木為牀)　緝石為牀(拾遺録/曰頻斯)¶
(國有楓林林東有大石室可容萬人坐壁上刻為三皇/之象天皇十二頭地皇一十一頭人皇九頭皆龍身亦)¶
(有膏燭之處緝石為牀/牀上有膝痕深二三寸)¶
　　牀五¶
原詩後梁宣帝牀詩曰衡山白玉鏤漢殿珊瑚支踞膝¶
<pb:KR3k0055_WYG_382-14b>¶
申久坐屢好為頻移　増宋楊萬里咏竹牀詩曰已製¶
青奴一壁寒更搘緑玉兩頭安誰言詩老眠雲榻不是¶
漁郎釣月竿醉夢不知蕉葉雨小舟親過蓼花灘蹶然¶
驚起天將曉牎下書燈耿復殘　元楊維楨繡牀凝思¶
詩曰繡線添來日正遲香絨倦理一支頤心游飛絮渾¶
無著身脫枯蟬忽若疑花帖錯描愁伴覺金針閣住許¶
誰知絶憐小玉情縁重到死春蠶始絶絲¶
原銘後漢李尤臥牀銘曰體之所安寢處和歡夕惕敬¶
<pb:KR3k0055_WYG_382-15a>¶
愼崇德逺奸¶
　　榻一¶
原釋名曰長狹而卑曰榻言其榻然近地也¶
　　榻二¶
増宋書曰當陽侯劉彦節既貴士子自非三署不得上¶
方榻時以此少之　又曰王瞻字明逺一字升鸞負氣¶
傲俗好貶裁人物仕宋為王府參軍常詣劉彦節直登¶
榻曰君侯是公孫僕是公子引滿促膝唯余二人彦節¶
<pb:KR3k0055_WYG_382-15b>¶
外雖酬之意甚不恱　唐書曰𤣥宗命太常韋縚讀時¶
令毎月一節毎孟月朔日上御宣政殿旁置一榻東置¶
面案令縚坐而讀之　又曰李峴同平章事故事政事¶
堂無座自元載為相中人傳詔者引升堂置榻待之峴¶
至即叱左右去榻　又曰張嘉貞為益州都督性至簡¶
傲接部内刺史甚倨唯李勉之父擇言時守漢州每見¶
獨引與同榻坐　又曰王毛仲與諸王侍禁中至連榻¶
而坐¶
<pb:KR3k0055_WYG_382-16a>¶
　　榻三¶
原唯徐穉設　増為周璆置(後漢書曰徐穉字孺子陳/蕃為豫章太守不接賔客)¶
(惟孺子來特設一榻去則懸之也又曰陳蕃為樂安太/守郡人周璆字孟玉髙潔之士  惟蕃能致之為置一)¶
(榻去則/懸之)　原簡雍獨擅　増羅藝獨坐(蜀志曰簡雍性/簡傲跌宕在先)¶
(主坐席猶箕踞傾倚威儀不肅自縱適諸葛亮以下則/獨擅一榻項枕臥語無所為屈  隋書曰隋羅藝營州)¶
(緫管容貌瓌偉獨坐滿一/榻蕃人畏懼莫敢仰視)　原臥處盡陷　膝處皆穿¶
(列仙傳曰修羊公在華陰山石室中有懸石榻臥其上/石盡穿陷  皇甫謐髙士傳曰管寧自越海反歸嘗坐)¶
(一本榻積五十餘年/榻上當膝處皆穿)　増延之諫帝　東坡就僧(顔延/之為)¶
<pb:KR3k0055_WYG_382-16b>¶
(祕書監時沙門釋惠琳以才學為文帝所賞朝廷政事/多與之謀上毎引見常升獨榻延之甚嫉之因醉曰昔)¶
(同子驂乗袁絲正色此三台之座豈可使刑餘居之上/為變色  蘇東坡黄魯直一日在佛印禪師處飲至暮)¶
(阻雪衾席不備東坡曰就/與老僧共榻不亦可乎)¶
　　榻四¶
増象榻(唐韓維詩曰宴/洽翠娥連象榻)　土榻(宋張耒詩曰/主人埽土榻)　原升御¶
榻(北齊趙彦深官司徒禮遇/稍重毎引見或升御榻)　換父榻(後魏任成王澄/長子順拜僕射)¶
(上省見榻甚故令史云此榻曽/經先王坐順涕泗交集令換之)　長史榻(梁孔休源為/晉安王長史)¶
(王於中齋别施一榻云此/是孔長史坐人莫能與)　刺史榻(後魏薛聰為齊州/刺史卒於州吏人)¶
<pb:KR3k0055_WYG_382-17a>¶
(追思留所坐/榻以為遺愛)　連榻坐客(晉羊琇為䕶軍杜預拜鎭南/將軍朝士畢賀皆連榻坐琇)¶
(曰杜元凱乃連榻坐客耶不坐而去/一曰芉雅舒後至云云不坐便去)　合榻對飲(吳志/曰周)¶
(瑜薦魯肅於孫權權見肅甚/恱之引肅合榻對飲言議)　増榻畔鬢絲(唐杜牧題/禪院曰今)¶
(日鬢絲禪榻畔茶/烟輕颺落花風)　榻上積笏(唐崔琳毎歲時宴于家/以一門笏置榻笏重積)¶
(其/上)　一榻之外(一榻之外/皆他人家)　臥榻之側(長編曰趙宋伐/江南徐鉉入奏)¶
(乞罷兵太祖曰江南主有何罪/但臥榻之側豈容他人鼾睡乎)¶
　　簟一¶
原說文曰簟竹席也　釋文曰簟覃也布之覃然正平¶
<pb:KR3k0055_WYG_382-17b>¶
也　方言曰簟宋魏之間謂之笙(今江東/云笙也)　増又曰或¶
謂之籧曲自關而東謂之簟其直文而粗者謂之籧篨¶
周楚魏之間謂之倚佯自關而西謂之筕篖　書曰敷¶
重篾席黼純敷重筍席𤣥紛純注云篾桃竹席也白黒¶
之繒以純縁也筍弱竹也𤣥紛純以𤣥黒之繒雜為之¶
縁也並天子朝燕之簟　原毛詩曰下筦上簟　増禮¶
記曰事父母舅姑斂席與簟縣衾篋枕斂簟而襡之¶
又曰父母舅姑之衣衾簟席枕几不傳　原又曰夫不¶
<pb:KR3k0055_WYG_382-18a>¶
在斂枕篋簟席襡器而藏之　又曰筦簟之安而蒲越¶
藁秸之尚　孫卿子曰輕暖平簟而體不知其安　淮¶
南子曰蓆之上先雈簟樽之上先𤣥酒先王貴之先本¶
而後用末也¶
　　簟二¶
増西京雜記曰武帝以象牙為簟賜李夫人　原漢獻¶
帝傳曰尚書令王允奏曰太史令王立說孝經六隱事¶
能消却姦邪嘗以良日允與立入為帝誦孝經一章以¶
<pb:KR3k0055_WYG_382-18b>¶
丈二竹簟畫九宫其上隨日時而出入焉及允被害乃¶
不復行　王隱晉書曰車永為廣州刺史永子溢多使¶
工作象牙細簟工患之乃共舉出永　晉公卿禮秩曰¶
太宰何曽遜位賜簟褥一具　世說曰王忱見王恭六¶
尺簟謂有餘求之恭以送遂坐薦上忱大驚恭曰吾平¶
生無長物　増宋書曰尚書令王儉嘗集才學之士類¶
物以隸之隸事多者賞之惟何憲為勝乃賞五花簟白¶
團扇坐簟執扇容氣自得秣陵令徐摛後至操筆便成¶
<pb:KR3k0055_WYG_382-19a>¶
舉坐賞擊摛命左右抽憲簟自掣取扇登車而去　唐¶
書曰武后時嬖臣張易之為母為犀簟貂褥　盧氏雜¶
記曰侯君集破髙昌所得金簟甚精御府所無¶
　　簟三¶
原黄篾　赤花(庾翼與燕王書曰今致丈二細桃枝簟/十黄篾雙文簟二王獨受黄篾雙文簟)¶
(一枚有晉東宫舊事曰太子/納妃  烏韜赤花雙文簟)　増象牙　龍鱗(西京雜/記趙飛)¶
(燕女弟居昭陽殿中設白象牙簟又詳/簟二  古詩滑如鋪薤葉冷似臥龍鱗)　白薤　紅藤¶
(白居易詩白如鋪薤葉蘇軾詩曲股薤/簟有佳處  北户録曰瓊州出紅藤簟)　原桃枝　桃¶
<pb:KR3k0055_WYG_382-19b>¶
笙(東觀漢記曰馬稜為㑹稽太守詔詰㑹稽車牛不務/堅强車皆以桃枝細簟  左思吳都賦曰桃笙象簟)¶
(韜於筒中按桃笙竹簟也與/象牙簟皆藏於竹筒而致貢)　増結花　含霜(文選曰/結花者)¶
(為紈簟簟謝𤣥暉/詩曰珍  夏含霜)　貽韓愈　贈永叔(唐鄭羣以竹簟/貽韓愈  宋歐)¶
(陽修曰有客贈余以石枕與所藏笛竹簟皆佳物也余/既喜睡因甚愛之輒為短句奉呈原父聖俞二君子)¶
(詩俱詳/簟五)　㑹稽獻竹　林邑貢金(西京雜記曰會稽獻/竹簟供御世號為流)¶
(黄簟九簫子顯齊書曰林邑王/永明  年遣使貢獻金簟等物)¶
　　簟四¶
原楚簟(王鑒竹簟賦曰楚簟陳/於玉房巴箱列於椒臺)　珍簟(文選詩曰珍簟/清夏室竹簟也)¶
<pb:KR3k0055_WYG_382-20a>¶
　夏簟(夏簟清兮畫不暮又杜/甫詩留客夏簟青琅玕)　増臥簟(杜甫詩酒/醒思臥簟)¶
蓬簟(諸葛亮轉敎曰計一歲/運用蓬旅簟千萬具)　席簟(潘岳悼亡詩曰展/轉盼枕席長簟竟)¶
(牀/空)　平簟(東觀漢記殤帝/詔省荏弱平簟)　弱簟(王廙春可樂/曰弱簟平端)　竹簟¶
(雲仙㪚録曰房壽/六月召客坐竹簟)　風簟(宋曽鞏詩曰已/令酒屋鋪風簟)　色寒(李白/詩曰)¶
(微微淒淒/簟色寒)　光耀(韓愈咏簟詩曰呼奴埽地/鋪未了光彩照耀驚童兒)　八尺簟¶
(又曰捲送八/尺含風漪)　五人簟(唐六典曰澧/州出五人簟)¶
　　簟五¶
増詩唐韓愈謝鄭羣贈竹簟詩曰蘄州笛竹天下知鄭¶
<pb:KR3k0055_WYG_382-20b>¶
君所寶尤瓌奇攜來當晝不得臥一府傳看黄琉璃體¶
堅色淨又藏節滿眼凝滑無瑕疵法曹貧賤衆所易腰¶
腹空大何能為自從五月囷暑濕如坐深甑遭烝炊手¶
磨袖拂心語口慢膚多汗眞相宜日暮歸來獨惆悵有¶
賣直欲傾家貲誰謂故人知我意卷送八尺含風漪呼¶
奴埽地鋪未了光彩照耀驚童兒青蠅側翅蚤蝨避肅¶
肅疑有清飇吹倒身甘寝百疾愈却願天日恒炎曦明¶
珠青玉不足報贈子相好無時衰　曹松白角簟詩曰¶
<pb:KR3k0055_WYG_382-21a>¶
角簟工夫已到頭夏來全占滿林秋若言保惜歸華屋¶
秪合封題寄列侯學卷曉氷常怕綻解鋪寒水不敎流¶
蒲桃錦是瀟湘底曽得王孫價倍酬　又碧角簟詩曰¶
細皮重疊織霜紋滑膩鋪牀勝錦茵八尺碧天無㸃翳¶
一方青玉絶纖塵蠅行只恐烟黏足客臥渾疑水浸身¶
五月不敎炎氣入滿堂秋色冷龍鱗　宋歐陽修枕簟¶
詩曰端溪琢出缺月様蘄州織成雙水紋呼兒置枕展¶
方簟赤日正午天無雲黄琉璃光緑玉潤瑩淨冷滑無¶
<pb:KR3k0055_WYG_382-21b>¶
埃塵憶昨開封暫陳力屢乞殘骸避煩劇聖君哀憐大¶
臣憫察見衰病非虚飾猶蒙不使以罪去特許遷官還¶
舊職選材任事不堪用見利無慚惟茍得一從僦屋居¶
城南官不坐衙門少客嗒然惟與睡相宜以嬾遭閒何¶
愜適從來羸苶苦疲困况此煩熇正炎赫少壯喘息人¶
莫聽中年鼻鼾尤惡聲癡兒掩耳謂雷作竈婦驚窺疑¶
釜鳴蒼蠅蠛蠓任縁撲蠧書嬾架抛縱横神昏氣濁一¶
如此言語思慮何由清昔時李白愛飲酒欲與鐺杓同¶
<pb:KR3k0055_WYG_382-22a>¶
生死我今好睡又過之身與二物為三爾江西得請在¶
旦暮收拾歸裝從此始終當卷簟攜枕去築室買田臥¶
潁尾　梅堯臣次韻曰溪上枕剖龍卵石蘄匠簟裂蛇¶
皮紋客從東方一持贈竹色蒸青石抱雲磨沙斲骨自¶
含潤飽霜弔節無留塵京師豪貴空有力六月奈此炎¶
蒸劇旱風赤日吹熱來大厦髙簷任雕飾頭顱汗匝無¶
富貧雖有頒氷論官職官髙職重氷則多日永氷消難¶
更得唯公埽室施枕簟迎凉自感東方客東方客應非¶
<pb:KR3k0055_WYG_382-22b>¶
俗昏能使賢人心體適賢人何以偏伏人天下才名方¶
赫赫我吟窮困不可聽晝夜蚊蚋蒼蠅聲蠅如逺雞耳¶
初感蚊若隱雷空際鳴葛㡡頂綻屋蝎墜菅席中裂麻¶
經横平生賦分只煎炒安有緑玉琉璃清猶勝昔年杜¶
子美老走耒陽牛炙死因思楊惲廢時言但願人生行¶
樂爾公今事業在朝廷去就尤當愼終始待公睡足秋¶
風來去奉髙談揮麈尾　王安石次韻曰端溪琢枕緑¶
玉色蘄水織簟黄金紋翰林所寶此兩物笑視金玉如¶
<pb:KR3k0055_WYG_382-23a>¶
浮雲都城六月招客語地生赤日流水塵燭龍中天進¶
無力客主歊然各疲劇形骸直欲坐棄忘冠帶安然強¶
修飾恃公寛貸更不疑箕踞豈復論官職笛材平坐家¶
故藏硯璞玼清此新得歸除堂屋就陰翳公不自眠分¶
與客知公用意每如此眞能與物同其適豈如若曹空¶
自私却願赤日常炎赫公材卓筆人所驚久矣四海流¶
名聲天方資取欲扶世豈特使以文章鳴深探力取當¶
不寐思以正議排縱横奈何甘心一榻上欲臥潁尾為¶
<pb:KR3k0055_WYG_382-23b>¶
潔清賢愚勞佚非一軌顧我病昏惟未死心於萬事久¶
蕭然身寄一官眞偶爾便當買宅歸偃休白髮溪山如¶
願始看公戮力就太平却上青天跨箕尾　蘇軾寄蘄¶
簟與蒲傳正詩曰蘭溪美箭不成笛離離玉筯排霜脊¶
千溝萬縷自生風入手未開先慘慄公家列屋閉蛾眉¶
珠簾不動花陰移霧帳銀牀初破睡牙籖玉局坐彈棊¶
東坡病瘦長羇旅凍臥飢吟似飢鼠倚賴春風洗破衾¶
一夜雪寒披故絮火冷燈青誰復知孤舟兒女自嚘咿¶
<pb:KR3k0055_WYG_382-24a>¶
皇天何時反炎燠愧此八尺黄琉璃願公淨埽清香閣¶
臥聽風漪聲滿榻習習還從両腋生請公乗此朝閶闔¶
原啓梁劉孝儀謝始興王賜花紈簟啓曰麗兼桃象周¶
洽昏明便覺夏室已寒冬裘可襲雖九日煎沙香粉不¶
棄三旬沸海團扇可捐¶
原書梁簡文帝荅定襄侯餉臥簟書曰筠篁多品篠簜¶
雜名校色比奇獨此為貴自含蒼紫似久暴於柯亭乍¶
舒黝素若屢沾於湖水三伏餘炎九折成用便可旅食¶
<pb:KR3k0055_WYG_382-24b>¶
南館髙臥北牎　又荅南平嗣王餉舞簟書曰濯龍之¶
木文罽飾壇淮南之臺紫羅為薦未若五離九折出桃¶
枝之翠筍綺爛霞舒制雲母之修竹南湘㸃淚喻此未¶
奇東宫赤花擬之非妙¶
　　席一¶
原釋名曰席釋也可卷可舒也(舒一/作釋)　說文曰筵竹席¶
也　増又曰席藉也　原毛詩曰我心匪席不可卷也¶
　禮記曰羣居五人則長者必異席為人子者居不主¶
<pb:KR3k0055_WYG_382-25a>¶
奥坐不中席(注不敢/當尊也)　又曰奉席如橋衡請席何鄉請¶
衽何趾席南鄉北鄉以西方為上東鄉西鄉以南方為¶
上若非飲食之客則布席席間函丈主人跪正席客跪¶
撫席而辭客徹重席主人固辭客踐席乃坐　又曰母¶
踖席(踖躐也登席不/由前為躐席)　増又曰父母舅姑將坐奉席請¶
何鄉將祍長者奉席請何趾斂席與簟　原周禮曰玉¶
府掌王之祍席(祍席/簟席)司几筵掌五几五席之名物凡大¶
朝覲設莞席紛純加繅席畫純加次席黼純諸侯祭祀¶
<pb:KR3k0055_WYG_382-25b>¶
席蒲筵繢純(紛白繡也純縁也次獸皮為席也繅席削/蒲蒻編以五采若今合歡矣畫謂雲氣也)¶
(次席桃枝席/有次列成文)　三禮圗曰士蒲筵長七尺廣三尺三寸¶
無純　左傳曰大路越席昭其儉也　論語曰席不正¶
不坐　又曰君賜食必正席先嘗之　家語曰明王之¶
守也則必折衝千里之外其征也還師祍席之上故曰¶
内修七敎而士不勞外行三至而財不匱此之謂明王¶
之道　増莊子曰人所最畏者衽席飲食之間　鹽鐵¶
論曰古者庶人蒲席以草經及後踐蒲蒻復筵方薦帛¶
<pb:KR3k0055_WYG_382-26a>¶
縁者也　原漢舊儀曰祭天紫壇紺席六采綺席祭嶽¶
白菅席　史記曰古者封禪席蒩稭　盧毓冀州論曰¶
常山為林大陸為澤蒹葭蒲葦雲母御席地産不為無¶
珍也　大魏諸州記曰鉅鹿廣阿澤多葦出細御席多¶
雲母　晉東宫舊事曰太子有獨坐龍鬚席赤皮席花¶
席經席　増范汪荆州記曰安城郡今屬江州出桃枝¶
席　拾遺記曰岱輿山有草名莽煌葉圎如荷去之十¶
步炙人衣服則燋鳥獸不敢近也刈以為席方冬彌温¶
<pb:KR3k0055_WYG_382-26b>¶
以枝相磨則火出矣　地理志曰相州貢鳳翮席登州¶
貢水蔥席　崔豹古今注曰草名虎鬚者江東織以為¶
席　唐六典曰京兆出粲草席許州出麃心席揚州貢¶
莞席滄州出葦席忠州出蘇薫席廣州出竺席¶
　　席二¶
増王子年拾遺記曰黄帝詔使百辟羣臣受德敎先列¶
珪玉于蘭蒲席上　原曽子曰不勞不費之謂明可得¶
而聞乎孔子曰昔者帝舜左禹右臯繇不下席而天下¶
<pb:KR3k0055_WYG_382-27a>¶
治　子思曰舜不降席而天下治桀紂不降席而天下¶
亂也　韓子曰禹為蔣席頗縁此彌侈矣而國不服者¶
三十三復作茵席彫文彌侈矣國之不服者五十三¶
六韜曰桀紂之時婦女坐以文綺之席衣以綾紈之衣¶
　大戴禮曰武王踐祚席前左端之銘曰安樂必敬前¶
右端之銘曰無行可悔後左端之銘曰一反一側亦不¶
可以忘後右端之銘曰所鑒不逺視爾所代　尚書曰¶
伯相命士須材狄設黼扆綴衣牖間南嚮敷重篾席黼¶
<pb:KR3k0055_WYG_382-27b>¶
純(孔安國注篾桃枝竹也黒/白之繒以純縁也純音準)西序東嚮敷重厎席綴純¶
(厎蒻華也/綴雜綵也)東序西嚮敷重豐席畫純(豐莞/也)西夾南嚮敷¶
重筍席𤣥紛純(筍篛竹也𤣥純黒縁/也並天子朝燕之坐)　増左傳仲尼曰¶
臧文仲不仁者三廢六關下展禽妾織蒲(家人販席/與民爭利)¶
又曰晉趙旃夜至於楚軍席於軍門之外使其徒入之¶
　原晏子春秋曰景公獵休坐地而食晏子後至滅葭¶
而坐公不恱曰子獨席何也對曰臣聞介胄坐不席獄¶
訟不席獄戸不席三者皆憂也臣故不敢以憂侍坐公¶
<pb:KR3k0055_WYG_382-28a>¶
曰善令人下席曰大夫皆席寡人亦席　増又曰景公¶
飲酒移於晏子晏子曰夫鋪薦席陳簠簋者有人臣不¶
敢與焉又移於司馬穰苴穰苴曰鋪薦席陳簠簋者有¶
人臣亦不敢與焉　原吕氏春秋曰衞靈公天寒鑿池¶
宛春諌曰天寒起土恐傷民公曰天寒乎宛春曰公衣¶
狐裘坐熊席陬隅有竈是以不寒今民衣敝不補履決¶
不紐民則寒矣　莊子曰申屠嘉兀者也與鄭子産同¶
師伯昏瞀人合堂同席而坐　韓子曰孟懿伯相魯食¶
<pb:KR3k0055_WYG_382-28b>¶
不二味坐不重席　増又衞嗣公時有人於縣令左右¶
令發褥而席弊嗣公令人遺席曰吾聞汝發褥而席弊¶
其賜汝席縣令大驚以君為神　原又曰趙簡子謂左¶
右曰車席泰美夫冠雖惡必戴之履雖善必履之今車¶
如此其大美也吾將何以履之且夫美而耗上妨義之¶
道　禮記曰哀公命席孔子侍曰儒有席上之珍以待¶
聘　說苑曰孔子困於陳蔡之間居環堵之内坐三經¶
之席　増檀弓曰仲尼之畜狗死使子貢埋之曰丘也¶
<pb:KR3k0055_WYG_382-29a>¶
貧無蓋與之以席　皇甫謐髙士傳曰楚老萊子親沒¶
隱蒙山之陽以把木為牀蓍艾為席　原史記曰蘇秦¶
激張儀令相秦以馬薦席坐之　又曰陳平以敝席為¶
門　増漢書曰文帝以莞蒲為席　原史記曰任安與¶
田仁俱為衞將軍舍人居門下衞將軍從此兩人過平¶
陽公主家令兩人與騎奴同席而食此二子拔刀裂斷¶
席别坐主家皆怪而惡之莫敢問也　漢書曰宣帝時¶
侍中中郎將張彭祖少與帝同硯席而書　増又曰趙¶
<pb:KR3k0055_WYG_382-29b>¶
充國屯田金城奏曰信威千里如從枕席上過師　漢¶
光武紀曰側席幽人　原東觀漢記曰更始至長安止¶
前殿郎吏以次侍更始愧恧俯刮席與小常侍語　増¶
又曰來歙征隗囂徑至略陽斬囂守將金梁因保其城¶
囂乃悉兵圍略陽築堤灌城歙固守矢盡發屋斷木為¶
兵上自將上隴囂衆潰走於是置酒髙會勞賜歙班坐¶
絶席在諸將之上　原又曰王常為横野大將軍位次¶
與諸將絶席　又曰宣帝建武元年拜御史中丞上特¶
<pb:KR3k0055_WYG_382-30a>¶
詔御史中丞與司隸校尉尚書令㑹同並專席而坐故¶
京兆號曰三獨坐　増又曰鄧訓於閨門甚謹兄弟莫¶
不敬憚諸子進見未嘗賜席接以温色　又曰郭丹師¶
事公孫昌敬重常持蒲編席人異之　原又曰黄香家¶
貧躬執勤苦盡心供養暑則扇牀枕寒則自温席　増¶
又曰趙丙有術曽至渡頭求船不得乃布席於水而坐¶
呼風乃過　原又曰張禹為太傅尚書鄧太后以殤帝¶
初育欲令重臣居禁内乃詔禹與三公絶席　増髙士¶
<pb:KR3k0055_WYG_382-30b>¶
傳曰嚴君平成都市賣卜詔徵不起蜀有富人羅仲與¶
君平善問何以不往曰無車糧仲即與具車馬糧料君¶
平曰吾病有餘非不足也我有餘而子不足也我有餘¶
而子不足奈何以不足奉有餘也仲曰吾一席直萬金¶
子無擔石乃云有餘謬矣　謝承後漢書曰衞良字叔¶
賢拜尚書令病罷官還家家無完席賔客省之者坐桑¶
下談論飲水去　原又曰汝南薛惇字子禮為北海長¶
史家貧坐無完席妻曰君無俸禄給子孫復無完席耶¶
<pb:KR3k0055_WYG_382-31a>¶
惇以善席與妻自坐其敗者妻慚不敢復言　増會稽¶
典録曰隆脩字奉遷為豫章太守㕔事薦編至絶不改¶
以羣俗不整常卷坐席唯徐穉李贄數詣問乃待以殊¶
禮　原汝南先賢傳曰鄭敬字鴻卿以茅葭為席常隨¶
把柳之陰　謝承後漢書曰許敬字鴻卿時吏有誣告¶
者㑹於縣令坐敬拔刀斷其席曰敬不忍與惡人同席¶
　世說曰魏管寧與華歆同席讀書有軒冕過門者寧¶
讀書如故歆廢書出看寧割席分坐曰子非吾友也¶
<pb:KR3k0055_WYG_382-31b>¶
増文士傳曰吳議郎張純與張儼朱異共詣驃騎將軍¶
朱據據聞三人才名告各為賦然後乃坐純乃賦席曰¶
席為冬設簟為夏施揖讓而坐君子攸宜　晉書曰王¶
渾為將軍鎭壽陽虚懷撫士坐無空席　晉建武起居¶
注曰立敬后廟薦席不用緑縁　晉書簡文帝紀曰帝¶
少有風儀善容止留心典籍不以居處為意凝塵滿席¶
湛如也　鍾元良吏傳曰吳隱之字處黙鄄城人轉廣¶
州刺史返舟之日惟身而已宅有茅茨六間坐無完席¶
<pb:KR3k0055_WYG_382-32a>¶
以蓬為屏風　捜神記曰羅威字德行性至孝母老天¶
寒以身温席而後授其處　前燕録曰髙祖廆年十五¶
出避難追者急走避民家入其屋以席自障追者入屋¶
發視無所見遂免　吳均齊春秋曰劉璡字子敬耿介¶
好禮嘗與故人共車於津陽門内見一女子姿容甚麗¶
盼睞之璡因抽坐席懸車中以隔絶之其正如此　梁¶
柳慶逺從兄世隆曰吾昔夢太尉以褥席見賜吾遂亞¶
台司適又夢以吾褥席與汝汝必光我門族慶逺果開¶
<pb:KR3k0055_WYG_382-32b>¶
府　益部耆舊傳曰張充為州治中從事刺史毎日坐¶
髙牀為從事設席于地　後魏劉延明傳曰延明就郭¶
瑀學弟子五百人瑀有女選壻有心於延明别設席曰¶
吾女欲覓一快壻誰坐此者吾當妻焉延明奮衣坐曰¶
延明其人也遂妻之　瑯嬛記曰謝仙女盛夏上元宗¶
以生凉之席　唐書曰𤣥宗子穎王璬為劒南節度大¶
使𤣥宗將幸蜀遣璬先赴本郡渡綿州江乗船見以綵¶
縁席而藉者顧曰此可以為寢處奈何踐之令撤去¶
<pb:KR3k0055_WYG_382-33a>¶
又曰代宗時晉州男子郇模以麻辮髮持竹筐葦席哭¶
于東市以三十二字論時政每字條一事上即召見¶
宋史曰楊綰字公瑾獨處一室凝塵滿席澹如也¶
　　席三¶
原五香　六采(陸翽鄴中記曰石虎作席以錦囊五百/雜以五采綫編蒲皮縁之以錦  下詳)¶
(席/一)　碧蒲　白莞(拾遺記曰周穆王時西王母來敷碧/蒲之席黄莞之薦  宋元嘉起居注)¶
(曰御史中丞劉楨奏風聞廣州刺史韋朗於所/部作新白莞席三百二十領請以事追免朗官)　迴風¶
　半月(趙合德遺飛燕迴風席如拾遺記曰薄乗草髙/五尺葉色紺莖如金形  半月亦曰半月草無)¶
<pb:KR3k0055_WYG_382-33b>¶
(花無實其質温柔/可以為布為席)　増魚鬚　原象牙(成公興内傳曰/登白鹿山延成)¶
(君入為敷魚鬚之席象神仙傳/曰淮南王為八公設  牙席)　増桃枝　粲草　鳳¶
翮　虎鬚(俱詳/席一)　原緑熊　増紫茭(西京雜記曰趙飛/燕女弟居昭陽殿)¶
(中設緑熊席二毛長二尺餘人眠而擁毛自蔽望之不/能見坐則沒膝其中雜熏諸香一坐此席餘香百日不)¶
(歇弋杜陽編曰處士伊祈元占召入宫設紫茭席本/烏  山離國獻色紫而類茭葉光軟香浄冬温夏凉)¶
玳瑁　薜茘(魏劉楨清慮賦曰布玳瑁之席枝揚雄甘/泉賦曰靡薜茘以為席兮折瓊  以為芳)¶
　原羊皮　増龍鬚(羊茂為東郡守坐羊皮席鬚下/詳席一又詩太上獨坐龍  席)¶
秦蒲　海草(唐沈佺期詩曰眠共席秦蒲/  宋謝翶詩曰明席織海草)　原設熊¶
<pb:KR3k0055_WYG_382-34a>¶
鋪金(周禮司几筵職曰甸役則設熊席右漆几鄭𤣥注/曰謂王甸有司祭表貉所設席也孔疏云天子田)¶
(獵既陳有司表貉於陳前是時設熊席右漆几也兒宋/書曰林邑王陽邁其母懷之夢神鋪金席藉地生  落)¶
(席其色光麗夷人謂金之精者為/陽邁即中國云紫磨者因以為名)　増舍者爭　原故¶
人避(列子曰楊朱南之沛至梁而遇老子老子曰而睢/睢而盱盱而誰與居太白若辱盛德若不足楊子)¶
(曰敬聞命矣其往也舍者迎將其家公執席妻執巾櫛/舍者避席煬者避竈注云尊形自異故憚而避之其返)¶
(也舍者與之爭席矣注云去其矜夸故也列史記曰丞/相武安侯田蚡娶燕王女為夫人太后詔  侯宗室皆)¶
(往賀魏其候過灌夫強與俱飲酒酣武安起為壽坐皆/避席伏魏其為夀獨故人避席耳餘半膝席夫不恱起)¶
(行酒至武安武安膝席曰不能滿觴夫曰將軍貴人也/屬之至臨汝侯臨汝方與程不識耳語又不避席夫罵)¶
<pb:KR3k0055_WYG_382-34b>¶
(曰生平毁不識不直一錢今長者為夀乃効兒女呫/囁耳語注云半膝席膝半在席上也屬作畢盡也)¶
黼黻純　麟鳳飾(禮天子諸侯席有黼黻純飾蕪拾遺/記曰燕昭王設麟文席散荃  香麟)¶
(文者錯雜寶飾席/為雲霧麟鳳之狀)　戴益五十　殷重八九(後漢書曰/戴憑字次)¶
(仲汝南郡舉明經徵博士詔公卿大㑹羣臣皆就席憑/獨立世祖問其意對曰博士說經皆不如臣而坐居臣)¶
(上是以不得就席帝令與諸儒難說帝善之後正旦朝/賀令羣臣說經更相難詰義有不通輒奪其席以益通)¶
(者憑遂重坐五十餘席京師語曰解經不窮戴侍中重/又曰殷亮為博士講學大夫諸儒論勝者賜席亮坐)¶
(八九席帝曰學/不當如是邪)¶
　　席四¶
<pb:KR3k0055_WYG_382-35a>¶
原白蒲(山海經曰鵲山至箕尾山其人皆鳥/身龍首祠神用白蒲為席或作白莞)　青蒲(漢/書)¶
(史丹𫝊曰丹以親密臣得侍視疾候上間獨寢時丹直/入臥内頓首伏青蒲上案服䖍曰青縁蒲席也應劭曰)¶
(以青規地曰青蒲自非皇后不得至此孟康/曰以蒲青為席用蔽地也師古曰應說是也)　椰席(西/京)¶
(雜記曰趙飛燕為皇后其女弟上椰/葉席又唐書曰南蠻環王椰葉為席)　蘭席(曹植九詠/曰茵薦兮)¶
(蘭席又范子計然曰六尺蘭席出河/東上價七十蒲席出三輔上價百)　紺席(漢舊儀天/子祭地登)¶
(紫壇用紺/席六重)　瑶席(楚辭曰瑶席兮玉瑱又孟/浩然詩曰清光滿瑶席)　增笋席¶
(宋徐積詩曰蒲/茵笋席正髙居)　葭席(拾遺記曰崑崙山有葭紅/色可編為席温柔如毯毛)　原¶
不煖(韓愈曰孔/席不暇煖)　無完(詳席二又㑹稽先賢傳曰董崑/字文通為太農帑丞坐無完席)¶
<pb:KR3k0055_WYG_382-35b>¶
　不同(孔子曰父子不同席男女不同席又曲禮曰姑/姊妹女子子已嫁而反兄弟不與同席而坐)¶
　不重(左傳曰吳闔/閭居不重席)　避席(孝經曰曽子/避席而請)　棄席(韓子/曰晉)¶
(文公至河令席衽捐之咎犯曰席蓐所臥也而君棄/之臣不勝其哀鮑照詩曰棄席思君幄願垂晉王惠)¶
増割席(詳席/二)　促席(促近/其席)　同席(淳于髠曰合尊/促坐男女同席)　原¶
前席(賈誼傳曰漢文帝召誼至宣室問鬼神之本夜半/前席唐詩曰可憐夜半虛前席不問蒼生問鬼神)¶
　増綺席(陸倕石闕銘曰焚/其綺席棄彼寳衣)　燕席(韓愈詩曰心懷平/生友莫能在燕席)¶
　雲紈(拾遺記曰瀛洲南有金巒之觀有青/瑶瓦覆以雲紈之素席用香水柔莞)　濡姧(又/曰)¶
(方丈山有草名濡姧葉色如紺莖色如漆細軟可縈海/人織以為薦席卷之不盈一手舒之則列坐方國之賔)¶
<pb:KR3k0055_WYG_382-36a>¶
　花墜席(人生如樹花或落/糞溷或墜茵席)　雨霑席(杜甫詩雨/來霑席上)　玉¶
牀席(李白詩曰魯國寒事早初霜刈渚蒲此草最/可騐何必青龍䰅織作玉牀席欣承清夜娛)　江¶
樓席(杜甫詩江/樓枕席清)　原憂側席(禮有憂者/側席而坐)　喪專坐(有喪/者專)¶
(席而/坐)　以席自障(王隱晉書曰蘇峻亂王/坦之妻以席自障得免)　増舉席自¶
障(唐書宰相盧懷愼門不/施箔風雨至舉席自障)　　織席為業(蜀先主賣履/織席為業)¶
原織席自給(後漢書李恂為武威太守坐事免歩歸/結茅屋與諸生織席自給後為兖州牧)¶
盡前盡後(禮記虚坐盡後食坐/盡前注云嫌汚席也)　五重三重(又曰禮有/以多為貴)¶
(者天子之席五重諸侯/三重大夫再重士不重)　増滑而且凉(湘東備録曰唐/申王取豬毛刷)¶
<pb:KR3k0055_WYG_382-36b>¶
(浄令巧工織壬/癸席滑而且凉)　屈而不損(朝鮮國出滿花席草/性柔雖折屈而不損)¶
　　席五¶
原詩南齊謝朓詩曰本生潮汐地落影照參差汀洲蔽¶
杜若幽渚奪江蘺遇君時採擷玉座奉金巵但願羅衣¶
拂無使素塵彌　梁柳惲詩曰照日汀洲際揺風緑潭¶
側雖無獨繭絲幸有青袍色羅袖少輕塵象牀多麗飾¶
願君蘭夜飲佳人時宴息¶
原銘後漢李尤銘曰施席接賔士無愚賢值時所有何¶
<pb:KR3k0055_WYG_382-37a>¶
必羊肫　馮衍席前右銘曰修爾容貌飾爾衣服文之¶
以辭實之以德　又後右銘曰冠帶之貳從容有常威¶
儀之華惟德之英　晉傅𤣥銘曰銘席之左端曰閒居¶
勿極其歡右端曰寢處母忘其患左後曰居其安毋忘¶
其危右後曰惑生於邪色禍成於多言¶
　　薦一¶
原釋名曰薦所以自薦藉也蒲平以蒲作之其體平也¶
　說文曰蒻蒲子也可以為薦¶
<pb:KR3k0055_WYG_382-37b>¶
　　薦二¶
原錦縁(魯連子曰人君所察者三不可不知不知時與/不時譬春不耕也不知行與不行譬以方為輪)¶
(也不知宜與不宜/譬以錦縁薦也)　草縁(鹽鐵論曰古者皮毛草蓐無/茵席之加㫋蒻之美及其後)¶
(大夫士複薦草縁蒲平單莞庻人即草蓐索經單藺籧/篨而已今富者繡茵翟柔蒲子露林中者&KR3197;皮代旃闒)¶
(坐平/莞)　茵薦(曹植九咏曰茵薦兮/蘭席蕙幬兮荃牀)　増木薦(漢書曰材/官騶發矢)¶
(道同的則匈奴之革/笥木薦不能當也)　原紫羅薦(漢武帝内傳曰帝齋/于尋眞臺紫羅薦地)¶
(夜二更後/西王母至)　黄莞薦(拾遺記曰周穆王時西王/母來敷黄莞薦莞色若金)　増給¶
馬撤薦(晉書范逵嘗過陶侃侃/母撤所臥新薦給其馬)　淚母爛薦(齊庾沙彌/母亡所坐)¶
<pb:KR3k0055_WYG_382-38a>¶
(薦淚沾/為爛)¶
　　褥一¶
原釋名曰褥人所坐䙝辱也　増又曰茵車中所坐用¶
虎皮也　爾雅曰蓐謂之兹　文獻通考曰宋制逍遥¶
輦有金絲坐褥扶版踏牀褥飾以紅花羅錦踏牀褥一¶
襯褥十六　又曰宋大禮舊儀御坐金裹裝釘施珠坐¶
褥紹興十五年八月上謂輔臣曰事天以誠為主茍尚¶
侈麗則失精禋之意矣乃詔有司製褥母以珠為飾¶
<pb:KR3k0055_WYG_382-38b>¶
金史輿服志曰太常寺檢宋南郊鹵簿五輅有座褥及¶
行馬褥用銀褐黄青羅錦　又曰皇后重翟車尋儀褥¶
二踏道褥十　元史輿服志曰玉輅有方輿地褥二勾¶
闌内褥八皆用雜錦綺¶
　　褥二¶
増王子年拾遺記曰周穆王時紫羅文褥者檀孫國所¶
獻　東觀漢記曰祭遵有病詔賜重茵　後漢書曰王¶
暢為南陽太守時以奢靡相尚暢布被皮褥以矯其敝¶
<pb:KR3k0055_WYG_382-39a>¶
　原張璠漢記曰荀爽字慈明為三公食不過一肉脫¶
粟飯坐皮褥　魏武本紀曰上儉率茵褥取温無有縁¶
飾　増魏志曰王朗上疏曰老臣慺慺願國家同祚於¶
軒轅之伍某少小常苦被褥太温則不能使軟膚弱體¶
是以難可防護而易用感慨若常全小緼袍不致於至¶
厚則必咸保金石之性而比壽於南山矣　又曰焦先¶
字孝然河東人也髙尚不仕自作蝸牛廬淨埽其中榮¶
木為牀布褥其上天寒搆火以自炙　原吳志曰張昭¶
<pb:KR3k0055_WYG_382-39b>¶
非魯肅頗毁訾之孫權不以介意賜肅母帷帳氊褥¶
吳録曰孟宗少從南陽李肅學其母為作厚褥大被或¶
問其故母曰小兒無德致客學者多貧故為廣被庶可¶
得與氣類接(一作孟仁字恭武/江夏人從李繡學)　世說曰晉孝武年十¶
三四時冬天晝日不著複衣夜則累茵褥謝公云體宜¶
令有常陛下晝過冷夜熱恐非攝養之術帝曰夜靜宜¶
温謝公出歎之　晉書曰太宰何曽遜位賜簟褥一具¶
　増㑹稽後賢傳曰丁潭以光禄大夫還第詔賜牀帳¶
<pb:KR3k0055_WYG_382-40a>¶
席褥　鄴中記曰石虎作褥長三丈用錦縁之　北齊¶
書曰李元忠位儀同三司孫騰司馬子如詣之正坐樹¶
下對壺獨酌使婢巻兩褥質酒肉二人大歎息大餉米¶
絹受而散之　唐書曰魏徵太宗嘗賜素褥以崇其尚¶
　杜陽雜編曰唐元載寵姬薛瑶英載為處却塵褥褥¶
出句驪國云是却塵之獸毛所為也其色殷鮮光軟無¶
比　宋司馬光曰劉恕自洛陽南歸無寒具光以舊貂¶
褥假之固辭強與之至潁川悉封還　輟耕録曰元文¶
<pb:KR3k0055_WYG_382-40b>¶
定王錫喇卜為學士時嘗在上左右一日體少倦遂于¶
便殿之側偃臥因而就寐上因以藉坐方褥國語所謂¶
都爾伯珍者親扶其首而枕之¶
　　褥三¶
増鴛鴦　芙蓉(西京雜記曰趙合德遺飛燕書有/鴛鴦褥  杜甫詩曰褥隱繡芙蓉)　鼲¶
貂　原鼷鼠(張易之母有牙席犀簟鼲貂之褥蛩□之/氈  神異經曰北方有氷萬里厚百丈鼷)¶
(鼠在氷下土中其毛長/八尺可以為褥却風寒)　増氷蠶　金縷(樂府雜録唐/老子嘗買一)¶
(舊錦褥有波斯見之乃曰此氷蠶絲所織暑月陳於坐/滿室清凉  輟耕録曰寢殿西夾有楠木寢牀金縷褥)¶
<pb:KR3k0055_WYG_382-41a>¶
　原紫羆　白豹(拾遺記曰周靈王起昆昭之臺設狐/腋素裘紫羆大褥一人以指彈席而)¶
(暄風入室萬齊書曰褚彦回弟澄為左民尚書彦回薨/澄以錢一  一千就招提寺贖髙帝所賜彦回白豹坐)¶
(褥/)　増花裀作褥　香爐臥褥(開元遺事曰學士許瑾/毎結宴花圃中未嘗具)¶
(幄設坐使童僕重聚落花鋪於座下曰吾自有花䄄之/褥也  西京雜記曰長安巧工丁緩作臥褥香爐一名)¶
(被中香爐為機環轉運四周而爐/體常平可置之被褥故以為名)¶
　　褥四¶
増紫褥(舍人院毎知制誥設/紫褥於庭面北拜㕔)　繡褥(繡褥花䄄/列滿堂)　原蒲¶
褥(齊書曰宗測髙尚不仕王/儉雅重之贈以蒲褥筍席)　芳褥(謝惠連賦曰援/綺衾兮坐芳褥)¶
<pb:KR3k0055_WYG_382-41b>¶
繡茵(漢書曰霍禹廣治第室作乗輿/輦加繡茵憑黄金塗韋絮薦輪)　髙茵(司馬相如/美人賦曰)¶
(髙茵/重設)　文茵(詳褥/一)　錦茵(南越傳曰尉佗/臥象牀錦茵)　獨坐褥(晉/東)¶
(宫舊事曰皇太子納妃/有承牀褥三獨坐褥二)　步輿褥(又曰皇太子拜有八/尺褥一中褥一步輿)¶
(褥/一)　茵褥調良(蔡邕協初賦曰莞/蒻和軟茵褥調良)　茵褥不安(陸機百/年歌曰)¶
(百歲時盈數已登肌肉單四支百節還相患目若/濁鏡口垂涎呼吸顰蹙反側難茵褥滋味不復安)¶
　　褥五¶
増詩元吳萊西域種羊皮書褥歌寄李仲羽曰波斯谷¶
中神夜語波斯牧羊不知數當道剚刀羊可食土城留¶
<pb:KR3k0055_WYG_382-42a>¶
種羊脛骨四圍築垣聞杵聲羊子還從脛骨生青草叢¶
抽臍未斷馬蹄踣鐵繞坦行羊子跳踉却在草鼠王如¶
拳不同老飫肉筵開塞饌肥裁皮褥作書林寶南州俠¶
客遇西人昔得手褥今無倫君不見氷蠶之錦欲盈尺¶
康洽年來貧不貧¶
増啓梁簡文帝謝勅賚貂坐褥席啓曰東瀛美毳不著¶
馬彪之儀北朔文茵豈問張敞所記陰炭既重寒井猶¶
氷特降殊私温華曲被雖狐白千金織成千種李頒漢¶
<pb:KR3k0055_WYG_382-42b>¶
被楊䧏曹氈不足以髣髴洪慈連類聖澤　原梁元帝¶
謝勅賜褥啓曰昔漢后錫貂魏君送褥未有𤣥兔來王¶
黄龍作貢便覺肅眘非遥挹婁無逺¶
　　氈一¶
増說文曰蛩毛可以為氈　釋名曰氈旃也毛相著旃¶
旃然也　集韻曰氈細罽也　周禮春官掌次曰王大¶
旅上帝則張氈案　又曰掌皮供毳毛為氈以待邦用¶
事　唐六典曰原夏等州出白氈　又曰安西出緋氈¶
<pb:KR3k0055_WYG_382-43a>¶
　　氈二¶
増拾遺記曰漢武以氈綈藉地惡轍之喧也　漢書曰¶
王吉諌昌邑王游獵曰夫廣厦之下細氈之上明師居¶
前勸誦在後上論唐虞之際下及殷周之盛其樂豈徒¶
銜橛之間哉　齊書曰孔奐為晉陵太守清白自守妻¶
子並不之官唯一單船臨郡所得秩俸隨即分贍孤寡¶
郡中號曰神君曲阿富人殷綺見奐居處儉素乃餉以¶
衣氈一具奐曰百姓未周不容獨享温飽幸不為煩¶
<pb:KR3k0055_WYG_382-43b>¶
北齊書曰裴寛與東魏將彭樂戰於新城因傷被擒至¶
河陰見齊文襄寛舉止閒雅善于荅對文襄甚賞異之¶
解鎖付館厚加禮遇寛乃裁所臥氈夜縋而出因遁還¶
　又曰清河三年周師及突厥至并州突厥謂周人曰¶
爾言齊亂故我伐之今齊人眼中有鐵何可當也遂還¶
至陘嶺凍滑乃鋪氊以渡之　又曰綦雋佞巧能候當¶
途斛斯椿賀拔勝皆與友善性多詐賀拔勝出鎭荆州¶
過雋别因辭故見敗氈弊被更遺之錢物　五代史曰¶
<pb:KR3k0055_WYG_382-44a>¶
後唐李愚渤海無棣人有疾明宗遣官視之見其敗氈¶
弊席四壁蕭然明宗嗟歎命以供帳物賜之¶
　　氈三¶
増石青　紫茸(日南傳曰調斯國有石青染氈綘染氈/  蘇軾紙帳詩曰暖于蠻帳紫茸氈)¶
　楊花糝　雪花鋪(杜甫詩糝徑楊花鋪白氈氈/黄庭堅詩可怕雪花鋪白)¶
　　氈四¶
原氈席(漢書食貨志曰氈席/千具亦比千乗之家)　増氈筆(摭言曰唐李紆/放舉人榜未及)¶
(塡禮部貢院字值令史醉以氈筆染不能加/墨迨明方覺濃淡相間反致其妍遂為故事)　原荷氈¶
<pb:KR3k0055_WYG_382-44b>¶
(聖主得賢臣頌曰荷氈被/毳者難與道純綿之麗密)　咽氈(漢書曰蘇武使匈奴/絶不與食天雨雪齧)¶
(雪與氈毛/裹咽之)　索佳氈(魏氏春秋曰李勝為荆州刺史曹/爽令勝辭司馬宣王因伺察之宣)¶
(王謬問勝并州有佳氈可致/之勝出曰太傅耄無能為也)　割半氈(謝朓見江革敝/絮草席躭學不)¶
(倦乃脫所著被并/手割半氈與之)　比肩氈(陸雲詩曰冬坐比/肩氈比肩獸名也)　大花¶
氈(廣志曰羌女人被/大花氈以為盛服)　草為氈(黄庭堅詩曰鉏/頭為枕草為氈)　蝨生¶
氈(蘇軾詩曰羨子久/不出讀書蝨生氈)　寒無氈(杜甫詩曰才名三/十年坐客寒無氈)　靴¶
無氈(北齊書曰趙彦深靴無氈衣㡌穿/敝司馬子如給之用為尚書令史)　舊青氈(杜甫/詩曰)¶
(遥憶舊/青氈)　合花氈(梁簡文帝詩曰雲/母&KR1440;中合花氈)　魏武青氈(魏武/與楊)¶
<pb:KR3k0055_WYG_382-45a>¶
(彪書曰今贈足下/青氈牀褥三具)　子敬青氈(語林曰王子敬在齋中/臥偷人取物一室之内)¶
(略盡子敬臥而不動偷遂登榻欲冇所覓子敬因呼曰/偷兒石染青氈是我家舊物可特置否於是羣偷置物)¶
(驚/走)　自裹以氈(魏志曰鄧艾伐蜀自陰平行無人之地/鑿山通道作橋以氈自裹推轉而下)¶
　自撤眠氈(俗說曰桓豹奴病勞冷無氈可/臥桓車騎自撤已眠氈與之)¶
　　氍㲣一¶
増通俗文曰織毛褥謂之氍㲣　聲類曰氍㲣毛席也¶
　　廣志曰氍㲣白㲲毛織也近出南海古文稱北漢¶
之氍㲣非其所生案氍㲣本作氍□音瞿捜織毛褥也¶
<pb:KR3k0055_WYG_382-45b>¶
　増諸葛亮詔荅恢曰行當離别以為惆悵今致氍㲣¶
一以達心也¶
　　氍㲣二¶
原繭絲(魏略曰大秦國以野繭絲織成氍㲣其/文有赤白黒緑紅絳金縹碧黄十種色)　羊毛¶
(南州異物志曰氍㲣以羊毛雜羣獸之毛織/鳥獸草木人物雲氣作鸚鵡逺望軒軒若飛)　増美人¶
贈(張衡四愁曰美/人贈我氈氍㲣)　原北堂坐(古樂府曰請客上/北堂坐氈及氍㲣)　天¶
竺出(吳時外國𫝊曰天/竺國出細靡氍㲣)　月氐出(周書曰波斯國大月/氐之别種也其地出)¶
(氍/㲣)¶
<pb:KR3k0055_WYG_382-46a>¶
　　毾㲪一¶
原通俗文曰氍㲣細者謂之毾㲪施大牀之前小榻之¶
下所以登而上牀也案毾㲪亦作□&KR1674;音塔登罽也¶
　　毾㲪二¶
原五色(魏略曰大秦國以羊毛木皮野絲作之其/屬有五色九色[翕*毛]㲪海東諸國所作也)　百¶
種(異苑曰沙門有法存者住廣州善醫術遂富有八尺/毾㲪作百種形象又有沉香八尺板牀太原王淡為)¶
(刺史大兒邵之屢求二物法存不與王殺而籍/焉法存後形見於府内王尋得疾亡邵之又喪)　馬鞍¶
置(東觀漢記曰景丹率衆至廣阿光武/出城外馬坐鞍置氈毾㲪上設酒肉)　増軍帳施(馬/融)¶
<pb:KR3k0055_WYG_382-46b>¶
(奏馬賢於軍中帳内施/[翕*毛]㲪士卒飄於風雪)　原出毾㲪(南史曰中天竺/國出好裘毾㲪)¶
鋪毾㲪(世說曰王子猷詣郗雍州雍州在内未出王見/鋪毾㲪云阿乞那得此令左右送向家郗出王)¶
(曰向有大力者/負之去郗無忤)¶
　　牀襜一¶
原釋名曰牀前帷曰襜襜垂也　増通俗文曰障牀曰¶
幨¶
　　牀襜二¶
原緑綺(晉東宫舊事曰皇太子納/妃有緑石綺絹裹牀襜二)　増青霞(蘇軾詩曰/夢中仇池)¶
<pb:KR3k0055_WYG_382-47a>¶
　(千仞巖便欲/攬我青霞襜)¶
　¶
　¶
　¶
　¶
　¶
　¶
　¶
<pb:KR3k0055_WYG_382-47b>¶
　¶
　¶
　¶
　¶
　¶
　¶
　¶
御定淵鑑類函卷三百七十七¶
