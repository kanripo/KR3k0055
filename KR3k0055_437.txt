# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.702952
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十二
<pb:KR3k0055_WYG_437-1a>¶
　欽定四庫全書¶
御定淵鑑類函卷四百三十二¶
　　獸部四(獼猴比果然/鼠    肩獸)　(增猶附貘猩猩/猰㺄      夔)　(髴髴/蒲牢)　(貂/貀)¶
　　　(增白澤/增獺)　(增角端/)¶
　　　獼猴一¶
　原毛詩草蟲經曰猱獼猴也楚人謂之沐猴老者為獑¶
　(在咸/反)猢獑猢駿㨗也其鳴噭噭而悲　增本草釋名曰¶
　白虎通云猴候也見人設食伏機則憑髙四望善於候¶
<pb:KR3k0055_WYG_437-1b>¶
　者也猴好拭面如沐故謂之沐而後人訛沐為母又訛¶
　母為獼愈訛愈失矣說文云為字象母猴之形即沐猴¶
　也非牝也猴形似愁胡故曰胡孫荘子謂之狙養馬者¶
　廐中畜之能辟馬病俗亦稱馬留梵書謂之摩斯咤¶
　本草集觧曰猴狀似人而頬陷有嗛(音歉藏/食處也)腹無脾以¶
　行消食尻無毛而尾短手足如人亦能竪行聲嗝嗝若¶
　欬孕五月而生子生子多浴於澗其性躁動害物畜之¶
　者使坐杙上鞭棓旬月乃馴也其類有數種小而尾短¶
<pb:KR3k0055_WYG_437-2a>¶
者猴也似猴而多髯者豦也似猴而大者玃也大而尾¶
長赤目者禺也小而尾長仰鼻者狖也似狖而大者果¶
然也似狖而小者蒙頌也似狖而善躍越者獑□也似¶
猴而長臂者猨也似猨而金尾者狨也似猨而大能食¶
猨猴者獨也　原抱朴子玉策記曰山中申日稱人君¶
猴也猴夀八百嵗　増又曰獼猴八百嵗變為猿又五¶
百嵗變為玃又一千嵗變為蟾蜍　元康地記曰猨與¶
獼猴不共山宿臨旦相呼　𤓰哇國山多猴不畏人呼¶
<pb:KR3k0055_WYG_437-2b>¶
以霄霄之聲則出或投以果實則其二大猴先至土人¶
謂之猴王猴夫人食畢羣猴食其餘　胡孫脂人摘去¶
毛髪者以塗之則不出　原爾雅曰累猴似猴南海人¶
名為累猴也玃似犬母猴也色蒼黒能攫持人好顧盼¶
也胛玃父善顧蜼卬鼻而長尾(蜼似獼猴而大蒼黑色/尾長數尺似獺尾末有)¶
(岐鼻露上向雨則自/懸於樹以尾塞鼻)　又曰貀(女&KR0632;/反)無前足狙玃屬也¶
□(竭於/反)如豹而形似獼猴多䰅奮迅其頭能舉石以摘¶
於人也　又曰蒙頌似猴而小紫黒色可畜以捕鼠勝¶
<pb:KR3k0055_WYG_437-3a>¶
猫　增蒙頌一名蒙貴乃蜼之又小者也　玃純牡無¶
牝故又名玃父亦曰猳玃善攝人婦女為偶生子又神¶
異經云西方有獸名□大如驢狀如猴善縁木純牝無¶
牡羣居要路執男子合之而孕此亦玃類而牝牡相反¶
者　玃名曰猿玃又名馬化　豦按郭璞云建平山中¶
有之大如狗狀如猴黄黒色西山經云崇吾之山有獸¶
焉狀如禺長臂善投石名曰舉父即此也　原說文曰¶
□(火屋/反)類犬腰以上黄腰以下黒食母猴　增獨似猨¶
<pb:KR3k0055_WYG_437-3b>¶
而大其性獨一鳴即止故諺曰獨一鳴而猿散或云即¶
黄腰也　狨狀大小類猨長尾作金色俗名金線狨輕¶
㨗善縁木甚愛其尾人以藥矢射之中毒即自齧其尾¶
也宋時文武三品以上許用狨座以其皮為褥也　狨¶
毛柔長如絨可以藉可以緝故謂之狨而猱字亦從柔¶
也或云生於西戎故從戎也猱古文作&KR1725;象形今呼長¶
毛狗為猱取此象　獑猢說文作□□乃蝯蜼之屬黒¶
身白腰如帶手有長毛白色似握版之狀蜀地志云獑¶
<pb:KR3k0055_WYG_437-4a>¶
猢似猴而甚㨗在樹上歘然騰躍如飛鳥也　原劉欣¶
期廣州記曰猦母似猨無尾見人若慙屈頸叩頭打殺¶
得風還活(詳/貍)　增莊子曰今取猨狙而衣周公之服彼¶
必齕齧挽裂盡去而後慊　原楚辭曰獼猴兮熊羆慕¶
類兮似悲　增西京賦曰杪木末擭獑猢　郭璞江賦¶
曰迅蜼臨虛以騁巧孤玃登危而雍容¶
　　獼猴二¶
增莊子曰呉王浮於江登於狙之山衆狙見之恂然棄¶
<pb:KR3k0055_WYG_437-4b>¶
而走有一狙焉委蛇攫搔見巧乎王王射之敏給摶矢¶
王命相者趣射之狙死王顧謂其友顔不疑曰之狙也¶
伐其巧恃其便以傲予以至此極也　列子曰宋有狙¶
公愛養狙而家匱将限其食曰與若芧朝三而暮四衆¶
狙皆怒曰然則朝四而暮三衆狙皆悅　原韓子曰燕¶
王徴巧術人請以棘刺之端為母猴母猴成巧人曰人¶
主欲觀之必半嵗不入宮不飲酒食肉雨霽日出視之¶
晏隂之間而棘刺之母猴乃可見也燕王曰寡人不能¶
<pb:KR3k0055_WYG_437-5a>¶
觀也　增淮南子曰楚人有烹猴而召其鄰人以為狗¶
羮也而甘之後聞其猴皆㨿地而吐之此為未始知味¶
者也　原漢書曰韓生勸項羽都闗中羽曰吾聞富貴¶
不還故鄉如衣錦夜行乃燒宮室都彭城韓生曰人言¶
楚人沐猴而冠果然　又曰長信少府檀長卿為沐猴¶
與狗鬭盖寛饒奏免之　增抱朴子曰滕永叔常畜一¶
大獼猴鎻著牀間犬忽齧殺之永叔便合鎻埋後百許¶
日有見獼猴走上永叔承塵上驚指之曰獼猴何以被¶
<pb:KR3k0055_WYG_437-5b>¶
傷血流斷走乎永叔曰始乃知猴死復有鬼也　捜神¶
後記曰晉太元中丁零王翟昭後宮養一獼猴在妓女¶
房前前後妓女同時懐姙各産子三頭出便跳躍昭方¶
知是猴所為乃殺猴及子妓女同時號哭昭問之云初¶
見一年少著黄練單衣白紗帢甚可愛笑語如人　南¶
史曰魚𢎞為湘東王鎮西司馬述職西上道中乏食於¶
窮洲之上捕得數百獼猴膊以為脯以供酒食　天監¶
起居注曰林邑王范績乞内附為臣兼獻白猴一頭¶
<pb:KR3k0055_WYG_437-6a>¶
汀州志曰唐大歴中有猴數百集古田杉林中里人欲¶
伐木殺之中一老猴忽躍去近鄰一家縱火焚屋里人¶
懼亟走救火於是羣猴脫去　野人閒話曰蜀中有楊¶
千度者善弄胡孫㑹人言語一日内廄胡孫絶維上殿¶
閣蜀主令射之三日不得内監奏千度能弄胡孫試令¶
捉之楊遂以十餘頭戱於殿前内廏者亦在舎上窺之¶
楊髙聲曰奉勅把舎上胡孫来果立致於殿前蜀主大¶
悅厚賜千度内臣因問其教之之術對曰胡孫乃獸實¶
<pb:KR3k0055_WYG_437-6b>¶
不㑹人語先餌以靈砂變其獸心然後可教耳　湘山¶
野録曰南唐李後主獵青龍山一牝狙觸網見主兩淚¶
稽顙指其腹戒虞人保守之是夕誕二子還幸大理寺¶
録囚繫有大辟婦以孕在獄未幾誕二子煜感狙事罪¶
止於流¶
　　獼猴三¶
原抱梁　升木(袁淑俳諧集常山王九命文曰及至圗/身失所羈靮人間馴纓服制惟意所牽)¶
(登楹而遨抱梁而眠拾摭遺餘恣口所便雅毛詩曰無/教猱升木毛萇注曰猱猨屬也孫炎注爾  曰猱母猴)¶
<pb:KR3k0055_WYG_437-7a>¶
(也/)　丹脣　赤足(上傅休奕猨猴賦猨/下江乗地記並詳)　騎牛　服鼠¶
(郭須魏晉世語曰司馬宣王辟周泰為新城太守尚書/鍾毓謂泰曰君釋褐登宰府乞兒乗小車一何駛泰曰)¶
(君明公之子少有文彩故守吏職獼猴乗土牛一何遲/衆賔悅服  王充論衡曰蚊蝱之力不如牛馬牛馬困)¶
(於蚊蝱有勢也鹿之角足以觸犬猴之手足/以搏鼠然而鹿制於犬猴服於鼠爪不利也)　蟲質¶
獸身(譙子法訓曰人之所以貴者以其禮節也人而無/禮其獼猴乎雖人像而蟲質也  下見阮籍獼猴)¶
(賦/)　增孫供奉　尾君子(幕府燕閒録唐昭宗播遷隨/駕冇弄猴者猴頗馴能隨班)¶
(起居昭宗賜以緋袍號孫供奉羅隐詩何如學取孫供/奉一笑君王便著緋是也朱梁篡位取此猴令殿下起)¶
(居猴望見全忠徑趨其前跳躍奮擊遂被殺曰清異録/郭休隐居泰山畜一胡孫謹恪不踰規矩呼  尾君子)¶
<pb:KR3k0055_WYG_437-7b>¶
　猿父　王孫(嘉祐雜志猴部頭猿父也衣以俳優服/常在昭宗側  廣雅猴一名狙一名王)¶
(孫一名/胡孫)　擘鳶　侵黍(昔人有畜子母猴一日鳶飛下/摶其子對母啄其腦食其髓胡)¶
(孫哀鳴不食徑於㕑中取肉一片戴頂上往中庭似有/所伺逡巡鳶果来搏肉胡孫兩手撦擘其翅齧腦食髓)¶
(衆見之甚為快意乞神仙傳有人種黍山中患獼猴食/之聞介象有道術  辟猴之法象曰明日往視黍所望)¶
(見羣猴便大喚語之曰己白介君教莫侵食黍此人明/日往視黍遇羣猴適欲下樹因述象語遂各自還山)¶
　縁柱　滿山(上見梅堯臣詩獻二程遺書程伯淳遊/山山僧云晏元  南来獼猴滿野戱為)¶
(一絶云聞說獼猴性頗靈相車来便滿山/迎鞭驘到此何曾見始覺毛蟲亦世情)　如拳　若¶
欬(崇安志武夷山多獼猴其小者/僅如拳  下見猴一本草集觧)　為鮓　噉羮(異物/志南)¶
<pb:KR3k0055_WYG_437-8a>¶
(方人以獼猴頭為鮓千臨海異物志安家夷好噉猴/頭羮諺言人能負人  石之粟不願負人猴頭羮臛)¶
　　獼猴四¶
增詩唐杜甫從人覓小胡孫詩曰人說南州路山猨樹¶
樹懸舉家聞若欬為寄小如拳預哂愁胡面初調見馬¶
鞭許求聰慧者童稚捧應顛　宋梅堯臣詩曰甞聞養¶
騏驥辟意繫獼猴供奉新教藝將軍舊病偷聊看縁柱¶
杪尚想傍崖頭更祝南州使如拳試為求　蘇轍山胡¶
孫詩曰山胡擁蒼翠兩耳白茸茸野樹啼終日黔山深¶
<pb:KR3k0055_WYG_437-8b>¶
幾重啄雞探細石噪虎上孤峯被執應多恨筠籠僅不¶
容　黄庭堅詩曰直宜少陵覓未觧栁州憎婢喜常儲¶
粟奴顛屢掣繩¶
原賦後漢王延夀王孫賦曰原天地之造化實神偉之¶
□竒道淵微以密妙信無物而弗為有王孫之狡獸形¶
陋觀而醜儀顔狀類乎老公軀體似乎小兒眼□(崖/)□¶
(五流/反)以眩(乎盼/反)卹視□(戢/)睫以䀗(乎恱/反)睳(乎迷/反)突(烏決/反)¶
髙目而曲頞䁵(儇/)□(乎久/反)歴而隳離鼻&KR2737;(許觧/反)齁(許候/反)¶
<pb:KR3k0055_WYG_437-9a>¶
以䶋(吸/)&KR2435;(許夾/反)耳聿役以適(摘/)知口嗛(呼忝/反)呥以䶨(則/咸)¶
(反/)齺(鄒/)脣□(制狹/反)㗩(而懾/反)以&KR2863;(疋卑/反)□(妍卑/反)齒崖崖以¶
齴(獻/)齴嚼&KR3096;□(染/)而囁(而葉/反)唲儲糧食於兩頰稍委輸¶
於胃脾踡兔蹲而狗踞聲歴鹿而喔吚或嗝(古厄/反)嗝而¶
&KR2203;&KR2203;又嘀(的/)嗅(火歴/反)其若啼姿僭傔(呼店/反)而惣贛(音/貢)豁¶
盱䦧以瑣䤈眙(苔/)睕(苑/)䁓(子公/反)而□(覓/)䁑(錫/)盶(阮/)□(而/兖)¶
(反/)□而踧□(訾/)生深山之茂林處嶄巖之嶔﨑性&KR1536;猜¶
而㺕疾態峰出而横施縁百仭之髙木攀窈裊之長枝¶
<pb:KR3k0055_WYG_437-9b>¶
背牢落之峻壑臨不測之幽溪尋柯條以宛轉或捉腐¶
而登危若將頹而復著紛絀(黜/)絀以陸離或羣跳(土弔/反)¶
而電透或𤓰懸而瓠垂上觸手而拏攫下對足而登跂¶
互攀攬以狂接夐儵□而奄赴時遼落以蕭索乍睥睨¶
以容與或蹂趹(決/)以跳迸又咨陬而攅聚扶嶔崟以□¶
(陳/)椽(勅縁/反)躡危臬而騰舞忽湧逸而輕迅羌難得而覼¶
縷同甘苦於人類好哺糟而啜醨乃設酒於其側競争¶
飲而□(火縁/反)馳&KR3842;(火蜀/反)陋䣱(火侯/反)以迷醉矇眠睡而無¶
<pb:KR3k0055_WYG_437-10a>¶
知暫挐鬃(子公/反)以□(火結/反)縛遂纓絡以縻羈歸鎻繫於¶
庭廏觀者吸咽而忘疲　晉阮籍獼猴賦曰夫獼猴直¶
其微者也猶累於下陳體多似而匪類貎乖殊而不純¶
外察慧而無度故人面而獸心性偏凌而干進似韓非¶
之囚秦揚眉額而驟眒似巧言而偽真整衣冠而偉服¶
懐項王之思歸耽嗜慾而眄視有長卿之妍姿沐蘭湯¶
而滋穢匪宋朝之媚人終嗤弄而處紲雖近習而不親¶
增文唐栁宗元憎王孫文曰王孫之徳躁以囂勃諍號¶
<pb:KR3k0055_WYG_437-10b>¶
呶唶唶疆疆雖羣不相善也食相噬齧行無列飲無序¶
乖離而不思有難推其柔弱者以免好踐稼蔬所過狼¶
藉披攘禾實未熟輙齕齩投注竊取人食皆以自實其¶
嗛山之小草木必凌挫折撓使之瘁然後已故王孫之¶
居山山恒稿然則物之甚可憎莫王孫若也¶
　　果然一(猶附/)¶
原吴録地里志曰九真胥浦縣有獸名果然猨狖(一作/豽)¶
類也色青赤有文居樹上此郡及日南皆有之　南方¶
<pb:KR3k0055_WYG_437-11a>¶
草物狀曰果然獸生在山林上民人以毒弓射之剥取¶
皮皮文青赤白色縫相連作席出九真日南郡　南州¶
異物志曰交州以南有果然獸其鳴自呼身如猨犬面¶
通身白色其體不過三尺而尾長四尺餘反尾度身過¶
其頭視其鼻仍見兩孔仰向天其毛長柔細滑澤色以¶
白為質黒為文視如蒼頭鴨脇邉斑文集十餘皮可得¶
一褥繁文麗好細厚温煖　增國史補曰果然猨屬頬¶
有髥髥黒性好理髥又愛其類生相序死相赴取一果¶
<pb:KR3k0055_WYG_437-11b>¶
然數十果然可得蓋聚族而啼殺之不去　夷堅續志¶
曰果然似猨而差大行則大者前小者後有為射中者¶
則生者㧞死者箭自刺而死可謂仁義之獸矣　果然¶
九真土人號曰歌然　本草釋名曰大者為然為禺小¶
者為狖(或作/貁□)為蜼(或作/&KR1702;)南人名仙猴俗作猓&KR1738;　本草¶
集觧曰爾雅蜼仰鼻而長尾即此也毛采斑爛尾末有¶
岐雨則以岐塞鼻古者畫蜼為宗彞亦取其孝讓而有¶
智也或言猶豫之猶即狖也其性多疑見人則登樹上¶
<pb:KR3k0055_WYG_437-12a>¶
下不一甚至奔觸破頭折脛故人以比心疑不決者而¶
俗呼騃愚為癡&KR1702;也　段氏逰蜀記曰戎人進果然褥¶
皁褐碧三色相間¶
　　果然二¶
原賦魏鍾毓果然賦曰果然似猴象猨黒頬青身肉非¶
嘉餚唯皮為珍¶
原啟梁張纉謝皇太子賚果然褥啟曰伏以狐裘熊席¶
徒負舊名黒豹青&KR0968;未能適體嚴冰在節朔飈結宇吹¶
<pb:KR3k0055_WYG_437-12b>¶
綸愧煖挾纊慙温但勤非伏寢恩重夜覆道媿經明坐¶
叨重席仰榮俯媿進退在顔¶
　　猩猩一¶
原山海經曰有獸人面名曰狌狌　又曰猩猩知人名¶
其為獸如豕而人面　爾雅曰猩猩小而好啼　禮記¶
曰猩猩能言不離禽獸　孫卿子曰猩猩能言笑亦二¶
足無尾而君子啜其羮食其胾故人非以二足無毛以¶
知禮也　呂氏春秋伊說曰肉之美者猩猩之脣　淮¶
<pb:KR3k0055_WYG_437-13a>¶
南子萬畢術曰歸終知来猩猩知往(歸終/神獸)　蜀志曰封¶
溪縣有獸曰猩猩體似猪面似人音作小兒啼聲既能¶
人語又知人名人以酒取之猩猩覺初暫甞之得其味¶
甘而飲之終見羈纓也(增裴炎序曰阮汧曾使封溪見/邑人云猩猩在山谷間甞有數)¶
(百為羣里人以酒并糟設於路側又爱著屐里人織草/為屐更相連結猩猩見酒及屐則知設者祖先姓字及)¶
(呼名云奴欲殺我舎爾而去復自再三相謂曰試共甞/酒及飲甘味逮乎醉因取屐而著之乃皆獲輙無遺者)¶
(遂置檻中隨其所欲而飲之將烹里人索其肥者乃自/推肥泣而遣之或刺其血問之爾與我幾許猩猩曰二)¶
(升果足其數若加之鞭捶而問之隨所/加而得至於一斗弗如此未肯頓輸)　原華陽國志¶
<pb:KR3k0055_WYG_437-13b>¶
曰永昌郡有猩猩能言其血可以染朱罽　廣志曰猩¶
猩似狟聲如小兒啼不聞其言出交阯封溪縣　括地¶
圗曰猩猩人面豕身知人名也　南方草物狀曰猩猩¶
之獸生在野狀如㹠子民人捕取交阯武平興古有之¶
　增水經注曰猩猩猨形人面顔容端正善與人音聲¶
妙麗如婦人對語聞之無不酸楚其肉食之窮年無厭¶
可以辟穀　逸書曰猩猩肉食之令人不昧　本草釋¶
名曰猩猩能言而知来猶惺惺也　羅願爾雅翼曰古¶
<pb:KR3k0055_WYG_437-14a>¶
之說猩猩者如豕如狗如猴今之說猩猩者與狒狒不¶
相逺云如婦人被髪袒足無膝羣行遇人則手掩其形¶
謂之野人(據羅說則似乎後世/所謂野女野婆者也)　唐蒙博物志曰日南¶
有野女羣行覓夫其狀白色徧體無衣襦　周密齊東¶
野語曰野婆出南丹州黄髪椎髻裸形跣足儼然若一¶
媪也羣雌無牡上下山谷如飛猱自腰已下有皮蓋膝¶
每遇男子必負去求合甞為健夫所殺死以手䕶腰間¶
剖之得印方寸瑩若蒼玉有文類符篆也(合二説與羅/氏説觀之則)¶
<pb:KR3k0055_WYG_437-14b>¶
(野女似即猩猩矣又雄鼠卵有文如符篆/治鳥腋下有鏡印則野婆之印篆非異也)　獨異志曰¶
漢黄霸為封溪令部人陳㢘㩦酒并猩猩以獻霸問曰¶
何物人未及應囊中語曰斗酒并僕耳霸以其物有靈¶
開囊放之狌狌悲啼而去　雲嶠類要曰宋太祖平嶺¶
南求得猩猩如雄鴨而大取其血染色如渥丹與傳記¶
所載不同¶
　　猩猩二¶
增詩宋黄庭堅詩曰爱酒醉魂在能言機事疎　又曰¶
<pb:KR3k0055_WYG_437-15a>¶
桄榔葉暗㯽榔紅朋友相呼墮酒中¶
原賛晉郭璞猩猩賛曰能言之獸是謂猩猩厥狀似猴¶
號音若嬰自然知往頗識物情¶
增銘唐裴炎猩猩銘曰爾形惟猿爾面惟人言不忝面¶
智不踰身¶
　　髴髴一¶
增本草釋名曰爾雅作狒說文作□從□從囟從禸象¶
形許慎云北人呼為土螻　方輿志曰狒狒西蜀及處¶
<pb:KR3k0055_WYG_437-15b>¶
州山中亦有之呼為人熊人亦食其掌剥去皮閩中沙¶
縣幼山亦有之呼為山大人或曰野人及山魈也　鄧¶
顯明南康記曰山都形如崑崙人通身生毛見人輙閉¶
目開口如笑好在深澗中翻石覓蟹食之　羽獵賦曰¶
羂嘄陽　張衡元圖曰梟羊喜獲先笑後愁　吴都賦¶
曰□□笑而被格　周書王㑹曰成王時州靡國獻□¶
□　本草集觧曰宋建武中獠人進雌雄二頭帝問土¶
人丁鑾鑾曰其面似人紅赤色毛似獼猴有尾能人言¶
<pb:KR3k0055_WYG_437-16a>¶
如鳥聲善知生死力負千鈞反踵無膝睡則倚物獲人¶
則先笑而後食之獵人因以竹筒貫臂誘之俟其笑時¶
抽手以錐釘其唇著額候死而取之髪極長可為頭髲¶
血堪染鞾及緋飲之使人見鬼帝乃命工圖之¶
　　髴髴二¶
原掩目　反踵(山海經其狀如人而長黒身有尾反踵/見人則笑笑則上唇掩其目交阯及南)¶
(康郡山中有大者丈餘玉說文曰□□/人身反踵自笑□音愚  篇音扶沸反)　山都(山海經/曰□□)¶
(俗呼山/都也)　梟羊(說文曰□□/一名梟羊)　如人(爾雅曰狒狒如人/被髪迅走食人)¶
<pb:KR3k0055_WYG_437-16b>¶
　如麂(說文曰□□/如麂善登木)¶
　　髴髴三¶
增賛晉郭璞髴髴賛曰髴髴怪獸被髪操竹獲人則笑¶
脣蓋其目終亦號咷反為我戮¶
　　貂一¶
原說文曰貂鼠屬也而大黄黒色出丁零國　廣志曰¶
貂出扶餘挹婁　魏畧曰扶餘國出貂豽　魏志曰烏¶
丸傳挹婁國出好貂今所謂挹婁貂是也　魏書曰鮮¶
<pb:KR3k0055_WYG_437-17a>¶
卑有貂鼲子皮毛柔軟故天下為名裘　增本草釋名¶
曰貂亦作鼦羅願云此鼠好食栗及松皮土人呼為栗¶
鼠松狗　原東觀漢記曰建武二十五年烏桓獻貂豹¶
皮詣闕朝賀　江表傳曰遼東太守遣使詣孫權送貂¶
皮千枚欲舉國歸吳　增五代史曰耶律徳光脫白貂¶
以衣晉髙祖¶
　　貂二¶
原啟梁簡文謝勅賚貂坐褥席啟曰東瀛美毳不著馬¶
<pb:KR3k0055_WYG_437-17b>¶
彪之儀北朔文茵豈問張敞所記隂炭既重寒井猶冰¶
特降殊私温華曲被雖狐白千金織成十種李頒漢被¶
楊降曹氈不足以髣髴𢎞慈連類聖澤¶
　　鼠一¶
原易曰艮為鼠　爾雅曰鼢鼠(墳地中/行者)鼸鼠(以頬裏/藏食)鼷¶
鼠(有毒/螫)鼶鼠(鼶音/斯)鼬鼠(似鼦赤黄色大尾/啖鼠江束呼為鼪)鼩鼠(音/劬)鼭鼠¶
(音/時)鼥鼠(音/吠)鼫鼠(鼫音石頭似兔尾有黄/色好在田中食榖豆)鼤鼠(音/問)鼨鼠(音/終)¶
豹文鼮鼠(文彩如豹漢武時得此/鼠終軍知之賜帛百匹)鼰鼠(音南見切似鼠/而蒼黒色在樹)¶
<pb:KR3k0055_WYG_437-18a>¶
(木/上)鼯鼠夷□(似蝙蝠肉翅飛且乳亦/名飛生音如人食火煙)　增本草釋名曰¶
鼠尖喙善穴故南陽人謂之䶆(音/錐)鼠其夀最長故俗稱¶
老鼠其性疑而不果故曰首鼠嶺南人食而諱之謂為¶
家鹿　原說文曰鼠穴蟲之總名也象形凡鼠之屬皆¶
從鼠鼨鼠出北地可作裘鼫五伎鼠也能飛不能上屋¶
能縁不能窮木能浮不能渡谷能穴不能掩身能走不¶
能先人　又曰鼢鼠伯勞之所化也䶄鼠令鼠也(増令/玉篇)¶
(作&KR2332;&KR2794;屬廣/韻班鼠也)　原本草曰鼹鼠世中一名隐鼠形如鼠¶
<pb:KR3k0055_WYG_437-18b>¶
而無尾黒色長鼻　增田鼠偃行地中能壅土成坌故¶
得諸名　隐鼠隂穿地中而行見日月光則死　田鼠¶
類鼠而肥多膏旱嵗為田害　鼹脚絶短僅能行尾長¶
寸許目極小項尤短最易取或安竹弓射取飼鷹　月¶
令季春田鼠化為鴽夏小正八月鴽為鼠是二物交化¶
如鷹鳩然也　原莊子曰鼹鼠飲河不過滿腹　廣志¶
曰白猿長尾白腹善縁登若家鼠小異者鼢鼠深目而¶
短尾苖鼠者野鼠也小而短尾天鼠以皮為裘今常名¶
<pb:KR3k0055_WYG_437-19a>¶
其裘為天鹿裘黄鼠在田野間為羣害榖麥善走凡狗¶
不得惟鼠狼能得之　增黄鼠晴暖則出坐穴口見人¶
則交其前足拱而如揖乃竄入穴即詩所謂相鼠有體¶
韓文所謂禮鼠拱而立者也古文謂之鼲鼠遼人呼為¶
貔貍或以貔貍為竹䶉貍貛者非亦名令邦　黄鼠狀¶
類大鼠黄色而足短善走極肥穴居有土窖如牀榻之¶
狀者則牝牡所居之處秋時畜豆粟草木之實以禦冬¶
各為小窖别而貯之村民以水灌穴而捕之味極肥美¶
<pb:KR3k0055_WYG_437-19b>¶
如豚子而脆皮可為裘領遼金元時以羊乳飼之以供¶
上饍以為珍饌千里贈遺最畏鼠狼能入穴銜出也北¶
地又有青鼠皮亦可用銀鼠白色如銀古名鼰鼠抱朴¶
子言南海白鼠毛可為布也百感錄云西北有獸頭黄¶
鼠短喙無目性狡善聽聞人足音輙逃匿不可卒得土¶
人呼為瞎撞亦黄鼠類也　宣大間産黄鼠土人珍之¶
凡捕之者必畜鬆尾鼠數隻名夜猴兒能嗅黄鼠穴知¶
其有無有則入齧其鼻而出　原毛詩曰相鼠刺無禮¶
<pb:KR3k0055_WYG_437-20a>¶
也衛文公正其羣臣而刺在位不承先君之化無禮儀也相¶
鼠有皮人而無儀人而無儀不死何為　又曰碩鼠碩¶
鼠無食我黍詩義疏曰樊光謂即爾雅鼫鼠也許慎云¶
鼫鼠五伎鼠也今之河東有碩鼠大能人立交前兩脚¶
於頭上跳舞善鳴食人禾稼逐則走入樹空中亦有五¶
伎或謂雀鼠其形大故序云石鼠也魏今河東河北縣¶
也詩言其方物宜謂此鼠非今大鼠又不食禾苖本草¶
又謂螻蛄為石鼠亦五伎古今方士名蟲鳥物異名同¶
<pb:KR3k0055_WYG_437-20b>¶
故記也　增鼫鼠居土穴樹孔中形大於鼠頭似兔尾¶
有毛青黄色與鼢鼠俱為田害鼢小居田而鼫大居山¶
也范成大云賔州鼫鼠専食山豆根土人取其腹乾之¶
入藥名鼫鼠肚　碩大也似鼠而大也闗西方音轉鼫¶
為䶂訛䶂為雀蜀人謂之&KR2408;鼠取其毛作筆俊亦大也¶
　原山海經曰丹熏之山有獸焉其狀如鼠而兔首麋¶
耳其音如嘷犬以其尾飛名曰耳鼠可禦百毒　增按¶
許慎說文云䴎飛且乳之鳥也故字從鳥又名飛生從¶
<pb:KR3k0055_WYG_437-21a>¶
鼠以似形也此物肉翅連尾飛不能上易至礧墜故謂¶
之䴎俗謂痴物為䴎義取乎此亦名鼯鼠與螻蛄同名¶
　關西山中甚有毛極密俱向下飛人捕取皮為暖帽¶
　按郭氏注爾雅云鼯鼠脚短爪長尾長三尺許飛而¶
乳子子即隨母後性喜夜鳴山海經云耳鼠即此也其¶
形翅連四足及尾與蝠同故曰以尾飛生嶺南者好食¶
龍眼人取其皮毛與産婦臨蓐時持之令兒易生　原¶
東方朔神異經曰北方有曽冰萬里厚百丈有磎鼠在¶
<pb:KR3k0055_WYG_437-21b>¶
冰下出焉其形如鼠食草木肉重萬斤可以作脯食之¶
已熱其毛長可八尺可以為蓐卧之可以却寒其皮可¶
以蒙鼓其聲千里有美尾可来鼠(此尾所在鼠/輙入此聚)　束晳¶
發蒙記曰西域有火鼠之布東海有不灰之木　増神¶
異經曰南方之外有火山長三十里廣五十里其中皆¶
生不燼之木晝夜火燒暴風猛雨不㓕火中有鼠重百¶
斤毛長二尺餘細如絲可以作布常居火中色洞赤時¶
出外而色白以水沃之即死織其毛以為布名火浣布¶
<pb:KR3k0055_WYG_437-22a>¶
　原南康記曰南康英山石室號金堂内金色有金鼠¶
時見　魚豢魏畧曰大秦國出辟毒鼠　増土撥鼠生¶
西番山澤間穴土為窠形如獺土人掘取食之魏志云¶
大秦國辟毒鼠似近此也　按唐書有鼧鼥(音駝/朴)鼠鼧¶
鼥言其肥也唐韻作□(音/僕)鼥俗訛為土撥耳䝉古人名¶
荅刺不花皮可為裘甚暖濕不能透　原晉太康地記¶
曰鳥鼠山在隴西首陽縣西南鼠尾短形如家鼠穴入¶
三四尺鼠在内鳥在外為牝牡　増郭璞曰其鳥為䳜¶
<pb:KR3k0055_WYG_437-22b>¶
其鼠為鼵　原梁州記曰聟水北聟鄉山有仙人唐公¶
房祠有一碑廟北有大坑碑云是其舊宅處公房舉宅¶
登仙故為坑焉山有易腸鼠一月三吐易其腸束廣微¶
所謂唐鼠者也(博物志曰唐房升仙雞狗並去惟以/鼠惡不將去鼠悔一月三吐腸也)¶
劉欣期交州記曰竹鼠如小狗子食竹根出封溪縣¶
増竹鼠嶺南所珍其狀類松鼠大如兔亦曰竹䶉重可¶
二三斤此鼠食筍故腴美得之最艱　竹䶉亦名竹㹠¶
䶉狀其肥㹠言其美也　燕山錄曰煮羊以䶉煮鱉以¶
<pb:KR3k0055_WYG_437-23a>¶
蚊物性相感也　本草集觧曰鼠類頗繁爾雅說文所¶
載後世不能悉知(□鼶鼮鼥鼭鼤鼨/䶈八鼠皆無考証)後世所知者二書¶
或未盡載可見格物無窮也　□□(音離/艾)孫愐云小鼠¶
也相銜而行(按秦記及草木子皆載羣鼠數萬/相銜而行以為鼠妖者即此也)　鼩鼱¶
(音劬/精)似鼠而小即今地鼠也　蹷鼠今契丹交河北地¶
有跳兔頭目毛色皆似兔而爪足似鼠前足僅寸許後¶
足近尺尾亦長其端有毛一跳數尺止即蹶仆此即蹶¶
鼠也(詳比/肩獸)　鼬狀似鼠而身長尾大黄色帶赤其氣極¶
<pb:KR3k0055_WYG_437-23b>¶
臊臭許慎所謂似貂而大色黄而赤者是也其毫與尾¶
可作筆嚴冬用之不折世所謂鼠䰅栗尾者是也　按¶
廣雅鼠狼即鼬也一名□(音/谷)鼠一名地猴江南呼為鼪¶
其色黄赤如柚故名此物健於捕鼠及禽畜又能制蛇¶
虺莊子所謂卑身而伏以候敖者東西跳梁不避髙下¶
者是也　鼷鼠極細卒不可見食人及牛馬䓁皮膚成¶
瘡至死不覺故亦曰甘口鼠爾雅云有螫毒左傳云食¶
郊牛角者即此物也　原劉敬叔異苑曰西域有鼠王¶
<pb:KR3k0055_WYG_437-24a>¶
國鼠大如狗中者如兔小者如常鼠頭悉白然帶以金¶
枷商賈有經過其國不先祈祀者則齧人衣裳世得沙¶
門咒願便獲無他衆僧釋道安昔至西方親見如此俗¶
諺云鼠得死人目睛則為王　増酉陽雜俎曰舊說鼠¶
王其溺精一滴成一鼠一說鼠母溺一滴成一鼠時有¶
鼠災多起於鼠母鼠母所至處動成萬鼠其肉甚美¶
按晉書云宣城郡出驢鼠大如牛形似鼠庳脚類象而¶
驢蹄毛灰赤色胸前尾上白色有力而鈍金樓子云晉¶
<pb:KR3k0055_WYG_437-24b>¶
寜縣境出大鼠狀如牛土人謂之偃牛時出山逰毛落¶
田間悉成小鼠苖稼盡耗梁書云倭國有山鼠如牛又¶
有大蛇能吞之又爾雅云□身似鼠而馬蹄長䰅而賊¶
一嵗千斤秦人謂之小驢者即此物也　錄異記曰鼴¶
鼠首尾如鼠色青黒短足百指形大重千餘斤出零陵¶
郡界不知所来民有災及為惡者鼠輙入其田中振落¶
毛衣皆成小鼠食其苖稼而去或捕得鼴鼠者治其皮¶
為帶頗能&KR2531;皺為其三毛出於一孔與常皮有異人多¶
<pb:KR3k0055_WYG_437-25a>¶
寳之　原抱朴子内篇曰玉策記稱鼠夀三百嵗滿一¶
百嵗者則色白善憑人而卜名曰仲能知一年中吉凶¶
及千里外事也　郭氏𤣥中記曰百嵗之鼠化為蝙蝠¶
　方言曰蝙蝠自闗而東謂之服翼或謂之飛鼠或謂¶
老鼠或謂之仙鼠自闗而西秦隴之間謂蝙蝠北燕謂¶
之蟔蟙　淮南子萬畢術曰狐目貍腦鼠去於其穴被¶
髪向北呪殺巫鼠　又曰使蟹捕鼠必不得　博物志¶
曰鼠食巴豆三年重三十斤　增段成式曰鼠食鹽而¶
<pb:KR3k0055_WYG_437-25b>¶
身輕食砒而即死　又曰鼠膽在頭活取則有　原地¶
鏡圗曰黄金之見為火及白鼠　増錄異記曰白鼠身¶
毛皎白耳足紅色眼眶赤赤者乃金玉之精伺其所出¶
掘之當獲金玉鼠五百嵗即白耳足不紅者乃常鼠也¶
　原百怪書曰鼠咋人衣領有福至吉　増續雜俎曰¶
鼠齧上服有喜凡齧衣欲得有蓋無蓋凶　原京房易¶
飛候曰鼠舞國門厥咎亾鼠舞於庭厥咎誅死　風角¶
要占曰長吏居官厭盜賊法以生鼠九枚置籠中埋於¶
<pb:KR3k0055_WYG_437-26a>¶
地秤九百斤土覆坎深各二尺五寸築之令堅固　雜¶
五行書曰停部取停部地土塗竈水火盜賊不經塗屋¶
四角鼠不食蠶塗倉而鼠不食稻以塞埳百日鼠種絶¶
　增𤨏碎錄曰甲子夜鼠伏庚申夜蝙蝠伏　朝野僉¶
載曰嶺南獠氏好為蜜唧即鼠胎未瞬通身赤蠕者飼¶
之以蜜釘之筵上囁囁而行以筯夹取咬之唧唧作聲¶
故曰蜜唧　雲南志曰廣南儂人飲食無美味甞醢鼷¶
鼠捕飛蟲噉之　原尹文子曰鄭人謂玉未理者為璞¶
<pb:KR3k0055_WYG_437-26b>¶
周人謂鼠未腊者為璞　莊子曰百鳥髙飛以避矰弋¶
之患鼷鼠深穴於神丘之下以避薰鑿之患　増尸子¶
曰松柏之鼠不知堂密之有美樅(說文山如/堂者密)　原賈誼¶
書云鄙諺曰欲投鼠而忌器此善喻也近器尚憚况貴¶
大臣之近於帝王乎¶
　　鼠二¶
原左傳曰齊侯將為臧紇田紇聞之見齊侯與之言伐¶
晉對曰多則多矣抑君似鼠夫鼠晝伏夜動不穴於寢¶
<pb:KR3k0055_WYG_437-27a>¶
廟畏人故也今君聞晉之亂而伐焉寜將事之非鼠而¶
何乃弗與田　晏子春秋曰景公問晏子治國何患對¶
曰社鼠者不可薫不可灌君之左右出賣寒熱入則比¶
周此之謂社鼠也　荘子曰惠子相梁莊子徃見之或¶
謂恵子曰莊子欲代子相於是恵子恐捜於國中三日¶
三夜莊子見之曰南方有鳥其名鵷雛子知之乎夫鵷¶
雛發南海飛至北海非梧桐不止非竹實不食非醴泉¶
不飲於是鴟得腐鼠鵷雛過之仰而視之曰嚇今子欲¶
<pb:KR3k0055_WYG_437-27b>¶
以梁國嚇我耶　列子曰虞氏者梁富人也登髙樓臨¶
大路設樂陳酒擊博其上而遊侠相隨行樓下博者射¶
中而笑鳶墮腐鼠而中逰侠逰侠相與語曰虞氏富久¶
矣常有輕人之志吾不侵犯之而乃辱我以腐鼠請㓕¶
其家乃攻於虞氏大㓕之　史記曰李斯少時為鄉中¶
吏見吏舎厠中鼠食不潔人犬數驚之入倉見鼠食積¶
粟居大廡下無人犬之憂乃歎曰人賢不肖如鼠在所¶
自處耳　又曰張湯杜陵人也其父為長安丞出外湯¶
<pb:KR3k0055_WYG_437-28a>¶
為兒守舎而鼠盜肉其父還怒乃笞湯湯掘遂得盜鼠¶
及餘肉劾鼠掠治傅爰書(謂傳囚也爰易也/以此書易驗也)訊鞫論報¶
并取鼠與肉具獄磔堂下其父見之視其文辭如老獄¶
吏　漢書左馮翊韓延夀有罪下獄楊惲上書訟延夀¶
郎中丘常謂惲曰聞君侯訟韓馮翊當得活惲曰事何¶
容易硜硜者未必全也我不能自保真人所謂鼠不容¶
穴坐銜窶藪也　又曰蘇武使匈奴匈奴徙武北海上¶
無人處使牧羝羊羝羊生乳乃歸武至海上廪食不至¶
<pb:KR3k0055_WYG_437-28b>¶
乃掘野鼠草實而食之　增捜神記曰漢成帝建始四¶
年九月長安城南有鼠銜黄藁柏葉上民冢柏及榆樹¶
上為巢桐柏為多巢中無子皆有乾鼠矢數升　原竇¶
氏家傳曰竇攸治爾雅舉孝亷為郎世祖與百僚大㑹¶
靈䑓得鼠身如豹文熒有光澤世祖異之問羣臣莫知¶
惟攸對曰名鼮鼠詔問何以知之攸曰見爾雅詔案視¶
書如攸言賜帛百匹詔諸侯子弟從攸受爾雅　魏志¶
曰公子倉舒早慧太祖馬鞍在庫為鼠所齧庫吏懼罪¶
<pb:KR3k0055_WYG_437-29a>¶
冲以刀穿單衣如鼠齧者謬為失意貌太祖問之冲對¶
曰鼠齧衣不吉是以憂戚太祖曰無所苦也俄而庫吏¶
以齧鞍聞太祖笑曰兒衣在側尚齧况馬鞍懸柱乎一¶
無所問(詳諸/王)　又臧洪傳曰洪為袁紹所圍糧乏乃掘¶
鼠而食　増酉陽雜俎曰王肅以銅為逐鼠丸晝夜自¶
轉　原列異傳曰中山王周南正始中為襄邑長有鼠¶
衣冠出㕔事語曰爾某日當死周南不應至期復出冠¶
幘絳衣語曰爾日中當死復不應入復更出日適中鼠¶
<pb:KR3k0055_WYG_437-29b>¶
曰周南汝不應死我復何道遂顛蹶而死即失衣冠視¶
如常鼠也　秦州記曰乞伏虜乾歸未移枹罕金城見¶
鼠有數萬頭將諸小鼠各各銜馬屎羣移而度洮麗二¶
水悉至枹罕自是二年而乾歸徙焉　晉陽秋曰大興¶
中衡陽區純作鼠市四方丈餘開四門門有一木人縱¶
四五鼠於中欲出門木人輙以椎椎之　増晉書曰郭¶
璞過江宣城太守殷浩引為參軍時有物大如水牛灰¶
色卑脚脚類象胷前尾上皆白大力而遲鈍来到城下¶
<pb:KR3k0055_WYG_437-30a>¶
浩使人伏而取之令璞作卦得遯之蠱其卦曰艮體連¶
乾其物壯巨山潛之畜匪兕匪虎身與兔并精見二午¶
法當為禽兩翼不許遂被一創還其本墅按卦名之是¶
為驢鼠卜適了伏者以㦸刺之遂去不復見郡紀綱上¶
祠請殺之巫云廟神不恱曰此是䢼亭驢山君鼠使詣¶
荆山暫来過我不須觸之其精妙如此　晉淳于智善¶
厭勝劉柔夜卧鼠齧其左手中指智曰是欲殺君而不¶
能當為君使其反死乃以朱書手作田字使露手卧眀¶
<pb:KR3k0055_WYG_437-30b>¶
旦有大鼠伏死於前　原幽明録曰吴北寺終祚道人¶
卧齋中鼠從坎出言終祚後數日必當死終祚呼奴令¶
買犬鼠云亦不畏此也但令犬入此户必死須㬰犬至¶
果然終祚乃下聲語其奴曰明市顧十擔水来鼠已逆¶
知之云止欲水澆取我我穴周流無所不至竟日澆灌¶
了無所獲宻令奴更借三十餘人鼠云吾上屋居奈我¶
何時處在屋上奴名周鼠云阿周盜二十萬錢叛後試¶
開庫實如所言也奴亦叛去終祚當為商賈閉其户而¶
<pb:KR3k0055_WYG_437-31a>¶
謂鼠曰汝欲我富耳今逺行勤守吾房中勿令有所零¶
失也時桓靈寳在南州禁殺牛甚急終祚載數萬錢竊¶
買牛皮還東貨之得二十萬還室猶閉一無所失怪亦¶
絶遂大富　述異記曰宋南譙王劉義宣鎮荆州府吏¶
蔡鐵善卜宣射得一白鼠置函中乃召鐵使卜函中何¶
物謂中者當厚賞否即加重罰鐡兆成笑曰具已知矣¶
公曰狀之鐵曰兊色之鼠背明户彎弧射之絶左股鼠¶
孕三雄而兩雌若不見信剖腹而立知公乃使剖鼠腹¶
<pb:KR3k0055_WYG_437-31b>¶
皆如鐡言即賜錢一萬　増金樓子曰齊鬱林王夜中¶
與宦者共刺鼠至曉每夜輙得十籃　南史曰東昬侯¶
在東宮常夜捕鼠達旦以為笑樂　談藪曰北齊蕭悉¶
達服帶為鼠齧楊遵彦戯之曰當遷官未㡬除家令尋¶
失官鼠後齧其鞾遵彦曰當復得官悉達曰鼠便為吏¶
部尚書何闗人事　北齊書曰李曉字仁略釋褐貟外¶
侍郎尒朱榮之害朝士將行曉衣冠為鼠所噬遂不成¶
行得免河隂之難　孔帖曰黄君漢為李密守柏崔義¶
<pb:KR3k0055_WYG_437-32a>¶
元見羣鼠渡河曰此王敦亾兆也因說君漢以城歸¶
舊唐書曰罽賓國武徳十六年獻褥特鼠喙大而尾赤¶
能食蛇有被蛇螫者鼠即嗅而尿之瘡即愈　五行志¶
曰龍朔元年涪州貓鼠同處　又曰𢎞道初梁州倉有¶
大鼠長二尺餘為貓所齧數百鼠反齧貓少選聚萬餘¶
鼠州遣人捕擊殺之餘皆去　孔帖曰李林甫一日取¶
書囊訝其重開而視之一大鼠躍出化為蒼犬怒目張¶
牙仰視林甫以物擊之鼠即應手而斃林甫惡之月餘¶
<pb:KR3k0055_WYG_437-32b>¶
而卒　廣異記曰御史中丞畢杭為魏州刺史陷於祿¶
山賊中尋欲謀歸順而未發數日於庭中忽見小人長¶
五六寸數百枚游戯自若家人擊殺明日羣小人白服¶
而哭載死者以喪車凶器一如士人送喪之備仍於庭¶
中作冢葬畢遂入南墻穴中甚驚異之發其冡得一死¶
鼠乃作熱湯沃中久而掘之得死鼠數百枚後十餘日¶
杭一門遇害　河東記曰李知微夜逰文成宮下初月¶
微明見數十小人皆長數寸聚立古槐下有一紫衣者¶
<pb:KR3k0055_WYG_437-33a>¶
擁侍十餘輩悉稍長有一人白長者曰某當為西閣舎¶
人一人曰某當為殿前録事一人曰某當為司文府史¶
一人曰某當為南宮書佐一人曰某當為馳道都尉一¶
人曰某當為司城主簿一人曰某當為逰佃使者一人¶
曰某當為東垣執㦸言訖相引入穴而去眀日掘視之¶
乃鼠也　宣室志曰寳應中有李氏家於洛陽不畜貍¶
者三世忽一日李氏大集親友㑹食私堂既坐而門外¶
有數百鼠俱人立以前足相鼔如甚喜狀李氏親友乃¶
<pb:KR3k0055_WYG_437-33b>¶
空其堂而縱觀人去且盡堂忽摧圯無一傷者　又曰¶
唐縉大歴中嘗將入朝其前榻囊中忽有一鼠長尺餘¶
躍出公大懼後數日貶縉雲守　唐書曰路敬潛為遂¶
安令到官有鼠數十走於前左右驅之擁仗而號敬潛¶
不為懼久之遷衛令　又曰王孝傑為清邉道總管初¶
進軍平州白鼠晝入營頓伏皆謂白質歸命天亡之兆¶
及戰乃孝傑覆焉　闕史曰許昌郗尚書士美元和末¶
為鄂州觀察一日晨興束帶已畢左手引鞾未及陷足¶
<pb:KR3k0055_WYG_437-34a>¶
忽有一巨鼠過庭北面拱立而舞入座大怒驚叱之畧¶
無懼意自擲鞾以擊鼠則奔逸有毒虺墜於鞾中　聞¶
竒録曰進士李昭嘏舉十上不第時登科年已有主司¶
並無薦託之地主司晝寝忽窺見一軸文巻在枕前看¶
其題處乃昭嘏之巻令遷於架上復寝暗視有一大鼠¶
取其巻銜其軸復還枕前再三如此昭嘏来春及第主¶
司問其故乃三世不養貓皆云鼠報　酉陽雜俎曰田¶
在實太和中甞過蔡州北路側有草如蒿莖大如指其¶
<pb:KR3k0055_WYG_437-34b>¶
端聚葉似鷦鷯巢在顛折視之葉中有小鼠數十纔若¶
皁荚子目猶未開啾啾有聲　天復中隴右大饑其年¶
秋稼甚豐將刈之間大半無穗有人就田畔劚鼠穴求¶
之所獲甚多於是家家窮穴有獲五七斛者相傳謂之¶
劫鼠倉飢民皆出求食濟活甚衆　洞㣲志曰虞部郎¶
中周仁得監永豐倉有通謁云江州進士褚昌及見之¶
如十嵗小兒出一啟為贄曰幽室微光寒泉涸滴莊周¶
之壑已空孔緒之車何適仁得問孔緒之車出何書乃¶
<pb:KR3k0055_WYG_437-35a>¶
厲聲呼仁得祖父名化為大鼠入倉而去　葆光録曰¶
陳太者家貧好施甞夜見一白鼠雪色縁其樹或上或¶
下久之揮而不去陳言於妻子曰衆言有白鼠處即有¶
藏遂掘之果獲白金五十錠　稽神録曰建康人方食¶
魚棄魚頭於地俄而壁下地穴中有人乗馬鎧甲分明¶
人不盈尺手執長槊徑刺魚頭馳入穴去如是數四即¶
掘地求之見數大鼠魚頭在焉惟有筯一隻了不見甲¶
馬無何其人卒　又曰太廟齋郎盧嵩所居釜鳴竈下¶
<pb:KR3k0055_WYG_437-35b>¶
有鼠如人哭聲因祀竈竈下有五大鼠各如方色盡食¶
所祀之物復入竈中其年嵩選補興化尉竟無怪　又¶
曰龍武統軍柴再用甞在㕔事憑几獨坐忽有鼠走至¶
庭下向再用拱立如欲拜揖之狀再用怒呼左右左右¶
皆不至即自起逐之鼠乃去而㕔屋梁折所坐牀几盡¶
壓碎再用後為盧鄂宣三鎮節度使卒　又曰蘇長史¶
者將卜居京口此宅素凶妻子諫止之蘇曰吾必獨住¶
始宿一夕有三十餘人皆長尺餘道士冠褐衣来謁蘇¶
<pb:KR3k0055_WYG_437-36a>¶
曰此吾等所居也君必速去不然禍及蘇怒持杖逐之¶
皆走入宅後竹林而沒即掘其處獲鼠三十餘頭皆殺¶
之宅不復凶矣　又曰侍御史盧樞言其昔為建州刺¶
史嘗暑夜獨居寢室望月於中庭既出户忽聞堂西階¶
下若有人語笑聲躡足窺之見七八白衣人長不盈尺¶
男女雜坐飲酒几席什器皆具而㣲獻酬久之席中一¶
人曰今夕甚樂但白老將至奈何因歎叱須㬰坐中皆¶
突入隂溝中遂不見後數日罷郡新政家有貓名白老¶
<pb:KR3k0055_WYG_437-36b>¶
既至白老自堂西階地中獲鼠七八皆殺之　宋髙僧¶
傳曰釋善無畏至烏萇國有白鼠馴擾日獻金錢　宋¶
史曰神宗生於濮王宮羣鼠吐五色氣成雲　遼史國¶
語觧曰地拍田鼠名正旦日上於窗間擲米團得隻數¶
為不利則燒地拍鼠以禳之　元五行志曰至正二十¶
年慶陽延安寜安等州野鼠食稼初由鶉卵化生既成¶
牝牡生育日滋百畆之田一夕俱盡　明成化二年長¶
樂士人陳豐獨坐山齋梁上二鼠相鬭忽墜為二老翁¶
<pb:KR3k0055_WYG_437-37a>¶
長可五六寸對坐劇飲聲如小兒既而有二女子歌舞¶
勸酬其歌詞云天地小如㗋紅輪自吞吐多少世間人¶
都被紅輪誤又云去去去此間不是留儂處儂住三十¶
三天天外天玉皇為儂養男女酒既闌乃合為一大鼠¶
向士人作拱揖狀而去¶
　　鼠三¶
原食火　飲泉(爾雅曰鼯鼠夷由郭璞注曰狀如小狐/食煙火能從髙赴下不能從下上髙)¶
(沈懐逺南越志齕鼠似鼹/鼠常洞地穴飲泉噬竹)　銜炷　齧鞍(釋法顯佛遊/本記曰祇園)¶
<pb:KR3k0055_WYG_437-37b>¶
(精舎燒香燃燈續明日月不絶鼠銜炷燒/幡蓋遂及精舎都盡  下詳鼠二魏志)　玉星　金¶
室(春秋運斗樞曰玉衡星散而/為鼠  下詳鼠一南康記)　尾白　毛蒼(郭璞洞/林曰宣)¶
(城郡有隐鼠大如牛形似鼠象脚脚有三甲皆如驢蹄/身赤色胷前尾上白  異物志曰鼠母頭脚似鼠毛蒼)¶
(口銳大如水牛而畏狗/水田時有外災起於鼠)　盜肉　捧珠(上詳鼠二史記/  劉敬叔異苑)¶
(曰景平中東陽大水永康蔡喜夫避住南壟夜有大鼠/浮水而来伏喜夫奴床角奴愍而不犯每以飯與之水)¶
(勢既退喜夫得反故居鼠以前脚捧青紙裹/三斤許珠著奴床前啾啾狀如欲語者也)　有皮¶
無骨(上詳鼠一毛詩化干寳捜神記曰晉太康中㑹稽/郡蟛蜞及蟹皆  為老鼠大食稻為災始成者冇)¶
(肉而/無骨)　腹白　背蒼(上詳鼠一廣志肉郭璞曰鼯鼠狀/如小狐似蝙蝠  足短尾頭脇毛)¶
<pb:KR3k0055_WYG_437-38a>¶
(紫背上蒼文腹下/黄喙領雜白也)　爪長　尾短(爾雅曰鼯鼠夷由郭/璞注曰狀如小狐脚)¶
(短爪長廣下/詳鼠一  志)　食鳥　毁牛(爾雅曰鼹鼠郭璞注曰江/東呼鼹鼠者似鼠大而食)¶
(鳥在樹木上也寝魏文帝與王朗書曰蚤/蝨雖細困於安  鼷鼠雖㣲猶毁郊牛)　尾飛　背¶
騰(上詳鼠一山海經/下見郭璞飛鼠賛)　肉萬斤　夀三百(上神異經並/下抱朴子)¶
(詳鼠/一)　見東宮　獲北苑(晉起居注曰元康元年五月/白鼠一見東宮  魏書曰永)¶
(興三年春於北苑獲白鼠/尋死剖之腹中三子盡白)　穿墉　發機(詩誰謂鼠無/牙何以穿我)¶
(墉為千鈞之弩/不  鼷鼠發機)　貓食　犬捕(大蜡迎貓為其食田/鼠也  使犬捕鼠)¶
畏人　聞論(詩序碩鼠刺貪也刺其君蠶食於民貪而/畏人若大鼠也  說苑曰梁上鼠飽聞長)¶
<pb:KR3k0055_WYG_437-38b>¶
(者/論)　正月出　季春化(大戴禮曰正月田鼠出田鼠者/鼷鼠也  月令云季春之月田)¶
(鼠化/為鴽)　見芳林　養㑹稽(齊武時白鼠見芳林園中中/㑹稽山中有人姓蔡隐山)¶
(養鼠千頭呼之即来遣之/即去時人謂之稻仙也)　増吐腸　燒尾(上詳鼠一/梁州記)¶
(𤨏言竇璠久不第晩娶宇文翊女遂登科時杜尚宅遺/火云因鼠尾曵火而作韋說因謂璠日魚將化龍雷為)¶
(燒尾近日鼠亦有/燒尾者璠大慙)　盜米　齧衣(劉敬叔異苑南陽趙/度少好異術度有白)¶
(米為鼠所盜乃披頭把刀畫地作獄四面開門向東長/嘯羣鼠俱到咒之曰凡非噉者過惟止者十餘乃剖腹)¶
(視之有米在焉至許邁别傳曰邁小名映冇鼠齧映衣/乃作符召鼠畢  中庭映曰齧衣者留不齧衣者去羣)¶
(鼠並去惟一鼠獨住/伏於中庭而不敢動)　書符　銘刀(桂苑叢談僖宗末/廣陵丏者杜可均)¶
<pb:KR3k0055_WYG_437-39a>¶
(嘗大雪訪街西酒家姓樂者求飲見主事者曰人以衣/襖換酒收蔵不謹鼠齧其衣杜即令治浄室曰頃年記)¶
(一符能却鼠試書之既有騐可書此室永無鼠矣主得/符焚之鼠遂絶  蘇軾却鼠刀銘野人有刀不愛遺余)¶
(長不滿尺劍鉞之餘文如連環上下相繆錯之則見或/漫如無昔所從得戒以自隨畜之無害暴鼠是除有穴)¶
(於垣侵堂及室跳床撼幕終夕窣窣叱呵不去啖齧棗/栗掀盃䑛缶去不遺粒不擇道路仰行躡壁家為兩門)¶
(窘則旁出輕趫㨗猾忽不可執吾刀入門是去無跡又/冇甚者聚為怪妖晝出羣鬬相視睢盱舞於端門與王)¶
(雜居猫見不噬又乳於家狃於永氏謂世皆然亟磨吾/刀槃水致前炊未及熟肅然無蹤物豈有是以為不誠)¶
(試之彌旬凛然以驚夫猫鷙禽晝廵夜伺拳腰弭耳目/不及顧䰅揺於穴走赴如騖碎首屠腸終不能去是獨)¶
(何為宛然尺刀匣而不用無有爪牙彼孰為畏相/率以逃嗚呼嗟夫吾茍有之不言而喻是亦何勞)　走¶
<pb:KR3k0055_WYG_437-39b>¶
穴　入角(孔帖黄巢檄闗戍曰吾道淮南逐髙駢如鼠/走穴  五代史南漢劉□病卧召右僕射與)¶
(語曰吾子孫不肖後世/如鼠入牛角勢漸小耳)　横庭　出穴(李賀詩横庭鼠/逕空土澀  梅)¶
(堯臣詩飢/鼠稍出穴)　上檠　窺甏(蘇軾詩卧看飢鼠上燈檠死/黄庭堅詩近来鼠輩欺猫)¶
(窺甏翻盆/攪夜眠)　鬭穴中　伏花間(春秋後語秦韓相攻軍/於閼與趙王問亷頗曰)¶
(可救否對曰道逺險隘難救也又問趙奢對曰道逺險/狭譬兩鼠鬬於穴中将勇者勝  嶺表録異紅飛鼠多)¶
(出交阯廣筦瀧州背腹有深毛茸茸然惟肉翼淺黒色/多雙伏紅蕉花間採捕者若獲一則其一不去南中婦)¶
(人皆買而帶/之以為媚藥)　算減一升　射得三子(西京雜記曹元/理算東西囷米)¶
(不差圭合西囷差一升乃有大鼠可容一升曰唐袁天/罡子客師髙宗置一鼠於匣令術家射之皆  鼠客師)¶
<pb:KR3k0055_WYG_437-40a>¶
(曰雖實鼠然入則一出則/四發視之鼠生三子矣)¶
　　鼠四¶
原騏驥不捕(驊騮騏驥使之/捕鼠不如狸狌)　孟賁必噬(淮南子曰孟/賁探鼠穴必)¶
(噬其指失/其勢也)　增社君(抱朴子山中稱/社君者鼠也)　有牙(王元之詩/夜壁頻驚)¶
(鼠有/牙)　舞宮門(漢書昭帝時燕有黄鼠銜其尾舞於王/宮端門中王使吏以酒脯飼之鼠舞不)¶
(休一日一夜時燕王旦謀反將敗之象/京房易傳曰誅不原情厥妖鼠舞門)　愛行跡(世說/晉簡)¶
(文為撫軍時牀上塵不聽拂見鼠行跡視以為佳有參/軍見鼠白日行以手板批殺之撫軍不恱門下曰鼠被)¶
(害尚不能忘懐今復以/鼠損人無乃不可乎)　饑鼯啼(文選飢鼯夜/啼喻荒旱意)　銜尾¶
<pb:KR3k0055_WYG_437-40b>¶
渡(李密將敗屯營羣鼠相銜/尾以渡於洛經月不絶)　進退其行(韓子狐鼠進/退其行一前)¶
(一却/故也)　首鼠兩端(漢書首鼠兩端鼠性疑出穴多/不果故持兩端者謂之首鼠)　猫¶
鼠同乳(朱泚軍中猫鼠同乳崔/祐甫曰可弔不可賀)　蛇鼠相鬭(景雲間有/蛇鼠鬭於)¶
(右威衛營東衙槐樹上/蛇為鼠傷鬭者兵象)¶
　　鼠五¶
增詩唐曹鄴官倉鼠詩曰官倉老鼠大如牛見人開倉¶
亦不走健兒無糧百姓饑誰遣朝朝入君口　宋梅堯¶
臣聞鼠詩曰燈青人已眠饑鼠稍出穴掀翻盤盂響驚¶
<pb:KR3k0055_WYG_437-41a>¶
聒夢寐輟惟愁几硯撲又恐案書齧癡兒效猫鳴此計¶
誠已拙　王元之竹䶉詩曰商嶺多修篁蒼翠連山谷¶
有鼠生其中薦食無厭足春筍齧生犀秋筠折寒玉飫¶
飽致肥腯優㳺恣蕃育林宻鳶不覺穴深犬難逐鳯凰¶
餓欲死彼實無一掬惟此竹間䶉琅玕長滿腹暖戱緑¶
叢隂舉頭傲鴻鵠不知商山民愛爾身上肉有鍤利其¶
鋒有錐銛於鏃開穴窘如囚洞胸聲似哭膏血尚淋漓¶
携来入市鬻竹也比賢良鼠兮類商俗所食既非宜所¶
<pb:KR3k0055_WYG_437-41b>¶
禍誠知速吁嗟狡小人乗時竊君祿貴依社樹神俸盜¶
太倉粟朝見秉大權夕聞罹顯戮彼狡無害賢彼鼠無¶
食竹　蘇軾竹䶉詩曰野人獻竹䶉腰腹大於盎自言¶
道旁得採不費罝網鴟夷讓圎滑混沌慙痩爽兩牙雖¶
有餘四足僅能髣逢人自驚蹶有若兒脫襁念兹微陋¶
質刀几安足枉就擒太倉卒羞愧不能饗南山有孤熊¶
擇獸行䑛掌¶
原賦後魏盧元明劇鼠賦曰跖實排虛巢居穴處惟飲¶
<pb:KR3k0055_WYG_437-42a>¶
噬於山澤悉潛決於林籞故寢廟有處茂草别所矧乃¶
㣲蟲乖羣異侣干紀而進於情難許爾雅所載厥類多¶
種詳其容質並不足重或處野而隔隂山或同穴而鄰¶
嶓冢或飲河以求飽腹或噏煙而逰森聳然今者之所¶
論出於人家之壁孔嗟乎在物最為可賤毛骨莫充於¶
玩賞脂肉不登於俎膳故淮南輕舉遂嘔腸而莫追東¶
阿體拘徒稱仙而被譴其為狀也憯惔咀吁睢離睒䁑¶
䰅似麥穟半垂眼如豆角中劈耳類槐葉初生尾若杯¶
<pb:KR3k0055_WYG_437-42b>¶
酒餘瀝乃有老者羸䯣疥癩偏多姦計衆中無敵託社¶
忌器妙觧自惜深藏厚閉巧能推覓或尋繩而下或自¶
地髙擲登機縁櫃盪扉動帟忉忉終朝轟轟竟夕是以¶
詩人為辭實云其碩盜干湯之珍俎傾留髠之香澤傷¶
繡領之斜製毁羅衣之重襲曹舒由是獻規張湯為之¶
被謫亦有閒居之士倦逰之客絶慶弔以養真素擯左¶
右而尋詩易庭院肅清房櫳虛寂爾以羣鼠乗間東西¶
攛擲或牀上捋髭或户間出額貌甚舒暇情無畏惕又¶
<pb:KR3k0055_WYG_437-43a>¶
領其黨與欣欣奕奕欹覆箱奩騰踐茵席共相侮慢特¶
無冝適嗟天壤之含𢎞産此物其何益　增宋蘇軾黠¶
鼠賦曰蘇子夜坐有鼠方齧拊牀而止之既止復作使¶
童子燭之有槖中空嘐嘐聱聱聲在槖中曰嘻此鼠之¶
見閉而不得出者也發而視之寂無所有舉燭而索中¶
有死鼠覆而出之墮地而走雖有敏者莫措其手蘇子¶
歎曰異哉是鼠之黠也閉於槖中槖堅而不可穴也故¶
不齧而齧以聲致人也不死而死以形求脫也¶
<pb:KR3k0055_WYG_437-43b>¶
原賛晉郭璞鼮鼠賛曰有鼠豹采厥號為鼮漢朝莫知¶
郎中能名賞以束帛雅業遂盛　又鼯鼠賛曰鼯之為¶
鼠食煙棲林載飛載乳乍獸乍禽皮藉孕婦人為大任¶
　又鼷鼠賛曰小鼠曰鼷實有螫毒乃食郊牛不恭是¶
告厥譴惟眀徴乎其覺　又鼫鼠賛曰五能之鼠伎無¶
所執應氣而化翻飛鴽集詩人歌之無食我粒　又飛¶
鼠賛曰或以尾翔或以髯凌飛鳴鼔翰儵然背騰用無¶
常所惟神斯憑¶
<pb:KR3k0055_WYG_437-44a>¶
增說唐栁宗元永某氏鼠說曰永有某氏者拘忌異常¶
以為已生嵗值子鼠子神也因愛鼠不畜猫倉廩庖㕑¶
悉以恣鼠不問由是室無完器椸無完衣晝累累與人¶
兼行夜則竊齧鬭暴其聲萬狀由是徙居他州後人来¶
居鼠為態如故其人曰是隂類惡物也恣暴尤甚何以¶
至是乎哉假五六猫闔門撤瓦灌穴購童羅捕之殺鼠¶
似丘嗚呼彼以飽食無禍為可恒也哉¶
　　比肩獸一¶
<pb:KR3k0055_WYG_437-44b>¶
原瑞應圗曰比肩獸者王者徳及幽隱鰥寡得所則至¶
　爾雅曰西方有比肩獸焉與卭卭岠虛比為卭卭岠¶
虛齧甘草即有難卭卭岠虛負而走其名曰蟨　吕氏¶
春秋曰北方有獸名蟨鼠前而兔後　增埤雅曰蟨前¶
足纔寸許後足凡一尺　張揖注漢書曰卭卭青獸狀¶
如馬巨虛似騾而小本草稱巨虛食菴閭子而仙則是¶
物之至駿者也　說苑孔子曰蟨非性之愛卭卭巨虛¶
也為其假足之故也二獸者亦非性之愛蟨也為其得¶
<pb:KR3k0055_WYG_437-45a>¶
甘草而遺之故也¶
　　比肩獸二¶
原賛晉郭璞比肩獸賛曰蟨與巨虛乍兔乍鼠長短相¶
濟彼我俱舉有若自然同心共膂¶
　　猰㺄¶
原虎爪　龍首(爾雅曰猰窳類貙虎爪食人迅走貙勅/俱切  海内經猰窳龍首而蛇身居於)¶
(弱水中/食人)　少咸山獸(山海經曰少咸之山獸其狀如牛/而赤身人面馬足名曰猰窳其音)¶
(如嬰兒/食人)　堯時民害(淮南子曰堯時猰窳為/民害堯乃使羿殺之)¶
<pb:KR3k0055_WYG_437-45b>¶
　　貘一¶
原白豹　黄熊(爾雅曰貘白豹也郭璞注曰似熊小頭/庳脚黒白駮能䑛食銅鐡及竹骨節彊)¶
(直中實少髓皮辟濕蜀說/文曰貘似熊黄色出)　啖鐵　食腦(抱朴子曰東/方識啖鐵之)¶
(獸實頼神禹之書大荒之籍矣爪神異經曰西荒之中/有獸焉長短如人著敗衣手虎  名貘㺔欲食人腦或)¶
(舌出盤地丈餘人先聞聲燒火石/以投其舌乃死不然食人腦矣)　色蒼白　皮温煖¶
(廣志曰貘大如驢色蒼白/䑛鐵消十斤其皮温煗)　增獅首　象鼻(埤雅貘獅/首豺髲銳)¶
(鬐庳脚牛圗經貘象/鼻犀目  尾虎足)　切玉　消鐵(埤雅貘糞可為兵/切玉  物𩔖相感)¶
(志貘溺能消鐵為水昔閔氏誤吞針入/腹刺血盈盤以貘溺服之其針消矣)　賜皮　畫屏¶
<pb:KR3k0055_WYG_437-46a>¶
(孔帖薛萬均卒後嘗賜羣臣貘皮及萬徹而誤呼萬均/愴然曰萬均朕舊勲忽口其名豈死者有知冀此賜乎)¶
(因命即焚之貘本草集/觧唐世多畫  作屏)　食鼎釜　充佛牙(本草集觧/今黔蜀及)¶
(峨眉山中時有貘土人鼎釡多為所食燒圗經其齒骨/極堅以刀斧椎鍜鐡皆碎落火亦不能  人得之詐為)¶
(佛牙佛骨/以誑俚俗)¶
　　貘二¶
增賛唐白居易貘屏賛曰貘者生南方山谷中寢其皮¶
辟瘟圗其形辟邪遂為賛云邈哉竒獸生於南國其名¶
曰貘非鐡不食昔在上古人心忠質征伐教令自天子¶
<pb:KR3k0055_WYG_437-46b>¶
出劔㦸省用銅鐡羨溢貘當是時飽食終日三代以降¶
王法不一爍鐵為兵範銅為佛佛像日益兵刄日滋何¶
山不剗何谷不隳銖銅寸鐵㒺有孑遺悲哉彼貘無乃¶
餒而嗚呼匪貘之悲惟時之悲¶
　　夔¶
原趻踔　翹跬(一足趻踔而行陽文/選夔翹跬於夕)　音如雷(帝王世/紀云黄)¶
(帝於東海流波山得竒獸狀如牛蒼身無/角能走出入水則風雨其音如雷名曰夔)　形如鼓(山/有)¶
(夔如鼓/一足)¶
<pb:KR3k0055_WYG_437-47a>¶
　　蒲牢¶
原求食海畔　鑄形鐘上(文選李善注曰海畔有獸名/蒲牢性畏鯨每食於海畔鯨)¶
(躍蒲牢則鳴聲如鐘形又云今人多鑄蒲牢之/形於鐘上斲橦為鯨  擊鐘每天子出則擊之)¶
　　貀¶
原無兩足　購百錢(爾雅曰貀無前足郭璞注曰晉太/康七年召陵扶夷縣檻得一獸似)¶
(狗豹文有角兩脚即此種類也或說貀似虎而黑無前/兩足  說文曰貀獸無前兩足漢律能捕貀獸購百錢)¶
　增詔求　服貴(唐書長慶中河東節度使李聽貢貀/三頭貀猛㨗之獸也穆宗好畋逰嘗)¶
(詔諸道廣求此獸捜踐山谷郡縣告勞防虞籠檻甚於/豺虎及至林苑徃徃噬人後穆宗亦盡令逐及敬宗即)¶
<pb:KR3k0055_WYG_437-47b>¶
(位聼復獻之豽唐囬鶻傳黠戛/斯國服貴貂  豽說文作貀)¶
　　白澤¶
增山海經曰東望山有獸名曰白澤能言語王者有徳¶
明照幽逺則至　黄帝内傳曰帝廵狩東至海登桓山¶
於海濱得白澤神獸能言逹於萬物之情因問天下鬼¶
神之事自古及今精氣為物逰魂為變者凡萬一千五¶
百二十種白澤言之帝令以圗寫之以示天下乃作辟¶
邪之文以記之¶
<pb:KR3k0055_WYG_437-48a>¶
　　角端¶
增宋書曰角端鹿形馬尾緑色獨角角在鼻上日行萬¶
八千里又曉四譯之語明君聖主在位明逹方外幽逺¶
之事則奉書而至一說旄星之精也　癸辛雜志曰元¶
太祖駐師西印渡有大獸髙數十丈一角如犀牛作人¶
語曰此非帝王世界冝速還耶律楚材進曰此名角端¶
聖人在位則奉書而至能日馳一萬八千里靈異如鬼¶
神不可犯¶
<pb:KR3k0055_WYG_437-48b>¶
　　獺一(山獺海獺附/)¶
增獺如小狗水居食魚率以正月取魚水傍四面陳之¶
謂之祭魚能知水之髙下其為穴必預度水所不至鄉¶
人以是為潦水之候舊說諸畜肝數皆定惟獺肝一月¶
一葉十二月則十二葉　本草釋名曰字說云正月十¶
月獺兩祭魚知報本反始獸之多賴者其形似狗故字¶
從犬從賴大者曰獱曰猵又鹽鐵論以獨為猵羣為獺¶
如猨之與獨也　本草集觧曰獺四足俱短頭與身尾¶
<pb:KR3k0055_WYG_437-49a>¶
皆褊毛色若故紫帛大者身與尾長三尺餘居水中亦¶
休木上甞縻致大水甕中在内旋轉如風水皆成旋渦¶
西人以其皮飾毳服領袖云垢不著染如風霾瞖目但¶
就拭之即去也　又云古有獺飲酒而斃之語物之性¶
也今川沔漁舟往徃馴畜使之捕魚甚㨗亦有白色者¶
或云獱獺無雌以猨為雌故云猿鳴而獺候　叙例曰¶
獺膽分杯常試不驗惟塗於盞唇但使酒稍髙於盞面¶
分杯之事亦古今傳誤也　山獺出廣之冝州嵠峒及¶
<pb:KR3k0055_WYG_437-49b>¶
南丹州土人號為挿翹其性淫毒山中有此物凡牝獸¶
皆避去獺無偶則抱木而枯猺女春時成羣入山采物¶
獺聞婦人氣必躍来抱之次骨而入牢不可脫因扼殺¶
之負歸取其隂一枚直金一兩若得抱木死者尤竒貴¶
峒獠甚珍重之私貨出界者罪至死然本地亦不常有¶
方士多以鼠璞猴胎偽為之試之之法但令婦人摩手¶
極熱取置掌心以氣呵之即躍然而動蓋陰氣所感也¶
　海獺生海中似獺而大如犬脚下有皮如腁拇毛著¶
<pb:KR3k0055_WYG_437-50a>¶
水不濡以其皮為風領云亞於貂焉如淳注博物志云¶
海獱頭如馬自腰以下似蝙蝠其毛似獺大者五六十¶
斤亦可烹食　續齊諧記曰魏明帝逰洛水水中有白¶
獺數頭美淨可憐見人輒去帝欲見之終莫能遂侍中¶
徐景山云獺嗜鯔魚乃不避死畫板作兩生鯔魚懸置¶
岸上於是羣獺競逐一時執得帝甚嘉之　拾遺記曰¶
孫和恱鄧夫人嘗於月下舞水精如意誤傷夫人頬命¶
太醫合藥醫曰得白獺髓雜玉與琥珀屑當滅此㾗即¶
<pb:KR3k0055_WYG_437-50b>¶
購數百金有富春漁人云此物知人欲取則逃入石穴¶
伺其祭魚之時獺有鬭死者穴中應有枯骨雖無髓其¶
骨可合玉舂為粉敷於瘡上其痕則㓕和乃命合此膏¶
琥珀太多及差而有赤㸃如朱更益其妍　捜神記曰¶
吴郡無錫有上湖大陂陂吏丁初天毎大雨輙循隄防¶
春盛雨初出行塘日暮囬顧有一婦人上下青衣戴青¶
繖追後呼初掾待我初意欲留俟之復疑鬼物初便疾¶
走去之轉逺顧視婦人乃自投陂中汜然作聲衣蓋飛¶
<pb:KR3k0055_WYG_437-51a>¶
　散視之是大蒼獺衣繖皆荷葉也此獺化為人形數媚¶
　年少者也　酉陽雜俎曰元和末鈞州鄖鄉縣有百姓¶
　年七十養獺十餘頭捕魚為業隔日一放將放先閉於¶
　深溝石門内令饑然後放之無網罟之勞而獲甚厚令¶
　人抵掌呼之羣獺皆至縁衿藉膝馴若守狗¶
　　　獺二¶
　原趂魚　捧鱗(杜甫詩溪喧獺趂/魚  下劉禹錫詩)¶
　　　獺三¶
<pb:KR3k0055_WYG_437-51b>¶
　增詩唐劉禹錫有獺吟曰有獺得嘉魚自謂天見憐先¶
　祭不敢食捧鱗望青天人立寒沙上心専脰著肩漁翁¶
　以為妖舉塊投其咽呼兒貫魚歸與獺同烹煎何地無¶
　江湖何水無鮪鱣天意不宰割菲祭徒拳拳空餘知禮¶
　重載在淹中篇¶
　¶
　¶
御定淵鑑類函卷四百三十二¶
