# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.411781
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR3k0055_WYG_183-1a>¶
　欽定四庫全書¶
御定淵鑑𩔖函卷一百七十八¶
　　禮儀部二十五(死䘮襲䘮儀夷始卒重復銘殯殮/含    襚    盤        旌)¶
　　　(棺槨/祭奠)　(訃告/)¶
　　　死䘮一¶
　原釋名云死者澌也消澌也又以死為物故言諸物皆¶
　朽故也既定死曰尸尸舒也骨節舒解不能復自勝歛¶
　也　增爾雅曰崩薨無祿卒殂落殪死也　易曰原始¶
<pb:KR3k0055_WYG_183-1b>¶
　反終故知死生之說　書洪範五福五曰考終命六極¶
　一曰凶短折　曲禮天王曰崩諸侯曰薨大夫曰卒士¶
　曰不禄庶人曰死在牀曰尸在棺曰柩死宼曰兵　原¶
　生曰父曰母曰妻死曰考曰妣曰嬪壽考曰卒短折曰¶
　不禄男子不死於婦人之手婦人不死於男子之手君¶
　夫人卒於路寢大夫庶婦卒於適寢内子未命則死於¶
　下室士之妻皆死於寢　文子曰老子曰聖人同死生¶
　愚人亦同死生聖人之同死生知於分理也愚人之同¶
<pb:KR3k0055_WYG_183-2a>¶
死生不知利害之所在　莊子曰人之生氣也聚則為¶
生散則為死　增說苑子貢問孔子人死有知將無知¶
也孔子曰吾欲言死人有知也恐孝子妨生以送死也¶
欲言死人無知也恐不孝子孫棄親不葬也賜欲知人¶
死有知將無知也死徐自知之猶未晩也　原物理論¶
曰人含氣而生精盡而死猶澌也滅也譬如火焉薪盡¶
而火滅則無光矣故滅火之餘無遺炎矣人死之後無¶
遺魂矣　增張子西銘云存吾順事沒吾寧也　程子¶
<pb:KR3k0055_WYG_183-2b>¶
曰死生存亡皆知所從來胸中瑩然無疑止此理耳又¶
曰凡物參和交感則生離散則死　五峰胡氏曰物之¶
生死理也理者萬物之貞也生聚而可見則為有死散¶
而不可見則為無見者物之形也物之理則未常有無¶
也¶
　　死䘮二¶
原氣散　形存(上詳前人論衡曰火滅光消/而燭在  死精亡而形存)　數盡¶
物故(家語哀公問孔子曰人之命與性何謂乎孔子對/曰分於道謂之命形於一謂之性化於隂陽象形)¶
<pb:KR3k0055_WYG_183-3a>¶
(而發謂之生化窮數盡謂之死故命者性之始/也死者生之終也有始則必有終也  下詳前)　朝露¶
　隙駒(溘先朝露隙莊子云人生天地間/如白駒過  注白駒隙中日光)　増埋玉¶
懷瓊(世說庾亮將𦵏何充會之歎曰埋玉樹著泥中使/人情何能已  左傳魯公孫嬰齊夢涉洹或與已)¶
(瓊瑰食之泣而為瓊瑰盈其懷從而歌之曰濟洹之水/贈我以瓊瑰歸乎歸乎瓊瑰盈吾懷乎不敢占三年言)¶
(之暮/而卒)　原就木　歸泉(左傳則就木焉之劉禹/錫表逼迫歸泉  路)　反眞¶
　怛化(俱出/莊子)　宛其(詩宛其/死矣)　溘然　憂傷　畏惑(孔/融)¶
(與曹操書云若使憂能傷人此子不得永年矣也淮南/子云乘舟遇風波而恐死自投水中非不貪生  畏死)¶
(也惑於畏死/而忘生也)　逝川(子在川上曰/逝者如斯夫)　人所不免　物之¶
<pb:KR3k0055_WYG_183-3b>¶
自然(范睢說秦昭王曰夫以五帝之聖三王之仁五霸/之賢烏獲任鄙之力孟賁慶忌夏育之勇而死死)¶
(者人之所必不免也死漢文帝遺詔曰朕聞之天下萬/物之萌生靡不有死  者天下之至理物之自然奚足)¶
(甚/哀)　為一棺土　託萬鬼鄰(淮南子曰吾生有七尺之/軀死有一棺之土  陸機)¶
(王侯挽歌辭曰昔居/四人宅今為萬鬼鄰)　璵璠歛　貝玉含(上詳歛/下詳含)　說¶
驂而賻　祭服以襚(上詳賻/下詳襚)¶
　　死䘮三¶
原歸室(詩百嵗之後/歸於其室)　捐館(蘇秦傳奉陽/君捐館舍)　云亡(詩人/之云)¶
(亡邦國/殄瘁)　増不諱(丙吉傳君即有不諱司/馬遷傳恐卒然不可諱)　原短折(見/前)¶
<pb:KR3k0055_WYG_183-4a>¶
　夭昏(札瘥夭昏注/未名曰昏)　人終(榮啓期曰死者人之終/居常而待終何不樂乎)¶
物化(文子曰其/死也物化)　増夢棗(酉陽雜俎王子堇善占夢有/人夢棗堇曰棗字重來來來)¶
(呼魂之貌/其人果卒)　夢桑(佩觿録丁固夢井中生桑以問趙直/荅曰桑文四十八字君壽恐不過此)¶
(果/然)　倚槐(廣陵王克淵夢倚槐樹而立湯元/慎曰廣陵死矣槐字木旁鬼也)　刈蘭(左/傳)¶
(鄭文公妾夢天與已蘭/而生穆公後刈蘭而卒)　丘首(禮狐死正/丘首仁也)　敗蘭(劉孝/標辨)¶
(命論顔回/敗其叢蘭)　簁豆(西京詩話宋師伐金陵城將攻或夢/女子行空中以巨簁簁物落如豆著)¶
(地皆成人問其故曰此當死於難復見一貴人盛冠服/墮於地云此徐舍人也既寤聞鍇死圍城中後王平甫)¶
(和簁字韻詩曰當時徐氏/擅筆墨夜圍夢墮空中簁)　原薤露　風燭(權集萬事/風燭九原)¶
<pb:KR3k0055_WYG_183-4b>¶
(草/露)　増舟壑(莊子藏舟於壑謂之固矣然而夜/半有力者負之而走寐者不知也)　夜臺¶
　浮生(李白浮/生若夢)　原大夢　生死齊(列子萬物齊生齊/死齊賢齊愚齊貴)¶
(齊賤十年亦死百年亦死仁聖亦死凶愚亦死生則堯/舜死則腐骨生則桀紂死則腐骨腐骨一矣孰知其異)¶
　川閱水(川閲水以成川/人閱世以成世)　増海揚塵(麻姑傳東海/行復揚塵矣)¶
㤗山頽　梁木壞(檀弓孔子早作負手曳杖消揺於門/歌曰㤗山其頽乎梁木其壤乎哲人)¶
(其萎/乎)　奠兩楹(孔子夢坐奠於兩楹/之間寢疾七日而卒)　講東堂(後漢周/磐年七)¶
(十三謂子曰吾夢先師東里先生與我講於/東堂之奥既而長歎豈我齒之盡乎其月卒)　歸休乎¶
(王通有疾召門生薛收謂曰吾夢顔回稱孔子/之命曰歸休乎殆夫子召我也寢疾七日而卒)　神徃¶
<pb:KR3k0055_WYG_183-5a>¶
矣(邵康節一日晝睡覺言曰吾夢旌旗鶴/鴈自空而下導吾行亂山中吾神徃矣)　論大衍(李/適)¶
(夢與人論大衍數寤/而曰吾壽盡此乎)　書白駒(唐杜牧夢人告曰爾應/名畢復書皎皎白駒字)¶
(或曰過隙也俄而炊爨釜裂牧曰不祥/也自為之誌悉取所為文章焚之果卒)　夢黃羆(晉春/秋平)¶
(公疾夢朱羆窺屏左傳亦/載此事而云黃羆入門)　見白雞(謝安疾篤悵然謂/所親曰昔吾夢乘)¶
(温輿行十六里見一白雞而止温輿者代其位也十六/里止今十六年矣白雞主酉今太嵗在酉吾疾殆不起)¶
(乎尋/薨)　玉魚符(戎幕閑談唐貞元中司勲郎中季朝歸/第夢二黃衫人引至户外中有人曰未)¶
(當至須玉魚符也後朝龍尾道/上見一玉魚把玩至家數日卒)　甲馬聲(邵氏聞見録/富公元豐六)¶
(年疾病五日大星墜於公所居還政堂下空中/如甲馬聲公登天光臺焚香再拜知其將終也)　登鬼¶
<pb:KR3k0055_WYG_183-5b>¶
録(魏文帝與呉質書昔年疾疫親/故罹其災觀其姓名半登鬼錄)　塡溝壑(公孫𢎞傳/恐先狗馬)¶
(塡溝壑無/以報德)　玉樓成(李長吉忽晝見一緋衣人駕赤虯/持一版書若太古篆或霹靂古文)¶
(者云當召長吉長吉了不能讀下榻叩頭言阿□老且/病賀不願去緋衣人笑曰上帝成白玉樓立召君天上)¶
(差樂不苦也少時長吉氣絶常所居/窗中勃勃有煙氣聞行車嘒管之聲)　文星墜(明永樂/時周新)¶
(按察浙江擒錦衣擾民者置於獄上/怒収新斬之是夕太史奏文星墜)　原大命殞墜(左/傳)¶
(楚伐呉及桐汭陳侯使公孫貞子弔焉及良而卒將以/尸入呉子使太宰嚭勞且辭上介芊尹蓋對曰無禄使)¶
(人逢天之蹙/大命殞墜)　形體獨陳(白虎通屍之為言陳也/失氣亡神形體獨存)　增¶
顏子早死(顔子年二十九而白/髪三十二而早死)　曾子正斃(檀弓曾子/寢疾樂正)¶
<pb:KR3k0055_WYG_183-6a>¶
(子春坐於牀下曽元曾申坐於足童子隅坐而執燭童/子曰華而晥大夫之簀與子春曰止曾子聞之瞿然曰)¶
(斯季孫之賜也我未之能易也元起易簀曾元曰夫子/之病革矣不可以麥幸而至於旦請敬易之曾子曰爾)¶
(之愛我不如彼君子之愛人也以徳細人之愛人也以/姑息吾何求哉吾得正而斃焉斯己矣舉扶而易之反)¶
(席未安/而沒)　歲辰之讖(續漢書鄭康成夢孔子告之曰起/起今年嵗在辰明年嵗在巳既寤)¶
(以讖合之知命將終也有頃寢/疾而卒讖云歲在龍蛇賢人嗟)　月酉之應(譙周傳晉/文王為魏)¶
(相國下書辟周周至漢中困疾不進巴郡文立見周周/書板示立曰典午忽兮月酉沒兮典午謂司馬月酉謂)¶
(八/月)　月犯少㣲(晉書月犯少㣲占者曰隐士當之時/戴達有羙才人以為憂俄而謝敷卒)¶
星見豫分(祖逖傳初有妖星見於豫州之分逖見星曰/為我矣方平河北而天欲殺我乎乃天不佑)¶
<pb:KR3k0055_WYG_183-6b>¶
(國也/俄卒)　月蝕東璧(鄴侯傳開元中燕公為左丞相/集賢學士將薨而月蝕東璧)　星¶
流營中(蜀志諸葛亮據五丈原與司馬宣王相持百餘/日有星赤而芒角自北而南流於亮營三投再)¶
(還徃大還小/俄而亮卒)　星殞寢室(令狐楚卒之夕有大星殞/於寢室之上其光燭庭)¶
鵩止坐隅(賈誼傳誼為長沙王傅有鵩飛入誼舍乃為/賦以自廣曰單閼之歲四月孟夏庚子日斜)¶
(鵩鳥來集予舍止/于坐隅貌甚閒暇)　雷電晦暝(言行録劉元城器之死/時忽大風飛瓦驟雨如)¶
(注雷電晝晦於公正寢人皆駭懼而走/及雨止辨色公已終矣聞者咸異焉)　溪流泛漲(朱/子)¶
(以建炎庚戌生以慶元庚申三月卒於考亭所居之正/寢是嵗春子故宅之前其山絶頂有數年合抱之木勢)¶
(干雲霄一旦怱為巨風所㧞夏六月溪流大/漲素所未有宅前之㟁為洪濤捲去數百尺)　武擔石¶
<pb:KR3k0055_WYG_183-7a>¶
拆(本傳蜀武擔石拆文翁曰西州石拆智/士當死乃會子孫設酒食後三日卒)　太液池涸¶
(丘處機自號長春居士元太祖乙酉嵗六月浴於東溪/越二日天大雷雨太液池㟁北水入東湖聲聞數里魚)¶
(鼈盡去池遂涸而北口髙㟁亦崩處機歎曰山/其摧乎池其涸乎吾將與之俱乎遂卒年八十)　雷鳴¶
炊釜(古今五行紀宋儒景直家在廣州炊釜中有聲如/雷家人走視甑上花生漸長似蓮花而赤色俄頃)¶
(萎景直/旬日卒)　風起竈突(後漢方技李南女傳父風角術為/人妻晨詣爨室卒有暴風婦便求)¶
(歸辭二親姑不許乃詭曰家世傳術疾風卒起先吹/竈突及井此祸為主爨者妾將亡之應如期而卒)¶
節度饋羊(宣室志李徳裕南行召一僧問休咎僧曰當/還相公平生當食萬羊今食九千六百矣所)¶
(以當還積旬日振武軍節度使饋羊四百公大驚召僧/告其事僧曰萬羊已滿公不還乎公曰吾不食之亦可)¶
<pb:KR3k0055_WYG_183-7b>¶
(免否曰羊至此已為相公所/有後連貶崖州竟沒不還)　刺史具鱠(邢和璞居髙/潁間有潁書)¶
(三篇房琯問邢終身之事邢言降魄之庭非館非寺病/起於魚餐而休於龜兹板其後房公舍閬州紫極宫見)¶
(有治龜兹板者始憶邢之言有頃刺史具鱠邀/房房悟具以板事白於刺史其夕果病鱠卒)　諺傳¶
氷稼(青箱雜記唐天寳中諺曰冬凌樹稼逹官怕其年/氷稼而寧王卒  熙寧三年草木皆稼衆謂大臣)¶
(當之未數/日韓琦卒)　詩定破瓜(談苑吕仙翁有詩與張洎言將/作鼎鼐其句云功成當在破瓜)¶
(年俗以破瓜為二八字/洎年六十六而卒乃悟)　水窮天盡(古今詩話李續長/源一日怱有人在)¶
(牀下誦詩曰行到水窮處未知天盡時續斥曰誤矣豈/非坐看雲起時耶荅曰此雲安能起兹必死期故来相)¶
(别數日/而卒)　雲穿雪壓(摭遺廖融作詩曰雲穿搗藥屋雪/壓釣魚舟自觧曰屋破雲穿其中)¶
<pb:KR3k0055_WYG_183-8a>¶
(無人也船為雪壓無/用也後六十日而卒)　醉卧花間(翰苑名談何正中初/及第聞郭從周精卜)¶
(求占從周贈一詩曰三字來時月正圎一麾從此出秦/闗錢塘春色濃如酒貪醉花間卧不還公後八月十五)¶
(改知制誥出秦州/又改知杭州卒)　醉卧藤隂(冷齊詩話秦少游在處/州夢中作好事近詞云)¶
(山路雨添花花動一山春色行到小溪深處有黄鸝千/百飛雲當面化龍蛇夭矯挂空碧醉卧古藤隂下杳不)¶
(知南北後南遷久之北歸適留於藤州/光化亭方醉起以玉盂汲泉笑視而卒)　厯日無多(貢/父)¶
(詩話吕洞賓與黃覺大錢七文次十文又小錢三文曰/數不可過也覺至七十餘作詩有牀頭厯日無多字屈)¶
(指明年七十三之/句果以是嵗終)　春風獨步(蓋時敏字志學金末兵/亂人多逃竄時敏生纔)¶
(踰月父母挈之以逃啼不止棄於草中兵退十九日將/尋瘞之見其神色明潤木葉覆庇其身有兔乳焉年老)¶
<pb:KR3k0055_WYG_183-8b>¶
(如童一日無病集親朋攝衣冠危坐取筆書偈曰七十/五年人間住強認臨清是鄉故來亦不知何處來去亦)¶
(不知何處去回首之時無一事但有三尺西村墓子/孫必欲問行蹤萬里春風獨自步書畢端坐而逝)¶
原嫁娶不見(魏志管輅字公明自歎曰天與我才不與/我壽恐四十七八間不見女嫁男娶婦也)¶
(卒時果四/十八嵗)　増太平不與(竇儼嘗謂盧多遜楊徽曰丁/卯歲五星聚奎自此天下太)¶
(平矣二拾遺見之儼不與/也已而年四十二果卒)　原時有短長(左傳左右謂/邾文公曰命)¶
(可長也君何不為邾/子曰命之短長時也)　壽非金石　死䘮之戚(詩兄弟/孔懷)¶
　修短之命(文選生有/修短之命)　死生契闊(詩/)　増壽夭須㬰¶
(出莊/子)　原出生入死(老子出生入死/之徒十有三)　畏死忘生(詳/前)¶
<pb:KR3k0055_WYG_183-9a>¶
夜舟難守　朝露易晞　死生有命　修短無期　増¶
生寄死歸　存順沒寧　白駒易徃　素蓋俄歸　東¶
流逝矣　北首長辭　魂遊北斗　水閱東川　遽委¶
魄於松門　奄歸魂於蒿里　去白日之昭昭　襲長¶
夜之悠悠　彷徨乎塵埃之外　逍遥乎無為之表¶
長沙空庚日之災　北海奄巳年之夢　庚子戒日止¶
鵩生憂　辰巳臨年巢鵀起歎　洪波振海終不到於¶
蓬瀛　流電促人詎有固於金石¶
<pb:KR3k0055_WYG_183-9b>¶
　　死䘮¶
原詩後漢阮瑀七哀詩曰丁年難再遇富貴不重來良¶
時忽一過身體為土灰冥冥九泉室漫漫長夜臺身盡¶
氣力索精魂靡所能嘉肴設不御㫖酒盈觴杯　晉張¶
載七哀詩曰北邙何纍纍髙陵有四五借問誰人墳皆¶
云漢代主恭文遥相望原陵鬱膴膴季葉䘮亂起盜賊¶
如豺虎毁壤過一杯便房啓幽户珠匣離玉體珍寳見¶
剽虜　宋吴邁逺臨終詩曰傷歌入松路斗酒望青山¶
<pb:KR3k0055_WYG_183-10a>¶
誰非一丘土參差前後間　劉元濟見道邊死人詩曰¶
淒涼徒見日冥寞誰知年魂兮不可問應為直如弦¶
原賦漢張衡髑髏賦曰死為休息生為役勞冬水之凝¶
何如春氷之消榮位在身不以輕於鴻毛巢許所恥伯¶
成所逃況我已化與道逍遥離朱不能見子野不能聽¶
堯舜不能賞桀紂不能刑虎豹不能害劒㦸不能傷以¶
隂陽同其流以元氣合其朴以造化為父母以天地為¶
牀褥以雷電為鼓扇以日月為燈燭以雲漢為川池以¶
<pb:KR3k0055_WYG_183-10b>¶
星辰為珠玉合體自然無情無欲澄之不清混之不濁¶
不行而至不疾而逐　宋鮑昭傷逝賦曰晨登南山望¶
彼中阿露團秋槿風卷寒蘿淒淒傷心悲如之何盡若¶
窮煙離若斷弦如影滅地猶星霣天棄華室於明世閉¶
金扃於下泉永山河以自畢眇千齡而弗旋思一言於¶
向時邈衆代於古年¶
　　䘮儀¶
増周禮天官掌次凡䘮王則張帟三重諸侯再重孤卿¶
<pb:KR3k0055_WYG_183-11a>¶
大夫不重　地官鄉師大䘮用役則帥其民而至遂治¶
之及葬執纛以與匠師御匶而治役及窆執斧以涖匠¶
師　遂人大䘮帥六遂之役而致之掌其政令及葬帥¶
而屬六綍及窆陳役　遂師大䘮使帥其屬以幄帟先¶
道野役及窆抱磨共其丘籠及蜃車之役　春官大宗¶
伯以䘮禮哀死亡朝覲㑹同則為上相大䘮亦如之¶
小宗伯王崩大肆以秬鬯渳及執事涖大歛小歛帥異¶
族而佐縣衰冠之式於路門之外及執事眡葬獻器遂¶
<pb:KR3k0055_WYG_183-11b>¶
哭之卜葬兆甫竁亦如之　鬱人大䘮之渳共其肆器¶
及葬共其裸器遂貍之　鬯人大䘮之大渳設斗共其¶
釁鬯　天府凡國之玉鎮大寳器藏焉若有大䘮則出¶
陳之既事藏之祖廟之中沃盥設燭　典瑞大䘮共飯¶
玉含玉贈玉　大司樂諸侯薨令去樂大臣死令弛縣¶
大䘮涖廞樂器及葬藏樂器亦如之　典庸器大䘮廞¶
筍簴　司干大䘮廞舞器及葬奉而藏之　太卜凡䘮¶
事命龜　太史大䘮執灋以涖勸防遣之日讀誄凡䘮¶
<pb:KR3k0055_WYG_183-12a>¶
事考焉小䘮賜謚　挈壺氏凡䘮懸壺以代哭者　司¶
士大䘮作士掌事作六軍之士執披　虎賁氏國有大¶
故則守王門大䘮亦如之及葬從遣車而哭　方相氏¶
掌蒙熊皮黄金四目元衣朱裳執戈揚盾大䘮先匶及¶
墓入壙以戈擊四隅毆方良　太僕大䘮始崩戒鼓傳¶
達於四方窆亦如之　御僕大䘮持翣　司兵大䘮廞¶
五兵　士師諸侯為賓則帥其屬而蹕於王宫大䘮亦¶
如之　鄉士大䘮帥其屬夾道而蹕　遂士六卿若有¶
<pb:KR3k0055_WYG_183-12b>¶
邦事則為之前驅而辟其䘮亦如之　縣士若大夫有¶
邦事則為之前驅而辟其䘮亦如之　司隸䘮紀之事¶
則役其煩辱之事　小行人若國札䘮則令賻補之¶
䘮大記曰疾病外内皆埽君大夫徹縣士去琴瑟寢東¶
首於北牖下廢牀徹䙝衣加新衣體一人男女改服屬¶
纊以俟絶氣唯哭先復復而後行死事飾棺君龍帷三¶
池振容黼荒火三列黼三列素錦禇加偽荒纁紐六齊¶
五采五貝黼翣二黻翣二畫翣二皆戴圭魚躍拂池君¶
<pb:KR3k0055_WYG_183-13a>¶
纁戴六纁披六大夫畫帷二池不振容畫荒火三列黻¶
三列素錦禇纁紐二元紐二齊三采三貝黻翣二畫翣¶
二皆戴綏魚躍拂池大夫戴前纁後元披亦如之士布¶
帷布荒一池揄絞纁紐二緇紐二齊三采一貝畫翣二¶
皆戴綏士戴前纁後緇二披用纁君葬用輴四綍二碑¶
御棺用羽葆大夫葬用輴二綍二碑御棺用茅士葬用¶
國車二綍無碑比出宫御棺用功布凡封用綍去碑負¶
引　漢舊制髙皇帝含以珠纒以緹繒十二重以玉為¶
<pb:KR3k0055_WYG_183-13b>¶
襦如鎧狀縫之以黃金為縷腰以下玉為札長廣二寸¶
半為柙下至足亦縫以黃金為縷請諸衣衾歛之　東¶
漢制是日后詔三公典䘮百官皆衣白幘不冠閉城門¶
宫中近臣中黄門持兵虎賁羽林郎中署皆嚴宿衞是¶
夜下竹使符小歛如禮園匠考工令奏東園祕器表裏¶
洞赤虞文畫日月鳥龜龍虎連璧偃月如故事大歛於¶
兩楹之間　家禮曰䘮禮於五禮屬凶禮又曰初終遷¶
居正寢戒内外楔齒舉哀復易服被髪徒跣不食立䘮¶
<pb:KR3k0055_WYG_183-14a>¶
主主婦主賓相禮祝贊司書司貨治棺訃告於親戚僚¶
友置靈座設魂帛立銘旌襲設幃及牀乃沐浴設襲奠¶
主人以下為位而哭盡哀乃飯含加幅巾充耳覆以衾¶
執友親厚之人至是入哭死之明日小歛設牀布絞主¶
人主婦憑尸擗踊袒衣括髪設奠主人以下哭盡哀乃¶
代哭不絶聲死之三日大歛布絞於棺中舉屍納棺中¶
主人以下憑哭盡哀加蓋下鐕覆柩以衣舉升堂中少¶
西設靈牀於坐東設主人以下各歸䘮次止代哭者成¶
<pb:KR3k0055_WYG_183-14b>¶
服五服之人各服其服入就位各舉哀相弔三月而𦵏¶
前期擇地之可葬者告啓期擇日開塋域穿壙刻誌石¶
造明器大轝翣功布方相作神主告遷柩奉柩朝於祖¶
遂遷於㕔事乃代哭日晡設祖奠厥明設遣奠遷柩就¶
轝發引乃窆墳髙五尺立石碣於其前下誌石反哭虞¶
祭卒哭明日祔期而小祥再期而大祥中月而禫¶
　　始卒¶
原屬纊(注見/前)　易簀(注見/前)　増撤宫懸(曲禮大夫無/故不徹懸)¶
<pb:KR3k0055_WYG_183-15a>¶
去琴瑟(士去/琴瑟)　原浴衣拭尸(䘮大記挋用浴衣注挋言/震拭也用生時浴衣拭屍)¶
(肉令/燥也)　用巾拭髮(又云挋用巾注挋晞也/清也用巾拭髮及面也)　楔齒用角¶
柶(又云將含使小臣/以柶柱張齒令開)　綴足用燕几(又云綴猶拘也/不令其辟戻也)¶
　　復¶
原設階(䘮大記云復有林麓則虞人設階無林麓則狄/人設階階所乘以升屋者狄人樂吏之賤者)¶
　升屋(檀弓云復盡愛之道有禱祠之心焉北/面求諸幽之義也升屋而號曰臯某復)　招魂¶
(又云邾婁復之以矢蓋自戰於升陘始也注死傷者多/無衣以招魂鄭注云復謂招魂且分禱五祀庶㡬其精)¶
(氣之/返)　求生(䘮大記復衣不以衣尸不以歛疏云復自/求生若用復衣而襲歛是用生施死於義)¶
<pb:KR3k0055_WYG_183-15b>¶
(為/反)　稱名稱字(又云男子稱/名女子稱字)　公館私館(又云其為賓/則公舘復私)¶
(館不復注不復/謂主人惡之也)　四郊建綏(周禮云以乘車建綏復於/四郊注云此天子之禮也)¶
(綏謂旌旗/之旄也)　三號投衣(䘮大記云復者朝服大夫以元/赬世婦以襢衣士爵弁士妻以)¶
(祱衣皆升自東榮中屋履/危北面三號卷衣投於前)　復以乘車(雜記云諸侯行/而死於館則其)¶
(復如於其國如於道則升其乘車之左轂以其綏復大/夫士死於道則升其乘車之左轂以其綏復如於館則)¶
(其復如/於家)　復以褒木(又云復諸侯以褒衣鄭注云復招/魂復魄也褒衣亦始命為諸侯及)¶
(朝覲見加賜之/衣也褒猶進也)　復於太祖(周禮夏采職掌大䘮以冕/服復於太祖鄭注云夏采)¶
(天子之官故以冕服復於太祖/天子之禮也太祖始祖廟也)　復於小寢(檀/弓)　魂離¶
<pb:KR3k0055_WYG_183-16a>¶
而筮(宋玉招魂序曰帝謂巫咸有人在/下我欲輔之魂氣離散汝筮與之)　死多以矢(詳/前)¶
　増収魂　復體(禮記外傳曰人之精氣曰魂形體謂/之魄合隂陽二氣而生也形勞則神)¶
(逝死則難復生也孝子之心不能忍也故升屋而招其/魂神也神智無涯也鬼者復於土也氣絶而収其魂使)¶
(反復/於體)　捉麈登屋(齊書曰張融建武四年病卒遺令白/旐無旒不設祭令人捉麈尾登屋復)¶
(魂曰吾生平所善/自當凌雲一笑)　神帛招魂(文獻通考宋紹興三十/一年禮部侍郎金安節)¶
(言檢會典故切詳神帛之制雖不經見然考之於古蓋/復之遺意也古之復者以衣今用神帛招魂其意蓋本)¶
(於/此)　寢於中霤固當復彼東榮　適在他邦自必升其¶
左轂　死實生哀沒西山於九夜　招之將反望北面¶
<pb:KR3k0055_WYG_183-16b>¶
而三號　在館在家匪無名數　公侯卿士實有彞倫¶
　小君則褕翟素紗諸侯乃衮衣冕服(俱文苑英華/復以冕服判)¶
不禄公館須申臯某之儀屬纊私家即罷求幽之義¶
　　殯殮¶
原衣尸(復衣不/以衣尸)　附身(檀弓云三日而殯凡附於身者/必誠必信勿之有悔焉耳矣注)¶
(附於身謂/衣衾棺槨)　書日(魯卿大夫卒公不與小歛則不書/日注不書卒日所以紀恩厚薄)¶
徹帷(檀弓尸未設餙故/帷堂小歛而徹帷)　望從(又云既殯望望/如有從而不及)　恥具¶
(又云䘮具君子恥具一日二/日而可為者君子不為也)　増陳衣(儀禮厥明/陳衣於房)　設¶
<pb:KR3k0055_WYG_183-17a>¶
帽(又云設帽/以揜形)　更殮(後漢書戴封年十五詣太學時同/學石敬平病卒封養視殯殮送歸)¶
(其家人更殮見敬平生時/書物皆在棺中大異之)　改殯(續漢書曰和帝無諡/太后父梁竦改殯之)¶
　原殯於客位(坊記云䘮禮每加以逺小歛於户内/大歛於阼殯於客位所以示逺也)¶
歛以時服(虞殯大夫三日而殯諸侯五日而殯歛/以時服  呉志張昭遺今歛以時服)　東¶
階西階(檀弓夏后氏殯於東階之上則猶在阼/也周人殯於西階之上則猶賓之也)　以簟¶
以席(詳/前)　五父之衢(檀弓孔子少孤不知其墓殯於五/父之衢人之見之者皆以為𦵏也)¶
(其引也蓋殯也注/葬引與殯引異)　兩楹之間(又云殷人殯於兩楹之/間則與賓主夾之也)¶
　敬姜始帷(又云帷殯非古也自/敬姜之哭穆伯始也)　季文無備(季文子/卒大夫)¶
<pb:KR3k0055_WYG_183-17b>¶
(入歛公在位宰庀家器為𦵏備無衣帛之妾無食粟之/馬注公在位位阼階西享禮曰公適其臣升自阼階不)¶
(敢有其室無藏/金玉無重器備)　掘肂見祍(儀禮士䘮禮云掘肂見祍/鄭注云肂埋棺之坎也掘)¶
(之於西階上/衽小要也)　贈寳示姦(家語曰季平子卒將以君之/璵璠歛贈以珠玉孔子聞之)¶
(曰送死以寳玉是猶暴屍/於中原示人以姦利之端)　熬(䘮大記熬君四種八筐/大夫三種六筐士二種)¶
(四筐加魚腊注熬者煎榖也將塗設於棺旁所以惑蚍/蜉不至棺也士䘮禮熬黍稷各二筐大夫加梁君加稻)¶
(也/)　塗(又云君殯用輴攅置於上畢塗屋大夫殯以幬/攅置於西序塗不曁於棺士殯見衽塗上帷之)¶
(注攅聚也屋殯上覆如屋者幬覆也暨及也大夫之殯/置棺西牆下就牆攅其三面塗之不及棺者言攅中狹)¶
(小裁取/容棺)　後歛俟生(問䘮云或問曰死三日而後歛者/何也曰孝子親死悲哀志懣故匍)¶
<pb:KR3k0055_WYG_183-18a>¶
(匐而哭之三日而後歛者俟其/生也三日而不生亦不生矣)　増迨殯稍逺(釋名曰/殯賓也)¶
(賓遇之/言稍逺)　侯以衮歛(左傳許穆公卒於師葬之以侯禮/也凡諸侯薨於朝會加一等死王)¶
(事加/二等)　殤以棺歛(曾子問曰下殤土周𦵏於園遂輿機/而徃塗邇故也今墓逺則其𦵏也如)¶
(之何孔子曰吾聞諸老𥅆曰史佚有子而死下殤也墓/逺召公謂之曰何不以棺歛於宫中史佚曰吾敢哉召)¶
(公言於周公/史佚行之)　絞紟衾冒(禮記外傳曰絞者交束之名/也紟者堅急之稱也衾者單)¶
(被也冒者小歛衣/故設帽以掩形也)　緇冒赬殺(士之/歛服)　歛衾夷衾(儀禮/死於)¶
(適室幠用歛衾注大歛聽用之衾也奉/屍於室憮用夷衾注覆一柩之衾也)　原大歛絞衾¶
(問䘮云大歛布絞/縮者三橫者五也)¶
<pb:KR3k0055_WYG_183-18b>¶
　　含¶
原進玉(禮邾婁考公之䘮徐君使容居來弔唅曰寡君/使容居坐唅進侯玉有司曰諸侯之來辱敝邑)¶
(者易則易于則于易于雜者未之有也注易臣/禮也于君禮也雜者容居人臣而行君禮也)　委璧¶
(禮雜記云唅者執璧曰寡君使某/含子拜稽顙含者坐委於殯東南)　口實(春秋說題辭/曰口實曰唅)¶
(象生時食也天子以珠諸/侯以玉大夫以璧士以貝)　瞑受(左傳荀偃卒而視不/可唅范宣子撫之乃)¶
(瞑受/唅)　用米貝(禮飯用米貝/弗忍虛也)　共飯熬(含人共飯/米熬榖)　行¶
具含玉(左傳齊吴戰於艾陵陳子行/命其徒具唅玉注示將死也)　死何含珠(莊子/儒以)¶
(詩禮發冡大儒曰東方作矣事之何若小儒曰未解裠/襦口中有珠詩曰青青之麥生於陵陂生不布施死何)¶
<pb:KR3k0055_WYG_183-19a>¶
(含珠為接其鬢壓其顪儒以金椎/控其頤徐别其頰無傷口中珠)　榮叔歸唅(左傳王/使榮叔)¶
(來歸唅/且賵)　諸侯請唅(諸侯伐秦曹宣公卒於會諸侯請/唅使之襲注襲非也賤者事也)¶
　賵早唅晩(賵以早/唅以晚)　使弔次唅(記諸侯使人弔其次/唅襚贈臨皆同日其)¶
(次如此也注五者/同時而相次也)　増唅以蔬米(家語孔子卒/唅以蔬米)　含珠¶
鱗施(吕氏春秋曰含珠鱗施今葬皆用之注云含/珠口實鱗施施玉匣於死者之體如魚鱗)¶
　　襲襚¶
原秦歸禭(左傳秦人来歸/僖公成風之襚)　荆彊襚(又云襄公朝於荆/康王卒荆人曰必)¶
(請襲魯人曰非禮也荆人彊之巫先拂柩荆人悔之注/傳曰楚人使公親襚禭亦襲也使臣當親襚楚卑襄公)¶
<pb:KR3k0055_WYG_183-19b>¶
(同於使臣也巫祝以桃茢/先拂殯君臨臣䘮之禮)　親襚柳莊(檀弓衞有太史/曰柳莊寝疾公)¶
(曰若疾革雖當祭必告公再拜稽首請於尸曰有臣柳/莊也者非寡人之臣社稷之臣也聞之死請徃不釋服)¶
(而徃遂以禭之鄭注曰脱/君祭服以襚臣親賢也)　委衣殯東(禮雜記曰襚者/曰寡君使某禭)¶
(執冕服左執領右執要入/升堂致命委衣於殯東)　致衣賈人(禮少儀曰臣致/襚於君則曰致)¶
(廢衣於/賈人)　増君使人襚(儀禮士䘮禮君使人襚徹帷主/人如初禭者入升致命主人拜)¶
(如初禭者入衣尸/出主人拜送如初)　原諸侯相襚(雜記云諸侯相禭以/後路與冕服先路與)¶
(褒衣不以襚注不以/己之正施於人也)　請襲於牀(檀弓司士賁請襲於/牀子㳺曰諾縣子曰)¶
(汰哉叔氏專以禮許人注當言/禮不當言諾汰者自矜汰也)　先襲拂柩(詳/前)　敵者¶
<pb:KR3k0055_WYG_183-20a>¶
曰襚(少/儀)　衣服曰襚(公/羊)　衣衾曰襚(榖/梁)　増衣被曰襚¶
(春秋說題辭曰衣被/曰禭禭之言遺也)¶
　　夷盤¶
原凌人供(周禮凌人大䘮供夷盤造/氷焉所以寒尸置於牀下)　大夫設(記大夫/設夷盤)¶
(造氷焉士併/瓦盤無氷)　用氷(左傳命夫命/婦䘮浴用氷)　造氷(禮君設大/盤造氷焉)¶
増金章罷去玉襚方開　具厥衣於庭中設夷盤於牀¶
下(文苑英華不/供夷盤判)¶
　　重(禮始死作重猶吉祭/作重皆所以依神)¶
<pb:KR3k0055_WYG_183-20b>¶
原鑿木(儀禮士䘮禮重木刋鑿之甸人置中庭三分/庭一在南注木懸物曰重士重木長三尺)¶
羃布(又云羃用疏布/祝取銘置於重)　綴重(檀弓曰重主道也殷主綴/重焉注作主以綴其重懸)¶
(諸廟去顯/考乃埋之)　徹重(又云周主重徹焉注/周人作主徹重埋之)　既虞埋(重既/虞而)¶
(埋之注就所/倚處埋之禮)　為䘮設(晉韋宏問曰父在母䘮於父大/門之外别立凶門便為父子一)¶
(家有二門蔡謨答曰禮以瓦器盛始死之祭繫木褁之/以葦席置庭中近南名為重門是其象也禮既虞作主)¶
(末有主以重當主本為䘮設非以表門恐不為尊卑壓/降也禮命士以上父子皆異宫今卑私之䘮皆别開門)¶
(亦不知今人如此/者皆有凶門否)　増設重於庭　懸重於廟　埋重¶
於堦　未葬代主　將葬隨柩(禮記外傳曰重者未葬/之前以代主也猶以生)¶
<pb:KR3k0055_WYG_183-21a>¶
(事之未忍作木主設重於庭懸瓦鬲以養病之米淅之/為沐因煮之為粥實之重用葦席蓋之始死之奠用粥)¶
(未用黍稷故也殷人作主之後聨其重懸之於廟梁去/髙祖之廟親盡則埋之周人將𦵏重隨柩而朝於廟之)¶
(外𦵏而埋之於階/間而後作主也)　東漢以木為重(東漢皇帝葬儀以/木為重髙九尺廣)¶
(容/人)　宋制瘞於黄堂(宋制立重大殮成服日同立擇吉/時立於靈駕前俟將來發引日捧)¶
(擎至攅宫其揜攅日埋瘞於黃堂隧道徽宗之䘮太常/少卿樓照言故事成服日立重今來與故事不同乞自)¶
(聞䘮次日立重命太史/局就日内擇時立重)　既虞而作瘞重之制自分¶
有附於始為主之儀寧惑(文苑/英華)¶
　　銘旌¶
<pb:KR3k0055_WYG_183-21b>¶
原明旌(記曰銘明旌也以死者為不可别/也故以旌識之注神明之旌也)　丹旐(漢禮/儀志)¶
(禮登遐大旂之制長三仞十有二斿曵/地晝日月昇龍書丹旐曰天子之柩)　為銘(儀禮士/䘮禮為)¶
(銘各以其物士則用緇長半幅赬末長/終幅廣三寸書銘於末曰某氏某之柩)　置銘(周禮少/宰置銘)¶
　増供銘旌　建車旌(周禮春官司常大䘮/供銘旌建廞車之旌)　神明之¶
旌(檀弓銘神明之/旌注書名於旌)　下殤有旐(禮論曰問下殤有旐否/徐邈荅曰旐以題柩耳)¶
(無不/有旐)　不為畫飾(賀循𦵏禮云杠今之旐也古者以緇/布為之今以絳繒題姓字而已不為)¶
(畫飾/也)　議書銘旌(晉書曰魏明悼后崩議書銘旌或欲/去姓而書魏或欲兩書安平王子孚)¶
(以為經典正義皆不應書凡帝王皆因本國之名以為/天子之號而與徃代相别耳非為擇羙名以自光也天)¶
<pb:KR3k0055_WYG_183-22a>¶
(稱皇天則帝稱皇帝地稱后土則后稱皇后此乃所以/同天地之大號統無二之尊名不待稱國號以自表不)¶
(俟稱世族/以自彰)　粉書空換(杜牧之詩云黃壌不霑新/雨露粉書空換舊銘旌)　丹¶
旐堪傷(趙㣲之詩云寒日蒿土明淒淒郭東路素車誰/家子丹旐引將去人間痛傷别此是長别去)¶
　銘旌濕雨(杜詩哭李尚書/江雨銘旌濕)　箕尾歸天(宋趙鼎自題/其銘旌云身)¶
(騎箕尾歸天上氣/作山河壯本朝)¶
　　棺槨一¶
原聖人易(周易云古之葬者厚衣之以薪𦵏之中野不/封不樹䘮期無數後世聖人易之以棺槨蓋)¶
(取諸/大過)　夫子制(檀弓云有子曰夫子制於中都四寸/之棺五寸之槨以斯知不欲速杇也)¶
<pb:KR3k0055_WYG_183-22b>¶
土陶(又云有虞氏瓦棺鄭注曰始不用薪也有虞氏土/陶又帝王世紀云有苗氏判虞舜南征崩於鳴條)¶
(殯用/瓦棺)　火熟(又云夏后氏堲周鄭注曰火/熟曰堲燒土冶以周於棺也)　朱器(東觀/漢記)¶
(云梁商薨賜東園轜車朱壽器銀鏤黄玉匣案啇病篤/勅子冀等曰吾以不德享受多福生無以輔益朝廷死)¶
(必耗費帑藏衣衾飯唅玉匣珠貝之屬何益杇骨百僚/勞擾紛華道路秪增塵垢雖云禮制亦有權時方今邊)¶
(境不寧盜賊未息豈宜重為國損氣絶之後載至家舍/即時殯殮殮以時服皆以故衣無更裁制殯已開冢冡)¶
(開即𦵏祭食如前無用三牲孝/子善述父志不宜違我言也)　朱棺(又云耿秉薨/賜朱棺玉衣)¶
畫棺(謝承後漢書曰和帝追封諡皇太后父梁松/為褒親愍侯改殯賜東園畫棺玉匣衣衾)　玉¶
棺(風俗通云葉縣令王喬天下一玉棺於㕔事前令臣/吏試入不動揺喬曰天帝獨欲召我沐浴服餙寢其)¶
<pb:KR3k0055_WYG_183-23a>¶
(中蓋便立覆之宿𦵏於城東土自成墳/其夕縣中牛皆流汗吐舌人無知之者)　増瓦棺(詳土/陶注)¶
　原石棺(荆州記云臨湘水中有石牀牀上有二石棺/色綠如銅鏡莫能詳也  史記飛亷為紂使)¶
(北方還無所報為壇霍太山而報得石棺銘曰/天令處父與發亂賜汝石棺死遂𦵏霍太山)　大禹¶
三寸(帝王世紀云禹衣/衾三領桐棺三寸)　孔子四寸(家語云孔子之䘮/公西赤掌殯𦵏焉)¶
(桐棺四寸/柏槨五寸)　温明秘器(晉公卿禮秩云安平王孚薨給/束園温明秘器案晉書安平獻)¶
(王孚傳云㤗始八年薨時年九十三帝於太極東堂舉/哀三日詔曰王勲德超世尊寵無二期頤在位朕之所)¶
(倚奄忽殂隕哀慕感切其以東園温明秘器朝服一具/衣一襲緋練百匹絹布各五百匹榖千斛錢百萬以供)¶
(䘮/事)　東園秘器(又云諸侯及從公/薨者賜東園秘器)　賣馬買棺(謝承後/漢書云)¶
<pb:KR3k0055_WYG_183-23b>¶
(徐栩為長沙郡守亡遺言不/受贈有一匹私馬賣以買棺)　雜木為棺(續漢書曰楊/震數切諌為)¶
(樊豐等所譖遣歸本郡震行至城西夕陽亭乃慷慨謂/其諸子門人曰身死之日以雜木為棺布衣單被裁足)¶
(蓋形勿/歸冢次)　柏棺桑榱(洛陽伽藍記云崔涵年十五而死/冡為人所發復蘇活見里人買棺)¶
(具謂曰作柏木棺勿以桑木為榱人問其故涵曰吾在/地下見人發鬼兵有一鬼訴稱是柏棺應免主兵吏曰)¶
(爾雖柏棺桑木為榱遂不/免京師聞此柏木踴貴)　桐棺葛緘(墨子云禹東教/乎九夷道死𦵏)¶
(會稽之山衣衾三領桐棺三寸葛以緘之絞之不合道/之不埳土地之深下母及泉上母通臭既𦵏収餘壤其)¶
(上壟若參耕之畞取止矣若以此/觀之則厚𦵏久䘮果非聖王之道)　宋文有翰旝(左傳/云宋)¶
(文公𦵏棺有翰旝杜預注云旝/上飾翰旁飾皆僭王者禮也)　董賢有珠璧(漢書董/賢傳云)¶
<pb:KR3k0055_WYG_183-24a>¶
(有司奏董賢自殺伏辜死後父恭不悔過乃復以硃砂/畫棺四時之色左蒼龍右白虎上著金銀日月玉衣珠)¶
(璧/)　鯉也有棺無槨(論語顔淵死顔路請子之車以為/之槨子曰鯉也死有棺而無槨)¶
　張湯有棺無槨(漢書張湯傳云湯有罪自殺湯死家/産直不過五百金皆所得奉賜無它)¶
(贏昆弟諸子欲厚葬湯湯母曰湯為天子大臣被惡言/而死何厚𦵏為載以牛車有棺而無槨上聞之曰非此)¶
(母不生/此子也)　増夫餘有槨無棺(魏/志)　髙麗有槨無棺(魏/畧)¶
　　棺槨二¶
原牆翣(檀弓周人牆置/翣注牆槨衣也)　櫝槥(說文曰櫝小/棺又曰槥)　屬椑(䘮/大)¶
(記君大棺八寸屬六寸椑四寸上大夫大棺八寸屬六/寸下大夫大棺六寸屬四寸士棺六寸庶人四寸注屬)¶
<pb:KR3k0055_WYG_183-24b>¶
(椑小棺也大夫無椑/士無屬以等尊卑也)　楄柎(左傳宋公將死曰唯楄拊/所以藉幹者注楄柎棺中)¶
(苓牀幹/髑髏也)　曰柩(白虎通曰在牀曰尸在棺/曰柩柩究也不復變也)　曰櫬(說文/曰棺)¶
(闗也可以掩/尸又曰櫬)　須材(書曰伯相命士須材注成王/崩時也須材以終為棺槨)　致¶
木(禮虞人致百祀之木/可以為棺槨者斬之)　周衣(國子髙曰衣足以飾身/棺周於衣槨周於棺)¶
　容甒(䘮大記云棺槨之間君侯容柷大夫容/壺士容甒注因其藏物以尊卑之節)　八寸¶
(詳前屬/椑下)　四阿(宋文公卒始厚𦵏槨/有四阿注四柱槨也)　裏棺(䘮大記君/裏棺用朱)¶
(綠雜金鐕大夫裏棺用元緑牛骨鐕士不緑君蓋用漆/三衽三束大夫蓋用漆二衽二束士蓋不用漆二衽二)¶
(束鐕子/南反)　沐槨(檀弓孔子故人原壌其/母死夫子助之沐槨)　飾棺(左傳餙/棺置諸)¶
<pb:KR3k0055_WYG_183-25a>¶
(堂阜諸侯龍輴象荒火三列黻/大夫畫荒火注畫雲氣覆之)　去槨(魏舒田于大陸/焚焉還卒范獻)¶
(子去其柏槨以其未復命而田也注/貶之也魏獻子城成周未歸而田)　斲棺(斲子家之/棺注貶之)¶
(斲薄其棺不/使從卿禮也)　石槨(檀弓昔者夫子居宋見桓司馬自/為石槨三年不成夫子曰若是其)¶
(靡也死不如速杇之愈也石増史/記曰始皇𦵏驪山發北山  為槨)　松槨(䘮大記云君/侯松槨大夫)¶
(柏槨士/雜木槨)　増不槨(周禮地官閭師曰凡/庶民不樹者不槨)　無櫬(左傳定/姒薨不)¶
(殯於廟無櫬不虞匠慶謂季文子曰子為/君之䘮不成不終君也君長誰任其咎)　革棺　杝¶
棺　梓棺　椑棺　屬棺(檀弓曰天子之棺四重諸公/三重諸侯再重大夫一重士)¶
(不重水犀革棺被之其厚三寸杝棺一梓棺二四者/皆周棺束縮二衡三衽每束一柏槨以端長六尺)¶
<pb:KR3k0055_WYG_183-25b>¶
銅槨(闔閭銅/槨三重)　椑車(唐書曰明皇自東都幸大原至太/行坂路隘逢椑車問左右曰車中)¶
(何物左右奏曰禮天子出則載椑車以從先王/之制也上曰焉用此命焚之無椑自此始也)　素棺¶
(吴志張昭遺令素棺孚諸葛瑾遺/令素棺  晉書司馬  遺令素棺)　小棺(晉書夏侯湛/將沒隨命小)¶
(棺薄歛不修封樹論者謂湛雖生不砥礪名莭死則儉/約令終是深逹存亡之理也  陸機大墓賦曰覩洪檟)¶
(而為槥槥/小棺也)　松棺(後魏書曰崔光韶誡子孫曰吾兄弟/自㓜及老衣服飲食未曽一日不同)¶
(至於兒女冠婚榮利之事未嘗不先以推弟弟/頃横禍權作松棺亦可為吾作松棺使吾見之)　漆棺¶
(異苑曰海陵如臯縣東城村邊海岸崩壊一古墓有方/頭漆棺以朱題其上云百七年墮水元嘉二十載三月)¶
(墜於/懸巘)　市棺(東觀漢記曰郭鳯善占應病先/自知死日預令弟子市棺歛具)　蓄棺(南/史)¶
<pb:KR3k0055_WYG_183-26a>¶
(曰宋光禄大夫劉鎮之年三十許病篤巳辦凶具既/而疾愈因蓄棺以為壽九十餘乃亡此器方用也)¶
發棺(神仙傳曰介象為吴主所徴象言病帝使左右以/羙梨一奩賜象須㬰象死帝殯而埋之以日中時)¶
(死日晡時到建業以所賜梨付守苑吏後/吏以状聞即發象棺棺中無所有有奏符)　開棺(梁書/曰衡)¶
(陽宣王子簡位郢州刺史卒於官䘮將引柩有聲議者/欲開視王妃栁氏曰晉文已有前例不聞開棺無益亡)¶
(者之生徒増生/者之痛遂止)　浮棺(搜神記曰靈帝光和元年遼水/中有浮棺人破斫之棺中人語)¶
(曰我伯夷之弟孤竹君也海水壊我棺槨是/以漂流汝斫我何為乃不敢破因為立祠)　流棺(三/十)¶
(國春秋曰晉黃門郎殷仲堪游於江濱見流棺於水乃/𦵏焉旬日之間門前之溝忽起為岸其夕有人通夢於)¶
(仲堪自稱徐伯元感君之惠無以報堪因問門岸/為何祥乎對曰水中之岸其名為洲君将為州也)　失¶
<pb:KR3k0055_WYG_183-26b>¶
柩(陽羡縣令𡊮起生有神靈殯殮巳竟風雷冥晦失起/䘮柩上下居民夜聞山下有數十人晨徃山上見起)¶
(棺柩俄而潛藏唯/有石壇石塜今在)　冒火伏棺(東觀漢記曰長沙有義/士古初遭父䘮未𦵏鄰)¶
(人失火及初舍棺不可移初冒/火伏棺上會火滅  蔡順事同)　縛服著棺(宋書曰𡊮/昂為豫章)¶
(内史丁所生母憂去職以䘮還江路風潮暴駭昂乃縛/服著棺誓同沈溺及風止餘船皆沒唯昂船獲全咸以)¶
(為精誠/所致)　題棺(陳書魯達為拒隋軍以憤慨卒江總/題棺曰黃泉雖抱恨白日自留名)¶
闔棺(晉劉毅云丈夫闔棺/事方定一作蓋棺)　負棺(李師道圗不軌賈直/言持刀負棺入諫穆)¶
(宗召為/諫議)　輿棺(後魏宗室匡為尚書宣武委政/髙肇匡欲切諫輿棺詣闕論肇)　輿櫬¶
(明太祖覽孟子至草介寇讐之說大不然之欲去其配/享詔有諫者以不敬論且命金吾射之尚書錢唐輿櫬)¶
<pb:KR3k0055_WYG_183-27a>¶
(入諫袒/胸受箭)　原蒲圃檟(左傳季文子為巳樹六檟於蒲圃/東門之外注將自以為槨也匠慶)¶
(取之以𦵏襄/公母定姒)　北山石(漢文曰以北山石為槨用紵絮/陳漆斮其間豈可動哉張釋之)¶
(進曰使其中有可欲雖錮南山猶/有隙無可欲不如此亦何憂也)　易内外(禮買棺/内外易)¶
審薄厚(審棺槨/之薄厚)　出曹人(晉人圍曹曹人恐為/其所得者棺而出之)　貶魏¶
子(詳/前)　增擇羙檟(左傳齊姜薨初穆姜使擇羙檟以自/為櫬與頌琴季文子取以𦵏君子曰)¶
(非禮也禮無所逆婦養姑者/也虧姑以成婦逆莫大焉)　善棺槨(吕氏春秋曰善/棺槨所以備螻)¶
(蟻/也)　鳥漆棺(宋書曰王敬則為既陽令初至縣陸主山/下十餘船同發敬則船獨不進乃令入水)¶
(推之見烏漆棺敬則祝云若吉使船速進吾富/貴當改𦵏爾船須㬰進入縣城収此棺𦵏之)　白楸¶
<pb:KR3k0055_WYG_183-27b>¶
棺(張詹詳/發塚)　原次公區處(黄霸字次公為潁川人鰥獨/死無可𦵏者霸為其區處曰)¶
(某所木可為棺某亭/猪可以祭皆如其言)　廣漢為調(趙廣漢為囚調棺/皆曰死無恨矣)¶
增不設屬辟(左傳趙簡子誓曰鄭為不道棄君助臣二/三子從君命除詬恥志父無罪君其圗之)¶
(若其有罪絞縊以戮桐棺三寸不設屬/辟素車樸馬無入于兆下卿之罰也)　從軍為槥(漢/書)¶
(髙祖下令士卒從軍死者為㨹歸具縣/縣給衣衾棺𦵏具祠以少牢吏親葬)　樟棺朱漆(續/漢)¶
(書禮儀志曰王公主貴人皆樟棺/朱漆畫雲氣公特進樟棺黑漆)　梓棺楩槨(䀋鐵論/曰古者)¶
(瓦棺堲周足以収形骸髪齒而已及其後桐棺不依桑/棺不留今富者䋠題牆湊中者梓棺楩槨貧者繒囊緹)¶
(囊/)　黃腸題湊(漢書霍光死賜便房黄腸題湊各一具/服䖍曰便房藏中便坐也蘇林曰以柏)¶
<pb:KR3k0055_WYG_183-28a>¶
(木黃心致累棺外故曰黃/腸木頭皆内列故曰題湊)　水銀實棺(宋真宗宸妃卒/吕夷簡謂當以)¶
(后服歛用/水銀實棺)　自黃帝始(漢書劉向上書曰棺/槨之制自黃帝始也)　舜作瓦¶
棺湯作木棺(古史/考)　禹作土堲湯作木槨(古史考禹作/土堲以周棺)¶
(湯作木槨/易土堲)　原翰㑹四阿雖僭而無度　桐棺三寸而¶
儉亦難遵¶
　　訃告¶
原痛臣子(白虎通云臣死亦赴告于君何此君/哀痛于臣子也欲聞之加賻賵之禮)　哭諸¶
侯(又云天子聞諸侯薨哭之何慘怛發中哀/痛之至也使大夫弔之追逺重終之義也)　寡君不¶
<pb:KR3k0055_WYG_183-28b>¶
禄(雜記云訃于他國之君曰寡君不禄敢告于執事夫/人曰寡小君不禄太子之䘮曰寡君之適子某死)¶
　小君不禄(詳/上)　君之臣某死(雜記云凡訃於其君曰/君之臣某死鄭注云赴)¶
(至也臣死其子使/人至君所告之)　君適子某死(詳/上)　臣子哀痛(白虎/通云)¶
(天子崩訃告諸侯縁臣子䘮君哀痛憤懣無能不告語/人者也諸侯薨欲聞之又當持土地所出以供䘮事)¶
　使臣歸珪(又云諸侯薨使臣歸瑞珪於天子諸侯以/瑞珪為信今死矣嗣子諒闇三年之後當)¶
(乃更爵命故歸/之推譲之義也)　増下竹使符(東漢志是夜下竹使符/告郡國二千石諸侯王)¶
(竹使符到皆/伏哭盡哀)　告哀使副(宋淳熙十四年將作監韋璞/充金國告告使閤門舍人姜)¶
(特立/副之)¶
<pb:KR3k0055_WYG_183-29a>¶
　　祭奠¶
原卷俎(雜記或問於曾子曰夫既遺而包其餘猶既食/而裹其餘與君子既食則裹其餘乎曾子曰吾)¶
(子不見大饗乎既饗卷三牲之俎歸/於賓館父母而賓客之所以為哀也)　嚌酢(小祥之祭/主人之酢)¶
(也嚌之衆賓兄弟皆啐之大祥/主人啐之注嚌至齒啐入口)　坐奠(檀弓夫子曰殷/人殯於兩楹之)¶
(間丘也殷人也疇昔之夜夢坐/奠於兩楹之間予殆將死也)　苞奠(大夫之䘮既薦/馬薦馬者哭踴)¶
(出乃苞奠/而讀書)　朔奠(檀弓有薦/新如朔奠)　殷奠(大夫士若君不戒/而徃不具殷奠君)¶
(退必/奠)　包其餘(詳卷/俎注)　數而藏(既夕禮苞牲用下體遣/車視牢具遣奠牲體數)¶
(奠而/藏之)　脯醢之奠(檀弓始死脯醢之奠將行遣而行之/既𦵏而食之未有見其享之者為使)¶
<pb:KR3k0055_WYG_183-29b>¶
(人勿/倍也)　朝夕之奠(朝奠日出/夕奠逮日)　小歛之奠(子㳺曰於東/方曾子曰於)¶
(西方歛斯席矣小歛之奠/在西方也魯禮未失也)　小祥之奠(小祥者主人練/祭而不旅奠酬)¶
(於賓賓弗舉禮也魯昭公練而舉酬行旅/非禮也孝公大祥奠酬弗舉亦非禮也)　始死之奠¶
(其餘閣/也與)　及𦵏不奠(自及𦵏不奠/務於常𦵏)　禮異奠虞　祭殊¶
䘮吉　哀以情降　敬由禮立　既以吉易䘮　必殺¶
哀崇敬　雖殷事以盡敬(月朔月半/薦新之奠)　終素器而展哀¶
(奠以素器以生/者有哀素之心)　潔爾牛羊不聞於剥奠　去其黍稷¶
寧異乎載粻(載粻非禮也/遣奠無黍稷)　雖孝子事亡禮當如此¶
<pb:KR3k0055_WYG_183-30a>¶
　而主人自盡素以示哀¶
　¶
　¶
　¶
　¶
　¶
　¶
　¶
<pb:KR3k0055_WYG_183-30b>¶
　¶
　¶
　¶
　¶
　¶
　¶
　¶
御定淵鑑𩔖函卷一百七十八¶
