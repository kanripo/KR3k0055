# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.147657
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百一
<pb:KR3k0055_WYG_206-1a>¶
　欽定四庫全書¶
御定淵鑑𩔖函卷二百一¶
　　文學部十(儒術/勸學)　(儒教/善誘)　(理學併載/)¶
　　　儒術一¶
　原周禮曰太宰之職以九兩繫邦國之民四曰儒以道¶
　得民(鄭注儒諸侯保氏/有六藝以教民者)　禮儒行曰哀公問於孔子曰¶
　夫子之服其儒服與對曰丘少居魯衣逢掖之衣長居¶
　宋冠章甫之冠丘聞君子之學也博其服也鄉不知儒¶
<pb:KR3k0055_WYG_206-1b>¶
　服哀公曰敢問儒行對曰儒有席上之珍以待聘夙夜¶
　强學以待問懐忠信以待舉力行以待取其自立有如¶
　此者儒有衣冠中動作慎大讓如慢小讓如偽大則如¶
　威小則如愧其難進而易退也粥粥若無能也其容貎¶
　有如此者儒有居處齊難坐起恭敬言必先信行必中¶
　正愛其死以有待也養其身以有為也其備豫有如此¶
　者儒有不寶金玉忠信以為寶不祈土地立義以為土¶
　地不祈多積多文以為富難得而易祿也其近人有如¶
<pb:KR3k0055_WYG_206-2a>¶
此者儒有忠信以為甲胄禮義以為干櫓戴仁而行抱¶
義而處雖有暴政不更其所其自立有如此者儒有一¶
畝之宮環堵之室蓽門圭窬&KR0363;戸甕牖易衣而出并日¶
而食上答之不敢以疑上不答不敢以謟其仕有如此¶
者儒有今人與居古人與稽今世行之後世以為楷適¶
弗逢世雖危起居竟信其志猶將不忘百姓之病也其¶
憂思有如此者儒有博學而不窮篤行而不倦幽居而¶
不淫上通而不困慕賢而容衆毁方而瓦合其寛裕有¶
<pb:KR3k0055_WYG_206-2b>¶
如此者儒有内稱不辟親外舉不辟怨程功積事推賢¶
而進達之不望其報其舉賢援能有如此者儒有澡身¶
而浴德陳言而伏靜而正之上弗知也麤而翹之又不¶
急為也不臨深而為髙不加少而為多世治不輕世亂¶
不沮同弗與異弗非也其特立獨行有如此者儒有慎¶
静而尚寛强毅以與人博學以知服近文章砥礪㢘隅¶
其規為有如此者儒有合志同方營道同術並立則樂¶
相下不厭久不相見聞流言不信其行本方立義同而¶
<pb:KR3k0055_WYG_206-3a>¶
進不同而退其交友有如此者儒有不隕穫扵貧賤不¶
充詘扵富貴不慁君王不累長上不閔有司故曰儒今¶
衆人之命儒也妄常以儒相詬病哀公聞此言也不敢¶
以儒為戲　増春秋公羊傳序疏曰能通一經曰儒生¶
博覽羣書號曰洪儒又曰教授扵世謂之儒　史記儒¶
林傳序曰天下並爭扵戰國儒術既絀焉然齊魯之間¶
學者獨不廢也　原漢書藝文志曰儒家者流盖出扵¶
司徒之官助人君順陰陽明教化游文扵六經之中留¶
<pb:KR3k0055_WYG_206-3b>¶
意扵仁義之際宗師仲尼以重其言扵道最為髙也¶
又儒林傳序曰古之儒者博學乎六藝之文六學者王¶
教之典籍先聖所以明天道正人倫致至治之成法也¶
　増後漢書儒林傳論曰光武中年以後專事經學其¶
服儒衣稱先王遊庠序聚横塾者盖布之扵邦域矣若¶
乃經生所處不遠萬里之路精廬暫建贏糧動有千百¶
其耆名髙義開門受徒者編牒不下萬人皆專相傳祖¶
至有分爭主庭穿求崖穴以合一家之説然所談者仁¶
<pb:KR3k0055_WYG_206-4a>¶
義所傳者聖法也故人識君臣父子之綱家知違邪歸¶
正之路　晉書儒林傳序曰漢武崇尚文儒創甲乙之¶
科擢賢良之舉莫不紆青拖紫服冕乗軒或徒步而取¶
公卿或累旬以膺台鼎洎當塗草創深務兵權而主好¶
斯文朝多君子鴻儒碩學無乏扵時　梁書儒林傳序¶
曰砥身礪行由乎經術　周書儒林傳序曰秦承累世¶
之基任刑法而殄滅漢無尺土之業崇經術而長久雕¶
蟲是貴魏道所以陵夷元風既興晉綱扵焉大壊考九¶
<pb:KR3k0055_WYG_206-4b>¶
流之殿最校四代之興衰正君臣明貴賤美教化移風¶
俗莫尚扵儒故皇王以之致刑措而反淳朴賢逹以之¶
鏤金石而雕竹素儒之時義大矣哉　隋書儒林傳序¶
曰儒之為教大矣其利物博矣以篤父子以正君臣尚¶
忠節重仁義貴㢘譲賤貪鄙開政化之本原鑿生靈之¶
耳目百王損益一以貫之雖世或汙隆而斯文不墜涉¶
其流者無祿而富懐其道者無位而尊　又經籍志曰¶
聖人之教非家至戸説故有儒者宣而明之大抵本於¶
<pb:KR3k0055_WYG_206-5a>¶
仁義及五常之道黄帝堯舜禹湯文武咸由此其後陵¶
夷衰亂儒道廢闕仲尼祖述前代修正六經子思孟軻¶
之流宗而師之各有著述發明其指所謂中庸之教百¶
王不易者也俗儒不顧其本茍欲譁衆多設問難故曰¶
博而寡要　唐書儒學傳序曰舉天下一之於仁義莫¶
若儒儒待其人乃能光明厥功宰相大臣是已　宋史¶
道學傳序曰宋儒之學度越諸子上接孟氏其於世代¶
之汙隆氣化之榮悴所關甚大道學盛扵宋宋弗䆒其¶
<pb:KR3k0055_WYG_206-5b>¶
用後之欲復天德王道之治必來此取法矣　又道學¶
傳陳淳語學者曰須明三代法度通之於當今而無不¶
宜然後為全儒可語王佐事業　金史文藝傳序曰世¶
宗章宗之世儒風丕變庠序日盛士由科第位至宰輔¶
者接踵　名山藏儒林記曰明興髙帝因文見道使天¶
下之士一尊朱氏為功令士之防閑於道域優游扵德¶
圃者非朱氏之言不尊故當時有質行之士無同異之¶
説有共學之方無顓門之教　莊子曰莊子見魯哀公¶
<pb:KR3k0055_WYG_206-6a>¶
曰魯少儒哀公曰舉魯國而儒服可謂少乎莊子曰儒¶
者冠圜冠者知天時履方屨者知地形緩佩玦者事至¶
而斷為其服者未必知其道也公何不號於國中曰無¶
此道而為此服者其罪死哀公號之五日無敢儒服者¶
獨有一丈夫儒服而立公門公即召而問以國事千轉¶
萬變而不窮莊子曰以魯國而儒者一人可謂多乎¶
荀子儒效篇曰儒者法先王隆禮義謹乎臣子而致貴¶
其上者也無置錐之地而明扵持社稷之大計嗚呼而¶
<pb:KR3k0055_WYG_206-6b>¶
莫之能應然而通於財萬物養百姓之經紀勢在人上¶
則王公之材也在人下則社稷之臣國君之寶也　又¶
曰彼大儒者雖隠於窮閻陋屋而王公不能與之爭名¶
用百里之地而千里之國不能與之爭勝笞捶暴國齊¶
一天下而莫能傾也是大儒之徵也其言有𩔖其行有¶
禮其舉事無悔其持險應變曲當與時遷徙與世偃仰¶
千舉萬變其道一也是大儒之稽也(稽考也/考成也)通則一天¶
下窮則獨立貴名　又曰有俗人者有俗儒者有雅儒¶
<pb:KR3k0055_WYG_206-7a>¶
者有大儒者法先王綂禮義一制度以淺持博以古持¶
今以一持萬茍仁義之𩔖也雖在鳥獸之中若别白黒¶
是大儒者也故人主用俗人則萬乘之國亡用俗儒則¶
萬乘之國存用雅儒則千乗之國安用大儒則百里之¶
地久　又曰志忍私然後能公行忍情性然後能修知¶
而好問然後能才公修而才可謂小儒矣志安公行安¶
修知通統𩔖如是則可謂大儒矣大儒者天子之三公¶
也小儒者諸侯之大夫也　揚子曰天之道不在仲尼¶
<pb:KR3k0055_WYG_206-7b>¶
乎仲尼駕説者也不在兹儒乎如将復駕其所説則莫¶
若使諸儒金口而木舌(注金口木舌鐸也後世如将復/駕仲尼之説則莫如使諸儒比)¶
(木鐸而宣/揚之也)　又曰通天地人曰儒　韓愈進學解曰觝¶
排異端攘斥佛老補苴罅漏張皇幽𦕈尋墜緒之茫茫¶
獨旁搜而遠紹障百川而東之廻狂瀾扵既倒先生之¶
於儒可謂勞矣先生曰孟軻好辯孔道以明轍環天下¶
卒死於行荀卿守正大論是𢎞逃讒於楚廢死蘭陵是¶
二儒者吐辭為經舉足為法絶𩔖離倫優入聖域其遇¶
<pb:KR3k0055_WYG_206-8a>¶
扵世何如也　劉軻與馬植書曰言泉百氏腹笥九經¶
以是為駕説之儒曷若為行道之儒耶貯之扵心有經¶
實施之於事有古道猶不愈於堆案滿架矻矻於筆硯¶
間耶　性理大全朱子曰吾儒萬理皆實釋氏萬理皆¶
空　又西銘注曰儒者之道必至扵參天地贊化育然¶
後為功用之全而非有所强於外也　又真西山曰我¶
宋大儒繼出以主張斯文為己任¶
　　儒術二(儒教/)　(理學併載/)¶
<pb:KR3k0055_WYG_206-8b>¶
増揚子曰或問魯用儒而削何也曰昔在姬公用於周¶
四海皇皇奠枕扵京孔子用於魯齊人章章歸其侵疆¶
魯不用真儒故也如用真儒無敵於天下安得削　陶¶
潛羣輔録曰八儒夫子殁後散於天下設於中國成百¶
氏之源為綱紀之儒居環堵之室蓽門圭竇甕牖繩樞¶
併日而食以道自居者有道之儒子思氏之所行也衣¶
冠中動作順大讓如慢小讓如偽者子張氏之所行也¶
顔氏傳詩為道為諷諫之儒孟氏傳書為道為踈通致¶
<pb:KR3k0055_WYG_206-9a>¶
遠之儒漆雕氏傳禮為道為恭儉莊敬之儒仲梁氏傳¶
樂為道以和陰陽為移風易俗之儒樂正氏傳春秋為¶
道為屬辭比事之儒公孫氏傳易為道為潔淨精微之¶
儒　春秋榖梁傳序疏曰左丘明與聖同恥恐諸弟子¶
各安其意為經作傳公羊子名髙受經於子夏孝經説¶
云春秋屬商是也為經作傳榖梁子名赤受經扵子夏¶
為經作傳鄭康成六藝論云左氏善於禮公羊善於讖¶
榖梁善於經是先儒同遵之義也　原史記曰伏生故¶
<pb:KR3k0055_WYG_206-9b>¶
為秦博士文帝時欲求能治尚書者聞伏生能治時年¶
九十餘使掌故鼂錯往受之秦時焚書伏生壁藏之漢¶
定伏生求其書亡數十篇獨得二十九篇即以教扵齊¶
魯之間學者由是頗能言尚書　増又曰諸學者多言¶
禮而魯髙堂生最本禮固自孔子時而其經不具及至¶
秦焚書書㪚亡益多於今獨有士禮髙堂生能言之¶
又曰孔氏有古文尚書孔安國以今文讀之因以起其¶
家逸書得十餘篇盖尚書滋多扵是矣　漢書曰毛公¶
<pb:KR3k0055_WYG_206-10a>¶
趙人也治詩為河間獻王博士　又曰董仲舒少治春¶
秋孝景時為博士仲舒遭漢承秦滅學之後六經離析¶
下帷發憤潛心大業令後學者有所統一為羣儒首¶
先儒像贊曰漢杜子春通周官教授鄉里時鄭衆賈逵¶
往受其業為發明其説著周禮解後馬融作周官傳以¶
授鄭康成康成作周官注皆祖子春焉查道贊曰學窮¶
周制譽藹儒宗　原漢書曰后蒼説禮數萬言號曰后¶
氏曲臺記(注在曲臺考書/著記因以為名)　増杜淹撰文中子世家曰¶
<pb:KR3k0055_WYG_206-10b>¶
子續詩書正禮樂修元經讚易道門人自遠而至咸稱¶
師北面受王佐之道隋季文中子之教興於河汾雍雍¶
如也　唐書唐承五代剖分文蔽質窮討究儒術以興¶
典憲貞元元和間韓愈遂以六經之文為諸儒倡又曰¶
自晉汔隋佛老顯行聖道不斷如帯諸儒倚天下正議¶
助為怪神愈獨喟然引聖爭四海之惑雖蒙訕笑跲而¶
復奮始若未之信卒大顯扵時學者仰之如泰山北斗¶
　宋史唐之文涉五季而弊至歐陽修振起之挽百川¶
<pb:KR3k0055_WYG_206-11a>¶
之頽波息千古之邪説使斯文之正氣可以羽翼大道¶
扶持人心　又胡瑗以經術教授吳中景祐初以保寧¶
節度推官教授湖州科條纖悉備具慶厯中興太學下¶
湖州取其法著為令　張南軒曰自孟子没聖學失傳¶
厯世久遠其間儒者非不知講習六經不越扵詁訓文¶
義之間而止惟周茂叔出乎千載之後而有得於太極¶
之妙今其圖與書具存道學有傳實在乎此　宋史曰¶
程顥殁弟頤序之曰道不行百世無善治學不傳千載¶
<pb:KR3k0055_WYG_206-11b>¶
無真儒先生得不傳之學扵遺經以興起斯文為己任¶
孟子後一人而已又曰先生幼聞周茂叔論道未知其¶
要泛濫扵諸家出入扵老釋者㡬十年反求諸六經而¶
後得之辨異端似是之非開百代未明之惑　司馬光¶
曰呂公著嘗言扵朝曰程頤道德純備學問淵博有經¶
天緯地之才制禮作樂之具實天民之先覺聖代之真¶
儒　蔡西山曰邵康節之學雖作用不同實伏羲所畫¶
之卦也故其書以元㑹運世嵗月日辰盡天地之終始¶
<pb:KR3k0055_WYG_206-12a>¶
以皇帝王覇易書詩春秋盡聖賢之事業自秦漢以來¶
一人而已　宋史張載尊禮貴德樂天安命以易為宗¶
以中庸為體以孔孟為法為關中士人宗師著正蒙西¶
銘　又司馬光自少至老語未嘗妄平生所為未嘗有¶
不可對人言者扵物澹然無所好於學無所不通惟不¶
喜釋老曰其微言不能出吾書其誕吾不信也　又曰¶
楊時幼穎異潛心經史聞程顥與弟頤講孔孟絶學扵¶
熙豐之際以師禮見顥於潁昌其歸也顥目送之曰吾¶
<pb:KR3k0055_WYG_206-12b>¶
道南矣東南學者推時為程氏正宗　朱子曰胡安國¶
傳道伊洛志在春秋著書立言格君垂後所以明天理¶
正人心扶三綱敘九法者深切著明體用該貫　宋史¶
朱熹嘗謂經㫖不明道始晦扵是研窮經訓著易本義¶
詩集傳大學中庸章句論語孟子集注熹殁朝廷以其¶
大學語孟中庸訓説立扵學官黄榦曰道之正綂待人¶
而傳由孔子而後曽子子思繼其微至孟子而始著由¶
孟子而後周程張子繼其絶至熹而始著　又呂祖謙¶
<pb:KR3k0055_WYG_206-13a>¶
學以關洛為宗而旁稽載籍不見涯涘朱子贊曰以一¶
身備四氣之和以一心涵千古之祕推其有足以尊主¶
而庇民出其餘足以範俗而垂世　又張栻以古聖賢¶
自期作希顔録朱子贊曰擴仁義之端至扵可以彌六¶
合謹義利之辨至於可以析秋毫　又蔡元定子沉少¶
從朱熹㳺熹晚欲著書傳未及為遂以屬沉洪範之數¶
學者久失其傳元定獨心得之未及論著曰成吾書者¶
沉也沉受父師之托沉潛反復者數十年然後成書發¶
<pb:KR3k0055_WYG_206-13b>¶
明先儒之所未及　虞集曰真德秀大學衍義之書本¶
諸聖賢之學以明帝王之治君臣之軌範盖莫備扵斯¶
焉　又曰南北未一許文正公衡先得朱子之書伏讀¶
而深信之持其説以事世祖儒者之道不廢許公實啟¶
之　吾學編曰薛瑄粹學飭躬進無所求退無所累實¶
君子之儒　名山藏曰胡居仁學以主忠信為本求放¶
心為要以聖學成始成終在敬因以敬名齋陸瑞家曰¶
本朝理學之臣居仁完璧也¶
<pb:KR3k0055_WYG_206-14a>¶
　　儒術三(儒教/)　(理學附/)¶
原治六經　綜六藝(莊子孔子謂老耼曰丘治詩書禮/樂易春秋六經久矣以奸者七十)¶
(二君論先王之道明周召之迹一君無所鉤用甚矣夫/人之難説也道之難明耶老子曰幸矣子之不遇治世)¶
(之君也夫六經先王之陳迹也豈其所以迹哉今子之/所言猶迹也夫迹履之所出而迹豈履哉  王粲七釋)¶
(綴詁訓之紀綜六藝之/綱下理九土上步三光)　强學待問　依經守義(上詳/儒術)¶
(一事謝承後漢書鄭興數言/政  依經守義文辭温雅)　精究七經　博通五經¶
(華陽國志楊充字盛國少好學求師受古學於扶風馬/季長南陽朱明叔潁川白仲職精究七經  後漢書姜)¶
(肱博通五經/兼明星緯)　齊魯之説　賈馬之學(漢書藝文志漢/興論語有齊魯)¶
<pb:KR3k0055_WYG_206-14b>¶
(之説傳齊論者昌邑中尉王吉少府宋畸御史大夫貢/禹等傳魯論者常山都尉龔奮長信少府夏侯勝丞相)¶
(韋賢安昌侯張禹等皆名家張氏最後而行於世書魏/志王肅善賈馬之學而不好鄭氏采㑹同異為尚  詩)¶
(論語二禮/左氏解)　命世雄儒　當世名儒(劉梁七舉曰仲尼/亢意素道信而不)¶
(疑命世之雄儒也當後漢書伏/湛字惠公父理為  世名儒)　天下名儒　海内名¶
儒(孟軻傳軻字子輿鄒人勤學不息私淑孔子遂稱天/下名儒  後漢書左雄傳雄奏徴海内名儒為博士)¶
(於是負笈來學/者雲集京師)　東州大儒　上邑俊儒(魏志樂安孫/叔然授學鄭)¶
(康成之門人稱東州大儒徴為祕書監不就王肅集聖/證論以譏短康成叔然駮而釋之  崔駰七依乃有上)¶
(邑俊儒儼/然而造)　明經至丞相　明經舉孝廉(漢書韋賢字/長孺魯國鄒)¶
<pb:KR3k0055_WYG_206-15a>¶
(人也篤志於學兼通禮尚書以詩教授號稱鄒魯大儒/以昭帝師為丞相少子少翁復以明經厯位至丞相故)¶
(鄒魯諺曰遺子黄金滿籯不如一經東後漢/書劉寵少受父業以明經舉孝廉除  平令)　解經不¶
窮戴侍中　問事不休賈長頭(後漢書戴憑以明經位/至侍中京師語云云)¶
(又賈逵弱冠能誦左氏傳及五經本文以大夏侯尚書/教授雖為古學兼通五家榖梁之説自為兒童常在太)¶
(學不通人間事身長八尺二寸諸人為之語曰問事不/休賈長頭注曰五家謂尹更始劉向周慶丁姓王彦皆)¶
(為榖梁見/前漢書)　五經紛綸井大春　五經縱横周宣光(三/輔)¶
(決録井丹字大春少通五經善談論故京師為之語云/云  周舉字宣光短陋而博學洽聞為儒者所宗京師)¶
(語曰五經縱/横周宣光)　五經復興魯叔陵　五經無雙許叔重¶
<pb:KR3k0055_WYG_206-15b>¶
(東觀漢記魯平字叔陵性沉深好學孳孳不倦兼通五/經以魯詩尚書教授為當世大儒拜趙相門生就學者)¶
(百餘人關東號之云云推後漢許慎字叔重性淳/篤少博學經籍馬融常  敬之時人為之語云云)　説¶
經鏗鏗楊子行　道德彬彬馮仲文(後漢書楊政字子/行少好學從代郡)¶
(范升受梁丘易善説經書京師為之語云云為又馮豹/字仲文長好儒學以詩春秋教麗山下鄉里  之語云)¶
(云/)　道髙　學博(並漢書詳/儒術一)　明天道　翫經文(上詳/儒術)¶
(一文古之學者耕且養三年而通一藝者存其大體翫/經  而已是故用日少而蓄德多三十而五經立也)¶
　秦皇坑　漢王憎(始皇坑儒王漢王入彭城叔孫通/儒服降漢  憎之乃變服服短衣)¶
(楚/制)　不能易　不敢戲(儒者六藝傳以千萬數世不能/通其學當年不能究其理故曰)¶
<pb:KR3k0055_WYG_206-16a>¶
(博而寡要勞而少功若夫列君臣父子之禮序夫/婦長幼之序雖百家不能易也  下詳儒術一)　擁¶
書抱籍　是古非今(蔡邕楊復碑文學之徒擁書抱籍/自逺而至禀采豐華斟酌洪流者)¶
(雍雍焉誾誾焉不宣帝曰俗儒好是古非今/使人眩扵名實  知所守注言厯覽不專)　僻儒¶
醇儒(漢藝文志惑者既失精微僻者又隨時抑揚違離/道本苟以譁衆取寵後進循之是以五經乖析此)¶
(僻儒之患雜賈山涉獵書記不能為/醇儒醇不  也涉獵厯覽不專精也)　腐儒　䜿儒(酈/食)¶
(其勸漢王立六國後張良言不/可王罵曰䜿儒㡬敗乃公事)　鴻儒　英儒　儒風¶
　儒流　雲屯文士　草偃儒風　四科崇儒　九流¶
考藝　清風載揚　素業不墮　木鐸之教　象環之¶
<pb:KR3k0055_WYG_206-16b>¶
義　經國之大端　立身之要道　逢唐虞之日　𢎞¶
洙泗之風　王者設教勸學為先　君子立身宗儒為¶
本(以上/白帖)　増笙簧五典　甲胄六經(王勃益州夫子廟/堂碑筐篚六經笙)¶
(簧五典甲宋濂送陳教授序/六經汝  胄四子汝箭鏃)　正定五經　疏滌百氏¶
(後漢儒林傳序靈帝詔諸儒正定五經刋於石碑為古/文篆隷三體書法以相參檢樹之學門使天下咸取則)¶
(焉張性理揭傒斯曰吳草廬磨研六經疏滌百氏綱明/目  如禹之治水雖不獲任君之政而著書立言師表)¶
(百/世)　握素懷鉛　釋經訂史(周書儒林傳序握素懐鉛/重席解頤之士間出扵朝)¶
(廷圓冠方領執經負笈之生著録扵京邑又唐儒學傳/四方挾筴負素  宋史程迥卒官朱熹以書告其子絢)¶
<pb:KR3k0055_WYG_206-17a>¶
(曰敬惟先德博文至行追配古人釋經訂史開悟/後學當世之務又所通該非獨章句之儒而已)　含¶
經味道　内聖外王(文𨕖仕昉王文憲集序齒危髪秃/之老含經味道之生莫不北面人)¶
(宗著宋史劭雍字堯夫學益老德益邵衍伏羲先天之/㫖  書十餘萬言程顥初侍其父識雍論議終日退而)¶
(歎曰堯夫内聖/外王之學也)　三世國師　十八學士(南史王承梁/武帝時為祕)¶
(書郎時以文學相尚罕以經術為業惟承獨好儒業俄/轉國子祭酒承祖儉父暕皆為此職三世為國師  唐)¶
(書儒學傳序太宗鋭情經術即王府開文/學館召名儒十八人為學士與議天下事)　是謂人師¶
　可語王佐(荀子儒效篇其為人上也志意定乎内禮/節修乎朝法則度量正乎官忠信愛利形)¶
(乎下則天下應之如讙夫是/之謂人師  下詳儒術一)　委它太學　充積蘭臺¶
<pb:KR3k0055_WYG_206-17b>¶
(後漢書儒林傳序建武中修起太學服方領習矩步者/委它乎其中  隋書經籍志光武中興篤好文雅明章)¶
(繼軌尤重經術鴻生鉅儒負袠自遠而/至者不可勝算石室蘭臺彌以充積)　論石渠閣¶
㑹白虎觀(並五經諸儒/詳講論二)　為江都相　封都鄉侯(漢書/董仲)¶
(舒為江都相以禮義匡正有曰夫仁人者正其誼不謀/其利明其道不計其功再相膠西王膠西王尤縱恣聞)¶
(仲舒大儒善待之諸吳書闞澤孫權時拜太子太傅澤/以經傳文多斟酌  家刋約禮文及諸注説以授二宮)¶
(每朝廷大議經典所疑輙咨/訪之以儒學勤勞封都鄉侯)　以古持今　居今行古¶
(上詳儒術一時後漢書任安字定祖少逰太學受孟氏/易兼通數經  人稱曰居今行古任定祖還家教授諸)¶
(生自逺/而至)　言有壇宇　行有坊表(見荀子/儒效篇)　布帛之文¶
<pb:KR3k0055_WYG_206-18a>¶
　菽粟之味(知德者希孰識其貴/朱子贊伊川像云云)　從容禮法　沉潛¶
仁義(性理朱子自題畫像曰從容乎/禮法之塲沉潛乎仁義之府)　道高言醇　德¶
成行尊(性理程子曰横渠道儘髙言儘醇自孟子後儒/者都無他見識  又勉齋謂朱子學修而道立)¶
(德成而/行尊)　學行可師　名教可樂(唐書賀德仁與從兄/德基師事周𢎞正以)¶
(文辭稱人為語曰學行可師賀徳基/文質彬彬賀德仁  下詳勸學二)　子政積思　公¶
權博貫(漢書劉向字子政夲名更生時宣帝招𨕖名儒/俊材置左右更生以通逹屬文辭進為中壘校)¶
(尉㢘靜樂道不交接世俗專積思於經術周孔帖唐柳/公權博貫經術扵詩書左傳春秋國語莊  書尤&KR0201;每)¶
(解一義必/數十百言)　朝惟賈生　世號樊侯(漢書劉歆責讓博/士書孝惠之世乃)¶
<pb:KR3k0055_WYG_206-18b>¶
(除挾書之律至孝文天下衆書往往頗出皆諸子傳説/猶廣立於學官為置博士在朝之儒惟賈生而已  後)¶
(漢書樊鯈刪定公羊嚴氏春秋章句世/號樊侯學教授門徒前後三千餘人)　唱道東南¶
馳聲天地(性理朱子曰龜山先生唱道東南士之逰其/門者甚衆然語其潛思力行任重詣極如羅)¶
(豫章盖一人而已六文𨕖劉孝標辨命論有沛國劉瓛/則關西夫子通渉  經服膺儒行毓德於衡門馳聲於)¶
(天/地)　關西夫子　儒林丈人(後漢書楊震字伯起受歐/陽尚書於桓郁明經博覽)¶
(無不窮䆒諸儒為之語曰關西夫子楊伯起數晉書王/沉少好學善屬文髙貴鄉公亦好學有文才  引沉及)¶
(裴秀扵東堂講讌屬文號沉/為文籍先生秀為儒林丈人)　朱氏尸祝　孔氏家法¶
(元史張□有經説吳澄序其書以為議論正援据博貫/穿縱横儼然新安朱氏之尸祝也  李氏續藏書王艮)¶
<pb:KR3k0055_WYG_206-19a>¶
(學以悟性為宗以反已/為要以孔氏為家法)　非同曲儒　不為世儒(性理/司馬)¶
(光呂公著言於朝曰程頤洞明經術通古今治亂之要/實有經世濟物之才非同拘士曲儒徒有偏長使在朝)¶
(廷必為國器誠又楊龜山曰游定夫讀書心專目到不/為世儒之習  扵中形扵外望之知為成德君子也)¶
　總五經妙論　著九經要義(漢書谷永疏曰關内侯/鄭寛中有顔子之美質)¶
(包商偃之文學儼然總五經之妙論立師傅之顯位負/宋史魏了翁䧏官至靖州湖湘江浙之士不遠千里)¶
(書從學乃著九經要義百/卷訂定精密先儒所未有)　白衣為三公　匹夫師百¶
世(史記儒林傳序武安侯田蚡為丞相絀黄老刑名百/家之言延文學儒者數百人而公孫𢎞以春秋白衣)¶
(為天子三公封平津侯天下之學士靡然向風矣天蘇/軾潮州韓文公廟碑匹夫而為百世師一言而為  下)¶
<pb:KR3k0055_WYG_206-19b>¶
(法/)　振百代之迷　抗萬鈞之勢(性理朱子曰明道伊/川先生之學以大學)¶
(論語孟子中庸為標指而逹扵六經其道坦而明其説/簡而易其行端而實盖有以振百代之沉迷而納之聖)¶
(賢之域子又歐陽圭齋曰許魯齋淳篤似司馬君實剛/果似張  厚光霽似周茂叔英邁似邵堯夫窮理致知)¶
(擇善固執似程叔子朱元晦抗萬鈞之/勢而道不危擅四方之名而行無毁)　處龍鳯之署¶
　隆師友之臣(文𨕖韋曜博奕論方今儒雅之徒則處/龍鳯之署誠千載之嘉㑹也  名山藏)¶
(賀欽𢎞治初薦授陜西參議以母老懇辭且陳四/事其一請經筵勸講訪求真儒以隆師友之臣)　光¶
風霽月　冬日夏雲(性理黄庭堅曰周茂叔人品甚髙/胸中灑落如光風霽月  又陳恬)¶
(程子賛本以正身惟德温/温如冬之日如夏之雲)　潤色夫子之業　修行先¶
<pb:KR3k0055_WYG_206-20a>¶
王之道(史記儒林傳序威宣之際孟子荀卿之列咸遵/夫子之業而潤色之以學顯於當世  漢書嚴)¶
(彭祖為宣帝博士或説曰經誼雖髙不至宰相願少自/勉强彭祖曰凡通經術固當修行先王之道何可委曲)¶
(從容茍求/富貴乎)　不絶絃歌　能成廉潔(史記儒林傳序髙/皇帝誅項籍舉兵)¶
(圍魯魯中諸儒尚講誦習禮樂絃歌之音不絶豈非聖/人之遺化好禮樂之國哉  漢書歐陽生事伏生傳尚)¶
(書授倪寛寛授歐陽生子世世相傳至曽孫髙髙孫地/餘以中庶子授太子元帝即位地餘侍中貴幸至少府)¶
(戒其子曰汝九卿儒者子孫以㢘潔著可以自成及地/餘死少府官屬共送數百萬其子不受天子聞而嘉之)¶
　守儒　業儒(揚子淵騫篇守儒轅固申公業邵子皇/極經世書無名公傳曰家素  儒口未)¶
(嘗不道儒言身/未嘗不行儒行)　碩儒　耆儒(榖梁傳序瓌望碩儒疏/云碩儒者大德之稱)¶
<pb:KR3k0055_WYG_206-20b>¶
(唐書儒學傳耆儒沈/重講太學詳講論二)　樸儒　文儒(文𨕖陸機長安有/狹邪行鳴玉豈樸)¶
(儒憑軾皆俊民修又王元長䇿/秀才文農戰不  文儒是競)　陋儒　散儒(荀子學/之經莫)¶
(速乎好其人隆禮次之上不能好其人下不能隆禮特/學雜識志順詩書而已耳則末世窮年不免為陋儒而)¶
(已&KR0112;又不道禮憲以詩書為之譬之以指測河也以戈/舂  也不可以得之矣故隆禮雖未明法士也不隆禮)¶
(雖察辨/散儒也)　儒教原西唐　北海(後漢書髙鳯南陽人專/精誦讀為名儒教授西)¶
(唐山中起又鄭康成北海人逰學十餘年乃歸/及黨事  杜門不出弟子自遠方至者數千人)　居家¶
　避地(史記申公魯人呂太后時逰學長安與劉郢同/師郢為楚王令申公傅其太子戊戊不好學疾)¶
(申公及立為王胥靡申公申公恥之退居家教授終身/不出門  後漢書李育沈思專精博覽書傳州郡請召)¶
<pb:KR3k0055_WYG_206-21a>¶
(育輙云病常避地/教授門徒數百人)　六教　四學(荀子逹師之教使弟/子安焉樂焉往焉遊)¶
(焉肅焉藏焉此六者得於學則邪僻之道塞矣使宋書/元嘉十五年徴雷次宗至京師開館聚徒授教  丹陽)¶
(尹何約之立元學太子率更令何承天立史/學司徒參軍謝元立文學凡四學並建之)　四教¶
三德(論語子以四教文行忠信二周禮師氏以三德教/國子一曰至德以為教本  曰敏德以為行本三)¶
(曰孝德以/知逆惡)　授侯　訓帝(後漢書張酺字孟侯永平中/顯宗為四姓小侯開學扵南)¶
(宮置五經師酺以尚書教授學晉書王祥字休徴琅邪/臨沂人髙貴鄉公即位幸太  命祥為三老祥南面几)¶
(杖以師道自居天子北面乞言祥/陳明王聖帝政化之要以訓之)　疑聖　對賢(束晢/答汲)¶
(冢竹書難釋書曰子夏仲尼之徒傳業西河人疑其聖/  魚豢典略齊景公問子貢曰子師誰對曰師仲尼公)¶
<pb:KR3k0055_WYG_206-21b>¶
(曰賢乎對/曰賢也)増　來學　待教(曲禮禮聞來學不聞往教/  淮南子夫馬之為草駒)¶
(之時人不能制及至圉人擾之良御教之掩以衡扼連/以轡銜則雖厯險超壍弗敢辭故其形之為馬馬不可)¶
(化其可駕御教之所為也馬聾蟲也/而可以通氣志猶待教而成况人乎)　顓門　闔門(漢/書)¶
(嚴彭祖與顔安樂俱事眭孟質問疑義各持所見孟曰/春秋之意在二子矣孟死彭祖安樂各顓門教授由是)¶
(公羊春秋有嚴顔之學往郭泰别傳泰以有道君/子徴同邑宋子俊勸使  泰遂辭以疾闔門教授)　授¶
五業　教三氏(魏書樂詳黄初中徴拜博士於時太學/初立博士詳五業並授其或難教質而)¶
(不解詳無愠色以杖畫地牽譬引𩔖至忘寢食靡元史/張&KR1220;自六經語孟傳注以及周程張氏之微言  不究)¶
(極根柢大臣薦諸朝特/命為孔顔孟三氏教授)　傳道圖　希賢録(元史趙復/原羲農堯)¶
<pb:KR3k0055_WYG_206-22a>¶
(舜所以繼天立極孔子顔孟所以垂世立教周程張朱/所以發明紹續者作傳道圖而以書目條列於後又取)¶
(伊尹顔淵言行作希賢録使學者知所慕嚮然後求端/用力之方備矣許衡郝經劉因皆得其書而尊信之北)¶
(方知有程朱/之學自復始)　若嚴君　如泰山(潛確𩔖書魏常爽置/館温水右教授門徒)¶
(七百餘人立勸罰之科若嚴君焉髙允曰文翁柔克先/生剛克立教雖殊成人一也號儒林先生  性理陳協)¶
(曰羅豫章居鄉授徙守道尤篤同郡李侗傳其學厥後/朱子又得李公之傳其道遂彰明於世學者仰之如泰)¶
(山北斗者其端/皆自公發之)　首開儒教　並尚經學(文粹常仲孺/孔子廟碑夫)¶
(子彰皇繋帝敘王尊周首於儒而開大教也有天下者/遵其易簡遡其元命可以致於清淨遵其廣大可以致)¶
(扵雍熙遵其禮讓可以致扵和平經南史宋孝武帝好/文章天下悉以文采相尚莫以專  為業王儉弱年留)¶
<pb:KR3k0055_WYG_206-22b>¶
(意三禮尤善春秋發言吐論造次必扵儒/教由是衣冠翕然並尚經學儒教大興)　先察義利¶
　先識門庭(性理朱子曰張南軒教人必使先察乎義/利之間而後明理居敬以造其極  又李)¶
(果齋曰朱子集小學使學者先正其操履集近/思録使學者先識其門庭羽翼四子以相左右)　為下¶
學本　自小學始(性理朱子曰自昔聖賢教人之法莫/不使之以孝悌忠信莊敬持養為下)¶
(學之本踐元史蕭㪺制行甚髙/真履實  教人必自小學始)　德教以傳　鴻教不¶
刋(劉向建本論今夫辟地植榖以養生送死鋭金石雜/草藥以攻疾搆宮室以避暑雨累臺榭以避潤濕入)¶
(知親其親出知尊其君内有男女之别外有朋友之際/此聖人之德教儒者受之傳之以教誨扵後世  文心)¶
(雕龍三極彛訓其書曰經經也/者恒乆之至道不刋之鴻教也)　原楊仁以韓詩　劉¶
<pb:KR3k0055_WYG_206-23a>¶
昆以施易(後漢書楊仁詣京師學韓詩數年歸家靜居/教授  後漢劉昆字桓公受施氏易教授弟)¶
(子常五百人王莽時教授不輟每春秋饗射/備典儀以素木瓠葉為爼豆桑弧蒿矢以射)　順春秋¶
冬夏　以禮樂詩書(王制樂正崇四術立四教順先王/詩書禮樂以造士春秋教以禮樂)¶
(冬夏教以詩書身史記孔子以詩書禮樂教/弟子盖三千焉  通六藝者七十有二人)　増口授¶
　舌耕(拾遺記賈逵門徒來學不遠萬里舍扵門側皆/口授經文贈獻者積粟盈倉或云逵非力耕所)¶
(得誦經口倦/所謂舌耕也)　理學増主靜　主敬(性理周子大極圖/説聖人定之以中)¶
(正仁義而主靜立人極焉敬李果齋曰朱子之道之至/原其所以臻此閾者曰主  以立其本窮理以致其知)¶
(反躬以踐其實而敬者又貫通乎/三者之間所以成始而成終也)　主一　主虛(吾學/編陳)¶
<pb:KR3k0055_WYG_206-23b>¶
(真晟專心儒業讀大學或問見朱子博来主敬諸説始/知敬者大學之基本也求其所以為敬見程子以主一)¶
(釋敬以無適釋主一乃曰大學誠意為鐡門關難過主/一二字乃其玉鑰匙也  名山藏蔡清謂宋儒之道至)¶
(朱子始集大成與其徒著四書蒙引易蒙引諸書皆推/原朱子之意其學初主扵靜後主於虚以天下之理以)¶
(虚而入亦以虚為/應因以虚名齋)¶
　　儒術四¶
原周孔之遺風(儒家之子/見白帖)　後世以為楷(詳儒/術一)　為君¶
子儒(論/語)　洙泗之遺(教國家/見白帖)　増為王者師(史記儒林/傳序孔子)¶
(卒後七十子之徒散逰諸侯大者為師傅卿相小者友/教士大夫或隠而不見如田子方段干木呉起禽滑釐)¶
<pb:KR3k0055_WYG_206-24a>¶
(之屬皆受業於子/夏之倫為王者師)　原世之顯學(韓非子世之顯學儒/也儒之所至孔丘也)¶
(自孔子之死也有子張之儒子思之儒顔氏之儒孟氏/之儒漆雕氏之儒仲良氏之儒孫氏之儒樂正氏之儒)¶
　儒分為八(又孔墨之後儒分為八墨離為三取舍相/反不同而皆自謂真孔墨孔墨不可復生)¶
(將誰使定後/世之學乎)　被服(漢書河間獻王被服儒術造次必/扵儒者被服言常居處其中造次)¶
(所適/皆行)　傅經術言得失(又平當以明經為博士公卿薦/當論議通明每有災異當輙傅)¶
(經術言/得失)　増霍光不知(文粹鄭亞㑹昌一品序周勃/霍光雖有勲伐而不知儒術)¶
身為儒宗(漢書蕭望之身為儒宗有/輔佐之能近古社稷臣也)　原匡衡説詩(詳/詩)¶
　張禹為論語章句(漢書張禹初為師以上難數對已/問經為論語章句獻之始魯扶卿)¶
<pb:KR3k0055_WYG_206-24b>¶
(及夏侯勝王陽蕭望之韋少翁皆説論語篇第或異禹/先事王陽後從庸生采獲所安最後出而尊貴諸儒為)¶
(之語曰欲為論念張文由是/學者多從張氏餘家寖微)　増典儒林(又劉歆典儒/林史卜之官)¶
　通一經者復(又儒林傳序元帝好/儒能通一經者皆復)　原所在為駕(又/平)¶
(帝紀徵天下通知逸經古紀天文厯算鐘律小學方術/本草及以五經論語孝經爾雅教授者所在為駕一封)¶
(軺傳遣詣京師至者數百人/注云以一馬駕軺車而乗傳)　増未下車而先訪(後漢/儒林)¶
(傳序光武中興愛好經術未及下車/而先訪儒雅採求闕文補綴漏逸)　扶進微學(又章/帝紀)¶
(詔曰三代導人教學為本漢承暴秦襃顯儒術建/立五經為置博士所以扶進微學尊廣道藝也)　原¶
儒藝有六(周禮鄭注/詳儒術一)　桓君大小學(桓榮桓郁/詳校書)　増妙¶
<pb:KR3k0055_WYG_206-25a>¶
簡其𨕖(後漢儒林傳序樊準徐防言儒職多非其人扵/是制詔公卿妙簡其𨕖三署郎能通經術者皆)¶
(得察/舉)　儒家文林(又崔駰傳賛崔氏世有美才/兼以沉淪典籍儒家文林)　原不¶
如縫掖(後漢書王符安定臨涇人也度遼将軍皇甫規/解官歸安定郷人有以貨得雁門太守者書刺)¶
(謁規規卧不迎有頃又白王符在門規素聞符名乃驚/遽而起衣不及帯屣履出迎時人為之語曰徒見二千)¶
(石不如一縫掖言書/生道義之為貴也)　顯名太學(又任延年十二為諸/生學於長安明詩易)¶
(春秋顯名太學/中號為任聖童)　世宗其道(又伏氏自東西京相襲為/名儒中興以來桓榮夏侯)¶
(始昌輩世/宗其道)　關東説詩陳君期(又陳囂字君期明/緯詩京師號云云)　甄¶
宇治嚴氏春秋(東觀漢記甄宇治嚴氏春秋持/學精微以白衣教授常數百人)　學為¶
<pb:KR3k0055_WYG_206-25b>¶
儒宗(後漢儒林傳大司徒/歐陽歙學為儒宗)　増顯宗數訪(又張興習梁/丘易拜太子)¶
(少傳顯宗數訪問經術聲稱著聞弟子/自逺至者著録且萬人為梁丘家宗)　過魯命講(又/元)¶
(和初帝東廵狩還過魯幸闕里大㑹孔氏男子二十以/上者命儒者講論拜孔僖郎中詔從還京師使校書)¶
　經明行修(又魏應經明行修弟子/自遠方至著録數千人)　德行恂恂召伯¶
春(又召馴字伯春少習韓詩博通/書傳以志義聞鄉里號之云云)　原景鸞理詩易(又/景)¶
(鸞少隨師學經涉七州之地能理齊/詩施氏易兼受河洛圖緯詳著作)　通儒(又董鈞習/慶氏禮博)¶
(通古今永平初為博士時草創五郊祭祀及宗廟禮/樂威儀章服輙令鈞参議多見從用當世稱為通儒)¶
何休得公羊本意(又何休以春秋駮漢事六/百餘條妙得公羊本意)　増&KR1060;弓¶
<pb:KR3k0055_WYG_206-26a>¶
卧鼓宜得名儒(又謝該善明春秋左氏為世名儒託疾/去官孔融上書曰櫜弓卧鼓之次宜得)¶
(名儒典/綜禮紀)　原金聲玊色(劉楨魯都賦彼齊魯諸儒/皆金聲玊色温故知新)　増¶
意在儒雅(吳書陸績孫權綂事加偏将軍績意在儒雅/非其志也雖有軍事著述不廢作渾天圖注)¶
(易釋元皆/傳於世)　儒宗登保傅(晉儒林傳序荀覬以制度賛/惟新鄭冲以儒宗登保傅茂)¶
(先以博物參朝政子/真以好禮居秩宗)　潛心儒典(晉書庾峻少好學舉/博士時重荘老而輕)¶
(經史峻懼雅道陵遲乃潛心儒典屬髙貴郷/公幸太學問尚書義峻發明經㫖申暢疑滯)　伏膺(又/陸)¶
(機少有異才文章冠世/伏膺儒術非禮不動)　朝諮疑滯(又賀循元帝建武/初為中書令加散)¶
(騎常侍循以老疾固辭改拜太常朝廷疑滯皆諮之扵/循循輙依經禮而對為當世儒宗其後帝以循清貧下)¶
<pb:KR3k0055_WYG_206-26b>¶
(令曰循冰清玊/潔行為俗表)　原靜棲翰林(左太冲七諷世有純儒/靜棲翰林𢎞道髙致幽)¶
(義冲/深)　増奕世儒素(晉儒林傳汜毓奕世儒素敦睦九/族  又孝武招延儒學之士徐邈)¶
(東州儒素謝安舉以應𨕖/撰正五經音訓學者宗之)　儒術甄明(又崔㳺少好學/儒術甄明恬静)¶
(謙退自少及長口未嘗語及財利學又范/𢎞之雅正好學以儒術該明為太  博士)　儒林祭酒¶
(又元帝為丞相教曰今大義頽替禮典無宗朝廷滯義/莫能攸正宜特立儒林祭酒以𢎞其事處士杜夷才學)¶
(精博道行優備/其以夷為祭酒)　立不與易(又庾爰之問范宣曰君博/學通綜何以太儒宣曰漢)¶
(興貴經術至於石渠之論以儒為弊正始以來世尚老/莊逮晉之初競以祼䄇為髙僕誠太儒然立不與易)¶
　周流儒肆(北史孫惠蔚周流儒肆有名於兾方與祕/書令李彪以儒學相知及彪位至尚書惠)¶
<pb:KR3k0055_WYG_206-27a>¶
(蔚仍太廟令孝文曰道固既登龍門而孫/蔚猶沈涓澮無孜孜之望儒者以是尚焉)　以儒學顯¶
(唐書顔師古父/思魯以儒學顯)　五經指南(又王元感撰書紏謬春秋/振滯禮繩愆等凡數十百)¶
(篇魏知古見其書歎曰五經指南也/徐堅等薦之下詔襃美以為儒宗)　腐爛之儒(栁宗/元上)¶
(崔大卿啟曰若宗元者學不能探奥義窮章句為腐爛/之儒雖或寘力於文學勤勤懇懇於嵗時然未能極聖)¶
(人之規矩恢作者之聞見勞費翰墨徒/爾拖縫掖曵大帯游於朋齒且有愧色)　䆳儒術(孔帖/曹確)¶
(䆳儒術器識方/重動循法度)　服膺儒業(宋史聶崇義少舉三禮因/取三禮圖再加考正建隆)¶
(初上之太祖詔曰崇義典事/國庠服膺儒業有足嘉者)　儒者髙蹈(又司馬光等/疏曰處士程)¶
(頤立學好古安貧守節真/儒者之髙蹈聖世之逸民)　集諸儒之大成(性理陳北/溪曰河洛)¶
<pb:KR3k0055_WYG_206-27b>¶
(之間斯文洋洋與洙泗並聞而知者有朱文公上以逹/羣聖之心下以統百家而㑹扵一盖所謂集諸儒之大)¶
(成而嗣周程之嫡統粹乎/洙泗濂洛之淵源者也)　士之冠冕(宋史趙鼎曰朱/震學術深博廉)¶
(正守道士/之冠冕)　雅儒參佐(又劉清之通判衡州作朱陵道/院雅儒吉士日相周旋其間而)¶
(參佐謀論/多在焉)　躬備四時(性理歐陽圭齋曰許魯齋晚年/義精仁熟躬備四時道出萬物)¶
(之/表)　儒林四傑(元史柳貫浦陽人與同郡黄溍及臨川/虞集豫章揭傒斯齊名人號為儒林四)¶
(傑/)　正學世宗(名山藏孝宗九年以楊亷言賜/薛瑄郷祠廟額曰正學世宗)　儒林¶
清節(又正統中何自言上言曰儒士吳與弼守素尚義/好古通經上無所傳聞道甚早真儒林之清節聖)¶
(代之/逸民)¶
<pb:KR3k0055_WYG_206-28a>¶
　　儒術五¶
増碑唐賈至旌儒廟碑曰觀象考厯本乎元辨方正位¶
稽乎極體元御極莫先扵教教之大者莫大於儒旌儒¶
者祠我新典也昔秦滅羲軒之制廢唐虞之則大搜學¶
徒竭索儒黨懷書捧檄者鱗集麏至然後罪九流之異¶
論尤百氏之殊術無辜殺身有道併命寃骸積於坑谷¶
流血淬於泉壤開元末天子在驪山之宮登集雲之臺¶
考圖驗地周覽原隰見郷名坑儒頽壍猶在慨然感亡¶
<pb:KR3k0055_WYG_206-28b>¶
秦之敗德哀先儒之道喪乃詔有司作是新廟牲幣有¶
數以時饗祀因祀命鄉號曰旌儒人神和悦怨氣銷散¶
於戲勘亂以武守成以文文以正崇武以權勝秦皇知¶
權之可以取不知正之可以守向使天下既定守正崇¶
儒遵六經之謨訓用三代之文質則黄軒盛美湯武鴻¶
業不若也秦之所滅我之所興鯫臣不敏敢獻頌曰於¶
維先生設教崇儒乃作經籍為代典謨降及夫子三千¶
其徒載揚清風文在兹乎天喪斯文道有通塞實生暴¶
<pb:KR3k0055_WYG_206-29a>¶
秦反道敗德焚書坑儒萬古悽惻驪山之北坎□猶存¶
草樹無聲愁雲晝昏帝在華清登髙訪古下哀羣哲饗¶
祠無主爰降嘉詔聿修清祠饋之牲牢奠酬以時鬼無¶
妖災人不癘疵俾爾蒼生富夀無期¶
増評唐陸龜蒙大儒評曰世以孟軻氏荀卿氏為大儒¶
觀其書不悖孔氏之道然李斯嘗學扵荀卿位至丞相¶
是行其道得其志者也反焚滅詩書坑殺儒士為不仁¶
也甚矣不知不仁孰謂况賢知而傳之以道是昧觀聽¶
<pb:KR3k0055_WYG_206-29b>¶
也雖斯具五刑而况得稱大儒乎吾以為不如孟軻¶
増論宋蘇軾儒者可與守成論曰禹治洪水使溝壑之¶
地疏為桑麻魚鼈之民化為衣冠契為司徒而五教行¶
棄為后稷而蒸民粒世濟其徳至扵湯武拯塗炭之民¶
而置之扵仁夀之域故天下相率而朝之扵是益修其¶
政明其教因其民不易其俗以是得之以是守之豈有¶
二道哉周室既衰諸侯並起德既無以相過智勝而已¶
矣智既無以相傾力奪而已矣至秦之亂無復知有仁¶
<pb:KR3k0055_WYG_206-30a>¶
義矣漢高帝雖稍輔以仁義然所用之人常先於智勇¶
所行之䇿常主扵權謀故陸賈譏之曰陛下以馬上得¶
之豈可以馬上治之叔孫通亦曰儒者難以進取可與¶
守成扵是酌古今之宜與禮樂之中簡而易知近而易¶
行者以為朝覲㑹同冠昏喪祭之法然終不若三代取¶
守一道源深而流長也夫武夫謀臣譬之藥石可以伐¶
病不可以養生儒者譬之五榖可以養生不可以伐病¶
宋襄公爭諸侯不擒二毛不鼓不成列以敗於泓此以¶
<pb:KR3k0055_WYG_206-30b>¶
五榖伐病者也秦始皇焚詩書殺豪傑東城臨洮北築¶
遼水民不得休息二世蕪滅此以藥石養生者也善夫¶
賈生之論曰仁義不施攻守之勢異也夫世俗不察直¶
以攻守為二道故具論三代以來所以取守之術使知¶
禹湯文武之威德亦儒者之極功而陸賈叔孫通之流¶
盖儒術之粗也¶
増辨明宋濂七儒辨曰儒者非一也威以制之術以凌¶
之才以駕之强以勝之和以誘之信以結之是謂游俠¶
<pb:KR3k0055_WYG_206-31a>¶
之儒載籍之繁浩如煙海莫不擷其元精嚅其芳腴搜¶
其闕逸約其枝蔓引觚吐辭頃刻萬言而不之止是謂¶
文史之儒三才以之混也萬物以之齊也名理以之假¶
也塗轍以之寓也雖有智者莫測其所存是謂曠逹之¶
儒沉鷙寡言逆料事機千變萬化不可窺度是謂智數¶
之儒以言求句以句求章以章求意無高而弗窮無遠¶
而弗即無微而弗探無滯而弗宣是為章句之儒謀事¶
則鄉方畧馭師則審勞逸使民則謹畜積治國則嚴政¶
<pb:KR3k0055_WYG_206-31b>¶
令服衆則信刑賞務使澤被當時烈垂萬世是謂事功¶
之儒備陰陽之和而不知其純焉涵鬼神之祕而不知¶
其深焉逹萬物之理而不知其遠焉言足以為世法行¶
足以為世則而人莫得而名焉是為道德之儒游俠之¶
儒田仲王猛是也文史之儒司馬遷班固是也曠逹之¶
儒莊周列禦寇是也智數之儒張良陳平是也章句之¶
儒毛萇鄭康成是也事功之儒管仲晏嬰是也道德之¶
儒孔子是也千萬世之所宗也其道則仁義禮智信也¶
<pb:KR3k0055_WYG_206-32a>¶
其倫則君臣父子夫婦長幼朋友也其事易知且易行¶
也能行之則身可修也家可齊也國可治也天下可平¶
也嗚呼上戴天下履地中函人一也天不足為高地不¶
足為厚人不足為小此儒者之道所以與天地並立而¶
為三也司馬遷以儒為五家並列荀卿謂儒有大小揚¶
雄謂通天地人曰儒者要皆不足以知儒也必學至孔¶
子然後無愧扵儒之名也然則儒亦有異乎曰有之三¶
皇儒而皇五帝儒而帝三王儒而王臯䕫伊傅周召儒¶
<pb:KR3k0055_WYG_206-32b>¶
而臣孔子儒而師其道未嘗不同也雖然未有盛扵孔¶
子者也¶
　　勸學一¶
増易文言曰君子學以聚之問以辨之　書説命曰人¶
求多聞時惟建事學于古訓乃有獲　原禮學記曰君¶
子如欲化民成俗其必由學乎玉不琢不成器人不學¶
不知道又曰雖有嘉肴弗食不知其㫖也雖有至道弗¶
學不知其善也是故學然後知不足知不足然後能自¶
<pb:KR3k0055_WYG_206-33a>¶
反也又曰良冶之子必學為裘良弓之子必學為箕始¶
駕馬者反之車在馬前君子察於此三者可以有志於¶
學矣古之學者比物醜𩔖鼓無當於五聲五聲弗得不¶
和水無當於五色五色弗得不章學無當於五官五官¶
弗得不治　増論語子曰吾嘗終日不食終夜不寢以¶
思無益不如學也　又子夏曰百工居肆以成其事君¶
子學以致其道　又曰仕而優則學　家語孔子謂伯¶
魚曰吾聞可以與人終日不倦者其惟學焉其容體不¶
<pb:KR3k0055_WYG_206-33b>¶
足觀也其勇力不足憚也其先祖不足稱也其族姓不¶
足道也終而有大名以顯聞四方流聲後裔者豈非學¶
者之效也　又子路初見孔子子曰人君無諫臣則失¶
政士無教友則失聽御狂馬不釋䇿操弓不反檠木受¶
繩則直人受諫則聖受學重問孰不順成君子不可不¶
學子路曰南山有竹不揉自直斬而用之達扵犀革何¶
學之有子曰栝而羽之鏃而礪之其入之不益深乎¶
孟子曰學問之道無他求其放心而已矣　文子曰上¶
<pb:KR3k0055_WYG_206-34a>¶
學以神聽中學以心聽下學以耳聽耳聽者學在皮膚¶
心聽者學在肌肉神聽者學在骨髓　荀子勸學篇曰¶
吾嘗終日而思矣不如須臾之所學也吾嘗跂而望矣¶
不如登髙之博見也登髙而招臂非加長也而見者遠¶
順風而呼聲非加疾也而聞者彰假輿馬者非利足也¶
而致千里假舟檝者非能水也而絶江河君子生非異¶
也善假扵物也又曰學惡乎始惡乎終曰其數則始乎¶
誦經終乎讀禮其義則始乎為士終乎為聖人真積力¶
<pb:KR3k0055_WYG_206-34b>¶
久則入學至乎没而後止也故學數(術/也)有終若其義則¶
不可須臾舍也為之人也舍之禽獸也又曰君子之學¶
入乎耳著乎心布乎四體形乎動静端而言蝡而動一¶
可以為法則小人之學入乎耳出乎口君子之學以美¶
其身小人之學以為禽犢(饋獻之/物也)又曰百發一失不足¶
為善射千里跬(一作/蹞)步不至不足為善御倫𩔖不通仁¶
義不一不足為善學學也者固學一之也一出焉一入¶
焉塗巷之人也　又儒效篇曰我欲賤而貴愚而智貧¶
<pb:KR3k0055_WYG_206-35a>¶
而富可乎曰其惟學乎彼學者行之曰士也敦慕焉君¶
子也知之聖人也上為聖人下為士君子孰禁我哉故¶
君子無爵而貴無祿而富不言而信不怒而威窮處而¶
榮獨居而樂豈不至尊至富至重至嚴之情舉積此哉¶
　尸子曰未有不因學而鑒道不假學而光身者也又¶
曰今人皆知砥礪其劒而弗知砥礪其身夫學身之砥¶
礪也　呂覽勸學篇曰先王之教莫榮於孝莫顯於忠¶
忠孝人君人親之所甚欲也顯榮人子人臣之所甚願¶
<pb:KR3k0055_WYG_206-35b>¶
也然而君親不得其所欲子臣不得其所願此生於不¶
知理義不知理義生扵不學學者師逹而有材吾未知¶
其不為聖人聖人生扵疾學疾學在扵尊師　賈誼書¶
曰湯曰學聖王之道譬其如日静居而獨思譬其若火¶
夫舍聖王之道静居而獨思譬其去日之明於廷而就¶
火之光於室也　淮南子修務訓曰純鈎魚腸之始下¶
型(或作/盧)撃則不能斷刺則不能入及加之砥礪摩其&KR0289;¶
㓵則水斷龍舟陸剸犀甲明鏡之始下型矇然未見形¶
<pb:KR3k0055_WYG_206-36a>¶
容及其粉以元錫摩以白旃&KR0066;睂微毫可得而察夫學¶
亦人之砥礪也又曰生木之長莫見其益有時而修砥¶
礪䃺礛莫見其損有時而薄藜藿之生蝡蝡然日加數¶
寸不可以為櫨棟楩楠豫章之生也七年而後知故可¶
以為棺舟夫事有易成者名小難成者功大君子修美¶
雖未有利福将在後至詩云日就月将學有緝熙扵光¶
明此之謂也　劉向説苑曰夫學者崇名立身之本也¶
儀狀齊等而飾貌者好質性同倫而學問者智是故砥¶
<pb:KR3k0055_WYG_206-36b>¶
礪琢磨非金也而可以利金詩書辟立非我也而可以¶
厲心　又曰騏驥雖疾不遇伯樂不致千里干将雖利¶
非人力不能自斷焉烏號之弓雖良不得排檠不能自¶
任人材雖髙不務學問不能致聖水積成川則蛟龍生¶
焉土積成山則豫樟生焉學積成聖則富貴尊顯至焉¶
　又曰子思曰學所以益才也礪所以致刃也　揚子¶
學行篇或曰學無益也如質何曰夫有刀者礲諸有玉¶
者錯諸不礲不錯焉攸用礲而錯之質在其中矣或曰¶
<pb:KR3k0055_WYG_206-37a>¶
耕不穫獵不饗耕獵乎曰耕道而得道獵德而得德是¶
穫饗也百川學海而至於海丘陵學山而不至於山是¶
故惡夫畫也　徐幹治學篇曰學也者所以疏神逹思¶
怡情理性聖人之上務也民之初載其矇未知譬如寶¶
在乎元室有所求而不見白日昭焉則羣物斯辨矣學¶
者心之白日也又曰馬雖有逸足而不閑輿則不為良¶
駿人雖有美質而不習道則不為君子故學者求習道¶
也若有似乎畫采元黄之色既著而純皓之體斯亡敝¶
<pb:KR3k0055_WYG_206-37b>¶
而不渝孰知其素歟又曰獨思則滯而不通獨為則困¶
而不就人心必有明焉必有悟焉如火得風而炎熾如¶
水赴下而流速斯大聖之學乎神明而發乎物𩔖也¶
傅子曰人之學者猶渴而飲河海也大飲則大盈小飲¶
則小盈　抱朴子曰人知藥理病不知學理身　文中¶
子曰居近識遠處今知古惟學矣乎　周子通書曰聖¶
希天賢希聖士希賢又曰志伊尹之所志學顔子之所¶
學過則聖及則賢不及則亦不失於令名　又曰聖可¶
<pb:KR3k0055_WYG_206-38a>¶
學乎曰可曰有要乎曰一為要一者無欲也無欲則静¶
虚動直　朱子曰君子莫進於學莫止於畫莫病於自¶
足莫罪於自棄進而不止湯武所以返之而聖¶
　　勸學二¶
増漢書曰自武帝立五經博士開弟子員設科射䇿勸¶
以官祿訖於元始百有餘年傳業者寖盛支葉蕃滋一¶
經説至百餘萬言大師衆至千餘人盖祿利之路然也¶
　原又曰文翁為蜀郡守見蜀地僻陋欲誘進之乃𨕖¶
<pb:KR3k0055_WYG_206-38b>¶
郡縣小吏開敏有才者遣詣京師受業博士數嵗皆成¶
就還歸文翁以為右職用次察舉官有至郡守刺史者¶
又修起學官於成都市中招下縣子弟以為學官弟子¶
為除更繇髙者以補郡縣吏次為孝弟力田每出行縣¶
學官諸生明經飭行者與俱使傳教令吏民見而榮之¶
爭欲為學官弟子繇是大化　後漢書曰明帝為功臣¶
子弟四姓末屬别立校舍搜𨕖髙能以受其業自期門¶
羽林之士悉令通孝經章句匈奴亦遣子入學濟濟洋¶
<pb:KR3k0055_WYG_206-39a>¶
洋盛於永平矣　又曰左雄奏徴海内名儒為博士使¶
公卿子弟為諸生有志操者加其俸祿　増唐書曰常¶
衮為福建觀察使始閩人未知學衮至為設鄉校使作¶
為文章親加講導與為客主均禮觀遊燕饗與焉由是¶
俗一變嵗貢士與内州等　宋史曰張載少喜談兵以¶
書謁范仲淹仲淹警之曰儒者自有名教可樂何事於¶
兵因勸讀中庸¶
　　勸學三¶
<pb:KR3k0055_WYG_206-39b>¶
原勸學　廣學(衛文公敬教勸學以漢元設博/士弟子無致員數  廣學也)　琢玊¶
成器　食肴知㫖(詳勸/學一)　増木之枝葉　地有山川(國/語)¶
(范獻子戒其所知曰人之有學猶木之有枝葉木有枝/葉猶庇廕人况君子之學乎  趙子聲書詣鄭康成學)¶
(曰夫學之於人猶土地之/有山川也珍寳於是乎出)　太平之原　大教之本(史/記)¶
(公孫𢎞等曰今陛下勸學修禮崇化厲賢以風四方太/平之原也  太平御覽物生而蒙事屯而養造昧利有)¶
(攸適猶金之銷罏水之從器也是以聖人實之/於文鑄之於學文學者人倫之首大教之本也)　近而¶
愈明　窮而不困(上詳勸學一志荀子君子之學非為/通也為窮而  不困憂而意不衰也)¶
　總羣道　積衆善(徐幹治學篇大樂之成非取乎一/音嘉膳之和非取乎一味聖人之)¶
<pb:KR3k0055_WYG_206-40a>¶
(德非取乎一道故曰學者所以總羣道也縣晉書虞溥/除鄱陽内史大修庠序廣招學徒移告屬  曰學所以)¶
(定情理性而/積衆善者也)　修講舍　増學廬(唐書陽嶠遷國子司/業謹飭好學喜誘勸)¶
(後生修講舍人以為善職諸又李栖筠為常州刺史大/起學校堂上畫孝友傳示  生為鄉飲酒禮登歌䧏飲)¶
(人人知勸厯浙西觀察使又増學廬表宿儒禇冲等超/拜學官為之師身執經問義遠邇趨慕至徒數百人)¶
　朂呂蒙　警張載(上詳儒學将/下詳勸學二)　開集雅館　擢授¶
經郎(文𨕖陸佐公石闕銘序置博士之職而著録之生/若雲開集雅之館而欵關之學如市興建庠序啟)¶
(設郊丘一介之才必記無文之典咸秩於是天下學士/靡然向風人識㢘隅家知禮讓教臻侍子化洽期門)¶
(元史揭傒斯天厯初開奎章閣首/擢為授經郎以教勲戚大臣子孫)　招納後進　勸誨¶
<pb:KR3k0055_WYG_206-40b>¶
諸生(梁書天監四年置五經博士各一人廣開館宇招/納後進館有數百生給其餼廪射䇿通明者即除)¶
(為吏數月間懐經負笈者雲㑹京師雖宋史何涉所至/多建學館勸誨諸生從之游者甚衆  在軍中亦嘗為)¶
(諸将講左氏春秋狄/青之徒横經以聽)　郡吏受書　飛騎受經(北史蘇/瓊齊文)¶
(襄時為南清河太守每年春總集大儒衞覬隆田元鳯/篤講於郡學郡吏文案之暇悉令受書時人指吏曹為)¶
(學生屋者唐書自元武屯營飛騎皆給博士受經能/通一經  聽入貢限四方秀艾挾䇿負素坌集京師)¶
夫感妻言　父好子學(後漢樂羊子尋師學一年而歸/妻跪問其故樂羊子曰久行懷)¶
(思妻乃引刀趨機而言曰此織生自蠶繭成扵機杼一/絲而累至扵丈匹若斷斯機也則無成功夫子積學中)¶
(道而歸何異斷斯織乎羊子感其言七嵗不反端名山/藏曹端父好善信佛見端居常言道時召問之  作夜)¶
<pb:KR3k0055_WYG_206-41a>¶
(行燭書呈父其言佛氏以空為性非天命之性人受之/中也老子以虚為道非率性之道人由之路也辯析甚)¶
(精父好之/卒向於學)¶
　　勸學四¶
原劉渠起舍(劉渠除新鄭長告縣曰昔文/翁化蜀大造學舍聚生徒也)　董遇三餘¶
(魏畧董遇有從學者苦無日遇言當以三餘/冬者嵗之餘夜者日之餘陰雨者時之餘)　増賜市¶
書絹(唐書隴西恭王博乂驕侈其弟奉慈亦荒縱帝曰/墳典不聞學何以為善哉各賜市書絹二百匹以)¶
(愧切/之)　延經術士(又張鎰為濠州刺史政條清簡延經/術士講教生徒比去州升明經者四)¶
(十/人)　勸讀論語(宋史李衡宣和間入辟雍同舍有趙孝/孫者其父實師程頤家學有源勸讀論)¶
<pb:KR3k0055_WYG_206-41b>¶
(語曰學非記誦辭章之謂所以學聖賢也不可有絲/毫偽處衡心佩其訓雖博通羣書以論語為根本)¶
賓禮賢士(又程迥知上饒縣暇則賓禮賢士從容盡歡/進其子弟之秀者與之均禮為之陳説詩書)¶
(質疑問難者/不問早暮)　五味在和(元史李謙受業金履祥之門/履祥語之曰士之為學若五)¶
(味之在和醯醤既/加則酸鹹頓異)　風動鄰郡(李氏續藏書鄒守益判/廣德州建復初書院延)¶
(同門王艮暨諸賢講/學興禮風動鄰郡)¶
　　勸學五¶
増詩宋張詠勸學篇曰大化不自言委之在英才元門¶
非有閉苦學當自開世上百代名莫遣寒如灰胸中一¶
<pb:KR3k0055_WYG_206-42a>¶
片地無使容纖埃　又孫復諭學詩曰冥觀天地何云¶
為茫茫萬物爭蕃滋茍非道義充其腹何異鳥獸安鬚¶
睂人生在學勤始至不勤求至無由期擊暗毆聾明大¶
道身與姬孔為藩籬¶
増賦唐張㤗學植賦曰學者人之本也故假農以為諭¶
将克已而攸箴筆力載耕既研精而不倦情田以耨将¶
覃思而惟深懿兹善諭豐兹是務種德潛潤比土膏之¶
勃興修業大成方雲稼之森布惰以自安則耒耜之用¶
<pb:KR3k0055_WYG_206-42b>¶
廢習而不輟則藨蓘之道存且學者在清其本末農者¶
在立其根柢庶存心而有補期竭力而無替顧三冬之¶
足用且俟經時異四體之不勤而能望嵗其道既敷其¶
志不渝自微至著生有於無厥修乃來𩔖京坻之可積¶
不思則罔同水旱之是虞稽其存扵日省就此月将勞¶
而無怠奚必乎四之日祿在其中可期乎萬斯箱¶
増啟唐劉憲上東宮勸學啟曰常人讀書擬於爵祿事¶
須精熟乃堪試練殿下居副君之位有絶世之才豈假¶
<pb:KR3k0055_WYG_206-43a>¶
尋章摘句哉用功甚少為利極多伏願克成美志無棄¶
暇日上以慰至尊之心下以答庶寮之望¶
増誥晉虞溥訓諸生誥曰學之染人甚於丹青丹青吾¶
見其久而渝矣未見久學而渝者也夫工人之染先修¶
其質後事其色質修色積而染工畢矣學亦有質孝弟¶
忠信是也君子内正其心外修其行行有餘力則以學¶
文文質彬彬然後為德夫學者不患才不及而患志不¶
立故曰希驥之馬亦驥之乗希顔之徒亦顔之倫也今¶
<pb:KR3k0055_WYG_206-43b>¶
諸生口誦聖人之典體閑庠序之訓朋友欽而樂之朝¶
士敬而歎之州府交命擇官而仕不亦美乎若乃含章¶
舒藻揮翰流離使楊班韜筆仲舒結舌亦惟才所居固¶
無常人也然積一勺以成江河累微塵以崇峻極匪志¶
匪勤理無由濟也¶
増雜文漢賈誼勸學篇曰昔南榮跦醜聖道之忘乎已¶
故歩涉山川蚠冒楚棘彌道千餘百舍重關而不敢久¶
息既遇老耼噩若慈父雁行避景䕫立弛進而後敢問¶
<pb:KR3k0055_WYG_206-44a>¶
見教一髙言若饑十日而得太牢焉今夫子之道佚乎¶
老耼諸子之材不逮榮跦而無千里之遠親與巨賢連¶
席而坐從容談語無問不應是天降大命以逹吾德也¶
吾聞之曰時難得而易失也學者勉之乎天命不重¶
宋晁无咎題段謹修紙曰傳曰大道以多岐亡羊學者¶
以多方喪生裹糧就學者成羣半塗而廢者皆是則多¶
岐與多方之迷也適越無北轅求前無却行則道逺乎¶
哉世之言曰學似賈賈必據通都大邑交易往來之路¶
<pb:KR3k0055_WYG_206-44b>¶
通故貨蕃學必之衣冠相聚見聞切磋之徒廣故學富¶
是不然蜀寡婦清守丹穴以雄其都諸葛孔明耕南陽¶
出為霸王師然則端夫雖窮鄉處家茍志於學不出戸¶
而知天下可也　朱子勸學文曰勿謂今日不學而有¶
來日勿謂今年不學而有來年日月逝矣嵗不我延嗚¶
呼老矣是誰之愆　林宅田勸學文曰父母養其子而¶
不教是不愛其子也雖教而不嚴是亦不愛其子也父¶
母教而不學是子不愛其身也雖學而不勤是亦不愛¶
<pb:KR3k0055_WYG_206-45a>¶
其身也是故養子必教教則必嚴嚴則必勤勤則必成¶
學則庶民之子為公卿不學則公卿之子為庶民¶
　　善誘一¶
原存心　繼志(學記時觀而弗語存其心也注云使之/悱悱憤憤然後啟發  又善教者使人)¶
(繼其志其言也約而逹微而/臧罕譬而喻可謂繼志矣)　博文　約禮(論語夫子/循循然善)¶
(誘人博我以/文約我以禮)　舉一隅　知四失(論語不憤不啟不悱/不發舉一隅不以三)¶
(隅反則不復也或學記學者有四失教者必知之人之/學也或失則多  失則寡或失則易或失則止此四者)¶
(心之莫同也知其心然後能救其/失也教也者長善而救其失者也)　善待問　能博喻¶
<pb:KR3k0055_WYG_206-45b>¶
(學記善待問者如撞鐘叩之以大者大鳴叩之以小者/小鳴待其從容然後盡其聲  又能博喻然後能為師)¶
　人能𢎞道　師貴受方　牖民孔易　誨人不倦¶
師能善道　人欲發矇　傳先儒之訓　為後學之宗¶
　師過而商不及俱未得中　求退而由兼人各宜救¶
失(以上/白帖)　増如時雨　猶化工(孟子曰君子之所以教/者五有如時雨化之者)¶
(資性理真西山曰孔子答門人問仁孝皆隨其/  質而成就之聖人之教人猶化工之生物)　匪怒¶
伊教　不屑亦誨(魯頌載色載笑匪怒伊教教孟子曰/予不屑之教誨也者是亦  誨之而)¶
(已/矣)　道而弗牽　引而不發(學記君子之教喻也道而/弗牽則和强而弗抑則易)¶
<pb:KR3k0055_WYG_206-46a>¶
(開而弗逹則思和易以思可謂善喻矣彀孟子曰大匠/不為拙工改廢繩墨羿不為拙射變其  率君子引而)¶
(不發躍如也中道/而立能者從之)　施不陵節　進不躐等(學記大學/之法禁於)¶
(未發之謂豫當其可之謂時不陵節而施之謂孫相觀/而善之謂摩此四者教之所由興也  性理李果齋曰)¶
(朱子教人規模廣大而科級甚嚴/循循有序不容躐等陵節而進)　視徒如已　自本¶
而支(呂覽誣徒篇善教者視徒如已反已以教則得教/之情也所加於人必然可行扵已若此則師徒同)¶
(體而性理劉雲荘曰蔡季通教人以性與天道為先自/本  支自源而流聞者莫不興起嘗言下學上逹固是)¶
(常序然邪説交作學者/未知本原未必不惑)　始由小學　後及諸經(性理/姚牧)¶
(庵曰許魯齋之學一以朱子之言為師其教也始惟由/小學而四書講貫之精而後進於易書詩春秋  又勉)¶
<pb:KR3k0055_WYG_206-46b>¶
(齋謂朱子教人以大學語孟中/庸謂入道之序而後及諸經)　學近其人　言中其¶
情(荀子不問而告謂之傲問一而告二謂之□傲非也/&KR1232;非也君子如響矣學莫便乎近其人  宋史陸九)¶
(淵教人不用學規有小過言中其情或至流汗有懐扵/中而不能自曉者為之條悉其故悉如其心亦有相去)¶
(千里聞其大槩/而得其為人)　乘間而施　非道則避(張子正蒙洪/鐘未嘗有聲)¶
(由扣乃有聲聖人未嘗有知由問乃有知有如時雨之/化者當其可乗其間而施之不待彼有求有為而後教)¶
(之也有荀子問楛者勿告也告楛者勿問也説梏者勿/聽也  爭氣者勿與辯也故必由其道至然後接之非)¶
(其道則避之故禮恭而後可與言道之方辭順而後/可與言道之理色從而後可與言道之致注楛麄也)¶
或引或拒　告之戒之(性理程子曰君子之教人或引/之或拒之各因其所虧者成之)¶
<pb:KR3k0055_WYG_206-47a>¶
(而已未又勉齋謂朱子從㳺之士迭誦所習以質其疑/意有  喻則委曲告之而未嘗倦問有未切則反覆戒)¶
(之而未嘗𨼆務學篤則喜見/於言進道難則憂形於色)　博而有要　約而不孤¶
(性理朱子曰聖賢教人下學上逹循循有序故從/事其間者博而有要約而不孤無妄意凌躐之弊)　惰¶
者作之　鋭者抑之(元史許謙教人惰者作之鋭者抑/之拘者開之放者約之及門之士)¶
(著録者千餘人隨其材分咸有所得然獨不/以科舉之文授人曰此義利之所由分也)　盡掃雜¶
慮　頓解蓄疑(性理朱子曰賢輩有營營逐物之心故/識慮皆昏觀書察理皆草草不精莫且)¶
(收斂身心盡掃雜慮令其光明洞逹方能作得主宰方/能見理  李氏續藏書王艮有蓄疑不解者旁及他事)¶
(使本疑頓解機應響疾諸聲應氣/求者望庭為歸莫不虚往實還)　先有據守　不事¶
<pb:KR3k0055_WYG_206-47b>¶
檟楚(性理程子曰子厚以禮教學者最善使學者先有/所據守  名山藏薛瑄正綂中提學山東不事檟)¶
(楚親為講授教人務盡其才或觀行步或聽講誦或試/詩賦數無一有者使儒冠拜於其祖然後遣而退之)¶
　薫陶成性　變化氣質(宋史程頤擢崇政殿説書上/疏言今人善教其子弟者必)¶
(延名德之士使與之處以薫陶成性從元史梁益教人/以變化氣質為先務學徒不遠千里  之淛以西稱學)¶
(術醇正為/世師表)　片辭可紀　一善延譽(宋史楊億仕真宗/為翰林學士喜誨)¶
(誘後進以成名者甚衆人有片辭可紀必為諷誦為元/史韓性四方學者受業其門凡經其口授指畫不  甚)¶
(髙論而義理自勝士有一善必為之延譽/不已及辯析是非則毅然有不可犯之色)　不强以不¶
可　不語所未至(性理尹和靖曰昔人教人必因其才/之所可而教之不以其所不可而强)¶
<pb:KR3k0055_WYG_206-48a>¶
(之如陳圖南之教錢若水是也但又朱子曰敬夫為人/明快每與學者一切傾倒説出  學者見未到此便不)¶
(復致思某盖不欲與/學者語未至之理耳)　得寸則守寸　為言所欲言(性/理)¶
(朱子曰聖人教人不過返而求之至近至小之中使之/得寸則守其寸得尺則守其尺久之然後道之全體有)¶
(所鄉望而漸可識有所循習而漸可能矣人元史許謙/教人至誠諄悉内外殫盡嘗曰已有知使  亦知之豈)¶
(不快哉或有所問難而詞不能自逹/則為之言其所欲言而解其所惑)　無貴賤接以誠¶
　無大小待以誠(性理張氏曰堯夫清而不激和而不/流遇人無貴賤賢不肖一接以誠長)¶
(者事之少者友之善者與之不善者矜之故洛人久而/益尊信之四方之學者與大夫之過洛者莫不慕其風)¶
(而造其廬待吾學編薛瑄學貴踐履不務論説接人無/大小衆寡  之以誠其言平易簡切不為穿鑿竒僻之)¶
<pb:KR3k0055_WYG_206-48b>¶
(説/)　成德不外始學　稚子待如成人(性理張南軒曰/入德有門户得)¶
(其門而入然後有進也夫子教人循循善誘始學者聞/之即有用力之地至於成德亦不外是  元史許衡為)¶
(國子祭酒世祖親為擇蒙古弟子俾教之時所𨕖弟子/皆幼稚衡待之如成人愛之如子出入進退嚴若君臣)¶
(其為教因覺以明善因明以開蔽相其動息以為張弛/課誦少暇即習禮或習書算少者即令習拜跪揖讓進)¶
(退應對或射或投壺負者罰讀書若干遍久之人人自/得尊師敬業下至童子亦知三綱五常為生人之道)¶
　　善誘二¶
増面命耳提(大雅匪手&KR0157;之言示之/事匪面命之言提其耳)　盡其材(學記今/之教者)¶
(呻其佔畢多其訊言及於數進而不顧其安使人不由/其誠教人不盡其材其施之也悖其求之也拂夫然故)¶
<pb:KR3k0055_WYG_206-49a>¶
　(𨼆其學而疾其師苦其難而不知/其益也雖終其業其去之必速)　區别(子夏曰君子/之道孰先傳)¶
　(焉孰後倦焉譬諸/草木區以别矣)　孔子鑄顔淵(揚子或問世言鑄金/金可鑄歟曰吾聞覿)¶
　(君子者問鑄人不問鑄金或曰人可鑄歟曰孔/子鑄顔淵矣或人踧爾曰㫖哉問鑄金得鑄人)　問同¶
　答異(正蒙教人者必知至學之難易知人之美惡今始/學之人未必能繼妄以大道教之是誣也知至學)¶
　(之難易知德也知其美惡知人也故能/教人使入德仲尼問同而答異以此)　原不絶惡人¶
　(後漢左原為郡學生犯法見斥郭林宗遇於路乃設酒/肴以慰之人譏林宗不絶惡人林宗曰人而不仁疾之)¶
　(已甚亂也原後結客報諸生值林宗在/學愧負前言遂罷去人乃服其知識)　増朂以丹霄¶
　之價(文𨕖任昉王文憲集序雖單門後進必/加善誘朂以丹霄之價𢎞以青冥之期)　羣飲於¶
<pb:KR3k0055_WYG_206-49b>¶
　河各充其量(程伊川敘明道行實曰其言平易易知賢/愚皆獲其益如羣飲扵河各充其量其教)¶
　(人自致知至於知止誠意至於平天下灑掃應對至於/窮理盡性循循有序其接物辨而不間感而能通教人)¶
　(而人易從怒/人而人不怨)　答問窮晝夜(性理朱子曰李延平其接/後學答問窮晝夜不倦隨)¶
　(人淺深誘之各不同而要以返/身自得而可以入於聖賢之域)　片紙書懿行(又曰籍/溪教諸)¶
　(生於功課餘暇以片紙書古人懿行或詩文/銘賛之有補於人者粘置壁間俾往來誦之)　端坐澄¶
　心(名山藏陳獻章四方來學者但教之端坐澄心使其/渣滓潛融境界内朗曰為學之功當從靜中養出端)¶
　(倪然後有得定又李氏續藏書丁璣教人正/容端坐澄心  氣使躁釋慮消方與開講)¶
御定淵鑑𩔖函卷二百一¶
