# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.259615
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR3k0055_WYG_399-1a>¶
　欽定四庫全書¶
御定淵鑑類函巻三百九十四¶
　　五榖部一(榖/秔)　(種/黍)　(苗稼粱禾/稷)　(稻/)¶
　　　榖一¶
　増說文曰榖續也百榖總名　格物總論曰榖種之美¶
　者也其為種也不一攷之前載有言三榖者粱稻菽是¶
　也有言五榖者麻黍稷麥菽是也有言六榖者稻黍稷¶
　粱麥苽是也有言九榖者稷秫黍稻麻大小豆大小麥¶
<pb:KR3k0055_WYG_399-1b>¶
　是也有言百榖者又包舉三榖各二十種者為六十蔬¶
　果之實助穀各二十是也蓋人食之則飽不再食則飢¶
　未有不資以為生也然不種則不生不時則不穫故古¶
　者重榖而務農焉種以時而生以時耕以時而穫以時¶
　人事盡焉地利盡焉天時應焉苗而秀秀而實昔春而¶
　種者子粒耳秋而収者萬顆也昔春而入土者升斗耳¶
　秋而登場者倉箱也國與民俱足獨不在此乎故聖王¶
　必貴五榖而賤金玉　易曰日月麗乎天百榖草木麗¶
<pb:KR3k0055_WYG_399-2a>¶
乎土　詩曰既霑既足生我百榖　又曰播厥百榖既¶
庭且碩曽孫是若　原周禮曰職方氏掌天下之圗辨¶
邦國都鄙九榖之數揚州荆州其榖宜稻豫州并州宜¶
五種(黍稷菽/麥稻)青州宜稻麥兗州宜四種(黍稷/稻麥)雍州冀州¶
宜黍稷幽州宜三種(黍稷/稻)　又曰太宰九職任萬民一¶
曰三農生九榖　増又曰凡王之饋食用六榖(稻黍稷/粱麥菰)¶
(菰彫/胡也)　又曰疾醫以五味五榖五藥養其病　月令曰¶
孟春天子乃以元日祈榖於上帝孟夏驅獸無害五榖¶
<pb:KR3k0055_WYG_399-2b>¶
孟秋農乃登榖天子嘗新先薦寢廟　王制曰五榖不¶
熟不鬻於市　樂記曰夫古者天地順而四時當民有¶
徳而五榖昌疾疹不作而無妖祥徳盛而敎尊五榖時¶
熟然後賞之以樂　原左傳曰小國之仰大國如百榖¶
之仰膏雨　榖梁傳曰一榖不升曰歉二榖不升曰饑¶
三榖不升曰饉四榖不升曰荒五榖不升曰大侵大侵¶
則君食不兼味臺榭不塗廷道不除百官布而不制鬼¶
神禱而不祠五榖皆熟為有年　爾雅曰中有岱嶽五¶
<pb:KR3k0055_WYG_399-3a>¶
榖魚鹽生焉榖不熟為饑仍饑為薦　禮斗威儀曰君¶
乗木而王則草木豐茂嘉榖並生也　春秋繁露曰金¶
干土則五榖傷土干金則五榖不成　春秋左助期曰¶
咸池主五榖　周書曰凡禾麥居東方黍居南方稻居¶
中央粟居西方菽居北方　大戴禮曰食氣者神明而¶
夀食榖者智慧而巧不食者不死　夏小正曰三月祈¶
麥實者五榖之先也故以急祈而祀之者也　漢孔鮒¶
小爾雅曰藳謂之稈稈謂之芻生曰榖謂之粒　山海¶
<pb:KR3k0055_WYG_399-3b>¶
經曰都廣之野百榖自生冬夏播琴(注曰其城方三百/里蓋天地之中素)¶
(女所出也播/琴猶播殖)　増漢書晁錯曰粟米布帛生於地長於¶
時聚於力數石之重中人弗勝不為奸邪所利一日弗¶
得而饑至是故明君貴五榖而賤金玉　荆州記曰淮¶
陽郡西北接萊陽縣有温泉其下流百里恒資以灌溉¶
常十二月一日種至明年三月新榖便登重種一年三¶
熟　管子曰常山之東河汝之間早生而晩殺五榖之¶
所蕃熟也　師曠曰杏多實不蟲者來年秋善五木者¶
<pb:KR3k0055_WYG_399-4a>¶
五榖之先欲知五榖但視五木擇其木盛者來年益種¶
之　范子計然曰五榖者萬民之命國之重寳也是故¶
無道之君及無道之民皆不能積其盛有餘之時以待¶
其衰不足也　淮南子曰木勝土土勝水水勝火火勝¶
金金勝木故禾春生秋死(禾木/也)菽夏生冬死(菽火/也)麥秋¶
生夏死(麥金/也)薺冬生仲夏死(薺水/也)　又曰女夷鼔歌(女/夷)¶
(天帝之女/下司時令)以司天和以長百榖禽獸草木孟夏之月以¶
熟榖禾䧱鳩長鳴為帝候嵗　星經曰八榖八星在五¶
<pb:KR3k0055_WYG_399-4b>¶
車北主黍稷稻粱麻菽麥烏麻星明則俱熟　京房易¶
逆刻曰天雨榖歲大熟　揚雄方言曰凡以火乾五榖¶
之類出自山東齊楚以往曰熬隴冀以往曰□秦晉之¶
間曰焣　楊泉物理論曰榖氣勝元氣其人肥而不夀¶
養性之術常使榖氣少則病不生矣粱者黍稷之總名¶
稻者溉種之總名菽者衆豆之總名三榖各二十種為¶
六十蔬果之實助榖各二十凡為百榖故詩曰播厥百¶
榖者榖種衆種之大名也　兵書曰軍中地生五榖將¶
<pb:KR3k0055_WYG_399-5a>¶
軍得天道大吉　論衡曰謂天雨榖從天而下應變而¶
生非也夫雲出於山散而為雨人見從天墜謂天雨水¶
也夏日則雨冬寒則凝為雪發於丘山不從天降明矣¶
榖從地起與疾風俱飄零於地人謂之天雨也　世要¶
論曰學不勤則不知道耕不力則不得榖　博物志曰¶
鴈食粟則翼垂不能飛馬食榖則足重不能行　又曰¶
扶海洲上有草焉名曰師其實食之如大麥從七月稔¶
熟民斂穫至冬乃訖名曰自然榖或禹餘糧　夢書曰¶
<pb:KR3k0055_WYG_399-5b>¶
五榖為財飲食物夢見榖得財吉五榖入家家當盛¶
東京賦曰所貴惟賢所寳惟榖　曹植謝賜榖表曰詔¶
書念臣經用不足以船河邸閣榖五千斛賜臣　謝𤣥¶
書曰糧榖十斛是釣池上之所種　杜甫策曰榖者所¶
以阜俗康時聚人守位者也下至十室之邑必有千鍾¶
之藏苟凶禳以之貴賤失度雖封丞相而猶困侯大農¶
而謂何　又曰榖者百姓之本百役皆出¶
　　榖二¶
<pb:KR3k0055_WYG_399-6a>¶
増大戴禮曰黄帝播百榖草木節用水火財物生而民¶
得其利百年民畏其神百年亡而民用其教百年故曰¶
三百年　賈誼書曰神農嘗百草之實察鹹苦之味敎¶
民食榖　史記曰黄帝考定星歴立五行民神易業敬¶
而不黷故神降之嘉生(嘉榖/也)　又曰黄帝藝五種　左¶
傳曰夫郊祀后稷以祈農事故啓蟄而郊郊而後耕¶
史記曰齊桓公欲封禪管仲曰今鳳凰麒麟不來嘉榖¶
不生而蓬蒿藜莠茂鴟梟數至而欲封禪毋乃不可乎¶
<pb:KR3k0055_WYG_399-6b>¶
　左傳曰秦伯之弟鍼謂趙文子曰鍼聞之國無道年¶
榖和熟天贊之也鮮不五稔　王肅䘮服要記曰昔者¶
魯哀公祖載其父孔子問曰寧設五榖囊乎公曰不也¶
五榖囊者起伯夷叔齊不食周粟而餓死首陽山恐魂¶
之飢故作五榖囊吾父食味含哺而死何用此為　孔¶
叢子曰魏王問子慎曰寡人聞昔上天神異后稷而為¶
之下嘉榖周以遂興往中山之地無故有榖非人所為¶
云天雨之反以亡國何也答曰天雖至神自古及今未¶
<pb:KR3k0055_WYG_399-7a>¶
聞其下榖與人也詩美后稷大能敎民善種榖以利天¶
下所謂稷降播種農殖嘉榖其義一也若中山之榖妖¶
怪之事非所謂天祥也　史記曰留侯性多病即導引¶
不食榖　桓譚新論曰世俗咸言漢文帝澤加黎庶榖¶
至石數錢　述異記曰漢宣帝時江淮饑饉人相食天¶
雨榖三日尋魏地奏亡榖二千頃　博物志曰孝元竟¶
寜元年南陽陽山郡雨榖小者如黍粟而青黑味苦大¶
者如米豆而赤黄味如麥下三日生根葉壯如大豆初¶
<pb:KR3k0055_WYG_399-7b>¶
生時　袁宏漢記曰赤眉亂後關中大饑黄金一斤易¶
五升榖　風俗通曰牛乃耕農之本百姓所仰為用最¶
大國家之爲强弱也建武之初軍役亟動牛亦損耗農¶
業頗廢米石萬錢天愛斯民扶助聖主事有徵應於是¶
旅榖彌望野繭被山　東觀漢記曰建武二年天下野¶
榖旅生麻菽尤盛　又曰建武初榖食尚少趙孝得榖¶
炊將熟令弟禮夫妻出比還孝夫妻共蔬食茹菜禮夫¶
妻來輒獨飴之積久禮心疑恡後伺掩見亦不復肯出¶
<pb:KR3k0055_WYG_399-8a>¶
兄弟怡怡鄉里歸徳　論衡曰建武三十一年陳留雨¶
榖蔽地視榖形如米而黑此徼外地所生榖也徼外不¶
食榖生於草野成熟委於地遭疾風飛榖集中國中國¶
見之謂天雨榖　華嶠後漢書曰馬援在河西有榖數¶
萬斛乃歎曰凡殖財者貴以施也否則守錢虜耳　東¶
觀漢記曰永平十五年上欲征匈奴與竇固等議出兵¶
調度皆以為塞外草美馬不須榖按軍出塞無榖馬故¶
事馬防言當與榖上曰何以言之防對曰宣宗時五將¶
<pb:KR3k0055_WYG_399-8b>¶
出征案其奏言匈奴候騎得漢矢見其中有粟知漢兵¶
出以故引去以是言之馬當與榖上善其用意㣲緻即¶
下調馬榖防遂見親也　述異記曰呉桓王時金陵雨¶
五榖於貧民家富民家則不雨　魏志曰袁渙字曜卿¶
為魏國郎中令及卒太祖為之流涕賜榖二千斛一敎¶
以太倉榖千斛賜郎中令家一敎以垣下榖千斛與曜¶
卿家外不解其意敎曰以太倉榖者官法也垣下榖者¶
親舊也　又曰自遭荒亂率乏糧榖曹公曰夫定國之¶
<pb:KR3k0055_WYG_399-9a>¶
術在於強兵足食秦人以急農兼天下孝武以屯田定¶
西域此先世之良式也是歲乃募民屯田許下得榖百¶
萬斛於是郡縣置田官所在積榖　又髙堂隆曰禄賜¶
榖帛人主之所以惠養吏民而為之司命若令有廢是¶
奪其命　又曰甄皇后三嵗失父後天下兵亂饑饉百¶
姓皆賣金銀珠玉寳物時后家大有儲榖頗以買之后¶
年十餘嵗白母曰今世亂而多買寳物匹夫無罪懐璧¶
為罪左右皆飢乏不如以榖賑給親族鄰里廣為恩惠¶
<pb:KR3k0055_WYG_399-9b>¶
舉稱善　羊祜别傳曰祜周行賊境七百餘里往反四¶
十餘日刈賊榖以為軍糧皆計頃畝送絹還直使如榖¶
價　王隠晉書曰鄧攸為呉郡太守呉人饑荒攸輙出¶
臺倉榖賑之後被劾攸曰善不可為也　異苑曰凉州¶
張駿時天雨五榖殖之悉生因名為天麥　三國典略¶
曰後梁有何山者其射之妙人莫能及有鳥巢於庭樹¶
蕭詧惡之謂山曰射中者賜一車榖其鳥雛並於枝上¶
山曰脫一箭中兩請賜兩車臣無車牛願官為送詧許¶
<pb:KR3k0055_WYG_399-10a>¶
之於是山射中其兩項詧甚欣恱即令載榖送之　後¶
魏書韋珍遷顯武將軍郢州刺史在州有聲績朝廷嘉¶
之遷龍驤副軍賜驊騮二匹帛五十五匹榖三百斛珍¶
乃召集州内孤貧者謂之曰天子以我能撫綏故賜以¶
榖帛吾何敢獨當遂以所賜悉分與之　北史曰盧義¶
僖寛和畏慎不妄交逰性情儉素不營財利少時幽州¶
頗遭水旱先有數萬石榖貸人義僖以年榖不熟乃燔¶
其契州閭悅其恩徳雖居顯位每至困乏麥飯蔬食欣¶
<pb:KR3k0055_WYG_399-10b>¶
然甘之　唐書曰長夀二年元日大雪其夜質明而晴¶
上謂侍臣曰俗云元日有雪則百榖豐未知此語有何¶
故實文昌右丞姚璹對曰汜勝書云雪是五榖之精以¶
其汁和種則年榖大穣又宋孝武帝大明五年元日降¶
雪以為嘉瑞上曰朕臨御萬方心存百姓如得年登豐¶
稔此即可為大瑞雖麟鳳亦何用焉　唐孫憲北夢瑣¶
言曰相國韋公宙善治生積稻如坻皆為滯穗大中初¶
除廣州節度使宣宗以番禺珠翠之地垂貪泉之戒京¶
<pb:KR3k0055_WYG_399-11a>¶
兆從容奏對曰江陵莊積榖尚有七十堆固無所貪宣¶
宗曰此可謂之足榖翁也¶
　　榖三¶
原九榖　五種(周禮曰廪人掌九榖以待匪頒賙賜稍/食  月令季冬令告人出五種命農計)¶
(耦耕/事)　増嘉生　豐成(張九齡今百榖嘉生乃怠於事/天恐不可以訓  陸贄奏議曰)¶
(今嵗關中之地百榖豐成京尹及諸縣令頻以/此事言憂在京米粟太賤請廣和糴以救農人)　國寳¶
　民天(上詳榖一范計然天/榖惟國寳食乃民)　熾茂　阜康(劉仁軌曰/今兹㴻澤)¶
(霑足百榖熾茂策/下詳榖一杜甫)　不登　不愛(六帖曰陳君賔遷邢/州刺史徙鄧州明年)¶
<pb:KR3k0055_WYG_399-11b>¶
(四月霪潦獨君賔所治有年倉儲充羡蒲虞二州民就/食其境太宗下詔勞之曰去年關内六州榖不登餱糧)¶
(少令拆民房遂食聞刺史與百姓識朕此懐務相安養/還有羸糧出布帛贈遺行者如此水旱常數更相拯贍)¶
(禮義興行海内之人皆為兄弟變澆薄之風/朕顧何憂已  地不愛寳致百榖之豐穰)　獻生¶
殍死(唐史李泌請以二月朔為中和節民間以青囊盛/百榖種相問遺號為獻生子  韋宙永州刺史州)¶
(負嶺轉餉艱難每饑人輙俘死宙/始築常平倉積榖羡餘以待之)　踊貴　傷農(江淮/旱榖)¶
(踊貴或請抑其價盧坦曰所部地狹榖来自他州若值/賤穀不至矣不如任之既而商以米坌至  明宗問馮)¶
(道曰天下雖豐百姓濟否/道曰榖貴餓農榖賤傷農)　榖星　榖賊(上詳榖一中/管子曰田)¶
(有木者謂/之榖賊)　生榖　種榖(管子曰先王禁山澤之作者/博民於生榖也  漢食貨志)¶
<pb:KR3k0055_WYG_399-12a>¶
(曰種榖必雜五/種以備災害)　仰膏雨　待匪頒(上詳榖一注下/見上九榖)¶
炎帝播　神農殖(月令疏炎帝大庭氏下為地皇作耒/耜播百穀曰神農  神農氏之治天)¶
(下也甘雨以/時百榖蕃殖)　播百榖　殖五榖(舜典汝后稷播時百/穀  禮記厲山氏之)¶
(子能殖五榖/故祀以為稷)　問㡬何　患不足(漢文帝問右丞周勃/曰天下錢一嵗出入)¶
(㡬何勃謝不知又問左丞相平平曰各有主/者陛下問錢榖責治粟内史  下詳榖一)　原播厥¶
百榖　所寳惟榖　百榖用成　五榖不滋¶
　　榖四¶
原謳魏曹植魏徳論謳曰於穆聖皇仁暢惠渥辭獻減¶
<pb:KR3k0055_WYG_399-12b>¶
膳以服鰥獨和氣致祥時雨渗漉野草萌變化成嘉榖¶
原啓梁元帝上榖充軍糧啓曰臣聞金城千仞必資守¶
粟革車千乗其在饋實願武車綏旌列飛鴻之行陳奉¶
辭受賑揜鷙獸於貙虎賈逵渠水雖曰難蹤梁習勸農¶
竊知自勉¶
増制宋胡錡擬常熟縣開國侯榖實進封常熟縣開國¶
公制曰慶有年而介福久疏分井之封播考績以陟明¶
爰進植圭之秩乃睠奏艱之恵載推報本之恩常熟縣¶
<pb:KR3k0055_WYG_399-13a>¶
開國侯榖實學深種植仁熟滋培一日無食則飢司命¶
之本三代處農而敎為道之原其和足召隂陽之和其¶
貴能賤金玉之貴行師則藉之輓粟徹疆則資之峙糧¶
持常平使者之權視時登損佐地官司徒之職待國賙¶
頒爰即侯疆就陞公爵於戲歲月日時無易而用明朕¶
已建九疇之範水火金木惟修而永賴爾其序萬世之¶
功益勵後圗嗣有華寵¶
增表宋胡錡代榖實謝表曰八政之疇曰食粗喜屢豐¶
<pb:KR3k0055_WYG_399-13b>¶
九井之田為公誤叨進秩増畬錫寵擊壌知恩伏念臣¶
函直無竒簸揚有靦勿正勿忘勿助幸免揠苗實裒實¶
發實堅僅能維秬顧何修而何飾䝉載柞以載芟天子¶
元日而祈於郊至勤聖駕冢宰杪歲而制其用亦費廟¶
謨偶六穂之告登而三農之胥慶遽超榮於品禄仍加¶
衍於戸租不稼而囷秖負素餐之愧奏艱而粒實歸敎¶
藝之仁兹蓋恭遇皇帝陛下心應形聲化調風雨正徳¶
惟和惟敘舜厚其生休徵用乂用成禹敷其福異畝遂¶
<pb:KR3k0055_WYG_399-14a>¶
生於同穎靡田不挺於稠華雖已誇狼戾之秋或慮有¶
鵠形之嵗奬職方而任貢升廩氏以司儲猥令燕黍之¶
㣲亦被周禾之命臣敢不茂加播植益務滋生八月穫¶
十月場力課服田之事九年耕三年食誓殫憂國之忠¶
　　種(浸種附/)¶
原司稼辨(周禮曰司稼辨穜稑之種周知其名辨五物/九等按五物五地也九等謂騂剛赤緹云)¶
　舍人懸(禮記曰舍人懸穜稑之種以供皇后/春獻按皇后率六宫獻穜稑之種)　誕降¶
(詩曰誕/降嘉種)　知名(見/上)　九等(見/上)　五種(見榖/三)　用犬(輕爂/用犬)¶
<pb:KR3k0055_WYG_399-14b>¶
(按輕爂脆音孚照反凡言/用者皆謂煮其汁潰種也)　備災(漢書必雜五/種以備災也)　假種¶
(漢平帝紀募徙貧民至徙所/賜田宅什器假與牛犂種食)　糞種(周禮曰凡糞種騂/剛用牛赤緹用羊)¶
(墳壌用麋渇澤用鹿鹹潟用貆勃壌用狐埴壚用豕彊/㯺用蕡按騂赤土剛强也赤緹縓色音地夷反渇澤故)¶
(水處貆貒也音丸勃壌粉解也壚䊀/疏也㯺音檻蕡麻實也彊㯺堅地)¶
　　苗稼¶
増種之曰稼斂之曰穡　周禮曰稻人掌稼下地　又¶
曰司稼掌巡邦野之稼辨穜稑之種周知其名與其所¶
宜地以為法　韓愈送李愿序曰盤之土惟子之稼¶
<pb:KR3k0055_WYG_399-15a>¶
原秀實為稼　在野曰稼(並說/文)　曽孫之稼　同生之¶
苗(成王/時)　如茨如梁　是刈是穫　不稂不莠　既堅¶
既好　先雨耕耘(管/子)　如雲之稼　千耦其耘　别苗¶
莠列疏遫(遫密/也)　五稼　國稼(實莠/國稼)　有莠(若苗之/有莠)¶
不秀(苗而/不秀)　離離(山上/苗)　挃挃(詩穫之/挃挃)¶
　　禾一¶
原說文曰禾嘉榖也以二月而種八月始熟得時之中¶
故謂之禾此其義也　増廣雅曰粢稻其穗謂之禾¶
<pb:KR3k0055_WYG_399-15b>¶
原詩曰十月納禾稼　増又曰禾易長畝終善且有¶
春秋運斗樞曰旋星明則嘉禾液　春秋感精符曰日¶
下淪於地則嘉禾興　原孝經援神契曰徳下至地則¶
嘉禾生　山海經曰崑崙墟上有木禾禾長五尋　增¶
後漢書王符論曰夫養稂莠者傷禾稼恵奸宄者賊良¶
人　六韜曰王好田獵則嵗多大風禾榖不實　管子¶
曰苗始其少也眴眴乎孺子也其壯也莊莊乎其士也¶
至其成也由由乎兹勉何其君子也天下得之則安不¶
<pb:KR3k0055_WYG_399-16a>¶
得則危故命之曰禾此可比於君子之德矣　師曠占¶
術曰杏多實不蟲来年秋禾善　莊子曰鹵莽而種之¶
禾亦鹵莽而報之滅裂而耰之禾亦滅裂而報之　吕¶
氏春秋曰飯之美者𤣥山之禾　吕覽曰禾之患不俱¶
生而俱死先生者美米後生者為粃是故其耨也長其¶
兄而去其弟　又曰得時之禾長秱而穗大本而莖殺¶
疏穖而穗大其粟圎而薄糠其米多沃而食之彊如此¶
者不風先時者莖葉蔕芒以短衡穗鉅而芳奪秮米而¶
<pb:KR3k0055_WYG_399-16b>¶
不香後時者莖葉蔕芒而衡穗閱而青零多粃而不滿¶
　淮南子曰后稷辟土墾草而不能使禾冬生　又曰¶
洛水輕利而宜禾　夢書曰禾稼為財田之所出夢見¶
禾稼吉財氣生　白虎通曰徳至於地則嘉禾生嘉禾¶
者大禾也汜勝之書曰種禾無期因地為時三月榆莢¶
時雨髙地强土可種薄田不能糞者以原蠶矢雜禾種¶
之則禾不蟲　崔實四民月令曰三月二日可種稹禾¶
　廣志曰渠禾蔓生實如葵子米粉白如麪為饘粥牛¶
<pb:KR3k0055_WYG_399-17a>¶
食之肥六月種九月熟感禾扶疎生實似大麥楊禾實¶
似萑粒細也折右炊停即牙生此中國巴禾木稷也大¶
禾髙丈餘子如小豆出粟特國　孔帖曰天竺國禾之¶
長者沒橐它¶
　　禾二¶
原書序曰唐叔得禾異畝同穎獻諸天子王命歸周公¶
於東作歸禾　史記曰管仲說桓公曰古之封禪者北¶
里之禾所以為盛(蘇林注曰北/里地名也)　左傳曰鄭祭足帥師¶
<pb:KR3k0055_WYG_399-17b>¶
取成周之禾　増淮南子曰夫子見禾之三變(夫子孔/子也三)¶
(變始於粟粟生/苗苗成於穂也)滔滔然曰狐鄉丘而死我其首禾乎穗¶
垂而向根君子不忘本也　漢書曰董仲舒曰春秋他¶
榖不書至於麥禾不成則書之以見聖人於五榖最重¶
麥與禾　漢書曰王莽簒位興神仙事種五色禾於殿¶
中各順其方煮二十餘物漬種言此黄帝榖仙之術¶
又曰莽使中郎平憲誘羌還云天下太平一禾長丈餘¶
故乞内屬　續漢書曰承宫字少子琅琊人常在䝉陰¶
<pb:KR3k0055_WYG_399-18a>¶
山中耕種禾黍臨熟人認之宫便推與而去由是發名¶
也　原東觀漢記曰光武生於濟陽縣是歲有嘉禾一¶
莖九穗　又曰淳于恭有盗刈恭禾者恭見之念其愧¶
因自伏草中盗去乃起　古今注曰和帝元年嘉禾生¶
濟陰城陽一莖九穗安帝延光二年嘉禾生九真百五¶
六十本七百六十八穗　増鄭康成别傳曰𤣥年十六¶
號曰神童民有獻嘉禾者欲表府文辭鄙略𤣥為改作¶
又著頌一篇侯髙其才為脩冠禮焉　後漢書曰蔡茂¶
<pb:KR3k0055_WYG_399-18b>¶
初在廣漢夢坐太極殿上有三穗禾茂跳取之得其中¶
穗輙復失之　原呉志曰赤烏七年宛陵言嘉禾生¶
又曰㑹稽言嘉禾生改年為嘉禾　又曰三年由卷縣¶
野稻自生改為禾興縣　晉書曰郭翻字長翔欲墾萊¶
田先立表經年無主乃作將熟人認禾悉與之縣令聞¶
之將稻還翻翻不受　增又曰庾袞居貧禾熟穫者已¶
畢而採捃尚多袞乃引其羣子以退曰待其間及其捃¶
也不曲行不旁掇跪而把之則亦大獲又與邑人入拾¶
<pb:KR3k0055_WYG_399-19a>¶
橡分夷險序長幼推易居難禮無違者　臧榮緒晉書¶
曰朱冲字臣容躬植禾萟蔬鄰牛侵犯持芻送牛而無¶
恨色　原晉起居注曰武帝世嘉禾三生元帝世嘉禾¶
三生其莖七穗　增晉中興徵祥說曰王者徳盛則嘉¶
禾生仁卉出義熈十三年鞏縣民宋曜於田中獲嘉禾¶
九穗同本九穗九州是時羌平六合寕　㑹稽典錄曰¶
沈勲身自耕耘以供衣食人有盜穫其禾勲見而避之¶
明日更収拾送致其家盜者愧懼齎還不受　續捜神¶
<pb:KR3k0055_WYG_399-19b>¶
記曰廬陵巴丘人周冕者世以田作為業年常田數十¶
頃家漸富晉太元初秋収已過穫刈都畢明旦至田禾¶
悉復滿湛然如先即便更穫盈倉於此遂巨富　北史¶
曰趙肅授原州總管司馬在道夜行其左右馬逸入田¶
中暴人禾輙駐馬待明訪禾主酬直而去　大業拾遺¶
錄曰七年九月太原郡有獻禾一本三穗長八尺穗長¶
三尺五寸大尺圍芒穗皆紫色鮮明可愛有老人年八¶
十餘以素木匣盛之賜物三十段勅授嘉禾縣令　唐¶
<pb:KR3k0055_WYG_399-20a>¶
書曰朔方節度郭子儀言寜朔縣界荒地廣十五里有¶
黑禾榖出遍地每日附近百姓掃盡經宿還生前後可¶
得五六千石其禾圎實味甘美臣以為天啓興王先瑞¶
百榖故漢稱雨粟周頌来麰豈若瑞禾自出家給人足¶
蓋陛下富敎安人務農敦本光復社稷康濟黎元之應¶
也　又曰代宗為皇太子乾元初上降誕豫州奏百姓¶
李氏有嘉禾生及是冊禮特詔改名豫　又曰永泰元¶
年秋京兆府上言鄠縣嘉禾生穗長一尺餘穗上粒重¶
<pb:KR3k0055_WYG_399-20b>¶
疊如連珠　又曰馬燧大歴四年為懐州刺史乗兵亂¶
後其夏大旱人失耕種燧乃務敎化將吏有父母者燧¶
輙造之施敬收瘞暴骨去其煩苛至秋田中生穭禾人¶
頗便之(穭音吕禾/再生也)　又曰元和中東川觀察使潘孟陽¶
上言龍州武安川中嘉禾生有麟食之復生麟之來一¶
鹿引之羣鹿随焉光華不可正視畫工就圗之并嘉禾¶
一兩以獻　金五行志曰大定二十四年正月真定進¶
嘉禾二本異畝同穎　又曰興定元年七月大社壇産¶
<pb:KR3k0055_WYG_399-21a>¶
嘉禾一莖十五穗　元本紀曰世祖至元四年太原進¶
嘉禾二本異畝同穎¶
　　禾三¶
原靈稼　嘉榖(曹植社頌曰靈稼阿那/一禾千莖  下詳禾一)　合穎　連莖¶
(魏舒後魏書曰許謙字元遜代人也子洛陽為鴈門太/守家田三生嘉禾皆異隴合穎  春秋說題辭曰嘉禾)¶
(之滋莖長五尺五七三十五/故連莖三十五穗以成盛徳)　六穟　三苗(虞預㑹稽/典録曰謝)¶
(承遷呉郡督郵嵗穣嘉禾六穗生於部屬盈尚書大傳/曰成王時有苗異莖而生同為一穟大㡬  車長充廂)¶
(人有上之者王召周公而問之公曰三苗為一/穟抑天下其和為一乎果有越裳氏重譯而來)　銜滋¶
<pb:KR3k0055_WYG_399-21b>¶
　吐秀(春秋說題辭曰禾者銜滋液宋均注曰銜滋液/以生故以禾為名也  鄭氏婚禮謁文賛曰嘉)¶
(禾為榖班禄是宜吐/秀五七乃名為嘉)　充廂　實野(上見上露董仲舒/春秋繁  曰禾實)¶
(於野粟郵於倉皆/竒怪非人意者也)　北里　西山(上詳禾二山阮籍詩/曰豈若西  草琅玕)¶
(與丹/禾)　照九阿　齊萬畝(阮籍詩曰垂穎臨曽城餘光/照九阿  曹植社頌曰秀吐)¶
(穟萬畝齊平蔭/蓋隴百穢不生)　乃登　盡起(七月禾乃登反書曰王/出郊天乃雨  風禾盡)¶
(起/)　穟穟　離離(禾役/禾黍)¶
　　禾四¶
増天時(天地之時/以生吾禾)　田穉(無害我田/穉穉幼禾)　隴畝(杜甫詩縦/有健婦把)¶
<pb:KR3k0055_WYG_399-22a>¶
(鉏犂禾生隴/畝無東西)　遺秉(詩彼有遺秉秉把也/言彼有遺棄之禾把)　無禾(春秋/大無)¶
(麥/禾)　最腴(李翰屯田頌曰嘉禾一穣江淮為之康嘉禾/一歉江淮為之儉嘉禾在畬呉之壌最腴)¶
　苕穎(劉禹錫畬田行曰蒼蒼/一雨後苕穎如雲發)　玉山禾(韓愈詩曰飢/食王山禾)¶
　𤣥山禾(吕氏春秋/詳禾一)¶
　　禾五¶
原謳魏曹植魏徳論謳曰猗猗嘉禾惟榖之精其洪盈¶
箱協穂殊莖昔生周朝今植魏庭獻之廟堂以昭祖靈¶
原贊宋孝武帝清暑殿甍嘉禾贊曰維殷粤周有穗表¶
<pb:KR3k0055_WYG_399-22b>¶
禎祥乎合矣超端髙甍非原非澤乃瑞乃靈庶藉天貺¶
廣兹化清¶
増表栁宗元賀表曰植物知仁祥圗應聖豐稔既均知¶
朔方之被澤休嘉克叶見天地之和同六穗慚稱於漢¶
臣異畝恥書於周典¶
　　稻一(秫附/)¶
増楊泉物理論曰稻者既種之總名粱者黍稷之總名¶
菽者衆豆之總名　原禮記曰祭宗廟之禮稻曰嘉蔬¶
<pb:KR3k0055_WYG_399-23a>¶
　爾雅曰稌稻也　說文曰秫稷之粘者也　又曰秫¶
粘粟也　崔豹古今注曰稻之粘者為秫禾之粘者為¶
黍　廣志曰秫有赤有白有胡秫早熟及麥　養生要¶
集曰秫米味酸　増李時珍曰秫即粱米粟米之粘者¶
分赤白黄三色　正字通曰秫稬粟也北人呼黄稬亦¶
名黄米　原周禮地官稻人掌稼下地澤草所生種之¶
芒種(芒種稻/麥也)　周禮夏官職方氏曰揚州宜稻青州宜¶
麥　増月令曰季秋之月天子乃以犬嘗稻先薦寢廟¶
<pb:KR3k0055_WYG_399-23b>¶
　左傳曰鄅人藉稻(履行/之也)　春秋說題辭曰稻之為言¶
藉也稻冬含水盛其徳也故稻太陰精含水漸洳乃能¶
化也江旁多稻固其宜也　孝經援神契曰汚泉宜稻¶
　淮南子曰江水肥而宜稻　又曰稻生於水而不能¶
生於湍瀨之流　又曰離稻先熟而農夫耨之(稻米随/而生者)¶
(為離與稻相似/耨為其少實也)　原抱朴子南海晉安九熟之稻　蔡¶
邕月令章句曰十月穫稻人君嘗其先熟故在九月熟¶
者謂之半夏稻　異物志曰交趾一嵗再種　郭義恭¶
<pb:KR3k0055_WYG_399-24a>¶
廣志曰蟬鳴稻七月熟稻有蓋下白正月種五月穫穫¶
其莖根復生九月復熟青芊稻六月熟累子稻白漠稻¶
七月熟此三種大且長三枚長一寸半　又廣志曰有¶
虎掌稻紫芒稻赤穬稻白米稻南方有蟬鳴稻　北方¶
傳渤海俗所居者曰盧城之稻　西域摩掲陀有異稻¶
巨粒號供大人米　天竺稻嵗四熟　博物志曰海陵¶
縣扶江接海多麋獸十千為羣掘食草根其處成泥名¶
糜畯民人随此略種稻不耕而穫其収百倍　風土記¶
<pb:KR3k0055_WYG_399-24b>¶
曰穣榖之紫莖稴稻之有青穟米皆青白者也　徐暢¶
祭記曰舊稑稻熟常用九月九日薦稻　汜勝之書曰¶
稻種春凍解時耕反其土種稻區不欲大大則水深淺¶
不遍冬至後百一十日可種稻地美者用種畝四㪷¶
俞益期箋曰交趾稻再熟而草深耕種收榖薄　雲南¶
記曰雅州榮經縣土田歲輸稻米随畝五㪷其榖精好¶
每一㪷榖近得米一㪷炊之甚香滑微似稻味　崔實¶
四民月令曰三月多種秔稻　養生要集曰秔稻屬也¶
<pb:KR3k0055_WYG_399-25a>¶
稻亦秔之總名也道家方藥有用稻米秔米此則是兩¶
物也稻米粒白如霜味苦主温服之令人多痩無肥膚¶
秔米味甘主利臟長肌膚好顔色　稻已割而復抽曰¶
稻孫　六書曰稻性宜水亦有同類而陸種者謂之陸¶
稻記曰煎醢加於陸稻上今謂之曰於稜南方自六月¶
至九月穫北方地寒十月乃穫　左思魏都賦曰清流¶
之西出御稻　又呉都賦曰國稅再熟之稻鄉貢八蠶¶
之棉　盧毓冀州論曰河内好稻　安成記曰安成郡¶
<pb:KR3k0055_WYG_399-25b>¶
毛亭三十里田疇膏腴厥稻馨香飯若凝脂¶
　　稻二¶
増述異記曰夏禹時天雨稻　呉越春秋曰越王勾踐¶
復興師伐呉王呉敗晝馳夜走三日三夕腹餒口飢顧¶
得生稻而食之顧左右曰此何名也對曰是生稻也呉¶
王曰是公孫聖所言不得火食走傽偟也　國語曰越¶
敗呉王孫雄請和范蠡不聼雄曰子范子先人有言曰¶
毋助天為虐助天為虐不祥今吾稻蟹不遺種子將助¶
<pb:KR3k0055_WYG_399-26a>¶
天為虐不忌其不祥乎　國䇿曰東周欲為稻西周不¶
下水東周患之蘇子往見西周之君曰君之謀過矣今¶
不下水所以富東周也今其民皆種麥無他種矣君若¶
欲害之不若一為下水以病其所種下水東周必為種¶
稻而復奪之若是則東周之民可令一仰西周而受命¶
於君矣　吕覽曰史起為鄴令民大得其利相與歌之¶
曰鄴有聖令為史公決漳水兮灌鄴旁終古斥鹵兮生¶
稻粱　拾遺記曰宣帝地節元年樂浪之東有背明之¶
<pb:KR3k0055_WYG_399-26b>¶
國來貢其方物言其鄉在扶桑之東見日出於西方其¶
國昏昏常暗宜種百榖名曰融澤方三千里五榖方二¶
千里五榖皆良食之後天而死有浹日之稻種之十旬¶
而熟有翻形稻食者死而更生夭而有夀有明清稻食¶
者延年有清腸稻食一粒歴年不飢有和靈稻言寒者¶
食之則温熱者食之則體冷莖多白　東觀漢記曰劉¶
敞拜廬江都尉歲餘遭旱行縣人持稻皆枯吏強責租¶
敞應曰太守事也載枯稻至太守所酒數行以語太守¶
<pb:KR3k0055_WYG_399-27a>¶
太守曰無有敞以枯稻示之太守曰都尉事也敞怒叱¶
太守曰鼠何敢爾也　原江表傳曰孫亮五鳳元年交¶
趾稗草化為稻　呉志曰鍾離牧字子升㑹稽山陰人¶
少居永興自墾田種稻二十餘畝臨熟而縣民認之牧¶
曰本自田荒故墾之耳遂以稻與縣民縣長召民繫獄¶
欲繩以法牧請之長曰君自行義事僕為民主當以法¶
率下牧曰此是郡界緣君意顧来暫住今以少稻率此¶
民何必復留　増晉書曰杜預修邵信臣遺跡激用滍¶
<pb:KR3k0055_WYG_399-27b>¶
淯諸水以浸稻田萬餘頃分疆刋石使有定分公私同¶
利衆庶賴之號曰杜父　世說曰晉簡文見田中稻苗¶
不識問人是何草左右答曰是稻簡文歸三日不出云¶
寜有得其末不識其本　陶侃見人持一把未熟稻問¶
何用曰行道所見輙取之侃怒其戲賊人稻鞭之困¶
原㑹稽典錄曰夏香有盜刈稻者香助收之盜者慚送¶
以還香香不受　増宋書曰顧觀好學年六七嵗家貧¶
父使田中驅雀觀作黄雀賦而歸雀食稻過半父怒欲¶
<pb:KR3k0055_WYG_399-28a>¶
撻之見賦乃止　齊書曰范雲常從文惠太子幸東田¶
觀穫稻文惠顧謂雲曰刈此甚快雲曰三時之務亦甚¶
勤勞願殿下知稼穡之艱難無徇一朝之宴逸也文惠¶
改容謝之　南史曰孔琇之有吏能仕齊為呉令有小¶
兒年十嵗偷割鄰家稻一束琇之付獄按罪或諫之琇¶
之曰十歲便為盜長大何所不為縣中皆震肅　梁書¶
曰鄧元起嘗至其西沮田舎有沙門造之乞元起有稻¶
㡬二千斛悉以施之時人稱其有大度　又曰陳伯之¶
<pb:KR3k0055_WYG_399-28b>¶
濟陰睢陵人也年十三四好著獺皮冠帶刺刀候鄰里¶
稻熟輙偷刈之嘗為田主所見呵之曰楚子莫動伯之¶
曰君稻幸熟取一擔何若田主將執之因拔刀而進曰¶
楚子定何如田主皆反走徐擔稻而歸　隋書曰梁陳¶
五壇祭法以三牲首餘以骨體薦粢盛為六飯粳以敦¶
稻以牟黄粱以簠白粱以簋黍以瑚粢以璉　又曰齊¶
孝昭皇建中平州刺史嵇曄建議開幽州督亢舊陂長¶
城左右營屯歲收稻粟數十萬石北境以得周贍　唐¶
<pb:KR3k0055_WYG_399-29a>¶
書曰開元十九年揚州奏穭生稻二百一十五頃再熟¶
稻一千八百頃其粒與常稻無異　又曰孟元陽為曲¶
環軍中大將環使董作西華屯元陽盛夏芒履立稻田¶
中須役者退而後就舎故其田歲無不稔軍中足食¶
唐地理志曰滄洲本魯城乾符元年生野稻水榖十餘¶
頃燕魏飢民就食之　北夢瑣言曰都㑹間有運大筆¶
如椽或於稻粒上寫七言一絶歴歴可愛　續仙傳曰¶
唐謝元卿遇神仙設龍睛稻　洛陽伽藍記曰西方佛¶
<pb:KR3k0055_WYG_399-29b>¶
沙伏國有昔尸毗王倉庫為火所燒其粳米燋然於今¶
猶在若服一粒永無瘧患彼國人民須以為藥　雜爼¶
曰酆都稻名重思其米如石榴子粒稍大味如菱亦以¶
上獻仙官杜瓊作重思賦曰霏霏春暮翠矣重思靈氣¶
交被嘉榖應時　國朝㑹要曰大中祥符五年遣使福¶
建取占城禾分給江淮兩浙漕并作種法令擇民田之¶
髙者分給種之¶
　　稻三¶
<pb:KR3k0055_WYG_399-30a>¶
原九熟　再種(上詳稻一抱朴子/下詳楊孚異物志)　青穟　紫莖(並詳/稻一)¶
(風土/記)　半夏　一旬(上詳稻一蔡邕月令章句生拾遺/記曰有浹日稻言一旬而  也)¶
　紫芒　赤穬(並詳稻/一廣志)　青芊　白莖(上詳稻一廣志/  下詳稻二拾)¶
(遺/記)¶
　　稻四¶
原薦稻(詳稻/一)　嘗稻(詳稻/一)　藉稻(詳稻/一)　遺種(詳稻/二)¶
十月穫(詩十月/穫稻)　斥鹵生(詳稻一古歌/曰終古斥鹵)　増黄墳(管子/曰黄)¶
(墳黍/秫)　大酋(禮記月令曰仲冬之月/乃命大酋秫稻必齊)　五里聞(詳後/秔一)¶
<pb:KR3k0055_WYG_399-30b>¶
六月新(杜詩東屯大江北百頃平若/案六月多新稻千畦碧泉亂)　龍睛(詳稻二/續仙傳)¶
虎掌(詳稻一/廣志)　鸚啄(杜詩香稻啄/餘鸚鵡粒)　雞輸(杜詩官雞輸/稻粱又陳周)¶
(𢎞正詠鴈詩曰南思洞庭水北想/鴈門關稻粱俱可戀飛去復飛還)　公田種稻(晉陶潛/為彭澤)¶
(令公田悉令種秫稻妻子固請種粳/乃使一百五十畝種秫五十畝種粳)　荒田種稻(詳稻/一)¶
　美田欲稀(崔實四民月令曰三月可種/粳稻美田欲稀薄田欲稠)　肥水宜稻¶
(詳稻一/淮南子)　玉粒(玉粒定晨炊/紅鮮任霞散)　紅蓮(粒肥而香陸龜䝉/詩曰近炊香稻識)¶
(紅/蓮)　雕胡(宋玉賦曰炊雕胡/之飯露葵之羮)　雲子(洪駒父曰雲子/新炊滑溜匙)¶
四熟之稻(烏萇國四熟之稻苗髙/沒駱駝米大如小兒指)　豐衍之收(六帖曰/郭元振)¶
<pb:KR3k0055_WYG_399-31a>¶
(為涼州都督遣甘州刺史李漢通關/屯田盡水陸之利是年稻収豐衍)¶
增詩唐杜甫刈稻了詠懐詩曰稻穫空雲水川平對石¶
門寒風疎草木旭日散雞豚野哭初聞戰樵歌稍出邨¶
無家問消息作客信乾坤¶
原贊晉湛方生庭前植稻苗贊曰蒨蒨嘉苗離離階側¶
弱葉繁蔚圎珠疎植清流津根輕露濯色¶
　　秔一¶
原說文曰秔稻屬也　廣雅曰秈秔也　廣志曰稉有¶
<pb:KR3k0055_WYG_399-31b>¶
烏秔黒穬又有青幽白夏之名　鄭氏婚禮謁文贊曰¶
秔米馥芬婚禮之珍　魏文帝與朝臣書曰江表惟長¶
沙名有好米何得比新成稉稻邪上風炊之五里聞香¶
　袁淮觀殊俗曰河内青稻新成白稉　増張衡南都¶
賦曰其廚膳則華鄉黒秬滍臯香秔　左思蜀都賦曰¶
黍稷油油秔稻漠漠　傅巽七誨曰孟冬香秔上秋膏¶
粱雕胡菰子丹具東牆(俱米/名)濡潤細滑流澤芬芳¶
　　秔二¶
<pb:KR3k0055_WYG_399-32a>¶
原啓梁庾肩吾謝湘東王賚米啓曰味重新城香踰潦¶
水連舟入浦似彦伯之南歸積地為山疑馬援之西至¶
不待候沙同新渝之再熟無勞拜石均遼倉之重滿前¶
恩未逺次渥仍流墨翟假以故書裴楷慙其國賜　又¶
答湘東王賚稉米啓竊以農夫力耕時逢儉嵗疎賤時¶
澤必取豐年椓斛瀉珠嘉聞陶量翻庭委玉欣見馬圗¶
　　黍一¶
原爾雅曰秬黒黍秠一稃二米所以釀鬯(漢和帝時任/城生黑黍或)¶
<pb:KR3k0055_WYG_399-32b>¶
(三四/實也)　說文曰以大暑而種故謂之黍　増又曰黍禾¶
屬粘者也孔子曰黍可以為酒　古今注曰稻之粘者¶
為秫禾之粘者為黍　春秋說題辭曰精移火轉生黍¶
夏出秋改黍者縮也故其立字禾入米為黍酒以扶老¶
　廣雅曰粢黍也黍穣謂之䅀　書曰至治馨香感於¶
神明黍稷非馨明徳惟馨　又曰若農不服田畝罔有¶
黍稷　原詩曰彼黍離離彼稷之苗行邁靡靡中心揺¶
揺　又曰或耘或耔黍稷薿薿　又曰芃芃黍苗陰雨¶
<pb:KR3k0055_WYG_399-33a>¶
膏之　禮記曰仲夏之月農乃登黍　又曰凡祭宗廟¶
黍曰薌合稷曰明粢　増又曰羊宜黍豕宜稷　又儀¶
禮昏禮曰贊設黍於醤東　又饋食禮曰佐食摶黍授¶
祝祝以授尸　左傳曰其藏冰也黑牡秬黍以享司寒¶
　尚書大傳曰夏昏火中可以黍稷　國語曰黍稷垂¶
成不能為榮黍而不黍不能蕃庶稷而不稷不能蕃殖¶
　春秋佐助期曰黍神名侜佞蘭郝　山海經曰廣都¶
之野后稷葬焉爰有膏黍膏稷　漢書曰冀州民五男¶
<pb:KR3k0055_WYG_399-33b>¶
三女畜宜牛羊榖宜黍稷　荆楚嵗時記曰十月十一¶
日黍臛俗謂秦歲首未詳黍臛之義今北人皆曰設麻¶
羮豆飯當謂其黍熟嘗新耳　吕氏春秋曰飯之美者¶
南海之秬　又曰得時之黍芒莖而徼下穗芒以長搏¶
米而薄糠舂之易而食之不噮而香如此者不餲(音/遏)先¶
時者大本而華莖殺而不遂葉髙短穗後時者小莖而¶
麻長短穗而厚糠小米令(新/也)而不香　又曰今以百金¶
與搏黍以示兒子必取搏黍也以和氏之璧與百金以¶
<pb:KR3k0055_WYG_399-34a>¶
示鄙人鄙人必取百金矣　淮南子曰渭水多力而宜¶
黍　又曰孟冬之月天子衣黒衣乗𤣥輅食黍與彘¶
又曰三代積徳而王齊桓繼絶而霸故樹黍者無不穫¶
稷樹恩者無不報徳　崔實四民月令曰四月可種黍¶
謂之上時　風俗通曰今宴飲大㑹皆先黍臛　盧堪¶
祭法曰祠用白黍黄黍　呉氏本草曰黍乾無毒七月¶
取陰陽益中補氣　齊民要術曰夏種黍稷與殖榖同¶
時非夏者大率以葚赤為候諺曰葚離離種黍時下種¶
<pb:KR3k0055_WYG_399-34b>¶
以樹介田為宜樹介者凝霜封著木條十月樹介宜早¶
黍十一月樹介宜中黍十二月樹介宜晩黍　汜勝之¶
書曰黍者暑也種必除暑先夏至三十日此時有雨强¶
土可種黍畝三升黍心未生雨灌其心心傷無實凡種¶
黍皆如禾欲疏於禾¶
　　黍二¶
原史記曰管仲說桓公曰古者封禪鄗上黍北里禾所¶
以為盛　國語曰秦伯賦采菽子餘使公子賦黍苗子¶
<pb:KR3k0055_WYG_399-35a>¶
餘曰重耳之仰君也若黍苗之仰陰雨也若君實庇蔭¶
膏澤之使能成嘉榖薦在宗廟君之力也　家語曰孔¶
子侍坐於魯哀公設桃具黍哀公曰請用仲尼先飯黍¶
而後噉桃左右皆掩口失笑公曰黍者非飯之也以黍¶
雪桃也孔子對曰丘知之矣夫黍者五榖之長也郊社¶
宗廟以為上盛果屬有六而桃為下祭祀不用不登郊¶
廟邱聞之也君子以賤雪貴不聞以貴雪賤今以五榖¶
之長雪果蓏之下是侵上忽下也　韓子曰韓昭侯之¶
<pb:KR3k0055_WYG_399-35b>¶
時黍種嘗貴尠有昭侯令人覆廩廩吏果竊黍種而糶¶
之　增幽明錄曰漢武帝與近臣宴於未央殿噉黍臛¶
也　古今注曰宣帝元康四年長安雨黑黍粟和帝元¶
興元年黑黍穗一禾二實或三四實生任城得粟三斗¶
八升以薦宗廟　後漢書曰承宫遭天下䘮亂遂將諸¶
生避地漢中後與妻子之蒙陰山肆力耕種其黍將熟¶
人有認之者宫不與計推之而去由是顯名　㐮陽記¶
曰司馬徳操嘗造龎徳公值其渡沔上先人墓徑入上¶
<pb:KR3k0055_WYG_399-36a>¶
堂呼徳公妻子速使作黍　禰衡别傳曰十月朝黄祖¶
在艨衝舟上㑹設黍臛衡年少在坐黍臛至先自飽食¶
畢搏以弄戲其輕慢如此　列女後傳曰東平衡農師¶
太尉薨農欲奔赴無糧自致妻願從行行止紡績庶以¶
自資行至聚亭遇天霖雨留獨母舎母舎後有空園農¶
曰此園可以種黍從求分種之獨母曰此久廢園惟恐¶
生劣収不多耳何分之有乎農遂與妻斬荆棘種之黍¶
將熟獨母改更曰黍當分農欲委去妻曰不如収歛以¶
<pb:KR3k0055_WYG_399-36b>¶
遺之安其意然後乃去農遂從之後還獨母以昔黍歸¶
農遂不肯取　竹林七賢論曰阮咸兄子簡亦曠達自¶
居居大䘮行遇大雪寒凍遂詣浚儀令令為他賔設黍¶
臛簡又食之以致清議頓廢三十年　崔鴻十六國春¶
秋前秦錄曰苻堅宴羣臣於釣臺趙整以堅頗好酒為¶
酒徳之歌曰穫黍西秦採麥東齊春封夏發鼻納心迷¶
　隋書曰李士謙隠居有牛犯其田者士謙牽至凉處¶
飼之過於本主望見盜刈其禾黍者黙而避之其家僮¶
<pb:KR3k0055_WYG_399-37a>¶
常執其盜粟者士謙慰諭之曰窮困所至義無所責遽¶
令放之　六帖曰王績種粟春秋醸酒　唐書曰徳宗¶
以中和節令文武百辟進農書獻穜稑及是百僚始進¶
兆人本業三卷司農獻粟黍一斗¶
　　黍三¶
原秋薦　夏登(禮記曰庶人春薦韭夏薦麥/秋薦黍冬薦稻  下詳黍一)　滿握¶
盈疇(劉穎魯都賦曰黍稷油油秔族垂芒殘穗滿握一/穎盈箱  王粲登樓賦曰背墳衍之廣陸兮臨臯)¶
(隰之沃流北彌陶牧西接/昭丘華實蔽野黍稷盈疇)　鷰頷　馬革(廣志曰有鷰/頷黍又有驢)¶
<pb:KR3k0055_WYG_399-37b>¶
(皮黍牛黍南尾秀成赤黍馬革/大黑黍□黍有温毛黄黍白黍)　芃芃　銍銍(上詳黍/一  爾)¶
(雅曰銍銍穫也劉熈釋/名曰銍銍斷黍稷聲)　盈倉　破藏(詩曰我黍與與/我稷翼翼我倉)¶
(既盈我庾惟/億  下詳稷)　薌萁　鹽鑽(禮記曰祭宗廟之禮粱曰/薌萁  郭義恭廣志曰鹽)¶
(鑽粱粒如蟻子/魏文帝以為粥)　東門徙　南夷獻(韓子曰呉越欲攻/秦小亭置一石赤)¶
(黍門外令人能徙此於西門外者賜之上田宅人爭徙/之乃下令曰明日攻秦能先登者仕之大夫賜之上田)¶
(宅於是攻之一朝而拔鬯沈約宋書曰黄帝/時南夷乗白鹿来獻秬  爾雅云秬黑黍)　薦宗廟¶
　享司寒(並詳/黍一)　四月熟　五榖長(上詳黍一/下詳黍二)¶
　　黍四¶
<pb:KR3k0055_WYG_399-38a>¶
原彼黍離離　我稷翼翼　方華(詩黍稷/方華)　乃生(劉向/别錄)¶
(曰鄒衍在燕有谷地美而寒不生五榖鄒/子居之吹律而温至生黍到今名黍谷焉)　為黍(論語/殺雞)¶
(為黍而/食之)　飯黍(禮飯黍/無以箸)　薦黍(見黍/三)　藝黍(不能藝/黍稷)¶
増降秬(舜時后稷播/殖天降秬秠)　獻秬(見黍/三)　東菑(韋應物詩禾/黍積東菑)¶
南榖(爾雅曰禾之秀舒散象火為南方之/榖黍大抵似稷故古人并言黍稷)　雞黍(范式/與友)¶
(張元伯别暮秋為期元伯九月/十五日殺雞為黍待之式果至)　種斂(栁賦植乃黍/稷自種自歛)¶
重秬(華薌重秬華/薌地名也)　懸秬(文選曰室不/得有懸秬)　享𤣥𠖇(左傳/曰申)¶
(豐對季武子曰其藏冰也黑牡秬黍以享司寒杜預注/曰黒牡黑牲秬黍黒黍也司寒北𤣥𠖇之神也故物皆)¶
<pb:KR3k0055_WYG_399-38b>¶
(用黒有事於/外故祭其神)　集宗黨(隋書曰李士謙自以少孤未嘗/飲酒食肉口無殺害之言至於)¶
(親賔来萃輙陳爼豆對之危坐終日不倦李氏宗黨豪/盛每至春秋二社必髙㑹極歡無不沈醉諠亂嘗集士)¶
(謙所盛饌盈而先為設黍謂羣從曰孔子稱黍為五榖/之長荀卿亦云食先黍稷古人所尚容可違乎少長肅)¶
(然不敢弛惰退而相謂曰既見君子方覺吾徒之不/徳也士謙聞而自責曰何乃為人所疎頓至於此)¶
維秬維秠(秬黒黍二米/秠一稃)　維穈維芑(穈赤苗/芑白苗)¶
原賦晉嵇含孤黍賦曰余慎終屋之南榮有孤黍生焉¶
因泥之濕遭雨之潤宿昔牙蘖滋茂甚速塗燥根淺忽¶
然萎殞深感此黍不韜種以待時貪榮棄本寄身非所¶
<pb:KR3k0055_WYG_399-39a>¶
自取彫枯不亦宜乎¶
　　稷¶
増說文曰稷五榖之長也　廣志曰破藏稷逼黍稷也¶
此二者以四月熟　爾雅曰稷者五榖之長以其中央¶
之榖月令中央土食稷與牛五行土為尊故五榖稷為¶
長　天中記曰稷又名為穄　吕民春秋曰飯之美者¶
有陽山之穄　髙誘曰關西謂之糜冀州謂之䵖　說¶
文糜穄也　廣雅曰䵖穄也　曲禮疏曰凡祭宗廟稷¶
<pb:KR3k0055_WYG_399-39b>¶
曰明粢稷又名齋或為粢故祭祀之號稷曰明粢而言¶
粢盛者本之故諸榖因皆有粢名小宗伯所謂辨六齍¶
之名物與其用是也　通志曰苗穗似蘆而米可實用¶
月令章句稷秋種夏熟歴四時備陰陽榖之貴者　鄭¶
氏婚禮謁文贊曰稷為太官　冀州論曰真定好稷地¶
産不為無珍也　本草曰稷米甘而無毒益志氣補不¶
足¶
　　粱¶
<pb:KR3k0055_WYG_399-40a>¶
増楊泉物理論曰粱者黍稷之總名也　爾雅曰虋赤¶
苗芑白苗郭璞注曰虋赤粱粟芑白粱粟　廣志曰有¶
具粱解粱有遼東赤粱　廣雅曰藋粱木稷也　爾雅¶
翼曰黄粱穗大毛長殻米俱粗於白粱而収子少不耐¶
水旱食之香味逾於諸粱人號為竹根黄　本草曰白¶
粱味甘㣲寒無毒主除熱益氣有㐮陽竹根者最巨黄¶
粱出青冀　曲禮曰祭宗廟之禮粱曰薌萁　内則曰¶
飯黍稷稻粱白黍黄粱　淮南子曰不能耕而欲黍粱¶
<pb:KR3k0055_WYG_399-40b>¶
不能織而喜衣裳無事而求其功難矣　楚辭招魂曰¶
稻粱穱麥挐黄粱　傅休雉賦曰飲以華泉之水食以¶
𤣥山之粱　左思魏都賦曰雍丘之粱　淮南子曰珍¶
怪竒味人之所美也而堯糲粱之飯藜藿之羮文繡狐¶
白人所好也而堯布衣掩形鹿裘禦寒　續漢志曰桓¶
帝之初京都童謡曰城上烏尾畢逋公為吏子為徒一¶
徒死百乗車車班班入河間河間姹女工數錢以錢為¶
室金為堂石上慊慊舂黄粱梁上有懸鼓我欲擊之丞相¶
<pb:KR3k0055_WYG_399-41a>¶
　怒　神仙傳曰呉孫權時有一人種粱在山中患猿猴¶
　食之聞介象有道聊從乞辟猿猴法象告之無他法也¶
　汝明日往粱所望見羣猴方往時便大喚語之曰以白¶
　介君使猿猴莫復来食粱此人倉卒直謂象欺弄之明¶
　日視粱遇羣猴適欲下樹試承象語語猿即各還山遂¶
　絶迹¶
　¶
　¶
<pb:KR3k0055_WYG_399-41b>¶
　¶
　¶
　¶
　¶
　¶
　¶
　¶
御定淵鑑類函卷三百九十四¶
