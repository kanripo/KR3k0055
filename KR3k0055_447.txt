# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.162676
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十二
<pb:KR3k0055_WYG_447-1a>¶
　欽定四庫全書¶
御定淵鑑類函卷四百四十二¶
　　鱗介部六(魚/)¶
　　　魚二¶
　原帝王世紀曰黄帝出遊洛水之上見大魚殺五牲以¶
　醮之天乃甚雨七日七夜魚流始得圖書今河圖帝視¶
　萌之篇是也　増河圖挺佐輔曰黄帝至於翠溈之川¶
　有大鱸魚折溜而至五色畢具魚汎白圖蘭葉朱文以¶
<pb:KR3k0055_WYG_447-1b>¶
　授黄帝名曰録圖　詩正義中候云湯沈璧洛水黄魚¶
　雙躍出躋于壇化為黒玉　原史記曰武王渡河中流¶
　白魚躍入舟中武王俯取以祭　増述異記曰闗中有¶
　金魚神云周平二年十旬不雨遣祭天神俄而生涌泉¶
　金魚躍出而雨降　原尚書中候曰桓公欲封泰山管¶
　仲曰昔者聖王功成道格符瑞出乃封泰山今比目之¶
　魚不至鳯麟不臻不可封也　増吳地記曰闔閭十年¶
　東夷侵吳吳王親征之逐之入海據沙洲上相守月餘¶
<pb:KR3k0055_WYG_447-2a>¶
時風濤糧不得渡王焚香禱之忽見海上金色逼海而¶
來遶王所百匝所司撈得魚食之美三軍踴躍夷人不¶
得一魚遂降吳王以鹹水醃魚腹腸與之因號逐夷王¶
歸㑹羣臣索餘魚俱已曝乾其味美因書美下著魚是¶
為鮝字魚作金色不知其名見腦中有骨如白石號為¶
石首魚　博物志曰吳王江行食鱠有餘棄於中流化¶
為魚今魚中有名吳王鱠餘者長數寸大者如筯猶有¶
鱠形　原爾雅曰東方有比目魚不比不行其名曰鰈¶
<pb:KR3k0055_WYG_447-2b>¶
(江東呼/為王餘)昔越王為膾剖而未切墮落於水化為魚　吳¶
越春秋曰越王既棲㑹稽范蠡等曰臣竊見㑹稽之山¶
有魚池上下二處水中有三江四瀆之流九谿六谷之¶
廣上池宜於君王下池宜於臣民畜魚三年其利可以¶
致千萬越國當富盈　蕭廣濟孝子傳曰陳元太子也¶
後母謗之陳侯令元自殺元投遼水魚負之以出元曰¶
我罪人也故求死耳魚乃去　増孔叢子曰子思居衛¶
衛人釣於河得鰥焉其大盈車子思問之曰鰥魚魚之¶
<pb:KR3k0055_WYG_447-3a>¶
難得者也子如何得之對曰吾始下釣垂一魴之餌鰥¶
過而弗視也更以豚之半體則吞之矣子思喟然曰鰥¶
雖難得貪以死餌　原說苑曰楚王謂淳于髠曰吾有¶
讎在吳子寧能為我報之乎對曰臣來見道旁野人持¶
一頭魚上田祝曰髙得萬束下得千斛臣竊笑之以為¶
禮薄而望多也　新序曰楚人有獻魚於楚王曰今獲¶
魚食之不盡賣之不售棄之又惜故獻之左右曰鄙哉¶
辭也楚王曰子不知漁者仁人也盖聞囷粟有餘者國¶
<pb:KR3k0055_WYG_447-3b>¶
有餓民後宫多幽女者下民多曠夫皆失君人之道故¶
㕑庖有肥魚廐有肥馬民有飢色寡人聞之久矣未能¶
行也漁者知之其以此諭寡人且今行之矣故漁者一¶
獻餘魚而楚國頼之　淮南子曰詹公之釣千嵗之鯉¶
　莊子與恵子觀魚於濠梁之上莊子曰鯈魚出遊從容¶
是魚樂也恵子曰子非魚安知魚之樂莊子曰子非我¶
安知我不知魚之樂　史記曰魏王與龍陽君共船而¶
釣龍陽君得千餘魚而涕下曰臣之始得魚也臣甚喜¶
<pb:KR3k0055_WYG_447-4a>¶
後得益大臣欲棄前所得矣今以臣之凶惡也而得為¶
王拂枕席夫四海之内其美人亦甚多矣聞臣之得幸¶
於王也畢褰裳而趨王矣亦曩臣之所棄前魚也　風¶
俗通曰城門失火禍及池中魚舊說池中魚人名姓居¶
近城城門失火延及其家中魚燒死按百家書曰宋城¶
門失火因汲池水以沃灌之池中空竭魚悉露死喻惡¶
之滋并中傷良謹也　符子曰太公㳙釣於隱溪五十¶
有六年而未嘗得一魚魯連聞而觀焉太公㳙跪於隱¶
<pb:KR3k0055_WYG_447-4b>¶
崖不餌而釣仰詠俯吟暮則釋竿其膝所處若背其跗¶
觸崕若路魯連曰釣本所以在魚無魚何釣太公㳙曰¶
不見康王父之釣乎渉蓬萊釣巨海摧岸投綸五百年¶
矣未嘗得一魚方吾猶一朝耳　史記曰始皇使方士¶
徐市等入海求神仙數嵗不得恐譴乃詐曰蓬萊藥可¶
得嘗為大鮫魚所苦願得善射者與俱見則以連弩射¶
之始皇乃令入海者齎捕巨魚具而自以連弩候大魚¶
出射之至之罘見一巨魚乃射殺之　陶朱新錄曰河¶
<pb:KR3k0055_WYG_447-5a>¶
隂南廣武山漢髙皇廟在其麓殿前有八角井曰漢泉¶
井中三魚金鱗一黒一如常一一邊鱗肉與骨皆無獨¶
其首全與二魚並遊水中但其遊差緩不復有揚鬛撥¶
刺之勢至今尚存俗傳漢髙皇庖人治魚及半而楚人¶
至倉皇棄魚井中而遁耳　辛氏三秦記曰昆明池人¶
釣魚絶綸而去夢於漢武帝求去其鉤明日帝遊於池¶
見大魚銜索帝曰昨所夢也取而去之帝後得明珠¶
三輔決錄故事曰武帝作昆明池學水戰法帝崩昭帝¶
<pb:KR3k0055_WYG_447-5b>¶
小不能征討於池中養魚以給諸陵祠餘給長安市市¶
魚乃賤　増西京雜記曰昔人有遊東海者飄泊一孤¶
洲共侣歡然下石植纜登舟煮食食未熟而洲沒在船¶
者斫斷其纜船復飄蕩向者孤洲乃大魚也掉尾揚鬐¶
吸波吐浪而去疾如風雲　原漢書曰宣帝元康四年¶
神魚舞河　謝承後漢書曰㑹稽陳嚚少時於郭外水¶
邊捕魚人有盜者嚚見避於草中追以魚遺之盜慙不¶
受自後無復取焉　増宋志曰漢章帝元和三年車駕¶
<pb:KR3k0055_WYG_447-6a>¶
北巡祠北嶽見黄白氣有神魚躍出十數　後漢書曰¶
左慈字元放在曹操坐操曰恨少吳松江鱸魚耳慈因¶
求銅盤貯水以竹竿餌釣于盤中須㬰引一鱸魚出操¶
曰一魚不周坐席可更得乎乃更餌釣沈之湏㬰復引¶
出皆長三尺餘生鮮可愛操使就前鱠之　原魏志曰¶
文帝欲受禪赤魚遊於露鑊　汝南先賢傳曰葛孝先¶
見遺大魚者孝先謂暫煩此魚到河伯處魚主曰魚已¶
死孝先曰無苦以丹書紙納魚口中擲水中有頃魚還¶
<pb:KR3k0055_WYG_447-6b>¶
躍上岸吐墨書青黒色如木葉而飛又孝先與吳王坐¶
樓上見作請雨土人孝先曰雨易得耳即書符著社中¶
一時之間大雨流潦帝曰水中有魚乎孝先復書符擲¶
空中須㬰有大魚數百頭使人治食之　又介象與吳¶
王論鯔魚為上乃於殿庭作坎汲水滿之并求釣象起¶
餌之須㬰得鯔魚帝驚喜乃使㕑人切之象又徃蜀市¶
薑有頃而反　蕭廣濟孝子傳曰巴郡杜孝役在成都¶
母喜食生魚於官得生鱗截竹盛魚二頭沈水中曰我¶
<pb:KR3k0055_WYG_447-7a>¶
母如得此婦出渚得之笑曰是我壻寄乃以進母　増¶
晉書五行志武帝太康中有鯉魚二見於武庫屋上¶
世說曰郝隆為桓公南蠻參軍三月三日㑹作詩曰陬¶
隅躍清池桓問陬隅是何物荅曰蠻名魚為陬隅桓曰¶
作詩何以作蠻語隆曰千里投公始得蠻府參軍那得¶
不作蠻語　幽明録曰成彪兄喪哀悼結氣晝夜哭泣¶
後釣於湖經所共飲處釋綸悲感有大魚跳入船中俯¶
視諸小魚彪仰天號慟俯而見之悉放小魚大者便自¶
<pb:KR3k0055_WYG_447-7b>¶
船躍出　搜神記曰謝糺嘗食客以朱書符投井中有¶
一雙鯉魚躍出即命作膾一坐皆徧　又彭蠡湖側有¶
郷人李進勍者以販魚為業一日販魚於金陵夜泊三¶
山之浦夜間偶歩岸側聞船内有千萬人念佛誦經聲¶
驚而察之乃船内魚也因悉放於江中後溺水見大魚¶
數百頭於足下乗之乃得登岸　搜神後記曰謝允從¶
武當山還在桓宣武座有言及左元放為曹公致鱸魚¶
者允便云此可得耳求大甕盛水朱書符投之俄有一¶
<pb:KR3k0055_WYG_447-8a>¶
鯉魚鼔鬐水中　崔鴻十六國春秋前凉録曰金城太¶
守胡朂叛張軌遣都䕶宋毅治中令狐瀏討之濟河中¶
流白魚入船瀏曰魚鱗物敵必解甲歸我矣朂請降軌¶
宥之　沈約宋書曰明帝泰始二年幸華林園天淵池¶
白魚躍入御舟　青田志曰謝康樂守永嘉遊石門洞¶
入沐鶴溪旁見二女浣紗顔貌娟秀以詩嘲之曰我是¶
謝康樂一箭射雙鶴試問浣紗娘箭從何處落二女邈¶
然不顧又嘲之曰浣紗誰氏女香汗溼新雨對人黙無¶
<pb:KR3k0055_WYG_447-8b>¶
言何自甘良苦二女微吟曰我是潭中鯽暫出溪頭食¶
食罷自還潭雲踪何處覔吟罷不見　三峽記曰明月¶
峽中有二溪東西流宋順帝昇平二年溪人微生亮釣¶
得一白魚長三尺投置船中以草覆之及歸取烹見一¶
美女在草中潔白端麗年可十六七自言髙唐之女偶¶
化魚游為君所得亮問曰既為人能為妻否女曰㝠契¶
使然何為不得遂諧伉儷後三年忽曰數已足矣請歸¶
髙唐亮曰何時復來荅曰情不可忘有思當至其後一¶
<pb:KR3k0055_WYG_447-9a>¶
嵗三四徃來不知所終　襄陽耆舊傳曰峴山下漢水¶
中出鯿魚肥美嘗禁人採捕以槎頭斷水謂之槎頭鯿¶
宋張敬兒為刺史齊髙帝求此魚敬兒作陸艫船置魚¶
而獻曰奉槎頭縮項鯿魚一千六百頭　南齊五行志¶
曰永明九年鹽官縣石浦有海魚乗潮來水退不得去¶
長二十餘丈黒色無鱗未死有聲如牛土人呼為海鷰¶
取其肉食之　梁書曰南郡太守劉之亨嘗夢二人姓¶
李詣之乞命未之解也其明日仲夏有遺生鯉魚二頭¶
<pb:KR3k0055_WYG_447-9b>¶
者之亨曰必夢中所感也乃放之其夜又夢來謝云當¶
令君延夀　髙僧傳寳誌對梁武帝食鱠帝曰朕不知¶
味二十餘年師何必爾誌乃吐出小魚鱗尾依然今金¶
陵鱠殘魚是也　南史曰始興人盧度有道術屋前有¶
池養魚皆名呼之次第取食　後魏書曰髙祖幸清微¶
堂因之流化池髙祖曰此池中亦有魚在任城王澄曰¶
此所謂魚在在藻有頒其首髙祖曰且取王在靈沼於¶
牣魚躍　冀州圖經曰太和三年文明太后馮氏幸金¶
<pb:KR3k0055_WYG_447-10a>¶
河府摩磷宫湯泉釣得鯉魚一雙皆長三尺以黄金鎖¶
穿腮放於池内後皆長五尺沈泛相從正光元年五月¶
五日天清氣爽聞池内鏘鏘聲水中驚沸須㬰雷電其¶
一浮天化五色虹而去久之乃滅一在池中至孝昌元¶
年六月行臺元淵北伐頓此決池取魚鱗甲非常淵令¶
殺之得金二斤八兩淵明年為葛榮所殺　邢子勵地¶
記曰元魏延興初文安人孫願捕魚於五渠水中有羣¶
魚從西來共以柴塞之忽有人謂願曰須㬰當得大魚¶
<pb:KR3k0055_WYG_447-10b>¶
若欲多求宜勿殺也後願下網果得大魚其狀如鯉而¶
大願以為貴物遂殺食俄頃風雨晝晦聞飛鳥聲比風¶
息雨霽有人乗船至者見羣魚無數飛入於海願遂不¶
復漁矣因呼入海之處為飛魚口　顔氏家訓曰江陵¶
髙偉隨顔之推入齊地凡數年向幽州淀中捕魚見羣¶
魚囓之而死　大業拾遺記曰大業四年梁郡有清冷¶
水面濶二里許南有横瀆西入通濟渠是時多雨溝渠¶
皆滿忽有大魚似鯉而頭一角長丈餘鱗正赤從清冷¶
<pb:KR3k0055_WYG_447-11a>¶
水出頭長三尺許入横瀆逆流西北十餘里不沒入通¶
濟渠夾岸隨看者數百人皆謂赤龍大鯉從淵而出此¶
亦唐祚將興之兆　避暑録話大業中吳郡送太湖白¶
魚子種置苑内海中水邊十餘日即生其法取魚産子¶
著菰蔣上者刈之曝乾即乾而復生不解其故　酉陽¶
雜爼曰唐朝律取得鯉魚即宜放仍不得喫號赤鯶公¶
賣者決六十　唐書曰太宗觀魚於西宫見魚躍焉問¶
其故漁者曰此當乳也於是中網而止　玉海曰景龍¶
<pb:KR3k0055_WYG_447-11b>¶
三年春二月明皇至於襄垣漳水有赤鯉騰躍靈皇之¶
瑞也潘炎作賦　唐書曰開元中衢州獲魚有銘裴光¶
庭等奏賀曰魚龍為圖河洛所出比之盛時彼何足云¶
張九齡賀曰魚為龍象既彰受命之元銘作久文更表¶
錫年之永　又開元七年大拂湼靺鞨獻鯨鯢睛　林¶
下詩談曰貞元中有周存者性喜放生嘗放一鯉魚戲¶
為詩極佳末云儻若成龍去還施潤物功後入試題為¶
白雲向空盡詩既成苦於無結忽憶鯉魚詩因改二字¶
<pb:KR3k0055_WYG_447-12a>¶
云儻若從龍出還施潤物功遂得通籍　唐書曰韓愈¶
初至潮州問民疾苦皆曰惡溪有鱷魚食民畜産且盡¶
民是以窮數日愈為文祝之祝之夕暴風震電起溪中¶
數日水盡涸西徙六十里自是潮無鱷魚患　白孔六¶
帖曰元和十四年二月晝有魚長尺餘墜于鄆州市良¶
久乃死魚失水而墜於市敗滅之象也　劇談録曰李¶
徳裕有巨魚脅骨一條長二丈五尺其上刻云會昌二¶
年海州送到　白孔六帖曰光啓二年揚州雨魚　朝¶
<pb:KR3k0055_WYG_447-12b>¶
野僉載曰郴州刺史王琚刻木為獺沈於水中取魚引¶
首而出盖獺口中安餌為轉闗以石縋之則沈魚取其¶
餌闗即發口合則啣魚石發則浮出矣　五行記曰唐¶
杭州富陽縣韓珣莊鑿井纔深五六尺土中得魚數千¶
頭土有微潤　又唐封令稹任常州刺史於江南泝流¶
將木至洛造廟匠人截木於中得一鯽魚長數寸如刻¶
安之　靈應録曰霅溪有漁人將箄籃捕魚徃收之際¶
見一鱧長數尺枕於箄上將鐵义篸之不中看箄内有¶
<pb:KR3k0055_WYG_447-13a>¶
小鱧漁者思之此俱是其子未取之隱於葦叢再候大¶
者良久至游泳箄外求出其子漁者忽悟曰常聞殺鱧¶
益罪乃謂其魚曰若有變異當放爾子其魚乃吐一條¶
黄氣上有一僧長數尺其氣髙二丈餘頃而沒漁者駭¶
然遂開箄放其子相引跳躍漁者棄業於金山寺為僧¶
至今存焉　雲仙雜記曰揚州太守閭丘恵㑹僚友於¶
轉沙亭集境内漁戶令曰所得魚多者有金帛之賞有¶
一漁人以肉物作塊散懸於網上取魚倍衆力凡十網¶
<pb:KR3k0055_WYG_447-13b>¶
得魚三千六百無甚小者衆慙而退太守詢之曰魚喜¶
鹿胎之香適散懸者乃此物也下網召之萬魚畢聚矣¶
　南康記曰南康有狂人周可大見魚必置數十頭食¶
餘棄於几上人謂隨即臭腐可大以手摩之皆為石魚¶
後年餘友人訪之見其紙裹石魚煨以啖客新香不異¶
常魚　蜀普録曰東川降魔寺僧吉祥魁梧多力受飯¶
五鉢日夜誦經九函池中魚知其數以名召之皆出水¶
面使去即沒　夢溪筆談曰越州應天寺有鰻井在一¶
<pb:KR3k0055_WYG_447-14a>¶
磐石上乃一石竅也鰻時出遊人取之置懐袖間了無¶
驚猜如鰻而有鱗兩耳甚大尾有刃跡相傳曰黄巢曽¶
以劒刜之凡鰻出遊越中有水旱之災　五代史補曰¶
王審知遺推官黄滔魚徐演代為謝啓曰卸諸斷索纔¶
從羊續懸來列在雕盤便到馮驩食處時大稱之　五¶
代史曰道士李道殷有釣魚術釣而不餌　委巷叢談¶
曰錢氏時西湖漁者日納魚數觔謂之使宅魚其捕不¶
及數者必市以供頗為民累一日羅隱侍坐壁間有磻¶
<pb:KR3k0055_WYG_447-14b>¶
溪垂釣圖武肅王索詩隱應聲云呂望當年展廟謨直¶
鉤釣國更何如若教生在西湖上也是須供使宅魚武¶
肅大笑遂蠲其租　清異錄曰京洛白鱔極佳烹治四¶
方罕有得法者周朝寺人楊承禄造脫骨獨為魁冠禁¶
中亦宣索承禄進之文其名軟釘雪龍　歸田錄曰真¶
宗朝嵗嵗賞花釣魚羣臣應制一嵗臨池久之御釣不¶
獲時丁謂應制詩曰鶯驚鳳輦穿花去魚畏龍顔上釣¶
遲羣臣皆以為不及　玉照新志曰嘉祐末有人攜一¶
<pb:KR3k0055_WYG_447-15a>¶
巨魚入都能人言號曰海多人爭觀之亦嘗召至禁中¶
帝自為一詞曰海多風錯被漁人下網打住將我在帝¶
城中每日教言語甚時節放我歸去龍王傳言道這裏¶
思量爾千回萬度螃蠏最恓惶鮎龍憂慮於李氏園作¶
塲躍入池中不復可獲是嵗黄河大決水入都城壊民¶
屋宇數百家　東坡志林曰睂州人任逹嘗言少時見¶
人家畜數百魚深池中沿池磚甃四周皆屋舍環遶方¶
丈間凡三十餘年日加長一日天清無雲池中忽發大¶
<pb:KR3k0055_WYG_447-15b>¶
聲如風雨魚皆湧起羊角而上不知所徃疑此魚圈局¶
已久日有騰拔之念久而自逹理自然耳　韻語陽秋¶
曰臨安六和寺後池有鯽魚金色蘇子美有詩云沿橋¶
待金鯽竟日獨淹留盖其出有時也自子美後四十年¶
東坡始遊此寺嘗投餅餌以待略出不食復入東坡曰¶
此魚難進易退而不妄食宜其夀四十年如此　宋紀¶
曰趙鼎謫珠崖自雷州浮海而南顧見洪濤間紅旗靡¶
靡相逐而下疑為海寇或外國兵革呼問舟人舟人揺¶
<pb:KR3k0055_WYG_447-16a>¶
手令勿語恐怖之色可掬惶遽入舟披髮持刀出篷背¶
上割其舌出血滴水中戒令閉目危坐凡經兩時頃聞¶
舟人呼曰更生更生頃所見者巨鰌也能吞舟即舟人¶
平生未嘗見　宋五行志曰紹興十八年漳浦縣崇明¶
鹽塲海岸有巨魚髙數丈割其肉數百車剜目乃覺轉¶
鬛而傍艦皆覆　夷堅志曰紹興二十年四月秀州海¶
鹽縣並海之民未晩將趨縣忽聞海中謳歌之聲讙沸¶
盈耳驚而東望遥覩大舟從洋波間來頃刻抵岸則元¶
<pb:KR3k0055_WYG_447-16b>¶
非舟艫乃一巨鰍因閣沙上時時揚鬐撥刺額上有竅¶
徑尺其中空經日有架梯躡其背者兩日尚能掉尾轉¶
動遭壓死者十人或疑為謫龍雖得肉弗敢食一無頼¶
子先煑嘗之云極珍美于是厥價斗貴至持入州城每¶
斤錢二百渉旬乃盡縣宰祝次騫命取其目睛大如桃¶
光彩可鑑儼然雙明珠也凡數日水滴盡而枯頷骨長¶
二丈五尺縣後溪濶二丈祝遣人輿致用以為梁每脊¶
一節堪作臼搗米　桯史曰今中都有豢魚者能變魚¶
<pb:KR3k0055_WYG_447-17a>¶
作金色鯽為上鯉次之貴游多鑿石為池寘之簷牖間¶
以供玩問其術祕不肯言或云以闠市洿渠之小紅蟲¶
飼凡魚百日皆然初白如銀次漸黄久則金矣未暇驗¶
其信否也又别有雪質而黒章的爍若漆曰玳瑁魚文¶
采尤可觀逆曦之歸蜀汲湖水浮載凡三巨艘以從詭¶
狀瑰麗不止二種惟杭人能餌蓄之　白雲時議曰金¶
國有一太守得巨魚令庖人烹焉熟而薦之求魚之舌¶
庖人曰魚元無舌不信其説疑其竊而食之鞭背數十¶
<pb:KR3k0055_WYG_447-17b>¶
　輟耕錄曰元至正中上海縣牧羊兒聞頭上恰恰有¶
聲仰視之流光中隕一魚自首至尾根僅盈尺是日晴¶
無隂雲亦無鵰鸛之類是可怪也橋下一民家取鹽而¶
藏之來者多就觀焉或曰志有云天隕魚人民失所之¶
象　明興雜記曰帝潛龍時漁于川一日獲鯉三十五¶
置之一笭箵有陳四者來共語又戲以漁罩罩聖躬既¶
而上持魚還舍啓視已失其五知為陳竊徃問之陳諱¶
匿上欲歐之乃笑以還及上即位一日問劉誠意享位¶
<pb:KR3k0055_WYG_447-18a>¶
幾何劉曰聖夀無疆然以數言當三十有五又有間五¶
嵗假之他人上忽思竊魚事其數允合立召陳至將殺¶
之上問之陳因述漁事上曰吾忘之為何地陳曰烏龍¶
潭也上曰吾鄉焉有此陳曰臣嘗於此罩烏龍故名也¶
上喜其對釋之後洪武之紀并革除年果符其數¶
　　魚三¶
原有翼　無鱗(劉向列仙傳曰子英者舒鄉人也善入/水捕魚得赤鯉魚愛其色持之著池中)¶
(數以米榖食之一年長丈餘遂生角有翼文河圖曰/黄帝遊于洛見鯉魚長三丈青身無鱗赤  成字)¶
<pb:KR3k0055_WYG_447-18b>¶
千觔　七里(大魏諸州記小平津有洞穴鯉魚從穴中/出入大者重千斤  沈瑩臨海水土異物)¶
(志鯉魚長百步俗/傳有七里鱣魚)　如鮫　似龍(大魏諸州記每至三/月中有鱣魚從穴出)¶
(入河重千斤色青皮如鮫魚皮有珠文口在頷下大毛/詩義疏鱣身似龍銳頭口在頷下背上腹下有甲  者)¶
(千餘/斤)　北溟鯤　南海鯨(莊子北溟有魚其名為鯤其/大不知幾千里也  王子年)¶
(拾遺記黒河北極也其水濃黒不流上雲生焉有黒鯤/魚千尺如鯨常飛徃南海或宕而失所死于南海之濵)¶
(肉骨皆消惟膽/如石上仙藥也)　若獸　如蛇(山謙之南徐州記鯪魚/若鯉魚四足吳都賦所)¶
(謂鯪魚若獸寸沈懐逺南越志鯪魚鯉也形如蛇而四/足腹圍五六  頭似蜥蜴鱗如鎧甲異物志謂之鯪鯉)¶
　黒身　青目(沈懐逺南越志烏䱜魚通身黒長二/丈  臨海水土記䱜魚鹿文青目)¶
<pb:KR3k0055_WYG_447-19a>¶
虎形　蝦尾(沈瑩臨海水土異物志虎䱜長五丈黄黒/斑耳目齒牙有似虎形唯無毛或變乃成)¶
(虎䱜沈懐逺南越志/蝦  長五丈尾似蝦)　白腹　斑文(沈瑩臨海水土異/物志䱜腹下正白)¶
(長五丈黄又虎䱜/長五丈  色斑文)　鋸齒　霜牙(萬震南州異物志鰐/齒網羅則斷如刀鋸)¶
(居水中以食魚為本牙/唐闡吳都賦鰐鱗霜)　珠文　毒尾(劉欣期交州記/鮫魚出合浦長)¶
(三尺背上有甲珠文堅强可以飾刀口又可以鑢物尾/山海經燕山漳水出焉其中多鮫魚注曰鮫有珠文)¶
(青毒皮可以/飾刀劒口)　春來　秋化(臨海異物志石首小者名/頭水其次名春來石首異)¶
(種也首張勃吳錄婁縣/有石  魚至秋化為鳬)　片立　雙遊(臨海水土記板/魚片立合體俱)¶
(行比目魚也比孫綽望海/賦王餘孤戲  目雙遊)　象獺　似牛(楊孚臨海水/土記牛魚象)¶
<pb:KR3k0055_WYG_447-19b>¶
(獺大如犢子毛青黄色/其毛如鱣知潮水上下)　増千嵗　五色(埤雅廣要曰/鯉魚有夀至)¶
(千嵗者時金溪記曰孫願夜行横塘見池中大魚映月/吸水移  不去明日汰池中惟有一大鯉魚身已五色)¶
　食鹿　化虎(嶺表録異鱷魚其身土黄色有四足修/尾狀如鼉而舉止趫疾口森鋸齒徃徃)¶
(害人南方鹿多最懼此物鹿走崖岸之上羣鱷髙呌其/下鹿必怖懼落崖多為所得  洽聞記鱷魚别號忽雷)¶
(熊能制之握其觜至岸裂擘食之一名/骨雷秋化為虎三爪出南海思雷二州)　易長　能變¶
(陶朱公養魚經所以養鯉者以不相食易長又貴也六/學林二四為六六者老隂之能變者也鯉三十六鱗)¶
(六之數也能神化飛越山/湖故為在地之能變者也)　不反白　如抹朱(神農書/鯉為魚)¶
(之主今人以盤水養之雖困鱗不反白盖健魚也朱唐/盧仝觀放魚歌老鯉變化頗神異三十六鱗如抺)¶
<pb:KR3k0055_WYG_447-20a>¶
　膽如石　目成珠(上詳南海鯨注目述異記南海有/明珠即鯨魚之  夜可以鑒謂之)¶
(夜光又曹毗賦骸喪成島/嶼之墟目落為明月之珠)¶
　　魚四¶
原聽琴(瓠巴鼔琴/鱏魚出聽)　置帛(陳勝以丹書帛曰陳勝王字/置魚腹中令賣之買者烹之)¶
(得/書)　感孝(王祥至孝後母冬月思生魚祥遂/泣於冰上冰忽開有雙鯉躍出)　報恩(詳/魚)¶
(二辛氏/三秦記)　戲蓮(古詩魚戲/蓮葉東)　在藻(詩/)　矢於棠(傳公矢/魚於棠)¶
　在于沼(詩魚在于沼/亦匪克樂)　登龍(三秦記江海魚集龍門/下登者化龍不登者㸃)¶
(額暴/腮)　畏鵜(莊子魚不畏網而/畏鵜網無情故也)　為魯(古語云事厯終/古以魚為魯)¶
<pb:KR3k0055_WYG_447-20b>¶
　去乙(骨如乙字/不可食)　咸若(魚鼈/咸若)　不淰(詳/龍)　腹疾(傳河/魚腹)¶
(疾奈/何)　網漏(鱨/鯢)　竭澤(竭澤求魚非不得/魚恐後無魚也)　脫泉(魚不/可脫)¶
(於/泉)　掉尾(水濁則無/掉尾之魚)　奮鬛(鼔/鬐)　就食(史記河魚大上/輕車重馬來就)¶
(食/)　徃觀(傳公將如棠觀魚者遂/徃陳魚而觀之非禮也)　莘尾(有莘/其尾)　頒首¶
(有頒/其首)　吞釣(歸田賦貪/餌而吞釣)　遊釡(後漢張嬰詣張綱降/曰某等若魚遊釡中)¶
芳餌(隂符芳餌之/下必有懸魚)　敝笱(詩敝笱在梁/其魚魴鰥)　吞舟(吞舟之/魚蕩而)¶
(失/水)　葬腹(寧𦵏江/魚之腹)　陽鱎(陽晝以釣道語宓子曰迎釣/而吞者陽鱎也其為魚懆而)¶
(無味宓子至單父迎者冠盖交于道宓子曰此陽/晝所謂陽鱎者遂聘賢人而訪政事單父大治)　小¶
<pb:KR3k0055_WYG_447-21a>¶
鮮(治大國若/烹小鮮)　不大(水煩則魚/鼈不大)　不出(詳二食/貨志)　不獻¶
(水潦降不/獻魚鼈)　不鬻(禮魚鼈不中/殺不鬻於市)　涵泳(游/行)　噞喁(文子/水濁)¶
(則魚/噞喁)　發發(詩鱣鮪/發發)　洋洋(孟子少則/洋洋焉)　取常直(任嘏/家貧)¶
(賣魚會官發魚魚價/倍嘏取其直如常也)　禁澤沈(禁澤之/沈者)　螻蟻能制(莊/子)¶
(曰吞舟之魚失水/則螻蟻能制之)　江湖相忘(又曰水涸魚相與處于/陸相喣以溼相濡以沫)¶
(不若相忘/於江湖)　濠梁之樂(莊/子)　車轍之窮(莊子貸粟於監/河侯曰周昨來)¶
(見車轍中有鮒焉曰我東海之波臣也君豈有升斗之/水而活我周曰待我決西江之水而活汝可乎鮒曰如)¶
(君言不如早索/我於枯魚之肆)　紫鱗　頳尾(並毛/詩)　増應星(星經天/魚一星)¶
<pb:KR3k0055_WYG_447-21b>¶
(在尾後河中此星/明則海出大魚)　從月(正字通坎為水為月魚水族/腦視月為盈虚月滿則腦盈)¶
(月虚則/腦減)　濯錦(王符實貢篇/濯錦以魚)　寄書(古樂府客從逺方/來遺我雙鯉魚呼)¶
(兒烹鯉魚中/有尺素書)　守夜(芝田錄門鑰必以魚者取/其不瞑目守夜之義也)　知更¶
(採蘭雜志曰薛若社好讀書徃徃徹夜一日遇比丘告/之曰夜半不臥非延益之道因就水中捉一魚赤色與)¶
(薛曰此謂知更魚夜中每至一更則為之一躍薛蓄盆/中置書几至三更魚果三躍薛始就寢更名曰代漏龍)¶
　揺尾(陳師道詩魚窮/不作揺尾憐)　矜鱗(矜竦也魚冷/則竦其鱗)　仰水(鹽/鐵)¶
(論民之仰政/猶魚之仰水)　負冰(月令孟春之/月魚陟負冰)　衝岸(杜甫詩紫/鱗衝岸躍)¶
蟠泥(陳師道詩大魚/蟠泥小魚樂)　躍淵(詩/)　縱海(王褒曰沛乎如/巨魚之縱大海)¶
<pb:KR3k0055_WYG_447-22a>¶
　暴腮(尸子曰龍門魚之難也盖河津一名龍門兩旁/有山魚莫能上大魚薄集龍門上則為龍不得)¶
(上輒暴腮水次故曰暴腮龍門善為魚者不/求為龍望禹門輒退是以無暴腮㸃額之患)　燒尾(魚/躍)¶
(龍門必雷神與燒/其尾乃得成龍)　懐珠(天元生物簿魚之懐珠至五/十年則無復腮腦上有汗鬐)¶
(紫色眼當紅/色口赤色)　孕璆(江賦文魮孕璆山海經文魮狀如/覆銚鳥首而魚尾音如磬生珠玉)¶
　腹有古鏡(舊聞記元相國之鎮江夏也嘗秋登黄鶴/樓望沅江之濵有光若殘星焉令親信棹)¶
(小舟直至光所乃釣船中也詢彼漁者曰適獲一鯉光/明無之親信乃携鯉而來既登樓公命庖人剖之腹中)¶
(得古鏡二如古錢大一面相合背則隱起雙龍/雖小而鱗鬐爪角悉具既磨瑩後遂常有光輝)　脊出¶
金釵(記事珠寳應中酉陽人見釣魚師有魚腦貫黄/文愛而買歸食至脊上出金釵一隻長六七寸)¶
<pb:KR3k0055_WYG_447-22b>¶
芒草毒(山海經葌山有木其狀如棠而赤葉/其名曰芒草可以毒魚  葌音闗)　栁葉化¶
(酉陽雜爼開成末城南百姓王氏莊有小池池邊/巨栁落葉池中旋化為魚大小如葉食之無味)　食¶
楊花(魚食楊/花則病)　飽楝子(魚池傍宜樹楝木則/落子池中可以飽魚)　穉龍(釣/磯)¶
(立談鯉一/名穉龍)　沈虎(詞林海錯沈虎/潛鹿皆魚名)　有睫(酉陽雜爼魚/有睫及目合)¶
(二目不同連鱗白鬐腹/下有丹字者並殺人)　無腮(酉陽雜爼裴曹尚書子/忽暴中病衆醫拱手荆)¶
(人道士王彦伯視之曰此中/無腮鯉魚毒也試之果然)　釋小(淮南子季子治單/父三年而巫馬期)¶
(衣裋褐易容貌徃觀化焉夜見得魚者釋之巫馬期問/曰凡人所為漁者欲得魚也今而釋之何也漁者曰季)¶
(子不欲人取小魚也/所得者小是以釋之)　泔餘(荀子曽子食魚有餘曰泔/之門人曰泔之傷人不若)¶
<pb:KR3k0055_WYG_447-23a>¶
(奥之曽子泣涕曰有異/心乎哉傷其聞之晩也)　相食(淮南子水積則/生相食之魚)　環遊¶
(黄魯直每用魚千里事盖出闗尹子以盆為/沼以石為隖魚環遊之不知其幾千里也)　蛟龍引¶
(酉陽雜爼魚滿三百六/十年則為蛟龍引飛去)　風雷化(歐陽修詩何異鱣魴/爭尺水巨魚先已化)¶
(風/雷)　臥冰求(搜神記楚僚至孝後母患一腫成癰形容/曰瘁夜夢一小兒語曰若得鯉魚其病即)¶
(瘳是時十二月僚脫衣臥冰上見童子決/臥處冰開送鯉魚一雙母食之而遂愈)　汲泉得(姜/詩)¶
(傳詩事母至孝母嗜江水兼嗜魚鱠詩家貧苦艱/得舍側忽湧泉味如江水每日一汲輒獲雙魚)　食¶
化(譚子化書庚氏穴池搆竹為凭欄登之者其聲策策/焉辛氏穴池搆木為凭欄登之者其聲堂堂焉二氏)¶
(俱牧魚於池中每凭欄投餌魚必踊躍而出但日聞策/策堂堂之聲不投餌亦踴躍而出則庚氏之魚可名策)¶
<pb:KR3k0055_WYG_447-23b>¶
(策辛氏之魚可名/堂堂食之化也)　水畜(陶朱公養魚經治生之法有/五水畜第一所謂水畜者魚)¶
(也/)　方圓偃俯(埤雅廣要鰋魚偃鯉/魚俯鱧魚圓魴魚方)　健弱浮沈(埤雅/廣要)¶
(魴一名□今之青鯿也細鱗縮項濶腹魚之美者盖弱/魚也其廣方其厚褊故一曰魴一曰鯿鱮似魴而鱗弱)¶
(其色白北土皆呼白鱮其頭尤大而肥失水即死盖弱/魚也又謂之鏞鱅庸魚也其性庸弱而不健故也詩於)¶
(鱣鮪言發發于魴鱮言唯唯則魚之健弱可知也/鱨也魴也鯉也其性浮鯋也鱧也鰋也其性沈)　燕¶
頭(埤雅廣要鱨今黄鱨魚是也性善飛躍故一名/黄揚燕頭魚身舊說魚膽春夏近下秋冬近上)　蛇¶
性(埤雅廣要鱧魚膽甘可食有舌鱗細有花文一名文/魚與蛇通氣其首戴星夜則北嚮盖北方之魚也舊)¶
(云鱧是公蠣蛇所化/至難死猶有蛇性)　抱沙(埤雅廣要鯋大如指狹圓/而長有黒㸃文嘗沙中行)¶
<pb:KR3k0055_WYG_447-24a>¶
(亦沙中乳子俗/云鯋性抱沙)　附土(雅俗稽言鮒俗名土部盖聲訛/也此魚嘗附土而行故曰土附)¶
(吳興人又名為鱸鱧以其質圓而長與黒鱧相似而其/鱗斑駁又似鱸魚故兩喻而兼言之埤雅指為鯽魚似)¶
(誤魚經諸魚皆屬火惟鯽魚屬土/且性亦沈泥但其形不類黒鱧也)　善擾(埤雅廣要鰌/一名鰼鰼尋)¶
(也尋習其泥厭其/清水性酋健善擾)　喜睡(江隣幾雜志販鱓者置鰍云/鱓喜睡鰍好遊不爾睡死)¶
　鬛似旌旗(寓簡沈作喆嘗迎親海上至補陀山望見/海中數十里外有旌旗如軍行數萬騎者)¶
(&KR0837;湧東下問舟人曰此大魚耳旌旗狀/者盖鱗鬛也須㬰稍近山石為之震動)　腸成刀槊(雜/爼)¶
(東海漁人言近獲魚五六尺腸/胃成胡鹿刀槊之形號秦皇魚)　宜鯉宜魴(埤雅廣要/洛鯉伊魴)¶
(貴於牛羊言洛以渾深/宜鯉伊以清淺宜魴也)　出鱮出鮒(廣輿志沔陽水有/二源一曰清檢一)¶
<pb:KR3k0055_WYG_447-24b>¶
(曰濁檢清水出/鱮濁水出鮒)　鯨潮(鯨穴處海底出穴/則水溢謂之鯨潮)　鱣岫(六朝/文視)¶
(鱣岫之吐翕言/大魚如山也)　鯉石(廣輿志鯉石在巴山世傳琴髙/先生於此得道所乗之鯉化而)¶
(為/石)　鱣堂(楊震傳有雀銜三鱣魚飛集講堂前皆曰鱣/者卿大夫之象也數三者三台也先生自此)¶
(升/矣)　穴處(詳上鯨/潮注)　岫居(埤雅廣要鮪岫居至春始出/而浮陽北入河西上龍門入)¶
(漆沮見日而目眩魚之先至者其至有時/長鼻體無鱗甲味不如鱣大者長七八尺)　梁水之魴¶
(埤雅語居就糧梁水魴盖/今遼東梁水之魴特肥)　洞庭之鮒(七華賦洞庭之/鮒出於江岷紅)¶
(腴青顱朱/尾碧鱗)　撥剌(魚跳躍/曰撥剌)　瀺灂(見後/詩)　池州長史(見/聞)¶
(雜錄張洞為淮南轉運使夢人通謁曰/池州李長史後池中得大鯉即夢也)　河伯健兒(述/異)¶
<pb:KR3k0055_WYG_447-25a>¶
(記䱜魚章安縣出腹中容四子頰赤如/金甚健網不能制俗呼為河伯健兒)　止水流水(埤/雅)¶
(廣要魚生流水中則背鱗白味/美生止水中則背鱗黒味惡)　獨行旅行(埤雅廣要/鱒一名魾)¶
(似鯶魚而鱗細于鯶赤眼好獨行制字從尊殆以此也/又曰鯽魚好旅行吹沫如星以其相即謂之鯽相附謂)¶
(之鮒鱮魚性亦旅/行故制字從與)　金鍼未化(酉陽雜俎魏末平原潘/府君字恵延自白馬登)¶
(舟之部手中算囊墮水囊中有鍾乳一兩在郡三年濟/水泛溢得一魚長三丈廣五尺刳其腹中得墜水之囊)¶
(金鍼尚在鍾乳消盡其魚得脂數十斛/時人異之故平原髙苑城東有魚津云)　木獺能擒(九/國)¶
(志廖光圗與伊岳道士伊用昌為林泉之交母病思鱠/值江水暴漲不可得用昌探懐得一木獺長三寸許再)¶
(三祝之投於江中須㬰波浪騰沸遂/擒一巨鱗出因取作鱠母食而愈)　雙名(魚雙名者/山海經有)¶
<pb:KR3k0055_WYG_447-25b>¶
(剛山蠻蠻洛水庸庸/王㑹有揚州禺禺)　三色(埤雅廣要魚品齊魯之間/魴為下色鰋為中色鯉為)¶
(上/色)　文鱗(栁宗元詩沈/景照文鱗)　纖鱗(又曰每憶纖/鱗遊尺澤)　魚書(史/書)¶
(史佚作魚/書以紀瑞)　魚符(張鷟耳目記唐以鯉魚為/符瑞為銅魚符以佩之)　魚囿(天/文)¶
(志天漢南三星/曰咸池魚囿也)　魚倉(永嘉郡記青田溪冬天水/熱如湯衆魚歸之名魚倉)　飛¶
魚(拾遺記仙人寗封食飛/魚而死二百年更生)　瓊魚(漢武内傳王母曰仙/人上藥有流淵瓊魚)¶
　逆鱗魚(王旻之與琅邪太守許誠之書曰貴郡臨沂/縣其沙邨逆鱗魚可調藥物逆鱗魚仙經謂)¶
(之肉/芝)　重鱗魚(湖廣石門縣東陽山水中魚/鱗有兩重與諸魚别味肥美)　抱石魚¶
(出于山溪背偃而腹平其大如/指常貼于石上土人取之為腊)　戴㡌魚(出安南國銳/首無鱗有骨)¶
<pb:KR3k0055_WYG_447-26a>¶
(若插箭然味似/河豚名戴㡌魚)　鵞毛魚(出東海不用網罟二人乗一/小艇張燈艇中魚見燈光輒)¶
(上艇須㬰而盈多則去/燈否則小艇不勝載矣)　鹿子魚(頳色其尾鬛皆有鹿/斑赤黄色南海中有)¶
(洲春夏此魚跳/出洲化為鹿)　鸚鵡魚(龍門江在嘉陵州飛瀑聲聞/百里舟車過此必舁上岸方)¶
(可復行傍有穴多出鸚鵡魚色青緑口曲/而紅似鸚鵡觜相傳此魚能化龍故云)　黄雀魚(出/恵)¶
(州常以八月化為雀/十月後入海化魚)　楓葉魚(海樹霜葉風飄浪翻腐/若螢化厥質為魚故名)¶
　藿葉魚(細㸃冰盤/藿葉魚)　麥魚(其形銳小似麥可愛東流/縣四十里上溪潭出溯流)¶
(至石人瀬下形漸大越此則/化蜻蜓飛去里人最珍之)　油魚(在雲龍州南二十/里中秋則魚肥長)¶
(僅二三寸至十/月望則絶焉)　地青魚(尾有刺甚長逢物則撥之毒/能中人色白者曰地白與魟)¶
<pb:KR3k0055_WYG_447-26b>¶
(相類又名邵陽魚/鼠尾魚産象山)　黄蠟魚(即江湖之横魚頭觜長鱗/如金色臠為炙雖美而毒)¶
(或煎&KR1020;夜即/有光如籠燭)　棘鬛魚(宋志其鬛剛如棘故呼棘鬛又/其鬃赤亦呼赤鬃此魚味豐在)¶
(首首味豐在眼莆人多蔥酒蒸之以為珍味/十月此魚得時正月以後則味抝不可食)　方頭魚¶
(似棘鬛/而味美)　鉤魚(狀類鰦身少扁其唇甚長垂下數寸味/皆在此故俗有喫著鉤魚唇不惜老婆)¶
(裩之/語)　鬬魚(大如指長二三寸身有花文紅緑相間尾/鮮紅有黄㸃善鬬兒童輩多盆養之每鬬)¶
(相持不舍久之勝負乃決負者躍而遊顔色衰謝勝者/洋洋自得顔色充如也物之好勝一至此哉俗呼為花)¶
(魚/)　魟魚(興化府志此魚頭圓秃如燕身圓&KR0310;如箕尾/圓長如牛尾其尾最毒能螫人有中之者連)¶
(日夜號呼不止以其首似燕故又名燕魟魚以其尾言/故又名牛尾魚魟一作䱋胎生形如覆笠有肉翅能刺)¶
<pb:KR3k0055_WYG_447-27a>¶
(人一名&KR3735;魚形圓似扇無鱗色紫黒口在腹下尾/長于身尾端有刺有虎魟劒魟狗魟種類不一)　狗¶
鯋魚(狗頭魚身聲如狗尾形類彈塗而大大者/長丈餘好伏泥塗中而吠見人則驚入水)　鼠鮎¶
魚(海中有善食鼠毎揭尾于沙際以紿鼠鼠見之以為/彼且失水矣䑛其尾將食之鮎即轉首厲齒撮鼠入)¶
(水以去狼籍其/肉羣蝦皆食之)　淫魚(頭與身相半其長丈餘鼻正白/身正黒口在頷下狀似鬲有鬐)¶
(而無鱗出於江中其性喜音聞樂作則出頭水上/聽之所謂瓠巴鼔瑟游魚出聽非槩指凡魚也)　鮹¶
魚(似馬交尾有兩/岐如鞭梢故名)　鯄魚(地理志利州/土貢鯄魚)　釡頭魚(卬河/有之)¶
(長十餘丈頭甚大/遥視之如戴鐵釡)　青郎魚(似海鯽而大爾雅所謂當/魱是也一名槨磚硬鱗剛)¶
(骨齒如鐵鋸嚼螺/蛤成粉味極佳)　鮊鮮魚(出河陽縣一名康郎魚/雲南諸府買為瘴藥)¶
<pb:KR3k0055_WYG_447-27b>¶
金線魚(碧雞山下/洞内有)　金魚(體如金一名火魚有通身赤/者有半身赤者有亂赤文者)¶
(有背赤文作卦形者有頭/赤尾白者有鱗紅身白者)　石魚(酉陽雜爼衡陽湘鄉/縣有石魚山山石色)¶
(黒理若生雌黄開發一重輒有魚形鱗鬐首尾若畫長/數寸燒之作魚腥又重慶涪州江心有雙魚刻石上每)¶
(一魚三十六鱗見則嵗豐汧陽有/魚隴掘地破石得之可辟衣蠧)　魚爺(瓊州文昌縣/有魚爺井水)¶
(極清冽相傳泉與海通有大魚/頭白俗呼為魚爺人呼之輒出)　魚舅(味極佳惟/嘉州有之)　文¶
魚(雅俗稽言臨湘蒲圻之界有魚名文魚俗名/春魚其形如鍼味極佳此亦小之至者也)　弓魚¶
(見魚譜滇中誤作/公魚而怪其有子)　婢屣魚(口在腹下形/似婦人屣)　奴屩魚(長/一)¶
(尺如/屩形)　原麗罶(詩魚麗于/罶鱨鯋)　施罛(濊/濊)　忘筌(莊子筌者/所以在魚)¶
<pb:KR3k0055_WYG_447-28a>¶
(得魚而/忘筌)　斷罟(國語魯宣公夏濫于泗淵注濫漬取魚/器里革斷其罟而棄之曰夫魚禁鯤鮞)¶
(獸長麑䴠今魚方孕而行罟網貪無藝也公曰/我過矣而里革匡我不亦善乎注鯤鮞小魚)　鴻離¶
(魚網之設/鴻則離之)　獺祭(獺祭魚然後/虞人入澤梁)　時簎(鼈人以時簎魚/鼈簎謂以杖刺)¶
(泥中搏/取之)　夜捕(陶侃將吳寄救荆州曰晝/戰當撃賊夜分捕魚也)　九罭(美周/公九)¶
(罭之魚鱒魴/罭魚網也)　百金(公羊公如棠觀魚譏公曷為逺而/觀魚登來之也百金之魚公張之)¶
(登來美大之之辭也注張網羅也恥/公去南面逺與人爭利便逺觀之)　臨河(淮南子臨/河羡魚不)¶
(如退而/結網)　入水(獺未祭魚網/罟不入水)　天子嘗(季冬命有司始/魚天子徃嘗魚)¶
　&KR0516;人取(周禮&KR0516;人掌以時魚/為梁注梁水以取魚)　取諸離(易經作為網/罟以佃以魚)¶
<pb:KR3k0055_WYG_447-28b>¶
(盖取/諸離)　亂于水(莊子笱多則/魚亂於水)　取既有時　殺宜中禮¶
　俾遂生成　勿令暴殄　増朝船(陸龜蒙紫溪翁歌/曰采江之魚兮朝)¶
(船有/鱸)　晩罾(宋徐積詩就淮/仍買晩罾魚)　觸綸(吳都賦曰文鰩/夜飛而觸綸)¶
黏徽(潘岳曰貫腮擉尾掣三牽兩弛青鯤而網鉅/解赤鯉于黏徽鉅釣鈎也黏徽黏于網也)　原¶
桂餌(閭子曰魯人有好釣者以桂/為餌黄金為鉤垂翡翠之綸)　竹竿(籊籊竹竿/以釣于淇)¶
渭濵(吕望釣于渭/濵獲玉璜)　濮水(莊子釣魚/于濮水)　無餌(文子釣魚/不可以無)¶
(餌/)　維絲(其釣維何/維絲伊緡)　守坻(釣魚不得由/守坻不堅)　累繩(莊子/夫揭)¶
(竿累趣灌瀆守鯢鮒於得大魚/難乎注累釣繩灌瀆謂小瀆也)　為綸(史記游者/可為綸)　于¶
<pb:KR3k0055_WYG_447-29a>¶
釣(詩之子/于釣)　釣富春(嚴光字子陵漢光武時釣/于富春富春有嚴陵釣臺)　漁雷¶
澤(大/舜)　任公之術(莊子任公為大鉤以十五犗為餌蹲/于㑹稽投餌于東海朞年不得魚一)¶
(旦有大魚牽巨鉤任公得其魚而/腊之自淛河以東無不厭若魚者)　詹何之能(列子詹/何楚人)¶
(也學釣五年然後盡其道以獨繭絲為綸芒/鍼為鉤剖粒為餌於百仞之泉引盈車之魚)　釣而不¶
綱(謂不/絶水)　田則不漁(君子田/則不漁)　名鯉(孔子生子三日有/饋鯉者因名子曰)¶
(鯉字伯/魚也)　獻鮪(春獻/王鮪)　遺雙(古詩客從逺方/來遺我雙鯉魚)　進尾(羞/濡)¶
(魚者/進尾)　獻孔子(孔子之楚有漁父獻魚不受父曰市逺/無所貨不如獻君子孔子乃受之以命)¶
(弟子掃地/以祭也)　賜弦章(齊景公賜弦/章魚十五乗)　獻之不受(韓子公/儀休相)¶
<pb:KR3k0055_WYG_447-29b>¶
(魯而嗜魚邦人獻之曰吾以為相/自可致魚以受魚退人誰遺吾魚)　饋之則懸(羊續/事)¶
薦鮪(二月天子始乗/舟薦鮪于寢廟)　嗜鮑(文王任太公望傅太子太/子嗜鮑魚太公曰鮑不登)¶
(爼/)　充饋(川奠魚蜃之/物以充饋食)　利賔(易包有魚不利賔象曰/義不及賔也注擅人之)¶
(物以為已恵/故不及賔)　宜苽(魚宜/苽)　食稻(孟秋天子/食稻與魚)　鱻薧(鱻/鮮)¶
(魚薧/乾魚)　商脡(祭廟薧魚曰商/祭鮮魚曰脡祭)　河魴(詩豈其食魚/必河之魴)　澤¶
鯢(尺澤之鯢/豈量江海)　在鼎(文在鼎之魚/期于焦爛)　溉釡(誰能烹魚/溉之釡鬵)¶
彈鋏歌(馮驩彈鋏歌歸/來兮食無魚)　寘劒進(吳世家公子光享王/僚専諸寘劒于魚中)¶
(以進之遂抽/劒刺王僚)　趙盾飱(公羊趙盾/食魚飱)　子産畜(孟/子)　増金¶
<pb:KR3k0055_WYG_447-30a>¶
　鼎(宋祁筆記金鼎之/貴魚不求烹也)　銀絲鱠(杜甫詩鮮/鯽銀絲鱠)¶
　¶
　¶
　¶
　¶
　¶
　¶
　¶
<pb:KR3k0055_WYG_447-30b>¶
　¶
　¶
　¶
　¶
　¶
　¶
　¶
御定淵鑑𩔖函巻四百四十二¶
