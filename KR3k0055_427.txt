# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.294778
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十二
<pb:KR3k0055_WYG_427-1a>¶
　欽定四庫全書¶
御定淵鑑類函卷四百二十二¶
　　鳥部五(鷹/鶚)　(鷂/鶻)　(鵰/)　(鷲附/)¶
　　　鷹一¶
　原爾雅曰鷹鶆鳩(鶆當為鷞/字之誤)　又曰鷹隼醜其飛也翬¶
　(鼓翅/翬翬)　廣志曰有雉鷹有菟鷹一嵗為黄鷹二嵗撫鷹¶
　三嵗青鷹胡鷹獲麞　増本草釋名曰鷹以膺擊故謂¶
　之鷹其頂有毛角故曰角鷹其性爽猛故曰鷞鳩昔少¶
<pb:KR3k0055_WYG_427-1b>¶
　皡氏以鳥名官有祝鳩鳲鳩鶻鳩睢鳩鷞鳩五氏蓋鷹¶
　與鳩同氣禪化故得稱鳩也禽經云小而鷙者皆曰隼¶
　大而鷙者皆曰鳩是矣爾雅翼云在北為鷹在南為鷂¶
　一云大為鷹小為鷂梵書謂之嘶那夜　本草集解曰¶
　鷹出遼海者上北地者次之北人多取雛養之南人八¶
　九月以媒取之乃鳥之疏暴者　原周易通卦驗曰鷹¶
　者鷙殺之鳥　春秋緯曰瑶光星散為鷹　禮記曰立¶
　秋之日鷹乃擊　増春秋考異郵曰金伐木故鷹擊雉¶
<pb:KR3k0055_WYG_427-2a>¶
　漢書曰鷹隼未擊矰弋不得施於蹊隧　原周書曰¶
驚蟄之日鷹變為鳩處暑之日鷹乃祭鳥　増又曰小¶
暑之日鷹乃學習　原大戴禮曰正月鷹則為鳩鷹也¶
者其殺之時也鳩也者非其殺之時也善變而之仁故¶
具言之也鳩為鷹而之不仁故不盡其辭　京房占曰¶
七月鳩化為鷹　廣雅曰白鷢鷹也　増酉陽雜俎曰¶
鷹相同鵰唯有尾長翅短為異耳　又曰荆窠白者短¶
身而大便鳥而快一名沙裏白代都赤者紫背黒鬚白¶
<pb:KR3k0055_WYG_427-2b>¶
睛白毛便兔漠北白者身長且大細斑短脛鷹内之最¶
一名西道白房山白者紫背細斑便兔漁陽白腹背俱¶
白便兔東道白腹背俱白鷹内之最大雖稍軟若值快¶
者越於前鷹土黄或大或小黒皂鸝多死時有快者白¶
皂鸝便鳥青斑細斑者快鴘鷹荏子青黑者快蛻淨眼¶
明是未嘗養雛尤快若目多眵蜕不淨者已養雛矣不¶
任用多死　又曰鷹之雌雄惟以大小為異其餘形像¶
本無分别雉鷹雖小而是雄鷹　原毛詩曰維師尚父¶
<pb:KR3k0055_WYG_427-3a>¶
時維鷹揚　増秦子曰虎能雄猛不可以託麑鷹能飄¶
擊不可以寄雛　原馬融與謝伯世書曰憤憤愁思猶¶
不解懷思在竹間放狗逐麋晩秋渉冬大蒼出籠黄棘¶
下兔芼以乾葵以送餘日兹樂而已¶
　　鷹二¶
原左傳曰郯子云少皡爽鳩氏司冦也　又子産始知¶
然明問為政焉曰視民如子見不仁者誅之如鷹鸇之¶
逐鳥雀也　戰國䇿曰唐睢謂秦王曰要離刺慶忌鷹¶
<pb:KR3k0055_WYG_427-3b>¶
擊於殿上　孔氏志怪曰楚文王少時雅好田獵天下¶
快馬名鷹畢聚焉有人獻一鷹曰非王鷹之儔俄而雲¶
際有一物凝翔飄颻鮮白鷹見之便竦翮而升矗若飛¶
電須㬰羽堕如雪血灑如雨有大鳥墮地而死度其兩¶
翅廣數十里喙邊有黄衆莫能識時有博物君子曰此¶
鵬雛也始飛焉故為鷹所制文王乃厚賞獻者　漢書¶
曰孫寳為京兆尹請故吏侯文為掾立秋日文謂寳曰¶
今鷹隼始擊當順天氣成嚴霜之誅(詳立/秋)　増西京雜¶
<pb:KR3k0055_WYG_427-4a>¶
記曰茂陵少年李亨好馳駿狗逐狡獸或以鷹鷂逐雉¶
兔為之佳名鷹則有青翅黄眸青冥金距之屬鷂則有¶
從風鷂孤飛鷂　原東觀漢記曰鄧太后臨朝上林鷹¶
犬悉斥放之　魏志曰吕布因陳登求徐州牧不得布¶
怒登喻之曰登見曹公言待將軍譬如養虎當飽其肉¶
否則噬人公曰不如卿言譬如養鷹饑則為用飽則揚¶
去布乃解　増捜神記曰魏黄初元年未央宫中有鷹¶
生燕巢中口爪俱赤　晉書曰虞潭字思奥㑹沈充等¶
<pb:KR3k0055_WYG_427-4b>¶
逼京師潭起義軍至上虞有野鷹飛集屋梁衆懼潭曰¶
起大義而剛鷙之鳥來破賊必矣後如其言　酉陽雜¶
俎曰高帝(一曰/高齊)武平初領軍將軍趙野又獻白兔鷹一¶
聯　又曰齊主髙緯武平六年得幽州行臺僕射河東¶
潘子光所送白鴿(鷙鳥一變為/鴿詳後小註)是為上品　唐書曰太¶
宗初即位舊苑中有籠鷹悉斷聯任去良犬並解絏放¶
之　又曰太宗謂侍臣曰李大亮可謂忠直矣朕遣使¶
至其所見有佳鷹諷令獻朕大亮因宻表責朕云陛下¶
<pb:KR3k0055_WYG_427-5a>¶
久絶畋獵而使者求鷹若是陛下之意深乖昔㫖如其¶
自擅便是任使非人朕覽表嘉歎不能自已有臣若是¶
朕復何憂　又曰源乾曜為京兆尹嘗有仗内白鷹因¶
縱逸遂失所在上令京兆切捕俄於野外獲之其鷹絓¶
於叢棘而死官吏相顧失色乾曜徐曰主上仁明當不¶
以此獲戾遂入自請失㫖之罪上不問　永徽中萊州¶
人劉聿性好鷹於界山懸崖自縋而下以取鷹雛欲至¶
巢而繩絶落於樹枝間下皆壁立進退無所據大鷹見¶
<pb:KR3k0055_WYG_427-5b>¶
人銜肉不至巢所乃投肉下聿接取肉餧雛已外即自¶
食之經五六十日雛能飛乃裂裳以繫鷹之足一臂上¶
繫三聮透身而下鷹飛掣其兩臂比至澗底一無所傷¶
仍繫鷹而歸　唐新語曰鄭繇善五言開元初岐山王¶
範為岐州刺史繇為長史範失白鷹深所愛惜繇為失¶
白鷹詩當時以為絶唱　五代唐安重誨為樞宻使夏¶
州李仁福進白鷹重誨却之明宗隂遣人取入他日按¶
鷹曰無使重誨知¶
<pb:KR3k0055_WYG_427-6a>¶
　　鷹三¶
原制鵬雛　逐鳥雀(上詳鷹二孔氏志怪/  下詳鷹二左傳)　春化　秋¶
吟(禮記曰仲春之月鷹乃學習孟秋之月鷹乃祭鳥用/始行戮  魏文帝答繁欽書曰於是商風振條春鷹)¶
(秋吟斯可謂聲協/鐘石氣應風律)　猛氣　雄姿(𫝊休奕鷹賦曰含炎/離之猛氣兮受金剛)¶
(之純精獨飛跱於林野兮復徊/翔於天庭  下見後傳休奕賦)　恥燕雀　截鵠鸞(傳/休)¶
(奕長歌行曰蒼鷹厲爪翼恥與燕雀遊成/敗在縱者無令鷙鳥憂  下見孫楚賦)　棲茂樹¶
擊中原(焦贛易林曰鷹棲茂樹候雀往來於𫝊休/奕鷹賦曰雖逍遥於廣厦思擊厲  中原)　青¶
骹素羽　華絆金環(𫝊休奕蜀都賦曰鷹則流星耀景/奔電飛光青骹素羽飄雪繁霜)¶
<pb:KR3k0055_WYG_427-6b>¶
(𫝊休奕鷹賦曰奮翅不得起撫翼無/所翔飾五采之華絆結璇璣之金環)　不搏　始擊(鷙/鳥)¶
(不摶月下詳/禮記  令)　出鍾岱　生井陘(鍾岱之林野山出/鷹  下見孫楚賦)¶
出籠　下韝　雄飛　鮮食(鮮食食/肉也)　刀鈹　羇絆(羽/族)¶
(以觜距為刀鈹之載記曰慕容垂猶鷹也饑則附人飽/則髙飛遇風塵  㑹必有凌霄之志惟宜急其羇絆不)¶
(可任其/所欲也)　匿形　礪吻(史鷙鳥之擊必先匿/形  文饑鷹礪吻)　利觜¶
長距　増決雲兒　凌霄君(天寳遺事曰申王有高麗/赤鷹岐王有北方黄鶻上)¶
(甚愛之每弋獵必置之駕前目為决雲兒凌本紀北齊/後主高緯鷹犬皆有儀同郡君之號鷹曰  霄郡君食)¶
(縣/邑)　碧霄萬里　羽文八卦(崔鉉詩曰天邊心膽架頭/身欲擬飛騰未有因萬里)¶
<pb:KR3k0055_WYG_427-7a>¶
(碧霄終一去不知誰是解絛人說抱朴子曰八卦生鷹/隼之所被六甲出靈龜之所負  者謂鷹隼之羽文亦)¶
(有八卦/之象)　得霜　避暖(朝野僉載曰蘇味道才學識度/物望攸歸王方慶體質卑陋言)¶
(辭魯鈍俱為鳯閣侍郎或問郎中張元一曰蘇王孰賢/答曰蘇九月得霜鷹王十月被凍蠅或問其故答曰得)¶
(霜鷹俊捷被凍鷹頑鈍竞杜詩序曰王監兵馬使云近/山黒白二鷹羅者久取  未能得王以為毛骨有異他)¶
(鷹恐臘後春生鶱飛避暖勁翮/思秋之甚渺不可見請予賦詩)　憎眼　弭角(孔羣曰/雖陽和)¶
(布氣鷹化為鳩至於識者猶憎其眼機禽/經曰鷺啄則絲弭鷹捕則角弭藏殺  也)　疊尾　颺¶
毛(酉陽雜俎曰口内赤反掌熱隔衣蒸人疊尾振捲打/格隻立理面毛藏頭睡長命之候也  又曰尾根下)¶
(毛名/颺毛)　錦毛　金脚(李白詩曰八月秋風髙胡鷹白錦/毛孤飛一片雪萬里見秋毫  酉)¶
<pb:KR3k0055_WYG_427-7b>¶
(陽雜俎曰齊髙洋天保三年獲白兔鷹一聮不知所得/之處合身毛羽如雪目色紫爪本白向末淺色蠟脛並)¶
(黄當時號/為金脚)　捕虎　擒猴(墨客揮犀曰鼔山有老僧云/曽登靈源洞見一禽自海上)¶
(至身大如牛翼廣二丈餘下於畽間低飛掠食俄攫一/羖羊乃望海而去識者云是虎鷹能捕捉虎豹  吕次)¶
(儒義鷹記曰旴南陸氏畜猴雛嵗久益老見婦女必跳/梁陸氏謀掊之未施手而猴先鸞避登屋比夜寂輙潛)¶
(下取飲食人動則引遁無如之何㑹少年自䖍來臂負/蒼鷹陸氏告以猴害少年詐為擒之即據髙隅發鷹韝)¶
(鷹摩空下瞰猴伺鷹垂近舉瓦以扞身鷹不能得即穿/雲以逝主客不知所為明日忽聞空中鈴聲仰瞻之乃)¶
(其鷹也方復摶翔下擊猴仍用前計鷹揚翮以過後一/鷹繼至猴不疑也遂中其擒少年招得所臂鷹而遂擒)¶
(者委猴而去蓋少年/之鷹招之來助者也)　代都赤　房山白(杜甫詩代北/有豪鷹生子)¶
<pb:KR3k0055_WYG_427-8a>¶
(毛盡赤酉陽雜俎曰代都赤生代川赤巖裏向虛丘中/山白𡼏飛  又曰房山白者生代東房山白楊椵樹上)¶
(向范陽/中山飛)　金眸玉爪　錦文纈斑(上見杜甫詩賦/下見魏彦深)　大¶
曲小曲　青唐白唐(酉陽雜俎曰漁陽白生徐無及東/西曲一名大曲小曲  又曰白唐)¶
(唐者黒色也謂斑上有黒色赤/斑唐青斑唐謂斑上有黑色也)¶
　　鷹四¶
原受緤(緤絆/也)　畫壁(北齊廣陵王孝珩於㕔/壁畫蒼鷹見者以為真)　攫搏¶
厲疾(季冬征/鳥厲疾)　増五色(唐㑹要開元十一/年同州進五色鷹)　戴角(姜皎/善畫)¶
(鷹杜甫姜楚公畫角鷹歌曰楚公/畫鷹鷹戴角殺氣森森到幽朔)　累變(酉陽雜俎凡/鷙鳥等一變)¶
<pb:KR3k0055_WYG_427-8b>¶
(為鴿二變為鴘轉鶬三變為正/鶬自此已後至累變皆為正鶬)　三時(酉陽雜俎取鷹/法七月二十日)¶
(為上時内地者多塞外者殊少八月上旬/為次時八月下旬為下時塞外鷹畢至矣)　停放(酉陽/雜俎)¶
(鷹四月一/日停放)　出籠(酉陽雜俎鷹五月上旬㧞/毛入籠八月中旬出籠)　積怒剛¶
生(裴氏新書虎豹無事行歩者若將不勝其軀鷹/在衆鳥之間若睡夢然故積怒而後全剛生焉)　見¶
形髙飛(陶𢎞景曰虎聞聲而/深伏鷹見形而髙飛)¶
　　鷹五¶
原詩晉張華遊獵篇曰如黄批狡兔青骹撮飛雉鵠鷺¶
不盡收小鳥安足視　隋煬帝詠鷹詩曰遷朔欲之衡¶
<pb:KR3k0055_WYG_427-9a>¶
忽投罻羅裏既以羈華絆仍持獻君子青骹固絶儔素¶
羽誠難擬深目表兹稱闊臆斯為美驚獸不及奔猜禽¶
無暇起雖蒙韝上榮無復凌雲志　増唐鄭繇失白鷹¶
詩曰白錦文章亂丹霄羽翮齊雲中呼暫下雪裏放還¶
迷梁苑驚池鶩陳倉拂野雞不知寥廓外何處獨依棲¶
　髙適臂鷹詩曰寒楚十二月蒼鷹八九毛寄言燕雀¶
莫相啅(一作/忌)自有雲霄萬里髙　杜甫王兵馬使二角¶
鷹詩曰悲臺蕭瑟石巃嵸哀壑杈枒浩呼洶中有萬里¶
<pb:KR3k0055_WYG_427-9b>¶
之長江迴風滔日孤光動角鷹翻倒壯士臂將軍玉帳¶
軒勇氣二鷹猛腦絛徐墜目若有愁心有思杉雞竹免¶
不自惜孩虎野羊俱辟易韝上鋒稜十二翮將軍勇鋭¶
與之敵將軍樹勲起安西崑崙虞泉入馬蹄白羽曽肉¶
三狻猊敢决豈不與之齊荆南芮公得將軍亦如角鷹¶
下翔雲安得爾輩開其羣驅出六合梟鸞分　又白鷹¶
詩曰雪飛玉立盡清秋不惜竒毛恣逺遊在野只教心¶
力破於人何事網羅求一生自獵知無敵百中爭能恥¶
<pb:KR3k0055_WYG_427-10a>¶
下韝鵬礙九天湏却避兔經(一作/藏)三窟莫深憂　又黒¶
鷹詩曰黒鷹不省人間有度海疑從北極來正翮摶風¶
超紫塞𤣥冬幾夜宿陽臺虞羅自覺虚施巧春鴈同歸¶
必見猜萬里寒空只一日金眸玉爪不凡材　白居易¶
放鷹詩曰十月鷹出籠草枯雉兔肥下韝隨指顧百擲¶
無一遺鷹翅疾如風鷹爪利如錐取其向背性制在饑¶
飽時不可使長飽不可使長饑饑則力不足飽則背人¶
飛乘饑縱摶擊未飽湏縶維聖明馭英雄其術亦如斯¶
<pb:KR3k0055_WYG_427-10b>¶
　柳宗元籠鷹詞曰淒風淅瀝飛嚴霜蒼鷹上擊翻曙¶
光雲披霧裂虹蜺斷霹靂掣電捎平岡砉然勁翮翦荆¶
棘下攫狐兔騰蒼茫爪毛吻血百鳥逝獨立四顧時激¶
昂　吕温籠中鷹詩曰未用且求安無猜也不殘九天¶
飛勢在六月目睛寒動觸樊籠倦閑消肉食難主人憎¶
惡鳥試待一呼㸔　劉禹錫養鷙詞曰途逢少年志在¶
逐獸方呼鷹隼以襲飛走因縱觀之卒無所獲行人有¶
常從事於斯者曰夫鷙禽饑則為用今哺之過篤故也¶
<pb:KR3k0055_WYG_427-11a>¶
余感之作養鷙詞曰養鷙非翫形所資擊鮮力少年昧¶
其理日夜哺不息探雛網黄口旦暮有餘食寧知下韝¶
時翅重飛不得毰毸止林表狡兔自南北飲啄既已盈¶
安能勞羽翼　又白鷹詩曰毛羽斒斕白紵裁馬前擎¶
出不輕猜輕抛一㸃入雲去喝殺三聲掠地來緑玉觜¶
㗖雞腦破烏金爪擘兔心開都縁解搦生靈物所以人¶
人道俊哉　竇鞏新羅進白鷹詩曰御馬新騎禁苑秋¶
白鷹來自海東頭漢皇無事須游獵雪亂驚飛錦背韝¶
<pb:KR3k0055_WYG_427-11b>¶
　章孝標鷹詩曰星眸未放瞥秋毫頻掣金鈴試雪毛¶
㑹使老拳供口腹莫辭親手啖腥臊穿雲自怪身如電¶
煞兔誰知吻勝刀可惜忍饑寒日暮向人&KR2154;斷碧絲絛¶
(舊註&KR2154;知咸/切鳥啄食也)　又饑鷹詞曰遥想平原兔正肥千迴礪¶
吻整毛衣縱令啄解絲絛結未得人呼不敢飛　南唐¶
髙越詠鷹詩曰雪爪星眸世所稀摩天專待振毛衣虞¶
人莫謾張羅網未肻平原淺草飛　呉越羅隠鷹詩曰¶
越海霜天暮辭韜野草乾俊通司隸職嚴奉武夫官眼¶
<pb:KR3k0055_WYG_427-12a>¶
惡藏鋒在心粗逐物殫近來脂膩足驅遣不妨難　閩¶
徐夤鷹詩曰害物傷生性豈馴且宜籠罩待知人惟擒¶
燕雀啖腥血却笑鸞皇啄翠筠狡兔穴多非爾識鳴鳩¶
脰短乏君身豪門不讀詩書者走馬平原放翫頻　宋¶
張耒籠鷹詞曰八月穫黍霜野空蒼鷹羽齊初出籠劒¶
翎鈎爪目如電利吻新淬龍泉鋒少年臂爾平郊去草¶
動人呼躍寒兔竦身下擊霹靂忙毛逐奔風血濡距爾¶
能搏兔不能食未飽中腸行復擊主人厭免爾尚饑一¶
<pb:KR3k0055_WYG_427-12b>¶
生不悟為人役蒿間黄雀鳴啾啾饑啄野粟心無求賦¶
形雖小技能薄不受羇縻却自留　明沈周鷙鳥行曰¶
東海鷙禽身幹小毛𦂳骨聳睛皎皎就韝飽飼十年肉¶
要與郅都同一考掌中久矣無鴐鵝報主但未呈梟慓¶
壤間鴟鼠坐齷齪何足當拳乃輕撟拙鴟以逸待爾勞¶
竭力睢旴仰張爪捽頭陷目出不備兩㸃華星光莫曉¶
嗚呼勇不可恃志不可盈拙鴟瞠目笑爾盲爾鷙不復¶
言功臣¶
<pb:KR3k0055_WYG_427-13a>¶
原賦晉𫝊休奕鷹賦曰左看若側右視如傾勁翮二六¶
機連體輕鈎爪懸芒足如枯荆觜利呉㦸目穎星明雄¶
姿邈世逸氣横生　孫楚鷹賦曰有金剛之俊鳥生井¶
陘之巖阻超萬仞之崇巅䕃青松以靜處體勁悍之自¶
然振肅肅之輕羽擒狡兔於平原截鴻雁於河渚且其¶
為相也疎尾闊臆髙鬐禿顱深目蛾眉狀似愁胡曲觜¶
短頸足若雙枯麾則應機招則易呼背碣石以西遊經¶
馬嶺而南徂於時商秋既邁嵗在𤣥冥風霜激厲羽毛¶
<pb:KR3k0055_WYG_427-13b>¶
振驚爾乃策良驥服羔裘韝青骹戲田疇縈深谷繞山¶
丘定心意審精眸獸馳厥足鳥矯其翼下赴幽谿上翔¶
辰極隨指授以騰踴因升降以畢力紛連薄以攖竄遂¶
陷首以摧臆　隋魏彦深鷹賦曰唯兹禽之化育實鍾¶
山之所生資金方之猛氣擅火徳之炎精何虞者之多¶
端運横羅以羇束綴輕絲於雙臉結長皮於兩足飛不¶
遂於本情食不充於所欲逸翰由而暫斂雄心為之自¶
局若乃貎非一種相乃多途指重十字尾貴合盧立如¶
<pb:KR3k0055_WYG_427-14a>¶
植木望似愁胡觜同利劒脚等荆枯亦有白如散花赤¶
如㸃血大文若銱細斑似纈眼類明珠毛猶霜雪身重¶
若金爪剛如鐵或復頂平似削頭圓如卯臆闊頸長筋¶
麤脛短翅厚羽勁髀寛肉緩求之事用俱為絶伴或似¶
鶉頭或似鵄(一作/鴟)首赤精黄足細骨小肘嬾而易驚奸¶
而難誘住不可呼飛不及走若斯之輩不如勿有若夫¶
疾食速消此則有命兔頸猴立是為無病厠門忌大結¶
肚惡軟絛不宜絶背不宜喘生於窟者則好伏巢於木¶
<pb:KR3k0055_WYG_427-14b>¶
者則常立雙骹長者則起遲六翮短者則飛急毛衣屢¶
改厥色無常寅生酉就總號為黄二周作鴇千日成蒼¶
雖曰排虚性殊衆鳥雌則體大雄則形小遇犬則驚猜¶
得人則馴擾養雛則少病野羅則多巧察之為易調之¶
實難格必髙迥屋必華寛薑以取熱酒以排寒韝湏温¶
暖肉不陳乾近之令狎靜之使安晝不離手夜便火宿¶
㣲加其毛少減其肉肌羸腸痩心和性熟念絶雲霄志¶
在馳逐　増唐人蒼鷹賦曰散以瑶光之彩來自鍾巖¶
<pb:KR3k0055_WYG_427-15a>¶
之丘周官以司冦比徳漢氏以將軍作儔鈎成利觜電¶
轉竒眸蒼姿疊色黝距聮韝　張莒放籠鷹賦曰雕籠¶
永閉念受紲之多虞金架爰辭俾凌風而得路由是縱¶
逸翰於寥廓釋猛志於扃固捨靈檻而方銳歷秋林而¶
上征乍遂翻空出君門而不返遥憐厲吻過宫樹而猶¶
驚　唐人白鷹賦曰含情履潔象君之節厲吻鈎銳澡¶
毛玉截遷河陽之喬木一點清花暎武城之瑶琴孤飛¶
春雪¶
<pb:KR3k0055_WYG_427-15b>¶
増贊唐蘇頲雙白鷹贊曰開元乙卯嵗肅慎扶餘貢白¶
鷹一雙皆皓如練色斑若綵章積雪全映飛花碎點所¶
謂金氣之英瑶光之精髙髻偉臆長距秀頸奮發而銳¶
堅剛則厲摩天絶海雷擊飇逝觀其行時令順秋殺指¶
揮應捷顧盼餘雄當落鵬之賞蔑仇鷂之敵實稀代之¶
尤也敢稱贊曰鷹之大者精明竦俊勁而横絶雄則逺¶
振錦文素彩珠聮玉潤往乃奮威將軍所狥鷹之次者¶
勇銳光芒絶海而至乗風載揚絡以紅點文其彩章下¶
<pb:KR3k0055_WYG_427-16a>¶
韝必中帷吏之良¶
　　鷂一¶
原爾雅曰鷣負雀鷂也　廣雅曰籠脫鷂也　詩義問¶
曰晨風今之鷂(餘説並以/鸇為晨風)　詩義疏曰隼鷂也齊人謂¶
之題肩或曰雀鷹春化為布穀此屬數種皆為隼　莊¶
子曰鷂為鸇鸇為布穀布穀復為鷂此物變也　増本¶
草釋名曰鴟鳶二字篆文象形一云鴟其聲也鳶攫物¶
如射也隼擊物凖也鷂目擊遥也詩疏云隼有數種通¶
<pb:KR3k0055_WYG_427-16b>¶
稱為鷂爾雅謂之茅鴟齊人謂之擊正或謂之題肩梵¶
書謂之阿黎耶　本草集解曰鴟似鷹而稍小其尾如¶
舵極善髙翔專捉雞雀鴟類有數種按禽經云善摶者¶
曰鷂竊黝者曰鵰骨曰鶻瞭曰鷂展曰鸇奪曰鵽又云¶
鶻生三子一為鴟鶻小於鴟而最猛捷能擊鳩鴿亦名¶
鷸子一名籠脫鸇色青向風展翅迅揺搏捕鳥雀鳴則¶
大風一名晨風鵽小於鸇其脰上下亦取鳥雀如攘掇¶
也一名鷸子隼鶻雖鷙而有義故曰鷹不擊伏隼不擊¶
<pb:KR3k0055_WYG_427-17a>¶
胎鶻握鳩而自暖乃至旦而見釋此皆殺中有仁也¶
小雅采芑注曰隼鷂屬說文直作為鷂　孔穎逹曰隼¶
者貪殘之鳥鸇鷂之屬玉篇云祝鳩也　春秋考異郵¶
曰隂陽氣貪故題肩擊宗均注曰題肩有爪芒為陽中¶
隂故擊殺也　郯子曰虎之摶噬也疑隼之搏噬也凖¶
鷹之搏噬不能無失獨隼為有凖故每發必中　原周¶
易曰公用射隼於髙墉之上　毛詩曰鴪彼飛隼其飛¶
戾天　増又曰鴪彼飛隼率彼中陵(埤雅曰言中陵安/静中正此隼之所)¶
<pb:KR3k0055_WYG_427-17b>¶
(以率也/率循也)　原周官考工曰鳥旟七斿(鳥隼/為旟)　焦贛易林¶
无妄之明夷曰千雀萬鳩與鷂為仇威勢不敵為鷹所¶
擊　増法言曰鷹隼䎒䎒(言攫撮/急疾)　倦游記曰鸞隼不¶
接翼¶
　　鷂二¶
原國語曰仲尼在陳有隼集於庭而死楛矢貫之以問¶
仲尼仲尼曰昔武王克商所得也　列士傳曰魏公子¶
無忌方食有鳩飛入案下公子使人顧望見一鷂在屋¶
<pb:KR3k0055_WYG_427-18a>¶
上飛去公子乃縱鳩鷂逐而殺之公子暮而不食曰鳩¶
避患歸無忌竟為鷂所得吾負之為吾捕得此鷂者無¶
忌無所愛於是左右宣公子慈聲旁國左右捕得鷂二¶
百餘頭以奉公子公子欲盡殺之恐無辜乃自按劒至¶
其籠上曰誰獲罪無忌者耶一鷂獨低頭不敢仰視乃¶
取殺之盡放其餘名聲流布天下歸焉　増唐書曰太¶
宗得鷂絶俊異私自臂之望見魏徵乃藏於懷公知之¶
遂前白事語久帝惜鷂且死而素嚴敬徵欲盡其言徵¶
<pb:KR3k0055_WYG_427-18b>¶
語不時盡鷂死懷中　又曰楊徳幹髙宗朝為萬年令¶
有宦官恃貴寵放鷂不避人禾稼徳幹擒而杖之悉抜¶
其鷂頭宦者袒背涕泣以示於帝帝竟不之問　通鑑¶
曰劉齊賢為晉州司馬將軍史興宗嘗從上獵苑中因¶
言晉州産佳鷂請使捕之上曰劉齊賢豈捕鷂者耶卿¶
無以此待之¶
　　鷂三¶
原載飛　始擊(詩鴪彼飛隼載飛載揚擊立秋/日侯文曰今日鷹隼始  詳鷹)　逐鳥¶
<pb:KR3k0055_WYG_427-19a>¶
　為鸇(上詳鷹二左傳/下詳鷂二莊子)　為旟　貫矢(上見鷂一周官/考工  楛矢貫)¶
(之詳/國語)　増束翅　複翎(盧氏雜説曰李藹應舉時勤敏/絶人號束翅鷂子  酉陽雜俎)¶
(曰鷂子兩翅各有複翎左名撩風/右名掠草帶兩翎出獵必當獲)　獻雛　捉雀(唐書/曰武)¶
(徳初萬年縣法曹孫伏伽以三事諫其一曰陛下二十/日龍飛二十一日有獻鷂雛者此乃前朝之弊風何忽)¶
(今日行之鷂爾雅曰鷣/負雀注云  也善捉雀)¶
　　鷂四¶
原鷃披隼翼　鳩避隼患(列士傳/詳鷂二)　増憫胎(譚子烏反/哺仁也隼)¶
(憫胎義也蜂有君禮也羊跪乳智也雉不再/接信也蓋隼之擊物遇懷胎者輙釋不戮也)　好翔(埤/雅)¶
<pb:KR3k0055_WYG_427-19b>¶
(鷹好跱/隼好翔)　辟蛟螭(宣室志薛嵩鎮魏時鄴人好育鷹隼/者市人持鷹來售較其所育者皆莫)¶
(及其神俊常臂玩不釋後有外國人見請以繒百餘為/直鄴人念此不知其用其人曰此海鷂也能辟蛟螭患)¶
(先是鄴城南陂蛟常為人患有年矣鄴人遂持往鷂忽/投陂水中頃之乃出得一小蛇既出食之且盡自是鄴)¶
(永無/其患)　裹紙囊(北夢瑣言唐薛昭緯銜命梁園朱温宴/接款曲一日語及鷹鷂薛甚言鷙鳥之)¶
(俊温欣然謂其曽放弄歸館後傳送鷂子一頭薛對使/戒僮僕曰令公所賜直湏愛惜裹以紙囊安韝袋中使)¶
(人失笑聞/於使衙)¶
　　鷂五¶
増詩唐耿湋進秋隼詩曰豈悟因羅者迎霜獻紫微夕¶
<pb:KR3k0055_WYG_427-20a>¶
陽分素臆秋色上花衣舉翅雲天近迴眸燕雀稀應隨¶
明主意百中有光輝　宋梅堯臣觀放鷂詩曰白晳少¶
年子秋郊臂蒼隼日暖飢目開風㣲雙翅𦂳草際鳴鶉¶
驚蒿間黄雀窘下韝誠必獲得雋還虚哂碎腦此非辜¶
食肉爾何忍取樂在湏臾我心良惻憫¶
原賦魏曹植鷂雀賦曰鷂欲取雀雀自言雀㣲賤身體¶
些小肌肉瘠痩所得蓋少君欲相噉實不足飽鷂得雀¶
言初不敢語頃來轗軻資糧乏旅三日不食略思死鼠¶
<pb:KR3k0055_WYG_427-20b>¶
今日相得寧復置汝雀得鷂言意甚怔營性命至重雀¶
鼠貪生君得一食我命是傾皇天降鑒賢者是聼鷂得¶
雀言意甚怛惋當死弊雀頭如果蒜不早首服列頸大¶
喚行人聞之莫不往觀雀得鷂言意甚不移目如擘椒¶
跳蕭二翅我當死矣略無可避鷂乃置雀良久方去二¶
雀相逢似是公嫗相將入草共上一樹仍共本末辛苦¶
相語向者近出為鷂所捕賴我翻捷體素便附説我辯¶
語千條萬句欺恐舍長令兒大怖我之得免復勝於兔¶
<pb:KR3k0055_WYG_427-21a>¶
自今徙意莫復相妬　増唐敬騫射隼髙墉賦曰長墉¶
崇崇矗若雲峙飛隼□□倏隨風止曽不料其微陋焉¶
更知其休否　唐武少儀射隼髙墉賦曰心耿介以騰¶
躍毳斑爛而披文擊每依於素節翔亦致乎青雲¶
　　鵰一(鷲附/)¶
増本草釋名曰禽經云鷹以膺之鶻以搰之隼以尹之¶
鵰以周之鷲以就之鷻以搏之皆言其搏擊之異也梵¶
書謂之揭羅闍　本草集解曰鵰似鷹而大尾長翅短¶
<pb:KR3k0055_WYG_427-21b>¶
土黄色鷙悍多力盤旋空中無細不覩皂鵰即鷲也出¶
北地色皂青鵰出遼東最俊者謂之海東青羌鷲出西¶
南夷黄頭赤目五色皆備鵰類能搏鴻鵠獐鹿犬豕又¶
有虎鷹翼廣丈餘能搏虎也鷹鵰雖鷙而畏燕子物無¶
大小也其翮可為箭羽劉郁西域記云皂鵰一産三卵¶
者内有一卵化犬短毛灰色與犬無異但尾背有羽毛¶
數莖耳隨母影而走所逐無不獲者謂之鷹背狗　埤¶
雅曰鵠性勁利鵰性刻制　又曰鵰能食草其飛上薄¶
<pb:KR3k0055_WYG_427-22a>¶
雲漢　通典曰鵰入海化為珬作馬勒謂之珂　顔氏¶
曰鵰一名鷲其翮可用為箭蓋鵰隼六翮乗風輕勁故¶
堪以為箭　穆天子傳曰舂山爰有青鵰執犬羊食鹿¶
豕　山經曰景山多鷲　説文曰鷲鳥黒色多子師曠¶
云南山有鳥名曰鷲黄頭赤目五色皆備　漢書曰有¶
斗入漢地直張掖郡生竒材箭竿就羽如得之於邊甚¶
饒注就大鵰也其羽可為箭竿　南史曰波斯國有土¶
山連接甚逺中有鷲鳥噉羊土人極以為患　西域諸¶
<pb:KR3k0055_WYG_427-22b>¶
國記曰耆崛山在王舍城北四里山有兩崖鷲鳥常居¶
其顛土人號為靈鷲山也　林邑國記曰西南逺界有¶
靈鷲鳥能知吉凶覘人將死食尸肉盡乃去家人取骨¶
燒為灰投之漲海¶
　　鵰二¶
増列子曰黄帝與炎帝戰於阪泉之野帥熊羆狼豹貙¶
虎為前驅鵰鶚鷹鳶為旗幟此亦力使禽獸者也　漢¶
書曰武帝使中貴人從李廣擊匈奴射傷中貴人廣曰¶
<pb:KR3k0055_WYG_427-23a>¶
是必射鵰者也廣射殺二人生得一人果射鵰者也¶
後魏書曰秦王幹機悟壯勇善弓馬太宗出遊白登之¶
東北幹以騎從有雙鵰飛於上太宗命左右射之莫能¶
中鵰旋飛稍髙幹自請射之以二箭而下雙鵰太宗嘉¶
之賜御弓矢金帶以旌其能軍中於是號為落鵰都尉¶
　北齊書曰斛律光嘗從世宗於洹橋校獵見一大鳥¶
雲表飛颺光引弓射之正中其頸此鳥形如車輪旋轉¶
而下至地乃大鵰也世宗取而觀之深壯異焉丞相屬¶
<pb:KR3k0055_WYG_427-23b>¶
邢子髙見而歎曰此射鵰手也當時號落鵰都尉　隋¶
書曰長孫晟送千金公主於牙前突厥攝圖見晟而獨¶
愛焉每共游獵竟嵗嘗有二鵰飛而爭肉因以兩箭與¶
晟曰請射取之晟乃彎弓馳往遇鵰相攫遂一發而雙¶
貫焉攝圖喜令諸子弟貴人皆親昵之以學彈射　唐¶
書曰髙駢事朱叔明為司馬有二鵰並飛駢曰我且貴¶
當中之一發貫二鵰焉　録異記曰東學山前有神鵰¶
一窠常䕶洞門人或侵犯者神鵰擊之立致殞斃古有¶
<pb:KR3k0055_WYG_427-24a>¶
道流刻五石人致於山上民有鋤禾者為鵰所驚走避¶
於石人之下置笠於石人頭上鵰即擊之石人頭殞於¶
今見在其山上¶
　　鵰三¶
増詩宋石曼卿詩曰騰凌千里見纖毫勁翮梢梢度海¶
濤霜草獸驚斜電落水天鴈盡片雲髙閑聲帶晩飛無¶
敵銳氣横秋轉不毛得奉長楊帝王事願將餘力逞平¶
臯　元劉因白海青詩曰扶餘玉爪舊曽聞青鳥猶霑¶
<pb:KR3k0055_WYG_427-24b>¶
海氣昏掌上風標有如此眼中神駿更憐君平蕪未灑¶
頭鵝血春水誰開獵騎門過鴈昏鴉莫回首霜拳髙興¶
在空雲　袁易白海青詩曰𣺌𣺌東溟刷羽翰乍隨天¶
馬萬人觀孤飛雪㸃青雲破一擊秋生玉宇寛賜予豈¶
將追鴈鶩驅除直欲辨梟鸞江南明月難同色夢想瑶¶
階白露漙¶
増賦唐杜甫鵰賦曰夫其降精於金立骨如鐵目通於¶
腦筋入於節架軒楹之上純漆光芒掣棟梁之間寒風¶
<pb:KR3k0055_WYG_427-25a>¶
凜烈雖趾蹻千變林嶺萬穴繫藂薄之不開突杈枒而¶
皆折¶
増表唐杜甫進鵰賦表曰臣以為鵰者鷙鳥之特殊摶¶
擊而不可當豈但壯觀於旌門發狂於原隰引以為類¶
是大臣正色立朝之義臣竊重其有英雄之姿故作此¶
賦¶
　　鶚¶
増禽經曰鷙鳥之善搏者曰鶚竊黝曰鵰(華注鶚大鳥/人見而悚愕)¶
<pb:KR3k0055_WYG_427-25b>¶
(也/)　詩睢鳩一名王睢一名鵰鷞江東呼為鶚食魚鷙¶
而有别　陸佃曰鶚鷙鳥鵰類一名睢鳩鷙而有别者¶
又善捕魚性好跱故立不移處所謂鶚立者義取諸此¶
郯子謂睢鳩氏司馬以其鷙而有别也故主法制　本¶
草釋名曰鶚狀可愕故謂之鶚其視睢健故謂之睢能¶
入穴取食故謂之下窟烏翺翔水上扇魚令出故曰沸¶
波禽經云王睢魚鷹也尾上白者名白鷢　本草集解¶
曰鶚鵰類也似鷹而土黄色深目好跱雄雌相得鷙而¶
<pb:KR3k0055_WYG_427-26a>¶
有别交則雙翔别則異處能翺翔水上捕魚食江表人¶
呼為食魚鷹亦噉蛇詩云闗闗睢鳩在河之洲即此禽¶
經云鳩生三子一為鶚鳩尸鳩也杜預以王睢為尸鳩¶
或以此也　倉頡解詁曰鶚金喙鳥也見則天下兵能¶
擊殺麞鹿　鄒陽諫呉王曰鷙鳥累百不如一鶚(孔融/薦禰)¶
(衡樊凖薦龎參孫權令/吕蒙討廬陵賊語皆同)　李華嘗目異鳥擊豐狐於中¶
野雙睛耀宿六翮垂雲迅猶電馳厲若霜殺吻決肝腦¶
爪刳腎腸昂藏自雄倏歘而逝問名於耕者對曰此黄¶
<pb:KR3k0055_WYG_427-26b>¶
金鶚也　元史曰王鶚始生有大鳥止於庭鄉先生張¶
大淵曰鶚也是兒豈有大名乎因名之幼聦悟日誦千¶
餘言長工詞賦¶
増詩宋司馬光魚鷹詩曰翩然下林表不憚風湍急得¶
雋且髙飛為君羞摶擊　宋歐陽修魚鷹詩曰日色弄¶
晴川時時錦鱗躍輕飛若下韝豈畏風湍惡人歸晩渚¶
靜獨傍漁舟落　曽鞏一鶚詩曰北風萬里開蓬蒿山¶
木洶洶鳴波濤嘗聞一鶚今始見眼俊骨𦂳精神豪天¶
<pb:KR3k0055_WYG_427-27a>¶
昏雪宻飛轉疾暮略東海朝臨洮社中神狐倏閃内腦¶
尾分磔垂弓櫜巧兔獰雞失草木勇鷙一下崩其毛窟¶
穴呦呦哭九子帳前活送雙青猱啁啾燕雀誰爾數駭¶
散亦自亡其曹勢疑空山竭九澤殺氣已應太白髙歸¶
來磥嵬載俎豆快飲百瓮行春醪酒酣始聞壯士歎丈¶
夫試用何時遭¶
増賦唐楊𢎞真一鶚賦曰卓彼雄姿凛乎壯觀或危石¶
以礪吻或髙柯而整翰摶鳩之隼不敢飛揚逐燕之鸇¶
<pb:KR3k0055_WYG_427-27b>¶
望而伏竄¶
　　鶻一¶
増埤雅曰鶻有義性　又曰鶻拳堅處大如彈丸俯擊¶
鳩鴿食之鳩鴿中其拳墮空中即側身自下承之捷於¶
鷹隼或以為隼即鶻非也禽經謂鷹以膺之鶻以搰之¶
隼以尹之則是三類矣　禽經曰鷹不擊伏鶻不擊姙¶
　雜俎曰鶻生三子一為鴟　隋書曰劉㫤字居士為¶
太子千牛備身聚徒任俠不遵法度黨與三百人其趫¶
<pb:KR3k0055_WYG_427-28a>¶
捷者號為俄鶻隊　朝野僉載曰唐太宗養一白鶻號¶
白將軍取鳥常驅至殿前然後擊殺故名落鷹殿上恒¶
令送書從京至東都與魏王仍取報日往返數迴　又¶
曰滄州東光縣寳觀寺常有蒼鶻集重閣毎有鴿數千¶
鶻冬中每夕即取一鴿以暖足至曉放之而不殺其餘¶
鷹鶻莫敢侵之　言行録曰王素嘗與同列奏事事有¶
不合衆皆引去惟素論列是非得㫖方退議者目為獨¶
擊鶻　東齋記事曰范蜀公見二鶻擲卵相上下接之¶
<pb:KR3k0055_WYG_427-28b>¶
蓋習飛也其胎教之意乎¶
　　鶻二¶
増詩唐杜甫義鶻行曰隂崖有蒼鷹養子黒柏顛白蛇¶
登其巢吞噬恣朝餐雄飛逺求食雌者鳴辛酸力彊不¶
可制黄口無半存其父從西歸翻身入長煙斯湏領健¶
鶻痛憤寄所宣斗上捩孤影噭哮來九天脩鱗脫逺枝¶
巨顙折老拳髙空得蹭蹬短草辭蜿蜒折尾能一掉飽¶
腸皆已穿生雖滅衆雛死亦垂千年物情有報復快意¶
<pb:KR3k0055_WYG_427-29a>¶
貴目前兹實鷙鳥最急難心炯然功成失所往用舍何¶
其賢近經潏水湄此事樵夫傳飄蕭覺素髪凛欲衝儒¶
冠人生許與分只在顧盼間聊為義鶻行用激壯士肝¶
　又呀鶻行曰病鶻卑飛俗眼醜每夜江邊宿衰柳清¶
秋落月已側身過鴈歸鴻錯回首𦂳腦雄姿迷所向疎¶
翮稀毛不可狀彊神迷復皁鵰前俊才早在蒼鷹上風¶
濤颯颯寒山隂熊羆欲蟄龍蛇深念爾此時有一擲失¶
聲濺血非其心　賈島病鶻吟曰俊鳥還投髙處栖騰¶
<pb:KR3k0055_WYG_427-29b>¶
聲戞戞下雲梯有時透霧凌空去無事隨風入草迷迅¶
速月邊捎玉兔遲迴日裏拂金雞不縁毛羽遭零落焉¶
肻雄心向爾低　濮陽瓘出籠鶻詩曰玉鏃分花袖金¶
鈴出綵籠遥心長捧日逸翰鎮生風一㸃青霄裏千聲¶
碧落中星眸隨狡兔霜爪落飛鴻每念提攜力常懷搏¶
擊功以君能惠好不敢沒遥空　宋梅堯臣普淨院佛¶
閣上孤鶻詩曰我新稅居見寺閣金碧照我破屋前日¶
看閣上聚鳩鴿巢棲飲哺無窮年雕檐畫壁屎汙徧以¶
<pb:KR3k0055_WYG_427-30a>¶
及像塑頭與肩寺僧不敢施彈射忽有蒼鶻張毒拳鴉¶
鳴鵲噪鸜鵒叫怒鶻遭此窺腥膻鶻心決裂不畏衆瞥¶
碎一腦驚後先死烏墮空未及地反翅下取如風旋獨¶
當屋脊恣撦磔啄肉披肝腸棄捐老鴟無藝又恨怯盤¶
飛欲近飢目穿逡巡鶻飽自飛去爭殘不辨烏與鳶群¶
兒指㸃路人笑我方吟憶秋江邊　王安石詩曰依倚¶
秋風氣象豪似欺燕雀在蓬蒿不知羽翼青冥上腐鼠¶
相隨勢亦髙¶
<pb:KR3k0055_WYG_427-30b>¶
増賦唐李邕鶻賦曰伊鷙鳥之雄毅有俊體之超特意¶
凝緩而無營體閑整而自得　髙適和李邕鶻賦曰夫¶
何鶻之為用置之則已縱之無匹懷果斷之沉潛任情¶
性之敏疾頭小而鋭氣雄而逸邈耿介以凌霜目精明¶
而㸃漆¶
増序唐張九齡鷹鶻圖序曰鳥之鷙者曰鷹曰鶻鷹也¶
者名揚於尚父義見於詩鶻也者迹隠於古人史闕其¶
載豈昔之多識物亦有遺將今而嘉生材無不出為所¶
<pb:KR3k0055_WYG_427-31a>¶
　呼之變與所記不同者耶然於羽族之中絶有豪傑之¶
　表氣感剛悍體侔銛鋒顧視之間偉如也夫授以勁翮¶
　意不羣飛資其利觜義在鮮食生有自然之權用無可¶
　抑之勢古之武士法吏齊名比義者以其嚴若郅都飛¶
　若李廣委質於所事報功於所養不憚摧翼以虧勇不¶
　立垂枝而屈節是鳥也向之擬議不亦宜乎¶
　増說唐柳宗元鶻說曰有鷙曰鶻者巢於長安薦福浮¶
　圖有年矣浮圖之人室於其下者伺之甚熟為余說之¶
<pb:KR3k0055_WYG_427-31b>¶
　曰冬日之夕是鶻也必取鳥之盈握者完而致之以燠¶
　其爪掌左右易之旦則執而上浮圖之跂焉乃縱之延¶
　其首以望極其所如往必背而去之焉茍東矣則是日¶
　也不東逐西南北亦然嗚呼孰謂爪吻毛翮之物而不¶
　為仁義器耶¶
　¶
　¶
御定淵鑑類函卷四百二十二¶
