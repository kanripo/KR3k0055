# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.386864
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十六
<pb:KR3k0055_WYG_271-1a>¶
　欽定四庫全書¶
御定淵鑑𩔖函卷二百六十六¶
　　人部二十五(言語附行隠訥/誹謗      語)　(利口/謳謡)　(失言嘯/吟)¶
　　　言語一¶
　原釋名曰言宣也宣彼此之意也語叙也叙已所欲説¶
　述也　説文曰直言曰言論議曰語　増周易曰書不¶
　盡言言不盡意　原又曰君子居其室出其言善則千¶
　里之外應之出其言不善則千里之外違之　又曰言¶
<pb:KR3k0055_WYG_271-1b>¶
　行君子之樞機樞機之發榮辱之主也　増尚書曰予¶
　誓告汝羣言之首　原毛詩曰哿矣能言巧言如流俾¶
　躬處休　又曰于時言言于時語語　禮記曰事君大¶
　言入則望大利小言入則望小利故君子不以小言受¶
　大禄不以大言受小禄　又曰王言如絲其出如綸王¶
　言如綸其出如綍　又曰言不危行行不危言　又曰¶
　五方之人言語不通　増又曰外言不入于梱内言不¶
　出于梱　又曰修身踐言謂之善行　原孝經曰言滿¶
<pb:KR3k0055_WYG_271-2a>¶
天下無口過行滿天下無怨惡　増老子曰天之道不¶
言而善應　子思子曰同言而信信在言前　原荘子¶
曰言者所以在意得意而忘言吾安得忘言之人與之¶
言哉　又曰凡交近則必相靡以信逺則必忠之以言¶
　淮南子曰得萬人之兵不若聞一言之當　増又曰¶
人有多言者百舌之聲也　原尸子曰言羙則響羙言¶
惡則響惡　申子曰一言正天下定一言倚天下靡¶
孫卿子曰贈人以言重于珠玊傷人以言甚于劒㦸¶
<pb:KR3k0055_WYG_271-2b>¶
鄧析書曰一言而非駟馬不能追一言不急駟馬不能¶
及故惡言不出口苛聲不入耳　増揚子曰大哉聖人¶
言之至也開之廓然見四海之内閉之寂然不覩牆垣¶
之裏良玊不雕至言不文　賈誼新書曰言有四術言¶
敬以禮朝廷之言也文言有序祭祀之言也并氣折聲¶
軍旅之言也言若不足䘮紀之言也¶
　　言語二¶
原大戴禮曰黄帝弱而能言　増尚書曰髙宗諒闇三¶
<pb:KR3k0055_WYG_271-3a>¶
年不言其惟不言言乃雍　韓詩外𫝊曰客有見周公¶
者應之于門曰何以道也客曰在外即言外在内即言¶
内入乎将毋周公曰請入客曰立即言義坐即言仁坐¶
乎将毋周公曰請坐客曰疾言則翕翕徐言則不聞言¶
乎将毋周公曰唯唯明日興師而誅管蔡　新序曰晉¶
文公逐麋而失其迹問農夫老古曰麋何在老古以足¶
指曰如是行徃公曰寡人問子子以足指何也老古振¶
衣而起曰虎豹之居也厭閒而之近故得魚鱉之居也¶
<pb:KR3k0055_WYG_271-3b>¶
厭深而之淺故得諸侯之居也厭衆而逺遊故亡其國¶
公恐歸曰寡人逐麋而失之得善言故有悦色欒武子¶
曰其人安在公曰吾未與來也欒武子曰取人之言而¶
棄其身盗也公曰善哉遂載老古與俱歸　原左傳曰¶
晉叔向適鄭鬷蔑惡從收器者立于堂下一言而善叔¶
向聞之曰必鬷明也執其手以上曰子若不言幾失子¶
矣　又曰鄭子太叔卒趙簡子為之臨甚哀曰黄父之¶
㑹夫子語我九言曰無始亂無怙富無恃寵無違同無¶
<pb:KR3k0055_WYG_271-4a>¶
傲禮無驕能無復怒無謀非徳無犯非義　又曰單子¶
㑹韓子于戚視下而言徐叔向曰單子其死乎　神仙¶
𫝊曰老子生而能言　括地圖曰太極山采華之草服¶
之通萬里之言　増説苑曰梁君出獵見白雁羣梁君¶
下車彀弓欲射之道有行者勸梁君止雁羣駭梁君怒¶
欲殺行者其御公孫龍下車對曰昔齊景公時天旱三¶
年卜曰必以人祀乃雨景公曰吾所以求雨者為民也¶
今以人祀寡人将自當之言未卒天大雨今主君以白¶
<pb:KR3k0055_WYG_271-4b>¶
雁故而欲殺之無異于狼虎梁君援其手與上車歸入¶
廓門呼萬歳曰樂哉今日之獵也獨得善言　又曰孔¶
子問漆雕馬人曰子事臧文仲武仲孺子容三大夫者¶
孰賢馬人對曰臧氏家有龜焉名曰蔡馬人見之矣若¶
夫三大夫之賢不賢馬人不識也孔子曰君子哉漆雕¶
氏之子其言人之美也隱而顯其言人之過也㣲而著¶
　史記曰孔子適周問禮于老子老子曰子所言者其¶
人與骨皆已朽矣獨其言在耳辭去老子送之曰吾聞¶
<pb:KR3k0055_WYG_271-5a>¶
富貴者送人以財仁人者送人以言吾不能富貴竊仁¶
人之號送子以言曰聰明深察而近于死者好議人之¶
非也博辯宏大而危其身者發人之惡者也為人臣者¶
無以為己也　家語曰仲孫何忌問于顔回曰仁者一¶
言而必有益于仁智可得聞乎顔回曰一言而有益于¶
智莫若䝉一言而有益于仁莫如恕　又曰顔回問孔¶
子曰小人之言有同乎君子者不可不察也子曰君子¶
以行言小人以舌言　晏子曰曽子将行晏子送之曰¶
<pb:KR3k0055_WYG_271-5b>¶
君子贈人以軒不若贈人以言　墨子曰子禽問曰多¶
言有益乎墨子曰鶴雞時夜而鳴天下振動多言何益¶
唯其言之時也　史記曰秦苛法誹謗者族偶語者棄¶
市　原漢書曰漢王與項羽臨廣武間而語　又曰太¶
尉周勃迎代王請間宋昌曰所言公公言之所言私王¶
者無私　又曰韓信當斬視滕公曰上不欲就天下乎¶
而斬壯士滕公竒其言壯其貎弗斬與語大悦之　増¶
又曰石建奏事于上前即有可言屏人乃極切至庭見¶
<pb:KR3k0055_WYG_271-6a>¶
如不能言上以是親而信之　又曰袁盎求見丞相申¶
屠嘉良久乃見因跪曰願請間丞相曰使君所言公事¶
之曹與長史掾議之吾且奏之私則吾不受私語　冊¶
府元龜曰漢袁俞清真貴素辨于議論採公孫龍之辭¶
以談㣲理　又曰李膺風性髙簡每見符融輙絶他賔¶
客聼其言論融幅巾奮袖談辭如雲膺每拊手歎息¶
零陵先賢𫝊曰張飛嘗就劉巴宿巴不與言諸葛亮謂¶
巴曰張飛雖武人敬慕足下足下宜少降意巴曰丈夫¶
<pb:KR3k0055_WYG_271-6b>¶
處世當交四海英雄如何與兵子共語　蜀志曰龎統¶
少時樸鈍未有識者司馬徽有人倫鑑統弱冠徃見徽¶
採桑𣗳上統桑下共語自晝逹夜徽甚異之　原呉志¶
曰張尚孫皓時為侍郎以言語辨捷見知　増冊府元¶
龜曰管輅冀州刺史裴徽檄召為文學從事一相見清¶
論終日不覺罷倦天時炎熱移牀在庭前𣗳下乃至雞¶
向晨然後出　世説曰管公明言與裴使君何鄧二尚¶
書劉太常兄弟語使人精神清發昬不假寐自此以還¶
<pb:KR3k0055_WYG_271-7a>¶
白日欲寝矣　又曰晉文王稱阮嗣宗天下之至慎毎¶
與之語語及𤣥逺未嘗&KR0391;否人物　冊府元龜曰昔李¶
宻以洗馬徴至洛司空張華問孔明言教何碎宻曰昔¶
舜禹臯陶相與語故得簡大與凡人言宜碎孔明與言¶
無已敵言教是以碎耳華善之　又曰裴頠字季彦樂¶
廣嘗與頠清言欲以理服之而頠辭論豐博廣笑而不¶
言時人謂言談之林藪　又曰王濟為侍中毎侍見未¶
嘗不諮論人物及萬幾得失濟善于清言修飾辭令諷¶
<pb:KR3k0055_WYG_271-7b>¶
議将順朝臣莫能尚焉　又曰王衍好善𤣥言惟説老¶
荘每捉玉柄麈尾與手同色義理有所不安隨即更改¶
世道口中雌黄　又曰阮修好易老善清言王衍當時¶
談宗自以論易畧盡然有所未了及與修談言寡而㫖¶
暢衍乃歎服　世説曰諸名士共至洛水戲樂令問王¶
夷甫曰今日戲樂乎王曰裴僕射善談名理混混有雅¶
致張茂先論史漢靡靡可聼我與王安豐説延陵子房¶
亦超超元著　冊府元龜曰樂廣尤善談論毎以約言¶
<pb:KR3k0055_WYG_271-8a>¶
析理以厭人之心裴楷嘗引廣共談自夕申旦雅相欽¶
挹尚書令衛瓘見廣而竒之曰自昔諸賢既沒嘗恐㣲¶
言将絶今乃復聞斯言于君矣　又曰潘京至洛樂廣¶
與京共談累日謂京曰君天才過人若加以學必為一¶
代談宗京遂勤學不倦時武陵戴昌父子亦善談俱為¶
京所屈　原衛玠别𫝊曰太尉王君見阮千里而問曰¶
老荘與聖教異阮曰将無同太尉善其言辟之為&KR0122;世¶
號阮瞻三語&KR0122;王君見而嘲之曰一言可辟何假于三¶
<pb:KR3k0055_WYG_271-8b>¶
阮曰茍是天下民望亦可無言而辟復何假于一言¶
増又曰玠至武昌見王敦敦與之談論彌日信宿敦顧¶
謂寮屬曰昔王輔嗣吐金聲于中朝此子今復玊振于¶
江表㣲言之緒絶而復續不悟永嘉之中復聞正始之¶
音阿平若在當復絶倒　世説曰郝隆為桓公南蠻參¶
軍三月三日㑹作詩不能者罰酒隆&KR0259;筆作一句云娵¶
隅躍清池桓問娵隅是何物荅曰蠻名魚為娵隅桓曰¶
作詩何以作蠻語隆曰千里投公始得蠻府參軍那得¶
<pb:KR3k0055_WYG_271-9a>¶
不作蠻語　又曰陸士龍荀鳴鶴未相識俱㑹張茂先¶
座張介令共語以其並有大才可勿作常談陸抗手曰¶
雲間陸士龍荀曰日下荀鳴鶴陸曰既開青雲覩白雉¶
何不張爾弓挾爾矢荀曰本謂雲龍騤騤乃是山鹿野¶
麋獸㣲弩強是以發遲張乃拊手大笑　又曰王武子¶
孫子荆各言土地人物之羙王曰其地坦而平其水澹¶
而清其人亷且貞孫云其山崔嵬以嵯峩其水㳌渫而¶
揚波其人礧砢而英多　又曰殷浩嘗至劉惔所殷理¶
<pb:KR3k0055_WYG_271-9b>¶
屈而遊詞不已劉亦不復荅殷去乃言曰田舍兒學人¶
作爾馨語　郭子曰孫盛徃殷浩共語左右進食冷而¶
復煖者數四彼我奮擲麈尾墮落滿餐飯中賔主遂至¶
暮忘餐　冊府元龜曰郗超有重名時沙門支遁以清¶
談著名于時風流勝貴莫不崇敬　又曰王濛善清談¶
謝安嘗稱羙濛語甚不多可謂令音　又曰謝安弱冠¶
詣王濛清言良久既去濛子修曰向客何如大人濛曰¶
此客亹亹然來逼人　世説曰謝太傅一生語未嘗誤¶
<pb:KR3k0055_WYG_271-10a>¶
每與客共語退後叙説向言皆有次第　又曰桓南郡¶
與殷荆州語次因作了語顧愷之曰火燒平原無遺燎¶
桓曰白布纒棺𣗳旒旐殷曰投魚深淵放飛鳥次復作¶
危語桓曰矛頭淅米劔頭炊殷曰百歳老翁攀枯枝顧¶
曰井上轆轤卧嬰兒殷有一參軍在座云盲人騎瞎馬¶
夜半臨深池殷曰咄咄逼人仲堪眇目故也　冊府元¶
龜曰謝朗善言𤣥理總角時病新起于叔父安前與沙¶
門支遁講論遂至相苦其母王氏出云新婦少遭家難¶
<pb:KR3k0055_WYG_271-10b>¶
一生所寄惟在此兒遂流涕攜朗去　又曰殷仲堪能¶
清言每云三日不讀道徳經便覺舌本間強其談理與¶
韓康伯齊名士咸愛慕之　又曰宋張敷好𤣥言初父¶
邵使與髙陽宗少文談繫象徃復數畨少文每欲屈拂¶
麈尾歎曰吾道東矣　又曰南齊張緒吐納風流聼者¶
皆忘飢疲見者肅然如在宗廟　又曰張融字思光𤣥¶
義無師法而神解過人白黒談論鮮能抗拒　又曰周¶
顒每賔友㑹同顒虛席晤語辭韻如流聼者忘倦與張¶
<pb:KR3k0055_WYG_271-11a>¶
融相遇輙以𤣥言相滯彌日不解　又曰梁伏曼容在¶
宋為尚書外兵郎嘗與袁粲罷朝相㑹言　理時論以¶
為一䑓二絶　又曰范縝好危言髙論不為士友所安¶
唯與外弟蕭琛相善琛名口辯毎服其簡詣　又曰何¶
朗早有才思尚清言周捨每與共談服其精理　又曰¶
陳周𢎞正善清談梁末為𤣥宗之冠　又曰後魏崔孝¶
芬博聞口辯善談論愛好後進終日欣然商確古今間¶
以嘲謔聼者忘疲　又曰髙閭強果敢直諫其在私室¶
<pb:KR3k0055_WYG_271-11b>¶
言裁聞耳及朝廷廣衆則談論&KR0289;起人莫能敵孝文以¶
其文雅之美每優禮之　又曰北齊陸法和言若不出¶
口時有所論則雄辯無敵然帶蠻音　唐楊綰𫝊綰雅¶
尚𤣥言造之者清談終晷而不及榮利欲干以私聞其¶
言必内愧止　唐六帖曰或告馮盎叛太宗詔将討之¶
魏徴諫曰盎反未状當懐之以徳盎懼必自來帝乃遣¶
韋叔諧喻盎盎遣智戴入侍帝曰魏徴一言賢于十萬¶
衆　又曰狄仁傑為兒時門人有被害者吏就詰仁傑¶
<pb:KR3k0055_WYG_271-12a>¶
誦書不置吏讓之荅曰黄卷中方與聖賢對何暇偶俗¶
吏語邪　又曰周允元同平章事武后宴宰相詔陳書¶
𫝊善言允元曰恥其君不如堯舜武三思劾奏語指斥¶
后曰聞其言足以誡安得為過　又曰李綱乞骸骨帝¶
罵曰卿為潘仁長史而羞朕尚書綱頓首曰潘仁賊也¶
志殘殺然諫輙止為其長史故無愧陛下功成厚自伐¶
臣言如持水内石敢久為尚書乎　又曰權徳輿善辯¶
論李吉甫秉政用李絳參賛是時帝切于治事無巨細¶
<pb:KR3k0055_WYG_271-12b>¶
悉責宰相吉甫與絳議論不能無持異至帝前遽言亟¶
辯徳輿從容不敢有所輕重　通鑑宋紀曰王旦為首¶
相薛奎發運江淮辭旦旦無他語但云東南民力竭矣¶
奎退歎曰真宰相之言也　又曰近臣有獻詩百篇者¶
執政請除龍圖閣直學士上曰是詩雖多不如孔道輔¶
一言遂以命道輔(道輔嘗率諫/官諫廢郭后)　又曰狄青入對自言¶
曰臣起行伍非戰伐無以報國願得畨落數百騎益以¶
禁兵羈賊首致闕下帝壮其言　又曰蘇軾改常州團¶
<pb:KR3k0055_WYG_271-13a>¶
練副使道金陵見王安石曰西方用兵連年不解東南¶
數起大獄公獨無一言以救之乎安石曰二事皆吕惠¶
卿啓之安石在外安敢言軾曰在朝則言在外則不言¶
事君之常禮耳上所以待公者非常禮公所以待上者¶
豈可以常禮乎　又曰王庠常作經説寄蘇軾軾復曰¶
經説一篇誠哉是言也　又曰徽宗自政和以後多㣲¶
行臣僚阿順莫敢言曹輔上疏諫帝得疏出示宰臣令¶
赴都堂審問余深曰輔小官何敢論大事輔曰大官不¶
<pb:KR3k0055_WYG_271-13b>¶
言故小官言之官有大小愛君之心一也　又曰靖康¶
初金人犯邊屢下求言之詔事稍緩則隂沮抑之當時¶
有城門閉言路開城門開言路閉之語　又曰胡安國¶
在中書一月多在告之日及出必有所論列或曰事之¶
小者盍姑置之安國曰事之大者無不起于細㣲今以¶
小事為不必言至于大事又不敢言是無時可言也¶
又曰兵部尚書孫傅上書乞復祖宗法度帝問之傅對¶
曰祖宗法惠民熈豐法惠國崇觀法惠奸時謂名言¶
<pb:KR3k0055_WYG_271-14a>¶
又曰宗澤在襄陽聞黄潛善復倡和議上疏曰臣雖駑¶
怯當躬冒矢石為諸将先得捐軀報國恩足矣帝覧其¶
言而壮之以為東京留守　又曰宗澤授岳飛陣圖飛¶
曰陣而後戰兵法之常運用之妙存乎一心澤是其言¶
飛由此知名　又曰元邪律楚材毎言興一利不若除¶
一害生一事不若減一事人以為名言　又曰孟珙字¶
璞玉在軍中參佐部曲論事言人人異珙徐以片言折¶
𠂻衆志皆愜　𩔖林曰真宗召陳摶至京師士大夫多¶
<pb:KR3k0055_WYG_271-14b>¶
求其言摶曰優游之所勿久戀得意之所勿再徃　又¶
曰元明善嘗副一䝉古大臣出使交趾瀕還國王贐以¶
兼金䝉古受之明善獨不受國王曰彼使臣已受矣公¶
何獨固辭明善曰彼所以受者安小國之心我所以不¶
受者全大國之體國王歎服　元呼遜𫝊曰至元初辛¶
以老臣子備宿衞世祖善其應對授兵部郎中¶
　　言語三¶
原身文　口實(左傳介子推曰言身之文/  書来世以台為口實)　自口　出¶
<pb:KR3k0055_WYG_271-15a>¶
身(詩好言自口乎易/言出乎身加  民)　有徴　無瑕(左傳叔向曰君子/之言信而有徴故)¶
(逺怨于其身謫六/帖善言無瑕)　同心　足志(易同心之言其臭如/蘭  左傳言以足志)¶
(不言誰知其/志足成也)　有章　無文(詩其容不改出言有章不/左傳曰言之無文行之)¶
(逺/)　興戎　階亂(大禹謨曰唯口出好興戎階易/曰亂之所生也言語以為)　為¶
詩　作乂(發言為詩從洪範二/曰言言曰  從作乂)　惟口　在耳(書經惟/口起羞)¶
(猶左傳言/  在耳)　立言　慎辭(白帖太上立徳其次立言立/言謂身沒言立于世  左傳)¶
(叔向曰晉為伯鄭入陳/非文辭不為功慎辭哉)　増夸毘　簡至(詩謂小人之/于人不以大)¶
(言夸之則以諛言毘之于冊府元龜晉劉惔字真長雅/善言理孫盛作易象妙  見形論簡文帝使殷浩難之)¶
<pb:KR3k0055_WYG_271-15b>¶
(不能屈帝乃命迎惔盛素敬惔及/至便與抗荅辭甚簡至盛理遂屈)　裏言　闗説(傳鄭/厲公)¶
(伐晉使謂原繁曰且寡人出伯父無裏言如史記公卿/皆由闗説闗通也謂因之以通其詞説亦  行者之有)¶
(闗/津)　語次　談叢(漢雋從容語次窟王/孝逸啓談叢理)　宴語　常談¶
(漢雋宴閒時共語談/  世説可勿作常)　流言　誶語(詩巧言如流浮浪/不根之言  漢雋)¶
(誶語責/讓也)　語塞　談止(漢雋語塞塞不行也益益部耆/舊傳董扶發辭抗論  部少雙)¶
(號談止注言凡善/談者遇之則止)　曼詞　軟語(漢雋曼詞曼美也語/  杜詩夜䦨接軟)¶
　飛芳　唾玉(初學記飛芳九霄生李詩/咳唾落九天隨風  珠玉)　金諾　麈¶
談(初學記空守黄/金諾  王衍事)　捲霧　爛霞(山堂肆考晉韓康伯/勝氣籠霽飛談捲霧)¶
<pb:KR3k0055_WYG_271-16a>¶
(一𩔗書陸士衡詩髙談/  何綺蔚若朝霞爛)　造𦞃　屬耳(世説許詢嘗詣/簡文爾夜月朗)¶
(風恬乃共作曲室中語襟情之語偏是許之所長辭寄/清婉有逾平日簡文不覺造𦞃共又手語逹于将旦既)¶
(而曰元度才情故未易多有元度詢字也者冊府元龜/後漢馬援閑于進對尤善述前世行事聞  莫不屬耳)¶
(忘/倦)　原含劔刃　吐玉屑(易吉人之辭寡若含劒刃不/敢動也  王澄與人書曰胡)¶
(母輔之字彦國吐嘉言如玉屑/霏霏不絶誠為後進之領䄂也)　不虛妄　極簡要(梁/書)¶
(何逺字義方言不盧妄盖其天性毎戲語人曰卿若得/我一妄語則謝卿一縑衆共伺之終莫能得  北史魏)¶
(愷&KR0118;青州長史固辭文宣大怒放還由是沈廢積年後/遇楊愔于路微自披陳楊曰發詔授官皆由聖㫖非選)¶
(曹所悉公不勞見訴愷應聲曰雖復零雨自天終待雲/興四岳豈得言不知楊欣然曰此言極為簡要數日用)¶
<pb:KR3k0055_WYG_271-16b>¶
(為霍州/刺史)　言言語語　穆穆皇皇(詩語禮記/言  之美)　大辯若¶
訥　巧言如流(六帖/  詩)　懐璧興咏　鑠金垂範　我求¶
懿徳　爾有嘉謀(詩/書)　慎乃出話　増無易由言(並/詩)¶
噓枯吹生　懸河㵼水(𩔗書後漢鄭泰曰孔公緒清談/髙論嘘枯吹生  世説王衍曰)¶
(吾觀郭象清語如懸/河瀉水乆而不竭)　冷若琴瑟　唾成珠璣(冊府元/龜晉裴)¶
(遐以辨論為業善叙名理詞氣清揚冷然若琴瑟支世/説王阮嘗曰聽王景文談如讀酈道元水經名川  渠)¶
(貫穿周匝無有間/斷咳唾皆成珠璣)　唯叙寒暄　善言雅俗(山堂肆考/晉王獻之)¶
(與兄徽之操之俱詣謝安二兄多言俗事獻之唯叙寒/暄而已既出客問三賢優劣安曰少者最勝客曰何以)¶
<pb:KR3k0055_WYG_271-17a>¶
(知之安曰吉人之辭寡躁人之辭多以此知之又五代/孫晟為人口吃遇人不能言道寒暄而已坐定則議論)¶
(風生聽者忘倦以袁豹善言雅俗/毎商確古今兼  誦咏聽者忘疲)　平子絶倒　王導¶
忘疲(山堂肆考晉衞玠善通荘老王平子毎聞玠言輙/絶倒于坐前後三聞為之三倒時人語曰衞君談)¶
(道平子絶倒頭世説王丞相導招祖約夜語至曉不眠/明旦有客公  𩯭未理亦小倦客曰公昨似失眠導曰)¶
(昨與士少語遂使人/忘疲士少祖約字)　口中雌黄　醉後酬荅(王衍肆/山堂)¶
(考唐焦遂口吃對客不能/一言醉後酬荅如注射)　戴良尚竒　叔寳入真(山/堂)¶
(肆考戴良字叔鸞東漢逸民也才髙倨傲議論尚竒曰/我獨歩天下誰與為偶  又衛叔寳善談老易自抱羸)¶
(疾簡于酬對時人歎曰/衛君不言言必入真)　奉揚仁風　善言𤣥理(續晉/陽秋)¶
<pb:KR3k0055_WYG_271-17b>¶
(袁宏機㨗辨速自吏部郎出為東陽郡謝安祖之執手/将别顧左右取一柄扇贈之宏應聲荅曰輙當奉揚仁)¶
(風慰彼黎/庶  謝朗)　敕疏取語　依方辨對(語林晉孝武與虞/嘯父飲酒醉拜不)¶
(能起帝呼人扶嘯父荅曰臣位未及扶醉未及亂非分/之賜所不敢當  冊府元龜袁紹大㑹賔客鄭康成最)¶
(後至乃延升上坐紹客多豪俊並有才説競設異端百/家互起康成依方辨對咸出問表皆得所未聞莫不嗟)¶
(服/)　音辭整飾　文采葩流(世説道壹道人好整飾音/辭從都下還東山經吳中)¶
(已而㑹雪下未甚寒諸道人問在道所經壹公曰風霜/固所不論乃先集其惨澹郊邑正自飄瞥林岫便已皓)¶
(然籍世説管輅與單子春談文采葩流枝葉横生少引/聖  多發天然子春與群士論難&KR0289;起輅人人酬對言)¶
(皆有/餘)　吐納風流　理致清逺(張緒祥山堂肆考晉太/保王  卒其族孫戌歎)¶
<pb:KR3k0055_WYG_271-18a>¶
(曰太保當正始之世不在能言之流及/與之言理致清逺豈非以徳掩言乎)　為有為無¶
忽來忽去(南史王份傳梁武帝嘗問羣臣朕為有為無/王份曰陛下應萬物為有體至理為無  彚)¶
(苑齊髙帝時魏人南侵至淮而退帝問何意忽来忽去/張融在下坐抗聲曰以無道而来見有道而去公卿咸)¶
(以為/㨗)　詞氣温雅　心神融暢(潛確𩔗書司馬彪曰孔/融髙談教令盈溢官曹)¶
(詞氣温雅可玩而誦于山堂肆考宋李常字公擇嘗曰/余昔雪中過范堯夫  西府先有五客在座予因衆人)¶
(論説民間利害公甚喜書室中無火坐乆寒甚公命温/酒来與坐客各舉两大白公曰説得通透後令人心神)¶
(融/暢)　不談糟粕　先嚼沈麝(又曰唐杜之松貞觀中為/河中刺史嘗請王無功講)¶
(禮無功荅曰吾不能揖讓邦君門談糟粕棄醇醪也香/又曰唐寜王毎與賔客議論先嚼沈麝方啓口發談)¶
<pb:KR3k0055_WYG_271-18b>¶
(氣噴於/席上)　不出一語　決以數言(又曰宋文潞公見石/蒼舒所藏禇遂良聖)¶
(教序墨跡愛玩不已令子弟臨一本休日宴僚屬出二/本令坐客别之客盛稱臨本為真蒼舒在坐不出一語)¶
(以辨笑啓潞公曰今日方知蒼舒孤寒盡又宋曽魯公/曰張安道論大事他人終日反復不能  公以數言决)¶
(之燦然成文皆/可書而誦也)　原當喻以正義　豈移于浮辭　鄙¶
小子之狂簡　竊先生之餘論　庶遵季布之諾　宜¶
附周任之言　茍不戒于三緘　則必違于千里(家語/孔子)¶
(入太廟有金/人三緘其口)¶
　　言語四¶
<pb:KR3k0055_WYG_271-19a>¶
増昌言(書帝曰来禹/女亦昌言)　善言(已見/上二)　原安定(禮安定辭/審言語也)¶
　輯矣(詩曰辭之輯/矣輯穆也)　君子文(禮文以君/子之辭)　桃李無言¶
(下自/成蹊)　鸚鵡能言(不離飛鳥猩猩/能言不離禽獸)　耳屬于垣(詩/)　易¶
出難悔(禮記口費而煩易/出難悔易以溺人)　鉗口結舌(顔真卿疏天下/之士方鉗口結)¶
(舌/)　君子約言　小人先言(俱禮/記)　文子呐呐(禮趙文/子其言)¶
(呐呐然不/出諸口)　増晤語(詩可與/晤語)　晤言(又可與/晤言)　原老吃¶
(管子曰吾畏事不敢事畏言不/為言故行年六十如老吃耳)　一言(左傳仁人之言/其利溥哉晏子)¶
(一言而齊/侯省刑)　不可已(又叔向曰辭之不可已也如是夫/子產有辭諸侯頼之若之何釋辭)¶
<pb:KR3k0055_WYG_271-19b>¶
　増食言(公羊傳荀息可/謂不食其言矣)　原多言(家語孔子云賜不/幸言而中是使賜)¶
(多言/也)　杜口(彚苑齊有辨士田巴于徂丘稷下一日伏/千人有魯連子謂巴曰先生之言似梟者)¶
(惡人也巴乃終身/杜口不復敢言)　苦甘(戰國䇿商君曰苦言藥也甘/言疾也貌言華也至言實也)¶
　増臚言(漢雋風聽臚言于市謂采/聽商旅所𫝊善惡之言)　款言(又曰欵言/不聼欵空)¶
(也/)　參語(又曰三人共/言曰參語)　屏語(又曰屏人/而私語)　揚語(漢霍/光𫝊)¶
(忽侍中揚語注/揚謂宣唱之也)　箝語(漢雋箝語謂箝/其語不聼妄言)　耳語(史記乃/效児女)¶
(呫囁/耳語)　口語(通鑑諸将/口語籍籍)　讜言(漢雋讜言/正言也)　誦言(又曰/誦言)¶
(公言/也)　索言(又曰俟自見索/言之盡言也)　謦欬(莊子夫逃空谷者/聞人足音跫然而)¶
<pb:KR3k0055_WYG_271-20a>¶
(喜况昆弟親戚之/謦欬其側者乎)　吐諾(初學記海岳尚可/輕吐諾終不移)　時議(杜/詩)¶
(時議歸/前烈)　談助(袁崧後漢書王充作論衡中土未有/𫝊者蔡邕入吳始見之以為談助)¶
無誰語(漢雋言無相知/之人誰可告語)　未足為勞(蜀志先主以伊籍/使吳孫權聞其才)¶
(辨欲逆折以辭籍適入拜權曰勞事無/道之君子籍對曰一拜一起未足為勞)　要言不煩(山/堂)¶
(肆考何晏自言易義精了所不觧者九事一日迎管公/明共論易公明剖析𤣥㫖九事皆明鄧颺在坐言君謂)¶
(善易而語不及易中辭義何也公明應聲曰夫/善易者不論易晏含笑賛之曰可謂要言不煩)　善¶
言(冊府元龜殷浩識度清逺弱冠有美/名尤善𤣥言為風流談論者所宗)　蟬聨(留史王/藴為㑹)¶
(稽内史時王悦来拜墓蘊子㳟省之留十餘日/方還蘊問其故㳟曰與阿大語蟬聨不得歸)　詞少¶
<pb:KR3k0055_WYG_271-20b>¶
理暢(彚苑嵇含與二陸譚覺詞少理暢言約事舉莫/不豁然若春日之泮薄氷秋風之掃枯葉也)¶
更相嗤笑(又曰晉摰虞才學通博太叔廣樞機清辨廣/談虞不能對虞筆廣不能荅更相嗤笑紛然)¶
(于/世)　辭義清𤣥(山堂肆考南宋張鏡與顔延之隣居顔/談論飲酒叫呼不絶而鏡靜黙無言後)¶
(鏡與客談延之從籬邉坐聽辭義清/𤣥延之曰彼有人焉由是不復叫呼)　言有頓挫(南齊/劉繪)¶
(𫝊永明末張融音㫖緩韻周顒辭致綺㨗繪之言吐/又頓挫有風氣時人為之語曰劉繪貼宅别開一門)¶
下坂走丸(山堂肆考唐張九齡毎與賔客議論經/㫖滔滔不竭如下坂走丸服其俊辨)　粲¶
花論(又曰唐李白與人談皆成句讀如春/葩麗藻粲于齒牙之間時號粲花論)　三妙(潛確/𩔗書)¶
(沈交字子正善屬文好武事又辨于/口時稱其筆之妙舌之妙刀之妙)　喜談政事(山堂/肆考)¶
<pb:KR3k0055_WYG_271-21a>¶
(宋蘇頌曰歐陽公不言文字而喜談政事蔡君/謨不言政事而喜論文章各不矜其所能也)　陳説¶
古今(又曰張天錫詣京師聞王彌俊才美譽乃造焉既/至見王風神清冷言語如流陳説古今無不貫悉)¶
(天錫/訝服)　未嘗妄語(通鑑宋司馬光自少至老未嘗妄語/自言吾無過人者但平生所為未嘗)¶
(不可對/人言耳)　諤諤(史記趙良對商君曰千人之諾諾/不如一士之諤諤諤諤直言也)　言¶
無粉飾(山堂肆考宋滕甫東陽人在帝前論/事如家人父子言無粉飾洞見肺肝)¶
　　言語五¶
原詩梁殷鈞大言應令詩曰噫氣為風揮汗成雨聊灼¶
戴山鼇欲持探&KR0201;古　又細言應令詩曰泛舟毛滴海¶
<pb:KR3k0055_WYG_271-21b>¶
為政蝸牛國逍遥輕塵上指辰問南北　又王規大言¶
應令詩曰俯身望日入下視見星羅噓八風而為氣吹¶
四海而揚波　又細言應令詩曰針鋒于焉止息髪杪¶
可以翺翔蚊眉深而易阻蟻目曠而難航　又王錫大¶
言應令詩曰欲遊五岳廹不得伸杖千里之木鱠横海¶
之鱗　又細言應令詩曰㝠㝠藹藹離朱不辨其實歩¶
蝸角而三伏經鍼孔而千日　又張纉大言應令詩曰¶
河流既竭日月俱騰罝羅㣲物動落雲鵬　又細言應¶
<pb:KR3k0055_WYG_271-22a>¶
令詩曰遨遊蟻目辨輕塵蚊睫成宇蝨如輪　又沈約¶
大言應令詩曰隘此大汛庭方知九垓局窮天豈彌指¶
盡地不容足　又細言應令詩曰開館尺棰餘築榭㣲¶
塵裏蝸角列州縣毫端建朝市¶
原賦楚宋玉大言賦曰楚襄王與唐勒景差宋玉遊于¶
陽雲之䑓王曰能為寡人大言者上坐王因唏曰操是¶
太阿戮(一作/剥)一世流血冲天車不可以厲至唐勒曰壮¶
士憤(一作/頓)兮絶天維北斗戾兮太山夷至宋玉曰方地¶
<pb:KR3k0055_WYG_271-22b>¶
為車圓天為蓋長劒耿介(一作/耿耿)倚天外王曰未也玉曰¶
并吞四夷飲枯河海跂越九州無所容止　又小言賦¶
曰楚襄王既登陽雲之䑓命諸大夫景差唐勒宋玉等¶
並進大言賦賦卒而宋玉受賞又曰有能為小言賦者¶
賜之雲夢之田景差曰戴氛埃兮乘&KR1934;塵體輕蚊翼形¶
㣲蚤鱗經由鍼孔出入羅巾唐勒曰析飛糠以為輿剖¶
粃糟以為舟憑蚋眥以顧盼附蠛蠓而遐遊又曰館于¶
蠅鬚宴于毫端烹蝨腦(一作/脛)切蟣肝㑹九族而同嚌猶¶
<pb:KR3k0055_WYG_271-23a>¶
委餘而不殫宋玉曰無内之中㣲物潛生比之無象言¶
之無名蒙蒙(一作/夢)景滅昩昩遺形纎于毳末之㣲蔑陋¶
于茸毛之方生視之則眇𦕈望之則冥冥離朱為之歎¶
悶神明不能察其情二子之言磊磊皆不小何如此之¶
為精王曰善賜雲夢之田　晉傅咸小語賦曰楚襄王¶
登陽雲之䑓景差唐勒宋玉侍王曰能為小語者處上¶
位景差曰么蔑之子形難為象晨登蟻埃薄暮不上朝¶
炊半粒晝復得釀烹一小蝨飽于鄉黨唐勒曰攀蚊髯¶
<pb:KR3k0055_WYG_271-23b>¶
附蚋翼我自謂重彼不極邂逅有急相切逼竄於針孔¶
以自匿宋玉曰析薜足以為棹舫粒糠而為舟将逺遊¶
以遐覧越蟬溺以横浮若渉海之無涯懼湮沒於洪流¶
彌數旬而汔濟陟蟣蟻之崇丘未升半而九息何時逹¶
乎杪頭　魏陳暄應詔語賦曰覈生民之要技實言語¶
以為前樞機誠為急務筆札乃是次焉擬金人於右階¶
稱石人于左邊鄭僑戎服而無媿張儀舌存而理痊唯¶
諾惟辯何者是與故知于時言言于時語語若乃聊城¶
<pb:KR3k0055_WYG_271-24a>¶
嶮峻齊陣交加燕将恐懼漢帝咄嗟魯連纔吐數句酈¶
子直御單車息十重之縈帶賢百萬之諠譁至于蘭䑓¶
静秘華燭髙明徐斟桂醑緩奏秦聲二三朋友數四才¶
英既説前賢之徃行重覩生死之交情扼腕抵掌攘袂¶
盱衡當斯時也何者為榮欲同吃如鄧士載欲作辯似¶
婁君卿為守為相並如此少意少事不成名¶
増書宋畢仲游與蘇軾書夫言語之累不特出口者為¶
言其形于詩歌賛于賦頌託于碑銘著于序記者皆言¶
<pb:KR3k0055_WYG_271-24b>¶
語也今知畏于口而未畏于文是其所是則見是者喜¶
非其所非則蒙非者怨喜者未必能濟君之謀而怨者¶
或已敗君之事矣官非諫官職非御史而好是非人危¶
身觸諱以遊其間殆猶抱石而救溺也¶
原賛魏王粲反金人賛曰君子亮直行不柔辟友賤不¶
恥誨焉是益我能發蹤彼用逺迹一言之賜過乎璵璧¶
末世不敦義與並易言而匪忠退有其讁¶
原論晉歐陽建言盡意論曰有雷同君子問于違衆先¶
<pb:KR3k0055_WYG_271-25a>¶
生曰世之論者以為言不盡意由來尚矣至乎通才逹¶
識咸以為然若夫&KR0253;公之論眸子鍾傅之言才性莫不¶
引此為談證而先生以為不然何哉先生曰夫天不言¶
而四時行焉聖人不言而鍳識存焉形不待名而方圎¶
已著色不俟稱而黒白以彰然則名之于物無施者也¶
言之于理無為者也而古今務于正名聖賢不能去言¶
其故何也誠以理得于心非言不暢物定于彼非言不¶
辨言不暢志則無以相接名不辨物則鍳識不顯鍳識¶
<pb:KR3k0055_WYG_271-25b>¶
顯而名品殊言稱接而情志暢原其所以本其所由非¶
物有自然之名理有必定之稱也欲辨其實則殊其名¶
欲宣其志則立其稱名逐物而遷言因理而變此猶聲¶
發響應形存影附不得相與為二茍其不二則無不盡¶
吾故以為盡矣¶
原箴晉蘇彦語箴曰孔子曰予欲無言又曰天何言哉¶
赫胥之世大庭之治元風陶鼓率直放志熈熈羣動無¶
欲無事逮于三季奔競滋彰雷動風駭飛辨雲翔戰國¶
<pb:KR3k0055_WYG_271-26a>¶
紛擾爭霸稱強爾乃遊説縱横騁技時王銜刃懐毒吐¶
膏示芳利動春露害重冬霜四紀若馳七都剪亡爰兹¶
末俗扇風簸揚先意承㫖原情察鄉擯爾籩豆和樂且¶
康¶
原銘孔子觀周入后稷廟廟堂右階之前有金人焉三¶
緘其口而銘其背曰古之慎言人也戒之哉戒之哉無¶
多言無多事多言多敗多事多患安樂必戒無行所悔¶
勿謂何傷其禍将長勿謂何害其禍将大勿謂不聞神¶
<pb:KR3k0055_WYG_271-26b>¶
将伺人燄燄弗滅炎炎若何涓涓不壅終為江河綿綿¶
不絶或成網羅毫末不札将尋斧柯　晉孫楚反金人¶
銘曰晉太廟有石人焉大張其口而書其胸曰古之多¶
言人也無少言無少事少言少事則後生何述焉夫唯¶
立言名乃長久胡為塊然生鉗其口凡夫貪財烈士殉¶
名盗跖為濁夷栁為清鮑肆為臭蘭圃為馨莫貴澄清¶
莫賤滓濊二者言異歸于一㑹堯懸諫鼓舜立謗木聼¶
采風謡惟日不足道潤羣生化隆比屋末葉陵遲禮教¶
<pb:KR3k0055_WYG_271-27a>¶
彌衰承㫖則順忤意則違時好細腰宫中皆飢時悦廣¶
額下作細眉逆龍之鱗必陷殺機括囊無咎乃免誅夷¶
顛覆厥徳可為傷悲則可用戒無妄之時假説周廟于¶
言為蚩是以君子追而正之¶
　　行一¶
原樞機　枝葉(見上一葉禮/行有枝)　修行　踐言(翟方進内/修行  修)¶
(身踐言謂/之善行)　通介有恒　功行累積(徐景山/詳節)¶
　　行二¶
<pb:KR3k0055_WYG_271-27b>¶
原發邇見逺(易行發乎/邇見乎逺)　三行(師氏教國三行一孝行/以親父母二友行尊賢)¶
(良三順行事師長/孝友而睦婣親)　百行(士有/百行)　六行(三物/六行)　行貳(詩/士)¶
(貳其/行)　行過乎恭　行成于内(禮/記)　行成而先(禮/記)　儒¶
行　素行　景行　増爽行(冊府元龜鮑焦曰吾聞之/世不已知而行之不已者)¶
(是爽行也上不已知而/干之不止者是毁亷也)　操行(又後漢袁閎少勵操行/苦身修節黄巾賊起相)¶
(約語不入其閭鄉人/就閎避難皆得全免)　原行潔(魏虞欽著書稱徐/邈曰志髙行潔)　増¶
髙行(通鑑宋張&KR1551;字子厚登進士甲科以無他兄弟獨/養其親閉户讀書四十年元豐中近臣薦其髙行)¶
　徳行(又宋种師道薦尹焞徳行可備勸/講召至不欲留賜號和靖處士)　八行(又宋/大觀)¶
<pb:KR3k0055_WYG_271-28a>¶
(元年開八行取士科八行者孝友睦婣任恤忠和也知/台州李諤文以徐中行薦中行聞之盡毁其所為文入)¶
(委羽山以避之或問之中行曰人而無行與禽獸等/使我得以八行應科目則彼之不被舉者非人𩔗與)¶
　　訥一(口吃并載/)¶
増冊府元龜曰漢李廣呐口少言　又曰後漢嚴翰善¶
春秋鍾繇嘗數與翰辨論短長繇為人機捷翰訥臨時¶
屈無以應　又曰髙彪家本單寒至彪有雅才而訥于¶
言後至内黄令　又曰魏鄧艾少為都尉學士以口吃¶
不得作翰佐為稻田守藂草吏　又曰晉朱伺有武勇¶
<pb:KR3k0055_WYG_271-28b>¶
而訥口不知書為郡将督見鄉里士大夫揖稱名而已¶
及為将遂以謙恭稱　又曰慕容納沈静深&KR0201;外訥内¶
敏　又曰南齊謝脁為尚書殿中郎隆昌初敕朓接北¶
使脁自以口訥啓讓不當不見許　又曰焦度為後将¶
軍嘗求竟陵郡不知所以置辭親人授之辭百有餘言¶
度習誦數日皆得上口㑹髙帝履行石頭城度于大衆¶
中欲自陳臨時卒忘所教乃大言曰度啓公度啓公度¶
無食帝笑曰卿何憂無食即賜米百斛　又曰後周樊¶
<pb:KR3k0055_WYG_271-29a>¶
深為太學博士雖博贍訥于辭辨故不為當時所稱¶
又曰盧柔性聰敏好學未弱冠解屬文但口吃不能持¶
論後至開府儀同三司　又曰隋祖君彦言辭訥澀有¶
才學官至東平書佐　又曰牛𢎞煬帝時為右光禄大¶
夫帝嘗令宣敕　至階下不能言退還拜謝云並忘之¶
帝曰𫝊語小辨故非宰相任也愈稱其質直¶
　　訥二¶
原心辯　口吃(郭林宗謂劉鴻儒口訥心辯有圭璋/之質  漢書揚雄口吃不能劇談)¶
<pb:KR3k0055_WYG_271-29b>¶
艾艾　期期(鄧艾口吃嘗語稱艾艾事詳戲謔帖/漢書周昌期期不奉詔事詳諫白)　増¶
好經術　有才識(冊府元龜晉郭璞好經術博學有髙/才而訥言論詞賦為中興之冠  又)¶
(晉孫惠口訥/好學有才識)　辭藻壮麗　言語澀難(又晉左思貎寢/口訥而辭藻壯)¶
(麗學又隋盧楚范陽人少有/才  鯁急口吃言語澀難)¶
　　訥三¶
原吉人辭寡(易/)　言事未嘗出口(漢書周勃張相如稱/為長者此兩人言事)¶
(曽不/出口)　造次不能自逹(吳漢字子顔質厚少文/造次不能以辭自達)　少言¶
(世說魏明帝口吃/少言而沈毅好斷)　好音樂(吳志魯恭王餘季年/好音樂口吃難言)　善¶
<pb:KR3k0055_WYG_271-30a>¶
著書(司馬相如口吃/而善于著書)　増樸訥(冊府元龜魏崔琰/少樸訥後至中尉)　木¶
訥(又後周王雅少而沈毅木/訥寡言有膽勇善騎射)　不能劇談(西京雜記惠/莊與朱雲論)¶
(辯口吃不能對指其胸曰口/雖不能劇談而此中多有)　稜等登(玉泉子唐世進/士及第湏謁宰)¶
(相時盧肇首冠有故不至次乃丁稜稜口吃意本言稜/等登科而稜頳顔汗發鞠躬移時乃曰稜等登稜等登)¶
(竟不能發其後語而罷翌日友人戲之曰聞君善箏可/得聞乎稜曰無之友人曰昨聞稜等登豈非箏聲邪)¶
　吃怒效已(後周鄭偉傳偉口吃嘗逐鹿扵野失之過/牧豎而問焉牧豎荅之亦吃偉怒謂效已)¶
(遂射/殺之)　好讀書(宋孔顗𫝊顗少骨鯁/有風力口吃好讀書)　艾氣(倦遊録王/汾口吃劉)¶
(攽嘲曰恐是昌家又疑非𩔖不見雄名惟/聞艾氣以周昌韓非揚雄鄧艾皆吃也)　酧據精悉¶
<pb:KR3k0055_WYG_271-30b>¶
(南齊書崔慰祖口吃/無華詞而酧據精悉)　議論詳辯(本傳李固居宰相口/吃接賔客頗蹇緩議)¶
(論人主前乃/更能詳辨)　談辨風生(南唐書孫晟口吃不能道寒/暄已而坐定談辨風生聽者)¶
(忘/倦)¶
　　利口一(失言/)　(誹謗附載/)¶
増易曰尚口乃窮　詩曰婦有長舌惟厲之階　又曰¶
莠言自口　又曰巧言如簧顔之厚矣　書曰無以利¶
口亂厥官　又曰罔以辯言亂舊政　禮記曰口惠而¶
實不至怨灾及其身　又曰有其言無其行君子恥之¶
<pb:KR3k0055_WYG_271-31a>¶
　子曰君子溺于口(言如溺水/不能自治)　老子曰多言數窮不¶
如守中　左傳曰叔向言小人之言僭而無徴故怨咎¶
及之　又曰上漏其言下失其臣　又曰富辰曰口不¶
道忠信之言為嚚　又曰宫室崇侈謗讟並作　漢楊¶
惲傳曰横被口語　劉向𫝊曰巧言醜詆　鄒陽獄中¶
上書曰衆口鑠金積毁銷骨　唐書音訓曰竒詆巧毁¶
之也誦訾明毁之也以言相毁曰訾¶
　　利口二¶
<pb:KR3k0055_WYG_271-31b>¶
増戰國䇿曰蘇秦説趙王于華屋之下抵掌而談趙王¶
大悦封為武安君　史記曰騶衍之術迂大而宏辨奭¶
也文具難施淳于髠久與處時有得善言故齊人頌曰¶
談天衍雕龍奭炙轂過髠　冊府元龜曰宋王鎮惡討¶
司馬休之既斬休之将朱襄因停軍抄掠及休之已平¶
髙祖怒不時見之鎮惡笑曰但令我一見公無憂矣髙¶
祖尋登城喚鎮惡鎮惡彊辨有口機隨時酧應髙祖乃¶
釋　𩔖林曰生公住虎邱講經宋文帝大㑹沙門食至¶
<pb:KR3k0055_WYG_271-32a>¶
衆疑僧律日過中不食帝曰始可中耳生公曰白日麗¶
天天言始中何得非中即舉箸而食莫不服其機辯¶
又曰劉繪為南康相郡人有居穢里者謁繪繪曰君有¶
何穢而居穢里應聲曰未審孔子何闕而居闕里繪歎¶
其辯速　冊府元龜曰南齊周顒字彦倫音辭辯麗出¶
口不窮宫商朱紫發口成句　又曰梁謝幾卿補國子¶
生齊文惠太子自臨䇿試謂祭酒王儉曰幾卿本長𤣥¶
理今可以經義訪之儉承㫖發問幾卿隨事辯對辭無¶
<pb:KR3k0055_WYG_271-32b>¶
滯者文惠大稱賞焉　又曰陳戚衮初仕梁簡文在東¶
宫嘗置宴集元儒之士令中庶子徐摛馳騁大義間以¶
劇談摛辭辯縱横諸人氣懾皆失次序衮時騁義摛與¶
徃復衮精采自若對答如流簡文深加歎賞　𩔖林曰¶
梁武問廣漢李膺曰今李膺何如昔李膺對曰今勝昔¶
帝問其故對曰昔事桓靈之主今逄堯舜之君　又曰¶
㑹稽孔珪家列植栁桐多搆山泉衡陽王鈞徃遊珪曰¶
殿下處朱門遊紫闥詎得與山人交邪答曰身處朱門¶
<pb:KR3k0055_WYG_271-33a>¶
而心遊江海形入紫闥而意在青雲珪善之　又曰魏¶
髙祖子名恂愉恱懌崔光子名劭朂勉髙祖曰我兒名¶
傍皆有心卿兒名傍皆有力對曰所謂君子勞心小人¶
勞力¶
　　利口三(失言/)　(謗附/)¶
原揺脣　緩頰(莊子揺脣鼓/舌  詳說)　躁人　辯士(易躁人之/辭多  避)¶
(辯士之/舌端)　費辭　騰說(禮記不費辭有言無/實也  易騰口說也)　喋喋¶
截截(漢書張釋之曰豈效此嗇夫喋喋利口㨗給/哉  書曰截截善諞言俾君子易辭諞音辨)　増¶
<pb:KR3k0055_WYG_271-33b>¶
譨譨　津津(彚苑注譨譨猶偬偬言皆競于佞也&KR0097;益/部耆舊𫝊劉子政談論津津甘如&KR0961;)¶
　鴟張　蟬聮(諸史言語妄大如鴟梟之張/大也鴟張大語  見言語)　滑稽¶
詼諧(史記滑稽傳談言㣲中可以觧紛優東方/朔枚臯不能持論好詼諧上以俳  畜之)　原辭¶
有枝葉　給奪慈仁(禮記天下無道則辭有枝葉注虚/華之言也  又子曰給奪慈仁奪)¶
(亂也言給辯亂/慈仁之徳也)　口費而煩　舌存自足(言煩數也舌/張儀事詳)¶
　美言不信　利口惟賢(老子信言/不美  書)　不思若訥　徒¶
務如流(大辯若訥流/詩巧言如)　禆竈多言豈不或中　嗇夫代¶
對響應無窮(張釋之詳/喋喋注)　増失言爽言　漂說(漢雋爽/言以矯)¶
<pb:KR3k0055_WYG_271-34a>¶
(情兮爽差也也彚/苑注漂說浮)　逸口　違言(書其發有逸口息以/言相違恨也鄭  有)¶
(違/言)　墜言　瞽說(漢雋墜言墜猶失也之又瞽/說言不中道若無目  人也)　原惟¶
口起羞　俾躬是瘁(書舌詩哀哉不能言/匪  是出俾躬是瘁)　多言數窮¶
　失辭獲戾　智伯失灌水之言　魏武有齗舌之戒¶
(詳/舌)　原誹謗理謗　致罪(鍾繇為廷尉聽君父已没臣/子得為理謗  漢書口語致)¶
(罪/)　増謗書　流言(史記甘茂曰樂羊攻中山三年拔/之樂羊反語功文侯示之謗書一)¶
(箧羣書武王崩成王幼周公攝政管叔及/其  弟流言于國曰公將不利于孺子)　飛語　浮¶
言(灌夫傳有飛語惡言聞上注飛語誹謗之/語無根而至也  書胥動以浮言謗言也)　醜㸃¶
<pb:KR3k0055_WYG_271-34b>¶
媒孽(醜㸃難嬰伏劔為易言被謗也全司馬遷言李陵/有國士之風今舉事一不當而  軀保妻子之臣)¶
(隨而媒/孽其短)　原毛玠下獄　孔融棄市(毛玠字孝先人有/云見黥面妻沒入)¶
(宫者玠曰天不雨為此也太祖聞怒收玠下獄廷尉鍾/繇詰曰自古有孥戮黥墨下獄遂黜免  孔融以對孫)¶
(權使有誹謗之/言坐此棄市)　聲聞于外　言不由中(詩傳/左)　人胥¶
效矣　我無是乎(詩/)　彼有人焉　謀于長者　増張¶
鈞草詔　廷珪作詩(通鑑金以天變肆赦命翰林學士/張鈞草詔蕭肄摘其語以為誹謗)¶
(金主殺鈞銓又宋茶陵縣丞王廷珪/作詩送胡  坐謗訕停官辰州編管)　原去自安之術¶
　效滅族之計　惟君子乃能　非聖人之教　九歌¶
<pb:KR3k0055_WYG_271-35a>¶
導屈原之情　五噫寫梁鴻之恨　玉石失真卞和泣¶
矣　駑驥齊駕伯樂哀之　殺其管叔見賦于鴟鴞¶
閔于周公用明於狼跋(並白/帖)¶
　　隠語¶
原麥麴鞠窮(左傳楚申叔展問還無社曰有麥麴乎有/山鞠窮乎注二物可以禦濕欲使無社逃)¶
(難于/泥中)　黄絹幼婦(漢邯鄲淳為曹娥碑文蔡邕題其後/曰黄絹幼婦外孫虀臼觧者曰黄絹)¶
(色絲幼婦少女外孫女子/虀臼受辛謂絶妙好辤也)　秦客廋辭(國語范文子曰/有秦客廋辭于)¶
(朝大夫莫之能對也吾知三焉武子怒曰童子何知/而三掩人扵朝擊之以杖折委笄廋辭謂作隠語也)¶
<pb:KR3k0055_WYG_271-35b>¶
舍人隠語(漢書郭舍人請/東方朔隠語)　庚癸(左傳吳申叔儀乞糧/于魯公孫有山氏有)¶
(山氏曰若登首山以呼曰庚癸乎則諾注庚西/方主榖癸北方主水軍中不得出糧故為隠語)　雞肋¶
(曹操出教唯曰雞肋/楊修曰公歸計決矣)　増筆来(通鑑宋施宜生閩人也/仕金以翰林學士来賀)¶
(正旦時諜者傳金𤣥造舟調兵之事上不深信館者以/首丘風宜生㣲問其的宜生顧其介不在旁乃為隠語)¶
(曰今日北風甚勁又取几間筆扣之曰/筆来筆来宜生歸為介所告金主烹之)¶
　　謳謡一¶
増說文曰謳齊歌也　原爾雅曰徒歌謂之謡　毛詩¶
曰心之憂矣我歌且謡　増抱樸子曰童謡猶助聖人¶
<pb:KR3k0055_WYG_271-36a>¶
之耳目况墳索之宏博哉¶
　　謳謡二¶
原列子曰堯㣲服遊康衢童兒謡曰立我蒸民莫匪爾¶
極不識不知順帝之則　韓子曰齊桓公飲酒醉遺其¶
冠恥之管仲曰公胡不雪之以政公曰善因發倉賜貧¶
窮三日而民歌之曰公胡不復遺其冠乎　左傳曰宋¶
城華元為植廵功城者謳歌曰睅其目皤其腹棄甲而¶
復于思于思棄甲復来　増又曰宋皇國父為太宰為¶
<pb:KR3k0055_WYG_271-36b>¶
平公築臺妨于農收子罕請俟農功之畢公不許築者¶
謳曰澤門之晳實興我役邑中之黔實慰我心　原新¶
序曰延陵季子以劔帯徐君墓樹徐人歌之曰延陵季¶
兮不忘舊故脫千金之劔兮帶丘墓　家語曰孔子相¶
魯齊人歸女樂魯君淫荒孔子遂行師乙送孔子曰吾¶
欲歌可乎歌曰彼婦之口可以出走彼婦之謁可以死¶
敗優哉游哉聊以卒嵗　吕氏春秋曰魏襄王使史起¶
為鄴令引漳水灌田民大得利相與歌曰鄴有賢令兮¶
<pb:KR3k0055_WYG_271-37a>¶
為史公決漳水兮灌鄴旁終古舄鹵兮生稻粱　増漢¶
書曰漢王既至南鄭諸將及士卒皆謡歌思東歸多道¶
止還者(未至南鄭/在道即止)　原史記曰曹參為漢相國百姓歌¶
之曰蕭何為法顜若畫一曹參代之守而弗失載其清¶
靜民以寜一(顜音/較)　又曰衞子夫為皇后弟青貴震天¶
下天下歌之曰生男無喜生女無怒獨不見衞子夫霸¶
天下　増漢書曰石顯與中僕射牢梁少府五鹿充宗¶
結友黨諸附倚者多寵位民歌之曰牢邪石邪五鹿充¶
<pb:KR3k0055_WYG_271-37b>¶
宗客邪印何累累綬何若若邪　又曰石顯失權數月¶
丞相條奏顯舊惡及其黨牢梁陳順皆免官五鹿充宗¶
左遷𤣥莬太守伊嘉為雁門都尉長安謡曰伊徙雁鹿¶
徙菟去牢與陳石無徒　原又曰趙中大夫白公奏穿¶
渠引涇水民得其饒歌之曰田于何所池陽谷口鄭國¶
在前白渠起後舉鍤如雲決渠為雨涇水一石其泥數¶
斗　又曰馮立為西河上郡在職公亷與兄野王相代¶
治行相似而多恩吏民歌曰大馮君小馮君兄弟繼踵¶
<pb:KR3k0055_WYG_271-38a>¶
相因循政如魯衞徳化均　又曰蜀童謡曰黄牛白腹¶
五銖當復時公孫述僭號扵蜀時人竊言王莽稱黄述¶
欲繼之故稱漢家貨泉當復也　東觀漢記曰張堪為¶
漁陽太守百姓歌曰桑無附枝麥秀兩岐張君為政樂¶
不可支(詳太/守)　又曰亷范為蜀郡太守百姓歌曰亷叔¶
度来何暮不禁火民安作昔無襦今五袴(詳太/守)　増又¶
曰朱暉為臨淮太守人為之歌曰強直自遂南陽朱季¶
吏畏其威民懐其惠　原又曰張霸為㑹稽郡越賊歸¶
<pb:KR3k0055_WYG_271-38b>¶
附童謡曰棄我㦸捐我矛盜賊盡吏皆休　増又曰王¶
渙除河内温令人為作謡曰王稚子代未有平徭役百¶
姓喜　陳留耆舊傳曰爰珍除六令吏人訟息教誨其¶
子弟歌曰我有田疇爰父殖置我有子弟爰父教誨¶
又曰吳祜為恒農令勸善懲姦貪濁出境甘露降年榖¶
豐童謡曰君不我憂人何以休不行畧署焉知人處¶
原謝承後漢書曰岑熈遷魏郡太守人歌之曰我有荆¶
棘岑君伐之我有蟊賊岑君遏之狗吠不驚足下生氂¶
<pb:KR3k0055_WYG_271-39a>¶
含哺鼓腹焉知凶灾我喜我生獨丁斯時羙哉岑君於¶
戲在兹　増又曰范丹字史雲為萊蕪長閭里歌之曰¶
甑中生塵范史雲釜中生魚范萊蕪　又曰陳臨為蒼¶
梧太守人歌曰蒼梧陳君恩廣大令死罪囚有後代德¶
參古賢天報施　袁山松後漢書曰李膺風格秀整髙¶
自標尚後進之士升其堂者以為登龍門因為七言謡¶
曰不畏强禦陳仲舉九卿直言有陳蕃天下楷模李元¶
禮天下好交荀伯條天下英秀王叔茂天下氷凌朱季¶
<pb:KR3k0055_WYG_271-39b>¶
陵天下忠貞魏少英天下稽古劉伯祖天下良輔杜周¶
甫天下才英趙仲經　又曰桓帝時汝南太守宗資任¶
用功曹范滂中人嫉之作七言謡曰汝南太守范孟博¶
南陽宗資主畫諾　原又曰皇甫嵩請冀州一年田租¶
以贍饑民百姓歌曰天下亂兮市為墟母不保子兮妻¶
失夫頼得皇甫兮復安居　又曰劉騊駼除樅陽長以¶
病免吏民思而歌之曰悒然不樂思我劉君何時復來¶
安此下民　又曰郭賀字喬卿為荆州刺史到官有殊¶
<pb:KR3k0055_WYG_271-40a>¶
政百姓歌曰厥德仁明郭喬卿忠正朝廷上下平　増¶
續漢書曰賈琮為交州刺史百姓安土為之歌曰賈父¶
來晚使我先反今見清平吏不敢飯　原又曰李燮拜¶
京兆詔發西園錢燮上封事遂止不發吏民愛敬乃謡¶
曰我府君道教舉恩如春威如虎剛不吐弱不茹愛如¶
母訓如父　吳志曰周瑜少精意于音樂三爵之後其¶
有闕誤瑜必知之知之必顧時人謡曰曲有誤周郎顧¶
　吳録曰王譚字世容為成武令民服德化宿惡奔迸¶
<pb:KR3k0055_WYG_271-40b>¶
父老歌曰王世容治無䨇省徭役盜賊空　㑹稽典録¶
曰徐𢎞字聖通為汝隂令誅鋤姦桀道不拾遺民歌之¶
曰徐聖通為汝隂平刑罰姦宄空　増晉書曰羊祜以¶
伐吳必藉上流之勢又時吳有童謡曰阿童復阿童銜¶
刀浮渡江不畏岸上獸但畏水中龍祜聞之曰此必水¶
軍有功但當思應其名者耳　又曰杜預遣周㫖伍巢¶
等伏兵樂鄉城外孫歆遣軍出拒王濬大敗而還㫖等¶
發伏兵隨歆軍而入歆不覺至帳下虜歆而還故軍中¶
<pb:KR3k0055_WYG_271-41a>¶
謡曰以計代戰一當萬　又杜預開楊口起夏水達巴¶
陵經千餘里内瀉長江之險外通零桂之漕南土歌之¶
曰後世無叛由杜翁孰識智名與勇功　原王隱晉書¶
曰王祥為本州别駕時人歌曰海内之康實頼王祥邦¶
國不空别駕之功　又曰裴秀年十餘嵗時人謡曰後¶
進領袖有裴秀　又曰諸葛恢字道明荀闓字道明蔡¶
謨字道明有名譽號曰中興三明時人歌之曰京師三¶
明各有名蔡氏儒雅荀葛清　増又曰潘岳初為河陽¶
<pb:KR3k0055_WYG_271-41b>¶
令以仕次宜為郎不得意時僕射山濤領選岳内非之¶
宻作謡曰閣道東有大牛王濟鞅裴楷鞦和嶠刺促不¶
得休　又曰太始中為賈充等謡曰裴賈王亂紀綱王¶
裴賈濟天下言亡魏而成晉也　劉恭叔異苑曰晉時¶
長安謡曰秦州中血沒踠唯有涼州倚柱看及惠愍之¶
間闗内殱破浮血漂舟張軌擁一方恩威共著　原襄¶
陽耆舊記曰山季倫每臨習池未嘗不大醉而還恒曰¶
此我髙陽池也襄陽城中小兒歌之曰山公何所去徃¶
<pb:KR3k0055_WYG_271-42a>¶
至髙陽池日夕倒載歸酩酊無所知時時能騎馬倒著¶
白接䍦舉鞭問葛强何如并州兒　増又曰襄陽太守¶
胡烈有惠化百姓謡曰羙哉明后雋哲惟嶷陶廣乾坤¶
周孔是則我武播暢威振遐域　又曰鄧攸為吳郡守¶
刑政清明後稱疾去職百姓數千人留牽攸船不得進¶
攸乃少停夜中發去吳人歌之曰紞如打五鼓鷄鳴天¶
欲曙鄧侯挽不留謝令推不去　原世說曰郗超王珣¶
並以俊才為桓大司馬所眷珣為主簿超為記室參軍¶
<pb:KR3k0055_WYG_271-42b>¶
超為人多&KR0161;珣形狀短小時人為之歌曰髯參軍短主¶
簿能令公喜能令公怒　文士𫝊曰束晳太康中大旱¶
晳乃令邑人躬自請雨三日水三尺百姓為之歌曰束¶
先生通神明請天三日甘雨零我&KR0112;以育我稷以生何¶
以酬之報束長生　増又曰應詹為南平郡郡人歌之¶
曰亂離既著殆為灰朽僥倖之運頼兹應后嵗寒不凋¶
孤境獨守拯我塗炭惠隆丘阜潤同江海恩猶父母¶
原續安帝紀曰司馬休之兄尚為桓𤣥所敗休之奔淮¶
<pb:KR3k0055_WYG_271-43a>¶
泗頗得彼之人心從者為之歌曰可憐司馬公作性甚¶
温良憶昔水邊戲使我不能忘　増崔鴻後趙録曰張¶
樓為臨水長殘忍無惠人謡之曰陽平張樓頭如箱見¶
人切齒劇虎狼　原趙書曰劉曜討陳安於隴城安死¶
隴城健兒乃謡曰隴上壮士有陳安體幹雖小腹中寛¶
愛養將士同心肝　又曰汲桑六月盛暑重裘累茵使¶
人扇患不清凉斬扇者時軍中為之謡曰士為將軍何¶
可羞六月重茵被豹裘不識寒暑斬他頭　増又曰燕¶
<pb:KR3k0055_WYG_271-43b>¶
人龎世為光禄勲奏案豪强苛尅人物咸懼疾之及卒¶
門無弔客時人為之謡曰龎家之巷車馬鱗鱗泥丸之¶
日無弔賔弔賔不來何所因由性苛刻寡所親　崔鴻¶
前秦録曰苻洪母姜氏因寢産洪驚悸而寤先是隴右¶
大霖雨百姓苦之謡曰雨若不止洪水必起故名之曰¶
洪　又曰初苻生夢大魚食蒲又長安謡曰東海大魚¶
化為龍男便為王女為公問在何所洛門東東海苻堅¶
封也時為龍驤將軍第在洛陽之東生不知是堅以謡¶
<pb:KR3k0055_WYG_271-44a>¶
夢之故誅侍中魚遵　原車頴秦書曰苻堅時闗隴百¶
姓豐樂民歌之曰長安大街兩邊種槐下走朱輪上有¶
鸞栖　増崔鴻崔氏家𫝊曰崔瑗為汲令開渠澮興造¶
稻田長老歌之曰上天降神明錫我慈仁父臨人布德¶
澤恩惠施以序　常璩華陽國志曰吳資字元約為巴¶
郡太守屢獲豐年人歌之曰習習晨風動㴻雨潤禾苗¶
我后恤時務我人以優饒　又曰閻慮字孟度為綿竹¶
令以禮讓為本童謡曰閻君賦政明且昶蠲苛去碎以¶
<pb:KR3k0055_WYG_271-44b>¶
禮讓　原殷氏世𫝊曰殷褒為滎陽令廣築學館㑹集¶
朋徒民知禮讓乃歌曰榮陽令有異政修立學校人易¶
性令我子弟恥訟爭　増商氏世𫝊曰商亮字子華舉¶
孝亷到陽城遇兩虎爭一羊亮按劔直前斬羊虎乃各¶
以其半去時人為之謡曰石里之勇商子華暴虎見之¶
藏爪牙　隋書曰韓擒虎平陳先是江東有謡曰黄斑¶
青驄馬發自夀陽涘來時冬氣末去日春風始皆不知¶
所謂擒虎本名豹平陳之際又乘青驄馬徃返時節與¶
<pb:KR3k0055_WYG_271-45a>¶
謡相應至是方悟　唐書曰顔遊秦武德初累遷亷州¶
刺史封臨沂縣男撫恤境内禮讓大行邑人歌之曰亷¶
州顔有道性行同莊老愛人如赤子不殺非時草髙祖¶
璽書勞勉之　通鑑宋紀曰韓琦范仲淹在兵間久號¶
令嚴明愛撫士卒諸羗不敢輙犯邊境邊人為之謡曰¶
軍中有一韓西賊聞之心膽寒軍中有一范西賊聞之¶
驚破膽¶
　　謳謡三¶
<pb:KR3k0055_WYG_271-45b>¶
原謡辭晉夏侯湛長夜謡曰日暮兮初晴天灼灼兮遐¶
清披雲兮歸山垂景兮照庭列宿兮皎皎星稀兮月明¶
停簷隅以逍遥兮盻太虛以仰觀望閶闔之昭晰兮麗¶
紫微之暉煥　又湛方生懷歸謡曰辭衡門兮至歡懷¶
生離兮苦辛豈羈旅兮一慨亦代謝兮感人四運兮道¶
盡化新兮嵗故氣慘慘兮凝晨風悽悽兮薄暮雨雪兮¶
交紛重雲兮四布天地兮一色六合兮同素山木兮摧¶
披津壑兮凝冱感羈旅兮苦心懷桑梓兮增慕胡馬兮¶
<pb:KR3k0055_WYG_271-46a>¶
戀北越鳥兮依陽彼禽獸兮尚然况君子兮思故鄉望¶
歸塗兮漫漫盼江流兮洋洋思涉路兮莫由欲越津兮¶
無梁　陳沈炯獨酌謡曰獨酌謡獨酌獨長謡智者不¶
我顧愚夫余未要不愚復不智誰當余見招所以成獨¶
酌一酌傾一瓢生涯本漫漫神理暫超超一酌矜許史¶
再酌傲松喬頻煩四五酌不覺凌丹霄倏忽厭五鼎俄¶
然賤九韶彭殤無異塟夷跖可同朝龍蠖非不屈鵬鷃¶
俱逍遥寄語號呶侣無乃大塵囂¶
<pb:KR3k0055_WYG_271-46b>¶
　　吟一¶
原說文曰吟歎也　釋名曰吟嚴也其聲本出于憂愁¶
故聲嚴肅使聼之悽歎也　毛詩序曰吟咏情性以風¶
其上　増湘中記曰涉湘千里但聞漁父吟中流相和¶
其聲綿邈也¶
　　吟二¶
原鹽鐵論曰曾子傍山而吟山鳥下翔　増莊子曰矘¶
然立于四墟之通倚槁梧而吟　又曰莊子謂惠子曰¶
<pb:KR3k0055_WYG_271-47a>¶
今子外乎子之神勞乎子之精依樹而吟據槁梧而暝¶
　西京雜記曰相如將聘茂陵人為妾文君作白頭吟¶
　原東觀漢記曰梁鴻常閉戸吟咏書記　増阮籍樂¶
論曰漢順帝上恭陵過樊濯聞鳥鳴而悲泣下横流曰¶
善哉鳥鳴使左右吟之其聲若是豈不佳乎此謂以悲¶
為樂也　蜀志曰諸葛亮早孤躬耕隴畆好為梁父吟¶
每自比于管樂　盛𢎞之荆州記曰新城郡瀙水别有¶
一溪其傍有白馬塞孟達登之歎曰金城千里遂為上¶
<pb:KR3k0055_WYG_271-47b>¶
瀙吟彼方人猶𫝊此聲韻悽激其哀思之音乎　原魏¶
志曰管輅隨軍西行過毌丘儉墓下倚松樹哀吟精神¶
不樂人問其故輅曰林木雖茂無形可久碑誄雖羙無¶
後可守　陳武列𫝊曰陳武字國本休屠胡人常騎驢¶
牧羊諸家牧豎數十人或有知歌謡者武遂學太山梁¶
父吟幽州馬客行及行路難之屬　増世說曰韓夀羙¶
姿容賈充女見夀心甚悅之内懷存想發于吟咏　王¶
粲登樓賦曰鍾儀幽而楚奏莊舄顯而越吟　唐書曰¶
<pb:KR3k0055_WYG_271-48a>¶
蔡允恭有風采善吟咏煬帝所屬詞賦多令諷誦之¶
原文士𫝊曰李康清亷有志節不能和俗為鄉里豪右¶
所共害故宦塗不進作遊山九吟　増明詩小𫝊曰陳¶
鳯字羽伯嘗月夜挂琴松間調所馴小猿得詩擁膝自¶
吟與猿聲相應¶
　　吟三¶
原後漢諸葛亮梁父吟曰步出齊城門遥望蕩隂里里¶
中有三墳纍纍正相似問是誰家冡田彊古冶子力能¶
<pb:KR3k0055_WYG_271-48b>¶
排南山文能絶地理一朝被䜛言二桃殺三士誰能為¶
此謀國相齊晏子　晉潘尼逸民吟曰莫我顧兮傲世¶
自遺舒志六合由巢是追沐浴洪池奮迅羽衣陟彼名¶
山採此芝薇朝雲靉靆行露未晞遊魚羣戲翔鳥䨇飛¶
逍遥博觀日晏忘歸嗟哉世士從我者誰¶
　　嘯一¶
増說文曰嘯吟也　又曰嘯蹙口出聲也　嘯㫖曰嘯¶
者其氣激于喉中而濁謂之言激于舌端而清謂之嘯¶
<pb:KR3k0055_WYG_271-49a>¶
言之濁可以通人事達性情嘯之清可以感鬼神致不¶
死出其言善千里應之出其嘯清萬靈授職故古之學¶
道者重矣　又曰嘯有十五章有深溪虎髙桞蟬空林¶
鬼巫峽猿下鴻鵠古木鳶之𩔖　原雜字解詁曰嘯吹¶
聲　毛詩曰有女仳離條其嘯矣條其嘯矣遇人之不¶
淑矣　増又曰之子歸不我過不我過其嘯也歌　又¶
曰嘯歌傷懷念彼碩人　原夢書曰夢吹嘯者欲有求¶
　　嘯二¶
<pb:KR3k0055_WYG_271-49b>¶
増山海經曰西王母其狀如人豹尾虎齒而善嘯蓬髮¶
戴勝(勝玉/勝也)　原莊子曰童子夜嘯鬼數若齒　漢晉春¶
秋曰桓帝幸樊城百姓莫不觀之有一老父獨耕不輟¶
議郎張温使問焉父嘯而不荅　魏畧曰諸葛亮在荆¶
州遊學每晨夜常抱膝長嘯　増英雄記曰向栩好讀¶
老子狀如學道又復似狂居嘗北坐被髮喜長嘯人客¶
從就輟伏不視人有問栩不荅　晉阮籍𫝊曰籍嘗于¶
蘇門山遇孫登與商畧古今及棲神道氣之術登皆不¶
<pb:KR3k0055_WYG_271-50a>¶
應籍因長嘯而退至半嶺聞有聲若鸞鳯之音響乎巖¶
谷乃登之嘯也　原竹林七賢論曰阮籍惟樂酒善嘯¶
聲聞數百步　晉陽秋曰稽康見孫登登對之長嘯而¶
不言　増晉中興書曰桓石秀風韻秀徹叔父冲嘗與¶
石秀共獵獵徒甚盛觀者傾坐石秀未嘗瞻盼嘯詠而¶
已　晉書曰謝奕桓温辟為安西司馬猶推布衣之好¶
在温座岸幘嘯咏無異常日温曰我方外司馬　又曰¶
王徽之在吳中一士大夫家有好竹欲往觀之逕造竹¶
<pb:KR3k0055_WYG_271-50b>¶
下諷嘯良久主人灑掃請坐徽之盡歡而去　又曰謝¶
鯤鄰家髙氏有女常往挑之女方織以梭投折鯤齒既¶
歸傲然長嘯曰猶不廢我嘯歌　世說曰謝太傅與孫¶
興公諸人泛海風起浪湧諸人色動太傅神情方王吟¶
嘯不輟　又曰王子猷嘗寄人空宅便令種竹嘯詠良¶
久直指竹曰何可一日無此君　又曰謝萬北征嘗以¶
嘯咏自髙未嘗撫慰衆士謝公謂曰汝為元帥宜數喚¶
諸將慰勞之萬都無說直以如意指四座曰諸公皆是¶
<pb:KR3k0055_WYG_271-51a>¶
勁卒諸將甚怨之　原郭子曰劉道真少時善歌嘯有¶
一老姥識其非常人甚樂其歌嘯乃殺㹠進之道真食¶
㹠不謝　増趙書曰石勒屯葛陂值天雨不息長史刁¶
膺勸勒降晉勒愀然長嘯張賔勸勒還北勒攘袂鼓髯¶
曰賔計是也　原搜神記曰趙炳嘗臨水從船人乞渡¶
船人不許炳乃張蓋坐其中長嘯呼風亂流而濟　増¶
通鑑宋紀曰蘇舜欽既放廢寓于吳中與髙僧逸士吟¶
嘯自適　元劉固𫝊曰固父述刻意問學&KR0201;性理之說¶
<pb:KR3k0055_WYG_271-51b>¶
好長嘯　明詩小𫝊曰徐文長貌修偉白晢音朗然如¶
唳鶴中夜呼嘯有羣鶴應焉¶
　　嘯三¶
増倚柱　登臺(列女傳曰魯漆室邑之女過時未適人/倚柱而嘯傍人聞之心莫不為之慘者)¶
(鄰婦從之遊曰何嘯之悲也子欲嫁乎吾為子求偶漆/室女曰吾豈為不嫁之故而悲哉憂我君老太子少也)¶
(有吳越春秋曰吳王闔閭將欲伐楚登臺向南風而嘯/  頃而歎羣臣莫有曉王意者伍子胥深知王憂乃薦)¶
(孫武善為兵法/人莫知其能)　原阮公臺　成瑨坐(白帖阮嗣宗善/嘯聲與琴諧陳)¶
(留有阮公嘯臺南後漢書成瑨為南陽太守委任公/曹岑公孝語曰  陽太守岑公孝𢎞農成瑨但坐嘯)¶
<pb:KR3k0055_WYG_271-52a>¶
増越王抱柱　王廙倚樓(呉越春秋越王念呉欲復之/乃中夜抱柱而哭訖承之以)¶
(嘯于是羣臣咸曰君王何愁心之甚也夫復讐誅敵非/君王之憂自是臣下之急務  王廙别𫝊曰王𨗳與庾)¶
(亮遊於石頭㑹遇廙至邇日迅風/飛帆廙倚樓而長嘯神氣甚逸)　嘯如笙竽　響動¶
林壑(王子年拾遺記曰太始二年南方有因霄之國人/皆善嘯其丈夫嘯聞百里婦人嘯聞五十里如笙)¶
(竽之音秋冬則聲清亮春夏則聲沈下人舌尖處倒向/喉内亦曰兩舌重沓以爪徐徐刮之則嘯聲逾逺  孫)¶
(登别傳曰孫登魏末處北山中以石室為宇編草自覆/阮嗣宗聞登而徃造焉適見苫蓋被髮端坐巖下鼔琴)¶
(嗣宗自下趨之既坐莫得與言嗣宗乃嘲嘈長嘯與鼔/琴音諧㑹雍雍然登乃逌爾而笑因嘯和之妙響動林)¶
(壑/)　靈源之餘音　姑石之遺響(神境記曰滎陽郡西/有靈源山有石髓紫)¶
<pb:KR3k0055_WYG_271-52b>¶
(芝昔者有抺藥此山聞林谷間有長嘯者今樵人往往/猶聞焉  異苑曰尋陽姑石在江之坻初桓靈寳至西)¶
(下令人登之中嶺便聞長嘯聲/甚清澈至峯見一人箕踞石上)¶
　　嘯四¶
増塵落瓦飛(西京雜記曰東方生善嘯每/一曼聲長嘯輙塵落瓦飛)　箕踞嘯歌¶
(世說曰晉文王徳盛功大坐席嚴敬□/于王者唯阮籍箕踞嘯歌酣放自若)　霹靂聲(潜確/𩔖書)¶
(曰峩嵋陳道士善長嘯/作霹靂聲坐客驚悚)¶
　　嘯五¶
原詩晉陸雲詩逍遥近南畔長嘯作悲歎　又郭璞詩¶
<pb:KR3k0055_WYG_271-53a>¶
曰緑蘿結髙林蒙蘢盖一山中有冥寂士靜嘯撫清絃¶
原賦晉成公綏嘯賦曰逸羣公子體竒好異傲世忘榮¶
絶棄人事于是延友生集同好精性命之至機研道徳¶
之𤣥奥邈跨俗而遺身乃慷慨而長嘯發妙音于丹脣¶
激哀音于皓齒響抑揚而潜轉氣衝鬱而熛起協黄宫¶
于清角雜商羽于流徴飄遊雲于泰清集長風乎萬里¶
良自然之至音非絲竹之所擬是故聲不假器用不借¶
物近取諸身役心御氣動脣有曲發口成音觸𩔖感物¶
<pb:KR3k0055_WYG_271-53b>¶
因歌隨吟清激切于笙竽優潤和于琴瑟烈烈飇揚啾¶
啾響作奏胡馬之長嘶廻寒風乎北朔又似鴻雁之將¶
雛羣鳴號乎沙漠故能因形創聲隨事造曲應物無窮¶
機發響速乃吟咏而發散聲絡繹而響連心滌蕩而無¶
累志離俗而飄然　又殷仲堪將離詠曰爾乃理轡杖¶
䇿或乘或步行悲歌以諧歡朗長嘯以啟路¶
原書晉桓𤣥與袁宜都書論嘯曰讀卿歌賦序咏音聲¶
皆有清味然以嘯為髣髴有限不足以致幽㫖將未至¶
<pb:KR3k0055_WYG_271-54a>¶
　邪夫契神之音既不俟多贍而通其致苟一音足以究¶
　清和之極阮公之言不動蘇門之聽而㣲嘯一鼓𤣥黙¶
　為之解顔若人之興逸響惟深也哉　袁山松荅桓南¶
　郡書曰嘯有清浮之美而無控引之深歌窮淵根之致¶
　用之彌覺其逺至乎吐辭送意曲究其奥豈脣吻之切¶
　發一往之清冷而已哉若夫阮公之嘯蘇門之和盖感¶
　其一竒何為徴此一至大疑嘯歌所拘邪¶
　¶
<pb:KR3k0055_WYG_271-54b>¶
　¶
　¶
　¶
　¶
　¶
　¶
　¶
御定淵鑑𩔖函卷二百六十六¶
