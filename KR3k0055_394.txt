# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.062116
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十九 
<pb:KR3k0055_WYG_394-1a>¶
　欽定四庫全書¶
御定淵鑑類函卷三百八十九¶
　　食物部二(粥/飥)　(糜糒糝糭餅粔増粄寒増䊚麵増餺/糗          籹    具      麰)¶
　　　(胡飯/飣餖)　(増泠淘肉増餌/増餻      脯)　(増餛飩/腊  炙)　(増饅頭/蒸  炰)　(増/鮓)¶
　　　(膾/鯖)¶
　　　粥一¶
　原張楫廣雅曰粥糜饘也　増又曰粥厚曰饘粥薄曰¶
　酏米爛曰潘　原釋名曰糜煮米使糜爛也粥濯于糜¶
<pb:KR3k0055_WYG_394-1b>¶
　粥粥然也　増又曰寒粥末稻米投寒水中育育然¶
　原說文曰周謂之饘宋衛謂之餰　揚雄方言陳楚之¶
　間相謁食麥謂之餥(扶味/反)　左傳正考父鼎銘云饘于¶
　是粥于是以餬予口　風土記曰天正日南黄鐘踐長¶
　是日始牙動為饘粥以養幼俗尚以赤豆為糜所以象¶
　色也　郭義恭廣志曰遼東赤粱魏武帝以為御粥¶
　南越志曰盧陵城中有井半青半黄黄者甜滑宜作粥¶
　色如金似灰汁甚芬馨　鄴中記曰并州之俗以冬至¶
<pb:KR3k0055_WYG_394-2a>¶
日後百日為介子推斷火冷食三日作乾粥中國以為¶
寒食　涼州異物志曰髙昌僻土有異于華寒服冷水¶
暑啜羅闍(郡人/呼粥)　天文要集曰玉井主粥厨¶
　　粥二¶
原周書曰黄帝始烹穀為粥　増禮記曰齊大饑黔敖¶
為粥于路有餓者來敖左奉食右執飲曰嗟來食餓者¶
揚目而視曰予惟不食嗟來之食以至于斯也　史記¶
曰左師觸龍見趙太后曰食得無衰乎太后曰恃粥耳¶
<pb:KR3k0055_WYG_394-2b>¶
　呉錄曰朱桓除餘姚長遇疫癘穀食荒貴桓分部良¶
吏隱親醫藥食粥相繼士民感戴之　王隱晉書曰賊¶
杜弢下蜀人飢陶侃多作粥以待之于是悉降　世說¶
曰郗嘉賔三伏之月詣謝公于時炎暑熏赫雖當風交¶
扇猶沾汗流離謝著故練衣食熱白粥晏然無異　宋¶
書曰戴顒與兄㪍並隱遁有名中書令王綏嘗攜客之¶
㪍㪍等方進豆粥綏曰聞卿善琴試欲一聽㪍不荅綏¶
恨而去　齊書曰宣孝成皇后生髙帝髙帝年二嵗乳¶
<pb:KR3k0055_WYG_394-3a>¶
人乏乳后夢神以兩甌麻粥與之覺而驚乳因此豐足¶
　後魏書曰崔浩道武季年威風嚴峻官省左右以微¶
過待罪莫不逃避隱匿自下皆變獨浩恭勤不怠或終¶
日不歸帝知之輙命賜以御粥　又曰薛眞度為豫州¶
刺史景明初豫州大饑眞度表曰别出食米五十斛為¶
粥救其甚者詔曰眞度所表甚有愛濟百姓之意　時¶
鏡新書曰齊魏收當寒食餉王元景粥因與收書曰始¶
知令節須御麥粥加之以糖彌覺香冷　蘇軾帖曰夜¶
<pb:KR3k0055_WYG_394-3b>¶
飢甚呉子野勸食白粥云能推陳致新利膈益胃¶
　　粥三¶
原擲杯　納槖(郭林宗傳曰林宗嘗止陳國文學見童/子魏徳公求近其房供給灑掃林宗嘗)¶
(不住夜中命作粥一啜怒而呵之曰為長者作粥使沙/不可食以杯擲地徳公更為進之三呵徳公姿無變容)¶
(子左傳曰晉人執衛侯寘諸深室寗/  職納槖饘焉杜預注云饘糜粥也)　屑麴　斧氷(晉/紀)¶
(建興中京師饑甚太倉有麴數十䴵麴允屑為粥以供/帝  魏武帝苦寒行曰行行日以逺人馬同時飢擔囊)¶
(行采薪斧/氷持作糜)　烹穀　泛膏(上詳粥二忽齊諧記曰呉縣/張成夜起  見一婦人立于)¶
(宅南角舉手招成曰此地是君家之蠶室我即此地之/神明年正月半宜作白粥泛膏于上以後年年大得蠶)¶
<pb:KR3k0055_WYG_394-4a>¶
(今之作膏/糜像此)　劉家發盆　尹氏羅鼎(續捜神記曰樂安/劉池荀家在夏口)¶
(忽有鬼來劉家喜偷食劉即于池家煮冶葛取二升汁/宻齎還家向夜舉家作粥食餘一甌因瀉葛汁著中于)¶
(瓦上以盆覆之人定後聞鬼從外来𤼵盆啖糜既湏臾/間在屋頭吐遂于此絶  錄異傳曰周時尹氏貴盛五)¶
(葉不别㑹食數千人遭饑荒/羅鼎作粥聽之聲聞數十里)　増煮茶　屑榆(茶錄呉/人采茶)¶
(煮之名茗粥里新唐書曰陽城嵗饑/屏跡不過鄰  屑榆為粥講論不輟)　宰相三種　翰¶
林一甌(清異錄曰魏王繼岌每薦羮以羊兔猪臠參之/時盧澄為平章事趨朝待漏堂厨具小饌澄惟)¶
(進粥其品曰粟粥乳粥豆沙加糖粥三種並供澄取少/許倂和而食厨官遂有王羮亥卯未相粥白𤣥黄之語)¶
(賜金鑾宻記曰白居易在翰林/  防風粥一甌食之口香七日)　祝染夢榜　少游典¶
<pb:KR3k0055_WYG_394-4b>¶
衣(昔有姓祝名染者嘗遇嵗饑施粥以濟四方之貧者/後生一子初赴試染夢一人手持狀元榜豎于門外)¶
(上寫四字曰施粥之報未幾有人報其子狀元及第少/秦少游為黄夲校勘錢穆父户部尚書皆居東華門)¶
(游遊春日有詩遺穆父云三年京國鬢如絲又見新花/發故枝日典春衣非為酒舉家食粥已多時穆父以米)¶
(二石/送之)¶
　　粥四¶
原奉饘以祭(孔融列𫝊云漢末天下荒亂融/毎旦以饘一盛魚一首以祭)　養老行¶
糜(禮記云仲秋之月養良/老授几杖行糜粥飲食)　蜀嫗茶粥(𫝊咸為司隸教/云聞南市有蜀)¶
(嫗作茶粥賣之亷/事打破其器物)　許婦粟粥(郭子云許允為吏部即/多用其鄉里帝遣虎賁)¶
<pb:KR3k0055_WYG_394-5a>¶
(収之婦云無憂尋/還作粟粥待之)　進粥却寒(太公金□云武王伐紂/都洛邑而雪深丈餘師)¶
(尚父使人持一器粥開門而/進曰天寒故進熱粥以却寒)　咄嗟便辦(晉書石崇為/客作豆粥咄)¶
(嗟便辦王愷不/能及毎以為恨)　朝輔作粥(曹植表云諸老熙朝之/輔每作粥食肴惟蔬薤)¶
都亭賦粥(謝承後漢書云南陽陸續仕郡户曹吏時饑/荒太守尹興使續于都亭賦民饘粥續悉簡)¶
(閱其人訊以名氏六百/餘人無有差謬興異之)　與國飢者(檀弓云公叔文子/卒其子戌請諡于)¶
(君君曰昔者餓衛國凶饑夫子/為粥與國之  者是不亦惠乎)　　衆分歠之(九州春/秋云臧)¶
(洪為袁紹所圍糧食已盡主簿啓/内厨米三斗使作薄粥衆分歠之)　飢寒俱解(東觀漢/記云光)¶
(武為王即所追至蕪蔞亭馮異上豆粥明/旦謂諸将曰昨得公孫豆粥飢寒俱解)　全活甚衆¶
<pb:KR3k0055_WYG_394-5b>¶
(王薈别𫝊云薈為呉郡内史其年大/饑薈出私財為百姓饘粥全活甚衆)　作粥呼之(王隱/晉書)¶
(云孔恒大作粥置門外呼飢人/食之謂是嗟來皆無徃食者)　餔粥折齒(焦氏易林/云餔粥折)¶
(齒失其/道理)　郭邑送粥(獻康教云自今郭邑居/民死䘮者可令送餌粥)　鄰里為¶
粥(禮記云親始死水漿不入口三日不/舉火故鄰里為之糜粥以飲食之)　詔誦楚辭每¶
誦與粥(劉歆七畧云孝宣皇帝詔徴被/公命誦楚辭每一誦輙與粥)　集諸談士每¶
自設粥(俗說云晉簡文集諸/談士夜坐每自設粥)　増散俸(梁書曰任昉為/義興太守嵗荒)¶
(㪚私俸米豆為/粥活三千餘人)　飼飢(後魏書曰韋朏字遵顯少有志/業年十八辟州主簿時嵗儉朏)¶
(以家粟造粥以飼/飢人所活者甚衆)　天下達禮(禮記曰悼公之䘮季/昭子問于孟敬子曰)¶
<pb:KR3k0055_WYG_394-6a>¶
(為君何食敬子曰食粥天下之達禮也又曰穆公之母/卒使人問于曽子如之何對曰申也聞諸申之父曰哭)¶
(泣之哀齊斬之情饘粥/之食自天子達于庶人)　旬方為粥(梁書曰庾沙彌母/劉氏亡水漿不入)¶
(口累日初進大麥薄飲經年/旬方為薄粥終䘮不食鹽酢)　為粥于路(又曰蕭景為/南州刺史㑹)¶
(年荒計口賑恤又為/饘粥于路以賦之)　曹褒致粥(東觀漢記曰曹褒遷/将作大匠上聞褒病)¶
(使致醫/藥糜粥)　州門造粥(後魏書曰楊逸為光州刺史時灾/儉連嵗逸欲以倉粟賑給而所司)¶
(懼罪不敢逸曰國以人為夲人以食為天假令以此獲/戾吾所甘心遂出粟然後申表右僕射元羅以下謂公)¶
(儲難闕並執不許尚書令臨淮王彧以為宜貸二萬詔/聴貸五萬逸既出粟之後其老小殘疾不能自存活者)¶
(又于州門造粥飼之将死而/得濟者以萬數帝聞而善逸)¶
<pb:KR3k0055_WYG_394-6b>¶
　　粥五¶
增詩唐李啇隱荅寄賜餳粥詩曰粥香餳白杏花天省¶
對流鶯坐綺筵今日寄來春已老鳯樓迢遞憶鞦韆¶
宋蘇軾豆粥詩曰君不見滹沱流澌車折軸公孫倉皇¶
奉豆粥濕薪破竈自燎衣飢寒頓解劉文叔又不見金¶
谷敲氷草木春帳下烹煎皆美人萍虀豆粥不傳法咄¶
嗟而辦石季倫干戈未解身如寄聲色相纒心已醉身¶
心顛倒自不知更識人間有眞味豈如江頭千頃雪色¶
<pb:KR3k0055_WYG_394-7a>¶
蘆茅簷出沒晨烟孤地碓舂秔光似玉沙瓶煮豆軟如¶
酥我老此身無著處賣書來問東家住卧聽雞鳴粥熟¶
時蓬頭曵履君家去　陸游食粥詩曰世人箇箇學長¶
年不悟長年在目前我得宛丘平易法只將食粥致神¶
仙(張文潛有食粥/說謂可以延年)　又薄粥詩曰薄粥枝梧未死身飢¶
腸且免轉車輪從來不解周公意養老常湏祝鯁人¶
范成大口數粥行曰家家臘月二十五淅米如珠和豆¶
煮大杓轑鐺分口數疫鬼聞香走無處鎪薑屑桂澆蔗¶
<pb:KR3k0055_WYG_394-7b>¶
糖滑甘無比勝黄粱全家團欒罷晩飯在逺行人亦留¶
分褓中孩子強教嘗餘波徧沾獲與臧新元協氣調玉¶
燭天行已過來萬福物無疵癘年穀熟長向臘殘分豆¶
粥¶
　　糜一¶
原滿三盂　餘一杯(袁𢎞紀曰獻帝敕侍中劉艾取米/豆五升于御前作糜得滿三盂于)¶
(是詔尚書曰米豆五升得糜三盂而人委頓何也随括/地國云羿年五嵗父母入山羿年二十能習弓射  徃)¶
(每食糜則/餘一杯也)　三人墮鑊輙焦　二方委火忘箄(録異傳/云周時)¶
<pb:KR3k0055_WYG_394-8a>¶
(尹氏有三人墮糜鑊中輙焦爛糜深故也丘世說賔客/詣陳太丘宿太丘使元方季方炊客與太  議論二人)¶
(進火俱委而竊聽炊忘著箄飯落釡中太丘問炊何不/餾二子跪曰大人與客語乃俱竊聽炊忘著箄飯今成)¶
(糜太丘曰爾頗有所諳不對曰彷彿志之二子俱說更/相易奪言無遺失太丘曰如此但糜自可何必飯也)¶
　増縛醉　賜寒(五代史附録曰東女直能釀糜為酒/醉則縛之而睡醒而後解不然則殺)¶
(人坐元史夲紀晉王噶瑪拉嘗出征駐金山㑹大雪擁/火  帳内顧謂左右曰今日風雪如是吾與卿處猶有)¶
(寒色彼從士亦人耳腰弓矢荷刃周盧之外其/苦可知遂命饔人大為肉糜親嘗以徧賜之)¶
　　糜二¶
原作糜食飢者(呉錄云海鹽李夀作糜/以食飢者而不自名)　為飢民作糜¶
<pb:KR3k0055_WYG_394-8b>¶
(漢獻帝紀曰興平元年帝在長安是嵗穀一斛五十萬/豆麥一斛二十萬帝使侍御史侯汶出太倉米豆為飢)¶
(人作/糜)　増噉糜(俗說曰王東亭常之呉郡就汰公宿别/汰公設豆藿糜自噉一大甌東亭有難)¶
(色汰公強/進半甌)　潰粥(六書曰糜故粥/之潰熟者也)¶
　　糝¶
原藜羮不糝(莊子云原憲居/魯藜羮不糝)　藜蒸不糝(墨子云孔子/窮于陳蔡之)¶
(間蒸藜/不糝)　無損肉鮓使糝肥羮(神異經曰南方有獸名/無損肉可作鮓使糝肥)¶
(羮而咋肉不壤吞之不入糝盡更添肉復作鮓如初愈/美名不盡鮓是也案此獸如鹿豕頭善依人求五穀割)¶
(取肉不病/肉自復生)　日食百粒以糝藜藿(老子𫝊云桑虞䘮父/毀瘠過禮日食百粒)¶
<pb:KR3k0055_WYG_394-9a>¶
(以糝/藜藿)　増米屑(米屑為糝釋名糝/&KR2899;也相黏&KR2899;也)　米粉(禮内則云糝/取牛羊豕之)¶
(肉三如一小切之與稻米稻米二肉一合以為餌煎之/注糝米粉也米二肉一米為主肉為輔合以為餌也)¶
　掌羞豆(周禮曰醢人掌羞/豆之實酏食糝食)　投羮中(正字通曰投粒/羮中亦曰糝)¶
　　餅一¶
原劉熈釋名云餅并也溲麥麵使合并也胡餅言以胡¶
麻著之也　說文曰餅麵餈也　揚雄方言曰餅謂之¶
飥或謂之餦或謂之餛　増范子曰餅出三輔　原徐¶
暢祭祀記曰五月麥熟薦新作起潄白餅　崔實四民¶
<pb:KR3k0055_WYG_394-9b>¶
月令曰立秋無食煮餅及水溲餅　増餅餌閒談曰餅¶
搜餈麥麵所為或合為之入爐熬者名熬餅亦曰燒餅¶
入籠蒸者名蒸餅入湯烹之名湯餅其他豆屑雜糖為¶
之曰環餅和乳為之曰乳餅　歸田錄曰唐人謂湯餅¶
為不托今謂餺飥　青箱雜記曰凡以麵為食煮之皆¶
為湯餅　盧諶祭義曰春祠用饅頭湯餅髓餅牢丸夏¶
秋冬亦如之夏祠别用乳餅冬祠用環餅也¶
　　餅二¶
<pb:KR3k0055_WYG_394-10a>¶
原三輔舊事曰太上不樂闗中髙祖徙豐沛屠兒沽酒¶
賣餅商人立為新豐縣故一縣多小人　増漢書百官¶
表曰少府屬有湯官主餅餌買餅　原又曰宣帝微時¶
毎買餅所從買家輙大售亦以自怪　増抱朴子曰莽¶
之世賣餅小人皆得等級斗筲之徒兼金累紫　原三¶
輔決錄曰趙岐避難至北海于市中販胡餅孫嵩乘犢¶
車入市見岐疑非常人問曰自有餅邪曰販之嵩曰買¶
幾錢賣幾錢岐曰買三十賣亦三十嵩曰視處士之狀¶
<pb:KR3k0055_WYG_394-10b>¶
非賣餅者乃開車後載還家　増魏志曰嚴翰學問特¶
善春秋司隸鍾繇不好公羊而好左氏謂左氏為大官¶
而謂公羊為賣餅家　晉書曰王羲之幼有風操郗虞¶
卿聞王氏諸子皆俊才令使選壻諸子皆飾容以待客¶
羲之獨坦腹東牀囓胡餅神色自若使具以告虞卿曰¶
此眞吾壻問為誰果是逸少乃妻之　齊書曰明帝儉¶
約大官進餅帝曰我食此不盡可四片破之餘充晩食¶
　後魏書曰胡叟不治産業常苦飢貧能不以為恥養¶
<pb:KR3k0055_WYG_394-11a>¶
子字螟蛉常作布囊容三四斛飯噉醉飽便盛肉餅以¶
付之螟蛉見車馬榮華者視之蔑如也　後周書曰王¶
熊鎮海東日嘗有臺使至為設食使乃裂去薄餅緣熊¶
怒曰耕種収穫其功已多舂爨造成用力不少如是選¶
擇當是未飢命左右撤之使者大慙　北齊書曰庫狄¶
伏連為大將軍性鄙吝冬至日有親表稱賀其妻設豆¶
餅連大怒　南部新書曰李英公為相有鄉人過宅為¶
設食客去餅緣公責之客大慙　明皇雜錄曰上乘歩¶
<pb:KR3k0055_WYG_394-11b>¶
輦從複道窺見衞士食畢以餅餌棄水竇中上大怒命¶
髙力士杖殺之上方震怒左右莫敢言者寧王從容謂¶
上曰從複道窺見獲衞士之過而殺之恐人臣不能自¶
安又失大體陛下志在勤儉愛物惡棄於地奈何性命¶
至重重于踐飱者乎上蹶然大悟遽赦之　成原化記¶
曰賀知章嘗謁賣藥王老問黄白術持一大珠與之老¶
人得珠即令易餅以與賀食賀心念寳珠何以市餅口¶
不敢言老叟曰慳吝未除術何日成　栁氏舊聞曰肅¶
<pb:KR3k0055_WYG_394-12a>¶
宗為太子時嘗侍膳尚食置熟俎有羊臂臑上顧使太¶
子割餘汚漫刃以餅潔之上熟視不懌肅宗徐舉餅啖¶
之上甚恱謂太子曰福當如是愛惜　隋唐嘉話曰劉¶
晏五鼔入朝時寒中路見賣胡餅乘熱氣使人買之以¶
袖包啖謂同列曰美不可言　唐摭言曰宣宗賜韋澳¶
孫宏銀餅餡食之甚美皆乳酪膏腴之所為　唐書曰¶
僧萬廻閿鄉人也詼諧似狂發言屢中其兄戍邉五載¶
母思之萬廻年幼請詣兄所䇿竹馬去經宿而返白母¶
<pb:KR3k0055_WYG_394-12b>¶
曰兄還矣請辦餅更往迎之數日持襆乃戍子衣也尋¶
而子至母大驚　清異錄曰湯恱逢士人于驛舍士人¶
揖食其中一物是爐餅各五事細味之饀料不同以問¶
士人歎曰此五福餅也　又曰郭進家能作蓮花餅餡有¶
十五隔者毎隔有一折枝蓮花作十五色自云周世宗¶
有故宫婢流落因傳此法婢言宫中人號蕊押班¶
　　餅三¶
原下乳　曼頭(范汪祠制曰夏薦下乳餅臛孟秋下/省瑞孟冬祭下水引  下詳餅一)¶
<pb:KR3k0055_WYG_394-13a>¶
麵起　水引(蕭子顯齊書曰永明九年正月詔太廟四/時祭薦宣皇帝麵起餅  又曰何戢為司)¶
(徒左長史太祖為領軍與戢來往數置歡宴/上好水引餅戢令婦女躬自執事以設上焉)　十字¶
一笥(王隱晉書曰何曽尊豪累世蒸餅上不作十字不/食  東觀漢記曰光武問第五倫曰聞卿為市掾)¶
(有人遺卿母一笥餅知從外事來奪之母遂探口餅出/之倫對曰實無此衆人以臣愚蔽故為出此言者也)¶
　薄夜　亥日(荀氏四時列饌𫝊曰春祠有曼頭餅夏/祠以薄夜代曼頭無能作以白環餅)¶
(雜五行書曰十月亥/日食餅令人無病)　進壺公　遺王恱(葛洪神仙傳/曰壺公者從)¶
(逺方來賣藥常懸一壺于坐上毎日入後跳入壺市掾/費長房于樓上見之知非常人也身為掃除并進餅公)¶
(令長房共跳入壺但見樓觀五色重門閣道侍者數十/人  謝焯宋拾遺記曰瑯琊王恱少厲清&KR0757;亮有風檢)¶
<pb:KR3k0055_WYG_394-13b>¶
(為史部即鄰省有㑹同者遺恱餅一甌辭竟不/受曰所費誠復小小然少來不欲當人之惠)　劉子¶
揚知鹽　何平叔疑粉(皇甫謐𤣥晏春秋曰衛倫以即/應㑹于京師過予而論及于味)¶
(倫稱魏故侍中劉子揚食餅知鹽生精味之至也予曰/昔師曠識勞薪易牙别淄澠子揚之妙抑末乎倫曰晉)¶
(師曠易牙古之精也魏之子揚今之妙也子何間焉正/語林曰何平叔美姿儀靣絶白魏文帝疑其著粉後)¶
(夏月喚來與熱餅噉之汗出隨以/朱衣自拭色轉皎㓗帝始信之)　増貸萬錢　惠一¶
顆(劉伯芻巷口有鬻餅者每當鑪謳歌一旦劉憐其貧/貸以萬錢自是不聞歌聲心計轉粗不暇唱渭城矣)¶
(蒸晉陽秋曰王歡躭學貧窶或人惠/  餅一顆以充一日妻子常有菜色)　五色　二儀(酉/陽)¶
(雜俎曰刻木蓮花藉禽獸形按成之累積五色錢豐年/録曰開元中長安物價大減兩市賣二儀餅一  數對)¶
<pb:KR3k0055_WYG_394-14a>¶
　銀線　玉英(山谷詩湯餅一杯銀線亂玉廣異記曰/有道人持湯餅語人曰此  英粉食之)¶
(七日當/羽化)　拭手　鳴牙(唐書曰宇文士及嘗割肉以餅/拭手大宗屢目陽若不省徐㗖)¶
(之其機悟率類此雖退耕錄曰許康年謁劉/游贈鳴牙餅千枚  㣲物助厨中兩日之費)　封以聞¶
　袖而食(孔帖曰髙元裕兄少逸出為陜虢觀察使有/中人責陜右驛使供餅惡鞭之少逸封餅以)¶
(聞憲宗怒召使者責曰山谷間是餅豈易得邪謫隸恭/陵于是中人皆斂手  常朝記于琮在班中有時䄂餅)¶
(而食或/遺同列)　拭刀　捲筯(上詳餅二毎歸田錄曰晏元獻/清瘦如削  折半餅以筯捲之)¶
(抽筯就内捻頭一莖/食之此亦異于人也)　豚耳　羊肝(束晢餅賦曰若夫/安乾粔籹之倫豚)¶
(耳狗舌之屬劍帶案成餢飳髓燭或名生于里巷或法/出乎殊俗  荆門嵗節記曰洛陽人家重陽作羊肝餅)¶
<pb:KR3k0055_WYG_394-14b>¶
　玉屑　瓊肌(上詳呉均餅說十東坡/餅詩炊裂瓊肌  字香)　作賦　成詩¶
(上詳後餅四餅摭言曰段維/智嗜煎餅一  熟成一韻詩)¶
　　餅四¶
原通冬達夏終嵗常施　充虛解戰湯餅為最(並見束/晢餅賦)¶
　雀瑞(范汪祠制云秋薦雀/瑞餅冬薦白環餅)　欀木作餅(呉録曰交趾/有欀木其内)¶
(有白米屑就水淋/之如麵可作餅)　臛雞為餅(見庾闡/惡餅賦)　手縈㢠廻而交¶
錯(見束/晢賦)　披素麵之揮霍(杜預七規云膳夫騁伎飄忽/若仙披素麵之揮霍若将絶)¶
(而復/連)　遊水清引　飛羽薄衍(傅𤣥七謨曰乃有三牲/之和羮蕤賔之時麵忽)¶
<pb:KR3k0055_WYG_394-15a>¶
(遊水而清引進/飛羽之薄衍)　弱似春綿(見束/晢賦)　細如委綖(𢎞君舉/食檄云)¶
(催厨人作荼餅熬油煎葱瀝荼以絹當用輕羽拂/取飛麵剛軟中適然後水引細如委綖白如秋練)　三¶
牲之和(傅𤣥七/謨見上)　五内香芳(呉時外國𫝊曰大秦國/以麵為集餅五内香芳)¶
濯以𤣥醢　鈔以象箸(束晢/賦)　停食作賦(諸葛恪别傳/云孫權常饗)¶
(客設餅恪停食/索筆作麥賦)　車下自進(京兆舊事云蕭彪為巴郡/守父老歸供養父嗜餅從)¶
(至市立車/下自進之)　饋餅一笥(後漢樊曄與世祖少游舊徵遷/河東都尉引見雲臺世祖㣲時)¶
(嘗以事拘新野曄為市吏饋餅一笥帝不忘乃賜御服/及乗輿衣物因戲之曰一笥餅得都尉何如曄頓首辭)¶
(謝/)　格餅三播(束晢近遊賦云/格餅正于三播)　文侯印綬易餅(魏畧/云太)¶
<pb:KR3k0055_WYG_394-15b>¶
(祖問丁斐曰文侯印綬何在/斐對曰以易餅耳太祖大笑)　别駕蹲地齧餅(王隱晉/書云王)¶
(長文字徳叡州辟别駕佯狂不詣/乃蹲地齧胡餅州知不至乃止也)　張桂賣胡餅(廷尉/決事)¶
(云張桂私賣胡/餅後為蘭臺令)　湯官主餅餌(見餅/二)　畫地為餅(盧毓/言有)¶
(名士如畫地為/餅不可啖食)　増槐芽(蘇軾詩青浮卵盌槐芽/餅紅㸃氷盤藿葉魚)　縮¶
葱為餅(侯思止食籠餅必令縮/葱加肉號縮葱侍即)　糅米為餅(唐王世充/為秦王所)¶
(圍粮且盡人相食至以水汨泥去礫/取浮土糅米屑為餅尚書即皆餓死)　懷餅鈔書(却掃/編趙)¶
(畯字徳進宋城人治易聞龔深甫易觧新出考城一士/人家存之徒歩獨攜餅數枚以行主人館之畯晝夜寫)¶
(録飢啖所攜之/餅數日而畢)　脫半臂易餅(唐𤣥宗皇后王氏始以/愛弛不自安後承問后)¶
<pb:KR3k0055_WYG_394-16a>¶
(泣曰陛下獨不念阿忠脫紫半臂易麵為生日湯/餅邪帝為憫然改容阿忠者后呼其父仁皎云)　棄¶
之垣外(楊瑶光歴沔綏二州刺史姆饋孺子/以餅妻偽受而棄之垣外人稱其亷)　置之屋¶
上(拾遺記曰江東俗正月廿四日為天穿/日以紅縷繫煎餅置屋上謂之補天穿)　杖子(隋庫/狄士)¶
(文為貝州刺史其子/啖官厨餅杖二百)　乞兒(時鏡新書曰四月八日長/沙市肆之人無子者供寺)¶
(閣下羊肉薄餅結願/以乞兒往往有騐)　食餅去皮(鄭澣以儉素自居尹/河南召甥姪與之㑹)¶
(食有蒸餅鄭孫去其皮而後食之澣大嗟怒謂曰皮之/與中何以異也僕嘗病澆俗驕侈自奉奈何囂浮甚于)¶
(五侯家綺紈兒也邪因引手取所棄者/鄭孫錯愕失據器而奉之澣盡食之)　賜餅束綾(唐/紀)¶
(帝幸南内興慶池方食餅餤時進士在曲江有聞喜宴/命御厨各賜一枚以紅綾束之徐演詩莫欺老缺殘牙)¶
<pb:KR3k0055_WYG_394-16b>¶
(齒曽吃紅/綾餅餤来)　起餅(齊民要術有餢&KR2754;篇云餢&KR2754;滑而美/按餢&KR2754;起餅也發酵使麵輕髙浮起)¶
(炊之賈公彦以/為起膠餅也)　啖將(韻府曰崔承慶云諸將皆嗜/利者以一漿十餅啖之去矣)¶
饋母(後周書曰樊深以父遇害因避難墜崖傷足絶食/遇得一簞餅欲食之然念繼母年老患痺夜中匍)¶
(匐尋覓母得相見因以饋母還復/遁去改易姓名游學于汾晉之間)　見風消(潛確類書/見風消油)¶
(俗餅/也)　可映字(清異錄曰金陵士大夫鼎鐺/有七妙餅可映字其一也)　同阿(又/曰)¶
(天成中帝令作同阿餅法用碎肉與/麵溲和如臂刀截每隻二寸厚蒸之)　六朝呼䬳(齊衡/陽王)¶
(鈞母病不食五色䬳/注六朝人呼餅為䬳)　蜀人呼䭔(李萼饞語詩拈䭔䑛/指不知休注蜀呼蒸)¶
(餅為/䭔)　櫻桃饆□(小說唐宰相有櫻笋㑹厨食之精者/有櫻桃饆□今北人喚為波波南人)¶
<pb:KR3k0055_WYG_394-17a>¶
(喚為/磨磨)　蓮花餅饀(見餅/二)¶
　　餅五¶
増詩明申時行立春日賜百官春餅詩曰紫宸朝罷聽¶
傳餐玉餌瓊肴出大官齋日未成三爵禮早春先試五¶
辛盤廻風入仗旌旗暖融雪當筵七箸寒調鼎十年空¶
伴食君㤙一飯報猶難　顧清次韻桂餅詩曰寳鈿和¶
露壓金英為趂秋光一日成月殿有人留素影花林無¶
物稱佳名攜来不覺鄉闗逺吟罷猶令客夢清茗椀酒¶
<pb:KR3k0055_WYG_394-17b>¶
盃皆可意好將新嵗作傳生　呉寛油餅詩曰膩滑津¶
津色未乾聊因佳節助杯盤畫圖莫使依寒具書信何¶
勞送月團曽見范公登雜記獨逢呉客勸加餐當筵一¶
嚼誇甘美老大無成憶胆丸¶
原賦晉束晢餅賦曰若夫三春之初隂陽交際寒氣既¶
除温不至熱於時享宴則曼頭宜設炎律方囘純陽布¶
暢服絺飲氷隨陰而凉此時為餅莫若薄壯商風既厲¶
大火西移鳥獸毨毛樹木疏枝肴饌尚温則起溲可施¶
<pb:KR3k0055_WYG_394-18a>¶
𤣥冬猛寒清晨之㑹涕凍鼻中霜凝口外充虛解戰湯¶
餅為最然皆用之有時所適者也茍錯其次則不能斯¶
善其可以通冬達夏終嵗常施四時從用無所不宜惟¶
牢丸乎爾乃重羅之麵塵飛白雪膠黏筋䵑溔液濡澤¶
肉則羊膀豕脇脂膚相半臠如蜿首珠連礫散薑枝葱¶
夲萃縷切判辛桂挫末椒蘭是灑和鹽漉䜴攬和膠亂¶
于是火盛湯湧猛氣蒸作振衣振裳握搦拊搏麵彌離¶
于指端手縈廻而交錯紛紛駁駁星分雹落籠無迸肉¶
<pb:KR3k0055_WYG_394-18b>¶
餅無流麵姝媮冽欶薄而不綻弱如春綿白若秋練氣¶
勃鬱以揚布香飛散而逺徧行人垂涎于下風童僕空¶
噍而斜盼擎器者舐唇立侍者乾咽　庾闡惡餅賦曰¶
范子常者嘗造予宿臛雞為餅遍食之情甚虚竒嘉之¶
味不實聊作惡餅賦以釋之若乃董盧飛名于華肆和¶
均絶技于俗㕓王孫駭歎于曵緒束子賦弱于春綿色¶
必霜葩雪皓肉則錦采雲&KR0570;¶
原說梁呉均餅說曰宋公至長安得姚泓時故大官丞¶
<pb:KR3k0055_WYG_394-19a>¶
程季者了了人也公曰今日之食何者最先季曰仲秋¶
禦景離蟬欲靜燮燮曉風淒淒夜冷臣當此景惟能說¶
餅公曰善季乃稱曰安定噎鳩之麥洛陽董徳之磨河¶
東長若之葱隴西舐背之犢枹罕赤髓之羊張掖北門¶
之䜴然以銀屑煎以金銚洞庭負霜之橘仇池連蒂之¶
椒調以濟北之鹽剉以新豐之雞細如華山之玉屑白¶
如梁甫之銀泥既聞香而口閟亦見色而心迷公曰善¶
　　粄(即䉽又䬳案六/朝人呼餅為䬳)¶
<pb:KR3k0055_WYG_394-19b>¶
増荆楚嵗時記曰三月三日取鼠趨草汁蜜和為粉謂¶
之龍舌䉽(音/粄)　齊書曰虞悰少以孝聞父病不欲見人¶
雖子弟亦不得前時悰年十二三晝夜伏户外問内消¶
息未知輙嗚咽流涕如此者百餘日及亡終䘮惟食麥¶
䉽一枚　囊麥噉(南史曰沈衆陳武帝時兼起部尚書/監起太極殿恒布袍芒履以麻繩為)¶
(帶又囊麥/䉽以噉)　合米擣(夏統别傳注曰蘞/初生合米搗作䉽)¶
　　䊚(即䭔按蜀人/呼餅為䊚)¶
増膏䊚(埤蒼曰䭔/膏䊚也)　糖䊚(時鏡新書曰龍山/食有糖䊚菊酒)¶
<pb:KR3k0055_WYG_394-20a>¶
　　餺飥(五代史李茂真𫝊作不托王闢之/澠水燕談作餺飥其為餅一也)¶
増猗覺寮雜記曰北人食麵名餺飥　揚雄方言曰餅¶
謂之飥　齊民要術曰麥麵堪作餺飥　宋范堯夫謫¶
居永州與人書曰此中麵無異北方每日餐餺飥不知¶
身之在逺　朱子上丞相書曰安得食此無麵之不托¶
　　糗糒¶
原峙乃糗糧(尚書云峙乃糗/粮無敢不逮)　以待賔位(崔實四民月/令曰四月可)¶
(以作棗糒/以待賔位)　羞籩之實雜用之下(儀禮云主婦反取籩/于房中執棗糗坐設)¶
<pb:KR3k0055_WYG_394-20b>¶
(之棗在稷南糗在棗南按鄭注云棗饋/食之籩糗羞籩之實雜用之下賔尸也)　囊糒賜士(列/女)¶
(傳云楚子𤼵破秦而歸其母閉門不内使人數之曰子/不聞越王勾踐之伐呉客有獻一囊糗糒者王以賜軍)¶
(士分而食之甘不踰嗌而戰自十也今子為将士/卒併分菽粒而食之子獨朝夕芻豢黍粱何也)　米¶
糒給軍(東觀漢記云上圍邯鄲未下彭寵遺/米糒魚鹽以給軍糧由是破邯鄲)　持糗相¶
待(漢書云李陵擊匈奴兵敗令軍士持/二升糒一半氷期至遮虜鄣者相待)　懷糒而往(物/理)¶
(論云吕子義常往友人處存/省嫌其設酒食懐乾糒而往)　行齎乾糒(東觀漢記云/賀元為九江)¶
(太守行縣/齎持乾糒)　恒食乾糒(謝承後漢書曰沈景為河間相/恒食乾糒又㑹稽典錄云陳修)¶
(家貧為吏/恒食乾糗)　奉糗一斛(東觀漢記云嚴尤擊江賊/世祖奉糗一斛脯三十朐)　取¶
<pb:KR3k0055_WYG_394-21a>¶
糒一升(魏畧云寒貧有石徳林者車騎将軍郭淮以意/氣呼之問其所欲亦不肯言淮與糒脯及衣財)¶
(石取脯一朐/糒一升而已)　増持米糒(後漢書曰趙孝兄禮為餓賊/所得孝聞之即自縛詣賊曰)¶
(禮乆餓羸瘦不如孝肥飽賊大驚並放之謂曰可且歸/更持米糒来孝求不能得復往報賊願就烹衆異之遂)¶
(不害鄉黨/服其義)　舂糗芳(楚詞九章曰播江蘺與/滋菊兮願舂以為糗芳)　道進(左/傳)¶
(曰陳轅頗出奔鄭道渴其族/轅咺進稻醴粱糗腵脯焉)　船載(韓愈送窮文/曰草船載糗)　止¶
樹下食(東觀漢記曰張禹廵行守/舍止大樹下食糗乾飯)　使長史遺(史記李/廣𫝊大)¶
(将軍使長史/持糒膠遺廣)　乾食(說文曰糒乾食/也糗熬米也)　磨散(釋名曰糗/齲也飯而)¶
(磨散之使/齲碎也)¶
<pb:KR3k0055_WYG_394-21b>¶
　　糭一¶
増包金　粘玉(呉子和端午詞角黍包金香蒲切/玉  章簡公詩九子粘蒲玉粽香)　原¶
菰葉裹黍　竹筒貯米(風俗記云俗以菰業裹黍米煮/令爛熟于五月五日及夏至日)¶
(啖之一名糭一名角黍至續齊諧記云屈原以五月投/汨羅而死楚人哀之毎  此日取竹箇貯未投以祭之)¶
　　糭二¶
原汨羅遺風(漢建武中長沙區㢠廻于五月五日忽見士/人自稱三閭大夫謂廻曰君當見祭但常)¶
(所遺俱為蛟龍所竊今君忠可以楝樹葉塞其上以綵/絲纒縛之此二物蛟龍所憚也廻謹依㫖今世人五日)¶
(作糭并帶棟葉及五/綵絲皆汨羅遺風)　南土所珍(宋書云後魏太祖至/彭城求酒并甘橘孝)¶
<pb:KR3k0055_WYG_394-22a>¶
(武帝致螺/杯雜糭)　盧循遺糭(晉書云廣州刺史盧循遣使遺/劉裕益智糭裕荅以續命湯)¶
　李彪設糭(齊書云范雲永明十年使魏魏人李彪宣/命至雲見彪美設甘蔗甘糭隨盡復益)¶
　増射粉團(唐宫造粉團角黍以小/角弓射之中者得食)　傳九子(王禹玉/端陽皇)¶
(后閣帖爭𫝊九子粽皇祚續千秋按糭子形/不一有角糭雕糭菱糭筒糭秤槌糭九子糭)　連昌歜¶
(蘇子瞻詞菰/黍連昌歜)　庾家糭(庾家糭子/白瑩如玉)¶
　　糭三¶
増詩明莊㫤端午食賜糭有感詩曰蓬萊宫中懸艾虎¶
舟滿龍池競簫鼔千官曉綴紫宸班拜向彤墀賀重午¶
<pb:KR3k0055_WYG_394-22b>¶
大官角黍菰蒲香綵繩萬縷紅霞光天㤙敕賜下丹陛¶
璚筵侑以黄金觴東南米價髙如玉江淮餓莩千家哭¶
官河戍卒十萬艘總向天厨挽飛粟君門大嚼心豈安¶
誰能持此回凋殘小臣自愧悠悠者救時無術眞素餐¶
　　粔籹¶
原蜜作粔籹(楚詞曰粔籹蜜餌有餦餭些注曰粔籹環/餅也呉謂之膏環亦謂之寒具餦餭餳也)¶
(言以蜜和米麵熬煎作粔籹搗/黍作餌又有美餳衆味甘美也)　箸刺粔籹(異苑云張/驥永初中)¶
(䘮于都司馬茂往哭見驥憑/几而坐以箸刺粔籹食之)　増可留(粔籹蜜和米麵/煎之作之冬春)¶
<pb:KR3k0055_WYG_394-23a>¶
(成者可留數月寒/食禁烟時用也)　易散(齊民要術名環餅粉和麵牽/索捻成象環釧形廣雅謂之)¶
(粰饊今通名饊/子饊易消散也)　葛方(葛洪肘後方名/捻頭捻其頭也)¶
　　寒具一¶
原寒具不入(張逸遺令曰閉口寒具不得/入通俗文云寒具謂之餲)　寒具致敬¶
(桓譚新論云孔子匹夫耳而卓然名著天下莫不/以牛羊雞豕而祭之下及酒脯寒具致敬而去)　増¶
㑹客不設(桓靈寳具法書名畫請客觀之客有食寒具/不濯手而執書畫因有涴𤣥不懌自是㑹客)¶
(不設/寒具)　食宜濯手(宋人小說以寒具為寒食之具即閩/人所謂煎脯以糯粉和麵油煎沃以)¶
(糖食之不濯/手則能汚物)¶
<pb:KR3k0055_WYG_394-23b>¶
　　寒具二¶
増詩唐劉禹錫寒具詩曰纎手搓來玉數尋碧油煎出¶
嫩黄深夜來春睡無輕重壓匾佳人纒臂金¶
　　麵¶
原麥末(說文云麵麥/末也彌煎切)　麥屑(韻學集成云麵莫見切麥/細屑也亦作麫麫食作麵)¶
　麫肉(王即上劉纂等摴蒱曰左中/郎樂林得纂麫肉共啖湯餅)　搜麫(詳見/餅一)　麫¶
餈(詳見/餅一)　桄榔麫(蜀都賦云/麫有枕榔)　細麩(蒼頡解詁/麫細麩也)　増重¶
羅(東晢餅賦重羅/之麫塵飛雪白)　巨源簞(韋巨源食簞有/婆羅門髙麫)　蓬子麫¶
<pb:KR3k0055_WYG_394-24a>¶
(唐食貨志曰/蓬子為麫)¶
　　麵二¶
増詩宋陸游朝飢食虀麫甚美詩曰一杯虀餺飥老子¶
腹膨脝坐擁茅簷日山茶未用烹　又曰一杯虀餺飥¶
未著芼油葱天上蘇陀供懸知未易同　明程敏政傅¶
家麫食行曰傅家麫食天下工製法來自東山東美如¶
甘酥色瑩雪一七入口心神融旁人未許窺炙釜素手¶
毎自開蒸籠侯鯖尚食固多品此味或恐無專功并洛¶
<pb:KR3k0055_WYG_394-24b>¶
人家亦精辦斂手未敢來爭雄主人官屬司徒公好客¶
往往尊罍同我雖北人夲南產飢腸不受餅餌充惟到¶
君家不湏勸大嚼頗懼氷盤空膝前新生兩小童大者¶
已觧呼乃翁願君飣餖常加豐待我醉攜雙袖中¶
　　麰¶
原煮麥曰麰(釋名云煮麥曰麰麰/齲也煮熟則齲壞也)　甘麰殊美(急就章/云甘麰)¶
(殊美奏諸君按蒼頡解詁曰麰/煮麥也又說文曰麰來年麥也)¶
　　胡飯¶
<pb:KR3k0055_WYG_394-25a>¶
原相國兼御(傅𤣥樂府胡飯兼御/相國食前方文殊珍)　貴戚競為(續漢書/曰靈帝)¶
(好胡飯京師貴/戚皆競為之)¶
　　冷淘一¶
増切以呉刀(野狐泉一姆善製水花冷淘切以呉刀淘/以洛酒潦葉于鐺耳中過投于湯其疾徐)¶
(鳴掌趂之不及富/子攜金就食之)　苦于嗜麫(河東備錄曰并代人苦/于嗜麫潦斗貯之老幼)¶
(自以多寡/取之至飽)¶
　　冷淘二¶
増詩唐杜甫槐葉冷淘詩曰青青髙槐葉采掇付中厨¶
<pb:KR3k0055_WYG_394-25b>¶
新麫來近市汁滓宛相敷入鼎資過熟加餐愁欲無碧¶
鮮俱照筯香飯兼苞蘆經齒冷于雪勸人投比珠願隨¶
金騕裊走置錦屠蘇路逺思恐泥興深終不渝獻芹則¶
小小薦藻明區區萬里露寒殿開氷清玉壺君王納涼¶
晩此味亦時湏¶
　　餌一¶
増方言曰餌謂之糕或謂之粢或謂之□或謂之餣或¶
謂之䬧　釋名曰餌而也相黏而也兖豫曰溏浹就形¶
<pb:KR3k0055_WYG_394-26a>¶
之名也　玉篇曰餹䬾餌也　徐鍇曰釋名烝燥屑餅¶
之曰餈非也粉米烝屑皆餌也非餈也　許慎曰餈稻¶
餌也謂炊米爛乃搗之不為粉也粉餈以豆為粉糝餈¶
上也餌則先屑米為粉然後溲之餈之言滋也餌之言¶
堅潔若玉餌也¶
　　餌二¶
増道遺(風俗通曰汝陽彭氏墓近大道有一石人田家/老母到市買數斤餌以歸過䕃墓樹下以餌著)¶
(石人上忽去而忘之行道人見餌怪問之或調云此石/上有神能治病病愈者以餌來謝之轉以相語云頭痛)¶
<pb:KR3k0055_WYG_394-26b>¶
(者摩石人頭腹痛者摩石人腹遂千里來就號曰賢君/如此數年前遺餌母聞之為人說之乃無復往禱者)¶
　朝齎(梁書曰宋異好飲食極滋味聲色子鵞炰/鰌不輟于口雖朝謁從車中必齎飴餌)¶
　　餛飩一¶
増食物志曰餛飩或作餫飩象其圜形　唐髙懌羣官¶
解頤云嶺南地暖其俗入冬好食餛飩往往稍暄食湏¶
用扇至十月旦率以扇一柄相遺書中以吃餛飩為題¶
故俗云踏梯摘茄子把扇食餛飩　南越志曰閩人十¶
月一日作京飩祀祖告冬　程大昌曰餛飩出于混氏¶
<pb:KR3k0055_WYG_394-27a>¶
屯氏　清異錄曰金陵士大夫家事鼎鐺餛飩湯可注¶
研　又曰蕭家餛飩可以瀹茗　宋陸游詩曰蒸餅猶¶
能十字裂餛飩那得五般來　元方回詩曰爭似梢工¶
留口吃秀州城外鴨餛飩¶
　　饅頭一¶
増奠瀘水(三國志曰諸葛亮平蠻回至瀘水風浪横起/兵不能渡回報亮亮問孟獲曰瀘水源猖神)¶
(為禍國人用七七四十九顆人頭並黒牛白羊祭之自/然浪平静境内豐熟亮曰我今班師安可妄殺吾自有)¶
(見遂命行厨宰牛馬和麫為劑塑成假人頭睂目皆具/内以牛羊肉代之為言饅頭奠瀘水岸上孔明祭之祭)¶
<pb:KR3k0055_WYG_394-27b>¶
(罷雲収霧捲波浪/平息軍獲渡焉)　槖駝臍(正字通饅開首者曰槖駝/臍呉下呼餲□讀作□詐)¶
(言熟食/之肥也)　子母饅頭(南唐有子/母饅頭)　誕日包子(燕翼貽謀/錄仁宗誕)¶
(日賜羣臣包/子即饅頭)　玉柱　灌漿(皆饅頭之/别名也)¶
　　饅頭二¶
増詩宋陸游食野味包子詩曰珍餉貧居少寒雲萬里¶
寬疊雙初中鵠牢九已登盤放箸磨便腹呼童破小團¶
猶勝瀼西老菜把仰園官¶
　　飣餖¶
<pb:KR3k0055_WYG_394-28a>¶
増正字通曰唐少府監御饌用九盤装絫名九飣餖(今/俗)¶
(燕㑹黏果列席前曰看席飣/坐古稱飣坐謂飣而不食者)　又曰明光祿寺凡供用¶
内府醮祭果品用簇飣僦工滋費孝宗命改散装曰奉¶
天格祖在誠敬不在侈美後以為例　韓愈南山詩肴¶
核粉飣餖¶
　　糕¶
増餈粉(周禮疏云羞籩之實糗餌/粉餈鄭箋云今之餈糕)　九日糕(嵗時記民/間九日以)¶
(片糕搭小兒頭上乳母祝云百事皆/髙又糕上置小鹿數枚號食祿糕)　八月糕(夢華錄/曰京師)¶
<pb:KR3k0055_WYG_394-28b>¶
(八月秋社以社/酒社糕相賫送)　棗糕(藝苑雌黄曰寒食以麫為糕/若蒸餅樣以棗附之名棗糕)¶
花糕(唐武則天花朝日游園令宫女采百花和米搗碎/蒸糕以賜從臣又趙宋九日以花糕法酒賜近臣)¶
　師徳不食(嘉話錄曰袁師徳給侍中髙之子也九日/出糕謂坐客曰某不忍食糕俛首者乆之)¶
(以父名/髙故耳)　夢得罷題(野客叢書曰劉夢得嘗作九日詩/欲用糕字思六經中無此字遂止)¶
(故宋景文九日詩曰劉即不/敢題糕字虚負詩人一世豪)　豐兆(隋五行志童謡云/七月刈禾傷早九)¶
(月食糕正好言/豐年之兆也)　寳階(松漠紀聞曰金國/重陽有寳階糕)　花糕貟外¶
(清異錄曰皇建僧舍傍有糕坊主人由/此入貲為員外官都人呼花糕員外)　嘗赤棗糕(明/髙)¶
(啟詩曰故困莫憶黄花/酒内府初嘗赤棗糕)¶
<pb:KR3k0055_WYG_394-29a>¶
　　肉一¶
原許慎說文曰肴雜肉也腌漬肉也膰宗廟熟肉也¶
増釋名曰熟肉有骨曰肴大臠曰胾　詩曰嘉肴脾臄¶
(豚口上/肉也)　原周禮凡王之好賜肉脩則饔人供之(注好/賜王)¶
(所善而/賜之)　禮記曰濡肉齒决乾肉不齒決　又曰為熬¶
捶之去其皽(音/展)編雈布牛肉焉屑桂與薑以灑諸上而¶
鹽之乾而食之欲濡肉則釋而煎之以醢欲乾肉則捶¶
而食之　又曰肉曰脫之(剥其/皮也)榖梁曰脹俎實祭肉也¶
<pb:KR3k0055_WYG_394-29b>¶
生曰脹熟曰膰蓋社肉也　家語曰夫食肉者勇悍¶
戰國策曰晩食以當肉緩歩以當車　増韓子曰夫百¶
日不食以待粱肉餓者不育令堯舜之賢乃治當世之¶
民是猶待粱肉而救餓之說也　吕氏春秋曰肥肉厚¶
酒務以相强命之曰爛腸之食　原揚雄方言朝鮮冽¶
氷之間凡暴肉及牛羊五臟謂之膊　増太𤣥經曰明¶
珠彈于飛肉　原桓譚新論曰闗東鄙語曰人聞長安¶
樂出門向西笑知肉味美則對屠門而大嚼　典畧曰¶
<pb:KR3k0055_WYG_394-30a>¶
凡宗廟三歳大祫每太牢分之左辨上帝右辨上后俎¶
餘委肉積于前數千斤名堆俎　増珍羞紀要曰鴻荒¶
之世茹毛飲血其漸也古者一為籩豆二為賔客三為¶
充君之庖故非祭祀不肉非燕饗不肉非玉食不肉¶
萬花谷曰南蠻釋利佛逝處有獸類野豕角如山羊名¶
曰雩肉味美以饋饍　博物志曰食燕肉不可入水為¶
蛟所吞龍肉以醢則文章生　廣志曰北方有牧草便¶
于其蓄故北方出美肉¶
<pb:KR3k0055_WYG_394-30b>¶
　　肉二¶
原左傳曰晉侯與齊侯投壺晉侯曰有酒如淮有肉如¶
坻齊侯舉矢曰有酒如澠有肉如陵(詳/酒)　増墨子曰孔¶
子厄于陳蔡子路烹豚孔子不問肉所由來食之　劉¶
向新序曰趙簡子使者聘孔子于魯以胖牛肉迎于河¶
上使者謂船人曰孔子即上船河安流而殺之孔子至¶
使者致命進胖牛之肉孔子仰天而歎曰美哉水乎洋¶
洋也使丘不濟此水者命也夫　韓子曰田成子殺一¶
<pb:KR3k0055_WYG_394-31a>¶
牛取一豆肉餘以食士　燕丹子曰荆軻入秦過陽翟¶
買肉爭輕重屠辱軻舞陽欲擊軻止之　原漢書曰伏¶
日詔賜從官肉大官丞日晏不來東方朔獨㧞劒割肉¶
謂其同官曰伏日當蚤歸請受賜即懐肉去大官奏之¶
朔入上曰昨賜肉不待詔以劒割肉而去何也朔免冠¶
謝上曰先生起自責也朔再拜曰朔來朔來受賜不待¶
詔何無禮也㧞劒割肉一何壮也割之不多又何亷也¶
歸遺細君又何仁也上笑曰使先生自責乃反自譽賜¶
<pb:KR3k0055_WYG_394-31b>¶
酒一石肉百斤歸遺細君　又曰鮑宣云公奈何獨私¶
養外親幸臣董賢多賞賜賔客漿酒藿肉(視酒如漿/視肉如藿)¶
増又曰黄霸潁川太守使吏出不敢舎郵亭食于道傍¶
烏攫其肉民有欲詣府言事者適見霸與語道此後日¶
吏謁見霸迎勞之曰甚苦食于道傍乃為烏所攫肉吏¶
大驚　東觀漢記曰太尉趙憙聞魯恭志行每嵗時遣¶
子送酒肉辭讓不敢當　又曰卓茂為宻令民有言亭¶
長受其米肉者茂問之曰亭長從汝求乎有事與之自¶
<pb:KR3k0055_WYG_394-32a>¶
以㤙意遺人乎民曰自遺之茂曰人異于禽獸者以有¶
仁愛也亭長素為善吏嵗時遺之禮也　謝承後漢書¶
曰李萇家晝則躬耕夜則讀書日為母市斤肉粱米作¶
食　後漢書曰李充延平中詔公卿中二千石各舉隱¶
士大儒務取髙行以勸後進充為博士遷侍中大將軍¶
鄧隲貴戚傾時無所下借以充髙節每卑敬之嘗置酒¶
請充賔客滿堂酒酣隲跪曰幸托椒房位列上将幕府¶
初開欲辟天下奇偉以匡不逮惟諸君博求其器充乃¶
<pb:KR3k0055_WYG_394-32b>¶
為陳海内隱居懐道之士頗有不合隲欲絶其論以肉¶
啖之充抵肉于地曰說士猶甘于肉遂出徑去隲甚望¶
之　又曰茅容迎徐孺子為沽酒及市肉為穉飲食郭¶
泰曰孺子清亷髙潔而為季偉飲酒食肉此為知季偉¶
之賢故也　太康起居注曰尚書郭奕有疾曰賜酒米¶
各五升猪羊肉各一斤石崇崔亮母疾賜清酒粳米各¶
五升猪羊肉各一斤半　呉志曰趙達嘗過故知取盤¶
中隻箸再縱横之乃言卿東壁下有美酒一斛又有鹿¶
<pb:KR3k0055_WYG_394-33a>¶
肉何以辭無　晉書曰元帝始鎮建業每得一豚以為¶
珍膳項上臠尤美輙以薦帝羣下未嘗敢食呼為禁臠¶
肉　世說曰羅友作荆州從事桓宣武為王車騎集别¶
友求集良乆辭出宣武曰卿向以諮事來今何以去荅¶
曰友聞白羊肉美一生未嘗得故來求食食了無事可¶
諮　華陽國志曰孝子郎偶二親病時不能食肉偶終¶
身不食肉　隋書曰王邵篤好經史遺落世事用思既¶
專性頗恍惚至對食閉目凝思盤中肉輙為僕從所食¶
<pb:KR3k0055_WYG_394-33b>¶
邵弗覺惟責肉少數罰厨人厨人以情白之依前閉目¶
窺候僕人方見笞辱　唐書曰李泌初不食肉帝乃強¶
詔食肉　五代史曰劉賛父玭為縣令賛始就學衣以¶
青布衫襦每食則玭自食肉别以蔬食食賛謂之曰肉¶
食君祿也爾勤學問以干祿吾肉非爾之食也由是益¶
力學云　宋史曰仁宗語近臣昨宵不寐而飢思食燒¶
羊肉曰何不取索曰恐遂為例耳　異苑曰山隂有人¶
嘗食牛肉便作牛鳴菜食乃止　郭璞江賦曰土肉石¶
<pb:KR3k0055_WYG_394-34a>¶
華　文選曰過屠門而大嚼雖不得肉聊且快意　杜¶
甫詩曰肥肉大酒徒相邀　又曰甲第紛紛厭粱肉¶
　　肉三¶
原鶂鶂　猩猩(王充論衡曰仲子兄祿萬鍾以兄之祿/為不義之祿而不食之以兄之室為不)¶
(義之室而不居也避兄離母處于於陵他日歸冇饋其/兄生鵞者曰惡用是鶂鶂者他日其母殺是鵞與之食)¶
(其兄自外至曰是鶂鶂者之肉而仲子恥負前言/即哇而出  吕氏春秋曰肉之美者猩猩之唇)　烏¶
銜　鼠盗(漢書曰烏孫王昆莫父難兠靡小國也大月/氐殺奪其地而就翎侯抱置草中逺見獸乳)¶
(之又有烏銜肉翔莫傍以為神持向匈奴湯又曰張湯/父為長安丞出湯守舍鼠盗肉父還怒笞  湯掘得鼠)¶
<pb:KR3k0055_WYG_394-34b>¶
(及餘肉劾鼠𫝊爰書訊鞫論報並取鼠與肉具/獄磔于堂下父見之視文辭如老獄吏大驚)　殷圃¶
　夏山(公孫尼子曰殷紂為肉圃林/帝王世紀夏桀為肉山脯)　登俎　寘槖(左/傳)¶
(曰公将如槖觀魚臧僖伯曰鳥獸之肉不/登于俎則君不射古之制也  下詳食類)　屠門嚼¶
里社均(上詳肉一善漢書曰陳平為里中社分肉甚均/里父老曰  陳孺子之為宰平曰使平得宰天)¶
(下亦如/此肉)　象白　鷰翠(張協七命曰封熊之蹯翰音之/趾鷰髀猩唇髦殘象白  吕氏)¶
(春秋曰肉之美者雋/鷰之翠迷蕩之腕)　龍肝　鷰髀(傅𤣥七謨曰爚鳯/凰之胎㧻飛龍之)¶
(肝白下詳/象  注)　牛脾　豬肝(劉敬叔異苑曰山隂有人常/食牛肉左脾常作牛鳴  東)¶
(觀漢記曰閔仲叔客居安邑老病/家貧不能置肉日買一片猪肝)　無損　追復(神異/經曰)¶
<pb:KR3k0055_WYG_394-35a>¶
(南方有獸名曰無損其肉惟可作鮓曰十洲記曰崑崙/銅柱下有㢠廻屋焉壁方丈上有鳥名  希左翼覆東王)¶
(公右翼覆西王母其肉若醢仙人甘之追復/與天消息不仙者食之其肉苦若醷音薏)　増取瘦¶
　食肥(甄宇拜博士每臘詔賜博士牛羊大小肥瘦不/等博士祭酒議殺羊稱分其肉宇恥之因取瘦)¶
(者衆不復爭肉宋張齊/賢每食肥猪  數斤)　撤去　宻埋(齊書髙帝雖從/官而家業本貧)¶
(為建康令時明帝等冬月猶無縑纊而奉贍甚厚后每/撤去兼肉曰于我過足矣  晉書曰周訪鄉人盗訪牛)¶
(于家間殺之訪得之/宻埋其肉不使人知)　送薛　噉豐(栁子厚集曰河東/薛存義将行栁子)¶
(載肉于俎崇酒于觴追而送之江滸飲食之以宋書曰/衡陽王義季鎮荆州隊主續豐母老家貧無  充養遂)¶
(不食肉義季哀其志以/錢未給豐母并噉豐肉)　餽賢　勉婦(孟子曰繆公之/于子思也亟問)¶
<pb:KR3k0055_WYG_394-35b>¶
(亟饋鼎肉昭漢書曰傅昭性尤篤慎子婦嘗得家餉牛/肉以進昭  召其子婦曰食之則犯法告之則不可取)¶
(而埋/之)　烏攫　犬得(上詳肉二逐蒯通曰里婦夜亡肉/姑以為盗  之諸母束緼請火于)¶
(亡肉家曰犬暮/得肉遽呼婦還)¶
　　肉四¶
原狄山視肉(山海經狄山有視肉注曰聚肉形如牛/肝有兩目也食之無盡盡復更生如故)¶
臨海肉炙(臨海志云有肉大如小兒臂長/五寸中有腹無口堪作炙食)　羊膀豕脇¶
(束晢餅賦云肉/則羊膀豕脇)　斑臠錦文(桓彦休/七設)　懸肉為林(漢書/武帝)¶
(為酒池肉林令/外國客遍觀之)　舉山為肉(曹植與呉季重書云舉太/山以為肉煩東海以為酒)¶
<pb:KR3k0055_WYG_394-36a>¶
　割取復生(天中記云大月支及西胡有牛名為/日支牛今日割取其肉明日肉復生)　一¶
臠(吕氏春秋曰嘗一臠而/知一鑊之味一鼎之調)　五煎(朱農本草農問于太/子百果六肉五煎異)¶
(煮男女異嗜/識其要矣乎)　五肉七菜勝掩鶉鴞(天中/記)　煎熬&KR0871;炙¶
和齊萬方(淮南子云今屠牛而烹其肉或以甘或以/酸煎熬&KR0871;炙和齊萬方其夲一牛之體)¶
目見不食其肉(風俗通云陳伯敬目/有所見不食其肉)　不食有目之肉¶
(廣州先賢𫝊云丁/宻不食有目之肉)　銜肉著口(笑林云甲買肉過都入/厠挂肉著外乙偷之未)¶
(得去甲出覓肉因詐使口銜肉云挂著門/外何得不失若如我銜肉著口豈有失理)　市肉取肥¶
(曹植樂/府歌)　省肉食之(陸凱表云蒙蚤卒先帝痛悼不/已子最幼穉先帝省肉食之)¶
<pb:KR3k0055_WYG_394-36b>¶
長跪進之(東觀漢記云竇固羗人愛之炙肉未熟人人/長跪前割之血流指間進之于固固輙為啗)¶
(不穢/賤之)　非肉不飽(禮記云六十非肉不/飽七十非帛不煖)　舍肉遺母(左/傳)¶
(云頴考叔為潁谷封人有獻于公公賜之食食舍肉公/問之對曰小人有母皆嘗小人之食矣未嘗君之羮請)¶
(以遺/之)　以肉投羮(謝承後漢書曰陳楚嘗賜食于/上楚稱眼無所見以肉投羮)　晏¶
子相齊食肉不足(晏子云晏子相齊三年梁丘/據見晏子中食而肉不足)　公孫¶
為相食惟一肉(史記云公孫𢎞為丞/相食惟一肉而已)　桓任終身不近¶
(謝承後漢書云桓任後母生時不食/猪羊肉故終身不以猪羊肉入口)　程曽遂吐不食¶
(桂陽先賢畫賛云程曽字孝孫七嵗亡母號慕/毁悴鄰人哀憐嚼食哺之知有肉遂吐不食)　羊肉¶
<pb:KR3k0055_WYG_394-37a>¶
千斤(古詩云羊肉/千斤酒萬斛)　姜詩埋肉(東觀漢記賊經姜詩里/不敢驚孝子致米肉詩)¶
(埋之後吏譴/詩掘出示之)　閽人乞肉(左傳邾荘公與夷射姑飲酒/私出閽人乞肉焉奪其杖以)¶
(敲/之)　食無兼肉(漢劉虞為上/公食無兼肉)　懷其餘肉(史記東方朔/待詔賜之飯)¶
(食頃悉懐其餘/肉持去衣盡汚)　増自幼不食(楊収字藏之以母奉浮/圖法自幼不食肉母約)¶
(曰爾得進/士第可食)　沒身不食(北夢瑣言曰唐歸登性甚慳嗇/常爛一羊脾旋割旋啖封其殘)¶
(者一日登妻誤于封處割食登/大怒由是其妻終身不食肉)　性約不喜食(唐竇建/徳性約)¶
(素不喜食肉飯/脫粟加蔬具)　擊鮮(周禮鮮新殺之肉也謂/擊殺牲宰與我食鮮也)　啄腐¶
(謂酒肉之人/啄腐吞腥也)　鱻薧(生肉曰鱻/熟肉曰薧)　腥醲(腥肉之精者/醲酒之上者)¶
<pb:KR3k0055_WYG_394-37b>¶
四時食(選曰四時所/食各異其肉)　豆肉(記曰觴/酒豆肉)　遷居(嘉蓮燕語/曰呉俗遷)¶
(居預作飯米下置猪臟共煮之及進宅使婢以箸掘之/名曰掘藏闔門上下俱與酒飯及臟謂之散藏歡㑹竟)¶
(日後復命婢臨掘向竈祝曰自入是宅大小維/康掘藏致富福祿無疆掘藏先祭竈神然後食)　娶婦¶
(又曰江南婚娶新婦初至合卺後即用牛蹄筋作羮以/豖肉切骰子大和作飯送新婦食謂之金玉食筋謂金)¶
(肉謂/玉也)　加酥(宋周羽沖三楚新錄曰李載仁避亂于江/陵髙季興署觀察推官為性迂緩一日将)¶
(召方上馬部曲相毆載仁怒命急取厨中飯并猪肉令/相毆者食之仍戒曰如敢再犯必當于猪肉中加之以)¶
(酥聞者無/不笑之)¶
　　肉五¶
<pb:KR3k0055_WYG_394-38a>¶
原啓梁劉孝綽謝安成王賚祭孤石廟胙肉啓曰味過¶
瀹鳯珍越屠龍故使屏翳收風馮夷淨浪神居鷁首獨¶
泛安流民幸同附得徴遘迕復等受釐預頒純嘏㤙靈¶
所降信次委積報生以死竊聞斯義¶
　　脯一¶
原劉熈釋名曰脯搏也乾燥相搏著也　又曰脩脩縮¶
也乾燥而縮也　說文曰脯乾肉也脩脯也搏(補莫/反)薄¶
脯搏之屋上也腕骨脯也胊(衢/)脯脡也　周易曰噬乾¶
<pb:KR3k0055_WYG_394-38b>¶
肉　毛詩曰爾酒既湑爾肴伊脯　増左傳曰女贄不¶
過榛栗棗脩以告䖍也　原穀梁曰束脩之肉不行境¶
中(注曰束/脩脯也)有至尊者不貳　周禮曰腊人掌乾肉凡田¶
獸之脯腊膴胖之事(夫物解肆乾之謂之乾肉薄切曰脯/捶之而施薑桂曰腵脩腊小物而乾)¶
(者膴胖皆為/夾脊肉也)祭祀共豆脯薦脯膴(呼/)胖　儀禮曰鄉飲¶
酒主人立于西階東薦脯使行出袒釋軷祭脯士冠賔¶
東面薦脯　禮記曰婦人之贄脯脩大夫燕食有脯無¶
膾有膾無脯　増又曰宗廟之脯曰尹祭　又郊特牲¶
<pb:KR3k0055_WYG_394-39a>¶
曰大饗尚腵脩而已矣　原盧謨祭法曰春祠用脯夏¶
用疈(憑逼/反)脯　東方朔𫝊曰濕肉為膾乾肉為脯　増¶
唐書元行沖曰下之事上譬富家儲積以自資也脯腊¶
膎胰以供滋膳　原洛陽記曰乾脯山在洛陽北去三¶
十里于上曝脯因以為名　論衡曰儒者言泰平時萐¶
莆生于厨中厨中自生肉脯薄如萐形揺鼔生涼　風¶
俗通曰俗說膊大脯案太山博縣每嵗十月祠太山脯¶
濶一尺長五寸　増神異經曰西北荒山有玉饋之酒¶
<pb:KR3k0055_WYG_394-39b>¶
酒泉注焉廣一丈深三丈酒美如肉澄清如鏡上有玉¶
尊玉籩取一尊一尊復生籩有脯焉味如麞鹿飲此酒¶
人不死一名遺酒其脯名曰追復食一斤復一斤¶
　　脯二¶
原尚書大傳曰散宜生閎天南宫适三子俱學乎太公¶
太公見三子之為賢人遂酌酒切脯約為朋友　吕氏¶
春秋曰趙宣孟之絳見骫桑之下有卧餓人宣孟與脯¶
二胊拜受而不敢食問其故曰臣有母持以遺之宣孟¶
<pb:KR3k0055_WYG_394-40a>¶
更賜之脯二束而去　漢書曰濁氏以胃(以羊燖湯/胃以椒薑)脯¶
而連騎張里以馬醫而擊鐘　増世說曰初太祖乏食¶
程昱掠其夲縣供三旬糧頗雜以人脯由是失朝望故¶
位不至公也　原英雄記曰公孫瓉與諸屬郡縣每至¶
節㑹屠牛作脯每酒一觴致脯一豆　又曰左慈詣劉¶
表云有薄禮願以犒軍表使取之有酒一器有脯一盤¶
千餘人共舉不能勝慈自取之引入求書刀削脯投地¶
百人接酒及脯賜兵人人酒三杯酒如故脯亦不減¶
<pb:KR3k0055_WYG_394-40b>¶
神仙傳曰王逺至蔡經家與麻姑共食設有饌擗脯而¶
行如巧㹮炙云是麟脯　博物志曰閩越江北山間蠻¶
夷噉丘蝝脯　増晉書曰桑虞嘗行宿寄逆旅同舎客¶
疑虞為盗虞黙然無言便解衣償之主人曰此間數失¶
魚肉　鴨多是狐狸偷君何以疑人乃將脯至山冡間¶
尋求果得之客來還衣虞投之不顧　北齊書曰彭城¶
王攸為滄州刺史有一人從幽州來驢䭾鹿脯至滄州¶
界脚痛遅行偶㑹一人為伴遂盗驢及脯去明旦告州¶
<pb:KR3k0055_WYG_394-41a>¶
乃令左右及府僚吏分市鹿脯不限其至主見識之推¶
獲盗者　唐書曰太宗狩于濟源之陵山上曰古者先¶
王驅以供宗廟今所獲鹿宜令有司造脯醢以充薦享¶
　杜陽雜編曰同昌公主有紅虬脯非虬也但貯于盤¶
中則矯健如虬絲髙一尺　又曰洛陽人家重陽則製¶
迎凉脯　清異錄曰何敬洙帥武昌時司倉彭湘傑習¶
知膳味就中脯腊尤殊敬洙檄掌公厨郡中號為脯掾¶
　　脯三¶
<pb:KR3k0055_WYG_394-41b>¶
原濁氏　腊人(上詳脯二一/  下詳脯)　追復　不減(上詳脯一/  下詳脯)¶
(二/)　四脡　二胊(公羊傳曰魯昭公出奔齊侯使髙子/執簞食四脡脯再拜稽首以袵受何)¶
(休注曰屈中曰朐申/曰脡  下詳脯二)　仙麟　氷鼠(上詳脯二曰東方/朔神異經  北方)¶
(有層氷萬里厚百丈有&KR2408;鼠在氷下食氷下草水/肉重萬斤可以作脯食之已熱注曰除熱病也)　瓊¶
枝　金矢(楚詞曰折瓊枝以為羞王逸注曰羞脯也隂/周易曰噬乾胏得金矢王肅注曰四體純)¶
(卦骨之象骨在乾肉脯之象金象所以獲野禽以食/之反得金矢君子于味必思其毒于利必備其難)¶
増同心　傷指(韋巨源食帳有同心結脯蓋先結後風/乾者代宗睿眞皇后沈氏嘗削脯哺帝)¶
(傷左/指)　祭詩　待客(下帷短牒曰賈島常以嵗除取一/年所得詩祭以酒脯曰勞吾精神)¶
<pb:KR3k0055_WYG_394-42a>¶
(以是補之但北齊書曰盧叔彪為尚書魏収/訪之食至  有粟餐葵菜木盌盛片脯而已)　犒軍¶
責令(上詳脯二脯唐邢邵為西兖刺史縣令妻日暮取/人斗酒束  邵攝令責其取受舉州不知所以)¶
　　脯四¶
原蒲脯(古今注云秦二世時趙髙/先獻蒲脯鹿馬以騐羣臣)　瓠脯(程季明詩云/厥味伊何𤣥)¶
(酒瓠/脯)　所以飲燕(孔叢子云子思居貧其友有饋之粟/者受二車焉或獻尊酒束脩子思弗)¶
(當或曰子取人粟而辭我酒脯是辭少而取多也曰夫/以受粟為周之也酒脯則所以飲宴也方乏于食而乃)¶
(飲宴非義也或者/擔其酒脯以歸)　以供臘祀(崔氏四民月令云十/月作脯以供臘祀)¶
桑皮為脯(捜神記云徐登趙炳貴尚清儉/禮神以東流水削桑皮以為脯)　瓦石為脯¶
<pb:KR3k0055_WYG_394-42b>¶
(神仙𫝊曰葛元每逢友輙坐樹下砍樹汁杯/承而飲之皆好酒取瓦石草木為脯以下酒)　每朝設¶
脯(國語云楚成王聞子文之朝不及/夕也于是每朝設脯一束糗一筐)　方坐噉脯(東觀/漢記)¶
(曰光武初起兵叔公良搏手大呼曰我欲詣納言/嚴将軍叱上起去出閣令人視之還白方坐啗脯)　脯¶
就(郭子云衛辰為桓公長史桓公甚/厚之每宴公輙提酒脯以就衛)　蒲變(潘岳西征/賦云野蒲)¶
(變而/為脯)　衣償(詳見/脯二)　束脩(孔子曰自行束脩以/上吾未嘗無誨焉)　市脯¶
(語曰沽酒/市脯不食)　腒䐹(腒乾雉/䐹乾魚)　脯醢(周禮膳夫掌王之稍/事薦脯醢稍事謂非)¶
(日中大舉時而/間食謂之稍事)　増脯酒(韓文衡曰升階傴僂薦/脯酒欲以菲薄明其表)　山¶
羊脯(續齊諧記曰劉晨阮肇入天台山有女/仙人為設胡麻飯山羊脯因留連之)　河秪脯¶
<pb:KR3k0055_WYG_394-43a>¶
(雞跖集云武夷/君食河秪脯)　陳蕃待客(董謹續豫章記云陳蕃待/客拌飯以鹿脯芼羮以牛)¶
(脯未嘗别/為異饌)　王績嗜酒(王績性嗜酒杜/松之嵗時贈脯)　原正膂通幹¶
(杜育菽賦曰脯則正/膂通幹麤鹿肥麋)　左胊右末(禮記曰以脯脩置者/左胊右末鄭注曰屈)¶
(中曰/胊)　増脯資竭(左傳曰惟是脯/資餼牽竭矣)　赤明香(清異錄曰/赤明香世)¶
(𫝊&KR1665;士良家脯名也輕薄甘/香殷紅浮脆後世莫及也)¶
　　脯五¶
原賦唐陳子昂麈尾賦曰天之浩浩兮物亦芸芸性命¶
變化兮如絲之紛或以神好正直天蓋黙黙或以道惡¶
<pb:KR3k0055_WYG_394-43b>¶
強梁天亦茫茫此仙都之㣲獸固何負而離殃始居幽¶
山之藪食乎豐草之鄉不害物以利己不營利以同方¶
何忘情而委代而化情之不忘卒羅網以見逼授庖丁¶
而罹傷不以斯尾之有用而殺身于此堂為君彫俎之¶
羞厠君金盤之實承主人之嘉慶對象筵與寳瑟雖信¶
美于兹辰詎同歡于疇昔¶
原啓梁劉孝威謝東宫賚鹿脯等啓曰上林絶蕃人之¶
搏禁地無張京之犯而猶有班超游獵李廣馳射逺歸¶
<pb:KR3k0055_WYG_394-44a>¶
于厨吏入貢于腊人形圗三事之車影入九仙之鏡¶
　　腊¶
原田獸之腊(周禮曰腊人掌乾肉凡田獸之脯腊膴胖/之事注薄析曰脯腊小物全乾膴胖謂夾)¶
(脊/肉)　鷢鳥可腊(異物志云鷢鳥大如雉其/肉香美可以作炙及腊)　冬祀用腊¶
(盧諶祭法云冬/祀用雉腊兔腊)　噬腊遇毒(易云噬腊肉遇/毒小吝无咎)　堯如腊¶
舜如腒(傅/子)　増朝曝夕乾(周禮云腊之言夕/也朝暴夕乃乾)¶
　　炙一¶
増釋名曰炙炙也炙于火上也脯炙以脯餳蜜䜴汁淹¶
<pb:KR3k0055_WYG_394-44b>¶
之脯脯然也釜炙于釜汁中和熟之也䐄銜也銜炙細¶
蜜肉和以薑椒鹽䜴已乃以肉銜裏其表而炙之也貊¶
炙全體炙之各自以刀割出于蠻貊之為也　詩曰或¶
燔或炙　又曰有兔斯首炮之燔之　謝承後漢書曰¶
陳正為大官令與黄門侍即有隙因進御食髮繞炙中¶
光武見之怒将斬正正曰臣當死者三山炭増治吐炎¶
焦膚爛肉而髮不銷臣罪一也匣出佩刀砥礪而虧肌¶
截骨曽不能斷髮臣罪二也臣少時目閱章表猶讀五¶
<pb:KR3k0055_WYG_394-45a>¶
經今則御食臣與丞及庖人六目齊視豈不如黄門兩¶
目臣罪三也制赦之　世說新語曰王君夫有牛名八¶
百里駮王武子語君夫今指賭卿牛以千萬對之君夫¶
便相然可令武子先射武子一起便破的却據胡牀叱¶
左右速探牛心來湏臾炙至一臠便去¶
　　炙二¶
原黄帝燔肉為炙(易注云黄帝/始燔肉為炙)　専諸乃學炙魚(呉越/春秋)¶
(云専諸從太/和公學炙魚)　貛貛之炙(吕氏春秋曰肉之/美者貛貛之炙)　薄耆之¶
<pb:KR3k0055_WYG_394-45b>¶
炙(枚乘七𤼵云薄耆之炙鮮鯉之膾案薄耆薄/切獸耆之肉而以為炙也耆即今所謂耆頭)　鳯凰¶
炙(傅𤣥七謨云鳯凰/之炙飛龍之肝)　黄雀炙(蕭濟孝子𫝊云王祥後/母病欲黄雀炙乃有黄)¶
(雀數十飛入幕/内因以供母)　母嘬炙(禮鄭注云為其貪食/甚也嘬謂一舉盡臠)　馬行¶
炙(帝王世紀云紂宫九/市車行酒馬行炙)　丸炙(食經云交趾丸炙法丸/如彈丸作臛乃下丸炙)¶
(煮之案臛/肉羮也)　棊炙(束晢近遊賦云/棊炙不過两豆)　庶人有薦(國語屈/建曰庶)¶
(人有魚/炙之薦)　驕女爭食(風土記呉王闔閭女驕恣嘗/與王爭食魚炙怨恚而死)　李¶
充及温(陳留耆舊𫝊曰李充在鄧将軍坐鄧設炙肉/充挾箸以噉炙冷復命温之及温而後食)¶
欒寧未熟(左傳云欒寜将飲酒炙未熟聞亂使告季/子召獲駕乘車行爵食炙奉衛候輒來奔)¶
<pb:KR3k0055_WYG_394-46a>¶
置劒炙中(呉越春秋云専諸置魚/腸劒炙魚中以刺王僚)　以髮貫炙(見炙/一)¶
割炙㗖之(晉書顧榮與同僚宴飲見執炙者貎狀不凡/有欲炙之色榮割炙啗之坐者問其故榮曰)¶
(豈有終日執之而不知其味及趙王倫敗/被執将誅而執炙者為督率遂救之得免)　　先㗖右¶
軍(語林云右軍年十一周顗異之時絶重牛/心炙座客來未噉先割㗖右軍乃知名)　鄧禹進¶
炙魚(東觀記云上率鄧禹等擊王即上/過禹營進炙魚上大食噉之也)　徐穉裹雞炙¶
(謝承後漢書云徐穉諸公所辟雖不就有死䘮負笈赴/弔常于家豫炙雞一隻以一两綿絮漬酒中暴乾以裹)¶
(雞徑到所赴冢𡑞外以水漬綿使有酒氣斗米/飯白茅為藉以雞置前釃酒畢遂去不見䘮主)　重睫¶
視而不見髮(韓子云晉平公時進炙而髮繞之平公使/殺庖人庖人呼天曰嗟乎臣有三罪而死)¶
<pb:KR3k0055_WYG_394-46b>¶
(不自知乎平公曰何謂也對曰臣刀之利風靡骨斷而/髮不截是臣之一死也桑炭炙之肉腐而髮不燒是臣)¶
(之二死也炙熟又重睫而視之髮繞而目不見是/臣之三死也意者堂下有譖臣乎殺臣不亦枉乎)　食¶
鵞炙知黒白處(三秦記云苻朗食/鵞炙知黒白處)　増駝峯炙(酉陽雜/俎將軍)¶
(曲良翰作驢騣/駝峯炙甚美)　龍鬚炙(清異錄曰謝諷食/經中有龍鬚炙)　䱥魚炙¶
(三輔決錄云䱥魚炙甚美諺曰寧去/累世炙不去䱥魚炙注謂其肥也)　蛤蜊炙(𫝊芳畧/曰吐突)¶
(承璀嗜/蛤蜊炙)　逍遥炙(唐睿宗聞金仙玉貞二公主飲素/曰令以九龍食轝&KR1019;逍遥炙賜之)¶
昇平炙(唐韋巨源為尚書令/其食帳有昇平炙)　消靈炙(同昌公主/有消靈炙)　無¶
心炙(段成式馳獵飢甚叩村家老姥出彘臛五味不具/成式食之有踰五鼎曰老姥初不加意而味殊美)¶
<pb:KR3k0055_WYG_394-47a>¶
(如此自後令庖人具/此品因呼為無心炙)　鼃炙(飲食有杏/炙鼃炙)　鵞炙(齊書曰/陽桂之)¶
(役詔檄乆之未就齊髙帝引江淹入中書省先賜酒/食淹素能飲啖食鵞炙垂盡進酒數升訖文誥亦辦)¶
牛炙(明皇雜錄曰杜甫字子美客耒陽游岳祠大水遽/至渉旬不得食縣令具舟迎之令嘗饋牛炙白酒)¶
(送杜甫後漂寓湘潭間羈旅憔悴于衡州耒陽縣頗為/令長所厭甫投詩于宰宰遂致牛炙白酒以遺甫甫飲)¶
(過多一/夕而卒)　冷炙(杜詩殘杯/與冷炙)¶
　　蒸¶
原蘇蒸不熟(越𫝊云孔子之魯燔/俎無肉蘇蒸不熟)　藜蒸不糝(詳/糝)　蒸¶
葱嶺之雞(劉邵七華云煎嵩陵之/縹翠蒸葱嶺之碧雞)　蒸剛肥之豚(桓驎/七說)¶
<pb:KR3k0055_WYG_394-47b>¶
　祝阿有蒸魚(風俗通云祝阿不食生魚俗說祝阿凡/有賔㛰吉凶大㑹有異饌極止蒸魚)¶
　呉王㑹蒸魚(呉越春秋云呉王有女滕玉因謀伐楚/與夫人及女㑹蒸魚王前嘗半而與女)¶
(女怒曰王食魚辱我不能乆生乃/自殺闔閭痛之葬于國西閶門外)　辱我不能乆生(詳/上)¶
　同盤不能相救(世說曰桓公有參軍石倚食蒸而不/能共故桓公不設箸而倚終不放舉)¶
(坐笑公曰同/盤不能相救)　増蒸肫(王濟人/乳蒸肫)　蒸鳬(楚詞炙/鵠蒸鳬)　煎炙¶
蒸臑(劉梁/七舉)　火氣上行(說文曰蒸火/氣上行也)　芬芳備具(芬芳/備具)¶
(曰/蒸)　灌以杏酪(志林曰爛蒸桐州羔灌/以杏酪食以七不以筯)　蒸之浮浮(詩/大)¶
(雅/)　蕙肴蒸兮蘭藉(楚/辭)¶
<pb:KR3k0055_WYG_394-48a>¶
　　炰¶
原炰鱉鮮魚(詩箋云炰鱉以火熟/之也鮮魚中膾者也)　炰珠崖鱉(傅𤣥七/謨云炰)¶
(珠崖之鱉煮/丹巖之鳯)　炰柔毛之羜(桓驎七説案/羜未成羊也)　炰南海之¶
&KR1010;(劉邵七華云炰南海之&KR1010;/案&KR1010;音奚蟕&KR1010;大龜也)　増炰鱉膾鯉(小/雅)　毛炰¶
胾羮(魯/頌)¶
　　鮓一¶
増說文曰藏魚也(案鮓本作□魚/醢之大臠者)　珍羞紀要曰鮓葅¶
也以鹽米釀魚肉為之　原漢書曰昭帝時釣得蛟長¶
<pb:KR3k0055_WYG_394-48b>¶
三文帝曰此魚鱔之類命大官為鮓骨肉青紫食之甚¶
美帝更求之不獲　列異𫝊曰費長房又能縮地脉坐¶
客在家至市買鮓一日之間人見之千里外者數處¶
列女後傳曰呉光祿勲孟宗字武㳟為監魚池司馬作¶
兩器鮓以歸奉母母怒之曰吾老為母戒言惟聽飲彼¶
水何吾言之不從也宗曰于道作之非池魚也母曰汝¶
為主魚吏而獲鮓以歸豈可家至户告也乃還鮓于宗¶
宗伏謝罪遂沈鮓于江　世說曰有人遺張華鮓者華¶
<pb:KR3k0055_WYG_394-49a>¶
見之謂客曰此龍肉鮓也以苦酒沃鮓鮓中則有五彩¶
光試之果如言後問其主云于茅積下得白魚所作也¶
　又曰陶侃少時作魚梁吏嘗以一坩鮓餉母母封鮓¶
及書責侃曰汝為吏以官物見餉非惟不能益我乃以¶
増我憂也(坩音堪/土器也)　増大業拾遺記曰十二年六月呉¶
郡獻太湖鯉腴膳四十坩純以鯉坩為之計一坩䱹用¶
鯉魚三百頭肥美之極冠于鱣鯖　博物志曰仲秋月¶
取折頭鯉去鱗破腹使膂割為漸米爛燥之以赤秫米¶
<pb:KR3k0055_WYG_394-49b>¶
飯鹽酒令糝之踰月乃熟是謂秋鯖　元戴表元詩曰¶
氷水魚肥供白鮓¶
　　鮓二¶
原連堽　百薄(楊泉五湖賦見上者交州記云百薄瀨/有斷溪嘗有砍茨  忽聞似茨内有動)¶
(然乆視之見魚眼徑尺似魶魚斫/以為䱹得百薄因名百薄瀨也)　陶侃十斛　謝𤣥¶
一坩(陶侃故事云蘇悛平後侃上成帝䱹十斛一謝𤣥/與婦書云昨疏成後出釣所獲魚以為鮓  坩今)¶
(送來思臠/無事也)　増糝缶　披綿(梁王琳䱉表伏覩除書以/臣為糝缶将軍  提要錄)¶
(云黄雀鮓謂之披/綿鮓以其肥也)　陳陶酷嗜　超宗詭言(江南野史/云陳陶所)¶
<pb:KR3k0055_WYG_394-50a>¶
(居不與俗接惟酷嗜鮓一啗或至十臠到宋書云王瑩/代謝超宗為義興太守與謝交惡超宗  都瑩父懋詣)¶
(超宗超宗為設精白鮀美鮓懋問那得佳味超宗欲激/其怒詭言瑩始見餉且佯驚曰大人豈應不得邪懋大)¶
(怒言于朝廷稱瑩供/養不足坐廢乆之)　玉版　金綿(江淮間以鰉魚鱘/魚為之名曰片醤)¶
(又曰玉版鮓金清異錄曰呉淑冬日招/客詩寒鮓疉  綿綿謂黄雀脂膏也)¶
　　鮓三¶
原南方謂之黔北方謂之䱹(說文云/俗作鮓)　四時之膳食荆¶
州之鮓魚(周禮云庖人供祭祀之好羞鄭注云謂四時/所為膳食若荆州之䱹魚青州之蟹胥雖非)¶
(常物進/之孝也)　蜀人魚鮨(爾雅云魚謂之鮨蜀人取魚不/去鮨案鮨音其魚名又鮓屬)¶
<pb:KR3k0055_WYG_394-50b>¶
西羗秋鮨(博物志云西羗仲秋/月取赤頭鯉以為鮨)　呉人蒲以為鮓(草木/記云)¶
(呉人蒲始生/取以為鮓)　閩越噉獼猴鮓(博物志云閩越江/北諸夷噉獼猴鮓)　珠¶
柱(草木記云采珠人/取珠柱肉作鮓)　鱣肉(爾雅疏云鱣形似龍銳頭/口在頷下背上腹下皆有)¶
(甲縱廣四五尺今于盟津石磧上/鈎取之大者千餘斤肉可為鮓)　方縛直截(楊泉五/湖賦)¶
　醎鹽白糝(又云醎鹽白糝雜以菜/果連堽抑鮓積如丘陵)　漢川神喜食䱹¶
(列異傳云漢川神嘗/出行市中喜食鮓菜)　以飯鮓上土公(青烏子葬書云/初掘塚之日嘗)¶
(以飯鮓上/土公四旁)　増潤州貢(地理志云潤州/土貢鱘魚鮓)　房州造(房州/六月)¶
(調羊酪造/含風鮓)　薑桂(鳴薑動桂/紆蘇佩橘)　苞蘆(杜詩香飯兼苞蘆/東坡謂蜀人呼鮓)¶
<pb:KR3k0055_WYG_394-51a>¶
(為苞/蘆)　蘆菔鮓(蠻甌志云白樂天方/齊劉禹錫饋蘆菔鮓)　牡丹鮓(清異錄/云呉越)¶
(有一種玲瓏牡丹鮓以魚葉鬭成牡/丹状既熟出盎中㣲紅如初開牡丹)　野猪鮓(酉陽雜/俎云安)¶
(祿山恩寵莫比其賜/膳品月有野猪鮓)　池魚鮓(韓全誨傳云唐昭宗至/鳯翔帝輟所御膳賜韓)¶
(全誨等李茂貞食鮓美帝曰此後池魚/茂貞曰臣養魚以候天子聞者皆駭)¶
　　鮓四¶
原啓齊王融謝司徒賜紫鮓啟曰東越水羞實罄乘時¶
之美南荆任土方揖鮓魚之最　陳周𢎞正謝敕賚紫¶
鮓啟曰珍韜江浦味越名川昔聞八駿東征止収黒水¶
<pb:KR3k0055_WYG_394-51b>¶
之麥七華西討才獲苦山之菜豈如兩階干舞四方來¶
格臨朝拱黙任土爭貢¶
　　膾一¶
増說文曰膾細切肉也　釋名曰膾㑹也細切肉散分¶
其赤白異切之乃㑹和之也　禮記内則曰膾春用葱¶
秋用芥春用韮秋用蓼　東觀漢記曰章帝與舅馬光¶
詔曰朝廷鹿膾寧用飯也　隋唐嘉話曰南人魚膾以¶
細縷金橙拌之號為金虀玉膾　春秋佐助期曰呉中¶
<pb:KR3k0055_WYG_394-52a>¶
以魚作膾苽菜為羮魚白如玉菜黄若金稱為金羮玉¶
膾一時珍食　楊畢膳夫錄曰膾莫先于鯽魚鯿魴鯛¶
鱸次之鱭魿黄竹五種為下其他皆強為　元戴表元¶
詩曰霜魚碧玉膾　又曰白鹽蓴菜膾紅酒稻花雞¶
邪律楚材詩曰絲絲魚膾明如玉屑屑雞生爛似泥¶
　　膾二¶
原鯔魚為上　大蛇甚美(神仙傳云介象與呉王共論/膾何者甚美象曰鯔魚為上)¶
(美令于殿前庭中作方坎汲水滿之象垂綸于坎中食/頃得鯔魚作膾  齊諧記曰江南有麻治為人好噉膾)¶
<pb:KR3k0055_WYG_394-52b>¶
(江北華夲得一大蛇喚麻為膾别復切魚為膾自食以/蛇膾與麻得食甚美治索魚名華夲因醉喚取蛇及餘)¶
(肉出麻治見之/大吐歐血死)　望子應心而至　季鷹命駕便歸(捜/神)¶
(記云㑹稽鄞縣有一女姓呉字望子為蘓候神所愛望/子嘗思噉膾雙鯉應心而至  世說云張季鷹辟齊王)¶
(東曹掾在洛見秋風起因思呉中蓴羮鱸魚膾曰人生/貴適意何羈宦千里以要名爵遂命駕便歸俄而齊王)¶
(敗時人謂/為見幾)　増嘗蝦蟆　化蝴蜨(沈約宋書曰張収為/猘犬所傷人云宜食)¶
(蝦蟆膾収難之兄暢含笑先嘗収乃食即愈客酉陽雜/俎云進士段碩常識南孝亷者善斫膾因㑹  衒技起)¶
(魚架之忽暴風雨雷震一聲膾悉化/為蝴蜨飛去南驚懼遂折刀不復作)　宋龜造　房琯¶
食(唐陵法曽宋龜造縷子膾其法用鯽魚肉鯉魚子以/碧筒或菊苗為胎骨  明皇雜録云邢和璞嘗謂房)¶
<pb:KR3k0055_WYG_394-53a>¶
(琯曰君沒之時必因食魚膾既沒之後當以梓木為棺/然不得沒于君之私第不處出館不處𤣥壇佛寺不處)¶
(親友之家其後譴于閬州寄居州人之紫極宫卧疾數/日刺史忽具膾邀房于郡齋房亦欣然命駕既歸暴卒)¶
(州主命攅櫝于宫/中棺得梓木為之)　銀絲　玉縷(杜詩鮮鯽銀絲膾盤/西征記鱸魚色鮮)¶
(玉/縷)　盤雪　庖霜(杜子美觀打魚歌饔子左右揮霜刀/鱠飛金盤白雪髙  韓退之詩庖霜)¶
(瞺𤣥/鯽)¶
　　膾三¶
原細者為膾(禮記云肉腥細者為膾大者為/軒鄭注云言大切細切異名也)　切之為¶
膾(凡牛與羊魚聶/而切之為膾)　膾西海之飛鱗(曹植七啓云膾西/海之飛鱗臛江南)¶
<pb:KR3k0055_WYG_394-53b>¶
(之潛/鼉)　膾天流之潛魴(孫毓/七誘)　膾潛鱗(潘尼釣賦云乃/令宰夫膾此潛)¶
(鱗名公習巧飛刀逞技電剖星飛/芒散縷解離鍔落俎連翩雪累)　膾美鮮(徐幹七喻/云㪷膾美)¶
(鮮/)　秋用芥(詳上/膾一)　冬宜鮮(鮮生/魚也)　膾錦膚臠斑胎(傅/𤣥)¶
(七謨云膾錦膚臠斑胎飛刀浮切毫分縷解/動從風散聚似霰委流采成文燦若紅綺)　鮮鯉之¶
膾(七/發)　鯉魮之膾(桓驎七說三牲之切鯉魮之膾美如/鱗脂叠似蜹羽案魮音皮魚名鳥首)¶
(魚/尾)　膾其鯉魴(傅毅七激云涔養之魚膾其鯉魴分毫/之割纎如髮芒㪚如絶縠積如委紅殊)¶
(方異味厥/和不同)　炰鱉膾鯉(詩/)　命支離飛霜鍔(張協七命/云范公之)¶
(鱗出自九溪頳尾丹鰓紫翼青鬐爾乃命支離飛霜鍔/紅肌綺散素膚雪落婁子之毫不能厠其細秋蟬之翼)¶
<pb:KR3k0055_WYG_394-54a>¶
(不足擬/其薄)　使朱元騁妙伎(劉邵七華云洞庭之鮒出于/江㟭乃使朱元揮臠騁厥妙)¶
(伎敷割皮骨/繽紛霧墮)　饔人縷切鸞刀若飛(潘岳西征賦云華/魴躍鱗素鱮揚鬐)¶
(饔人縷切鸞刀若飛紅鮮/紛其初載賔客聳而遲歸)　焱足走切龍刀電舒(孔煒/七引)¶
(云焱足走切龍刀電舒/隨浮膾鮮附馳割腴)　應刃落俎靃靃靡靡(潘岳西/征賦云)¶
(云/)　隨鍔離俎紛紛纚纚(張衡七辨云鞏洛之鱒割以/為縱分柝縷細随鍔離俎紛)¶
(紛纚/纚)　連翩雪累(潘尼釣/賦見前)　繽紛霧隨(劉邵七/華見前)　横者¶
毫析縱者縷紛(徐幹/七喻)　雜猶亂絲聚若委采(桓驎七說/云䐑一元)¶
(之膚春祭之鮮雜/猶亂絲聚若委采)　散若絶縠積如委紅(傅毅/七激)　累如¶
<pb:KR3k0055_WYG_394-54b>¶
疉縠離若散雪(七/𤼵)　白踰委毒赤過擒丹(徐幹/七喻)　餘棄¶
于水化為魚(博物志云呉王江行食膾有餘棄于中流/化為魚今魚中有名呉王膾餘亦名膾骨)¶
(長數寸大者如/箸猶有膾形)　半墮于水化為魚(捜神記云昔越王/将食膾而未切墮)¶
(半于水内/化為魚)　子胥闔閭食膾(呉越春秋云子胥伐楚歸/呉呉王聞三師将至治魚)¶
(為膾将到之日過時不至魚臭湏臾子胥至闔閭出膾/而食不知其臭王復重為之其味如故呉人作膾者自)¶
(闔閭之/造也)　姜姑鄰母共食(列女傳云姜詩妻事姑甚孝/姑嗜魚膾又不獨食夫婦常)¶
(力作供膾呼鄰母共之舍側忽有湧泉味/如江水毎旦輙出雙鯉常以供二母之膳)　持魚半籠¶
欲寄作膾(世說云張元為使至江陵路經陽岐俄見一/人持半籠生魚逕來造船云有魚欲寄作膾)¶
<pb:KR3k0055_WYG_394-55a>¶
(元乃維丹而納之問其姓名云是劉遺民張素聞其名/甚欲語言劉子無意既進膾便去云得此魚觀君船上)¶
(有膾具是/故來耳)　以錢一千求作一食(齊諧記云周子有女/噉膾不知足家為之)¶
(貧後至長橋南見罛者作膾以錢一千求一飽飯五斛/便大吐有蟾蜍從吐中出婢以魚置蟾蜍口中即成水)¶
(遂不敢/噉膾)　周浹㑹者(捜神記曰左慈字元放曹操髙㑹/珍羞畧備少松江鱸魚慈以銅盆)¶
(貯水釣水中引出魚皆長/三尺以作膾周浹㑹者)　一坐皆遍(又曰謝糺嘗㑹/客以朱書符投)¶
(井中有一雙鯉魚跳出/即命作膾一坐皆得遍)　不食(語云魚脯非/芥醤不食)　處外(禮/云)¶
(膾炙/處外)　増吐膾(魏志曰陳登得胷中煩懣靣赤不食病/華佗為胗脉曰府君胃中有蟲數升欲)¶
(成肉疽食腥物所為也即作湯三升先服一升斯㬰盡/服之食頃吐出三升許蟲赤頭皆動半身猶是生魚膾)¶
<pb:KR3k0055_WYG_394-55b>¶
(也/)　餉膾(沈約宋書曰沈攸之舉兵圍郢城獲范/雲今送書入城餉栁世隆膾魚二十頭)　郎¶
官膾(海物異名記云江南人喜作膾/名即官膾曰張翰思膾得名)　天孫膾(謝楓食/經冇天)¶
(孫/膾)　竒味(大業拾遺記曰六年呉郡獻海□乾膾四瓶/容一斗浸一斗可得徑尺靣盤并奏作乾魚)¶
(法帝以示羣臣云昔術人介象于殿庭釣得海魚此幻/化耳亦何足珍異今日之膾乃是真海魚所作來自數)¶
(千里亦是一時竒味/即出數盤以賜近臣)　佳味(隋唐嘉話曰呉郡獻松江/鱸膾煬帝曰所謂金虀玉)¶
(膾東南/佳味也)　鱠手刀子(酉陽雜俎曰安祿山所/賜有鯽魚并膾手刀子)　操刀膾¶
鯉(李綱字文紀有進魚者太子使膾之唐儉趙元楷自/言其能太子曰操刀膾鯉和鼎味公等善之若弼諧)¶
(審諭固/屬綱矣)　呉昭徳造(呉昭徳善造鱸膾時人嘲之曰膾/若值呉縷細花鋪若非遇呉費醋)¶
<pb:KR3k0055_WYG_394-56a>¶
　(及葫江東呼蒜為葫東坡云呉興庖人斫鱸膾亦足一/笑鄉土以此為盛饌製時鋪成草花鸞鳯或詩句詞章)¶
　(務臻其妙造虀亦甚/得法謂之金虀玉鱠)　余媚娘饌(麗情𫝊曰陸希聲妻/余媚娘能饌五色膾)¶
　(妙不/可及)　生羊膾(北齊武威王/有生羊膾)　飛鸞膾(食經有飛鸞膾/又有咄嗟膾)¶
　　水晶(南昌集云山谷自號/水晶膾為醒酒氷)　法鯽(提要錄曰法鯽湏/得鯽之大者腹間)¶
　(㣲開小竅以椒圖馬芹實其中毎一斤用鹽二兩油丰/兩擦窨三日外以法酒漬之入瓶石灰綿蓋封之一月)¶
　(紅色/可膾)　鵞闕(南詔膾寸魚以胡𤓰/椒藙和之號鵞闕)　縷飛(杜詩刀鳴/膾縷飛)¶
　雪堆(山谷詩偶因煖老庖𤣥鯽公遣霜鱗貫栁/來虀臼方看金作屑膾盤已見雪成堆)　長鯨¶
　(李詩意在斬巨/鰲何論膾長鯨)　白肉(梁書曰蕭穎冑素能飲/酒噉白肉膾至三十斤)　洛陽¶
<pb:KR3k0055_WYG_394-56b>¶
　膾(金門嵗節記云洛陽/人家七夕裝同心膾)　蓬池膾(李徳裕夢詩荷淨蓬/池膾凡學士初上賜)¶
　(悉是蓬/池魚膾)　雪花(司馬温公詩/鱸膾雪花肥)¶
　　鯖¶
　増煮食(説文云鯖/煮肉也)　雜肴(字林云鯖/雜肴也)　五侯鯖(語林云/婁䕶字)¶
　(君卿歴遊五侯之門每旦五侯遣餉之君卿乃合/五侯所餉鯖之而美所謂五侯鯖君卿之為也)　醒¶
　酒鯖(齊書云武帝就虞悰求諸飲食方悰秘不出/上醉後體不快乃獻醒酒鯖鮓一方而已)¶
　¶
御定淵鑑類函卷三百八十九¶
