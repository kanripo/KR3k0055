# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.816249
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百三十二
<pb:KR3k0055_WYG_337-1a>¶
　欽定四庫全書¶
御定淵鑑類函卷三百三十二¶
　　京邑部一(京邑總叙/)¶
　　　京邑總敘一¶
　原釋名都者國君所居人所都㑹也邑猶俋聚㑹之稱¶
　也　尚書大傳十邑為都　増爾雅絶髙謂之京　廣¶
　雅四起曰京　說文邑國也今有城郭之聚曰邑　汲¶
　冡周書國枳維都都枳維邑　原周禮距國五百里為¶
<pb:KR3k0055_WYG_337-1b>¶
　都　増又曰惟王建國辨方正位　又曰量人掌建國¶
　之法以分國為九州營國城郭營后宫量市朝道巷門¶
　渠造都邑亦如之　又曰凡造都邑量其地辨其物而¶
　制其域　周禮注六遂之地自逺郊以達於畿中有公¶
　邑家邑小都大都焉　考工記匠人營國方九里旁三¶
　門國中九經九緯經涂九軌左祖右社面朝後市　毛¶
　詩彼都人士狐裘黄黄　又曰惠此京師以綏四國¶
　又曰天命多辟設都于禹之績　毛詩傳京師者諸夏¶
<pb:KR3k0055_WYG_337-2a>¶
之父母也　毛詩箋京師者諸夏之根本　又曰京師¶
以諸夏為藩蔽　毛詩集註京師山髙而衆居也　禮¶
記千里之内曰甸京邑在其中央　又曰凡居民必量¶
地以制邑度邑以居民地邑民居必參相得也　又曰¶
仲秋之月日在角昏牽牛中旦觜觿中是月也可以築¶
城郭建都邑　又曰天下有王分地建國置都立邑¶
原左傳凡邑有宗廟先君之主曰都　公羊傳京師天¶
子之居也師者衆也京者大也天子之居必以衆大之¶
<pb:KR3k0055_WYG_337-2b>¶
辭言之　帝王世紀天子畿方千里曰甸服甸服之内¶
曰京師　又曰天子所居曰都　増國語晉文公請隧¶
襄王曰昔我先王之有天下也規方千里以為甸服以¶
供上帝山川百神之祀以備百姓兆民之用以待不庭¶
不虞之患　春秋䟽都邑者人之聚也　穀梁注建國¶
立城邑有定所髙下大小存乎王制　綱目凡例凡建¶
都曰都自他所來徙曰徙都屢徙而後定曰定都　綱¶
目釋義都猶總也天子居以天下總㑹之所故曰都¶
<pb:KR3k0055_WYG_337-3a>¶
史記注京師天子所居畿内也　漢書匡衡傳敎化原¶
本長安天子之都親承聖化然其習俗無以異於逺方¶
郡國來者無所取則或見侈靡而倣效之此敎化之原¶
本風俗之樞機宜先正者也　續漢書司徒楊彪遷都¶
改制天下大事皆當因民之心隨時之宜　原管子凡¶
立國都非大山之下必廣川之上髙無近旱而水用足¶
下無近水而溝防省因天材就地利故城郭不必中規¶
矩道路不必中準繩　増又曰千里之路不可扶以繩¶
<pb:KR3k0055_WYG_337-3b>¶
萬家之都不可平以準　荀子大畧篇欲近四旁莫如¶
中央故王者必居天下之中禮也　山海經青要之山¶
實惟帝之密都　又曰帝之下都崑崙之&KR0469;　原鹽鐵¶
論燕之涿薊趙之邯鄲魏之温軹韓之滎陽齊之臨淄¶
楚之宛陳鄭之陽翟二周之三川富冠海内皆為天下¶
之名都　風俗通邱之絶髙大者為京謂非人力所能¶
成天地之性自然也京師義亦取此　増漢官儀京兆¶
絶髙曰京京大也十億曰兆欲令帝都殷盈也　蔡邕¶
<pb:KR3k0055_WYG_337-4a>¶
獨斷天子所都曰京師京水也地下之衆者莫過於水¶
地上之衆者莫過於人京大師衆也故曰京師也　譙¶
周法訓王者居中國何也順天之和而同四方之統¶
陸贄奏議王畿者四方之本京邑又王畿之本其勢當¶
令京邑如身王畿如臂四方如指斯乃居重馭輕天子¶
之大權也　韓愈潮州謝表畿甸之間輦轂之下有善¶
必聞有惡必見　原初學記唐虞以前都名不著自夏¶
以後各有所稱白虎通夏為夏邑商為商邑周為京師¶
<pb:KR3k0055_WYG_337-4b>¶
是也　皇甫謐帝王世紀伏羲都陳神農亦都陳又營¶
曲阜(陳今陳州曲阜/今兖州曲阜縣)黄帝都涿鹿或曰都有熊(涿鹿今/幽州界)¶
(有熊今鄭州/界新鄭縣)少昊都窮桑(窮桑在魯北故春秋傳曰命/伯禽而封少昊之墟又尚書)¶
(傳曰魯侯伯/禽宅曲阜)顓頊都髙陽(髙陽在周為衛地故春秋𫝊/曰衛顓頊之墟也或謂之帝)¶
(邱今濮/陽縣)帝嚳都亳一曰都髙辛(今偃/師也)堯始封於唐後徙¶
晉陽即帝位都平陽(唐今定州唐昌縣晉陽今太/原府晉陽縣平陽今晉州)舜都¶
蒲坂(今蒲州/河東縣)禹本封於夏為夏伯及舜禪位都平陽或¶
在安邑(安邑蒲州縣名一曰夏禹在陽城葢避舜子商/均非都也按尚書五子之歌曰惟彼陶唐有此)¶
<pb:KR3k0055_WYG_337-5a>¶
(冀方言堯舜至禹及太康皆在冀州界少康中/興復還舊都故春秋傳曰復禹之迹不失舊物)湯都亳¶
(殷都有三亳穀熟為南亳蒙為北亳偃/師為西亳湯都即南亳也或云西亳)至仲丁遷囂(或/曰)¶
(敖今河南/之敖倉也)河亶甲居相(相今/相州)祖乙居耿(耿河東皮/氏之耿鄉)及盤¶
庚五遷復南都亳之殷地(則西/亳也)周文王都酆武王都鎬¶
(酆鎬並今/京兆之界)周公相成王以酆鎬偏處西方方貢不均乃¶
營洛邑(今東/都也)成王即洛邑建眀堂朝諸侯復還酆鎬至¶
幽王為犬戎所殺平王東遷乃居洛邑及敬王時又遷¶
成周(今洛陽故/都城是也)秦非子始封於秦(秦在隴西自非子之/後莊公徙楚邱文公)¶
<pb:KR3k0055_WYG_337-5b>¶
(徙汧寧公徙平陽平陽今岐州郿縣界非堯之平/陽都也至德公又居雍獻公徙櫟陽孝公徙咸陽)後都¶
咸陽漢都長安東觀漢記光武中興都洛陽又於南陽¶
置南都三國時魏畧魏以長安譙許昌鄴洛陽為五都¶
吳志吳都鄂後遷建業蜀志蜀都成都晉書晉都洛陽¶
至永嘉南居建康(建康今潤州江寧縣宋齊梁陳並同/居建康梁元帝及後梁蕭詧又别居)¶
(江陵晉亂十有六國各建都邑前涼張軌都燉煌後涼/吕光都姑臧南涼秃髪烏孤都洛陽西涼李暠都酒泉)¶
(北涼沮渠蒙遜都張掖前燕慕容廆都和龍後徙薊又/徙鄴後燕慕容垂都中山南燕慕容徳都廣固北燕馮)¶
(跋都和龍前秦苻堅後秦姚萇並都長安西秦乞伏國/仁都定樂前趙劉聰都平陽後趙石勒都襄國石季龍)¶
<pb:KR3k0055_WYG_337-6a>¶
(都鄴後蜀李特都成都夏赫連勃勃都統萬城晉永嘉/南遷後魏據有中原初都代徙洛陽文帝遷長安孝静)¶
(帝遷鄴號東魏西魏東魏禪北齊髙洋洋以鄴為上都/晉陽為下都西魏禪周周禪隋並都長安隋髙祖營大)¶
(興城徙居之更名長安即今西京城也隋煬帝遷/洛陽於故周之王城南對伊闕即今東都地也)　増¶
事詞類奇唐都長安號西京以河南府為東都(按玉海/肅宗寶)¶
(應元年詔以京兆為上都河南為東都鳳翔為西都江/陵為南都太原為北都唐末僭國梁朱晃都大梁蜀王)¶
(建都成都燕劉守光都幽州南漢劉巖都廣州後唐李/存朂都鄴後遷洛陽蜀孟知祥都成都晉石敬塘都洛)¶
(陽又遷汴州南唐李昇都金陵漢劉知逺都晉/陽後徙大梁周郭威都大梁北漢劉崇都晉陽)宋都汴¶
(按玉海宋以開封為東京河南為西京應天為南京大/名為北京是曰四京是時僭國夏趙元昊都夏州齊劉)¶
<pb:KR3k0055_WYG_337-6b>¶
(豫都大名復/徙都東平)至髙宗南渡都建業又徙都吳㑹(即今/杭州)¶
遼史遼都臨潢號曰皇都更名上京(以遼陽為東京大/定為中京析津為)¶
(南京大同/為西京)　金史金都㑹寧(即金舊土/海古之地)海陵遷於燕襲¶
遼制建五京(以遼陽為東京大定為北京大同為西京/大興為南京又號大興為中都尋改聖都)¶
(貞元元年又以汴州為/南京宣宗南遷都焉)　元史元太祖初都和林世祖¶
改燕京為中都置城而遷居焉(元末僭國宋韓林兒初/都亳州後徙汴梁漢陳)¶
(友諒都江州夏眀玉珍都/成都吳張士誠都平江)　史概明太祖取集慶路而¶
都之改曰應天府成祖徙都北平改曰順天號北京應¶
<pb:KR3k0055_WYG_337-7a>¶
　天曰南京(今言云洪武元年詔以應天為南京大梁為/北京吾學編洪武二年又以臨濠為中都)¶
　　盛京志我¶
　大清¶
太祖髙皇帝龍飛興京天命六年取遼陽於城東築城號¶
　東京尋遷瀋陽因舊城増拓其制更名曰盛京至¶
世祖章皇帝定都燕京式廓丕基垂統萬禩焉¶
　　　京邑總敘二¶
　増拾遺記春皇者庖犧之别號所都之國有華胥之洲¶
<pb:KR3k0055_WYG_337-7b>¶
　　一統志柳城(在河南開封/府西華縣)一名媧城世傳為女媧氏¶
　之都　通鑑外紀黄帝邑於涿鹿之阿遷徙無常以兵¶
　師為營衛　拾遺記虞舜在位十年有五老遊於國都¶
　舜以師道尊之　原尸子舜一徙成邑二徙成都三徙¶
　成國　増一統志夏城即禹所都内有青臺髙百尺¶
　書盤庚上不常厥邑於今五邦　周書武王克商顧河¶
　洛而歎曰此天室也　博物志周在中樞三河之分風¶
　雨所起四險之國　揚子昔在姬公用於周而四海皇¶
<pb:KR3k0055_WYG_337-8a>¶
皇奠枕於京　拾遺記成王即政四年旃塗國獻鳳雛¶
載以瑶華之車飾以五色之玉駕以赤象至於京師¶
說苑延陵季子遊於晉入其境曰嘻暴哉國乎入其都¶
曰嘻力屈哉從者曰夫子之入晉境未久也何以名之¶
不疑也延陵季子曰然吾入其境田畞荒穢而不休雜¶
增崇髙吾是以知其暴也吾入其都新室惡而故室美¶
新牆低而故牆髙吾是以知其民力之屈也　左傳邾¶
文公卜遷於繹史曰利於民而不利於君邾子曰茍利¶
<pb:KR3k0055_WYG_337-8b>¶
於民孤之利也天生民而樹之君以利民也民既利矣¶
孤必與焉　㑹稽記秦望山南有焦峴峴裏有大城越¶
王無餘之舊都也　地理志秦并天下改立郡縣而京¶
師所統特號内史言其在内以别於諸郡守也　後漢¶
書董卓謂陳紀曰三輔平敞四面險固土地肥美號為¶
陸海今欲西遷何如紀曰天下有道守在四夷宜修德¶
政以懐不附若欲徙萬乘以自安將有纍卵之危崢嶸¶
之險也　吳録劉備曾使諸葛亮至京因觀秣陵山阜¶
<pb:KR3k0055_WYG_337-9a>¶
歎曰鍾山龍蟠石頭虎踞帝王之都也　晉書周馥傳¶
馥建䇿迎天子遷都壽春上書曰淮陽之地北阻塗山¶
南抗靈岳名山四𢃄有重險之固宜相土遷宅以光永¶
祚　又王導傳温嶠議遷都豫章三吳之豪請都㑹稽¶
導曰古之帝王不以豐儉移都茍宏衛文大帛之冠則¶
無往不可若不績其麻則樂土為墟矣今特宜鎮之以¶
靜羣情自安　世說新語補謝公時兵厮逋亡多近竄¶
南塘下諸舫中或欲求一時搜索謝公不許云若不容¶
<pb:KR3k0055_WYG_337-9b>¶
置此輩何以為京師　後趙録張賓說石勒曰邯鄲襄¶
國趙之舊都依山憑險可擇此二邑而都之然後命將¶
四出授以奇略王業可圖也　後魏書文帝卜遷都鄴¶
登銅雀臺御史大夫崔吉等請都之孝文曰鄴城非長¶
久之地石虎傾於前慕容滅於後國富主奢暴成速敗¶
且西有枉人山東有列人縣縣北有柏人城君子不飲¶
盜泉惡其名也遂止都洛陽　經濟類編梁元帝下詔¶
將還建康將軍胡僧祐諫曰建康王氣已盡古老相傳¶
<pb:KR3k0055_WYG_337-10a>¶
云荆州洲數滿百當出天子今枝江生洲百數已滿陛¶
下龍飛是其應也帝曰建康凋殘江陵全盛卒從僧祐¶
議　隋書文帝夜與髙熲蘇威定議遷都庾季才旦而¶
奏曰仰觀元象俯察圖記龜兆允襲必有遷都且漢營¶
此都將八百歳水皆醎鹵不甚宜人願協天人之心為¶
遷徙之計帝愕然謂熲等曰是何神也自今以後信有¶
天道矣　舊唐書貞觀四年詔發卒徙洛陽宫張元素¶
上書曰昔漢髙將都洛陽婁敬一言即日西駕豈不知¶
<pb:KR3k0055_WYG_337-10b>¶
地惟土中貢賦所均但以形勢不如闗中也太宗顧謂¶
房元齡曰洛陽土中朕意在於便百姓今元素上表宜¶
即停之　經濟類編唐德宗至梁州糧用頗窘欲西幸¶
成都衆議未決㑹李晟表至言陛下駐蹕漢中所以係¶
億兆之心若規小舎大遷都岷峨則士庻失望雖有猛¶
將謀臣無所施矣德宗乃止　五代史唐莊宗遣李嚴¶
聘蜀王衍與俱朝上清而蜀都士庻簾帷珠翠夾道不¶
絶　天中記晉天福三年詔曰汴州水陸要衝山川形¶
<pb:KR3k0055_WYG_337-11a>¶
勢乃萬庾千箱之地是四通八達之郊　宋史上幸西¶
京愛其地形勢得天下中有留都意李懷忠乘間進曰¶
東京有汴渠之漕歳致江淮米數百萬斛帑藏重兵皆¶
在焉一旦遽欲遷徙臣實未見其利上嘉納之　通鑑¶
宋紀髙宗建炎元年詔暫駐淮甸捍禦稍定即還京闕¶
宗澤曰京師天下心腹不可棄也　遼史太祖取天梯¶
蒙固博囉三山之勢於葦淀射金齪箭以識之名龍睂¶
宫神冊三年築都城於其地(臨潢府/是也)　又曰聖宗嘗過¶
<pb:KR3k0055_WYG_337-11b>¶
七金山土河之濵南望雲氣有郛郭城闕狀因議建都¶
擇良工於燕薊董役二歳郛郭宫掖樓閣府庫市肆廊¶
廡擬神都之制　金史許安仁傳上將幸景明宫安仁¶
與同列諫曰燕都地處雄要北倚山險南壓區夏若坐¶
堂皇俯視庭宇本地所生人馬勇健蓋京都之首選也¶
　元史世祖在潛邸從容語巴圖魯曰今天下稍定我¶
欲勸主上駐蹕回鶻以休兵息民何如對曰幽燕之地¶
龍蟠虎踞形勢雄偉南控江淮北連朔漠且天子必居¶
<pb:KR3k0055_WYG_337-12a>¶
中以受四方朝覲大王欲經營天下駐蹕之所非燕不¶
可世祖憮然曰非卿言我幾失之　草木子元世祖定¶
大興為大都開平為上都每年四月草青則駕幸上都¶
避暑頒賜於宗戚馬亦就水草八月草將枯則駕回大¶
都惟每歳往來於兩都他無廵狩之事　從信録定逺¶
人馮國用對太祖曰金陵龍蟠虎踞真帝王之都願先¶
拔金陵而定鼎然後命將四出埽除羣宼倡仁義以收¶
人心天下不難定也　吾學編明興開基江左去塞萬¶
<pb:KR3k0055_WYG_337-12b>¶
里近亦數千里雖嘗圖宅咸陽詔遷汴邑然時有未遑¶
議遂中輟　又曰京師(謂燕/京)負重山面平陸地饒魚鹽¶
穀馬果窳之利又轉漕東南財貨駢集天險地利汴洛¶
關中江左皆不及也　八編類纂北直隷古冀州地京¶
師即金元舊都也扆山𢃄海有金湯之固¶
　　京邑三¶
原作豐　營洛(毛詩文王受命有此武功既伐/干崇作邑于豐  下詳東京)　三亳¶
　二周(皇甫謐帝王世紀殷有三亳二亳在梁國一亳/在河南也穀熟為南亳即湯都也蒙為北亳即)¶
<pb:KR3k0055_WYG_337-13a>¶
(景亳湯所盟地偃師為西亳則盤庚所徙也/  史記赧王時東西周分境赧王徙都西周)　千里¶
四縣(白虎通京師者何謂也千里之邑號也法日/月之徑千里  周禮四縣為都以任地事)　居¶
邰　徙雍(三輔故事周后稷居邰公劉遷邠亶父遷/岐山之陽  三輔黄圖秦徳公自汧徙雍)¶
法日　象漢(上詳千里注/  下詳西京)　再徙　五遷(吕氏春秋一/徙成邑再徙)¶
(成都三徙成國亳尚書/盤&KR0996;五遷將治  殷)　武營　漢作(帝王世紀武王/伐紂營洛邑而)¶
(定鼎焉今洛陽西南洛水北有鼎/中觀是也  漢之西遷作我上都)　定鼎　建瓴(上見/武營)¶
(西下詳/  京)　伊洛　崤函(上見傅毅洛都賦右張良/曰夫關中左崤函  隴蜀)　正¶
國　域民(周禮制其畿封以正邦國/  漢書是以聖王域民)　制畿　正封(周/禮)¶
<pb:KR3k0055_WYG_337-13b>¶
(制其畿疆之又/曰正畿疆  封)　天邑　皇州　帝里　王畿　甸服¶
　皇都　王城　帝畿　王室　帝宅　増神畿　天¶
闕(天中記孝文自代還洛詔司州主簿裴仲規曰朕開/置神畿郡望優重卿既首膺司隷美舉復督我名邦)¶
(何能自致也仲規曰陛下窮神盡聖應天順民棄彼黑/壌來宅紫縣臣方罄心力躍馬吳㑹豈一郡而已  宋)¶
(邵伯温見聞録隋文帝登邙/山對闕塞而歎曰真天闕也)　浩穰　佳麗(天中記周/顯德三年)¶
(詔曰輦轂之下謂之浩穰萬國駿奔四方繁/㑹  魏曹植詩壯哉帝王居佳麗殊百城)　天莊¶
帝宅(彚苑詳注天莊帝居也何唐書判官/韋損曰東都帝宅侍中  不守之)　重險　大¶
湊(上見前晉書周馥傳於周書作洛解曰周公將致/政南繋於洛水北因  郟山以為天下之大湊)¶
<pb:KR3k0055_WYG_337-14a>¶
宫雉　京輦(謝朓詩引領見京室宫雉正相望斯/  潘岳詩自我違京輦四載迄於)　車¶
鬭　騎擁(上見髙啟望都邑詩洛下/見隋李巨仁煌煌京  行)　斗城　蓽域(事/類)¶
(合璧漢髙祖修長安宫城惠帝増之南為南斗形北為/北斗形至今人呼漢京城為斗城  彚苑詳注蓽域帝)¶
(鄉也即神州/方州帝都也)　五都　二宅(唐志肅宗寶應元年詔曰/五都之號其來已久宜以)¶
(京兆為上都河南為東都鳳翔為西都江陵為南都太/原為北都  兩京記髙宗嘗謂韋機曰兩京朕東西二)¶
(宅往來不恆卿/宜善思修建)　九衢　四市(眀歐大任燕京篇九衢/走馬如流水  玉海漢)¶
(長安/四市)　皇邑　帝基(謝靈運詩祇役出皇邑曰天中記/崔僧淵復族兄惠景書  主上安)¶
(遷靈荒兆變帝基維新中壌宅/臨伊域河洛之間重隆周道)　鳳翔　龍躍(又云唐/眀皇并)¶
<pb:KR3k0055_WYG_337-14b>¶
(州置北都詔曰我國家龍躍晉水鳳翔太原猶成湯之/居亳有周之興岐今王業正興宫觀猶在列於編郡情)¶
(所未安其并/州宜置北都)　闕廷　輦轂(元史世祖至元元年中書/省言開平府闕廷所在加)¶
(號上都責前漢王鳳疏臣當糜骨輦轂/下曹植  躬詩表至止之日馳心輦轂)　天室　日畿¶
(周書度邑解武王曰瞻于伊洛無逺天室其曰兹度/邑  彚苑詳注帝畿千里象日月徑面故曰日畿也)¶
聖都　神縣(金史海陵貞元元年定都以燕乃列國之/名不當為京師號遂改為聖都  江淹雜)¶
(體詩太微凝帝/宇瑤光正神縣)　原統四方　兼六合(五經要義王者/受命創始建國)¶
(立都必居中土所以總天地之和據隂陽之正/均統四方旁制萬國者也  下見左思蜀都賦)　交風¶
雨　總天地(上見張衡東京賦/  下見統四方注)　挾成臯　據函谷(上/見)¶
<pb:KR3k0055_WYG_337-15a>¶
(傅毅雒都賦賦下/見班固西京)　増建首善　居上游(史記教化之/行也建首善)¶
(自京師始者漢書項羽陽尊懷王為義帝/曰古之王  必居上游徙之長沙都郴)　和美鄉¶
文雅地(王嬰古今通論崑崙東南五千里謂之神州中/有和美鄉方三千里五嶽之城帝王之宅聖人)¶
(所生也墟隋盧思道詩揚鑣歴汴浦迴/扈入梁  漢藩文雅地清塵暖有餘)　繁華土　錦¶
繡城(一統志宋葛澧帝都賦據江南之都㑹號繁華之/樂土  明孫蕡南京行爛熳三春錦繡城空濛一)¶
(片笙/歌市)　因民心　眀天意(上見前總叙一引續漢書凱/三國志孫皓謀徙武昌陸)¶
(上疏曰武昌土地實危險而塉埆非王都安國養民之/處且童謡云寧飲建業水不食武昌魚寧還建業死不)¶
(就武昌居是眀天意知/民所苦矣皓還都建業)　襟四塞　控五原(唐李白餞/王賛序天)¶
<pb:KR3k0055_WYG_337-15b>¶
(下大小三京北都居一襟四/塞之要衝控五原之都邑)　順天和　圖王業(上見/前譙)¶
(周法訓趙下/見前後  録)　方千里　積百同(孟子天子之地方千/里  周禮注凡王畿)¶
(内積/百同)　為民極　壯帝居(上見後隋煬帝詔居陳/後主詩山河壯帝)　盤¶
龍虎　遊鳳皇(李白金陵懷古詩地即帝王宅山為龍/虎盤  又登鳳皇臺詩鳳皇臺上鳳皇)¶
(遊/)　王氣存　天文照(天中記張紘言於孫權曰昔望/氣者云金陵地形有王者都邑)¶
(之氣故掘斷連岡改名秣陵今處所俱存地有其氣天/之所命宜為都邑  杜詩地利西通蜀天文北照秦)¶
　建丹陵　宅紫縣(天中記唐明皇并州置北京詔曰/堯理唐郊式建丹陵之縣漢居洛)¶
(邑更表南陽之都/  下見前神畿注)　起風雨　㑹日月(上見總叙二引/博物志  周邦)¶
<pb:KR3k0055_WYG_337-16a>¶
(彥賦汴都日月/所㑹天地之中)　原四方之極　八紘之中(毛詩商邑/翼翼四方)¶
(之極毛萇注商邑京師/也  下見左思魏都賦)　體國經野　建邦設都(周禮/體國)¶
(經野注經謂為之里/數也  下見尚書)　申畫郊畿　　封樹險固(書申畫/規畫也)¶
(注周禮制其畿方千里而封樹之/  樹木溝上所以表助險固也)　　商邑翼翼　周原¶
膴膴(俱見/毛詩)　宅中圖大　　無外稱尊　邦畿千里　城¶
闕九重　神州之畧　赤縣之畿　　増建邦啟土　置¶
都立邑(武成曰先王建邦啓土祭/法天下有王置都立邑)　水木滋茂　川原秀¶
麗(兩京記隋煬帝登邙山觀伊闕歎曰此龍門耶自古/何為不建都於此僕射蘇威對曰自古非不知以俟)¶
<pb:KR3k0055_WYG_337-16b>¶
(陛下帝大恱曰其地北據山麓南望天闕水木滋茂川/原形勝自古都邑莫有此也  隋文帝入新都詔曰龍)¶
(首山川原秀麗卉木滋/阜卜食相土宜建都邑)　紅塵紫陌　金堤玉渠(上見/後江)¶
(總詩彥下見後/周邦  汴都賦)　金遼五京　唐宋四輔(上見前京邑/總敘一  㑹)¶
(要開元中定天下州府以近畿之州為四輔同華岐蒲/是也宋崇寧四年七月以澶鄭許三州升襄邑為拱州)¶
(是為宋/四輔)　百官之府　萬世之都(隋紀京師百官之輔/四海歸向  明成祖)¶
(實録永樂十四年羣臣建議北京疏伏惟北京聖上/龍興之地沃野千里山川形勝誠帝王萬世之都)¶
强本弱枝　搤吭拊背(舊唐書髙季輔傳畿内數州實/為邦本地狹人稠儲蓄未多特)¶
(宜優矜令得休息强本弱枝自古常事室婁敬傳髙祖/在洛陽敬說曰陛下都洛陽豈欲與周  比隆哉夫與)¶
<pb:KR3k0055_WYG_337-17a>¶
(人鬭不扼其吭拊其背未能全勝也今陛下入關/西都案秦之故地此亦扼天下之吭而拊其背也)　衣¶
冠所聚　舟車所㑹(唐書京師衣冠所聚聲教所出車/事類合壁後晉髙祖以大梁舟)¶
(所㑹乃建東/京於汴梁)　乃陟南岡　大相東土(詩乃陟南岡乃/覯于京京師之)¶
(野董氏曰所謂京師者蓋起於此其後世因以所都為/京師也  洛誥予乃𦙍保大相東土其基作民眀辟)¶
　一旦示弱　百世為笑(晉成帝紀温嶠欲遷都豫章/王導曰建康王者之宅且北)¶
(寇伺我之隙一旦示弱非良計也在唐髙祖本紀或說/上曰突厥累宼關中以子女玉帛  長安故也若焚長)¶
(安不都則宼自息上以為然秦王世民曰陛下聖武龍/興光宅中夏精兵百萬所征無敵奈何遽遷貽四海之)¶
(羞為百世笑/乎上善其言)　置槷眎景　量地制域(考工記匠人建/國水地置槷眎)¶
<pb:KR3k0055_WYG_337-17b>¶
(景總下見京/邑  敘一)　蓄威昭德　居重馭輕(陸宣公關中事/宜狀今之關中)¶
(即古者邦畿千里之地也王業根本於是在焉弱則内/保一方當天下之半可以養力俟時也强則外制諸侯)¶
(據域中之大可以蓄威昭/徳也  下見京邑總敘一)　岡阜繚繞　山林幽映(一/統)¶
(志李清臣汴都記岡阜繚繞龍蟠虎伏/  左思魏都賦山林幽隐川澤囬繚)　三條九陌¶
萬庾千箱(上見後駱賔王帝京篇/  下見總敘二天中記)　四方輻輳　天下¶
衝阨(經濟類編齊髙帝以建康居民舛雜欲立符伍以/相撿括右僕射王儉諫曰京師之地四方輻輳必)¶
(也持符於事既煩理成不曠謝安所謂不爾何以為京/師也乃止  史記三王世家雒陽有武庫敖倉天下衝)¶
(阨漢國之/大都也)　祥雲輝映　王氣氤氲(杜牧長安雜詩洪/河清渭天池濬太)¶
<pb:KR3k0055_WYG_337-18a>¶
(白終南地軸横祥雲輝映漢宫紫春光繡畫秦川明氤/明顧璘南廵舊京歌紫蓋黄旗擁六軍金陵王氣日)¶
(氲/)　緑水珠樓　金堤翠幰(又曰緑水珠樓佳麗城隱/唐盧照鄰長安古意隱)¶
(朱城臨玉道遥/遥翠幰没金堤)　勢大威逺　根深蒂固(通典臨制萬/國尤借大勢)¶
(秦川是天下之上腴關中為海内之雄地若居之則勢/大而威逺舍之則勢小而威近  又曰唐眀皇開元元)¶
(年置中都韓覃曰陋東都而幸西都自西都而造中都/取樂一君之欲以遺萬人之患非所為深根固蒂不拔)¶
(之長/䇿矣)　王者居中　蒼生大慶(上見京邑總敘一文魏/書任城王澄傳孝  外)¶
(示南伐意在謀遷謂任城王澄曰國家興自北土徙居/平城用武之國非可文治崤函帝宅河洛王里因兹大)¶
(舉光宅中原任城以為何如澄曰陛下制/御華夏輯平九服蒼生聞此應當大慶)　萬國朝宗¶
<pb:KR3k0055_WYG_337-18b>¶
　羣方表儀(舊唐書裴耀卿曰國家帝業本在京師萬/國朝宗百代不易之所  下見宋王安石)¶
(首善自/京師賦)　翼翼京室　耽耽帝宇(左思/賦)　同豳土之始¶
基　應舂陵之王氣(宋升宋州/為南京詔)　西賔屈無外之談¶
東土壯居中之業(唐李/嶠表)　侔江海之重潤乃據上游¶
法日月之徑圓用張天紀　漢相論都首識金城之廣¶
　吕公相宅前知墨食之祥(宋宋祁王/畿千里賦)　原天府　神¶
臯(漢書劉敬說上都關中上疑之左右大臣皆勸上都/洛張良曰洛中小不過數百里地薄四面受敵此非)¶
(用武之國夫關中左崤函右隴蜀沃野千里南有巴蜀/之饒北有胡宛之利阻三面而守獨以一面東制諸侯)¶
<pb:KR3k0055_WYG_337-19a>¶
(此所謂金城千里天府之/國也  實惟地之神臯)　四塞　三成(秦地被山𢃄/河四塞之國)¶
(帝班固西都賦三成/  畿注周秦漢也)　貫渭　𢃄涇(三輔黄圖秦王兼/天下都咸陽渭水)¶
(貫都以象天漢横橋南渡以/法牽牛  下見班固西都賦)　在鎬　近蜀(王在在鎬/  郊野之)¶
(富號為/近蜀)　鑒秦法　跨周制　左右險阻　表裏山河¶
(左據函谷崤陵之阻/右帶褒斜隴首之險)　天府名都　坤靈正位　帝王¶
之宅　形勝之國(蜀都賦崤函有帝王之宅加漢書秦/中形勝之國地勢便利以  兵於諸)¶
(侯譬猶髙屋之/上建瓴水也)　鄭白之沃　陸海之饒　百二之都¶
　千里之國　増急管朱絃　豐貂長組(唐太宗帝京/篇急管韻朱)¶
<pb:KR3k0055_WYG_337-19b>¶
(絃清歌凝白雪駟杜牧長安雜詩豐/貂長組金張輦  馬文衣許史家)　原秦之興也天¶
錫鶉首之分　漢之王也星符東井之精　中土　東¶
國(周禮惟王建國經營作洛邑於/中土  尚書新邑于東國洛)　金谷　銅街(述征/記金)¶
(谷谷也地有金水自太白源南流經此谷注穀水謂洛/陽記兩銅駝在宫之南街東西相向髙九尺洛陽  之)¶
(銅駝/街)　蘅臯　梓澤(曹植洛神賦稅駕乎蘅臯二永初/山川記梓澤地名去王城  十四)¶
(里/)　増周法　修漢制　増夾清洛　繞丹泉(韋應物/望洛詩)¶
(雄都定鼎地勢據萬國尊帝宅夾清洛/丹霞奉朝暾  下見梁簡文帝京洛篇)　原定鼎之都¶
　建圭之地(成王定鼎於郟鄏日大司徒以土/圭之法測土深正  景以求地中)　背河¶
<pb:KR3k0055_WYG_337-20a>¶
向洛　東澗西瀍(漢書漢髙時勸都洛陽曰東有成臯/西有崤澠背河向洛此其固亦足恃)¶
(也經尚書成王在豐欲宅洛邑使召公先相宅既得卜/則  營召公既相宅周公往營成周使來告卜曰澗水)¶
(東瀍水西惟洛/食注食兆也)　天地之中　水陸所湊(先王之經邑/也度天地之)¶
(所合四時之所交風雨之所㑹隂陽之所和然則百物/阜安乃建王國焉所謂建土圭以測景得天地之中)¶
(舊唐李勉傳汴州水陸所/湊邑居龎雜號為難理)　帶河泝洛　左伊右澗(處/於)¶
(中土帶河泝洛/  下見東京賦)　河洛大都　成周故地(建都河洛即/土之中  卜)¶
(洛遷/周)　東周延祚　後漢中興(平王東遷而延祚/  光武都洛京)　王¶
者之里　諸侯蕃屏(左思蜀都賦河洛為王者之里於/漢書昔者周公營洛邑以為在)¶
<pb:KR3k0055_WYG_337-20b>¶
(中土諸侯蕃屏/四方故立京師)　召公所相　周公所營　増土最中¶
於諸夏　日尤近於長安(宋趙鼎請車/駕幸洛表)　成周舊宅不¶
改山川　有宋别都具嚴筦鑰　原卜而作邑聞宗周¶
之經營　居以為都見炎漢之遺制　増重城　䨇闕¶
(吳國倫帝京篇重城/開御氣䨇闕倚眀霞)　瓊島　玉泉(黄文中大都賦因/内海以為池即瓊)¶
(島而為囿太輟耕録至元四年城京師以為天下本峙/萬歳山浚  液池派玉泉通金水縈畿帶甸負山引河)¶
(壯哉帝居/宅此天府)　背重關　面廣澤(李時勉北京賦背疉險/兮重關面平原兮廣澤)¶
　九河南界　三案前圍(大學衍義補太行自西來演/迤而北東極於醫無閭重岡)¶
<pb:KR3k0055_WYG_337-21a>¶
(疉阜擁䕶而圍繞之其東則汪洋大海稍北乃古碣石/稍南則九河故道浴日月而浸乾坤所以界之者又如)¶
(此直截而廣大也况居直北之地上應天垣之紫微自/古建都之地上得天時下得地勢中得人心未有過此)¶
(者也山朱子語類冀州山脉從雲中來嵩為前案淮/南諸  為第二重案江南五嶺諸山為第三重案)¶
繩直砥平　星羅棊列(博物䇿㑹范鎮之賦幽州也繩/直砥平形勢爽塏  金幼孜皇)¶
(都賦星羅棊/列壁燦珠聯)　鸑舉蛟騰　龍翔鳳舞(余光北京賦有/翠峰紫蓋白浮)¶
(黄花之山蜿蜒蠖曲鸑舉蛟騰盤又曰/龍翔鳳舞以自天玉帶銀山而  峩)　山雄西北¶
水繞東南(順天志關塞諸山雄峙於西/北渾河諸水環繞於東南)　風氣敦厚¶
形勢雄壯(鳳洲筆記北京風氣敦厚長安之下此其最/也  胡起先賦觀其都城則氣象宏廣即夫)¶
<pb:KR3k0055_WYG_337-21b>¶
(山川則形/勢雄壯)　道里均平　山川鞏固(梁本之/賀表)　廓基圖¶
於萬世　偉壯觀於九重(楊榮/賦)　瞻恒嶽而控西山¶
躋居庸而挾灤薊(梁本/之表)　控河朔上流之上　居今日¶
中原之中(元徐世/隆文)　軒轅邑之以分州　唐堯階之以¶
為帝(李時/勉賦)　玉帛梯航為都邑之㑹　隂陽風雨當天¶
地之中(俱楊/榮賦)　北襟山勢直龍虎之區　東帶海濤盡¶
魚鹽之利　萃王氣　創神畿(盛京志曰盛京源鍾長/白秀結巫閭滄海南迴)¶
(混同東注王氣所萃在乎山川不信然哉/  又曰遼金二祖發祥斯地肇創神畿)　鴈塞白榆¶
<pb:KR3k0055_WYG_337-22a>¶
　龍灣青草(元袁桷上京詩白榆/迷鴈塞青草補龍灣)　前俯滄溟　後控¶
沙漠(廣輿/記)　臨潢以金箭兆基　長白以慶雲啓瑞¶
　　京邑四¶
増從極之都(山海經從極之都三/百仞惟氷夷都焉)　天子常居(穀梁傳/冀者天)¶
(下之中州自唐虞及夏殷/皆都焉是天子之常居)　三河若鼎足(史記貨殖傳/昔唐人都河)¶
(東殷人都河内周人都河南夫三河在天下之/中若鼎足王者所更居也建國各數百十歳)　居九¶
鼎(太史公曰學者多稱周伐紂居洛邑其實不然武王/營之成王使召公卜之居九鼎焉而復都豐鎬至平)¶
(王乃/遷洛)　東遷失計(宋蘇軾東遷論周之失計未有如東/遷之謬也自平王以至於亡非有大)¶
<pb:KR3k0055_WYG_337-22b>¶
(亡道者也頾王之神聖諸侯服/享然終以不振則東遷之過也)　收功西北(史記六國/表夫作事)¶
(者必於東南收功實者常於西北故禹興於西𦍑湯起/於亳周之王也以豐鎬伐殷秦之帝用雍州漢之興自)¶
(蜀/漢)　立五均(食貨志莽於長安及洛陽邯/鄲臨淄宛成五都立五均官)　此中可避¶
世(三國志注英雄記有童謡云燕南陲趙北際中央不/合大如礪惟有此中可避世公孫瓚以易京地當之)¶
(乃築城/以自固)　天啓神安(後漢書董卓議遷都長安黄琬曰/昔周公營洛邑以寧姬光武卜東)¶
(都以隆漢天之所啓神之所安大業/既定豈宜妄有遷動以虧四海之望)　言非所急(經濟/類編)¶
(關東兵盛董卓數議徙都長安朱儁輒止之卓雖惡儁/異已然貪其名重乃表遷太僕以為己副使者召拜儁)¶
(辭曰國家西遷必孤天下之望以成山東之釁臣不見/其可使者詰曰召君受拜而君拒之不問徙事而君陳)¶
<pb:KR3k0055_WYG_337-23a>¶
(之何也儁曰副相國非臣所堪也遷都非/事所急也辭所不堪言非所急臣之宜也)　蒲子崎嶇¶
(綱鑑晉懷帝永嘉三年漢太史令鮮于修之以星變言/於其主淵曰蒲子崎嶇難以久安平陽氣象方昌請徙)¶
(都之淵/從之)　險固饒沃(通鑑晉安帝義熙三年夏王勃勃/破薛干等部降之諸將皆曰陛下)¶
(欲經營關中先固根本使人心有/所憑繋髙平險固饒沃可以定都)　宇文巧思(陳宣帝/紀隋主)¶
(嫌長安制度狹小詔創造新都於龍首/山以宇文愷有巧思領營新都副監)　神明之奥(舊/唐)¶
(書郭子儀傳雍州古稱天/府神明之奥王者之都)　備廵幸(通鑑唐敬宗寶歴/四年上欲幸東都)¶
(諫者甚衆皆不聽裴度曰國家本設兩都以備廵幸宜/命有司完葺然後可往上曰如卿所言不往亦可遂罷)¶
(修東/都)　建都伐謀(宋史慶歴中契丹聚兵聲言南下呂/夷簡請建都大名示將親征以伐敵)¶
<pb:KR3k0055_WYG_337-23b>¶
(謀遂建大/名為北京)　四戰之地(通鑑宋仁宗景祐三年論建都/范仲淹曰洛陽險固而汴為四)¶
(戰之地太平宜居汴即有事必/居洛陽當漸廣儲蓄繕宫室)　氣象雄偉(玉海宋張/守謂建康)¶
(自六朝為帝王都江/流險闊氣象雄偉)　上京天險(遼史上京太祖創業/之地負山抱海天險)¶
(足以/為固)　百日訖事(又云神冊三年始建都康黙記/董役人咸勸趨百日而訖事)　金¶
主授圖(金圖經至元四年金主意欲都燕遣畫工寫京/師宫室制度闊狹修短以授左相張浩輩按圖)¶
(修/之)　勝勢在長江(吾學編南京開基之/地也勝勢在長江)　太子相宅(又/云)¶
(洪武二十四年勅太子廵撫陜/西上意欲都陜遣太子相宅也)　升崇北平(成祖實録/永樂元年)¶
(禮部尚書李至剛等言自古帝王或起布衣平定天下/或由外藩入承大統其於肇跡之地皆有升崇竊見北)¶
<pb:KR3k0055_WYG_337-24a>¶
(平布政司實皇上興王之地宜遵髙/皇帝中都之制立為京師制曰可)¶
　　京邑五¶
原詩魏曹植名都篇曰名都多妖女京洛出少年寶劒¶
直千金被服麗且鮮鬭雞東郊道走馬長楸間馳騁未¶
能半雙兔過我前攬弓捷鳴鏑長驅上南山左挽因右¶
發一縱兩禽連餘巧未及展仰手接飛鳶觀者咸稱善¶
衆工歸我妍歸來宴平樂美酒斗十千膾鯉臇胎鰕炮¶
鼈炙熊蹯鳴儔嘯匹侣列坐竟長筵連翩撃鞠壤巧捷¶
<pb:KR3k0055_WYG_337-24b>¶
惟萬端白日西南馳光景不可攀雲散還城邑清晨復¶
來還　宋鮑照擬陳思王京洛篇曰鳳樓十二重四户¶
八綺窗繡桷金蓮花桂柱玉盤龍珠簾無隔露羅幌不¶
勝風寶帳三千所為爾一朝容揚芬紫煙上垂綵緑雲¶
中春吹回白日霜歌落塞鴻但懼秋塵起盛愛逐衰蓬¶
坐視青苔滿卧對錦筵空琴瑟縱横散舞衣不復縫古¶
來共歇薄君意豈獨濃唯見䨇黄鵠千里一相從　増¶
齊謝朓還望京邑詩曰灞涘望長安河陽視京縣白日¶
<pb:KR3k0055_WYG_337-25a>¶
麗飛甍參差皆可見餘霞散成綺澄江淨如練喧鳥覆¶
春洲雜英滿芳甸去矣方滯滛懷哉罷歡宴　原梁簡¶
文帝長安道詩曰神臯開隴右陸海實西秦金槌(一作/推輪)¶
抵長樂複道向宜春落花依度幰垂柳拂行輪(一作/人)金¶
張及許史夜夜尚留賔　又京洛篇曰南遊偃師縣斜¶
上霸陵東回瞻龍首堞遥望德陽宫重門逺照耀天閣¶
復穹窿城傍疑複道樹裏識松風黄河(一作/沙)入洛水丹¶
泉繞射熊夜輪懸素魄朝光蕩碧空秋霜曉驅鴈春雨¶
<pb:KR3k0055_WYG_337-25b>¶
暮成虹曲陽造甲第(曲陽後漢外/戚王根也)髙安還禁中劉蒼歸¶
作相竇憲出臨戎此時車馬合兹晨冠蓋通誰知兩京¶
盛歡宴遂無窮　又洛陽道詩曰洛陽佳麗所大道滿¶
春光遊童初挾彈蠶女始提筐金鞍照龍馬羅袂拂春¶
桑玉車爭晩入潘果溢髙箱　元帝長安道詩曰西接¶
長楸道南望小平津飛甍臨綺翼輕軒影畫輪雕鞍承¶
赭汗槐路起紅塵燕姬雜趙女淹留重上春　又洛陽¶
道詩曰洛陽開大道城北達城西青槐隨幔拂綠柳逐¶
<pb:KR3k0055_WYG_337-26a>¶
風低玉珂鳴戰馬金爪鬭場雞桑萎日行暮多逄秦氏¶
妻　増沈約詩曰登髙眺京洛街巷紛漠漠迴首望長¶
安城闕鬱盤桓日出照鈿黛風過動羅紈齊童躡朱履¶
趙女揚翠翰春風搖雜樹葳蕤綠且丹寶瑟玫瑰柱金¶
羈玳瑁鞍淹留宿下蔡置酒過上蘭解眉還復斂方知¶
巧笑難佳期空靡靡含睇未成歡嘉客不可見因君寄¶
長歎　原庾肩吾賦得横吹曲長安道詩曰桂宫連複¶
道黄山開廣路逺聽平林鐘遥識新豐樹合殿生光彩¶
<pb:KR3k0055_WYG_337-26b>¶
離宫起煙霧日落歌吹還(一作/回)塵飛車馬度　又洛陽¶
道詩曰徼道臨河曲層城傍洛川金門纔出柳桐井半¶
含泉日起罘罳外車迴雙闕前潘生時未返遥心徒眷¶
然　車&KR1780;洛陽道詩曰洛陽道八達洛陽城九重重關¶
如隱起雙闕似芙蓉王孫重行樂公子好遊從别有傾¶
人處佳麗夜相逄　増周王褒詩曰京洛出名謳豪俠¶
競交遊河南期四姓關西謁五侯鬭雞横大道走馬出¶
長楸桑隂徙將夕槐路轉淹留　原陳後主長安道詩¶
<pb:KR3k0055_WYG_337-27a>¶
曰建章通未央長樂屬明光大道侈甲第甲第玉為堂¶
遊蕩新豐裏戲馬渭橋傍當壚晩留客夜夜苦紅妝¶
又洛陽道詩曰日光朝杲杲照耀東京道霧𢃄城樓開¶
啼侵曙色早佳麗嬌南陌香氣含風好自憐釵上纓不¶
歎河邉草　又曰建都開洛汭中地乃城陽縱横肆八¶
達左右闢康莊銅溝飛柳絮金谷落花光忘情伊水側¶
稅駕河橋傍　又曰百尺瞰金埒九衢通玉堂柳花塵¶
裏暗槐色露中光遊俠幽并客當壚京兆妝向夕風煙¶
<pb:KR3k0055_WYG_337-27b>¶
晩金羈滿洛陽　又曰青槐夾馳道御水映銅溝逺望¶
凌霄閣遥㸔井幹樓黄金彈俠少朱輪盛徹侯桃花雜¶
渡馬紛披聚陌頭　孔奐名都一何綺詩曰京洛信名¶
都佳麗擬蓬壺九華彫玳瑁百福上椒塗黄金絡騕褭¶
蓮花裝鹿盧咸言衣服盛無勝執金吾　沈烱詩曰名¶
都一何綺春日吐光輝髙樓雲母扇複殿琉璃扉昭儀¶
同輦出髙安連騎歸欲知天子貴千門應紫微　周宏¶
正詩曰名都宫觀綺金璧藻華璫吹䑓望鳷鵲舞殿接¶
<pb:KR3k0055_WYG_337-28a>¶
披香繡轂遊丹水彫輦出平陽陸離徒照眼何解憂人¶
腸　徐陵長安道詩曰輦道乘䨇闕豪雄被五都横橋¶
象天漢法駕應坤圖韓康賣良藥董偃鬻明珠喧喧擁¶
車騎非但執金吾　又洛陽道詩曰緑柳三春暗紅塵¶
百戲多東門向金馬南陌接銅駝華軒翼葆吹飛蓋響¶
鳴珂潘郎車欲滿無奈擲花何　又曰洛陽馳道上春¶
日起塵埃濯龍望如霧河橋渡似雷聞珂知馬蹀傍幰¶
見甍開相看不得語密意眼中來　増張正見帝王所¶
<pb:KR3k0055_WYG_337-28b>¶
居篇曰崤函惟帝宅宛洛壯皇居紫微臨複道丹水亘¶
通渠沈沈飛雨殿藹藹承眀廬兩宫分概日䨇闕並凌¶
虛休氣充青𤨏榮光入綺疏霞眀仁壽鏡日照凌雲書¶
鳴鸞背鳷鵲詔蹕幸儲胥長楊飛玉輦御宿徙金輿柳¶
葉飄緹騎槐花影属車薄暮歸平樂歌鐘滿玉除　原¶
又洛陽道詩曰曽城啟旦扉上路滿春暉柳影縁溝合¶
槐花夾岸飛蘇合彈珠罷黄間負翳歸紅塵暮不息相¶
看連騎稀　江總長安道詩曰翠葢承輕霧金羈照落¶
<pb:KR3k0055_WYG_337-29a>¶
暉五侯新拜罷七貴早朝歸轟轟紫陌上藹藹紅塵飛¶
日暮延平客風花拂舞衣　又洛陽道詩曰德陽穿洛¶
水伊闕邇河橋仙舟李膺棹小馬王戎鑣杏堂歌吹合¶
槐路風塵饒綠珠含淚舞孫秀强相邀　又曰小平路¶
(一作/臨)四達長楸聽五鐘玉節迎司隷錦車歸濯龍絃歌¶
聲不息環珮響相從花障蕩舟笑日映下山逢　顧野¶
王長安道詩曰鳳樓臨廣路仙掌入煙霞章臺京兆馬¶
逸陌富平車東門疏廣餞北闕董賢家渭橋縱觀罷安¶
<pb:KR3k0055_WYG_337-29b>¶
能訪挾斜　蔡君知長安道詩曰長安馳道上鐘鳴宮¶
寺開殘雪銷鳳闕宿霧斂章臺騎轉金吾度車鳴丞相¶
來藹藹東都晚羣公騁御回　岑之教洛陽道詩曰喧¶
喧洛水濱鬱鬱小平津路傍桃李節陌上採桑春聚車¶
看衛玠連手望安仁復有能留客莫愁嬌態新　陳瑄¶
長安道詩曰長安開繡陌三條向綺門張敞車單馬韓¶
嫣乘副軒寵深來借殿功多競置園將軍夜夜返絃歌¶
著曙喧　又洛陽道詩曰洛陽九逵上羅綺四時春路¶
<pb:KR3k0055_WYG_337-30a>¶
傍逢驄馬車中看玉人鎮西歌艷曲臨淄逢麗神欲知¶
雙璧價潘夏正連茵　王瑳洛陽道詩曰洛陽夜漏盡¶
九重平旦開日照蒼龍闕煙繞鳳凰臺浮雲翻似蓋流¶
水倒成雷曹王鬭雞返潘仁載果來　増蕭賁長安道¶
詩曰前登灞陵道還瞻渭水流城形類北斗橋勢似牽¶
牛飛軒駕良駟寶劒雜輕裘經過狹斜里日暮與淹留¶
　原隋許善心奉和還京師詩曰重光闡帝圖肆覲荷¶
來蘇卜洛連新邑因秦還舊都雷警三辰衛星陳七萃¶
<pb:KR3k0055_WYG_337-30b>¶
駈從風折鳳羽曜日拖魚鬚憲章殫禮樂容服備車徒¶
廻鑾入豐鎬從蹕度枌榆冉冉年和變遲遲節物徂餘¶
花照玉李細葉剪珪梧朝夕萬國湊海㑹百川輸微生¶
逢大造倐忽改榮枯　袁朗和洗掾登城南坂望京邑¶
詩曰二華連陌塞九隴統金方奥區稱富貴重險擅雄¶
强龍飛灞水上鳳集岐山陽神臯多瑞跡列代有興王¶
我后膺靈命爰求宅兹土宸居法太微建國資天府元¶
風融黎庻德澤浸區宇醒醉各相扶謳歌從聖主南登¶
<pb:KR3k0055_WYG_337-31a>¶
少陵㟁還望帝城中帝城何鬱鬱佳氣廼蔥蔥金鳳凌¶
綺觀璇題敞蘭宫複道東西合交衢南北通萬國朝前¶
殿羣公議宣室鳴珮含早風華蟬曜朝日柏梁宴初罷¶
千鍾歡未畢端拱肅巖廊思賢聼琴瑟逶迤萬雉列隱¶
軫千閭布飛甍夾御溝曲臺臨上路處處歌鐘鳴喧闐¶
車馬度日落長楸間含情兩相顧是月冬之季隂寒晝¶
不開驚風四面集飛雪千里迴狐白登廊廟牛衣出草¶
萊詎知韓長孺無復重然灰　何妥長安道詩曰長安¶
<pb:KR3k0055_WYG_337-31b>¶
狹斜路縱横四達分車輪鳴鳳轄箭服耀魚文五陵多¶
任俠輕騎自連羣少年皆重氣誰識故將軍(鳳轄用/霍光事)¶
庾自直初發東都應詔詩曰二龍承玉軸萬騎翊林塘¶
縱觀此何事廵駕幸淮揚伊雒山川轉江河道路長照¶
日秋原淨分花曲水香稻梁叨嵗月羽翮仰恩光後塵¶
歸舊里還如仙鶴翔　增唐太宗帝京篇曰秦川雄帝¶
宅函谷壯皇居綺殿千尋起離宫百雉餘連甍遥接漢¶
飛觀迥凌虛雲日隱層闕風煙出綺疏　原虞世南賦¶
<pb:KR3k0055_WYG_337-32a>¶
得吳都詩曰畫野通淮泗星躔應斗牛玉牒宏圖表黄¶
旗美氣浮三分開霸業萬里宅神州髙臺臨茂苑飛閣¶
跨澄流江濤如素蓋海氣似珠樓呉趨自有樂還似鏡¶
中遊　褚亮賦得蜀都詩曰列宿光輿井分芒跨梁岷¶
沈犀對江浦駟馬入城闉英圖多霸跡歴選有名臣連¶
騎簮纓滿含章詞賦新得上仙槎路無待訪嚴遵　李¶
百藥賦得魏都詩曰炎運精華歇清都寶命開帝里三¶
方盛王庭萬國來元武疏遥隥金鳳上層臺乍進僊童¶
<pb:KR3k0055_WYG_337-32b>¶
藥時傾避暑杯南館招奇士西園引上才還惜劉公幹¶
疲病清漳隈　鄭翼登北邙還望京洛詩曰歩登北邙¶
坂踟蹰聊屬望宛洛盛皇居規模窮大壯三河分設險¶
兩崤資巨防飛觀紫煙中層臺碧雲上青槐夾馳道迢¶
迢修且曠左右多第宅參差居將相清晨謁帝返車馬¶
相追訪胥徒各異流文物分殊狀囂塵暗天起簫管從¶
風颺伊余孤且直生平獨淪䘮山幽有桂叢何為坐惆¶
悵　増駱賔王帝京篇曰山河千里國城闕九重門不¶
<pb:KR3k0055_WYG_337-33a>¶
覩皇居壯安知天子尊皇居帝里崤函谷鶉野龍山侯¶
甸服五緯連影集星躔八水分流横地軸秦塞重關一¶
百二漢家離宫三十六桂殿陰岑對玉樓椒房窈窕連¶
金屋三條九陌麗城隈萬户千門平旦開複道横通鳷¶
鵲觀交衢直指鳳皇臺劒履南宫入簪纓北闕來聲名¶
冠寰宇文物象昭回鈎陳宿蘭戺璧沼浮槐市銅羽應¶
風迴金莖乘露起校文天禄閣習戰昆眀水朱邸抗平¶
臺黄扉通戚里平臺戚里帶崇墉炊金饌玉待鳴鐘小¶
<pb:KR3k0055_WYG_337-33b>¶
堂綺帳三千户大道青樓十二重寶蓋雕鞍金絡馬蘭¶
窗繡柱玉盤龍繡柱璇題粉壁映鏘金鳴玉王侯盛王¶
侯貴人多近臣朝逰北里暮南鄰陸賈分金將燕喜陳¶
遵投轄正留賔趙李經過密蕭朱交結親丹鳳朱城白¶
日暮青牛紺幰紅塵度俠客珠弹垂楊道娼婦銀鈎采¶
桑路娼家桃李自芳菲京華遊俠盛輕肥延年女弟雙¶
飛入羅敷使君千騎歸同心結縷𢃄連理織成衣春朝¶
桂尊尊百味秋夜蘭燈燈九微翠幌珠簾不獨映清歌¶
<pb:KR3k0055_WYG_337-34a>¶
寶瑟自相依　盧照鄰長安古意曰長安大道連狹斜¶
青牛白馬七香車玉輦縱横過主第金鞭絡繹向侯家¶
龍含寶蓋承朝日鳳吐流蘇𢃄晩霞百丈遊絲爭繞樹¶
一羣嬌鳥共啼花啼花戲蜨千門側碧樹銀臺萬種色¶
複道交窗作合歡雙闕連甍垂鳳翼梁家畫閣中天起¶
漢帝金莖雲外直樓前相望不相知陌上相逢詎相識¶
借問吹簫向紫煙曽經學舞度芳年得成比目何辭死¶
願作鴛鴦不羨仙比目鴛鴦真堪羨雙去雙來君不見¶
<pb:KR3k0055_WYG_337-34b>¶
生憎帳額繡孤鸞好取門簾貼雙燕雙燕雙飛繞畫梁¶
羅幃翠被鬱金香片片行雲著蟬鬢纎纖初月上鴉黄¶
鴉黄粉白車中出含嬌含態情非一妖童寶馬鐵連錢¶
娼婦盤龍金屈膝御史府中烏夜啼廷尉門前雀欲棲¶
隱隱朱城臨玉道遥遥翠幰没金堤挾彈飛鷹杜陵北¶
探丸借客渭橋西俱邀俠客芙蓉劒共宿娼家桃李蹊¶
娼家日暮紫羅裙清歌一囀口氤氲北堂夜夜人如月¶
南陌朝朝騎似雲南陌北堂連北里五劇三條控三市¶
<pb:KR3k0055_WYG_337-35a>¶
弱柳青槐拂地垂佳氣紅塵暗天起漢代金吾千騎來¶
翡翠屠蘇鸚鵡杯羅襦寶帶為君解燕歌趙舞為君開¶
别有豪華稱將相轉日回天不相讓意氣由來排灌夫¶
專權判不容蕭相專權意氣本豪雄青虬紫燕坐生風¶
自言歌舞常千載自謂驕奢凌五公節物風光不相待¶
桑田碧海須&KR0119;改昔時君家白玉堂即今惟見青松在¶
寂寂寥寥揚子居年年歳歳一牀書獨有南山桂花𤼵¶
飛來飛去襲人裾　宋之問長安路詩曰秦地平如掌¶
<pb:KR3k0055_WYG_337-35b>¶
層城出雲漢樓閣九重春車馬千門旦緑柳開復合紅¶
塵聚還散日晩鬭雞場經過狹斜看　儲光羲長安道¶
詩曰西行一千里暝色生寒樹暗聞歌吹聲知是長安¶
路　杜牧長安雜詩曰雨晴九陌鋪江練嵐嫩千峰疉¶
海濤南苑草芳眠錦雉夾城雲暖下霓旄少年羈絡靑¶
紋玉遊女花簪紫蔕桃江碧柳深人盡醉一瓢顔巷日¶
空髙　又曰洪河清渭天池濬太白終南地軸横祥雲¶
輝映漢宫紫春光繡畫秦川眀草妬家人鈿朶色風迴¶
<pb:KR3k0055_WYG_337-36a>¶
公子玉銜聲六飛南幸芙蓉苑十里飄香入夾城　金¶
呉激長安懐古詩曰佳氣猶能想鬱蔥雲開雙闕峙蒼¶
龍春風十里灞陵樹曉月一聲長樂鐘小苑花開紅漠¶
漠曲江波漲碧溶溶眼前疉嶂青如畫借問南山第㡬¶
峰　元宋本大都詩曰抛却漁竿滄海邊拂衣來看九¶
重天畫闌九陌橋如月緑影千門樹似煙南國佳人王¶
幼玉中朝才子杜樊川紫雲樓上如澠酒孤負春風二¶
十年　又曰繡錯繁華徧九衢上林詞賦漢西都朱門¶
<pb:KR3k0055_WYG_337-36b>¶
細婢金條脱紫禁材官玉鹿盧萬里星辰開上界四朝¶
冠蓋翊皇圖東門白面生紈綺笑殺揚雄卧一區　又¶
曰蘆溝曉月墮蒼煙十二門開日色鮮海上神仙無弱¶
水人間平地有鈞天寶幢珠絡瞿曇寺豪竹哀絲玳瑁¶
筵春雨如膏三萬里盡將嵩呼祝堯年　宋褧燕都詩¶
曰萬户千門氣鬱蔥漢家城闕畫圖中九闗上徹星辰¶
界三市横陳錦繡叢玉盌金杯丞相府珠幢寶刹梵王¶
宫逺人縱睹爭修貢不用雕戈塞徼通　又曰風物鮮¶
<pb:KR3k0055_WYG_337-37a>¶
妍飾禁城豪家戚里競留情花圍錦幄清眀宴香擁珠¶
樓乞巧棚叱撥馬揺金轡具帡幪車颺繡簾旌他年定¶
擬持鉛槧細數繁華紀太平　又曰流珠聲調錦琵琶¶
韋曲池臺似館娃羅袖舞低楊柳月玉笙吹綻牡丹花¶
龍頭瀉酒紅雲灧象口吹香緑霧斜却笑西鄰蠧書客¶
牙籤湘帙費年華　趙孟頫金陵懷古詩曰銅雀春深¶
漢苑空邯鄲月冷照秦宫煙花樓閣西風裏錦繡湖山¶
落照中河水南來非禹跡冀方北去有唐風滿城秋色¶
<pb:KR3k0055_WYG_337-37b>¶
催遲暮愁對黄雲沒斷鴻　馬伯庸上京寓直詩曰萬¶
里雲沙碣石西髙樓一望夕陽低谷量牛馬煙霞錯天¶
險山河海岱齊貢篚銀貂金作籍官窑磁盞玉為泥未¶
央殿下長生樹還許尋巢彩鳳棲　袁桷上京詩曰帝¶
京環陸海平野接氷天龍吐青林火狼沈紫塞煙風花¶
秋黯淡雲葉雨連綿昔日君臣意深符卜洛年　又曰¶
土屋層層綠沙坡簇簇黄馬鳴知雹急鴈過識天涼墨¶
菊清秋色金蓮細雨香内園通閬苑千樹壓羣芳　柳¶
<pb:KR3k0055_WYG_337-38a>¶
貫上都詩曰出塞行瞻日趨朝喜近天離宫開苑囿馳¶
道絶風煙瑶水廵非逺峒山歴更綿甘泉多法從獻賦¶
憶當年　又曰昔建寰中業初開徼外山雉城平兀兀¶
沙水淨灣灣朱夏宸遊正清秋武衛閑叨陪文學乘空¶
愧鬢毛斑　馬祖常上京詩曰龍沙秋淺雲光薄畫羅¶
宫衣侵曉著呉娃楚娘侍團扇象輿鳳輦眀珠絡椒花¶
染紫風雨香三十六盤天路長南都北都望行幸千秋¶
萬歳迎君王　余闕長安陌詩曰浩浩長安陌瓊樓夾¶
<pb:KR3k0055_WYG_337-38b>¶
廣廛鴛鴦御溝上芍藥吹樓前駿馬追韓嫣金尊約鄭¶
䖍功名有時有且得樂當年　廼賢京城詩曰神京極¶
髙峻風露恒泠然憧憧十二門車馬如雲煙紫霞擁宫¶
闕王氣浮山川峨峨龍虎臺日月開中天聖祖肇洪基¶
永保萬億年　眀髙啟望都邑詩曰落日登髙望帝畿¶
龍蟠山下見龍飛雲霄雙闕開黄道煙樹三宫接翠微¶
沙苑馬閑秋獵罷天街車鬭晩朝歸眀朝欲獻昇平頌¶
還逐仙班入𤨏闈　又曰秦金不&KR0773;氣佳哉紫蓋黄旗¶
<pb:KR3k0055_WYG_337-39a>¶
此日開殘雪已銷鳷鵲觀浮雲不隱鳳凰臺山如洛下¶
層層出江自巴中渺渺來六代衣冠總塵土幸逢昌運¶
莫興哀　李維楨南都詩曰旌旗劒佩擁椒除尚想戎¶
衣革命初緑草不侵雕輦路紅雲常䕶紫宸居金銀宫¶
闕三山外煙雨樓臺六代餘誰謂長江天作塹八荒今¶
日共車書　李朂長安道詩曰層城迢遞入雲賒處處¶
春風面面花長樂鐘聲催漏箭新豐樹色擁行車妖姬¶
舞榭留眀月貴主妝樓結綺霞日暮薌塵迷九陌鸞輿¶
<pb:KR3k0055_WYG_337-39b>¶
傳幸五侯家　熊鼎長安懷古詩曰立馬平原望故宫¶
闗河百二古今雄南山雙闕阿房近北斗連城渭水通¶
龍去野雲收王氣鶴巢陵樹起秋風英雄事業昭前哲¶
看取秦皇漢武功　陳繼儒南都詩曰太平風景是京¶
華白馬黄衫七寶車寒食鬭雞歸去晩院門新月印梨¶
花　沈罳長安道詩曰西望長安道東風吹緑塵鬭雞¶
三市曉躍馬五陵春柳色迷行客花香撲麗人金張居¶
戚里遊宴不辭頻　王伯稠長安道詩曰白日照馳道¶
<pb:KR3k0055_WYG_337-40a>¶
髙天雙闕開黄金丞相閣清吹五侯臺馬蹴香塵起花¶
藏翠幰來新豐白首客彈鋏夜歌哀　薛蕙洛陽道詩¶
曰鳳闕正中天龍池𢃄洛川層城三市列複道兩宫連¶
錦帳藏歌伎羊車戲少年更逢嵇阮輩長嘯酒壚前¶
又長安道詩曰神州應東井天府擅西秦雙闕南山下¶
千門渭水濵公卿畏主父賔客慕平津方朔何為者虚¶
稱避世人　陳子龍洛陽詩曰洛陽亦是漢東京伊闕¶
轘轅設險成朱邸中天金作冊黄河繞地𢃄為盟宓妃¶
<pb:KR3k0055_WYG_337-40b>¶
玉珮煙波冷淮客銀牀露草輕渺渺髙雲愁帝子二崤¶
風雨夜深鳴　皇甫汸金陵懷舊詩曰平生踪跡半京¶
畿别去秦淮歳屢違道上投珠多按劒市中撃筑㡬沾¶
衣寺尋白社僧猶在宅訪青溪客已非莫向隴西逢醉¶
尉夜深愁向灞亭歸　王叔承金陵覽古詩曰南北乾¶
坤壯此行西風走馬石頭城三呉往事秋濤急六代新¶
愁暮雨生龍虎秖今餘王氣江山千里䕶神京請看豐¶
鎬艱難地回首園陵無限情　陶望齡燕京篇曰地軸¶
<pb:KR3k0055_WYG_337-41a>¶
幽燕壯星辰北極尊向眀開帝服面勢敞天門天門帝¶
服何雄麗到處煙花夾朱第崔嵬古臺黄金築迢遞離¶
宫白玉砌儲胥百萬䕶嚴更十二交衢繞鳳城見啟北¶
門封將校新開左掖召儒生連艘千里呉陵粟擐甲三¶
營突騎兵旗亭分隊起輦路入雲平搹車隱隱闐街轉¶
流汗窮冬氣猶喘說劎相邀過慶卿談天何處逢鄒衍¶
走馬東門繡陌新角弓珠彈鬭芳春曽持紫綺裁行帳¶
共屑梅檀作逺塵　呉國倫燕京篇曰擬賦燕京勝三¶
<pb:KR3k0055_WYG_337-41b>¶
都未足誇霸圖雄鴈塞古戍扼龍沙北谷回陽令西山¶
擁帝家天平恒嶽迥地險薊門賒秦楚慚雞口侯王屬¶
犬牙重城開御氣雙闕倚眀霞芳樹華陽館髙臺易水¶
涯談天曽碣石望海即瑯琊𢃄甲環三輔梯航走八遐¶
風雲森劒佩雨露足桑麻紫陌新豐酒紅樓宛洛花輕¶
塵飛白練旭日麗青緺雪色并兒劒星杓漢使槎羽林¶
矜節俠戚里競紛奢接軫趨長樂揚鞭過狹斜悲歌逢¶
撃筑斥堠警鳴笳七校傳清蹕諸陵望翠華豎儒何寂¶
<pb:KR3k0055_WYG_337-42a>¶
寞抱影獨長嗟　張時徹長安道詩曰曙動開長樂鶯¶
鳴繞建章龍媒馳道出鳳吹彩旌揚繡陌生朱霧銅溝¶
映緑楊渭橋春水漲日日泛鴛鴦　王廷相帝京詩曰¶
帝京南面俯中原王氣千秋湧薊門渤海東波連肅慎¶
太行西脊引崑崙九皇天運坤維奠萬國星羅北極尊¶
堯舜昇平見今日按圖形勝不須論　孟思詩曰箕尾¶
分星野軒轅肇帝墟燕山蟠王氣瀛海帶辰居西北饒¶
兵馬東南富國儲太平兹樂土非夢亦華胥¶
<pb:KR3k0055_WYG_337-42b>¶
増歌行梁沈約長安有狹斜行曰青槐金陵陌丹轂貴¶
遊士方驂萬乘臣炫服千金子咸陽不足稱臨淄孰能¶
擬　周王褒前題曰威紆狹斜道車騎動相喧博徒稱¶
劇孟遊俠號王孫勢傾魏侯府交盡翟公門路斜勞夾¶
轂塗艱倦折轅日斜宣曲觀春還御宿園塗歌楊柳曲¶
巷飲榴花尊獨有遊梁倦還守孝文園　原梁戴暠煌¶
煌京洛行曰欲知佳麗地為君陳帝京由來稱俠窟爭¶
利復争名鑄銅門外馬刻石水中鯨黑龍過飲渭丹鳳¶
<pb:KR3k0055_WYG_337-43a>¶
俯臨城羣公邀郭解天子問黄瓊詔幸平陽第騎指伏¶
波營五侯同拜爵七貴各垂纓衣風飄颻起車塵暗浪¶
生舞見淮南法歌聞齊后聲揮金留客坐饌玉待鐘鳴¶
獨有文園客偏嗟武騎輕　陳張正見前題曰千門儼¶
西漢萬户擅東京凌雲霞上起鳷鵲月中生風塵暮不¶
息簫管夜恒鳴唯當賣藥處不入長安城　又長安有¶
狹斜行曰少年重遊俠長安有狹斜路窄時容馬枝髙¶
易度車簷髙同落照巷小共飛花相逢夾繡轂借問是¶
<pb:KR3k0055_WYG_337-43b>¶
誰家　隋越王侗京洛行曰青春上陽月結伴戲金華¶
龍媒玉珂馬鳳軫繡香車水映臨橋樹風吹夾路花日¶
昏歡宴罷相將歸狹斜　増李巨仁煌煌京洛行曰京¶
洛類神仙靄靄却雲煙漸臺臨太液玊樹并甘泉車喧¶
平樂外騎擁濯龍前競結蕭朱綬爭攀李郭船獨悲韓¶
長孺死灰猶未然　唐李白南都行曰南都信佳麗武¶
闕横西關白水真人居萬商羅廛闤髙樓對紫陌甲第¶
連青山此地多英豪渺然不可攀陶朱與五羖名播天¶
<pb:KR3k0055_WYG_337-44a>¶
壤間麗華秀玉色漢女嬌朱顔清歌遏流雲豔舞有餘¶
閒遨遊盛宛洛冠蓋隨風還走馬紅陽城呼鷹白河灣¶
誰識卧龍客長吟愁鬢斑　權德輿廣陵行曰廣陵實¶
佳麗隋季此為京八方稱輻輳五達如砥平大斾映空¶
色笳簫發連營層臺出重霄金碧摩灝清交馳流水轂¶
迴接浮雲甍青樓旭日映緑野春風晴噴玉光照地嚬¶
蛾價傾城燈前頻巧笑陌上相逢迎飄颻翠羽薄掩映¶
紅襦眀蘭麝逺不散管絃閒自清　李咸用煌煌京洛¶
<pb:KR3k0055_WYG_337-44b>¶
行曰長安近甸巡遊徧洛陽尋有黄龍見千乘萬騎如¶
雷轉差差清蹕祥煙卷百司舊分當玉殿太平官屬無¶
遺彥歌鐘沸激香塵散晨旗隱隱羅軒冕周公舊跡生¶
紅蘚瀍澗波光春照晩但聽嵩山萬歳聲將軍旗鼓何¶
時偃　眀袁袠金陵歌曰夾岸垂楊起畫樓秦淮煙浪¶
接天流朝朝桂槳來江口夜夜蘭燈集渡頭　孫蕡南¶
京行曰南京自古說豪雄逺勝秦中與洛中呉越千山¶
髙拱北巴江一道逺朝東秦淮水入丹陽郭北固城連¶
<pb:KR3k0055_WYG_337-45a>¶
六代宫岌嶪石頭如踞虎逶迤鍾岳似蟠龍龍樓鳳閣¶
天中起萬户千門霄漢裏太乙鈎陳紫極通翔鸞舞鶴¶
珠峰峙卻日觚稜駕寥廓行空複道侵箕尾仙掌銅盤¶
玊作流靈芝華蓋霞為綺華蓋靈芝燦綺霞御橋金水¶
正當衙五門彩旭朝天仗馳道香風散日華細柳千章¶
爭拂地嬌鶯百囀競啼花紫電龍光飛武庫雕甍甲第¶
列侯家　何景明大梁行曰大梁自古號名區富貴繁¶
華代不殊髙樓歌舞三千户夾道煙花十二衢合沓輪¶
<pb:KR3k0055_WYG_337-45b>¶
騶交紫陌鳴鐘暮入王侯宅紅妝不讓掌中人珠履皆¶
為門下客片言立賜萬黄金一笑還酬雙白璧　劉鳳¶
京洛行曰宅中形勝澗瀍深作洛千年王氣沈關控河¶
流當地軸嶽分嵩少壓天心西來驛路通雍畤北枕秦¶
城接華陰禹跡茫茫敷九土獨令磐石誦虞箴　顧璘¶
南巡舊京歌曰北固江濤控海門南都山勢疉崑崙金¶
宫暫啟雙龍見玉殿遥臨萬馬屯　又曰六代繁華何¶
足誇而今四海共為家暫㸔呉苑環城水終憶燕臺夾¶
<pb:KR3k0055_WYG_337-46a>¶
　路花¶
　¶
　¶
　¶
　¶
　¶
　¶
　¶
<pb:KR3k0055_WYG_337-46b>¶
　¶
　¶
　¶
　¶
　¶
　¶
　¶
御定淵鑑類函卷三百三十二¶
