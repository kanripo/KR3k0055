# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:46.119670
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百四十一
<pb:KR3k0055_WYG_446-1a>¶
　欽定四庫全書¶
御定淵鑑類函卷四百四十一¶
　　鱗介部五(鼈鼉増黿/増    魚)¶
　　　鼈一¶
　原爾雅曰鼈三足曰能　說文曰鼈介蟲也　易曰離¶
　為鼈　周禮曰春獻鼈蜃　増考工記曰内骨鼈屬¶
　埤雅廣要曰鼈甲屬也以眼聽水居陸生　又鼈伏隨¶
　日謂隨日光所轉朝首東郷夕首西向也　又鼈之所¶
<pb:KR3k0055_WYG_446-1b>¶
　在必有浮沫謂之鼈津捕者以此占之　又鼈伏於淵¶
　而剖卵於陵此思化也　又其甲以赤莧包置溼地即¶
　化生今有臠其肉而屑之者搗莧汁沃之經旬即化為¶
　鼈如細蠶然舉而投諸池謂之種鼈　文子曰鼈無耳¶
　而不可蔽精於明也　淮南子萬畢術曰青埿殺鼈得¶
　莧復生　又燒黿致鼈(取黿夜燒之/則鼈至也)　孫卿子曰跬歩¶
　而不休跛鼈千里　古今注曰鼈一名河伯從事　白¶
　澤圖曰一足鼈池精名&KR0288;頊　酉陽雜爼曰鼈為臛數¶
<pb:KR3k0055_WYG_446-2a>¶
食之可長䰅　養魚經曰魚滿三百六十則龍為之長¶
而引飛出水内有鼈則魚不復去故鼈名神守　韋氏¶
燕山録曰煑鼈以蚊　文苑彚雋曰鼈生卵於水濵岸¶
傍隔岸以目望日出入觀三七而成也　原楚詞曰駟¶
跛鼈而上山吾固知其不能升　増崔融嵩山啓母廟¶
碑曰水陷溧陽有吏人之化鼈　皮日休紀曰祀彼羣¶
小之茸茸兮如慕臭之鼈　杜牧集曰今黄家峒賊熾¶
邕容兵連敗縮首不出猶鼎鼈耳　韓愈詩曰跛鼈詎¶
<pb:KR3k0055_WYG_446-2b>¶
能動伊余何所擬　栁宗元詩曰已看能類鼈　盧仝¶
詩曰寒龜夏鼈一種味¶
　　鼈二¶
増周書曰成王時長沙獻鼈　原晏子春秋曰齊大旱¶
景公召羣臣問曰寡人欲祠河伯可乎晏子曰不可河¶
伯以水為國以魚鼈為民彼獨不欲雨乎祠之何益¶
春秋外傳曰公父文伯飲南宫敬叔酒羞鼈焉　列仙¶
傳曰費長房能使社公汝南有妖常作太守服詣府門¶
<pb:KR3k0055_WYG_446-3a>¶
椎鼓合郡患之及長房來知是魅乃呵之即解衣冠叩¶
頭乞自改即老鼈也大如車輪長房令服太守服作一¶
札敕葛陂君叩頭流涕持札遂去視之以札立陂邊以¶
頸繞之而死　捜神記曰清河宋士宗母黄初中夏在¶
室中浴良久家人於壁穿中窺之正見木盆中有一大¶
鼈先著銀釵猶在頭上遂入水去　魏略曰髙離國王¶
侍婢有身王欲殺之婢云有氣如雞子來下我故有身¶
後生子捐之於溷中猪以氣嘘之徙馬閑馬以氣嘘之¶
<pb:KR3k0055_WYG_446-3b>¶
王乃令其母牧畜名曰東明常令牧馬東明善射王恐¶
奪其國欲殺之東明走以弓擊水魚鼈浮為橋東明得¶
渡因都王扶餘之地　増北戶錄注曰石季龍時利州¶
谷綿縣山北溪中有鼈數千頭登㟁暴田苖發軍殘毁¶
至今鼈無頭也　唐五行志曰貞元三年潤洲魚鼈蔽¶
江而下皆無首　玉泉子曰唐進士李詹每食鼈輒繫¶
其足曝於烈日鼈既渴即飲以酒而烹之鼈方醉已熟¶
矣　雲仙湘潭記曰髙郢夜課於豐亭忽有一鼈在案¶
<pb:KR3k0055_WYG_446-4a>¶
上視之乃石也郢異其事取十題散置箱中祝石鼈銜¶
之以卜來事既而石鼈舉頭乃是沙洲獨鳥賦其年果¶
以是題獲首選　王仁裕玉堂閒話曰崔恱尚書家方¶
㑹客夜夢十九人著青綠羅衣拜告求生既寤見甕中¶
有水泛鼈正十九頭遂詣水次放之　儆戒錄曰偽蜀¶
豐資院使李延福晝寢公㕔夢烏帽三十人跪於堦下¶
但云乞命驚覺僕使報門外有邨人獻鼈三十頭因悟¶
所夢遂放之　五代史補曰張澤為房知温從事性素¶
<pb:KR3k0055_WYG_446-4b>¶
嗜鼈忽暴卒經宿而活云為太山府君所追責其食鼈¶
過差為羣鬼投于沸鼎中支解烹餁亦如治鼈之狀既¶
熟為諸鬼分噉其慘毒痛苦名狀所不及如此近數十¶
度府君始恕之且問曰汝受諸苦敢再犯乎答曰不敢¶
始令遣歸　又南唐僧謙光有才辯而無拘檢性尤嗜¶
鼈國主常以從容語及釋氏果報對曰老僧無他願但¶
得鵞生四隻腿鼈著兩重裠足矣國主大笑　桯史曰¶
虞雍公允文以西掖賛督議既却逆亮于采石還至金¶
<pb:KR3k0055_WYG_446-5a>¶
陵謁葉樞密義問於玉帳因留卯飲酒方行警報沓至¶
盖亮將改圖𤓰洲坐上皆恐葉酌巵醪以前曰舍人威¶
名方新士卒想望勉為國家卒此勲業雍公受巵起立¶
曰某去則不妨然記得一小話敢為都督誦之昔有人¶
得一鼈欲烹而食之不忍當殺生之名乃熾火使釜水¶
百沸横篠為橋與鼈約曰能渡此則活汝鼈知主人以¶
計取之勉力爬沙僅能一渡主人曰汝能渡橋甚善更¶
為我渡一遭我欲觀之僕之此行無乃類是乎　西湖¶
<pb:KR3k0055_WYG_446-5b>¶
志曰宋咸淳壬申七月有梢人泊舟西湖斷橋下時暑¶
熱臥於舟尾中夜不寐見三人長不盈尺集於沙際一¶
曰張公至奈何一曰賈平章非仁者決不相恕一曰我¶
則已矣公等及見其敗也相與哭入水中次日漁者張¶
公于橋下獲一鼈徑二尺餘納之賈府不三四年賈敗¶
盖數定莫逃物能前知如此　説寳曰𢎞治間太倉州¶
夏月有百姓道見漁者持一鼈而三足買令婦炰之既¶
熟呼婦共啗婦不欲食坐門外良久不聞其夫聲入視¶
<pb:KR3k0055_WYG_446-6a>¶
只存髮與衣服在地上驚怖號哭里甲聞之以婦謀夫¶
訴官知州黄庭堅莆田人鞫得其情信為異物或然召¶
漁者捕三足鼈得之即於㕔上令婦烹治出重囚食之¶
食畢引入獄及門已化盡矣所存衣髮皆與百姓同遂¶
宥婦罪¶
　　鼈三¶
増三足　九肋(山海經從山多三足鼈又爾雅注吳興/郡陽羡縣君山上有池池中出三足鼈)¶
(出摭言盧肇袁州人初赴舉先逹問袁州/  舉人耶答曰正如沅江鼈甲九肋者稀)　大腰　穹¶
<pb:KR3k0055_WYG_446-6b>¶
脊(埤雅天地之性大腰純雌龜/鼈之屬  下見下有帬注)　有帬　無耳(爾雅翼/曰鼈卵)¶
(生形圎穹脊四周有帬食物本草無帬而/頭足不縮者名納鼈  下詳龜一文子)　赤腹　白¶
目(食物本草大如錢腹赤如血者名朱鼈出南海目養/生雜纂六甲日弗食鼈鼈有四目者獨目者白  者)¶
(赤足者三足者腹下有小字王字天字者頷下有軟/骨如龜形者頭足不能縮者目陷凹者皆不可食也)¶
吐珠　挾彈(食物本草口中吐珠者名珠鼈埤/雅鼈珠在足  下見水族加恩簿)　長沙¶
貢　潁水亡(王㑹篇長沙黄鼈注特大而美故貢也過/韓非子鄭縣人乙之妻之市買鼈而歸)¶
(潁水以為渇也因縱/而飲之遂亡其鼈)　在山上　放溝中(埤雅在山上/者名旱鼈有)¶
(毒能殺人餘括異志宋傅慶中家得一大鼈其婢放/之溝中年  婢病將卒夜鼈被泥登婢胸冰之遂愈)¶
<pb:KR3k0055_WYG_446-7a>¶
解怒　補隂(闕子曰義渠之人烹龜鼈不熟臊穢腥臭/中國之人雖飢餓三日不啓口至死不食)¶
(也吴章莊吉受而和之病人食之為體輕萬乗食之為/之解怒吴章莊吉之調存也  三元參賛鼈居水底性)¶
(甚冷肉能補隂/又能補氣也)　影伏　思生(酉陽雜爼甲蟲影/伏  内典鼈思生)　能¶
飛躍　使跳梁(拾遺記容山下有水多魚鼈皆能飛躍/  雅俗稽言教鼈舞者燒地置鼈于上)¶
(忽抵掌使其跳梁既慣習/雖冷地聞拊掌亦跳梁)　把箬笠　渡篠橋(葆光録/黄徳瓌)¶
(家人烹鼈將箬笠覆其釜揭見一鼈仰把其笠背皆蒸/爛然頭足猶伸縮家人愍之放河涇間後因患熱將殆)¶
(徳瓌徙於河邊屋中將養夜有一物徐徐上身覺甚冷/及曙檢視胸臆悉塗淤泥其鼈在上三顧三曵而去即)¶
(日病瘥桯下/詳鼈二  史)　畏馬溺　應黿鳴(瑣碎録方革食鼈并/食莧自是苦腹痛作)¶
<pb:KR3k0055_WYG_446-7b>¶
(時幾不知人疑鼈莧所致乃以二物令小蒼頭食之蒼/頭遂得疾與革類而委頓尤甚未幾遽死舁屍置馬廐)¶
(未殮也忽小鼈無數自九竅湧出散走廐下惟遇馬溺/者輒化為水革聞自臨視掊聚衆鼈以馬溺灌之皆即)¶
(為水於是革飲馬溺遂瘥或云白馬/溺尤良  易林黿鳴岐野鼈應於泉)　蛇化鼈形　頷¶
如龜狀(雅俗稽言五月後鼈有蛇化者誤食殺人試法/懸一足足漸長垂下者即蛇化也  下詳白目)¶
(注/)　昂首長吁　叩頭流血(野記臯橋開酒肆人張海/買鼈數頭投于釜中湯已)¶
(三四沸矣海以為糜爛啓釡視之鼈昂首視海長吁數/聲海大怪急擲於河中數鼈游行蹣跚而去  下詳鼈)¶
(二列/仙傳)　金丸丞相　裙襴大夫(上見後水族加恩簿池/陶榖清異録晉祠小)¶
(畜老鼈大如食盤不知何人題於前闌柱曰/裙襴大夫烏衣開國何元美後失鼈所在)¶
<pb:KR3k0055_WYG_446-8a>¶
　　鼈四¶
原怒小(國語公父文伯飲南宫敬叔酒路都父怒鼈小/曰長而食之遂出文伯母曰聞祭養尸享賔鼈)¶
(於何有而/使夫人怒)　食雛(不食雛鼈注/謂伏乳也)　冬擉(莊子閲休冬則/擉鼈于江刺取)¶
(之/)　春獻(周/禮)　實蓼(濡鼈醢醬實/蓼注濡烹也)　得莧(復/生)　元物¶
介蟲(詳說/文)　不為禮(居山者不以/魚鼈為禮)　不中殺(禮魚鼈不/中殺不鬻)¶
(於/市)　掌簎(周禮鼈人掌/凡邦之簎事)　去醜(禮鼈去醜/注醜竅也)　咸若(書鳥/獸魚)¶
(鼈咸/若)　神化(左傳堯殛鯀於羽山其神化/為黄熊入于羽淵熊三足鼈)　水煩不大¶
(禮水煩則/魚鼈不大)　水潦不獻(禮水潦降不獻/魚鼈注謂多也)¶
<pb:KR3k0055_WYG_446-8b>¶
　　鼈五¶
原賦晉陸機鼈賦曰皇太子幸於釣臺漁人獻鼈命侍¶
臣作賦其狀也穹脊連脇黝甲四周遁方圓于規矩徒¶
廣狹以妨循盈尺而脚寸又取具于指掌鼻嘗氣而忌¶
脂耳無聽而受響是以栖居多逼出處寡便尾不副首¶
足不運身於是從容澤畔肆志汪洋朝戲蘭渚夕息中¶
塘越髙波以燕逸竄洪流而潛藏咀蕙蘭之芳荄翳華¶
藕之垂房　潘尼鼈賦曰皇太子遊於𤣥圃遂命釣魚¶
<pb:KR3k0055_WYG_446-9a>¶
有得鼈而獻之者令侍臣賦之翩銜釣以振棹吁駭人¶
而可惡既顛墜于巖畔方盤跚而雅歩或延首以鶴顧¶
或頓足而鷹距或曵尾於塗中或縮頭於殻裏若乃秋¶
水暴駭百川沸流有東海之巨鼈乃負山而吞舟¶
増令宋毛勝水族加恩簿令曰甲坼翁挾彈於中巧也¶
負擔於外禮也介胄自防不問寒暑智也歩武懦緩不¶
踰規繩仁也故前以擐甲尚書榮其跡顯其能宜授金¶
丸丞相九肋君¶
<pb:KR3k0055_WYG_446-9b>¶
　　黿一¶
増埤雅廣要曰黿大鼈也鼈以為雄故黿鳴而鼈應¶
又曰黿亦卵生而伏影顔籀稽聖賦黿鼈伏乎其隂是¶
也　爾雅翼曰黿之大者濶或至一二丈天地之初介¶
潭生先龍先龍生元黿元黿生靈龜靈龜生庶龜凡介¶
者生於庶龜黿者介蟲之元也　廣雅曰海黿大一畝¶
重千鈞　正字通曰黿鼈類青黄色腸屬於首卵大如¶
鴨子一産一二百枚好曝其腹於江岸漁人接竹以掣¶
<pb:KR3k0055_WYG_446-10a>¶
之倉卒不能自反為所制其脂磨鐵則鳴　古今注曰¶
黿一名河伯使者　淮南子曰黿脂得火可以燃鐵¶
又曰埳井之所無黿鼉隘也　又川谷通源積水重淵¶
黿之所便也人入之而畏　魏子曰黿得水則生虎豹¶
得水則死　録異記曰黿其狀如鼈腹下赤者為黿白¶
者為鼈俗云黿之身有十二屬肉漁人捕得之雖支分¶
臠解隨其巨細未入湯鑊者皆能跳走鼈與黿雖至大¶
者如蚊蚋&KR0976;之一旦乃死　梅堯臣詩序曰廟子灣屬¶
<pb:KR3k0055_WYG_446-10b>¶
雍丘風俗云有白黿憑險日為波潮以驚異上下　楚¶
辭曰乗白黿兮逐文魚¶
　　黿二¶
増拾遺記曰禹濟巨海黿鼉為梁　抱朴子曰在頭水¶
有大黿常在深潭號為黿潭能作魅行病有戴道炳者¶
能視見之以越張封泥遍擲潭中良久有大黿徑長丈¶
餘浮出不敢動乃格殺之而病者立愈又有小黿出列¶
死於渚上甚多　存心錄曰吴孫皓寳鼎中丹陽宣蹇¶
<pb:KR3k0055_WYG_446-11a>¶
母年八十因浴化為黿兄弟閉戶衛之掘堂上作一池¶
實水其中黿入池游戲一二日常引頸外望伺戶小開¶
便輪轉自躍入于逺潭遂不復還　宣州志曰天寳七¶
載宣州江中黿出虎搏之黿齧虎二創虎怒㧞黿頭而¶
虎創甚亦死　原化記曰韋丹未第時於洛陽中橋見¶
漁者得一大黿長數尺繫之橋柱引頭四顧有求救之¶
意丹以乗驢贖之放於水中徒歩而歸後數日詣葫蘆¶
生問命生與共徃元長史家有老人元濬之向韋盡禮¶
<pb:KR3k0055_WYG_446-11b>¶
欵待中出文字一通授之曰此公一生官禄行止聊報¶
活命之恩即此黿也　孔帖曰近有漁人泊舟馬當山¶
下月明風恬見一大黿出水直上山頂四望頃之江中¶
湧出一彩舟内有十餘人飲酒張樂陳設甚盛獻酬久¶
之上流有巨艦東下櫓聲振於坐中彩舟乃沒前黿亦¶
下未及水忽死於岸側意者水神使此黿為望候不知¶
艦來致沒彩舟故殛之　宋史曰乾道七年洞庭有巨¶
黿走沙擁舟廣長皆丈餘升舟以手足壓重艦沒水¶
<pb:KR3k0055_WYG_446-12a>¶
避暑錄話曰元豐間有監黄河埽武臣射殺埽下一黿¶
未幾死而復甦云為黿訴於隂府力辨黿數敗埽以其¶
職殺之故得免　雲濤小說曰金陵上清河一帶善崩¶
明太祖患之皆云猪婆龍窟於下故爾時工部欲聞於¶
上然疑猪犯國姓輒駕稱太白黿為害上惡同元字因¶
命漁者捕之殺黿幾盡先是漁人用香餌引大黿凡數¶
百斤一受釣以前兩𤓰據沙深入尺許百人引之不能¶
出一老漁諳黿性命於其受釣時用穿底缸從綸貫下¶
<pb:KR3k0055_WYG_446-12b>¶
覆其面黿即用前𤓰搔缸不復據沙引之遂出金陵人¶
乃作語曰猪婆龍為殃癩頭黿頂缸言嫁禍也¶
　　黿三¶
増飲江　攻岸(蘇軾李氏潛珠閣銘因石阜以庭宇跨/飲江之鼇黿  山堂肆考黿極有力善)¶
(攻岸人以鈎索釣之黿吞釣任/其曵舟而走俟其力盡乃得之)　致鼈　齧虎(淮南子/燒黿致)¶
(鼈此以其類求之/下詳黿二宣州志)　鳴野　浮水(易林黿鳴于野鼈應/于泉  類書黿大于)¶
(鼉朔望隨月浮水月/沈則沒此屬隂也)　連脇　癩頭(正字通其形穹脊/而連脅其勢踞洲)¶
(渚而擊奔流具跚然之質癩/山堂肆考黿頭疙搭名曰)　南人食　君子得(爾雅/翼黿)¶
<pb:KR3k0055_WYG_446-13a>¶
(大于鼈南人亦捕食之子璅語范獻子獵占之曰/君子得黿小人遺冠獻  獵而不得遺其豹冠)¶
　　黿四¶
原為梁(紀年周穆王四十七年東至於/九江比黿鼉以為梁而履之矣)　染指(楚人獻/黿于鄭)¶
(靈公子公之食指動謂子家曰必嘗異味及宰夫將/解黿食大夫不與子公子公怒染指于鼎嘗之而出)¶
互物(甲蟲/之屬)　貍物(周禮鼈人掌取互物以時簎魚鼈蜃/凡貍物注簎初捉切謂以杖刺取貍)¶
(物貍謂黿/藏于泥中)　有司取(月令九月令有司登龜取黿注/甲蟲秋乃堅成九月方可取之)¶
黄河生(黄河中舊不生黿忽有得者佛圖澄曰桓/温入河其不久乎温字元子果如言也)　古¶
冶殺(晏子春秋古冶子曰君濟于河黿銜左驂以入砥/柱冶潛行得黿殺之左操馬尾右挈黿頭以出)¶
<pb:KR3k0055_WYG_446-13b>¶
　黄氏化(江夏黄氏母浴化而為黿入/于深淵後時出見簮猶在首)¶
　　黿五¶
増令水族加恩簿令曰爾甘鼒調鼎之材嚥舌潮津宜¶
封醉舌公¶
　　鼉一¶
増說文曰鼉水蟲狀如守宫長一二丈文五色背毛皆¶
有鱗甲如鎧　本草曰口内涎有毒長一丈者能吐氣¶
成霧致雨力至猛能攻陷江岸性嗜睡恒閉目聲甚可¶
<pb:KR3k0055_WYG_446-14a>¶
畏人于穴中掘之百人掘亦須百人牽一人掘亦須一¶
人牽不然終不可出　又曰極難死沸湯沃口入腹良¶
久乃剝老者多能變化為邪魅　埤雅廣要曰鼉具十¶
二肖肉蛇肉最後在尾其枕瑩淨魚枕弗如皮中冒鼓¶
夏小正九月剝鼉以為鼓也　又詩云鼉鼔逢逢先儒¶
以為鼉皮堅厚取以冐鼔故曰鼉鼔　又晉安海物記¶
云鼉宵鳴如桴鼔今江淮之間謂鼉鳴為鼓亦或謂之¶
鼉更以其聲逢逢然似鼓而又善夜鳴其數應更如初¶
<pb:KR3k0055_WYG_446-14b>¶
更一鳴而止二即再鳴也　又鼉欲雨則鳴故里俗以¶
鼉讖雨　廣志曰鼉魚有四足尾如蜒蜓而大南方嫁¶
娶必得食之　續博物志曰鼉長一丈一名土龍鱗甲¶
黒色能横飛不能上騰　趙辟公雜說曰鼉聞鼓聲則¶
鳴　潛確類書曰鼉小於黿向日吐水日沈則沒此屬¶
陽也¶
　　鼉二¶
増呂氏春秋曰帝顓頊令飛龍作八風之音以祭上帝¶
<pb:KR3k0055_WYG_446-15a>¶
乃㑹為樂倡鼉乃偃寢以擊其尾　搜神記曰滎陽張¶
福船行夜有女子乗小舟來投福云日暮畏虎不敢夜¶
行福戲調之遂同寢中夜月照乃見一白鼉枕福臂而¶
臥福驚起鼉便去乗船乃枯槎也　支僧載外國事曰¶
私可條國全道遼山有毗呵羅寺寺中有石鼉至靈衆¶
僧餘食欲盡寺奴輒向石鼉作禮于是食具　許氏志¶
怪曰沙門竺僧瑶得神符尤能治邪廣陵王家女病邪¶
召瑶治之瑶入門瞋目大罵老魅不守道敢干犯人女¶
<pb:KR3k0055_WYG_446-15b>¶
在内大唤云人殺我夫鬼在側曰吾命盡于今此神也¶
不可爭旁人共聞之於是化為老鼉走出中庭瑶撲殺¶
之　吳志曰孫亮初公安有白鼉鳴謡曰白鼉鳴龜背¶
平南郡城中可求生守死不去求無成明年諸葛恪敗¶
弟融鎮公安被收融刮金印龜背一服而死　文選注¶
曰郭璞睡時人見變鼉形云是鼉精　幽明錄曰宋髙¶
祖永初中張春為武昌太守時有人嫁女未及升車忽¶
失性出外毆擊人云已不樂嫁俗人巫云是邪魅乃將¶
<pb:KR3k0055_WYG_446-16a>¶
女至江際擊鼔以術咒治療春以為欺惑百姓勒其必¶
獲妖魅後有一青蛇來到坐所即以大釘釘其頭至日¶
中復有大龜從江來伏於巫前巫以朱書龜背更遣入¶
水至暮有大白鼉從江中出乍沈乍浮向龜從後催逼¶
鼉至先入幔與女辭訣女慟哭云失其姻好自此漸差¶
或問巫曰魅者歸於何物巫云蛇是傳通龜媒人鼉是¶
其對三物悉是春始知其靈驗　本草曰梁周興嗣常¶
食鼉肉後為鼉所噴便為惡瘡此物靈强不可食也¶
<pb:KR3k0055_WYG_446-16b>¶
獨異志曰燉煌李鷸開元中為邵州刺史挈家之任泛¶
洞庭時晴景登岸因鼻衂血沙上為江鼉所䑛俄然復¶
生一鷸與之無異鷸之本身為鼉法所制繫於水中其¶
家奉妖鼉就任為郡幾數年因天下大旱道士葉靜能¶
自羅浮奉詔過洞庭忽沙中見一人面縛問之鷸以狀¶
對靜能為符書巨石上石即飛起空中鼉妖方擁案晨¶
衙為巨石所壓乃復本形時張說為岳州刺史具奏并¶
以舟檝送鷸赴郡家人妻子乃信故今舟行者不敢瀝¶
<pb:KR3k0055_WYG_446-17a>¶
血波中　唐書曰上元二年有鼉集揚州城門節度使¶
鄧景山以問族弟珽對曰鼉介物兵象也未幾宋州刺¶
史劉展反　傳竒曰貞元中有湘媪常以丹篆救人病¶
一日告郷人曰徃洞庭救數百人性命至洞庭前一日¶
有大風濤蹙一巨舟泊一島上而碎所載近百人各星¶
居於島上忽有一白鼉長大餘遊於河上數十人撾殺¶
之分食其肉明日有雪城圍島漸窄如束其廣不三數¶
丈岳陽人亦遥望雪城莫能曉也媪登島飛劒刺之白¶
<pb:KR3k0055_WYG_446-17b>¶
城如一聲霹靂遂崩乃一大白鼉長十餘丈蜿蜒而斃¶
媪乃劉綱妻樊夫人也　猗覺寮曰宣和巳亥都城北¶
小民家晨起見一物如龍伏牀下大驚都人競徃觀之¶
禁中取驗之乃鼉也杖殺之已而大水數年有金人之¶
禍　國獻家猷曰南都上河地明初江岸常崩盖猪婆¶
龍于此搜抉故也以與國姓同音嫁禍于黿及下令捕¶
黿盡而崩岸如故有老漁曰當炙犬為餌以甕通其底¶
貫釣緡而下之所獲皆鼉老漁曰鼉之大者食犬即世¶
<pb:KR3k0055_WYG_446-18a>¶
之所謂猪婆龍也¶
　　魚一¶
増爾雅曰魚有力者鰴魚枕謂之丁魚腸謂之乙魚尾¶
謂之丙　說文曰魚水蟲也魚尾與燕尾相似　易曰¶
貫魚以宮人寵(正字通魚行有甲為之長衆/魚從之駢頭相次如貫然)　原詩曰¶
南有嘉魚蒸然罩罩　又曰魚潛在淵或在于渚　又¶
曰魚在在藻　月令曰立春之日魚上冰　増家語曰¶
水至清則無魚　吕覽孔子曰魚游乎濁而食乎濁¶
<pb:KR3k0055_WYG_446-18b>¶
六韜曰緡隆餌重則嘉魚食之緡調餌芳則庸魚食之¶
　國策曰君不聞大魚乎網不能止釣不能牽蕩而失¶
水則螻蟻得意焉　原莊子外篇曰朽𤓰化為魚物之¶
變也　符子曰觀於龍門有一魚奮鱗鼔鬐而登乎龍¶
門而為龍又一術士凌波蹈流而不陷揺鈴行歌飄浪¶
於龍門而終日棲遲而不化彼同功而事異迹一而理¶
二夫何哉無乃魚以實應而人以偽求乎　列子曰終¶
髮之北有溟海魚廣千里其長稱焉　増又吞舟之魚¶
<pb:KR3k0055_WYG_446-19a>¶
不游枝流　淮南子曰水濁則魚噞　又欲致魚者先¶
通水水積而魚聚　又為魚徳者非挈而入淵從其所¶
之而已　又天之且雨也隂曀未集而魚已噞矣　又¶
使水濁者魚撓之　孫綽子曰海人與山客辨其方物¶
曰横海有魚額若華山之頂一吸萬頃之波　庚桑子¶
曰夫尋常之溝巨魚無所還其體而鯢鰌為之制　論¶
衡曰釣者刻木為魚丹漆其身迎水浮之水動作魚似¶
真真魚並來　𤣥中記曰東海有大魚焉行海一日逄¶
<pb:KR3k0055_WYG_446-19b>¶
魚頭七日逄其尾産則三百里為血　養生經曰魚勞¶
則尾赤　隂陽變化論曰魚不見水　採蘭雜志曰蚊¶
投水中能化小魚小魚不獨魚子生也　物類相感志¶
曰魚痩而生白㸃者名虱用楓樹皮投水中則愈　又¶
魚始雷頭向下未驚蟄頭皆向上　蠡海集曰魚目晝¶
夜不瞑因知其為隂物而得陽多者也祭禮皆薦生而¶
魚獨槁者魚乃水族隂之屬也槁之則為陽陽以致隂¶
之謂也　後山談叢曰魚行隨陽春夏浮而遡流秋冬¶
<pb:KR3k0055_WYG_446-20a>¶
沒而順流漁者隨其上下出沒而取之　席上腐談曰¶
魚逆水而上取其鱗之順也　志林曰僧謂魚為水梭¶
花　文昌雜錄曰漁家以猢猻毛置之網四角則多得¶
魚云魚見之如人之見錦繡也　避暑錄話曰浙東溪¶
水峻急多灘石魚隨水觸石皆死故有溪無魚土人徃¶
徃以陂塘養魚魚初生時謂之魚苖投于陂塘不三年¶
長可盈尺　北戶錄曰南海諸郡人至八九月於池塘¶
間采魚子著草上懸於竈煙下至二月春雷發時却收¶
<pb:KR3k0055_WYG_446-20b>¶
草浸於池塘間旬日内如蝦蟆子狀鬻于市號魚種育¶
池塘間一年内可供口腹也　詞林海錯曰江海間魚¶
遊必三如媵随妻先一後二人謂之婢妾魚　楚辭曰¶
魚鱗鱗兮媵予　曹植說曰疲氣鹹水之魚不遊于江¶
淡水之魚不入於海　韓愈文曰江魚不池活　古樂¶
府緩聲歌曰思東流之水必有西上之魚　原爾雅鯉¶
(今之赤/鯉魚)鱣(今江東呼/為黄魚)鰋(今偃額/白魚)鮎(别名/鯷)魾大鱯小者鮡¶
(鱯似鮎而大色白/或鮧之大者曰鱯)鱦小魚(魚子未/成者)□魚鯢大者謂之□¶
<pb:KR3k0055_WYG_446-21a>¶
似鮎四足聲似小兒　増又鰹大鮦小者鮵(音/脫)　又銀¶
魚身圎如筯潔白無鱗目兩㸃黒　爾雅翼曰鯨從京¶
大也海岸有獸曰蒲牢聲如洪鐘而性畏鯨鯨躍擊之¶
鳴聲聞五里故鑄鐘以蒲牢形其上斷撞為鯨形天子¶
出而擊之東都賦曰發鯨魚鏗華鐘是也　又鮎言其¶
黏滑與鱓鰌之類皆謂之無鱗魚又曰腹俱大者曰鱯¶
背青口小者名鮎背黄腹白名鮠　又鰐四足如鼉長¶
二丈餘喙三尺長尾而利齒其尾有涎如膠掉以取物¶
<pb:KR3k0055_WYG_446-21b>¶
其形或黒黄蒼白　又鱖魚鱗鬛皆圓黄質黒章皮厚¶
而肉𦂳特異常魚夏月盛熱時藏石罅中人即而取之¶
其斑文尤鮮明者雄也稍晦昧者雌也漁者以索貫一¶
雄置之溪畔羣雌來齧拽之不捨掣而取之常得十數¶
尾凡魚無肚不嚼鱖魚有肚能嚼　爾雅注曰比目魚¶
狀似牛脾紫色鱗細一眼南人謂之鞋屜魚江淮謂之¶
拖沙魚亦謂之箬葉魚　又鮑魚似鮎四脚前似獮猴¶
後似狗大者長八九尺　說文曰鰐日南魚名也狀似¶
<pb:KR3k0055_WYG_446-22a>¶
蜥蜴嘗水中潛伏吞人即浮　又鮆飲而不食子多而¶
肥夏初曝乾可以致逺　字林曰鯼魚出南海頭中有¶
石一名石首鰾可作膠　原毛詩義疏鮪魚出海三月¶
從河上來今鞏縣東洛度北崖上山腹有穴舊說此穴¶
與江湖通鱣鮪從此穴而來入河鮪似鱣而色青黒頭¶
小而尖如鐵兜鍪口在頷下大者七八尺益州人謂之¶
鱣鮪大者王鮪小者叔鮪一名鮥肉色白今東萊遼東¶
人謂之尉魚或謂之仲明者樂浪尉也溺死海中化為¶
<pb:KR3k0055_WYG_446-22b>¶
此魚鱮似魴而大頭魚之不美者故語曰買魚得鱮不¶
如啖茹徐州謂之鰱(里然/反)鯋(沙/)魚吹沙也似鯽魚狹小¶
嘗張口吹沙也一名重唇籥鯋鱨(嘗/)魚一名揚今黄頰¶
魚正黄魚之大而有力者魚貍背上有斑文腹下純青¶
今以飾刀鞬歩乂也海水將潮及天將雨毛皆起潮還¶
天晴毛則復常千里外知海潮也　廣志曰武陽小魚¶
大如鍼號一斤千頭蜀人以為醬　陶𢎞景本草曰鯉¶
最為魚中之主形既可愛又能神變乃至飛越山湖所¶
<pb:KR3k0055_WYG_446-23a>¶
以琴髙乗之又鯉魚鮓不可合小豆藿食&KR0675;人又發諸¶
瘡鱧魚一名鮦(除蒙/反)味甘無毒主除水氣面大腫及五¶
痔䱉魚味甘大温無毒云是芹根變作又曰是人髮所¶
化作臛食之甚補鮑魚味辛無毒主逐委蹷腕折瘀血¶
鰒(蒲角/反)魚治青盲失精鰻(莫干/反)鱺(力奚/反)魚味甘形似䱉¶
能緣樹食藤花取作脯食之　増本草曰鯽魚一名鮒¶
魚形亦似鯉色黒而體促腹大而脊隆所在池澤皆有¶
之　又鮎魚大者能吞蛇　圖經曰鮑魚形類鱐魚生¶
<pb:KR3k0055_WYG_446-23b>¶
溪中極臭額旁有骨名乙長尺許青魚頭中有枕蒸令¶
通氣曝乾狀如□珀可以作器皿膽可㸃目　又鯉魚¶
脊中鱗一道每鱗上皆有小黒㸃從頭至尾無大小皆¶
三十六鱗　瑞應圖曰比目魚者王者明徳則見　南¶
史曰林邑國於城溝中養鰐魚有罪者以餧鰐不食為¶
無罪三日乃放之　北史曰真臘國有魚名建同四足¶
無鱗鼻如象吸水上噴髙五六十丈有浮胡魚形似䱉¶
觜如鸚鵡有八足多大魚半身出望之如山　又漕國¶
<pb:KR3k0055_WYG_446-24a>¶
在蔥嶺之北漢時罽賔國也蔥嶺山有順天神祠前有¶
一魚脊骨有孔中通馬騎出入　宋史曰錢唐江有五¶
色魚鯽首鯉身　荀子曰儵鉢者浮陽之魚也胠于沙¶
而思水則無逮矣注胠去也　抱朴子曰南陽丹水出¶
丹魚常先夏至十日夜伺之魚浮於水赤光上照赫然¶
如火網取之割其血以塗足可歩行水上如履平地¶
崔豹古今注曰鯉之大者曰鱣鱣之大者曰鮪白魚雄¶
者魾魚子好羣浮水上名白萍　又兖州人呼赤鯉為¶
<pb:KR3k0055_WYG_446-24b>¶
赤驥青鯉為青馬黒鯉為黒駒白鯉為白騏黄鯉為黄¶
雉　又鯨大者長千里小者數丈一生數萬子常以五¶
六月就岸生子至七八月導引其子還大海中鼓浪成¶
雷噴沫成雨水族驚畏一皆逃匿莫敢當者　原魏武¶
四時食制曰鱣魚大如五斗奩長丈口在頷下常三月¶
中從河上常於孟津捕之黄肥惟以作鮓淮水亦有¶
増又東海有大魚如山長五六里謂之鯨鯢次有如屋¶
者時死岸上膏流九頃其䰅長一丈廣三尺厚六寸瞳¶
<pb:KR3k0055_WYG_446-25a>¶
子如三升椀　又望魚側如刀可以割草出豫章　又¶
斑魚頭中有石如珠出北海蒲魚其鱗如粥出郫縣髮¶
魚帶髮如婦人白肥無鱗出滇池蕃蹹魚如鼈大如箕¶
甲上邊有髯無頭口在腹下尾長數尺有節有毒螫人¶
䱐䰽魚黒色大如百斤猪黄肥不可食數枚相隨一浮¶
一沈蕭折魚海之乾魚也郫縣子魚黄鱗赤尾出稻田¶
可以為醬　原山海經曰鱖(厥衛/反)魚大口而細鱗有斑¶
彩鰩(與昭/反)魚狀如鯉魚身鳥翼蒼文白首赤喙常從西¶
<pb:KR3k0055_WYG_446-25b>¶
海遊於東海以夜飛音如鸞見大穰何羅魚一首而十¶
身其音如犬吠食之已擁鮨(詣/)魚身大首音如嬰兒食¶
之已狂珠鼈如肺而有目六足有珠鱄(市戀/反)魚狀如鮒¶
彘毛其音如豚見則天下旱薄魚其狀如鱣而一目其¶
音如歐(如人嘔/吐聲)見則天下反鯷魚赤目赤鬛者食之殺¶
人鯪(陵/)魚背腹皆有刺如三角菱　増又騩(規/)山多飛¶
魚其狀如豚而赤文有角服之不畏雷霆亦可禦兵鰼¶
鰼之魚狀如鵲而十翼鱗在羽端其音亦如鵲可以禦¶
<pb:KR3k0055_WYG_446-26a>¶
火食之已癉鰷魚狀如雞而赤色三尾六足四目其音¶
如鵲食之已憂䰷魚狀如鼈魚尾二足其音如羊食之¶
益明髯□魚蛇首六足其目如珠食之不寐佩之禦凶¶
修辟之魚狀如黽而白喙其音如鴟食之已癬鮯鮯之¶
魚狀如鯉而六足鳥尾其鳴自呼鯥魚狀如牛陸居蛇¶
尾有翼其羽在魼下其音如牛聲冬死而夏生食之已¶
腫　又浮玉山北望具區苕水出其隂中多鮆魚(形狹/薄而)¶
(長䰅乂名刀魚形如/刀也太湖中饒之)　原水經曰海鰌(且由/反)魚長數千¶
<pb:KR3k0055_WYG_446-26b>¶
里穴居海底入穴則海水為潮出穴則水潮退出入有¶
節故潮水有期　増又鮪出鞏穴(直穴有渚/謂之鮪渚)　又武陵¶
佷縣長楊谷中有石穴水中有神魚大者二尺小者一¶
尺居民釣魚先陳所湏多少拜而請之拜訖投釣餌得¶
魚過數者水輒波湧暴風卒起樹木摧折　又隴阪汧¶
水東北流厯澗注以成潭漲不測出五色魚俗以為靈¶
而莫敢採捕因謂是水為龍泉水　又扶南象浦源潭¶
湛瀬有羣魚色黒身五丈頭如馬首伺人入水便來為¶
<pb:KR3k0055_WYG_446-27a>¶
害　又魚復溪中有魚其頭似羊豐肉少骨美於餘魚¶
　原吳錄曰錯(一作/䱜)魚子生後朝出索食暮皆入母腹¶
中(酉陽雜爼出/從口入從臍)　吳地志曰石首魚至秋化為冠鳬冠¶
鳬頭中猶有石也　南越志曰鱣□(子林/反)屬也長鼻軟¶
骨(埤雅廣要俗謂之玉/板江東謂之黄魚)長數丈而骨可啖似黄䱦而長¶
䱟魚左右如鐵鋸三牙魚似石首或曰雄石首䱥魚肥¶
美有餘土人重之　南越記曰天牛魚方圓三丈眼大¶
如斗口在脅中露齒無脣兩肉角如臂兩翼長六尺尾¶
<pb:KR3k0055_WYG_446-27b>¶
長六尺　廣州記曰魴魚廣而肥甜魚之美者也鯨鯢¶
長百丈大亦稱之雌曰鯢雄曰鯨目即明月珠死不見¶
有眼睛而噴浪翳於雲日　臨海異物志曰比目魚似¶
左右分魚南越謂之板魚(亦曰左介/介亦作魪)人魚似人長三尺¶
不可噉　増又鵀似烏賊而肥炙食甘美䱥魚至肥炙¶
食鮮美諺曰寧去累世宅莫去䱥魚額印魚脊鱗形如¶
䱜魚額上有文如印章琵琶魚無鱗形如琵琶鳶魚狀¶
鳶唯無尾足隂雨日亦飛髙數丈并魚頭有兩角䱼魚¶
<pb:KR3k0055_WYG_446-28a>¶
如指長七八寸但有脊骨好作笄大者如竹竿曝作燭¶
極有光明　異物志曰鮫魚皮可以飾刀其子驚則入¶
母腹中　原又鹿魚頭上有兩角如鹿　増又吹沙長¶
二寸許背上有刺螫人　又南方鏡魚圎如鏡　原南¶
方草木狀水猪魚似猪形　増太康地記曰武昌南湖¶
通江夏有水産鮒魚長三尺　永嘉郡記曰樂城縣三¶
原亭去郡百二十里溪水清如鏡昔有得一死鮎者鬐¶
大五六圍一鬐輒得數十斛鮓　桂海蟲魚志曰嘉魚¶
<pb:KR3k0055_WYG_446-28b>¶
狀如小鰣魚多脂味極腴美出梧州大山人以為鮓餉¶
逺蝦魚出灕水肉白而豐味似蝦而鬆美竹魚出灕水¶
狀似青魚味如鱖魚　岳陽風土記曰啞津在白荆堤¶
側嵗壊邦人方完築忽有大鯉魚躍其中役夫殺食之¶
徃徃皆死瀕江漁人不以魚之長大為竒怪但釣網不¶
能制者皆殺之不知何也岳州人最重鰉魚每得之瀹¶
以皂角水少許鹽漬之即食味甚甘美　臨海水土記¶
曰槌額似䱜魚長四尺黄靈魚小文正黄似石首寄度¶
<pb:KR3k0055_WYG_446-29a>¶
魚長三寸似白魚□魚三月生溪中裁長一寸至十月¶
終東還歸於海香氣聞於水上到時月輒復更生伏念¶
魚似沙魚䱦鯺形似鯺魚戲於重川靡有定所土奴魚¶
頭上如虎有刺螫人　益部方物略記曰魶魚出西山¶
溪谷及雅江狀似鯢大首長尾其啼如嬰兒緣木弗墜¶
蜀人養之嘉魚出興州大丙小丙山石穴中今雅州亦¶
有之鯉盾鱒鱗蜀人甚珍其味&KR2752;魚出蜀江比鯽則大¶
背鱗黒而膚理似玉為鱠味美黒頭魚形若鯶黒首白¶
<pb:KR3k0055_WYG_446-29b>¶
腹修體短額長者及尺出嘉州嵗二月則至惟郭璞臺¶
前有之里人欲怪其說則曰璞著書臺上魚吞其墨故¶
黒云沙綠魚魚之細者生隈瀬中狀若鯔大不過五寸¶
有駁其文美味蜀人珍之石鼈魚狀似&KR3802;䰲而小上春¶
時出石間庖人取為竒味　嶺表録異曰全義嶺之西¶
南靈水溪内有魚皆修尾四足丹其腹狀若守宮游泳¶
自若漁人不敢捕之　又海鰌魚海上之至偉者也小¶
者亦千餘尺一海船過南海見有山阻東海濤險而急¶
<pb:KR3k0055_WYG_446-30a>¶
又見十餘山或出或沒初甚訝之篙工曰非島鰌魚背¶
也果見雙目閃爍䰅鬛若簸米箕日中忽雨霡霂舟子¶
曰此鰌背噴氣水散於空風勢吹來若雨耳　南雍州¶
記曰襄陽古井内一魚無肉惟骨相連耳　永州記曰¶
鱷魚大者數丈善食人一生百卵及成形則有為蛇為¶
龜為蛟者甚靈　交州記曰鱷好出沙上卵大如鵝卵¶
可食　寰宇記曰有人徃林邑於海嶼上得鯨頭骨如¶
數百斛囷頂上一孔大如甕俗以為珠穴　方輿勝覽¶
<pb:KR3k0055_WYG_446-30b>¶
曰丙穴在巴郡明通縣井峽中其穴凡十其中産嘉魚¶
(任豫益州記蜀/山謂之拙魚)其出也止於巴渠龍脊灘首有黒㸃謂¶
照映星象相感而成身長細鱗肉白如玉其味自鹹盖¶
食鹽泉也　華夷志曰海中大魚口可容舟名曰摩竭¶
(雜寳經佛言如意珠者/是摩竭大魚口中出)　一統志曰䱜大盈丈腹有洞¶
貯水以養其子奉化縣靈濟泉深不盈尺中有九節鰻¶
魚禱雨獲之即應昌化縣西北千頃山有龍湫魚皆金¶
銀色禱雨多應博白縣大荒山上池中有婢妾魚大如¶
<pb:KR3k0055_WYG_446-31a>¶
楯兩翼及臍下有三條似練帶四尺許動揺有婢妾形¶
故名廣州海中有赤魚□魚鱘魚鳯尾魚短頸魚馬交¶
魚之屬其尤大者暨魚數年一至南海廟前至則必有¶
疾疫白魚出雲南北勝州陳海狀如鯉而色白　物産¶
志曰鯔魚性慧不入網罟海人以長網圍之俟潮退取¶
之　寜波志曰華齊魚一名老婆魚一名綬魚又有形¶
如蝌蚪而大者如盤一名琵琶魚彈塗一名闌河跳躑¶
海塗中作穴而居以其彈跳于塗故名　海語曰鯋有¶
<pb:KR3k0055_WYG_446-31b>¶
二種魚麗之鯋乃閩廣之常産海鯋虎頭鯋體黒文鼈¶
足巨者二百餘斤嘗以春晦陟于海山之麓旬日而化¶
為虎惟四足難化經月乃成矣或曰虎文直而疎且長¶
者鯋化也(鯋有數種蛟鯋似蛟而鼻長皮可飾劒湖鯋/青色背上有沙鬐鬛内有絲瑩若銀絲可以)¶
(作/膾)　原張華博物志曰牛魚目似牛形如犢子剝皮懸¶
之潮水至則毛起去則毛伏　増又南海有鰐魚狀似¶
鼉斬其頭而乾之㭬去齒而更生如此者三乃止　又¶
金魚腦中有麩金出功婆塞江　神異經曰東南海中¶
<pb:KR3k0055_WYG_446-32a>¶
有温湖其内鯽鮒生焉長八尺食之宜暑而辟風寒之¶
氣　拾遺記曰瀛洲東有淵洞有魚長千丈色斑鼻端¶
有角時鼔舞羣戲逺望水間有五色雲就視乃此魚噴¶
水為雲如慶雲之麗無以加也　述異記曰海魚千嵗¶
化為劒魚一名琵琶魚形如琵琶而善鳴因以名焉洞¶
庭湖中有一陂有范蠡魚昔范蠡乗扁舟至此釣得大¶
魚烹食之小者放于陂中和州歴陽淪為湖今湖中有¶
明府魚奴魚婢魚北方荒外有石湖方千里中有横公¶
<pb:KR3k0055_WYG_446-32b>¶
魚夜即化為人刺之不入煑之不死若以鳥梅二七箇¶
煑之即熟可治邪病(異苑曰長七八尺/如鱧魚食之無鯁)虎魚老者為蛟¶
江中魚化為蝗而食五榖者百嵗為鼠城陽縣南有堯¶
母慶都墓廟前有一池魚頭間有印文謂之印頰魚若¶
非祀者捕而不得　異苑曰凡諸魚欲産&KR1515;魚輒以頭¶
衝其腹世謂衆魚之生母　初學記曰石首初出水能¶
鳴夜視有光服其石能下石淋魚鱗色甚黄如金和蓴¶
菜作羮謂之金羮玉飯薧而食之名為鮝炙食之主消¶
<pb:KR3k0055_WYG_446-33a>¶
𤓰成水　酉陽雜爼曰蜀中每殺黄魚天必隂雨井魚¶
腦有穴每吸水輒於腦穴蹙出如飛泉散落海中舟人¶
競以空器貯之海水鹹苦經魚腦出者淡如泉水焉印¶
魚長一尺二三寸額上四方如印有字諸大魚應死者¶
先以印封之鯢魚如鮎四足長尾能上樹天旱輒含水¶
上山以草葉覆身張口鳥來飲水因吸食之峽中人食¶
之者先縛於樹鞭之身上白汗出方可食不爾有毒朗¶
山浪水有魚長一尺能飛飛即凌雲息歸潭底奔䱐一¶
<pb:KR3k0055_WYG_446-33b>¶
名瀱非魚非蛟大如船長二三丈色如鮎有兩乳在下¶
頂上有孔通頭氣出赫赫作聲必大風行者以為候相¶
傳嬾婦所化殺一頭得膏三四斛取之燒燈照讀書紡¶
績則暗照歡樂之處則明　清異錄曰鯉魚多是龍化¶
額上有真書王字者名王字鯉此尤通神　避暑錄話¶
曰太湖白魚實冠天下　遊宦紀聞曰三山溪中産小¶
魚斑文赤黒相間里中兒豢之角勝負為博戲聞永嘉¶
亦有之　夢溪筆談曰西湖南屏山興教寺池有鯽十¶
<pb:KR3k0055_WYG_446-34a>¶
餘尾金色道人齋餘爭倚檻投餅餌為戲故東坡詩我¶
識南屏金鯽魚　墨客揮犀曰南方溪澗中有魚生石¶
上號石斑魚作鮓甚美至春含育則有毒不可食云與¶
蜥蜴交也　補筆談曰凡買活魚縱之江中無不洋然¶
惟鰌鱓入江中輒死乃知鰌鱓但可居止水也　又吹¶
肚魚南人通言之以其腹漲如吹也南人捕河魨法截¶
流為柵待羣魚大下之時小拔去柵使隨流而下至自¶
相排蹙或觸柵則怒而腹鼔浮于水上漁人乃接取之¶
<pb:KR3k0055_WYG_446-34b>¶
　又本草言河魨乃今之&KR2424;魚江浙間謂之回魚是也¶
吳人所食河魨本名侯夷魚本草引日華子注云有毒¶
浙中人呼為規魚又有生海中者腹上有刺名海規¶
懶真子曰鄱陽湖水連南康軍江至冬深水落魚盡入¶
深山潭中土人集船數百艘以竹竿攬潭中以金鼔振¶
動之候魚驚出即入大網中多不能脫惟大赤鯉魚最¶
能躍出至髙丈餘後入他網中則不復躍矣盖不能三¶
躍也故禹門化龍者是大赤鯉他魚不能也　遯齋閒¶
<pb:KR3k0055_WYG_446-35a>¶
覽曰莆陽通應子魚名著天下盖其地有通應侯廟廟¶
前有港港中魚最佳今人必求其大可容印者謂之通¶
印子魚故荆公有詩曰長魚爼上通三印也　麈史曰¶
䰵魚閩中鮮食最珍者長七八寸剖之子滿腹冬日正¶
其佳時莆田迎仙鎮乃其出處　倦遊雜記曰黄魚化¶
為鸚鵡　林洪山家清供曰鄱江士友命飯每供酒煑¶
鯽魚云鯽稷所化以酒煑之甚有益　輟耕錄曰水之¶
鹹淡相交處産河魨魚類也無鱗甲常怒氣滿腹形殊¶
<pb:KR3k0055_WYG_446-35b>¶
弗雅然味極佳煑治不熟則能傷人腹中之膟曰西施¶
乳按類編引博雅云鯸䱌魨也背青腹白觸物即怒其¶
肝殺人正今人所謂河豚也　陶朱公養魚經曰以六¶
畝地為池池中為九洲求懐子鯉魚長三尺者二十頭¶
牡鯉長三尺者四頭以二月上庚日納池中令水無聲¶
魚必生　埤雅廣要曰鱸松江魚之美者也語曰四腮¶
鱸出得松江天下無鰣魚似魴肥美江東四月有之鰻¶
白腹似鱔而大焚其骨煙氣辟蠧有雄無雌以影漫鱧¶
<pb:KR3k0055_WYG_446-36a>¶
而生子其子皆附於鱧之鬐而生故謂之鰻鱺一曰鮎¶
亦産鰻盖其乳子三分之二為鮎其一鰻也嘉魚食乳¶
泉出丙穴穴口向丙故曰丙也　雅俗稽言曰鱧俗呼¶
烏魚又名火柴頭頭戴七星夜禮北斗道家謂之水厭¶
忌食之養生家亦忌其膽臘月收取隂乾遇喉急痺少¶
許㸃之即愈白小銀魚也小於麵條鰣魚初夏有餘月¶
無故謂之鰣其味之美在鱗食莫去之鱗如甲亦知自¶
惜若入網中則不動恐傷鱗也其鱗灰水浸洒可作花¶
<pb:KR3k0055_WYG_446-36b>¶
鈿彭淵材謂鰣魚多骨其一恨也又俗云鰣魚不過鴨¶
欄驛鯔魚狀如青魚長者尺餘其子滿腹粤人亦呼為¶
子魚其實非也鍼口魚魚口似鍼頭有紅㸃兩旁自頭¶
至尾有白路如銀色身細尾岐長三四寸二月間出海¶
中鰣魚一名箭魚腹下細骨如箭簇出富陽者尤美鱔¶
似鰌而長無鱗有涎黄色生溝瀆淺水中好穴田為農¶
夫患頭昂起寸許者不可食肋魚似鰣而小身薄骨細¶
冬天出者名雪映魚味佳至夏則味減率以夏至前後¶
<pb:KR3k0055_WYG_446-37a>¶
以巨艘入海捕之馬交魚生海中形似鱅其膚黒色無¶
鱗有斑逢春社而生一名社交魚銳觜燕尾經宿則腐¶
鯧魚一名昌侯魚縮項扁身似魴而短鱗細肉白生海¶
中以其與諸魚匹故名河豚湏暮春栁花飛時始肥吳¶
人珍之石首魚一名黄魚一名洋山魚盖洋山所出也¶
能鳴網師以長竹筒插水聽之聞其鳴則下網每獲至¶
千餘小者名梅魚頭大于身亦呼為梅大頭出四明梅¶
山洋或曰梅熟魚來也蒲魚或曰&KR2424;魚也尾如蛇口眼¶
<pb:KR3k0055_WYG_446-37b>¶
不相營䲅今之河豚狀如蝌斗眼能開閉其腹無胆頭¶
無腮故肝最毒其出有時率以冬至後來每三頭為一¶
部　國策宋玉對楚王問曰鯨魚朝發崑崙之墟暴鬐¶
于碣石夕宿于孟渚夫尺澤之鯢豈能與之量江海之¶
大哉　賈誼弔屈原文曰彼尋常之汙瀆兮何以容吞¶
舟之魚横江湖之鱣鯨兮固將制夫螻蟻　木華海賦¶
曰魚則横海之鯨突兀孤遊噏波則洪漣踧踖吹澇則¶
百川倒流巨鱗刺雲洪䰅插天頭顱成嶽流膏成淵¶
<pb:KR3k0055_WYG_446-38a>¶
　郭璞江賦江豚海狶(豚似猪鼻中有聲胸上有孔噴水/直上出入波浪中見則有風無鱗)¶
　(多脂膏海狶體如魚頭似猪又/曰豚將風則湧故俗以豚讖風)　又龍鯉一角　又或¶
　鹿觡象鼻虎頭龍顔鱗甲璀錯煥明錦斑揚鬐掉尾噴¶
　浪飛涎　吳都賦曰雙則比目片則王餘　又長鯨吞¶
　航修鯢吐浪　郊居賦曰赤鯉青魴　西征賦曰華魴¶
　躍鱗青鱮揚鬐¶
　¶
　¶
<pb:KR3k0055_WYG_446-38b>¶
　¶
　¶
　¶
　¶
　¶
　¶
　¶
御定淵鑑類函卷四百四十一¶
