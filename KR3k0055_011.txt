# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.365362
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷六
<pb:KR3k0055_WYG_011-1a>¶
　欽定四庫全書¶
御定淵鑑𩔖函卷六¶
　　天部六(風/)¶
　　　風一¶
　増易曰風従虎　又曰巽為風　又曰撓萬物者莫疾¶
　乎風　又曰風行天上小畜君子以懿文徳　又曰風¶
　以動之　又曰風行地上觀　原尚書曰休徵曰聖時¶
　風若(若順也君能通理/則時風順之也)　増又曰納于大麓烈風雷雨¶
<pb:KR3k0055_WYG_011-1b>¶
　弗迷　毛詩曰終風且曀　原又曰習習谷風以隂以¶
　雨　又曰凱風自南吹彼棘心(南風謂/之凱風)　又曰冬日烈¶
　烈飄風發發　禮記曰立春之日東風解凍　増又曰¶
　饗帝于郊而風雨節寒暑時　周禮注曰十二辰皆有¶
　風　原左傳曰六鶂退飛過宋都風也　増又曰藏氷¶
　以時春無淒風　原爾雅曰南風謂之凱風(詩曰凱/風自南)東¶
　風謂之谷風(詩云習/習谷風)北風謂之凉風(詩云北/風其凉)西風謂之¶
　泰風(詩曰泰/風有隧)焚輪謂之頽(暴風從/上下)扶摇謂之猋(暴風從/下上)¶
<pb:KR3k0055_WYG_011-2a>¶
風與火為庉迴風為飄日出而風為暴(詩云終/風且暴)風而雨¶
土為霾(詩曰終/風且霾)隂而風為曀(詩曰終/風且曀)　易緯曰八節之¶
風謂之八風立春條風至(東北/方)春分明庶風至(東/方)立夏¶
清明風至(東南/方)夏至景風至(南/方)立秋凉風至(西南/方)秋分¶
閶闔風至(西/方)立冬不周風至(西北/方)冬至廣莫風至(北方/  又)¶
(吕氏春秋說八風東北方曰炎風東南方曰薫風東方/曰滔風南方曰巨風西南方曰淒風西方曰飂風西北)¶
(方曰厲風北/方曰寒風)　増易通卦騐立春條風至赦小罪出稽¶
留春分明庶風至正封疆修田疇立夏清明風至出幣¶
<pb:KR3k0055_WYG_011-2b>¶
帛禮諸侯夏至景風至辨大将封有功立秋凉風至報¶
土功禮四鄉秋分閶闔風至解懸垂琴瑟不張立冬不¶
周風至修宫室完邊城冬至廣莫風至誅有罪斷大刑¶
八風以時至則隂陽變化道成萬物得以育生王者當¶
順八風行八政當八卦也　易稽覽圖曰太平時隂陽¶
和風雨咸同海内不徧地有險易故風有遲疾雖太平¶
之政猶有不能均同也惟平均乃不鳴條　又曰巽氣¶
不至則大風揚沙　尚書大傳曰王者徳及皇天則祥¶
<pb:KR3k0055_WYG_011-3a>¶
風起　大戴禮曰正月時有俊風俊者大也大風南風¶
也何大于南風也曰合氷必于北風觧氷必于南風故¶
大之也　原禮稽命徵曰出號令合民心則祥風至¶
増禮說曰風萌也養萬物成功所以八風象八卦也¶
禮斗威儀曰人君政頌平則祥風至宋均注曰即景風¶
也　原孝經援神契曰徳至八方則祥風至　増又曰¶
至治之世風不鳴條　春秋考異郵曰八風殺生以節¶
翺翔距冬至四十五日條風至條者達生也距猶起也¶
<pb:KR3k0055_WYG_011-3b>¶
自冬至四十五日而立春此風應其方而来生萬物也¶
四十五日明庶風至明庶迎恵言春分之後陽以施恵¶
之恩徳迎衆物而生之也四十五日清明風至精芒挫¶
收言立夏之後薺麥之屬秀出已備故挫止其鋒芒収¶
之使成實也四十五日景風至景風强也强以成之夏¶
至之候也强言萬物强盛也四十五日凉風至凉風者¶
寒以閉也立秋之後也閉收也言隂寒收成萬物也四¶
十五日閶闔風至閶闔者當寒天收也秋分之候閶闔¶
<pb:KR3k0055_WYG_011-4a>¶
盛也言時盛收物盖藏之也四十五日不周風至不周¶
者不交也隂陽未合化也立冬之後也未合化言消息¶
純坤無陽也月令曰天地不通而閉塞成冬也四十五¶
日廣莫風至廣莫者精大滿也冬至之候言物無見者¶
風精大滿美物也　又曰風之為言萌也其立字蟲動¶
于几中者為風蟲動于几言陽氣無不周也明昆蟲之¶
屬得陽乃生遇隂則死故風為隂中之陽者也　春秋¶
元命苞曰隂陽怒則為風　廣雅曰大風曰昌　原又¶
<pb:KR3k0055_WYG_011-4b>¶
曰猛風曰颲(列/)凉風曰瀏(劉/)微風曰飉(遼/)小風曰颼(搜/)¶
小風從孔来曰䫼(或穴/反)　増埤雅曰天地之氣嘘而成¶
雲噫而成風　原月令曰疾風曰盲風(說文曰猋/疾風也)　増¶
國語曰火見而清風戒寒　漢書曰有風如焱(燄/)風散¶
鬊鬊(音順/亂髮)　又曰祭風曰磔(今俗當大道中磔狗/以止風此其象也)　唐¶
書曰冬風裂肌夏風如焚　原老子曰飄風不終朝¶
荘子曰大塊噫氣其名曰風(噫依界反言天地噫氣/則萬竅怒號而為風)¶
増又曰汝聞天籟未聞地籟(風吹萬物有/聲故曰籟)　又曰吹萬¶
<pb:KR3k0055_WYG_011-5a>¶
不同　又曰風一西一東孰嘘吸是孰披拂是　又曰¶
泠風則小和飄風則大和厲風濟則衆竅為虚(濟止也/風止則)¶
(竅無/聲)　又曰予蓬蓬然起于南海而入于北海折大木¶
蜚大屋者惟我能也　管子曰吾不能以春風風人¶
又曰木雖蠧無疾風不折　原椘辭注曰春晴日出而¶
風曰光風(天霽日明微風動/摇草木皆令有光)秋冬餘曰緒風(緒餘也謝/靈運詩云)¶
(初景革/緒風)　淮南子曰天之偏氣怒者為風　又曰虎嘯¶
則谷風生　又曰騰蛇雄鳴上風雌鳴下風而化成形¶
<pb:KR3k0055_WYG_011-5b>¶
　又曰人主之精通於天故誅暴則多飄風　周生列¶
子曰夫獦葉之風不應八節　吕氏春秋曰風師曰飛¶
亷　論衡曰儒者論太平瑞應皆言五日一風風不鳴¶
條　管公明傳曰公明言樹上已有少女微風其雨應¶
至矣(詳/雨)　風俗通曰飛亷風伯也箕星風師也　又曰¶
風或清明来久長不摇樹本枝葉離地二三丈者此有¶
龍徳在其下風或清明不及地二三尺者此君子之風¶
　増又曰五月有落梅風江淮以信為風　董仲舒曰¶
<pb:KR3k0055_WYG_011-6a>¶
太平之世風不摇條開甲破萌而已　原風土記曰六¶
月則有東南長風俗名黄雀長風時海魚變為黄雀因¶
為名也　荆州星占曰箕星一名卷舌動則大風至¶
十洲記曰炎州在南海中上有風生獸似豹青色状如¶
貍以鐵椎鍛其頭数十下乃死張其口向風須臾而起¶
　劉欣期交州記曰風母出九徳縣似猿見人若慙屈¶
頸打殺得風乃活　述征記曰長安宫南有靈䑓有相¶
風銅烏或云此烏遇千里風乃動　増黄帝風經曰調¶
<pb:KR3k0055_WYG_011-6b>¶
暢祥和天之喜氣也折傷奔厲天之怒氣也　山海經¶
曰灋岳之山有獸曰山&KR0968;(音/渾)其行似風見則天下大風¶
　水經注曰屈縣有風山上有穴如輪風氣蕭瑟不止¶
當其衝所略無生草盖衆風之門也　服䖍曰乾音石¶
其風不周坎音革其風廣莫艮音匏其風條震音竹其¶
風明庶巽音木其風清明離音絲其風景坤音土其風¶
凉兑音金其風閶闔　王子年拾遺記曰瀛洲時有香¶
風泠然而起張袖受之則厯紀不歇　南越志曰嶺嶠¶
<pb:KR3k0055_WYG_011-7a>¶
夏風發自午至夜乃止仆屋僵樹累年一發或嵗再三¶
　番禺雜記曰颶風將發有微細雨先緩後急謂之鍊¶
風　三水小牘曰汝南臨汝縣有小山曰崆峒其巔洞¶
穴如盎将有大風雨則白犬自穴出田夫以為候亦名¶
曰玊燭峯　又曰白崖山之右有巨穴如井不知淺深¶
穴口四圍津津如汗間有氣出騰空為白雲須臾風起¶
怒號如雷里人見雲即知風起散則風定細則風小盛¶
則風猛窒其穴風雖小而民多瘴開則風如故而瘴亦¶
<pb:KR3k0055_WYG_011-7b>¶
衰　武陵記曰風門山有石門去地百餘丈将欲風起¶
此門隠隠有黒氣上須臾有黒風競起在朗州　兵書¶
曰五兩候風法以雞羽重五兩建五丈旗取羽繫其巔¶
立軍營中　又曰風從震来名嬰兒風　乙巳占曰發¶
木折屋曰怒風揚沙轉石曰狂風四轉五復曰亂風卒¶
起卒歇曰暴風獨鹿蓬勃曰勃風扶摇羊角曰飇風清¶
凉温和塵埃不動曰和風　括地圖曰鍾山之神名曰¶
燭龍視為晝眠為夜吹為冬吁為夏息為風　山海經¶
<pb:KR3k0055_WYG_011-8a>¶
曰符陽之山多怪風　子華書曰風涵太𤣥之中精故¶
能動化百物而行乎天上風隂也而其發為陽　朝鮮¶
志曰朝鮮慶尚道清道郡南二里有鼇山東有一谷名¶
曰髙沙天将風雨先期而鳴噴出雲氣雲入洞内則雨¶
雲出洞外則風大鳴則即日有騐小鳴則二三日乃騐¶
　郎顗曰風者號令天之威怒　蔡伯喈上封事曰風¶
者天之號令所以教人也　張奐疏曰風為號令動物¶
通氣　物理論曰風者隂陽亂氣激發而起者也猶人¶
<pb:KR3k0055_WYG_011-8b>¶
之内氣因喜怒哀樂激越而發也故春氣温其風温以¶
和喜風也夏氣盛其風熛以怒怒風也秋氣勁其風清¶
以真清風也冬氣實其風慘以烈固風也此四正之風¶
也又有四維之風東南融風其道以長也西南清明百¶
物備成也西北不周方潛藏也東北明庶庶物出幽入¶
明也此八風者方土異氣徐疾不同和平則順違逆則¶
凶非有使之者也氣積自然怒則飛沙揚礫發屋㧞樹¶
喜則不摇枝動草順物布氣天性自然之體也　瑣碎¶
<pb:KR3k0055_WYG_011-9a>¶
録曰魚逆水而上鳥向風而立取其鱗羽之順也有微¶
風不知所從来但觀鳥之所向　圖經曰海道之險曰¶
癡風曰黒風癡風之作連日怒號不已四方莫辨黑風¶
則天色晦暝不分晝夜　原楚辭曰嫋嫋兮秋風洞庭¶
波兮木葉下　増又曰欵秋冬之緒風注云緒餘也謝¶
靈運詩云初景革緒風新陽改故隂顔延年和詩云倚¶
巖聽緒風¶
　　風二¶
<pb:KR3k0055_WYG_011-9b>¶
増史記曰女媧沒大庭氏王天下五風異色　又曰蚩¶
尤氏能徴風召雨與帝争帝滅之　帝王世紀曰黄帝¶
夢大風吹天下之塵垢皆去寤而歎曰風為號令執政¶
者也垢者后土在也天下豈有姓風名后者哉於是依¶
占而求之得風后于海隅登以為相　原尚書大傳曰¶
舜将禪禹八風脩通　括地圖曰竒肱氏能為飛車從¶
風逺行湯時西風吹竒肱車至于豫州湯破其車不以¶
示民十年西風至乃復使作車遣歸去玊門四萬里¶
<pb:KR3k0055_WYG_011-10a>¶
尚書曰周公居東二年天大風禾盡偃大木斯㧞王啓¶
金縢之書迎周公天乃返風禾盡起　尚書大傳曰成¶
王時越裳重譯而来朝曰久矣天之無烈風迅雨意中¶
國有聖人乎　國語曰海鳥曰爰居止於魯東門之外¶
三日臧文仲使人祭之展禽曰今兹海島有灾乎夫廣¶
川鳥獸恒知避灾是嵗也海多大風　増史記曰庶女¶
者齊之寡婦養姑孝姑女利母財殺母以誣寡婦婦不¶
能自解呼天而號大風襲於齊殿　原莊子曰列子御¶
<pb:KR3k0055_WYG_011-10b>¶
風而行泠然善也旬有五日而後反(司馬彪注曰列子/鄭人列禦寇也御)¶
(迎也泠泠/然凉貌也)　増列子曰列子師老商氏友伯高子進二¶
子之道乗風而歸　通志曰鄭宏常採薪白鶴山得遺¶
箭頃有人来覔宏還之問所欲宏知其神人也宏曰患¶
若耶溪載薪為難願旦南風暮北風後果然今若耶溪¶
風人呼為鄭公風　又曰孝武坐未央前殿天新雨東¶
方朔屈指獨語上問之對曰殿後栢枝有鵲立東向鳴¶
視之果然上問何以知之朔曰風従東来鵲尾長嘗順¶
<pb:KR3k0055_WYG_011-11a>¶
風而立是以知也　東方朔别傳曰漢武帝天漢三年¶
月氏國獻神香使者曰國占東風入律百旬不休青雲¶
干吕經月不散意中國有好道之君故来貢　原神僊¶
傳曰葛𤣥行遇神廟乗車不下須臾有大風逐𤣥塵埃¶
漲天𤣥大怒曰小邪敢爾即舉手指風風便止　増說¶
寶曰孫權據江東曺操伐之進兵赤壁勝負未分權大¶
将周瑜問計于諸葛亮亮曰用火攻可以破之瑜曰恨¶
無東南風耳亮曰可建星壇一所為都督借風數日即¶
<pb:KR3k0055_WYG_011-11b>¶
可破曺矣瑜大喜令人于南屏山下築䑓三層挿二十¶
八宿旗色按六十四卦用一百一十人侍立左右亮歩¶
踏罡三上三下而去至其夜東南風起瑜部将黄盖詐¶
降順風放火燒盡北船曺操狼狽奔還江南安堵皆亮¶
之功也　晉書曰永和元年大風㧞栁樹百餘株若風¶
従八方来者　又曰車駕出相風在前刻烏于竿上名¶
曰相風　世說曰滿奮畏風在晉武帝坐北忩作琉璃¶
屏實宻似踈奮有寒色奮曰臣猶呉牛見月而喘　又¶
<pb:KR3k0055_WYG_011-12a>¶
曰庾亮出鎮江州以帝舅故内執朝權王導不能平時¶
王在冶城坐大風揚塵王輙舉扇拂塵曰元規塵汙人¶
　續仙傳曰吴真君嘗遇大風書符置屋上有青鳥銜¶
去風即止　宋書曰明帝體肥憎風夏月常著小皮衣¶
拜左右二人為司風令史風起方向輙先啓聞　又曰¶
宗慤字元幹炳兄子也少時問慤所志答曰願乗長風¶
破萬里浪　北史曰齊神武時芒山之役風從西来入¶
營李業興曰小人風来當大勝神武曰若勝以爾為本¶
<pb:KR3k0055_WYG_011-12b>¶
州刺史後果驗　梁書曰長沙王懿孫儼獻相風烏¶
趙錄曰石勒時忽有旋風下屬地隠隠雷聲良久視之¶
見一大石　幽怪錄曰蕭至忠為晉州刺史欲獵有樵¶
者于霍山見一長人俄有虎兕鹿豕狐兔雜駢而至長¶
人曰余九㝠使者奉北帝命蕭君畋汝軰若干合鷹死¶
若干合箭死有老麋屈膝求救使者曰東谷嚴四善課¶
試為求計羣獸従行樵者覘之至深巖有茅屋黄冠一¶
人老麋哀請黄冠曰若令滕六降雪巽二起風即蕭使¶
<pb:KR3k0055_WYG_011-13a>¶
君不復出矣昨滕六喪偶得美女納之雪立降矣巽二¶
好飲酒得醇醪賄之則風立生有二狐自稱能取之羣¶
獸散去翌日未明風雪暴至竟日乃罷蕭使君果不出¶
　貞觀政要曰侯君集平髙昌之後太宗欲以其地為¶
郡縣褚遂良曰高昌塗路沙磧千里冬風氷冽夏風如¶
焚行人遇之多死　酉陽雜爼曰山人包超明皇令隨¶
哥舒翰西征每陣常得勝風　栁公權本傳曰公權侍¶
文宗逰後庭聯句帝曰人皆苦炎熱我愛夏日長公權¶
<pb:KR3k0055_WYG_011-13b>¶
曰薰風自南来殿閣生微凉　九國志曰徐温常自迎¶
鑾還至百家灣暴風起舟人相頋失色温乃袒裼以帛¶
繫璟首頋謂妾御曰吾善游倘溺不暇相救幸保此子¶
言訖風浪暫息　江湖紀聞曰石尤風者傳聞石氏女¶
嫁為尤郎婦情好甚篤尤為商逺行妻阻之不從尤出¶
不歸妻憶之病臨亡長歎曰吾恨不能阻其行以至于¶
此今凡有商旅逺行吾當作大風為天下婦人阻之自¶
後商旅發船值打頭逆風則曰此石尤風日遂止不行¶
<pb:KR3k0055_WYG_011-14a>¶
　邢子勵地記曰龍山石上徃往有仙人及龍迹故以¶
為名四麓各有一大穴大如車輪春則風出東秋出西¶
夏出南冬出北不相奪倫有沙門法猛於夏日入其東¶
穴見石屋石人　潛確𩔖書曰俗謂風曰孟婆按北齊¶
李騊(陶/)駼(徒/)聘陳問陸士秀曰江南有孟婆何神也士¶
秀曰山海經帝之女逰于江中出入必有風自隨以帝¶
女故曰孟婆猶郊祀志以地神為泰媪　天中記曰吴¶
俗以十月初五為五風生日漁者盛陳牲醴饗並湖諸¶
<pb:KR3k0055_WYG_011-14b>¶
祠祈此日有風則每五日風雨如期而至終嵗皆然可¶
以揚㠶取魚謂之五風信　梁州記曰入褒谷内有風¶
出三四里内無復草木¶
　　風三¶
原鳶鳴　虎嘯(禮記曰前有塵埃則載鳴鳶鄭注曰載/謂舉於旌首鳶鳴則將風  淮南子曰)¶
(虎嘯而谷風至高誘注/曰虎陽獸與風同𩔖)　汾河　易水(漢武帝秋風辭/曰秋風起兮白)¶
(雲飛草木黄落兮雁南歸泛樓船兮濟汾河横中流兮/揚素波  燕世家曰太子送荆軻于易水之上軻起為)¶
(壽歌曰風蕭蕭兮易水寒壮士一去不復還高漸離/擊筑和之為壮聲則士髪衝冠為哀聲則士皆流淚)¶
<pb:KR3k0055_WYG_011-15a>¶
大王　少女(宋玊風賦曰此獨大王/之風耳  下詳風一)　銅烏　石鷰(上/詳)¶
(風一鷰庾仲淮湘州記曰零陵山/有石  遇風雨則飛止還為石)　折木　偃禾(史記/曰項)¶
(羽圍漢王三匝於是風従西北起折木㧞屋揚沙石/椘軍大亂漢王乃得従数十騎遁去  下詳風二)¶
獵蕙　汎蘭(宋玊風賦曰獵蕙/草  下詳風一)　鷁退　鵬摶(上詳風/一鷁作)¶
(鶂摶荘子曰北溟有魚其名曰鯤化而為鳥其名曰/鵬  扶摇而上者九萬里司馬彪注曰扶摇上行風)¶
動扇　摇翣(班媫妤詩曰新製齊紈素鮮潔如霜雪裁/為合歡扇團團如明月出入君懐䄂動摇)¶
(微風發生帝王世紀堯時廚中自生肉脯薄如翣/摇鼓則  風使食物寒而不臭名翣脯翣山甲反)　虞¶
琴　漢筑(帝王世紀曰舜弹五絃琴歌曰南風之薰兮/可以觧吾民之愠兮南風之時兮可以阜吾)¶
<pb:KR3k0055_WYG_011-15b>¶
(民之財兮曰漢書曰高祖過沛/擊筑自歌  大風起兮雲飛揚)　吹阮衿　揚袁扇(阮/籍)¶
(詠懐詩曰夜中不能寐起坐弹鳴琴薄帷鍳明月清風/吹我衿  孫盛晉陽秋曰袁宏為東郡謝安執宏手授)¶
(扇宏曰輙當奉揚/仁風慰彼黎庶)　嬰兒　神女(上詳風一婦博物志/云文王夢  人哭問)¶
(之曰吾為太山神女嫁與西海君/子吾行必以疾風暴雨詳雨注)　堯日　晉年(堯時/五日)¶
(一風流稽含云晉大康六年風暴怒百/川倒  太山崩裂又七年狂風大作)　千里　五色¶
(抱朴子曰㧞木之風/必千里  下詳風二)　尹喜占　列子御(神仙傳曰老/子将去周而)¶
(出闗以升崑崙闗令尹喜占風逆知當有神人来過乃/掃道見老子老子知喜命應得道乃停闗下以長生之)¶
(術授之二/下詳風)　斷大刑　赦小過(並詳/風一)　爰居避灾　烏¶
<pb:KR3k0055_WYG_011-16a>¶
鵲識嵗(上詳風二而淮南子烏鵲識嵗之多/風去喬木  巣扶枝許慎注扶傍也)　　綴鈴¶
　懸玊(開元遺事云五王宫中各立長竿挂五色旗于/竿上四垂綴以金鈴如鈴有聲即徃視旌之所)¶
(向可以知四方風候觸又曰唐岐王宫中於竹林内/懸碎玊片毎夜聞相  之聲即知有風號占風鐸)¶
齊殿　陶窓(上詳風二月晉陶潛字淵明一字元亮號/靖莭五六  中高卧北窓之下清風颯至)¶
(自謂羲/皇上人)　飛車　折盖(上詳風二風崔豹古今注云武/王伐紂大  折盖太公因折盖)¶
(之形而/製曲盖)　吹花　擘栁(遯齋閒覧云河朔春時多大風/飛塵撼木數日一作每作輙三)¶
(二日方止以訪左右對曰不得是風且/無年是名吹花擘栁草木百榖皆藉之)　舶趠　石尤¶
(東坡集云吳中梅雨既過颯然清風彌旬嵗嵗如此吳/人謂之舶趠風  宋武帝丁都䕶歌曰都䕶北征時儂)¶
<pb:KR3k0055_WYG_011-16b>¶
(亦悪聞許願作石尤風四面斷行旅唐戴叔倫贈/裴明府詩知君未得去慚愧石尤風即打頭風也)　起¶
蘋　制薤(宋玊風賦云夫風生於地起於青蘋之末人/荆山圖云佷山縣山下有石床傍生野薤)¶
(徃乞者神許風順制其分/人隨偃而剪不得過分)　封姨　颶母(博異志云唐/天寳中處士)¶
(崔元微春夜忽有青衣引女子曰楊氏陶氏李氏小女/石氏名醋醋與元微相見云欲到封十八姨處坐未定)¶
(封家姨至崔命酒諸女各歌以送之姨輕佻翻酒汙醋/醋衣醋醋怒拂衣去諸女送姨而别明夜又来醋醋曰)¶
(諸女件皆住苑中為惡風所撓求芘于姨今失其意難/以取力乞處士嵗旦作一朱旛圖日月星辰之文立于)¶
(苑東則免矣今嵗旦已過請至二月二十一日五更立/之崔如其言果大風而苑花不動後諸女裹棰李花数)¶
(斗勸崔服之可却老盖楊桃李花之精醋醋則石榴也/  南越志熈安間多颶風颶者具四方之風也常以六)¶
<pb:KR3k0055_WYG_011-17a>¶
(七月發未至時三日雞犬為之不寕一曰懼風言怖懼/也又嶺表錄曰夏秋之間有暈如虹者謂之颶母必有)¶
(飃風蘇叔黨/有颶風賦)　觧凍　祛塵(上詳風一有王子年拾遺/記曰崑山  四面風又有)¶
(袪塵風若衣服塵/汚風至吹衣則浄)　動竹　開花(庾肩吾詩云掃壇聊/動竹吹薤欲成書)¶
(祖孫登詩云帯葉俱/吟樹将花共舞空)　送香　飄粉(梁簡文帝詩云暫/舞驚鳬去時送藥)¶
(香来粉古詩云入鏡/先飄  翻衫好惹香)　君子　故人(論語云君子之徳/風  古詩云清風)¶
(来故/人)　張翰思蓴　王導拂扇(張翰字季鷹辟齊王東/曺掾在洛見秋風起因)¶
(思吴&KR1052;菜羮鱸魚膾曰人生貴得適意爾何/能羈宦數千里遂命駕而歸  下詳風二)　歌北歌¶
南　叩商叩角(左㐮公十八年晉人聞有椘師師曠曰/不害吾驟歌北風又歌南風南風不競)¶
<pb:KR3k0055_WYG_011-17b>¶
(多死聲椘必無功實列子曰當春而叩啇絃以召南吕/凉風忽至草木成  及秋而叩角絃以激夹鐘温風徐)¶
(回草木/發榮)¶
　　風四¶
原動物(釋名曰風氾也其/氣博氾而動物也)宣氣(山海經曰大荒之中有/山曰鞠陵于天日月所)¶
(出名曰折丹䖏東極以出入風注/曰折丹神人莭宣風氣時其出入)　變色(迅雷風烈必/變色而作)¶
辨聲(善候風占/聲知吉凶)　地籟(詳風/一)　為馬(傅元歌辭云雲/為車兮風為馬)¶
揚沙(春秋緯曰月離/于箕風必揚沙)蹷石(蹷動/也)　竟山(周景式廬山記/曰若風輕竟山)¶
(有聲若雷不十日便/驗土人常以為候)拂野(驚飈拂野/林無静柯)　觸幃(建康實録/吴孫權與)¶
<pb:KR3k0055_WYG_011-18a>¶
(闗羽戰羽乞降孫權以問趙達達曰彼有走氣言降詐/也權使人路&KR0829;之趙達曰雖走必不脫時午時有風觸)¶
(幃達撫手曰羽/至矣果獲羽至)衝孔(風/賦)　拂堂(北齊書曰武衛奚永洛/與河内張子信對坐時)¶
(有鵲鳴於庭𣗳上鬭而墜焉子信曰鵲不喜向夕若風/従西来歴樹拂堂角則夜必有召君輙不得徃子信出)¶
(後果風来至夜高儼使人召永洛且云勅唤永/洛便欲去其妻止之而稱馬墜腰折果免難也)傾屋(陸/機)¶
(連珠云衝波安流則龍舟不能以/漂震風洞發則夏屋有時而傾)　吹瓢(許由以瓢挂/𣗳風吹瓢有)¶
(聲由以為煩/取而捐之)入松(琴曲有/風入松)　回雪(曺植洛神賦云飄飄/兮若流風之廻雪)¶
揚塵(風/賦)　奪炎(常恐秋莭至/凉飈奪炎熱)　星好(尚書曰星/有好風)　馬依¶
(胡馬依/北風)　宫商(黄閔武陵記曰綠蘿山素崖若披雲/寒松摭翠流風叩柯則有宫商之韵)音¶
<pb:KR3k0055_WYG_011-18b>¶
響(陸機風賦曰歛朱唇而/長嘯承音響而来薄)　穆若(穆若/清風)淒其(以/風)　發兮¶
(匪風/發兮)奮之(奮之以/風雷)　有隧(大/風)　數起(風災數起/國多暴雨)　驟歌¶
(詳風/三)如歌(趙壹迅風賦曰/聲如歌響如雷)　蕭瑟(劉欣期交州記曰/長風終日蕭瑟)觱¶
發(詩/)　震凌(楊子曰震風凌雨然後/知夏屋之為帡幪也)熛怒(風激物/之貌)　泠¶
泠　獵獵(並文/選)　凱風(山海經曰南山東四百里至於/旄山之尾其南有谷曰育遺多)¶
(怪鳥凱風/自是出)　撓萬物(詳風/一)具四方(詳風三/颶毋注)　燭龍息(詳/風)¶
(一/)鯨魚起(扶南傳曰西海有山周廻十里中有大石鼔/可百丈海行聞石鼓聲如雷則鯨便起而風)¶
(也/)　出蒼梧(顧微南海經云蒼梧山/左右出風故曰風門)出中谷(山海經云/令丘之山)¶
<pb:KR3k0055_WYG_011-19a>¶
(無草木多火其南有谷/焉曰中谷條風自是出)　崑崙竅(王歆之始安記曰沈/軍壘北有崑崙山連)¶
(峙千仭嶺岑盖川/常颷颹有風竅)黄竹門(荆州記曰沮陽縣黄竹山其/西北一處常肅肅有風名曰)¶
(風/門)　宜都井(又曰宜都很山縣山上有風穴口大數尺/名風井夏風出冬風入出入之時吹拂左)¶
(右常/淨云)恒山井(宗炳詩序曰恒山風井口/如瓮春分後出秋分後入)　四時避(養生/經云)¶
(脩身之道春避青風夏避/赤風秋避白風冬避黒風)八至變(春秋考異郵云冬至/十一月陽之氣也陽)¶
(立於五極於九五九四十/五日一變風  詳風一)　空穴来(積䅓来巢/空穴来風)立秋至¶
(周書曰小暑日温風/至立秋日凉風至)　天地之使(河圖云風者/天地之使也)萬物之¶
首(樂動聲儀云風者禮/樂之使萬物之首)　箕主簸揚(風俗通曰箕星主/簸揚能致風氣)¶
<pb:KR3k0055_WYG_011-19b>¶
　綿綿𦕈𦕈(傅元/風賦)清清泠泠(宋玊/風賦)　胡馬増思(湛方生/風賦)¶
猛虎騰驤(成公綏/風賦)　颯然而至(快哉/此風)　且霾且暴　其¶
凉其喈　增從律(禮記曰八風/從律而不奸)傳凉(文選曰飄颻散芳/甸傳凉入鏤檻)¶
　寒商(秋風也寒/商動清閨)　如意(王氏彚苑云/衫隨如意風)　風駟(初學記/云秋風)¶
(為/駟)　叩林(六朝詩曰/悲商叩林)　澹蕩(唐詩春風/正澹蕩)　摧木(王氏彚/苑曰木)¶
(秀于林風/必摧之)驚塵(蘇東坡詩春風/陌上驚微塵)　枯桑(古詩枯桑/知天風)　凉¶
颸(颸風也輕/扇動凉颸)　橫波(楚辭云衝風/起兮橫波)　羊角(晉史曰熙寧/九年恩州武)¶
(城縣有旋風自東南来望/之挿天如羊角大木盡㧞)　烈士風(見王融/儗風賦)　幽人風¶
<pb:KR3k0055_WYG_011-20a>¶
(見謝朓/儗風賦)　羽客風(見沈約/儗風賦)　鯉魚風(九月/風也)　花信風(小/寒)¶
(梅山茶水仙為信大寒瑞香蘭山礬為信立春迎春櫻/桃望春為信雨水莱杏李為信驚蟄桃棣棠薔薇為信)¶
(春分海棠梨木蘭為信清明桐麥栁為信榖/雨牡丹荼䕷棟為信此二十四番花信風也)　𩔖笙竽¶
(古詩松風/𩔖笙竽)　韻自生(唐劉得仁詩曰庭際微風度高松/韻自生聽時無物見盡日覺神清)¶
　麥信風(國史補云江淮船泝流而上待東北風謂之/信風七八月有上信三月有鳥信五月有麥)¶
(信/)　離合風(陸機要覽云列子御風嘗以立春逰八荒/立秋歸乎風穴是風至草木發生去則摇)¶
(落謂之/離合風)　雄雌風(詳宋玉/風賦)　候風綄(淮南子曰若綄之/候風也許慎曰綄)¶
(候風扇也楚人謂之五两文選曰占五兩之動静注云/以雞羽為之重五兩繫于檣尾以候風故唐李憕送少)¶
<pb:KR3k0055_WYG_011-20b>¶
(府貶栁州詩云惡說南風五兩輕/胡宿津亭詩云五兩風来不暫留)　秋風曲(羯鼓録云/唐明皇制)¶
(秋風高一曲毎奏之則/秋風徐来庭葉交墜)　反風滅火(王氏彚苑劉昆/為政反風滅火)¶
　　風五¶
詩原晉庾闡江都遇風詩曰天吴踊靈壑将駕奔冥霄¶
飛亷振折木流景登扶摇洪川佇宿浪躍水迎晨潮仰¶
眄蹙𤣥雲俯聽聒悲飈　梁簡文帝詠風詩曰飄颻散¶
芳甸汎漾下蓬莱傳凉入鏤檻發氣滿瑶䑓委禾周邦¶
偃飛鶂宋都迴亟摇故葉落屢蕩新花開暫舞驚鳬去¶
<pb:KR3k0055_WYG_011-21a>¶
時送蘂香来已拂巫山雨何用卷寒灰　梁孝元帝詠¶
風詩曰樓上試朝粧風花下砌傍入鏡先飄粉翻衫好¶
染香度舞飛長䄂傳歌共繞梁欲因吹少女還将拂大¶
王　梁劉孝綽詠風詩曰嫋嫋秋聲習習春吹鳴兹玊¶
樹煥此銅池羅幃自舉衿袖乃披慙非椘侍濫賦雄雌¶
　梁王臺卿詠風詩曰浸淫不可識去来非有情乍見¶
珠簾捲時覺洞房清暫拂蘭池上㶑灔玊塵生一辨雌¶
雄異還惡庶人輕　梁何遜詠風詩曰可聞不可見能¶
<pb:KR3k0055_WYG_011-21b>¶
重復能輕鏡前飄落粉琴上響餘聲　梁庾肩吾詠風¶
詩曰宋地鶂飛初湘川鷰起餘埽壇聊動竹吹薤欲成¶
書蒼梧洞猶在合浦樹應踈相烏一轉翅千里定非虚¶
　梁賀文標詠春風詩曰排簾動輕幔汎水拂垂楊本¶
将飄落蘂翻送舞衣香　梁費昶入幌風詩曰經堂汎¶
寳瑟乗隙動浮埃鏘金驅響至舉袂送芳来能使蘭膏¶
滅乍見珠簾開輕裾試一舉令子暫遲迴　梁沈約八¶
詠曰臨春風春風起春樹遊絲曖如網落花雰似霧先¶
<pb:KR3k0055_WYG_011-22a>¶
汎天津池還過細栁枝蝶逢飛摇漾燕值羽參差揚桂¶
斾動芝盖開燕裾吹趙帯趙帯飛參差燕裾合復離迴¶
簪復轉黛頋歩惜容儀容儀已照灼春風復迴薄氤氲¶
桃李花青跗含素萼既為風所開復為風所落摇綠蔕¶
抗紫莖舞春雪雜流鶯曲房開兮金鋪響金鋪響兮妾¶
思驚梧䑓未隂淇川始碧迎行雨於高唐送歸鴻於碣¶
石拂明鏡之冬塵解羅衣之秋襞既鏗鏘以動佩又絪¶
緼而流射始摇盪以入閨終徘徊而縁隙明珠簾於繡¶
<pb:KR3k0055_WYG_011-22b>¶
户㪚芳塵於綺席佳人不在兹春風誰為惜　陳張正¶
見風生翠竹裏應教詩曰金風起燕觀翠竹夹梁池翻¶
花疑鳳下颺水似龍移帯露依深葉飄寒入勁枝聊因¶
萬籟響詎待伶倫吹　陳祖孫登詠風詩曰飄颺楚王¶
宫徘徊繞竹叢帶葉俱吟樹将花共舞空飄香雙袖裏¶
亂曲五絃中試上高臺聽悲響定無窮　隋阮卓賦得¶
風詩曰高風應爽莭摇落漸踈林吹雲旅鴈斷臨谷曉¶
松吟屡棄凉秋扇恒飄清夜琴泠泠隨列子彌諧逸豫¶
<pb:KR3k0055_WYG_011-23a>¶
心　唐太宗詠風詩曰蕭條起闗塞摇颺下蓬瀛拂林¶
花亂彩響谷鳥分聲披雲羅影㪚汎水織文生勞歌大¶
風曲威加四海清　虞世南奉和詠風應魏王教詩曰¶
逐舞飄輕袖傳歌共繞梁動枝生亂影吹花送逺香¶
王勃詠風詩曰肅肅凉景生加我林壑清驅烟入磵户¶
卷霧出山楹去来固無跡動息如有情日落山水静為¶
君起松聲　董思恭詠風詩曰蕭蕭度閶闔習習下庭¶
闈花蝶自飄舞蘭蕙生光輝相烏正舉翼退鷁已驚飛¶
<pb:KR3k0055_WYG_011-23b>¶
方従列子御更逐浮雲歸　增唐李嶠詠風詩曰落日¶
生蘋末摇颺徧逺林帶花疑鳯舞向竹似龍吟月動臨¶
秋扇松清入夜琴蘭臺宫殿峻還拂楚王襟　張祜詠¶
風詩曰摇摇歌扇舉悄悄舞衣輕引笛秋臨塞吹沙夜¶
遶城向峰迴鴈影出峡送猿聲何似琴中奏依依别帶¶
情　韓琮詠風詩曰竸持飄忽意何窮為盛為衰半不¶
同偃草喜逢新雨後鳴條誰聽曉霜中凉飛玊管来秦¶
甸暗裊花枝入楚宫莫見東西便無定滿㠶還有濟川¶
<pb:KR3k0055_WYG_011-24a>¶
功　駱賓王詠風詩曰紫陌炎氛歇青蘋晚吹浮亂竹¶
摇踈影縈池織細流飄香曳舞䄂帯粉泛粧樓不忿君¶
恩絶紈扇曲中秋　李益詠風詩曰微風驚暮坐臨牖¶
思悠哉開門復動竹疑是故人来能滴枝上露稍沿階¶
下苔幸當一入幌為拂綠琴埃　釋皎然詠風詩曰江¶
風西復東飄暴忽何窮初生虚無際稍起蕩漾中應吹¶
夏日檣竿折定蹙湓城浪花咽今朝莫怪沙岸明昨夜¶
聲狂卷成雪　吕温詠風詩曰微風生青蘋習習出金¶
<pb:KR3k0055_WYG_011-24b>¶
塘輕摇深林翠静獵幽徑芳北走摧鄧林東去落扶桑¶
埽却垂天雲澄清無私光悠然返空寂晏海通舟航¶
羅鄴春風詩曰每嵗東来助發生舞空幽颺徧寰瀛暗¶
添芳草池塘色逺逓高樓簫管聲簾透驪宫偏帶恨花¶
催上苑剰多情如同一統車書日吹取青雲道路平¶
公乗億賦得春風扇微和詩曰麗日催遲景和風扇早¶
春暖浮丹鳯闕韶媚黑龍津澹蕩迎仙仗霏微送盡輪¶
綠摇官栁㪚紅待禁花新舞席皆迴雪歌筵暗送塵幸¶
<pb:KR3k0055_WYG_011-25a>¶
當陽律候惟願及佳辰　陳九流賦得春風扇微和詩¶
曰喜見陽和至遥知橐籥功遲遲㪚南陌裊裊逐東風¶
暗入畦園裏潛吹草木中蘭蓀纔有綠桃杏未成紅已¶
覺寒光盡還看淑氣通由来榮與悴今日發應同　豆¶
盧榮賦得春風扇微和詩曰春晴生縹緲軟吹和初遍¶
池影動奫淪山容發蔥蒨遲遲入綺閣習習流芳甸𣗳¶
杪颺鶯啼階前落花片韶光恐閒放旭日宜逰宴文客¶
拂塵衣仁風願迴扇　樊陽源賦得風動萬年枝詩曰¶
<pb:KR3k0055_WYG_011-25b>¶
珍木羅前殿乗春任好風振柯方裊裊舒葉乍濛濛影¶
動丹墀上聲傳紫禁中離披偏向日凌亂半分空輕拂¶
祥烟㪚低摇翠色同長令占天眷四氣借前功　張復¶
元賦得風光草際浮詩曰纎纎春草長遲日度風光靃¶
靡含新彩霏微籠逺芳殊姿媚原野佳色滿池塘最好¶
垂清露偏宜帯艶陽淺深浮嫩緑輕麗拂餘香好助鶯¶
遷勢乗時冀便翔　張聿賦得景風扇物詩曰何處青¶
蘋末呈祥起逺空晚来摇草樹輕度淨塵蒙水上微波¶
<pb:KR3k0055_WYG_011-26a>¶
動林間媚景通寥天鳴萬籟蘭徑長幽叢漸颺摶扶勢¶
應従橐籥中開襟若有日願覩大王風　穆寂冬至日¶
祥風應候詩曰節逢清景空占氣二儀中獨喜登臺日¶
先知應候風呈祥光舜化表慶感堯聪既與乗時叶還¶
将入律同微微萬井遍習習九門通更繞爐烟起殷勤¶
報嵗功　蔣防賦得八風従律詩曰製律窺元化因聲¶
感八風逺従萬籟起更與五音同習習爐烟上泠泠玉¶
管中氣隨時物好響徹霽天空自得隂陽順能令恵澤¶
<pb:KR3k0055_WYG_011-26b>¶
通願吹寒谷裏従此達前蒙　宋仁宗秋風詩曰玊律¶
轉清商金飇送晚凉輕飄梧葉墜暗度桂花香月下生¶
林籟天邉展鴈行吹噓禾黍熟萬頃似雲黄　明黄元¶
詠風辭曰目渺洞庭波辭雄楚江晏帝子正愁予羈臣¶
髪先變泠然閶闔生颯爾江潭遍隨陽驚塞鴈附熱驅¶
巢燕縈迴歩雲飛飄拂歌雪轉衣露戒履氷絃霜愁淚¶
霰蔡文掩悲笳班姬襲團扇淒凉如一宵偏向長門殿¶
　張倩倩詠風詩曰蕭蕭竹徑鳴捲幔如有情木落寒¶
<pb:KR3k0055_WYG_011-27a>¶
山裏千林共一聲¶
賦原宋玊風賦曰楚襄王遊蘭臺之宫宋玊景差侍有¶
風颯然而至王乃披襟而當之曰快哉此風寡人與庶¶
人共者耶宋玊對曰夫此特大王之風耳庶人安得共¶
之夫風生於地起於青蘋之末侵淫谿谷盛怒於土囊¶
之口緣太山之阿舞於松栢之下故其清凉雄風則飄¶
舉升降乗凌高城入於深宫徘徊於桂椒之間翺翔於¶
激水之上獵蕙草離秦蘅槩辛夷被稊楊北上玊堂躋¶
<pb:KR3k0055_WYG_011-27b>¶
于羅幃經于洞房故其風清清泠泠愈病析酲發明耳¶
目寧體便人此所謂大王之雄風也夫塕然起於窮巷¶
之間動沙堁吹死灰此所謂庶人之雌風也　後漢趙¶
壹迅風賦曰惟巽卦之為體吐神氣而成風纎微無所¶
不入廣大無所不充經營八荒之外宛轉毫毛之中察¶
本莫見其始揆末莫覩其終啾啾颼颼吟嘯相求阿那¶
徘徊聲若歌謳摶之不可得繫之不可留　晉李充風¶
賦曰尋之不見其終迎之不知其来四方為之易位八¶
<pb:KR3k0055_WYG_011-28a>¶
維為之輪迴遊聚則天地為一消㪚則六合洞開　晉¶
陸冲風賦曰爰太元之遐始惟浮沉之剖分詳乾坤之¶
至徳莫風氣之獨尊配無形於大象化萬品於絪緼釋¶
凝潤於黄壤降霈澤於蒼元生無常域潛無定棲擢昧¶
聚發尋虚㪚歸肆六合以騁邁括毫毛而徘徊引沉性¶
於未萌挫發形於己就宣剛柔之流化導四氣之靈候¶
若乃祝融司莭炎精赫奕歛朱唇而長嘯承音響而来¶
薄猥熻熠以盈扉冽纒綿以結幕九域蕩摇區宇揮霍¶
<pb:KR3k0055_WYG_011-28b>¶
　晉湛方生風賦曰有氣曰風出自幽㝠蕭然而起寂¶
爾而停雖宇宙之宏逺倐俄傾之屢經同神功於不疾¶
等至道於無情胡馬感而増思風母隕而復生啓惨冬¶
之潛蟄達青春之句萌因嚴霜以厲威順和澤以開榮¶
故君徳喻其靡草風人假以為名及其猛勢将奮屯雲¶
結隂洪氣鬱拂殷雷發音勃然鼓作拂高凌深天無澄¶
景嶺無停林六鶂為之退飛萬竅為之哀吟亦有飄泠¶
之氣不疾不徐飀飀微扇亹亹清舒王喬以之控鶴列¶
<pb:KR3k0055_WYG_011-29a>¶
子以之乗虚若乃春恵始和重褐初釋遨歩蘭臯遊眄¶
平陌響詠空嶺朗吟竹柏穆開林以流恵竦神襟以清¶
滌軒濠梁之逸興暢方外之冥適　晉江&KR1225;風賦曰惟¶
渾成之既載兮統天地以資始網宇宙以結羅兮洞萬¶
形而通紀莫適柔健靡測隂陽於音罔徵在體無方假¶
姿衆象借韻宫商若乃颸厲狂震觸物怒號卷揚江海¶
迴㧞陵崤巨鶂迸懾以退翼爰居畏縮而遐逃　晉王¶
凝之風賦曰起元朔之重雲驅東極之洪濤越四溟而¶
<pb:KR3k0055_WYG_011-29b>¶
蓬勃經五嶺而蕭條其鼓水也無川不渉靡流不徃溟¶
海天迴江湖雲蕩　齊王融擬風賦曰奄兮日彩之既¶
移忽兮羣景之将馳靡輕筠之碧葉泛曽松之翠枝總¶
髙羽而蕭瑟韻珠露之參差此烈士之英風長寥亮其¶
如斯　齊謝脁擬風賦曰開翠帷之影藹響行佩之輕¶
鳴揚淮南之妙舞發齊后之妍聲下鴻池而蓮散上雀¶
䑓而雲生子雲寂寞叔夜高張煙霞潤色荃荑結芳出¶
幽澗而泉冽入山户而松凉眇陳王於丘壑獨起逺於¶
<pb:KR3k0055_WYG_011-30a>¶
孤觴斯則幽人之風也　梁沈約擬風賦曰若夫摇玊¶
樹響金扉拂九層之羽盖轉八鳯之珠旂時卷瑶䑓翠¶
帳乍動佚女輕衣此盖羽客之仙風也　增唐陳章風¶
不鳴條賦曰風之起兮不觸而行條之應兮有動無聲¶
察微祥於生植表静理於承平輕摇而曉露初滴暗裊¶
而春鳩轉鳴入楊園而若舞拂花徑而如迎寂兮寞兮¶
自南自北其去莫止其来可測方榮仙𣗳萬年之影稍¶
垂爰報聖時五日之期不忒長養資於皇化沉潛契乎¶
<pb:KR3k0055_WYG_011-30b>¶
元徳似有心於松栢之内上下依依𩔖無言於桃李之¶
間徃来黙黙嫩葉隨轉柔荑共舒颺絲光於空際惹絮¶
影於春餘聽莫得聞訝繁柯之蔑爾視之不見驚疊萼¶
之攢如倐自邇而通遐俄起彼而集此順八方之候若¶
有若無調四序之宜時止則止由是輕纔偃草細不揚¶
波異秋吟之摧木同春扇於微和均習習之容寕比夫¶
空穴而至絶蕭蕭之響誰謂其高䑓則多㪚漫千林翺¶
翔九野脩通匪亂於疾徐溥暢必齊其高下含其元也¶
<pb:KR3k0055_WYG_011-31a>¶
亦𩔖於人焉静以化之乃符於王者片塵靡驚於厚地¶
羣籟皆息於晴天我國家化将時茂徳與風傳佇見傾¶
梧之後棲儀鳯於君前　李叔南風之薰賦曰至矣哉¶
如天之君聲明化淳穆南端而作樂播薰風以養人順¶
聖時而和則氣無留慝解吾氓之愠故物無不親所以¶
應乎品𩔖遍乎天地感一徳而當陽處八方之正位使¶
夫微者必扇幽者必遂不以動而有光和而能至風之¶
始也日月貞明星辰齊平然後蕩蕩而起熙熙而生觸¶
<pb:KR3k0055_WYG_011-31b>¶
𩔖而煦然長育無朕而潛来備盈行而有孚倚五絃而¶
調四氣廣而不費匝九垓而周八紘非比夫抵華葉陵¶
高城轉叢蕙而渥彩合萬頃而成聲者也風之達也本¶
於元首播於羣有使五福富昌萬物殷阜宜其叶無為¶
之大化非獨革有苖之小醜　宋蘇過颶風賦曰仲秋¶
之夕客有叩門指雲物而告予曰海氛甚惡非祲非祥¶
斷霓飲海而北指赤雲夹日而南翔此颶之漸也子盍¶
備之語未卒庭户肅然槁葉簌簌驚鳥疾呼怖獸辟易¶
<pb:KR3k0055_WYG_011-32a>¶
　忽野馬之決驟矯退飛之六鷁襲土嚢而暴怒掠衆竅¶
　之叱吸予乃入室而坐歛袵變色客曰未也此颶之先¶
　驅爾少焉排户破牖殞瓦擗屋礧擊巨石揉㧞喬木勢¶
　翻渤澥響振坤軸疑屏翳之赫怒執陽侯而将戮鼓千¶
　尺之濤瀾㐮百仞之陵谷呑泥沙於一卷落崩崖於再¶
　觸列萬馬而並騖㑹千車而争逐虎豹讋駭鯨鯢奔蹙¶
　𩔖鉅鹿之戰殷聲呼而地動似昆陽之役舉百萬於一¶
　覆予亦為之股慄毛悚索氣側足夜拊榻而九徙晝命¶
<pb:KR3k0055_WYG_011-32b>¶
　龜而三卜盖三日而後息也父老来唁酒漿羅列勞来¶
　僮僕懼定而説理草木之既偃葺軒楹之已折補茅屋¶
　之罅漏塞墻垣之隤缺已而山林寂然海波不興動者¶
　自止鳴者自停湛天宇之蒼蒼流孤月之熒熒忽悟且¶
　嘆莫知所營¶
　¶
　¶
御定淵鑑𩔖函卷六¶
