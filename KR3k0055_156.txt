# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.550040
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR3k0055_WYG_156-1a>¶
　欽定四庫全書¶
御定淵鑑𩔖函卷一百五十一¶
　　政術部三十(法官/拷訊)　(聽訟/款辯)　(議讞傷察獄人舉按人/鬬      藥    誣)¶
　　　(殺人字告人罪吏從坐/  文  誤  使  供已)　(相代罪/犯夜)　(猜認/)　(錯誤/)¶
　　　法官¶
　原典獄(主獄/者)　坐獄(坐獄於/王廷)　三世(吳雄子訢孫恭三/世廷尉為法名家)¶
　　四人(漢宣帝詔曰今廷平任輕禄薄為立/廷平秩六百石貟四人務公平之選)　増提刑¶
　(宋職官志曰緫郡國之庶獄核責其實而/覆以法督治姦盜申理寃濫則隸提刑司)　司寇(周禮/有秋)¶
<pb:KR3k0055_WYG_156-1b>¶
　(官司/寇)　原聽獄辭(史記孔子在位聽訟辭有/可與人共者不獨有也)　傅古義¶
　(漢武帝方向文學張湯決大獄欲傅古/義乃請博士弟子治春秋補廷尉史也)　李離伏劒(史/李)¶
　(離晉文公理官也過聽殺人自拘當死文公曰官有貴/賤罰有輕重下吏有罪非子之過也離曰臣居官為長)¶
　(不與吏讓受禄為多不與吏分過聽/殺人傅罪下獄非所聞伏劒而死)　孔號詳平(漢孔/光為)¶
　(廷尉法令/號詳平)　于求寛恕(漢于定國求明察寛/恕以黄霸為廷平)　定國飲¶
　酒(于定國飲酒數石不亂為廷/尉冬月請治讞飲酒益精明)　魏置理曹(理曹即/法曹)¶
　晉置博士(晉衞覬奏刑法國家所重而私議所輕獄者/人命所懸而選用者卑請置律博士相敎授)¶
　(遂施/行)　倪寛不習事(漢倪寛射策補廷尉文學卒史為/人温厚口不能言語發明張湯盡)¶
<pb:KR3k0055_WYG_156-2a>¶
(用法律吏謂寛不/習事不署從事)　陳矯不讀律(陳矯不讀律而/得廷尉之稱)　方¶
知獄吏之尊(詳獄三/周勃)　尚存獄吏之失(漢路温舒曰秦/有十失其一尚)¶
(存治獄之/吏是也)　王彪之比張釋之(晉王彪之字叔武為廷/尉有永嘉太守謝毅赦)¶
(後殺同郡人周矯矯從兄球詣州訴寃揚州刺史殷浩/收毅付廷尉彪之以球為獄主身無王爵非廷尉所科)¶
(不肯受與相反覆詔令受之彪/之上疏引據時人比之張釋之)増霍光用杜延年(輔/之)¶
(以寛詳/寛刑)¶
　　聽訟一¶
増易訟卦曰天與水違行訟君子以作事謀始　又豐¶
<pb:KR3k0055_WYG_156-2b>¶
卦曰雷電皆至豐君子以折獄致刑　毛詩曰蔽芾甘¶
棠勿翦勿伐召伯所茇(召伯聽斷/之處也)　又曰行露召伯聽¶
訟也　尚書大傳曰聽訟之術大略有三治必寛寛之¶
術歸于察察之術歸于義聽而不寛是亂也寛而不察¶
是慢也　春秋元命苞曰樹棘槐聽訟於下棘赤心有¶
刺言洽人情者原其赤心不失實事所以刺人情令各¶
歸實槐之言歸也情見歸實也　禮記曰司寇正刑明¶
辟以聽獄訟必三刺(正在我之刑明在人之辟又必三/刺以廣詢於衆一曰訊羣臣二曰)¶
<pb:KR3k0055_WYG_156-3a>¶
(訊羣吏三/曰訊萬民)有㫖無簡不聽(簡誠也有其意無其/誠者不論以為罪)附從輕¶
(附施刑也求/出之使從輕)赦從重(雖是罪可/重猶赦之)凡聽五刑之訟必原父¶
子之親立君臣之義以權之(權平/也)意論輕重之序愼測¶
淺深之量以别之(意思念也淺深謂俱/有罪本心有善惡)悉其聰明致其¶
忠愛以盡之(盡其/情也)¶
　　聽訟二¶
増左傳曰王叔陳生與伯輿爭政王右伯輿(右助/也)王叔¶
陳生怒出奔晉侯使士匄平王室王叔與伯輿訟焉王¶
<pb:KR3k0055_WYG_156-3b>¶
叔之宰與伯輿之大夫瑕禽坐獄士匄於王庭聽之¶
風俗通曰潁川有富室兄弟同屋兩婦俱懷孕大婦數¶
月胎傷因閉匿不産期至弟婦生男夜因盜取爭訟三¶
年州縣不能決丞相黄霸出殿前使卒抱兒去兩婦各¶
十餘步叱婦自往取長婦抱持甚急兒大叫啼弟婦恐¶
傷害之因乃放與而心甚自慘悽霸曰此弟婦子也責¶
問大婦乃具服　後漢書曰王渙為洛陽令以平正居¶
身得寛猛之宜其寃嫌久訟厯政所不斷法理所難平¶
<pb:KR3k0055_WYG_156-4a>¶
莫不曲盡詐情厭塞羣疑又能以譎數摘發姦伏京師¶
稱歎以為渙有神算　宋書曰傅琰為山陰令有賣針¶
賣糖嫗爭絲各言己者詣琰琰挂而輕鞭之有鐵屑乃¶
罰賣糖者又有二老爭雞問何食一云食粟一云食豆¶
剖之見粟罰言豆者人畏如神明也　後魏書曰李崇¶
為揚州刺史先是壽春縣人荀泰有子三歳數年不知¶
所在後見在同縣人趙奉伯家泰以狀告各言己子並¶
有鄰証郡縣不能斷崇曰此易知耳二父與兒各在别¶
<pb:KR3k0055_WYG_156-4b>¶
處經禁數旬然後遣人告之曰君兒偶患向已暴死荀¶
泰聞即號咷悲不自勝奉伯咨嗟而已殊無痛意崇察¶
知之乃以兒還泰　隋書曰辛公義為牟州刺史下車¶
先至獄中親自驗問十數日間決斷咸盡方還大㕔受¶
領詞訟皆不立文案遣當直佐寮二人側坐訊問事若¶
不盡應須禁者公義即宿㕔事終不還閤人或諌之答¶
曰刺史無德令百姓係於囹圄豈有禁人在獄而心自¶
安乎罪人聞之咸自款服後有欲爭訟者其鄉閭父老¶
<pb:KR3k0055_WYG_156-5a>¶
遽相曉曰此蓋小事何忍勤勞使君訟者多兩讓而止¶
　　聽訟三¶
原稽貌　察情(考其貌愼獄之至也色/魏志吳質曰察其情)　忠愛　欽恤¶
(禮記曰悉其聰明致其忠愛以盡之謂聽訟獄也之尚/書曰欽哉欽哉惟刑之恤哉注曰敬之敬之惟刑  可)¶
(憂/也)　猶人　老吏(子曰聽訟吾猶人也/  下詳獄二張湯)　束矢　鈞金¶
(周禮大司寇以兩造禁人訟入束矢於朝然後聽注必/以束矢者自表其直也不入則不聽也  又以兩劑禁)¶
(人獄入鈞金三日致於朝然後聽之注獄相告罪也劑/劵書也使各齎劵書又入鈞金三日而聽之重刑也不)¶
(入金則自服不直/不堅也鈞三十斤)　留辭　速獄(謂一人之辭最難聽/也  詩曰何以速我)¶
<pb:KR3k0055_WYG_156-5b>¶
(獄/)　増妾逐妻　僕告主(宋王罕知潭州有狂婦屢訴/事出言無章却之則勃罵罕)¶
(獨引至前委曲徐問久之其言稍可曉本婦為人妻無/子夫死妾有子遂逐婦而奪其家資屢訴不得直因憤)¶
(恚發狂罕為治妾而反其資婦良愈郡人稱為神明漏/宋宋庠字公序知河南府有一僕告主舉人行囊有)¶
(稅物庠曰舉人行囊孰無貨物未可深罪/若僕告主此風不可長也乃治僕罪遣之)　窮詰書吏¶
　免坐貸人(三國魏胡質字文德為常山太守遷任東/莞有士盧顯為人所殺質曰聞此士無讐)¶
(而家有少妻所以死乎悉召見其比居年少有書吏李/若聞之色動遂窮詰其狀即首服  唐時有權梁山者)¶
(謀逆敕河南尹王怡馳傳往按久不能決乃命宋璟為/京兆留守復按其獄一言而決初梁山詭稱㛰集多假)¶
(貸於人按獄吏欲並坐貸人璟曰㛰禮借索人情有之/而狂謀卒然非所防意使知而不假是與為反貸者弗)¶
<pb:KR3k0055_WYG_156-6a>¶
(知何罪之有/遂縱數百人)　治母告子　詰父稱翁(國史異纂曰唐/李傑為河南尹)¶
(有寡婦告其子不孝傑察其非謂寡婦曰汝寡居惟有/一子今告其罪至此得無悔乎寡婦曰子無頼不順母)¶
(寧復悔乎傑曰審如此可買棺木來取兒尸因使人覘/其後寡婦既出謂一道士曰事了矣俄將棺至尚冀其)¶
(悔再三諭之寡婦執意如初道士立於門外傑宻擒之/一問遂承伏云某與婦私常為兒所制故欲除之傑放)¶
(其子杖殺寡婦及道士同棺載之老宋程明道為澤州/晉城令富民張氏子父死未幾有  父至門曰我汝父)¶
(也來就汝居且陳其由張氏子驚疑相與詣縣辯理老/父曰某業醫逺出妻生一子貧不能養以與張氏某年)¶
(月日某人抱去某人見之顥曰歲久矣汝何記之詳也/老父曰書於藥法冊後歸而知之因命以其冊進冊中)¶
(書云某年月日抱兒與張三翁顥問張氏子汝年幾何/曰三十六又問汝父年幾何曰七十六遂謂老父曰是)¶
<pb:KR3k0055_WYG_156-6b>¶
(子之生其父纔年四十人即/謂之翁乎老父驚駭遂服罪)　原從情從辭　求生求¶
殺(孔子曰聽訟者或從其情或從其辭以又曰古/之聽人求所以生之今之聽人求所  殺之)　情¶
得　獄成　辭貴明徴　罪宜愼測　刑將不變　獄¶
貴惟精　黄沙執憲　丹筆垂仁　既慚金矢之直¶
何逭鐵冠之劾　梧邱有雪寃之魂　棘林無夜哭之¶
鬼　刑期無刑經邦之茂範　殺以止殺有國之宏規¶
　泣辜流念無虧大禹之恩　丹筆哀矜有裕放勛之¶
惠　漢制九章設黎元之銜勒　湯存一面作黔首之¶
<pb:KR3k0055_WYG_156-7a>¶
隄防　干紀亂常必加誅於三族　反道敗德終不捨¶
於五刑　定國之司廷尉爰求明察　不疑之尹京師¶
多所平反¶
　　聽訟四¶
増辯處(杜祐補剡縣丞常過潤州刺史韋元甫以故人/子待之不加禮他日元甫有疑獄不能決試詢)¶
(祐祐為辯處契要無不盡/元甫奇之署司法參軍)　原别約劑(凡以財獄訟者/正之以傳别約)¶
(劑注傳別手中别/書約劑今之契劵)　舉要契(左傳王叔氏不能舉/其要注要契之辭)　必¶
以情(左傳小大之獄雖/不能察必以情)　不失情(動不/失情)　眚災肆赦(尚/書)¶
<pb:KR3k0055_WYG_156-7b>¶
(舜/典)　察辭于差(吕刑察辭/于參差也)　閱實其罪(吕刑罪與/罰相當也)　惟¶
良折獄　哀敬折獄　非從惟從　惟察惟法(並吕/刑)¶
協日以刑(周禮司寇要之旬而職聽於朝羣士司刑皆/在各麗其法以議獄獄成士師受中協日刑)¶
(殺肆之/三日)　旬日乃弊(小司寇以五刑聽萬民之獄訟附/於刑用情訊之至於旬乃弊之注)¶
(用情理之十日乃/斷冀有可出也)　棘木之下(禮記獄成告於大司/宼聽之棘木之下)¶
申嚴仲秋(月令仲秋命有司申嚴百/刑斬殺必當無留有罪)　明徴其辭(左/傳)¶
斷獄蔽訟(蔽亦/斷也)　知法省刑(漢書刑法志曰古/之知法者能省刑)　以怒¶
增刑(漢雜事篇曰/博士申威也)　治獄如水(桓子/新論)　令羊觸之(論衡/罪疑)¶
<pb:KR3k0055_WYG_156-8a>¶
(者令羊/觸之)　定公失席(禮記檀弓曰邾婁定公之時有弑/其父者有司以告公瞿然失席曰)¶
(是寡人/之罪也)　文姜去氏(孔叢子曰梁人娶後妻後妻殺夫/其子殺之梁相以此子當大逆論)¶
(季彦曰昔文姜與弑魯桓春秋去其姜氏絶不為親禮/也且手殺重於知情是子宜以非司寇而擅殺當之)¶
　穆公失敎(尸子曰秦穆公明於聽獄/斷刑曰寡人不敏敎不至)　越王援刀(淮/南)¶
(子曰越王決獄/不當援刀自割)　決獄觀璧(詳疑獄一/陶朱公)　不用三冬(後/漢)¶
(陳寵咸之曽孫明家業時肅宗詔絶鉆鑕慘酷之科人/俗和平屢有嘉瑞漢舊事斷獄報重常盡三冬之月時)¶
(帝始改用十月初冬而已元和年旱賈崇上言斷獄不/盡三冬故陰氣微陽氣發洩招致灾旱寵奏冬至陽氣)¶
(始萌月令曰諸生蕩仲冬日身欲寧事欲靜若降盛怒/不可謂寧行大刑不可謂靜帝納之為廷尉每附輕典)¶
<pb:KR3k0055_WYG_156-8b>¶
(務從/寛)　麥秋之時(漢和帝令麥秋案驗薄刑司徒魯㳟/上疏諫盛夏召農人拘對上失天時)¶
(下傷農業一夫吁嗟/王道為虧後卒施行)　丙吉處度得所(風俗通曰陳留/富公年九十無)¶
(子娶田家女為婦一交接便絶氣/後生得男其女爭財丙吉決之)　何武原情得理(風/俗)¶
(通曰沛郡富公家資二十餘萬少婦生子年纔幾歲頓/失其母又無親近其女不賢公恐爭其財子必不全因)¶
(呼族人為遺書悉以財屬女但遺一劒兒年十五以還/付之其後又不與兒詣郡自言求劒時太守大司空何)¶
(武也省其書曰女性強梁畏賊害其兒又計小兒得此/財不能全䕶故且俾與女實寄之耳劒者所以決斷限)¶
(年十五者智力足以自居度此女聓必不還其劒當問/縣官縣問或能證察得以見伸何用慮強逺如是哉悉)¶
(取財以與子曰弊女惡聓温/飽十歲亦以幸矣論者乃服)　兩造具備師聽五辭¶
<pb:KR3k0055_WYG_156-9a>¶
五辭簡孚正於五刑(五辭簡核信有罪/驗則正之於五刑)　五刑不簡正¶
于五罰　五罰不服正于五過(俱吕/刑)　意茍不惡釋而¶
無罪(董仲/舒)　意惡功遂不免于誅(漢薛/宣傳)　陳寵平治無¶
所不服(漢雜事曰陳寵為司徒/掾天下之訟所平皆伏)　郭公所決退無怨情¶
(後漢郭躬父𢎞習小杜律為決曹掾斷獄至三十年為/𢎞所決者退無怨情小杜律者杜周武帝時為廷尉御)¶
(史大夫斷獄深刻少子延年亦明法律/宣帝時又為御史大夫對父故言小)　在家之女從¶
父之刑既醮之婦從夫之戮(詳總載/晉何曾)¶
　　聽訟五¶
<pb:KR3k0055_WYG_156-9b>¶
増詩唐錢起縣内水亭晨興聽訟詩曰晨光起宿露池¶
上判黎甿借問秋泉色何如拙宦情磨&KR0610;辱利用策蹇¶
愁前程昨夜明月滿中心如鵲驚負恩時易失多病績¶
難成坐惜寒塘晚霜風吹杜蘅　崔國輔送韓十四被¶
魯王推遞往濟南府詩曰西候情何極南冠怨有餘梁¶
王雖好士不察獄中書¶
　　議讞一¶
増經濟𩔖編曰安帝時河間人尹次潁川人史玉皆坐¶
<pb:KR3k0055_WYG_156-10a>¶
殺人當死次兄初及玉母軍並詣官曹求代其命因縊¶
而物故尚書陳忠以罪疑從輕議活次玉應劭後追駁¶
之據正典刑有可存者其議曰殺人者死傷人者刑此¶
百王之定制有法之成科今次玉公以清時釋其私憾¶
阻兵安忍僵屍道路朝恩在寛幸至冬獄而初軍愚狷¶
妄自投斃夫刑罰威獄以𩔖天之震燿殺戮也温慈和¶
惠以效天之生殖長育也是故春一草枯則為灾秋一¶
木華亦為異今殺無罪之初軍而活當死之次玉其為¶
<pb:KR3k0055_WYG_156-10b>¶
枯華不亦然乎陳忠不詳制刑之本而信一時之仁遂¶
廣引八議求生之端夫親故賢能功貴勤賓豈有次玊¶
當罪之科哉　又曰郭躬字仲孫潁川陽翟人也父𢎞¶
習小杜律躬少傳父業後為郡吏辟公府永平中奉車¶
都尉竇固出擊匈奴騎都尉秦彭為副彭在别屯而輙¶
以法斬人固奏彭專擅請誅之顯宗乃引公卿朝臣平¶
其罪科躬以明法律召入議議者皆然固奏躬獨曰於¶
法彭當斬之帝曰軍征校尉一統於督彭既無斧鉞可¶
<pb:KR3k0055_WYG_156-11a>¶
得專殺人乎躬對曰一統於督謂在部曲也今彭專軍¶
别將有異於此兵事呼吸不容先關督帥且漢制棨㦸¶
即為斧鉞於法不合罪帝從躬議又有兄弟共殺人者¶
而罪未有所歸帝以兄不訓弟故報兄重而減弟死中¶
常侍孫章宣詔誤言兩報重尚書奏章矯制罪當腰斬¶
帝後召躬問之躬對章應罰金帝曰章矯詔殺人何謂¶
罰金躬曰法令有故誤章傳命之謬於事為誤誤者其¶
文則輕帝曰章與囚同縣疑其故也躬曰周道如砥其¶
<pb:KR3k0055_WYG_156-11b>¶
直如矢君子不逆詐君王法天刑不可以委曲生意帝¶
曰善¶
　　議讞二¶
原犯蹕　盜環(漢張釋之為廷尉上行中渭橋有人從/橋下走誤驚乘輿釋之奏犯蹕罰金上)¶
(怒其輕釋之曰法者天下之所公共其時上誅則已既/付廷尉廷尉天下之平用法一傾人安所措  又有盜)¶
(髙廟坐前玉環奏棄市上怒令族之釋之/曰假如盜長陵一抔土又何以加於法乎)　増換金¶
造印(劇談錄曰唐李汧公勉鎭鳳翔有屬邑編甿因耨/田得馬蹄金一甕里民送於縣縣將送府庭邑宰)¶
(欲以為殊績慮公藏主守不嚴因使置私室信宿與官/吏重開視之皆為土塊矣莫不驚駭以狀聞僉曰奸計)¶
<pb:KR3k0055_WYG_156-12a>¶
(換之邑宰莫能自白遂以易金伏罪繫獄以案上聞汧/公覽之盛怒時袁相國滋字德深在公幕中曰甚疑此)¶
(事請更詳之汧公因使袁移獄於府中案問閱甕間二/百五十餘塊詰其初獲者即本質存焉遂於列肆索金)¶
(鎔瀉與塊相等秤其半已三百斤矣詢其負擔之力乃/二農夫以竹舁至縣境計其金非二人以竹擔可舉其)¶
(即路之時金已化為土矣於是羣疑大豁遂獲清雪汧/公歎服無已其後袁至德宗時為宰相  趙林為武安)¶
(軍推官有僞造印者吏皆以為當死公獨曰造在赦前/用在赦後赦前不用赦從不造法皆不死遂以疑讞讞)¶
(之卒免死/一府皆服)　原人心不厭　吏議難知(漢景帝詔曰疑/獄雖文致於法)¶
(而於人心不厭者輙讞之吏朱博遷廷尉職當讞平天/下獄恐為官屬所誣謂掾  曰本起武吏不通法律然)¶
(三尺律人事出其中諸君試取吏議難知者/為諸君覆之乃為平處十中八九吏大驚異)　誤傳當¶
<pb:KR3k0055_WYG_156-12b>¶
罰　爭死乃讞(上詳議讞一郭躬融張儉字元節亡投/孔融兄褒褒不在  匿之事發并收褒)¶
(融爭死問母曰家事當在長妾合當辜/一門爭死郡不能決乃上讞詔坐褒)¶
　　議讞三¶
原不當(詳議讞四/漢景帝詔)　再却(廷尉張湯有疑奏已再却矣/倪寛為言其意因使寛為奏)¶
(成讀之皆伏寛所奏即得可/上曰前奏非俗吏之所為也)　移讞(讞/疑)　上讞　讞於¶
公(禮獄成有/司讞於公)　奏讞掾(張湯舉倪/寛云云)　増為天下公(唐戴/胄清)¶
(直為大理少卿長孫無忌被召不解佩刀入東上閣封/德彞論監門校尉不覺罪當死無忌贖胄曰校尉與無)¶
(忌罪均若罰無忌殺校尉不可謂刑帝曰法為天下公/朕安得阿親戚封德彞固執胄曰校尉由無忌致罪法)¶
<pb:KR3k0055_WYG_156-13a>¶
(當輕若皆誤不得/獨死由是皆免)　法不應坐(唐張藴古除大理丞初/河内人李好德素有瘋)¶
(疾而語涉妖妄藴古䆒其獄稱好德瘋疾有愆法不應/坐御史權萬紀劾藴古狥情阿縦奏事不實太宗大怒)¶
(令斬於東市尋悔因發制曰凡決死/者命所司五奏覆蓋自藴古始也)　僕不去曹(唐李/日知)¶
(厯司刑丞時法令嚴吏爭為酷日知獨平寛無文致嘗/免一囚死少卿胡元禮執不可曰吾不去此曹囚無生)¶
(理日知曰吾不去此曹囚無死/法皆以狀讞後卒用日知議)¶
　　議讞四¶
增詔漢景帝讞獄詔曰獄重事也人有智愚官有上下¶
獄疑者讞有司有司所不能決移廷尉有令讞而後不¶
<pb:KR3k0055_WYG_156-13b>¶
當讞者不為失欲令治獄者務先寛¶
　　察獄一¶
増後漢書曰左雄為青州刺史界内肅清每行部録囚¶
徒察顔色知情偽　晉書曰苻融仕苻堅為司隸校尉¶
京兆人董豐遊學三年而返宿妻家妻為賊所殺妻兄¶
疑豐殺之送豐有司豐不堪楚掠自誣引殺妻融察而¶
疑之問豐曰汝行往還頗有怪異及卜筮否豐曰初將¶
發夜嘗夢乗馬南渡水返而北渡復自北囘南馬停水¶
<pb:KR3k0055_WYG_156-14a>¶
中鞭策不去俯而視之見兩日在于水下馬左白而濕¶
右黒而燥寤而心悸以為不祥問筮者筮者曰憂獄訟¶
逺三枕避三沐既而妻為具沐夜授豐枕豐記筮者之¶
言皆不從之妻乃自沐枕枕而寢融曰吾知之矣馬左¶
白而濕濕水也左水右馬馮字兩日昌字也其馮昌殺¶
之乃獲昌詰之昌到首服曰本與其妻謀殺董豐期以¶
新沐者枕枕為驗乃悞中婦人也　後魏書曰辛祥任¶
司馬失白璧兵樂道顯被誣為賊官屬推處咸以為然¶
<pb:KR3k0055_WYG_156-14b>¶
祥曰道顯面有悲色察獄以色其此之謂乎竟出之月¶
餘别獲眞賊　又曰司馬恱字慶宗厯任豫州刺史時¶
有汝南上蔡董毛奴者賫錢五千死於道路郡縣疑邑¶
人張堤為刼又於堤家得錢五千堤懼笞掠自誣言殺¶
獄至州恱觀色疑其不實引見毛奴兄靈之謂曰殺人¶
取錢當時狼狽應有所遺此賊竟遺何物靈之曰唯得¶
一刀鞘恱取視之曰此非里巷所為也召居州内刀匠¶
視之屬有郭門者前曰此刀鞘門手所作去歳賣與郭¶
<pb:KR3k0055_WYG_156-15a>¶
民董及祖恱收及祖詰之及祖款引靈之又於及祖身¶
上得毛奴所著皁襦及祖伏法恱察獄多此𩔖也　後¶
周書曰柳慶為雍州别駕有賈人持金二十斤詣京師¶
交易寄人停止每欲出行常自執管鑰無何緘閉不謹¶
而失之謂是主人所竊郡縣訊問主人遂自誣服慶聞¶
而歎之乃召問賈人曰卿鑰恒置何處對曰恒自帶之¶
慶曰頗與人同宿并與人同飲乎曰日者曾與沙門再¶
度酣宴醉而晝寢慶曰主人以痛自誣非盜也彼沙門¶
<pb:KR3k0055_WYG_156-15b>¶
乃眞盜耳即遣吏逮捕沙門方懷金逃匿後捕得之盡¶
獲所失之金　又曰柳慶有胡家被刼郡縣按察莫知¶
賊所鄰近被囚繫者甚多慶以賊徒既衆似是烏合既¶
非舊交必相疑阻可以詐求之作匿名書多牓官門曰¶
我等共刼胡家徒侣混雜終恐泄露今欲首恐不免誅¶
聽先首免罪便欲來告慶乃復施免罪之牓居二日廣¶
陽王欣家奴面縛自告牓下因此推窮盡獲黨與　隋¶
書曰韋鼎為光州刺史有人客遊通主人之妾及其還¶
<pb:KR3k0055_WYG_156-16a>¶
去妾盜物於夜逃亡尋於草中為人所殺主家知與妾¶
通因告客殺之縣司鞫問具得姦狀因斷客辜獄成上¶
于鼎覽之曰此客實姦而殺非也乃某寺僧誘妾盜物¶
令奴殺之贓在某處即放此客遣擒僧并獲贓物自是¶
部内肅然咸稱其神¶
　　察獄二¶
増交錢(魏書曰廷尉髙柔時䕶軍營士竇禮近出不還/營以為亡去表言逐捕没其妻盈及男女為官)¶
(奴婢盈連至州府稱寃自訟莫有省訟者乃辭詣廷尉/柔問曰何以知夫不亡盈垂泣對曰夫少單弱養一老)¶
<pb:KR3k0055_WYG_156-16b>¶
(嫗為母事甚恭謹又哀兒女撫視不離非是輕狡不顧/室家者也柔重問曰汝夫不與人有怨仇乎對曰無柔)¶
(曰與人交錢財乎對曰嘗出錢與同營士焦子文久求/不得時子文適坐小事繫獄柔乃見子文問所坐言次)¶
(曰頗曾舉人錢否乎子文曰自以貧弱初不舉人物也/柔察子文色動遂曰汝昔舉竇禮錢何言不也子文怪)¶
(之知事露應對不次柔問曰汝已殺禮便宜早服子文/於是叩頭具首殺禮本末埋葬處所柔便遣吏卒承子)¶
(文辭往掘得其屍詔/書復盈母子為平人)　爭絹(風俗通曰漢薛宣字贑君/為臨淮太守有一人持疋)¶
(縑到市賣之道遇雨將縑披戴後一人求共庇廕因授/一頭與之雨霽當别因共爭鬬各云我縑詣府自言薛)¶
(宣劾責兩人莫肯首服宣曰縑直數百錢耳何足紛紛/呼吏斷縑各與半使追聽之後人喜曰君恩前之縑主)¶
(稱怨不已宣曰吾得當矣因/詰責之具服悉俾還本主)　原察稻芒(後漢周紆為/邵陵相廷&KR0122;)¶
<pb:KR3k0055_WYG_156-17a>¶
(欲損其威乃取死人斷手足立寺門紆便往至死人邊/若與死人共笑語狀陰察口眼中有稻芒乃宻問守者)¶
(曰誰載稾入城對曰惟有廷掾爾又鈴下云外惟廷掾/疑君與死人語乃收廷掾而拷問具服不殺人但取道)¶
(邊死人自後/莫敢犯之)　&KR0097;中䑕屎(吳孫亮方食生梅使黄門以/銀碗并蓋就中藏吏取&KR0097;黄)¶
(門先恨藏吏以䑕屎投蜜中啓言不謹亮令破䑕屎䑕/屎中乾亮笑曰若先在蜜中當中外俱濕黄門伏罪)¶
　水中兩日(詳察獄/一苻融)　一男與語(晉書曰陸雲為浚儀/令人有見殺者主名)¶
(不立雲録其妻而無所問十許日遣出密令人隨後謂/曰不出十里當有男子候之與語便縛來既而果然問)¶
(之具服云與此妻通共殺其夫聞其得出欲與/語憚近縣故逺相邀候於是一縣稱為神明)　増悉¶
縱枉盜(唐錢徽字蔚章貶江州刺史初州有盜刼貢船/捕吏取濱江惡少年二百人繫獄徽按其枉悉)¶
<pb:KR3k0055_WYG_156-17b>¶
(縦去數日舒/州得眞盜)　訪釋僧人(宋向敏中判西京有僧暮過/邨舍求宿不許求寢于門外)¶
(車箱中是夜有盜入其家攜一婦並囊衣踰牆而出僧/不寐窺見之自念不為主人所納而強求宿明日必以)¶
(此事疑我執詣縣矣因亡去夜走荒草中怱墜眢井而/踰牆婦人已為人所殺屍在井血染僧衣主人踪跡捕)¶
(僧送官不堪掠治遂自誣服獄已成敏中獨疑之詰問/再四僧乃備言其故於是密遣吏訪其賊吏食其村店)¶
(有嫗聞其自府來問曰僧某獄如何吏紿曰已笞死於/市矣嫗歎息曰彼婦人乃此村某甲所殺也吏往捕獲)¶
(并得其贓/僧始得釋)　原探情窮審　偏聽生姦　公聽不私¶
増正大姓殺人(宋朱壽昌知閬州州大姓雍子良屢殺/人挾財勢得不死至是又殺人乃賂里)¶
(民代出就吏獄具壽昌覺其奸引囚詰之曰聞子良與/汝錢十萬許納汝女為婦且壻汝子欲汝代其命有之)¶
<pb:KR3k0055_WYG_156-18a>¶
(乎囚色動則又摘之曰汝且死彼券書抑汝女為婢指/錢為雇直又不壻汝子將奈何囚悟涕泣覆面曰囚幾)¶
(誤死遂以實對壽昌/立取子良正諸法焉)　原推己以議物　捨狀以探情¶
　誅一以振萬　損少以戒多¶
　　舉按一¶
増後漢書曰董宣為洛陽令湖陽公主蒼頭白日殺人¶
因匿主家及主出行以奴驂乗宣於夏門亭候之駐車¶
叩馬以刀畫地大言數主之失叱奴下車因格殺之主¶
訴光武大怒召宣欲箠殺之宣以頭擊楹流血被面光¶
<pb:KR3k0055_WYG_156-18b>¶
武令小黄門持之使宣叩頭謝主宣不從彊使頓之宣¶
兩手據地終不肯俯光武笑敕彊項令出賜錢三十萬¶
宣悉以班諸吏由是能搏擊豪強京師莫不震悚號為¶
卧虎歌之曰枹鼓不鳴董少平　又曰桓帝時李膺為¶
司隸校尉時小黄門張讓弟朔為野王令貪殘無道至¶
乃殺孕婦畏膺威嚴逃還京師匿兄家合柱中膺知其¶
狀率吏卒破柱取朔付洛陽獄受辭畢即殺之自此諸¶
黄門常侍皆鞠躬屏氣休沐不敢出省桓帝怪問其故¶
<pb:KR3k0055_WYG_156-19a>¶
并叩頭泣曰畏李校尉時朝廷綱紀頽弛而膺獨持風¶
裁以聲名自髙士有被其容接者名登龍門　唐書曰¶
禁軍暴横京兆尹張仲方不敢詰以薛元賞代之嘗詣¶
李石第聞石方坐聽事與一人爭辨甚喧元賞使覘之¶
言有神策軍將訴事元賞趨入責石曰相公紀綱四海¶
不能制一軍將使無禮如此何以鎭服四夷即命左右¶
擒出仇士良召之元賞曰屬有公事行當至矣乃杖殺¶
之而囚服以見士良曰中尉宰相皆大臣也宰相之人¶
<pb:KR3k0055_WYG_156-19b>¶
若無禮於中尉如之何中尉之人無禮於宰相庸可恕¶
乎中尉與國同體為國惜法元賞已囚服而來惟中尉¶
死生之士良無如之何乃呼酒與元賞歡飲而罷　資¶
治通鑑曰後梁時吳張崇在廬州貪暴不法廬江民訟¶
縣令受賕徐知誥遣侍御史知雜事楊廷式往按之欲¶
以威崇廷式曰雜端推事其體至重職業不可不行知¶
誥曰何如廷式曰械繫張崇使吏如昇州簿責都統知¶
誥曰所按者縣令耳何至於是廷式曰縣令微官張崇¶
<pb:KR3k0055_WYG_156-20a>¶
使之取民財轉獻都統耳豈可捨大而詰小乎知誥謝¶
之曰固知小事不足相煩以是益重之　續資治通鑑¶
曰宋太宗時陳利用以幻術得幸驕恣不法居處服御¶
僣擬乗輿趙普按其十罪既命配商州普復力請誅之¶
帝曰豈有萬乗之主不能庇一人乎普曰陛下不誅則¶
亂天下法法可惜此一竪子何足惜哉帝不得已命誅¶
之已而復遣使貸之使至新安馬旋濘而踣及出濘易¶
馬至商州已磔於市矣聞者快之¶
<pb:KR3k0055_WYG_156-20b>¶
　　舉按二¶
原多劾權豪(漢范滂為太尉黄瓊所辟詔三府掾屬舉/謡言滂奏刺史二千石權豪二十餘人)¶
　不避彊禦(漢鮑永為司隸以鮑恢為從事俱抗直/不避彊禦世祖曰貴戚且斂手避二鮑)¶
方進搏擊(漢翟方進為京兆搏擊豪彊為丞相/奏陳咸冒濁茍容云云咸遂廢錮)　翁歸¶
發姦(漢尹翁歸補河東卒吏按/事發姦太守田延年重之)　正故人罪(後漢書蘇/章遷薊州)¶
(刺史有故人為清河太守將按其奸贓先設酒肴歡飲/太守喜曰人皆有一天我獨有二天章曰今日蘇孺文)¶
(與故人飲者私恩也明日刺/史按事者公法也竟正其罪)　殺舍中兒(後漢祭遵為/軍市令世祖)¶
(舍中兒犯/法遵殺之)　即日考竟(魏志滿寵為髙平令市人張包/為郡督郵貪穢因來在傳舍率)¶
<pb:KR3k0055_WYG_156-21a>¶
(吏卒收之即日/考竟遂棄官)　待旦奏劾(晉傅𤣥字休奕為司隸校/尉天性峻急毎當奏劾或)¶
(值日暮捧白簡整簪帶/竦懼不寢坐而待旦)　突霍禹門(趙廣漢將吏至霍/禹第突入其門搜)¶
(索私屠酤椎破/壚罌斬關而去)　與謝尚飲(晉羅含字君章桓温使檢/劾謝尚舍至不問郡事與)¶
(尚酣飲而還温問所劾含曰公以尚何如人/温曰勝我含曰豈有勝公而行非耶温義之)　安問狐¶
狸(後漢舉八使巡行天下舉按不法張綱為侍御史受/命訖乃埋輪於洛陽都亭曰豺狼當道安問狐貍)¶
　有似怪鳥(晉孫盛為長沙太守頗營貲貨從事至郡/服髙名不劾盛與桓温牋辭旨放蕩曰從)¶
(事進無威鳳來儀之美退無鷹鸇搏擊之用徘徊/湘川有似怪鳥温怒遣按贓私檻車收到州不坐)　鷹¶
隼始擊(漢孫寶為京兆尹立秋日辟侯文為東部督/郵曰今日鷹隼始擊當順天氣為嚴霜之誅)¶
<pb:KR3k0055_WYG_156-21b>¶
次公無所迴避(蓋寛饒字次公為司隸無所迴避王生/與書曰明主知君公正命君司察之位)¶
(然既明且哲以保/其身不納竟自刎)　少君無所&KR0158;避(諸葛豐字少君為/司隸刺舉無所&KR0158;)¶
(避/)¶
　　拷訊¶
原歳上(漢宣詔係者或以掠辜瘐/死獄中令郡國歳上係囚)　夜拷(後漢常林夜/撾吏崔林嘲)¶
(之曰君為廷尉耶常曰無/崔曰何故夜拷囚常慚之)　榜數千(漢貫髙對獄吏榜/笞數千刺爇身無)¶
(完/者)　拷連百(漢寒朗云拷一/連十拷十連百)　増無肆掠(禮記月令仲/春無肆掠掠)¶
(謂捶拷/肆暴屍)　榜舍人(漢武帝令倡監榜/郭舍人不勝痛)　原何求不得(捶/楚)¶
<pb:KR3k0055_WYG_156-22a>¶
(之下何/求不得)　雖死無辭(吳陳表字文奥為翼正都尉士皆/愛附之時有施明盜官物明壯悍)¶
(收拷極毒雖死無辭孫權以表得健兒心以明付表表/破械與沭浴飲食勸誘之乃首服兼引支黨權奇之遂)¶
(捨明/罪)　卒從吏訊(鄒陽書曰左右/不明卒從吏訊)　先就拷掠(漢范滂/繫獄以)¶
(同繫囚多嬰病/乃請先就拷掠)　五毒備慘(戴就㑹稽人仕郡曹倉&KR0122;/揚州刺史奏太守成公浮)¶
(贓從事薛安收就/笞掠五毒備慘)　増用威如狼(釋名曰搥而死曰掠/掠良也用威如狼)¶
　榜吏至死(唐同平章事韓滉自浙西入朝帝虚已待/之奏事或日晏遂省中榜吏自若柳渾曰)¶
(省闥非刑人地而榜吏至死公家先相國以狷察不滿/歳輙罷之今公何蹈前非顓立威福豈尊主卑臣義耶)¶
(滉悔/悟)　原張儀以相璧笞(史楚相亡璧門下意疑張儀/貧無行必盜相君璧共執儀)¶
<pb:KR3k0055_WYG_156-22b>¶
(掠笞數百不/服乃釋之)　陸續以母羹免(陸續字智伯為太守尹/興門下掾興坐楚王英)¶
(謀反事徴詣廷尉續與主簿梁宏等傅考詔獄掠毒備/至辭氣益壯一日對食涕泣曰母來不得見問何以知)¶
(曰母所調和羮截肉必方斷蔥以寸為度今/食餉羮是以知之使者以狀聞赦還郷里)¶
　　款辯¶
原兩辭(尚書曰無或私/家於獄之兩辭)　五辭(又曰師/聽五辭)　單辭(又曰明/清於單)¶
(辭/)　書辭(無/頗)　抵讕(漢大鴻臚持節移梁王傅相曰王/陽病抵讕置辭注抵拒也讕諱也)¶
(讕力/亶切)　引證(後漢吳詠為馬賢所辟又為太尉龎參掾/參賢相誣罪應死各引為證理無兩直自)¶
(刎死二人慚悔和解涼州刺/史張機祭其墓旌其子孫)　㑹獄　追對　不舉其¶
<pb:KR3k0055_WYG_156-23a>¶
要(左傳曰王叔氏/不能舉其要)　自伏其過(莊子曰置對/自伏其過)　不知置¶
辭(漢周勃下廷尉不知置辭吏稍侵辱之勃以千金與/吏乃書牘背以公主為證注置立也不知對獄之辭)¶
(牘木/簡也)　不足受辭(漢朱安世云南山/之竹不足受我辭)　増各呼家屬(唐/通)¶
(典大理丞諸獄結正徒以上各呼囚與其家/屬告以罪名問其狀款不伏則聽其自理)　乃詔推¶
事(唐刑法志武后詔法司及推事使/敢多作辯狀而加語者以故入論)　引說為証(唐張/易之)¶
(誣魏元忠有不道語引張說為證將廷辨說惶遽宋璟/謂說曰名義至重未可陷正人以求茍免縁此受責芬)¶
(芳多矣說感其言/以實對元忠免死)¶
　　鬭¶
<pb:KR3k0055_WYG_156-23b>¶
原相搏(穀梁曰公子季友與莒挐屏左右而相搏公子/友處下左右曰孟勞孟勞魯之寶刀也公子取)¶
(而殺/莒挐)　交捽(趙簡子曰孟獻子有鬬臣五人叔向/曰子不欲也若使肸侍交捽之可也)　搤¶
吭(婁敬曰失人鬬不搤其/吭拊其背未能全勝)　拔戟(左傳曰頴考叔挾輈/而走子都拔戟而逐)¶
(之/)　忘身(論語一朝之忿忘/其身以及其親)　思難(又曰忿/思難)　成之(周/禮)¶
(曰鬬怒/者成之)　繁矣(爭鬬之/獄繁矣)　禁囂(司&KR1373;禁鬬囂者/囂謔也&KR1373;音暴)　戒鬭¶
(論語曰血氣方/剛戒之在鬬)　拗怒(而少/息)　鬭力(鬬志不/鬬力)　釁勇¶
憑怒　用壯　爭雄　血作　脈憤　力爭　心競¶
鬭心　鬬志　張空拳(冒白/刃)　飽毒手(石勒與李陽鄰/居爭漚麻池相)¶
<pb:KR3k0055_WYG_156-24a>¶
(毆擊及貴召陽與飲酣謔引陽臂笑/曰孤往日厭卿老拳卿亦飽孤毒手)　下血成江(春秋/考異)¶
(曰龍門下血如江時人/謡曰五侯之鬬血成江)　盬腦伏地(左傳曰晉侯夢與/楚子搏楚子伏已)¶
(而盬/其腦)　妻呼即還(春秋專諸與人鬬怒有萬人氣妻一/呼即還子胥問之對曰屈於一人之)¶
(下/)　人笑而止(劉伶醉與人相忤其人攘臂奮拳伶/曰鷄肋不足以勝尊拳其人笑而止)¶
兩虎私鬬(寇恂賈復兩/虎安得私鬬)　兩虎相鬬(勢不俱生謂藺/相如亷頗也)¶
宋萬批仇(宋萬遇仇牧/批而殺之)　髙鳳勸鬬(髙鳳敎授於西唐/山中鄰里有爭財)¶
(持兵而鬬鳳往解/之爭者投刃而謝)　敎令者罪(刑法志毆人敎令者與/同罪即令人毆其父母)¶
(不可與/行者同)　救鬬者傷(淮南/子)　小人之性(釁於勇/嗇於禍)　彊暴¶
<pb:KR3k0055_WYG_156-24b>¶
之男　蚌鷸相持　兔犬俱斃　爭為事末　鬭乃禍¶
心　不忍小忿　終亂大謀　彊者暴弱　怒有戰鬭¶
　　傷¶
原折齒(齊景公為孺子/牛而折其齒)　敗面(晉謝萬字萬石嘗與蔡/系爭言系推萬落牀冠)¶
(帽傾脫萬徐起謂系曰/卿幾敗我面神意自若)　擊齒(公羊曰宋萬擊/仇牧齒著門闔)　折臂¶
(晉羊祜字叔子/折臂為三公)　抵罪(漢書傷人/及盜抵罪)　去職(晉祖士約少/典𨕖舉妻無)¶
(男而妬不敢違忤夜寢於外為人所傷約求去/職詔不聽司直劉隗劾之宜貶黜詔又不許)　不敢¶
傷(孝經身體髮膚受/之父母不敢毁傷)　不重傷(左傳君子/不重傷)　折右肱(易/折)¶
<pb:KR3k0055_WYG_156-25a>¶
(其右/肱)　傷厥足(尚書厥/足用傷)　折脇拉齒(范/睢)　斷鼻傷脣(漢/博)¶
(士申咸毁薛宣宣子况賂客楊明疻破咸於宫門外斷/鼻傷脣使不得為近侍中丞奏况及明皆大不敬棄市)¶
(廷尉直議咸遇人以不義而疻者與疻人罪同况竟/減死疻音侈以杖毆擊腫起青黒而無瘡瘢曰疻)¶
死傷横道(邴吉字少卿為丞相嘗出逢清道羣鬭死傷/横道吉不問吏問之吉曰人相殺長安京兆)¶
(尹所職宰相不親小/事人服其知大體也)　死傷積野(李陵/書)　頭璧俱碎(藺/相)¶
(如/)　冠帽傾脫　胥怨　相傷　肆其一怒　合則兩¶
傷　雖未及死　且莫能傷　既奮李陽之拳　乃折¶
羊公之臂　凡過而殺傷者以民成之(周/禮)¶
<pb:KR3k0055_WYG_156-25b>¶
　　藥人¶
原祭地(左傳申生獻胙公祭/地地墳與犬犬斃)　毒涇(左傳晉侯帥諸侯/伐秦秦人毒涇上)¶
(流師人/多死)　寘堇(國語驪姬寘堇於/&KR0079;注堇烏頭也)　飲鴆(左傳成季以/公命命僖叔)¶
(使鍼季鴆之曰飲/此則有後於魯國)　噬腊遇毒(易/)　害人聚毒　害物¶
之心　毒人之罪　包藏禍心　合聚毒藥¶
　　誣人¶
原游辭(易曰誣善之/人其辭游)　僞辯(行僻而堅/言僞而辯)　心勞(尚書曰/作僞心)¶
(勞日/拙)　情僞　厚誣(左傳鄭賈人曰吾小/人不可厚誣君子)　矯誣(反/坐)¶
<pb:KR3k0055_WYG_156-26a>¶
爾詐　予欺　飾虚　行詐　詐謀　姦計　如簧之¶
舌(詩曰巧/言如簧)　鑠金之口(衆口/鑠金)　不當受殃(月令枉撓不/當反受其殃)¶
　非誣勿坐(漢宣帝詔年八十以上/非誣告殺傷人皆勿坐)　辭為慿虚　罪¶
宜閱實　増女誣母(漢宣帝時陳留一老人年八十餘/家富無子祇一女適人其妻卒翁)¶
(復娶一妻生一子翁死其妻育數年前妻女欲奪其財/物誣後母所生非我父子郡縣不能斷聞於臺省時邴)¶
(吉為廷尉乃曰吾聞老人之子不耐寒日中無影時八/月中命取郡中同歳小兒均服單衣唯老人之子畏寒)¶
(變色又令與諸兒同立日中唯老人之子無影/遂奪其財物歸後母之男前女服誣母之罪)　盜誣¶
人(宋錢惟濟知絳州民有條桑者盜強奪之不能得乃/自斫其右臂誣以殺人官司莫能辨惟濟引問面給)¶
<pb:KR3k0055_WYG_156-26b>¶
(以食而盜以左手舉匕箸因語之曰他人行刃則上重/下輕今下重上輕正汝自用左手傷右臂也誣者乃服)¶
　原興無妄之辭　明巧訴之咎¶
　　殺人¶
原漢法(殺人/者死)　賈制(後漢賈彪為新息令土人貧困多/不養子嚴為刑制與殺人同罪城)¶
(南有盜劫害人城北有婦人殺子彪出按驗掾吏欲引/南彪怒曰賊寇害人此常理母子相殘背天違道遂北)¶
(行按/驗)　人患(禮記爭奪相/殺謂之人患)　尸僵(文選曰睚眦蠆介尸/僵路隅言遊俠之徒)¶
(殺/人)　莫大之罪(周/禮)　無赦之刑(死/刑)　杯酒相讎(古詩失/意杯酒)¶
(間白刃/起相讐)　不忌為賊(左傳殺人/不忌為賊)　狂易得減(漢陳忠字/伯始上言)¶
<pb:KR3k0055_WYG_156-27a>¶
(狂易殺人得減重/論事遂施行也)　椎埋為奸(漢王温舒少時椎埋為/奸注椎殺人而埋之)¶
　劉普不責(魏志劉曄字子陽父普母疾困臨終&KR0110;年/七歳兄渙年九歳母戒以普侍人有謟害)¶
(之性必亂汝家汝能除之則吾無恨曄年十三謂渙曰/亡母之言可行矣即入室殺侍人出拜母墓普怒曄還)¶
(拜謝曰亡母顧命之言敢受/擅行之罪普異之不責也)　増以俎壺投(左傳盧蒲/癸自後刺)¶
(子之王何以戈擊之解其左肩猶援/廟桷動於甍以俎壺投殺人而死)　嚴挺之子(唐書/嚴武)¶
(母裴氏不為父挺之所容獨厚其妾英武始八歳以鐵/槌就英寢碎其首左右驚白曰郎戯殺英武曰安有大)¶
(臣厚妾而薄妻者兒故殺之非/戲也父奇之曰眞嚴挺之子也)　原秦舞陽十三殺人¶
　　告人罪(匿名併入/)¶
<pb:KR3k0055_WYG_156-27b>¶
原請名(魏典農劉龜竊於禁内射免其曹張京投書言/之帝匿京名送龜付獄髙柔字文惠為廷尉請)¶
(告者名帝怒曰吾豈妄收龜耶柔曰廷尉天/下之平不敢毁法帝乃下京名各當其罪)　請本(魏/時)¶
(有投書誹謗太祖欲得其主國淵字子尼請其本/其書多引二京賦淵乃募讀二京賦者果得罪人)　投¶
匿名書(漢趙廣漢為潁川太守惡相朋黨乃許相訐或/匿名相告罪者置缿筩令投書於其中缿筩乃)¶
(瓦器/也)　有敢告字(漢王嘉上疏故事尚書希下章為煩/百姓徴驗章文必有敢告字乃下)¶
　増斷匿名告人(宋王安禮神宗時知開封府時邏者/連得匿名書告人不軌所涉百餘家)¶
(帝付安禮曰亟治之安禮驗最後一書又加三人有姓/薛者安禮喜曰吾得之矣呼問薛曰豈有素不快於若)¶
(者耶曰有持筆求售者拒之怏怏去其意似/見銜即命捕訊果其所為也即梟首於市)¶
<pb:KR3k0055_WYG_156-28a>¶
　　從坐¶
原夏誓(夏書甘誓曰/予則孥戮汝)　漢律(晁錯曰罪人不孥/文帝除收孥律)　淪胥¶
(詩曰淪/胥以鋪)　連坐(漢王温舒為河/内連坐千餘家)　巢毁(漢孔融被誅二/子年八歳端坐)¶
(不起人問之二子曰安有巢/毁而不破卵者果并見殺)　荀氏女(魏荀芝為潁川/太守劉子元妻)¶
(坐死何曾使陳咸上議云一人之身内外受辜請在/室之女從父母之誅既醮之婦從夫家之罰從之)¶
王淩妹(魏郭淮字伯濟妻王淩妹也淩誅妹當從罪見/收羌夷胡渠帥數千人叩頭請淮表留妻淮不)¶
(從妻上道五子泣血請淮淮不忍乃令/追以書白司馬宣王云云宣王宥之)　應侯席藁(史/記)¶
(應侯范睢任鄭安平為將降趙應侯席槀請罪秦法任/人所任不善以其罪罪之秦昭王恐傷應侯意乃下令)¶
<pb:KR3k0055_WYG_156-28b>¶
(有敢言鄭安平/事以其罪罪之)　義合不坐(漢淳于長封定陵侯坐大/逆小妻及姑等六人事未)¶
(發時已出或改嫁翟方進何武以犯時為/論廷尉孔光曰夫婦義合云云詔從光議)　劉廙復位¶
(魏太祖時劉廙弟與魏詡謀反當連坐陳羣字長文/為言之太祖曰廙名臣也吾亦欲赦之乃使復位)¶
兄弟不及(蜀志麋竺為安漢將軍弟芳為南郡與關羽/攜貳叛歸孫權羽兵敗被殺竺請罪先主慰)¶
(諭以兄弟不相/及崇待如故也)　子妻應坐(魏母邱儉誅子妻荀氏應/坐詔聽離婚詳刑法總載)¶
　増為三互法(漢靈帝以州郡/相黨為三互法)　原申商相坐法(刑法/志韓)¶
(任申子秦用商鞅著/相坐之法參夷之刑)　趙張連坐法(漢張湯趙禹條定/法令作放縱所監)¶
(臨部連坐之法注云/部内有罪并連坐也)¶
<pb:KR3k0055_WYG_156-29a>¶
　　相代罪¶
原許代(後漢陳忠字伯始為尚書奏母子/兄弟相代死聽赦所代者皆施行)　請代(漢安/帝時)¶
(尹次史玉殺人次凡初玉母軍請代命因縊而死尚書/陳忠議活次玉應劭駁囘議曰召忽死子糾孔子曰如)¶
(經於溝瀆晁父非錯刻峻遂自殞其命班固曰不如趙/母指括全宗今殺無罪之初軍活當死之次玉此謂求)¶
(生非謂代死/也詳議讞一)　増一門爭死(漢孔融匿張儉事發與母/兄三人一門爭死詔坐兄)¶
(褒罪詳/議讞二)¶
　　猜認¶
原卓茂馬(漢卓茂字子康為丞相史出行有人認其馬/心知其誤黙解與之牽車而去謂之曰汝若)¶
<pb:KR3k0055_WYG_156-29b>¶
(自得馬當以此馬詣丞相府後/主得馬乃詣府叩頭謝還之)　劉寛牛(漢劉寛字文/饒為司徒有)¶
(人失牛就寛車中認之寛下車步歸頃得牛還謝曰慙/負長者寛曰物冇相𩔖事容錯誤幸勞見歸何謝之有)¶
　同舍金(漢直不疑同舍郎亡金疑不疑/不疑乃買金償之後乃明也)　鄰舍絳(陳/重)¶
(在郎署有郎誤持鄰舍郎絳去主疑重重/不自申説市絳還之後郎還絳事乃白)　承宫禾(承/宫)¶
(字子少避地於象陰山耕種禾黍將/熟人有認之者宫不爭推與之也)　曹節豕(魏曹節/字元偉)¶
(鄭人有亡豕者與節豕相𩔖詣門認之節不/爭後主得亡豕乃慙送謝節節笑而受之)　冢間得¶
脯(晉桑虞字子深嘗宿逆旅同舍失脯疑虞盜之虞解/衣償之主人曰多恐狐貍偷去乃將脯主至冢間得)¶
(脯客還虞衣/虞投而不顧)　冰下得犢(朱沖字巨容少有至行鄰人/失犢認沖犢以歸後得犢於)¶
<pb:KR3k0055_WYG_156-30a>¶
(冰下大慙以犢/還沖沖竟不受)　張儀盜璧(詳寃/獄二)　杜宣疑蛇(風俗通/應彬為)¶
(汲令賜主簿杜宣酒壁/上懸弩照於杯影如蛇)　子幹墾田稻(鍾離牧字子幹/墾田二十畞臨)¶
(熟縣人認之遂以稻與之縣長召民繫獄牧為之請長/曰君慕承宫僕自行法牧遂出裝還山陰長釋民自止)¶
(之民慚舂稻得六十斛米還牧/牧不受民置於道旁無取者)　長翔墾田稻(郭翻字/長翔家)¶
(貧無業欲墾荒田先表題經年無主然後作及將/熟有認之者悉推與之宰令聞以稻還翻翻不受)¶
　　錯誤(失入失出併入/)¶
原誤宣(孫章誤言兩報/重詳議讞二)　失傳　失辭　失口　增刑¶
僣(左傳刑僣則/懼及善人)　罰爽(入人之罪罰/既爽於躬行)　枉撓(枉撓不當/反受其殃)¶
<pb:KR3k0055_WYG_156-30b>¶
(謂曲入/人罪也)　私曲(察阿黨謂獄官/以私恩曲斷也)　容姦(輕典/容姦)　惠暴(殺/人)¶
(不死傷人不刑是惠/暴而寛惡也詳寛刑)　原謂上為君(夏侯勝質樸見時/謂上為君誤相字)¶
(於上前上以/是親信之也)　以十為百(後漢詔賜降胡縑以十為百/帝怒將笞郎僕射鍾離意曰)¶
(過誤之失常人所容若懈怠為&KR0317;則臣位/大罪重當先坐乃解衣就格帝意解乃復)　寧失不經¶
　罪分故誤　罰有等差　法有誤論　過宜情恕¶
情匪誣欺　法當開釋　必先問罪　方可原情　情¶
匪哀矜　理乖明啟　誠非巧詐之辜　謂寛過誤之¶
戾　事雖乖於審愼　情宜異於矯誣　事雖昧於再¶
<pb:KR3k0055_WYG_156-31a>¶
思　過宜寛於無簡　愼非石氏雖慙數馬之能　誤¶
比鍾離宜恕賜縑之謬¶
　　文字誤¶
原失傳(有司失/其傳也)　踳駮(紕/繆)　闕疑　改正　掌以簿書¶
　誤於文字　一馬之闕　三豕之疑　十以為百¶
五而闕一　亥豕之疑　魯魚之誤　寧免毫釐之差¶
　不容筆削之改　書馬闕文責寧加於石建　賜縑¶
過數罪亦捨於鍾離¶
<pb:KR3k0055_WYG_156-31b>¶
　　使吏供己¶
原司馬市買(漢蓋寛饒為左司馬在部常為衞官繇使/市買衞尉私使寛饒饒以令詣府上辭尚)¶
(書責問衞尉由是/不復私使候司馬)　主簿迎醫(晉陶侃廬江人為郡主/簿太守張夔妻有疾將)¶
(迎醫請行曰資於事父以/事君小君猶母也云云)　䕶視家事(漢丞相司直繁/延壽奏御史大)¶
(夫蕭望之多使守吏自給車馬往茂陵/䕶視家事小吏冠法冠為妻先引也)　遣修園宅(晉/王)¶
(戎為荆州刺史坐遣吏修/園宅應免官詔以贖論)　増私役門卒(唐鄃令裴仁/軌私役門卒)¶
(太宗欲斬之殿中御史李乾祐曰仁軌以輕罪致極/刑非畫一之制刑罰不中則民無所措手足帝意解)¶
　　犯夜¶
<pb:KR3k0055_WYG_156-32a>¶
　原號戒(夜三鼜以號戒注鼔也謂夜/三擊鼓以廵戒之也鼜音戚)　扞掫(說文曰掫/夜驚守有)¶
　(所繫/也)　露浥(詩厭浥行露豈不/夙夜謂行多露)　星行(御星行者禁宵/行者游者御亦)¶
　(禁/也)　警巡(西京賦曰/警夜巡晝)　警守(周禮夜事謂/夜警守之事)　夜獵(漢李/廣將)¶
　(軍夜獵還灞陵/亭長呵叱之)　暮歸(晉王承字安期為東海太守政/尚清靜有犯夜者曰從師受學)¶
　(不覺日暮承/使吏送歸家)　分夜(以星/分夜)　不時(周禮禁行作不時/者注謂晨行者)¶
　抵禁(抵冒/街禁)　犯禁　國禁　官禁　詔夜士(以詔夜士/夜禁注禁)¶
　(行也夜士/巡夜之士)　掌夜時(周禮司寤氏掌夜/時注謂早晚時也)　亭吏呵(漢李/廣嘗)¶
　(從人飲還至灞陵亭亭長呵止廣廣騎曰故李將/軍曰今將軍尚不得夜行何故為也止廣宿亭下)　部¶
<pb:KR3k0055_WYG_156-32b>¶
　尉棒(魏太祖紀為洛陽北部尉造五色棒縣門左右各/十餘枚犯禁者不避豪彊杖殺之愛幸黄門蹇石)¶
　(叔父夜行/太祖殺之)　夜禁是干必先問罪　宵行有故似可徴¶
　辭¶
　¶
　¶
　¶
　¶
御定淵鑑𩔖函卷一百五十一¶
