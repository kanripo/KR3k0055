# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.150736
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百三十
<pb:KR3k0055_WYG_235-1a>¶
　欽定四庫全書¶
御定淵鑑𩔖函卷二百三十¶
　　邊塞部一(禦邊/)¶
　　　禦邊一¶
　原周易曰髙宗伐鬼方三年克之　毛詩曰采薇遣戍¶
　役也文王之時西有昆夷之患北有玁狁之難以天子¶
　之命命將帥遣戍役以守衛中國故歌采薇以遣之出¶
　車以勞還杕杜以勤歸也曰采薇采薇薇亦作止曰歸¶
<pb:KR3k0055_WYG_235-1b>¶
　曰歸歳亦暮止靡室靡家玁狁之故不遑啟居玁狁之¶
　故　又曰戎車既戒四牡業業豈敢定居一月三㨗¶
　又曰王命南仲往城于方出車彭彭旂旐央央天子命¶
　我城彼朔方赫赫南仲玁狁于㐮　又曰執訊獲醜薄¶
　言還歸赫赫南仲玁狁于夷　又曰薄伐玁狁至于太¶
　原　又曰顯允方叔征伐玁狁　又曰脩爾車馬弓矢¶
　戎兵用戒戎作用逷蠻方　又曰六月宣王北伐也曰¶
　六月棲棲戎車既飭四牡騤騤載是常服玁狁孔熾我¶
<pb:KR3k0055_WYG_235-2a>¶
是用急　尚書曰徂兹淮夷徐戎並興善&KR1600;乃甲胄敿¶
乃干無敢不弔備乃弓矢鍜乃戈矛礪乃鋒刃無敢不¶
善　増又曰甲戌我惟征徐戎峙乃糗糧無敢不逮汝¶
則有大刑魯人三郊三遂峙乃楨榦甲戌我惟築無敢¶
不供汝則有無餘刑非殺魯人三郊三遂峙乃芻茭無¶
敢不多汝則有大刑　原左傳曰晋中行穆敗狄無終¶
将戰魏舒曰彼徒我車所遇又阨乃毁車以為行伍為¶
陣以相離兩於前伍於後車為右角参為左角偏為前¶
<pb:KR3k0055_WYG_235-2b>¶
拒以誘之狄人笑之未陣而薄之大敗之　又曰晋侯¶
訓兵于稷以略狄土　春秋考異郵曰北狄之氣主生¶
幽都　賈誼新書曰臣聞强國戰兵王者戰義帝者戰¶
徳故湯祝網而漢隂降舜舞干羽而三苖服今漢帝國¶
也宜以厚徳懐服則孰敢不承帝意陛下為臣建三表¶
設五餌以此與單于争則下匈奴猶振槁也　史記曰¶
趙武靈王北破林胡樓煩築長城自代傍隂山下至髙¶
闕為塞而置雲中雁門代郡　又曰始皇帝使蒙恬将¶
<pb:KR3k0055_WYG_235-3a>¶
数十萬衆北撃胡悉取河南地因河為塞築三十四縣¶
城臨河徙謫戍以充之因邊山險塹谿谷起臨洮至遼¶
東萬餘里又渡河據陽山北假中　漢書曰郅都為雁¶
門太守匈奴不敢窺境至為偶人象都令騎馳射莫能¶
中其見憚如此　後漢書曰馬成拜揚武将軍屯常山¶
中山以備北邊又代驃騎大将軍杜茂繕治障塞自西¶
河至渭橋河上至安邑太原至井陘中山至鄴皆築堡¶
壁起烽燧十里一候　又曰崔寔字子夏為五原太守¶
<pb:KR3k0055_WYG_235-3b>¶
整厲士馬嚴烽堠常為邊最　又曰明帝命将北征匈¶
奴取俾吾□地置宜禾都尉以屯田遂通西域于闐諸¶
國皆遣子入侍　又曰和帝永元三年班超遂定西域¶
因以超為都尉治之復置戊己校尉領兵五萬人治車¶
師　魏志云梁習字子虞領并州刺史時承髙幹荒亂¶
之餘吏民亡叛習到官誘諭招納豪右以盡邊境肅清¶
百姓布野勤勸農桑令行禁止貢逹名士咸顯於世太¶
祖嘉之更拜為真長老稱詠以為自所聞識刺史未有¶
<pb:KR3k0055_WYG_235-4a>¶
及習者　増唐通鑑曰頡利政亂薛延陀回紇等叛之¶
頡利不能制㑹大雪牛羊馬多死民大飢鴻臚卿鄭元¶
璹使還言於上羣臣多勸上乗間撃之上曰背盟不信¶
利災不仁乗危不武縱其種落盡叛六畜無餘朕終不¶
撃必待有罪然後討之　又曰突厥㓂邊朝臣請脩古¶
長城發民乗堡障太宗曰突厥災異相仍頡利不懼而¶
脩徳暴虐滋甚骨肉相攻亡在旦夕朕方埽清沙漠安¶
用勞民逺脩鄣塞乎　又曰康國求内附上曰前代帝¶
<pb:KR3k0055_WYG_235-4b>¶
王好招來絶域以求服逺之名無益於用而糜弊百姓¶
今康國内附儻有急難於義不得不救師行萬里豈不¶
疲勞勞百姓以取虛名朕不為也遂不受　又曰并州¶
長史李世勣在州十六年令行禁止民夷懐服上曰隋¶
煬帝勞百姓築長城以備突厥卒無所益朕惟置李世¶
勣於晋陽而邊塵不驚其為長城豈不壯哉　又曰李¶
世勣至鬱督軍山咄摩支降回紇等十一姓各遣使歸¶
命乞致官司上大喜遣使納之詔曰朕聊命偏師遂擒¶
<pb:KR3k0055_WYG_235-5a>¶
頡利始𢎞廟略已滅延陀鐵勒百餘萬户請為州郡混¶
元以降書未前聞宜備禮告廟仍頒示普天上為詩曰¶
雪恥酬百王除凶報千古勒石於靈州　宋通鑑曰延¶
州諸砦多失守范仲淹請自行詔兼知延州於是大閱¶
州兵得萬八千人分六将領之日夜訓練量賊衆寡使¶
更出禦敵人聞之相戒曰無以延州為意今小范老子¶
腹中自有数萬甲兵不比大范老子可欺也仲淹以民¶
逺輸勞苦請建鄜城為軍以河中府同華州中下户租¶
<pb:KR3k0055_WYG_235-5b>¶
稅就輸之春夏徙兵就食可省糴十之三他所減不與¶
詔以為康定軍仲淹又脩承平永平等砦招還流亡定¶
堡障通斥堠城十二砦於是羌漢之民相踵歸業　又¶
曰翰林學士王堯臣體量安撫陜西歸上疏論兵因言¶
韓琦范仲淹皆忠義智勇不當置之散地㑹仲淹附王¶
懐徳入奏乞與韓琦同&KR0052;略涇原並駐涇州琦兼秦鳳¶
臣兼環慶涇原有警臣與琦合秦鳳環&KR0159;之兵犄角而¶
進若秦鳳環慶亦可率涇原之師為援臣當與琦練兵¶
<pb:KR3k0055_WYG_235-6a>¶
選将漸復横山以㫁賊臂不數年間可期平定願詔龎¶
籍兼領環慶以成首尾之勢秦州委文彦博慶州用滕¶
宗諒總之渭州一武臣足矣仁宗采用其策乃復置陜¶
西路&KR0052;略安撫招討使總四路之事置府涇州益屯兵¶
三萬以琦仲淹籍分領之復以堯臣為體量安撫使徙¶
彦博帥秦宗諒帥&KR0159;張亢帥渭州堯臣復言琦等既為¶
陜西四路招討等使則四路當禀節制不當復帶使名¶
各置司行事使所禀不一於是諸路並罷&KR0052;略使琦與¶
<pb:KR3k0055_WYG_235-6b>¶
仲淹在兵間久名重一時人心歸之朝廷倚以為重二¶
人號令嚴明爱撫士卒諸羌來者推誠撫接咸感恩畏¶
威不敢輒犯邊境邊人為之謡曰軍中有一韓西賊聞¶
之心膽寒軍中有一范西賊聞之驚破膽　元紀曰世¶
祖諭諸道征日夲兵取道髙麗毋优其民　又曰成宗¶
元貞元年春正月以劉國傑為湖廣平章政事辰澧地¶
多溪洞宋嘗選民立屯免其繇役使禦諸蠻在澧曰隘¶
丁在辰曰寨兵後皆廢國傑悉復其制又視盗出沒之¶
<pb:KR3k0055_WYG_235-7a>¶
地置戍三十八所分屯将士以守之由是東盡交廣西¶
亘黔中周湖廣四境皆有屯戍制度周宻諸蠻不能復¶
宼入朝賜玉帶錦衣旌其功臺臣言國傑在軍中每傾¶
家貲賞賚将士帝命估償之　明紀曰都督顧成勦平¶
臻部六洞螃蟹天柱天堂大坪小坪諸㓂班師還京成¶
祖永樂元年以貴安寧特賜成銀幣上謂侍臣曰漢武¶
帝窮兵黷武以事逺方罷敝中國朕無取焉顧成老成¶
能持重安邊非喜功好事之流以是特嘉奨之¶
<pb:KR3k0055_WYG_235-7b>¶
　　禦邊二¶
原出遮　入保(漢書詔李陵出遮鹵障收史記李/牧居雁門匈奴入盗急  入保)　乗¶
障　滅烽(漢書博士狄山與張湯争和親事上使山乗/障旬月匈奴斬山頭而去  後漢書祭彤卧)¶
(鼓邊亭滅/烽幽障)　慎守　蕩摇(左傳魯桓公曰疆埸之事慎/守其一而備其不虞  又吕)¶
(相絶秦書蕩/摇我邊疆)　紫塞　黄沙(古今注秦所築長城土色/如紫漢塞亦然故稱紫塞)¶
(二沙州記澆河西有黄沙沙南北一百/  十里東西七里不生草木黄沙蕩然)　䧹塞　龍城¶
(盛宏之荆州記梁塞北接梁州汶陽郡其間東西嶺屬/天無際唯一處為下朔雁由此逹塞故名雁塞同於雁)¶
(門也肥漢書單于五月大㑹龍城祭其先天地鬼神/秋馬  大㑹蹛林課校人畜数蹛音帶蹛繞三林也)¶
<pb:KR3k0055_WYG_235-8a>¶
思啓　勸耕(左傳申公巫臣曰夫狡焉思啓封疆以利/社稷者何國蔑有唯然故多大國矣  後)¶
(漢書馬援在隴西奏置長吏繕城/郭起塢候開導水田勸以耕牧)　徼塞　甌脫(漢書/隋何)¶
(曰分卒守徼乗塞云又曰冬居/其邊為甌脫服䖍  土室也)　増蔥嶺　榆溪(天竺/紀蔥)¶
(嶺冬夏有雪有毒龍犯之則風雨晦&KR0115;飛沙揚礫過此/者萬無一全西河舊事其山髙大生蔥故名  漢書秦)¶
(蒙恬闢地数千里累土為山植/榆為塞威震朔漠名長榆塞)　一鄣　三垂(漢書張/湯傳居)¶
(一鄣間三又/曰周帀  垂)　緩耳　雕題(後漢書杜篤傳注緩耳耳/下垂即儋耳也  雕題謂)¶
(刻其身以丹/青涅之也)　屬國　裨王(漢書霍去病傳分處降者/於河因其故俗為屬國)¶
(又衛青傳得右/賢裨王十餘人)　原秦戍卒　漢尉候(漢書鼂錯言秦/時戍卒戍者死)¶
<pb:KR3k0055_WYG_235-8b>¶
(於邊輸者僨於道尉又揚雄&KR0281;/嘲今大漢東南一  西北一候)　増銅柱界　玉門闗¶
(後漢書馬援至交趾立銅柱為漢之/極界  又曰班超但願生入玉門闗)　拂雲祠　連雲¶
堡(唐明皇實録朔方軍北與突厥以河為界河北岸有/拂雲祠突厥将入㓂必先詣祠祭酹  唐書徳宗貞)¶
(元三年吐蕃/䧟連雲堡)　備邊庫　籌邊楼(唐書武宗㑹昌中李/徳裕置備邊庫凡諸)¶
(道所助運財貨皆入焉召又曰李徳裕為西川節度使/作籌邊楼圖蜀地形日  父老訪以山川城邑道路險)¶
(易未踰月/皆若身歴)　原殺牛饗士　得賞分下(史記李牧備匈/奴日殺牛饗士)¶
(習騎射飛漢書李廣拜右北平太守匈奴聞/之號曰  将軍廣亷得賞賜輒分與其麾下)　増瀚海¶
登相　天山席箕(一統志火州地皆沙磧若遇大風則/行者人馬相失呼為瀚海宋史沙深)¶
<pb:KR3k0055_WYG_235-9a>¶
(五尺不育五榖沙中生草名登相収之以食長述異紀/席箕一名寒蘆可為簾古詩千里席箕草李  吉詩沙)¶
(逺席/箕愁)　原外鎮　中權　榆闗　桞塞　漢壘　秦城¶
　征隴右　戍雲中　羽書朝飛　烽火夕警　長征¶
雁塞　苦戰漁陽　博望之窮河曲　定逺之望玉闗¶
　洗兵於交河之源　飲馬於長城之窟　将軍重圍¶
守疏勒而井竭　都尉深入戰居延而矢窮　方叔南¶
征荆蠻詩人歌之列於雅　充國西伐先零詞臣美之¶
著於頌¶
<pb:KR3k0055_WYG_235-9b>¶
　　禦邊三¶
原詩魏陳琳飲馬長城窟行曰飲馬長城窟水寒傷馬¶
骨往謂長城吏慎莫稽留太原卒官作自有程舉築諧¶
汝聲男兒應當格鬬死何能怫鬱築長城長城何連連¶
連連三千里　又左延年從軍行曰苦哉邊地人一嵗¶
三從軍三子致燉煌二子詣隴西五子逺鬬去五婦皆¶
懐身　宋顔延之從軍行曰苦哉逺征人畢力幹時艱¶
秦初略揚粤漢世争隂山地廣旁無界巖阿上虧天嶠¶
<pb:KR3k0055_WYG_235-10a>¶
霧下髙鳥冰沙涸流川秋飇冬未至春液夏不涓閩烽¶
指荆呉胡埃屬幽燕横海咸飛驪絶漠皆控弦馳驛發¶
章表軍書交塞邊接鏑赴陣首卷甲起行前羽檄馳無¶
絶旌旗晝夜懸卧伺金柝響起候亭燧煙逖矣逺征人¶
惜哉私自憐　梁簡文帝從軍行曰雲中亭障羽檄驚¶
甘泉烽火通夜明貳師将軍新築營嫖姚校尉初出征¶
復有西山将絶世爱雄名三門應遁甲五壘學神兵白¶
雲隨陣色蒼山荅鼓聲迤邐&KR0026;鵝翼参差覩雁行先平¶
<pb:KR3k0055_WYG_235-10b>¶
小月陣却滅大宛城善馬還長樂黄金付水衡　又隴¶
西行曰邊秋胡馬肥雲中驚㓂入勇氣特無侣&KR0127;兵救¶
邊急沙平不見敵嶂嶮還相及出塞豈成歌&KR0052;川未遑¶
汲烏孫塗更阻康居路猶澀月暈抱龍城星流照馬邑¶
長安驛路書不還寧知征人獨佇立　呉均從軍行曰¶
男兒亦可憐立功在北邊陣頭横却月馬腹帶連錢懐¶
戈發隴坻乗凍至遼川微誠君不爱終自直如弦　陳¶
張正見從軍行曰胡兵屯薊北漢将起山西故人&KR0127;百¶
<pb:KR3k0055_WYG_235-11a>¶
戰聊欲定三齊風前噴畫角雲上舞飛梯雁塞秋聲逺¶
龍沙雲路迷燕然自可勒函谷詎須泥　又戰城南曰¶
薊北馳胡騎城南接短兵雲屯兩陣合劒聚七星明旗¶
交無復影角憤有餘聲戰罷披軍策還嗟李少卿　北¶
齊敕勒歌曰敕勒川隂山下天似穹廬籠盖四野天蒼¶
蒼野茫茫風吹草低見牛羊　北周王襃從軍行曰兵¶
書久閑習征戰数曽&KR0052;講戎平樂&KR0026;學戲羽林亭西征¶
度疎勒東驅出井陘牧馬濱長渭營軍毒上涇平雲如¶
<pb:KR3k0055_WYG_235-11b>¶
陣色半月𩔖城形羽書封信璽詔使動流星對㟁流沙¶
白縁河桞色青将幕恒臨斗旌門在背邢勲封瀚海石¶
功勒燕然銘兵勢因麾下軍圖送掖庭　又出塞曰飛¶
蓬似征客千里自長驅塞禽唯有雁闗𣗳但生榆背山¶
看故壘繋馬識餘蒲還因麾下騎來送月支圗　隋煬¶
帝紀遼東曰遼東海北翦長鯨風雲萬里清方當銷鋒¶
散馬牛旋師宴鎬京前歌後舞振軍威飲至解戎衣判¶
不徒行萬里去空道五原歸　又曰秉旄仗節定遼東¶
<pb:KR3k0055_WYG_235-12a>¶
俘馘變夷風清歌凱㨗九都水歸宴雒陽宫策功行賞¶
不淹留全軍藉智謀詎似南宫複道上先封雍齒侯¶
王冑紀遼東曰遼東浿水事龔行俯拾信神兵欲知振¶
旅旋歸樂為聼凱歌聲十乗元戎纔渡遼扶濊已冰消¶
詎似百萬臨江水按轡空廻鑣　又曰天威電邁舉朝¶
鮮信次即言旋還笑魏家司馬懿迢迢用一年鳴鑾詔¶
蹕發淆潼合爵及疇庸何必豐沛多相識比屋降堯封¶
　盧思道從軍行曰朔方烽火照甘泉長安飛将出祁¶
<pb:KR3k0055_WYG_235-12b>¶
連犀渠玉劒良家子白馬金羈俠少年平明偃月屯右¶
地薄暮魚䴡追左賢谷中石虎&KR0052;銜箭山上金人曽祭¶
天天涯一去無窮已薊門迢遞三千里朝見馬嶺黄沙¶
合夕望龍城陣雲起庭中竒𣗳已堪攀塞外征人殊未¶
還白雪初下天山外浮雲直上五原間闗山萬里不可¶
越誰能坐對芳菲月流水夲自㫁人腸堅冰舊來傷馬¶
骨邊庭節物與華異冬霰秋霜春不歇長風蕭蕭度水¶
來歸雁連連映天沒從軍行軍行萬里出龍庭單于渭¶
<pb:KR3k0055_WYG_235-13a>¶
橋今已拜将軍何處立功名　虞世基出塞詩曰窮秋¶
塞草腓塞外驚塵飛徴兵廣武至候騎隂山歸廟堂千¶
里䇿将軍百戰威轅門臨玉帳大斾指金微摧朽無勍¶
敵應變有先機銜枚壓曉陣卷甲解朝圍瀚海波瀾静¶
王庭氛露晞鼓鼙嚴朔氣原野曀寒暉勲庸震邊服歌¶
吹入京畿侍拜長平坂鳴騶入禮闈　又曰上将三略¶
逺元戎九命尊緬懐古人節思酬明主恩山西多勇氣¶
塞北有游魂揚桴度隴坂勒騎上平原誓将絶沙漠悠¶
<pb:KR3k0055_WYG_235-13b>¶
然去玉門&KR0127;齎不遑舍驚策騖戎軒懔懔邊風急蕭蕭¶
征馬煩雪暗天山道冰塞交河源霧烽黯無色霜旗凍¶
不飜耿介倚長劒日落風塵昏　明餘&KR0159;従軍行曰三¶
邊烽亂驚十萬且横行風卷常山陣笳喧細桞營劒花¶
寒不落弓月曉逾明㑹取河南地持作朔方城　増梁¶
戴暠度闗山曰昔聼隴頭吟平居已流涕今上闗山望¶
長安樹如薺千里非鄉邑四海皆兄弟軍中大體自相¶
褒其間得意各分曹博陵&KR0127;俠皆無位幽州重氣夲多¶
<pb:KR3k0055_WYG_235-14a>¶
豪馬肥苜蓿葉劒瑩鸊鵜膏初征心未息復值雁飛入¶
山頭看月髙草上知風急笛喝曲難成笳繁響還澀武¶
帝初承平東伐復南征薊門海作塹榆塞冰為城催令¶
四校出倚望三邊平箭箙朝來動刀環臨陣鳴将軍一¶
百戰都尉五千兵且決雌雄眼前利誰道功名身後事¶
丈夫意氣夲自然來時辭第已聞天但令此心此命在¶
不教烽火照甘泉　唐虞世南從軍行曰塗山烽候警¶
弭節度龍城冀馬樓蘭将燕犀上谷兵劒寒花不落弓¶
<pb:KR3k0055_WYG_235-14b>¶
曉月逾明凛凛嚴霜節冰壯黄河絶蔽日卷征蓬浮天¶
散飛雪全兵值月滿精騎乗膠折結髪早驅馳辛苦事¶
旌麾馬凍重闗冷輪摧九折危獨有山西将年年屬数¶
竒　駱賓王軍中行路難曰君不見玉闗塵色暗邊庭¶
銅鞮雜騎㓂長城天子按劒徴餘勇将軍受脤事横行¶
七徳龍韜開玉帳千重龜壘動金鉦隂山苦霧埋髙壘¶
交河孤月照連營連營去去無窮極擁斾遥遥過絶國¶
陣雲朝結晦天山寒沙夕漲迷疎勒龍鱗水上開魚貫¶
<pb:KR3k0055_WYG_235-15a>¶
馬首山前振鵰翼長驅萬里讋郊連分麾三令武功宣¶
百發烏號遥碎桞七尺龍文廻照蓮春來秋去移灰琯¶
蘭閨桞市芳塵㫁雁門迢遞尺書稀鴛被相思䨇帶緩¶
行路難行路難誓令氛祲静臯蘭但使封侯龍額貴詎¶
隨中婦鳳楼寒　辛常伯軍中行路難曰君不見封狐¶
雄虺自成羣憑深負固結妖氛玉璽分兵徴惡少金壇¶
授律動将軍将軍擁麾宣廟略戰士横戈静夷落長驅¶
一息背銅梁直指三危登劒閣閣道岧嶢起戍楼劒門¶
<pb:KR3k0055_WYG_235-15b>¶
遥倚俯靈丘邛闗九折無平路江水䨇源有急流征役¶
無期返他鄉嵗華晚杳杳丘陵出蒼蒼林薄逺途危紫¶
蓋峰路濕青泥坂去去指哀牢行行入不毛絶壁千里¶
險連山四望髙中外分區宇夷夏殊風土交趾枕南荒¶
昆彌臨北户川原饒毒霧谿谷多淫雨行潦四時流崩¶
查千嵗古漂梗飛蓬不暫安捫蘿引葛陟危巒昔時聞¶
道從軍樂今日方知行路難滄江緑水東流駛炎州丹¶
徼南中地南中南斗暎星河秦闗秦塞阻煙波三春邊¶
<pb:KR3k0055_WYG_235-16a>¶
地風光少五月瀘州瘴癘多朝驅疲斥堠夕息倦樵歌¶
向月彎繁弱連星轉太阿重義&KR0127;生懐一顧東伐西征¶
凡幾度夜夜朝朝斑鬢新年年嵗嵗戎衣故灞城隅滇¶
池水天涯望轉積地際行無已徒覺炎凉節物非不知¶
闗山千萬里棄置勿重陳重陳多苦辛且恱清笳梅桞¶
曲詎意芳園桃李人綘節紅旗分日羽丹心白刃酬明¶
主但令一被君王知誰憚三邊征戰苦行路難行路難¶
岐路㡬千端無復歸雲憑短翰空餘望日想長安　賀¶
<pb:KR3k0055_WYG_235-16b>¶
朝從軍行曰朔風乗月㓂邊城軍書插羽刺中京天子¶
金壇拜飛将單于玉塞振佳兵騎射先鳴推任俠龍韜¶
&KR1177;勝佇時英聞有河湟客愔愔理帷帟常山啟霸圖汜¶
水先天策銜珠浴鐵向桑乾疊旗膏劒指烏丸鳴雞已¶
報闗山曉來雁遥傳沙塞寒直為甘心從苦節隴頭流¶
水長嗚咽邊𣗳蕭蕭不覺春天山漠漠長飛雪魚䴡陣¶
接塞雲平雁翼營通海月明始看晋幕飛鵝入旋聞齊¶
疊鳴烏聲自從一戍燕支山春光㡬度晋陽闗金河未¶
<pb:KR3k0055_WYG_235-17a>¶
轉青絲騎玉箸應啼紅粉顔鴻歸燕相續池邊芳草綠¶
已見氛清細桞營莫更春歌落梅曲烽沈竈減静邊庭¶
海宴山空肅已寧行望鳳京旋凱㨗重來麟閣畫丹青¶
　王昌齡塞下曲曰飲馬渡秋水水寒風似刀平沙日¶
未沒黯黯見臨洮昔日長城戰咸言意氣髙黄塵是今¶
古白骨亂蓬蒿　從軍行曰秋草馬蹄輕角弓持絃急¶
去為龍城戰正值胡兵襲軍氣横大荒戰酣日将入長¶
風金鼓動白露鐵衣濕四起愁邊聲南庭時竚立㫁蓬¶
<pb:KR3k0055_WYG_235-17b>¶
孤自轉寒雁飛相及萬里雲沙漲平原冰霰澀惟聞漢¶
使還獨向刀環泣　又曰青海長雲暗雪山孤城遥望¶
玉門闗黄沙百戰穿金甲不破樓蘭終不還　又曰玉¶
門山嶂㡬千里山北山南總是烽人依逺戍須看火馬¶
蹋深山不見蹤　常建塞下曲曰玉帛朝回望帝鄉烏¶
孫歸去不稱王天涯盡處無征戰兵氣銷為日月光¶
王之渙涼州詞曰黄河逺上白雲間一片孤城萬仞山¶
羌笛何須怨楊桞春光不度玉門闗　杜甫前出塞曰¶
<pb:KR3k0055_WYG_235-18a>¶
戚戚去故里悠悠赴交河公家有程期亡命嬰禍羅君¶
已富土境開邊一何多棄絶父母恩吞聲行負戈　又¶
曰挽弓當挽强用箭當用長射人先射馬擒賊先擒王¶
殺人亦有限立國自有疆茍能制侵陵豈在多殺傷¶
後出塞曰朝進東門營暮上河陽橋落日照大旗馬鳴¶
風蕭蕭平沙列萬幕部伍各見招中天懸明月令嚴夜¶
寂寥悲笳数聲動壮士惨不驕借問大将誰恐是霍嫖¶
姚　劉長卿從軍行曰草枯秋塞上望見漁陽郭胡馬¶
<pb:KR3k0055_WYG_235-18b>¶
嘶一聲漢兵淚䨇落誰為吮癰者此事今人薄　又曰¶
黄沙一萬里白首無人憐報國劒已折歸鄉身幸全單¶
于古䑓下邊色寒蒼然　張籍征西将軍曰黄沙北風¶
起夜半又離營戰馬雪中立探人冰上行深山旗未展¶
隂磧鼓無聲㡬道征西将同收碎葉城　李賀塞下曲¶
曰胡角引北風薊門白於水天含青海道城頭見千里¶
露下旗濛濛寒金鳴夜刻蕃甲鎖蛇鱗馬嘶青冢白秋¶
盡見旄頭沙逺席箕愁帳北天應盡黄河出塞流　李¶
<pb:KR3k0055_WYG_235-19a>¶
益從征北軍曰天山雪後海風寒横笛偏吹行路難磧¶
裏征人三十萬一時回向月中看　馬戴闗山曲曰金¶
鎖耀兜鍪黄雲拂紫騮叛羌旗下戮䧟壁夜中收霜霰¶
戎衣月闗河磧氣秋箭創殊未合更遣在蘭州　宋黄¶
庭堅征南謡曰傳聞交州初陸梁東連五溪西氐羌軍¶
行不㫁蠻標盾謀主皆收漢叛亡合浦譙門腥血沸晋¶
興城下白骨荒謀臣異時坐致㓂守臣今日媿苞桑又¶
遣戈船下灕水更分楼船浮豫章頗聞師出三鵶路盡¶
<pb:KR3k0055_WYG_235-19b>¶
是中屯六郡良漢南食麥如食玉湖南驅人如驅羊營¶
平請榖三百萬祁連引兵九千里少府私錢不敢知大¶
農計嵗今餘㡬土兵蕃馬貔虎同蝮蛇毒草篁竹中未¶
論芻粟捐金費直思瘴癘連營空我思荆州李太守欲¶
募蠻夷令自攻至今民歌尹殺我州郡擇人誠見功張¶
喬祝良不難得誰借前箸開天聰詔書哀痛言語切為¶
民一洗横尸血摧鋒䧟堅賞萬户塹山堙谷窮三穴南¶
平舊時頗臣順欲獻封疆請旄節廟謀猶計病中原豈¶
<pb:KR3k0055_WYG_235-20a>¶
知一朝更屠滅天道從來不争勝功臣好為可喜說交¶
州雞肋安足貪漢開九郡勞臣監吕嘉不肯佩銀印徴¶
側持戈敵百男君不見往年瀕海未郡縣趙佗閉闗罷¶
朝獻老夫竊帝聊自娯白頭抱孫思事漢孝文親遣勞¶
苦書稽首請去黄金車得一忘十終不忍太宗之仁千¶
古無　塞上曲曰十月北風燕草黄燕人馬肥弓力强¶
虎皮裁鞍雕羽箭射殺隂山雙白狼青氊帳髙雪不濕¶
撃鼓傳觴令行急戎王半醉擁貂裘昭君猶抱琵琶泣¶
<pb:KR3k0055_WYG_235-20b>¶
　楊蟠平南謡曰海南山似刀溪惡如發弩溪山毒煙¶
中人骨水有蛟蜃陸豹虎蠻人猺賊行若飛縱火劫民¶
殺官府溪中之水漲赤血山頭積尸變成土&KR0052;年鬭戰¶
兵已窮磔将屠城不可数官家發軍救死國萬里歡喜¶
得時雨誅擒凶黨功徳髙海水一清奏歌舞山非無險¶
水非無阻有地不城城亦不武将民赤肉致戈㦸口不¶
能言心自苦　元宋无戰城南曰漢兵鏖戰城南窟雪¶
深馬僵漢城沒凍指控弦指㫁折寒膚著鐵膚皸裂軍¶
<pb:KR3k0055_WYG_235-21a>¶
中七日不火食手殺降人吞熱血漢懸千金購首級将¶
士銜枚夜深入天愁地黒聲啾啾鞍下髑髅相對泣偏¶
裨背負八十創破旗裹尸横道旁殘卒忍死哭空城露¶
布獨有都護名　鄭元祐出塞曰邊塵暮尤黒鬼燐出¶
霜草轉戰圖報國寧慮骨枯槁人生無百年一斃不待¶
老但願土境富微軀奚足道勲業銘旂常秋天氣同杳¶
　明金幼孜隨駕北征曰萬乗統元戎鳴鑾出九重暖¶
塵生輦路晴雪照行宫旗影西山外笳聲落照中書生¶
<pb:KR3k0055_WYG_235-21b>¶
懐武略須敵萬夫雄　又曰海色正蒼涼龍旂拂曙光¶
雕戈寒映日羽箭薄凝霜城闕雲中近闗山笛裏長天¶
兵隨殺氣萬里埽欃槍　李濂戰城南曰戰城南城南¶
白骨髙嶙峋悲風四邊來冥冥起黄塵但聞衆鬼哭不¶
知何方人有母倚閭有妻擣衣逢人問信不見汝歸年¶
年寒食家家悲啼有夢見汝面無處覓汝尸戰城南哀¶
復哀烏鴉暮徘徊啄膓向人飛顱箭無人取惟有蚋蟻¶
圍嗟哉戌邊人到此莫思回　孫一元出塞曰四塞黄¶
<pb:KR3k0055_WYG_235-22a>¶
雲接西征更北征飢鷹掠地去駿馬跑空鳴出磧河聲¶
咽當闗山勢横風生聞觱篥月黒見欃槍草際髑髅語¶
雲間獵火明旋炊白登路暗擣黒山營鼓角三邊肅熊¶
羆萬里行提𢹂玉龍起擬死報明廷　唐順之海上凱¶
歌曰偃旗休角寂無猜百文楼船泊不開夜半賊營流¶
矢滿纔驚漢将是飛來　又曰錦紈爱子亦從軍長鬛¶
蒼頭總策勲誰奪强王萬金首帳前齊說小郎君¶
増論漢鼂錯論募民徙塞下曰古之制邊縣以備敵也¶
<pb:KR3k0055_WYG_235-22b>¶
使五家為伍伍有長十長一里里有假士四里一連連¶
有假五百十連一邑邑有假候皆擇其邑之賢材有護¶
習地形知民心者居則習民於射法出則教民於應敵¶
故卒伍成於内則軍政定於外服習以成勿令遷徙幼¶
則同游長則共事夜戰聲相知則足以相救晝戰目相¶
見則足以相識歡爱之心足以相死如此而勸以厚賞¶
威以重罰則前死不還踵矣陛下絶匈奴不與和親臣¶
竊意其冬來南也壹大治則終身創矣欲立威者始於¶
<pb:KR3k0055_WYG_235-23a>¶
折膠來而不能困使得氣去後未易服也　宋何承天¶
安邊論曰斥堠之郊非畜牧之地非耕桑之邑故堅壁¶
清野以俟其來整甲繕兵以乗其敝雖時有古今勢有¶
强弱保民全境不出此塗要而歸之有四一曰移逺就¶
近二曰浚復城隍三曰纂偶車牛四曰計丁課仗良守¶
疆其土田驍帥振其風略蒐獵宣其號令俎豆訓其亷¶
恥縣爵以縻之設禁以威之徭稅有程寛猛相濟比及¶
十載民知義方然後簡将授竒揚旌雲朔風卷河冀電¶
<pb:KR3k0055_WYG_235-23b>¶
埽嵩恒燕弧折郤代馬摧足秦首斬其右臂呉蹄絶其¶
左肩銘功於燕然之阿饗徒於金微之曲㓂雖亂亡有¶
徴昧弱易取若天時人事或未盡符抑銳俟機宜審其¶
算臣聞軍國異容施於封畿之内兵農並脩在於疆埸¶
之表攻守之宜皆因其習任其怯勇山陵川陸之形寒¶
暑温涼之氣各由夲性易則害生是故戍申作師逺屯¶
清濟功費既重詹怨亦深以臣料之未若即用彼衆之¶
易也管子治齊寄令在民商君為秦設以耕戰終申威¶
<pb:KR3k0055_WYG_235-24a>¶
定霸行其志業非茍任强實由有數漢魏以來兹制漸¶
絶蒐田非復先王之禮制兵徒逞耳目之欲有急之日¶
民不知戰王乃廣延賞募奉以厚秩發遽奔救天下騷¶
然方伯刺史拱手坐聼自無&KR0052;略惟望朝廷遣軍此皆¶
忘戰之害不教之失也　唐陸贄論備邊六失曰措置¶
乖方課責虧度財匱於兵衆力分於将多怨生於不均¶
機失於遥制宜罷諸道防秋令夲道但供衣糧募戍卒¶
願留及蕃漢子弟多開屯田官為收糴㓂至則人自為¶
<pb:KR3k0055_WYG_235-24b>¶
戰時至則家自力農又擇文武能臣為隴右朔方河東¶
三元帥縁邊諸鎮有非要者隨便并之然後減姦濫虛¶
浮之費以豐財定衣糧等級之制以和衆𢎞委任之道¶
以宣其用懸賞罰之典以考其成如是則疆埸寧謐矣¶
　宋司馬光論北邊事宜曰近者西戎之過生於髙宜¶
北狄之隙起於趙滋而朝廷至今終未省悟是以邊鄙¶
武臣皆銳意生事臣竊惟真宗皇帝親與契丹約為兄¶
弟仁宗皇帝赦趙元昊背叛之罪冊為國主豈樂此而¶
<pb:KR3k0055_WYG_235-25a>¶
為之哉誠以屈已之媿小爱民之仁大故也近者聞契¶
丹之民有於界河捕魚及於白溝之南翦伐桞栽者邊¶
鄙小事而朝廷以李中祐不能禁禦别𨕖州将代之臣¶
恐新将之至必以中祐為戒而以趙滋為法戰鬭之端¶
往來無窮矣况今民力彫敝倉庫虛竭将帥乏人士卒¶
不練夏國既有憤怨屡來侵㓂若又加以契丹失歡臣¶
恐國力未易支也伏望陛下嚴戒北邊将吏若小小相¶
侵如漁船桞栽之数止以文牒整㑹道理曉諭曉諭不¶
<pb:KR3k0055_WYG_235-25b>¶
聼則聞於朝廷專遣使臣至其王庭與之辨論曲直若¶
又不聼則博求賢才増脩徳政俟公私富足士馬精强¶
然後奉辭討之¶
原議漢鼂錯守邊備塞議曰臣聞秦時北攻胡貉築塞¶
河上南攻揚粤置戍卒焉夫胡貉之地積隂之處也木¶
皮三寸冰厚六尺食肉而飲酪其人密理鳥獸毳毛其¶
性能寒揚粤之地少隂多陽其人疏理其性能暑秦之¶
戍卒不能其水土戍者死於邊輸者僨於道秦民見行¶
<pb:KR3k0055_WYG_235-26a>¶
如往棄市因以謫發之名曰謫戍先發吏有謫及贅壻¶
賈人後以甞有市籍者又後以大父母父母常有市籍¶
者後入閭取其左(秦時復除者居閭之左/後發役不供復役之也)發之不順行¶
者深怨有背叛之心凡民守戰至死而不降北者以計¶
為之也故戰勝守固則有拜爵之賞攻城屠邑則得其¶
財鹵以富家室故能使其衆蒙矢石赴湯火視死如生¶
陛下幸憂邊境遣将吏發卒以治塞甚大惠也然令逺¶
方之卒守塞一嵗而更不如選常居者家室田作且以¶
<pb:KR3k0055_WYG_235-26b>¶
備之以便為之髙城深塹具藺石布渠荅(藺石礌石也/渠荅鐵藜也)¶
復為一城其内城間百五十歩要害之處通川之道調¶
立城邑母下千家為中周虎落(外蕃/也)先為室屋具田器¶
廼募辠人及免徒復作令居之不足募以丁奴婢贖辠¶
及輸奴婢欲以拜爵者不足廼募民之欲往者皆賜髙¶
爵復其家予冬夏衣廪食能自食而止郡縣之民得買¶
其爵以自増至卿其亡夫若妻者縣官買與之人情非¶
匹敵不能久安其處塞下之民祿利不厚不可使久居¶
<pb:KR3k0055_WYG_235-27a>¶
危難之地敵人入驅而能止其所驅者以其半予之縣¶
官為贖其民如是則邑里相救助赴敵不避死非以徳¶
上也欲全親戚而利其財也逺方亡屯戍之事塞下之¶
民父子相保其與秦之行怨民相去逺矣¶
増策宋尹洙息戍策曰國家割棄朔方西師不出三十¶
年而亭徼千里環重兵以戍之雖種落屡擾即時輯定¶
然屯戍費亦已甚矣西戎為㓂逺自周氏西漢先零東¶
漢燒當晋氐羌唐秃髪歴朝侵軼為國劇患興師定律¶
<pb:KR3k0055_WYG_235-27b>¶
皆有成功而勞敝中國東漢費用常以億計孝安世羌¶
叛十四年用二百四十億永和末復&KR0052;七年用八十餘¶
億及叚紀明用裁五十四億而翦滅殆盡今西北涇原¶
邠寧秦鳳鄜延四帥戍卒十餘萬一卒嵗給無慮二萬¶
平騎卒與冗卒較其中者總廪給之数恩賞不在焉以¶
十萬較之嵗用二十億自靈武罷兵計費六百餘億方¶
前世数倍矣平世屯戍且猶若是是十萬衆有益而無¶
損期也國家厚利募商入粟傾四方之貨然無水漕之¶
<pb:KR3k0055_WYG_235-28a>¶
運所輓致亦不過被邊数郡爾嵗不常登廪有常給頃¶
年亦嘗稍匱矣倘其乗我荐饑我必濟師饋饟當出於¶
闗中則未戰而西夏已困可不慮哉按唐府兵上府千¶
二百人中府千人下府八百人為今之計莫若籍丁民¶
為兵擬唐置府頗捐其数又今邊鄙雖有鄉兵之制然¶
止極塞数郡民籍寡少不足備敵料京兆西北数郡上¶
户可十餘萬中家半之當得兵六七萬農隙講事登材¶
武者為什長隊正盛秋旬閱常若㓂至以闗内河東勁¶
<pb:KR3k0055_WYG_235-28b>¶
兵傅之盡罷京師禁旅慎簡守帥分其統專其任使彼¶
衆無隙可窺不戰而慴兵志所謂無恃其不來恃吾有¶
以待之其廟勝之策乎¶
増書元陳天祥上書曰八百媳婦乃荒裔小夷不為利¶
害劉深欺上㒺下帥兵伐之不能制亂反為亂所制朝¶
廷再發四省之兵使劉二㧞都總督以圖收復湖南湖¶
北大發運糧丁夫衆至二十餘萬比聞從征敗卒言西¶
南諸夷皆重山複嶺陡澗深林其窄隘處僅容一人一¶
<pb:KR3k0055_WYG_235-29a>¶
騎上如登髙下如入井賊若乗險邀撃我軍雖衆亦難¶
施為或者諸蠻逺遁阻隘以老我師進不得前旁無所¶
掠将不戰自困矣且自征伐倭國占城交緬諸夷以來¶
近三十年未嘗有尺土一民之益計其所費可勝言哉¶
乞下明詔招諭彼必自相歸順茍欲罷不能彼諸蠻皆¶
烏合之衆必無久能同心捍我之理但急之則相救緩¶
之則相疑以計使之互相讐怨待彼有可乗之隙徐命¶
諸軍数道俱進恩威兼濟功乃易成　明楊一清上邊¶
<pb:KR3k0055_WYG_235-29b>¶
事書曰受降據三面之險當千里之蔽正統以來舍受¶
降而衞東勝已失一面之險又輟東勝以就延綏則以¶
一面之地遮千餘里之衝遂使河套沃壌為㓂甌脫巢¶
穴其中而盡失外險反備南河此陜西邊患所以相尋¶
而莫之觧兹欲復守東勝因河為固東接大同西接寧¶
夏使河套千里之地歸我耕牧開屯田数百里用省内¶
運則陜西猶可息肩也¶
増碑唐吕温三受降城碑曰夏后氏遏洪水驅龍蛇能¶
<pb:KR3k0055_WYG_235-30a>¶
禦大災以活黔首周文王城朔方逐獫狁能捍大患以¶
安中區若非髙岸峻防重門撃柝雖有盛徳曷&KR0026;成功¶
三受降城皇唐之勝勢者也昔秦築長城右扼臨洮左¶
馳碣石生人盡去不足乗障兩漢之後頺為荒兵退居¶
河滸矯亡秦之弊則可矣盡中國之利則未然唐興因¶
循未暇&KR0052;啟有拂雲祠者在河之北地形雄坦控扼樞¶
㑹敵伏其下以窺域中禱神&KR0026;兵然後入㓂甲不及擐¶
突如其來鯨一躍而吞舟虎数歩而擇肉塞草落而邊¶
<pb:KR3k0055_WYG_235-30b>¶
甿懼河冰堅而羽檄走爰自受命至於中興國無寧嵗¶
景龍二年黙啜强暴瀆鄰搆怨埽境西伐漠南空虛朔¶
方總管韓國公張仁愿躡機而謀請築三城奪據其地¶
跨大河以北嚮制胡馬之南牧中宗詔許横議不撓於¶
是留及瓜之戍斬姦命之卒六旬雷動三城岳立以拂¶
雲祠為中城東西相去各四百里過朝那而北闢斥堠¶
迭望㡬二千所捐費億計減兵萬人分形以據同力而¶
守東極於海西窮於天納隂山於寸眸拳大漠於一掌¶
<pb:KR3k0055_WYG_235-31a>¶
驚塵飛而烽火耀孤雁起而刁斗鳴渉河而南門用晏¶
閉韓公猶以為未也方将建大斾提金鼓馳神笇鞠虎¶
旅看旄頭明滅與太白進退小則貢琛賮受厥角定保¶
塞一隅之安大則倒狼居竭瀚海空苦寒萬里之野大¶
略方運元勲不集天其未使我唐無北顧之憂乎厥後¶
賢愚迭任工拙異勢剛者黷武柔者敗律城隳險固㓂¶
得凌軼或驅馬飲河而去或控弦睥壘而旋吾知韓公¶
不瞑目於地下矣今天子誕敷文徳戢兵和親然而軍¶
<pb:KR3k0055_WYG_235-31b>¶
志有受降如敵大易有安不忘危崇墉言言其可弛柝¶
亦宜鎮以元老授之廟勝劘述舊職而恢遺功外勤撫¶
綏内謹&KR0052;略使其來不敢仰視去不敢反顧聳威馴恩¶
禽息荒外安固萬代術何加焉敢勒銘城隅庶復隍而¶
光烈不昧銘曰韓侯受命志在朔易北方之强制以全¶
策亘漢横塞掲兹雄壁如三鬭龍躍出大澤並分&KR0109;帶¶
各閉風雷俯視隂山仰看昭回一夫登陴萬里洞開日¶
晏秋盡纎塵不來時維韓侯方運神妙&KR0026;釁則動乃誅¶
<pb:KR3k0055_WYG_235-32a>¶
乃弔廓乎窮荒盡日所照天乎未贊不䇿清廟我聖耀¶
徳罷扃北門優而柔之用息元元曷若完守推亡固存¶
于襄于夷永裕後昆¶
増紀事唐孫樵書田将軍邊事曰背臨邛南馳越二百¶
里得嚴道郡實與沈&KR0058;越嶲俱為邊城廹於羣蠻田在¶
賔將軍刺嚴道三年為樵言曰巴蜀西迫於戎南偪於¶
蠻宜其有以制之者當廣徳建中之間西戎兩飲馬於¶
岷江其衆如蟻前鋒魁健皆擐五屬之甲持倍尋之㦸¶
<pb:KR3k0055_WYG_235-32b>¶
徐呼接歩且戰且進蜀兵遇鬭如值横堵羅戈如林發¶
矢如蝱皆折刃吞鏃不能斃一戎而况䧟其陣乎然其¶
戎兵踐吾地日深而疫死日衆即自度不能留亦輒引¶
去故蜀人為之語曰西戎尚可南蠻殘我自南康公鑿¶
青谿道以和羣蠻俾由蜀而貢又擇羣蠻子弟聚於錦¶
城使習書算業就輒去復以他繼如此垂五十年不絶¶
其來則其學於蜀者不啻千百故其國人皆能習知巴¶
蜀土風山川要害文皇帝三年南蠻果大入成都門四¶
<pb:KR3k0055_WYG_235-33a>¶
日而旋其所剽掠自成都以南越嶲以北八百里之間¶
民畜為空加以敗卒貧民持兵羣聚因縁劫殺官不能¶
禁由是西蜀十六州至今為病自是以來羣蠻嘗有屠¶
蜀之心居則息畜聚粟動則練兵講戰而又俾其習於¶
蜀者伺連帥之間隙察兵賦之虛實或聞蜀之細民苦¶
於重征且将啟之以幸非常吾不知羣蠻此舉大劒以¶
南為國家所有乎且每嵗發卒以戍南者皆成都頑民¶
飽稻飫豕十九如瓠雖知征鼓之数不習山川之險加¶
<pb:KR3k0055_WYG_235-33b>¶
以為將者刻薄以自入餽運者縱吏以鼠竊縣官當給¶
帛則以疎而易良當賑粟則以沙而参粒邊卒将怨望¶
之不暇能殊死而力戰乎樵曰誠如將軍言茍為國家¶
計者孰若詔嚴道沈&KR0058;越嶲三城太守俾度其要害按¶
其壁壘得自募卒以守之且兵籍於郡則易為役卒出¶
於邊則習其險而又各於其部善相美地分卒為屯春¶
夏則耕蠶以資其衣食秋冬則嚴壁以俟其㓂虜如此¶
則縣官無餽運之費奸吏無因縁之盗兵足食給卒無¶
<pb:KR3k0055_WYG_235-34a>¶
　胥怨将軍曰如此何患言卒遂書¶
　¶
　¶
　¶
　¶
　¶
　¶
　¶
<pb:KR3k0055_WYG_235-34b>¶
　¶
　¶
　¶
　¶
　¶
　¶
　¶
御定淵鑑𩔖函卷二百三十¶
