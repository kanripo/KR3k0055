# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.467127
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百
<pb:KR3k0055_WYG_405-1a>¶
　欽定四庫全書¶
御定淵鑑類函卷四百¶
　　果部二(梅/)　(梨/)　(甘/)¶
　　　梅一¶
　原詩義疏曰梅杏類也　西京雜記曰上林有雙梅紫¶
　梅同心梅麤枝梅　増石湖梅譜曰紅梅猶是梅而葉¶
　密如杏與江梅同開紅白相間園林初春絶景也　又¶
　曰蠟梅本非梅類以其與梅同時香又相近色酷似蜜¶
<pb:KR3k0055_WYG_405-1b>¶
　脾故名蠟梅山谷謂京洛間有一種梅類女工撚蠟所¶
　成故以名之張翊花經首云一品九命蠟梅亦在其中¶
　蠟梅原名黄梅故王安國熙寧間尚有詠黄梅詩至元¶
　祐間蘇黄門命為蠟梅　又曰凡梅花附蔕皆絳紫色¶
　惟此純緑枝梗亦清髙好事者比之九疑仙人萼緑華¶
　云詩曰絳裠縞袂各朝元只有散仙名萼緑　風俗通¶
　曰五月有落梅風江淮以為信風　原毛詩曰摽有梅¶
　其實七兮　又曰山有嘉卉侯栗侯梅　大戴禮夏小¶
<pb:KR3k0055_WYG_405-2a>¶
正曰五月煑梅為豆實　増埤雅曰梅花中尤香者¶
原詩義疏曰梅曝乾為腊羮臛韲中又可以含之口香¶
　吳氏本草曰梅核能眀目益氣不飢¶
　　梅二¶
原西京雜記曰漢初修上林苑羣臣各獻名果有侯梅¶
朱梅紫花梅同心梅紫蔕梅燕脂梅麗友梅　東方朔¶
傳曰朔門生三人俱行乃見一鳩一生曰今當有酒一¶
生曰其酒必酸一生曰雖得酒不得飲也三生皆到須¶
<pb:KR3k0055_WYG_405-2b>¶
臾主人出酒即安樽於地而覆之訖不得酒乃問其故¶
曰出門見鳩飲水故知得酒鳩飛集梅樹故知酒酸鳩¶
飛去所集枝折故知不得飲之　神異經曰横公魚長¶
七八尺形狀如鯉而目赤晝在湖中夜化為人刺之不¶
入煑之不死以烏梅二七煮之即熟食之治邪病　語¶
林曰范汪能噉梅人嘗致一斛奩㽞汪食之須臾盡¶
伍端林江陵記曰洪亭邨下有梅廽邨舊云是梅槐合¶
生成樹是以名之今音訛謂之梅逥　増荆州記曰陸¶
<pb:KR3k0055_WYG_405-3a>¶
凱與范曄相善自江南寄梅花一枝詣長安與曄並贈¶
詩曰折梅逢驛使寄與隴頭人江南無所有聊贈一枝¶
春　四眀圖經曰大梅山在鄞縣東七十里蓋漢梅子¶
真舊隠也山頂有大梅木其上則伐為㑹稽禹廟之梁¶
其下則為它山堰之梁禹廟之梁張僧繇畫龍於其上¶
夜或風雨飛入鏡湖與龍鬭後人見梁上水淋漓而萍¶
藻滿焉始駭異之乃以鐵索鎻於柱　彚苑詳注曰榔¶
梅在太和山相𫝊真武折梅枝寄榔樹之上仰天誓曰¶
<pb:KR3k0055_WYG_405-3b>¶
吾道若成花開果結後竟如其言今樹尚存　又曰永¶
嘉閨婦以青梅雕剜脫核鏤以花鳥纎細可愛以手擘¶
之玲瓏如小盒闔之復為梅謂之梅籃李詩珍盤薦雕¶
梅即此　原述異記曰嘉興縣朱休之有一弟宋元嘉¶
中兄弟對坐家有一犬來向休之蹲徧視二人遂揺頭¶
而笑曰言我不能歌聽我歌梅花今年故復可柰汝眀¶
年何其家驚懼斬犬牓首路側至來嵗梅花時兄弟相¶
鬭弟奮㦸傷兄官收治並被囚繫經嵗得免至夏舉家¶
<pb:KR3k0055_WYG_405-4a>¶
時疾母及弟兄皆死　宋書曰武帝女夀陽公主卧含¶
章檐下梅花落公主額上成五出花拂之不去皇后留¶
之自後有梅花妝　梁書曰何遜為揚州法曹廨舍有¶
梅樹一株時吟詠其下後居洛思梅花請再任從之抵¶
揚花方盛開對花徬徨終日　煙花録曰隋袁寳兒多¶
憨態宫中號司花女又曰梅花笛(梅花本笛中曲名/梅似帝笛似袁也)¶
龍城録曰隋開皇中趙師雄遷羅浮日暮於林間酒肆¶
旁舍見美人素妝出迎與語言極清麗芳香襲人與之¶
<pb:KR3k0055_WYG_405-4b>¶
扣酒家共飲一緑衣童子歌於側師雄醉寐東方既白¶
起視梅花樹上有翠羽刺嘈相顧所見盖花神　増古¶
今合璧曰宋廣平為相貞姿勁質剛態毅狀疑其鐵石¶
心腸不解吐媚辭然觀其作梅花賦清便富豔得南朝¶
徐庾體殊不類其為人　海墨徽言曰李白遊慈恩寺¶
僧獻緑英梅　常朝録曰元稹為翰林承㫖朝退行至¶
廊下時初日映九英梅隙光射稹有氣勃勃然百僚望¶
之曰豈腸胃文章映日可見乎　羣芳譜曰大庾嶺即¶
<pb:KR3k0055_WYG_405-5a>¶
五嶺之一漢武帝擊南越楊僕遣部將庾勝屯兵於此¶
因名大庾其初險峻行者苦之自張九齡開鑿始可車¶
馬其上多植梅　古今詩話曰李後主於宫中作紅羅¶
亭四面栽紅梅作豔曲歌之　談苑曰王曽布衣時以¶
梅花詩獻呂蒙正云而今未問和羮事且向百花頭上¶
開蒙正云此生已安排狀元宰相也　冷齋夜話曰王¶
文公居鍾山嘗與薛處士棊賭梅詩輸一首曰華髮尋¶
香始見梅一枝臨路雪培堆鳳城南陌他年憶杳杳難¶
<pb:KR3k0055_WYG_405-5b>¶
隨驛使來　石湖梅譜曰晏元獻公自姑蘇移植西岡¶
囿中一日貴逰賂園吏得一枝分接由是都下有二本¶
王琪君玉時守吳郡以詩遺公曰館娃宫北發精神粉¶
痩瓊寒露葉新園吏無端偷折去鳳城從此有雙身¶
后山集曰王直方家有蘇黄字遂取宋武帝謂謝晦謝¶
混一時頓有兩玉人名亭亭前有梅陳后山有詩曰頓¶
有亭前玉色梅情知不肻破寒開似憐顦顇兩公客獨¶
倚東風遣信來　羣芳譜曰林逋隠居孤山徴辟不就¶
<pb:KR3k0055_WYG_405-6a>¶
構巢居閣繞梅花吟詠自適徜徉湖上或連宵不返¶
又曰宋張功甫圃中植梅三百本築堂數間花時居宿¶
其中環潔輝映朗如對月因名其堂曰玉照　又曰華光¶
長老寫梅黄魯直觀之曰如嫰寒春曉行孤山水邊籬¶
落間但欠香耳　又曰洛都賣花者争先為竒冬初折¶
未開枝置浴室中熏蒸令坼强名早梅終𤨏碎無香余¶
頃守桂林立春梅已過元旦則嘗青子皆非風土之正¶
杜子美詩云梅橤臘前破梅花年後多惟冬春之交正¶
<pb:KR3k0055_WYG_405-6b>¶
是花時耳(按此條係/范成大語)　又曰王冕隠九里山樹梅花千¶
株桃李居其半結茅廬三間自題為梅花屋　地里志¶
曰洪州土貢梅煎¶
　　梅三¶
原紫蔕　白花(上詳梅二木劉義慶逰鼉湖詩曰暄景/轉諧淑草  日滋長梅花覆樹白桃杏)¶
(發榮/光)　一枝　三實(劉向說苑曰越使諸發執一枝梅/遣梁王梁王之臣曰韓子顧左右)¶
(曰惡有一枝梅乃遺列國之君/乎  毛詩曰摽有梅其實三兮)　眀目　香口(俱見/梅一)¶
雲山乾腊　洛涘繁榮(山海經曰雲山之上其實乾腊/郭璞注腊乾梅也  潘岳間居)¶
<pb:KR3k0055_WYG_405-7a>¶
(賦曰退而閒居於洛之涘又曰梅杏郁棣之/屬繁華麗藻之飾華實照爛言所不能及也)　増紫華¶
　緑萼(事類賦折靈山兮攀上林賞/紫華兮玩同心  下詳梅二)　清癯　低小(梅/聖)¶
(俞詩玉骨綃裳韵太孤天教飛雪伴清癯好/朱希真詠梅詞瓊枝低小雪天分外精神)　返魂¶
同夢(東坡詩返魂香入嶺頭梅又和楊公濟梅花詩誰/信幽香是返魂  王昌齡梅詩落落莫莫路不分)¶
(夢中喚起梨花雲東坡梅詞云髙情/已逐曉雲空不與梨花同夢用此也)　原頃筐　調鼎¶
(詩摽有梅頃筐塈之摽落也言漸落/多  尚書曰若作和羮爾惟鹽梅)　止渇　苦酸(魏/武)¶
(帝與軍士失道大渴而無水遂令曰前有梅林結子甘/酸可以止渴士卒聞之皆口中水出遂得及泉源也)¶
(鮑昭詩食/梅常苦酸)　庾嶺　墓門(大庾嶺上梅南枝落北/枝開  詩墓門有梅)　酢¶
<pb:KR3k0055_WYG_405-7b>¶
杏　乾□(爾雅曰梅枬似杏實酢□周禮/饋食之籩其實乾□乾  梅也)　嘉卉　生¶
梅(俱詳/梅二)　摽梅之詠見彼詩人　落梅之歌聞諸樂府¶
(上見梅一之古樂/府有落梅  曲)　増浸佛桑　為臛韲(荔枝譜民間/以鹽梅鹵浸)¶
(佛桑花為紅漿投荔枝晴乾曝之色紅而甘/酸可三四年不壊  梅曝乾為腊羮臛韲)　冰肌玉¶
骨　雪魄冰魂(東坡詠梅玉骨那愁瘴霧冰肌自有仙/風  謝恵連詩夢斷笛悲風渚吹䦨月)¶
(澹煙邨空想暗香靚/色誰招雪魄冰魂)　粉橤瓊枝　暗香疎影(朱希真/詠梅寒)¶
(隂漸曉報驛使探春南枝開早粉橤弄香芳臉凝酥瓊/枝低小雪天分外精神好  林和靖句周羙成詞暈酥)¶
(砌玉芳英嫰故把春心輕漏孤岸峭疎影横斜濃/香暗霑襟袖夀陽謾鬭終不似照影一枝清痩)　五¶
<pb:KR3k0055_WYG_405-8a>¶
月落　一枝斜(黄鶴樓中吹玉笛江城五月落梅/花  東坡詩竹外一枝斜更好)　落¶
梅風　迎梅雨(並詳/梅二)¶
　　梅四¶
原百人酸(淮南子曰梅以為百人酸不足一/梅不足為一人之酸喻衆䏻濟)　増鞏春¶
(杜甫詩曰夜/雪鞏梅春)　紅綻雨肥(杜甫詩曰紅/綻雨肥梅)　花御史(劉行/簡詩)¶
(曰我嘗品江梅/真是花御史)¶
　　梅五¶
原詩梁簡文帝雪裏覔梅花詩曰絶訝梅花晩爭來雪¶
<pb:KR3k0055_WYG_405-8b>¶
裏窺下枝低可見髙處逺難知俱羞惜腕露相讓道腰¶
羸定須還剪綵學作兩三枝　元帝詠梅詩曰梅含今¶
春樹還臨先日池人懐前嵗意花發去年枝　鮑泉詠¶
梅花詩曰可惜階下梅飄蕩逐風廻度簾拂羅幌縈窗¶
落梳臺乍隨纎手去還因插𩯭來客心屢看此愁眉斂¶
俱開　何遜詠早梅詩曰兔園標物序驚時最是梅銜¶
霜當路發映雪擬寒開枝横却月觀花繞凌風臺知應¶
早飄落故逐上春來　王筠和孔中丞雪裏梅花詩曰¶
<pb:KR3k0055_WYG_405-9a>¶
水泉猶未動庭樹已先知翻光同雪舞落素混冰池今¶
春競時發猶是昔年枝唯有長顦顇對鏡不能窺　庾¶
肩吾同蕭左丞詠摘梅花詩曰窗梅朝始發庭雪晩初¶
消折花牽短樹幽叢入細條垂冰溜玉手含刺冒春腰¶
逺道終難寄馨香徒自饒　周庾信詠梅花詩曰常年¶
臘月半已覺梅花䦨不信今春晩俱來雪裏看樹動懸¶
冰落枝髙出手寒早知覓不見真悔著衣單　陳隂鏗¶
詠雪裏梅詩曰春近寒難轉梅舒雪尚飄從風還共落¶
<pb:KR3k0055_WYG_405-9b>¶
照日不俱消葉開隨足影花多助重條今來漸異昨向¶
晩判勝朝　謝燮詠早梅詩曰迎春故早發獨自不疑¶
寒畏落衆花後無人别意看　江總詠梅花落詩曰臘¶
月正月早驚春衆花未發梅花新梅花芬芳臨玉臺朝¶
攀晩折還復開滿酌金巵催玉柱落梅樹下宜歌舞金¶
谷萬株連綺甍梅花宻處藏嬌鶯桃李佳人欲相照摘¶
橤牽花來並笑楊柳條青樓上輕梅花色白雪中眀横¶
笛短簫悽復咽誰知柏梁聲不絶　増唐王建塞上梅¶
<pb:KR3k0055_WYG_405-10a>¶
詩曰天山路傍一株梅年年花發黄雲下昭君已歿漢¶
使廻前後征人惟繫馬日夜風吹滿隴頭還隨隴水東¶
西流此花若近長安路九衢年少無攀處　韓偓梅花¶
詩曰梅花不肯傍春光自向深冬有艶陽龍笛逺吹胡¶
地月燕釵初試漢宫妝風雖强暴翻添思雪欲侵&KR0466;更¶
助香應笑暫時桃李樹盗天和氣作年芳　王周大石¶
嶺驛梅花詩曰仙中姑射接瑶姬成陣清香擁路岐半¶
出驛牆誰畫得雪英相倚兩三枝　李嶠詠梅詩曰大¶
<pb:KR3k0055_WYG_405-10b>¶
庾斂寒光南枝獨早芳雪含朝暝色風引去來香妝面¶
廻青鏡歌塵起畫梁若能遥止渴何暇乞瓊漿　沈佺¶
期梅花落詩曰鐵騎㡬時廻金閨怨早梅雪寒花已落¶
風暖葉應開夕逐新春管香迎小嵗杯盛時何足貴書¶
裏報輪臺　張謂早梅詩曰一樹寒梅白玉條迥臨邨¶
路傍谿橋不知近水梅花發疑是春來雪未消　殷堯¶
藩山中梅花詩曰南國看花動逺情沈郎詩苦痩容生¶
鐵心自擬山中賦玉笛誰将月下横臨水一枝春占早¶
<pb:KR3k0055_WYG_405-11a>¶
照人千樹雪同清好風吹醒羅浮夢莫聴空林翠羽聲¶
　李紳早梅橋詩曰早梅花滿枝發東風報春春未徹¶
紫萼迎風玉枝裂楊柳未黄鶯結舌委素飄香照新月¶
橋邊一樹傷離别逰蕩行人莫攀折不競江南豔陽節¶
任落東風伴春雪　陸龜蒙和行野梅韻詩曰飛棹參¶
差發早梅强欺寒色尚低囘風憐薄媚留香與月㑹深¶
情借艶開梁殿得非蕭帝瑞齊宫應是玉兒媒不知謝¶
客離腸醒臨水剛逢萬恨來　羅隠紅梅詩曰天賜胭¶
<pb:KR3k0055_WYG_405-11b>¶
脂一抹顋盤中磊落笛中哀雖然未得和羮便曽為將¶
軍止渇來　又詠梅詩曰吴王醉處十餘里照野拂衣¶
今正繁經雨不隨山鳥散倚風如共路人言愁憐粉豔¶
飄歌席静愛寒香撲酒尊欲寄所思無好信為君惆悵¶
又黄昏　宋林逋山園小梅二詩曰衆芳揺落獨暄妍¶
占盡風情向小園疎影横斜水清淺暗香浮動月黄昏¶
霜禽欲下先偷眼粉蝶如知合斷魂幸有微吟可相狎¶
不須檀版共金尊　又曰翦綃零碎照酥乾向背稀稠¶
<pb:KR3k0055_WYG_405-12a>¶
畫益難日暮縱甘春至晩霜深應怯夜來寒澄鮮祗共¶
鄰僧惜冷落猶嫌俗客看憶著江南舊行路酒旗斜拂¶
墮吟鞍　王安石梅花詩曰漢宫嬌額半塗黄粉色&KR0466;¶
寒透薄妝好借月魂來映燭恐隨春夢去飛揚風亭把¶
盞酬孤艶雪徑囬輿認暗香不為調羮應結子直須留¶
此占年芳　又曰結子非貪鼎鼐嘗偶先紅杏占年芳¶
從教臘雪埋藏骨却怕春風漏洩香不御&KR1459;華知國色¶
祗裁雲縷想仙裳少陵為爾牽詩興可是無心賦海棠¶
<pb:KR3k0055_WYG_405-12b>¶
　又曰淺淺池塘短短墻年年為爾惜流芳向人自有¶
無言意傾國天敎抵死香鬚裊黄金危欲墮蔕團紅蠟¶
巧能裝嬋娟一種如冰雪依舊春風笑野棠　歐陽修¶
次韻王適梅花詩曰江梅似欲競新年照水窺林態愈¶
妍露重清香渾欲滴月眀素質自生煙生成細實酸猶¶
薄半落南枝意可憐誰寫江西風物様徐家向有數枝¶
𫝊　朱子梅詩曰姑射仙人氷雪容塵心已共彩雲空¶
年年一笑相逢處長在愁煙苦霧中　陸㳺梅花詩曰¶
<pb:KR3k0055_WYG_405-13a>¶
家是江南友是蘭水邊月底怯新寒畫圖省識驚春早¶
玉笛孤吹怨夜殘冷澹合教閒處著清癯難遣俗人看¶
相逢賸作尊前悵索笑情懐老漸䦨　又曰月地雲階¶
暗斷腸知心誰觧賞孤芳相逢祗怪影亦好歸去始驚¶
身染香渡口耐寒窺淨緑橋邊凝怨立昏黄與卿俱是¶
江南客賸欲尊前說故郷　又得梅一枝賦詩曰髙標¶
已壓萬花羣尚恐嬌春習氣存月兔擣霜供換骨湘娥¶
鼓瑟為招魂孤城小驛初飛雪斷角殘鐘半掩門盡意¶
<pb:KR3k0055_WYG_405-13b>¶
端相終有恨夜寒皴玉倩誰溫　又梅花絶句月中疎¶
影雪中香只為無言更斷腸曽與詩翁定花品一丘一¶
壑過姚黄　又曰蜀王小苑舊池臺江北江南萬樹梅¶
只怪朝來歌吹鬧園官已報五分開(自注云曽文清公/嘗問予梅與牡丹)¶
(孰勝予以此答成都合江園盖故蜀别院梅最盛自初/開監官日報府報至五分開則府主來宴逰人亦競集)¶
　又雪後尋梅詩曰青帝宫中第一妃寳香熏徹素綃¶
衣定知謫墮不容久萬斛玉塵來聘歸　又曰橤殿仙¶
姝下界逰偶來稅駕剡溪頭君看月裏横枝影盡是蒼¶
<pb:KR3k0055_WYG_405-14a>¶
龍與翠虯　又射的山觀梅詩曰射的山前雨墊巾籬¶
邊初見一枝新照溪洗盡嬌春意倚竹真成絶代人餐¶
玉元知非火食化衣應笑走京塵即今畫史無名手試¶
把清詩當寫真　又曰&KR0466;厲氷霜節愈堅人間乃有此¶
癯仙坐收國士無雙價獨立東皇太乙前此去幽尋應¶
盡日向來别恨動經年花中竟是誰流軰欲許芳蘭恐¶
未然　又梅花絶句曰當年走馬錦城西曾為梅花醉¶
似泥二十里中香不斷青羊宮到浣花溪　又曰亂簮¶
<pb:KR3k0055_WYG_405-14b>¶
桐帽花如雪斜挂驢鞍酒滿壺安得丹青如顧陸憑渠¶
畫我夜歸圖　蘇軾梅花詩曰洗盡鉛華見雪肌要將¶
真色鬭生枝檀心已作龍涎吐玉頰何勞獺髓醫　又¶
紅梅花詩曰上人自恨探春遲不見檀心未吐時丹鼎¶
奪&KR1459;那是寳玉人頳頰更多姿抱叢暗橤初生子落盞¶
濃香已透肌乞與徐熙畫新様竹間璀璨出新枝　又¶
詩曰西湖處士骨應槀只有此詩君壓倒東坡先生心¶
已灰為愛君詩被花惱多情立馬待黄昏殘雪消遲月¶
<pb:KR3k0055_WYG_405-15a>¶
出早江頭千樹春欲盡竹外一枝斜更好孤山山下醉¶
眠處㸃綴裙腰粉不埽萬里春隨逺客來十年花送佳¶
人老不知風雨卷春歸收拾餘香還畀昊　蘇轍梅花¶
詩曰病夫毛骨日凋槀愁見米鹽惟醉倒忽傳騷客賦¶
寒梅感物傷春同懊惱江邊不識朔風勁牆頭亦有南¶
枝早未開素質夜先眀半落清香春更好鄰家小婦學¶
閒媚靚妝惟有長眉埽孤芳已與飛霞競結子仍先百¶
花老苦遭横笛亂飛英不見遊人醉芳草可憐物性空¶
<pb:KR3k0055_WYG_405-15b>¶
自知羞作繁華助芒昊　范成大次韵和郡安撫元夕¶
賞倅㕔紅梅詩曰春入林梢一再風破寒匀染費天工¶
雖然媚蕩新妝别只與横斜舊格同午枕乍醒鉛粉退¶
曉奩初罷蠟脂融從來顏色休論似夾路漫山取次紅¶
　元劉秉忠江邊梅樹詩曰江邊繚繞惜芳叢絶筆天¶
真在眼中素艶乍開珠蓓蕾暗香微度玉玲瓏一枝倒¶
影斜斜月滿樹浮光細細風眀日行經山下路㡬囘特¶
地駐青驄　郝經江梅行曰江城畫角吹吳霜破月著¶
<pb:KR3k0055_WYG_405-16a>¶
水天昏黄波澄煙吐林影澹雙梅帶雪横溪塘此時承¶
平風物盛家家種玉栽琳琅朝來伴使宴江館銀缾亂¶
插吹銀管霏微香霧入紅袖零亂春雲繞金盌都将和¶
氣變荒寒錦瑟愁生燕玉煖為言儀真梅最多苔花古¶
樹深婆娑一年十月至二月紅紅白白盈江沱自從天¶
馬飲江水草根喫盡梅無柯楊子人家楚三户今年幸¶
有燒殘樹忽聞星使議和來盡貯筠籠待供具從今江¶
梅好顔色爛醉長吟嚼佳句　吳澄疊葉梅詩曰羅浮¶
<pb:KR3k0055_WYG_405-16b>¶
夢斷杳無蹤冰雪仙姿兩兩逢縞袂却單寒後襲粉妝¶
嫌薄曉來濃迎風一笑知顔厚臨水相看見影重道眼¶
只將平等視玉環飛燕總天容　趙孟頫梅花詩曰瀟¶
灑江梅似玉人倚風無語澹生春曲中桃葉原非侶夢¶
裏梨花亦未真　薩都拉燈夕觀梅詩曰翠禽偷夢出¶
南園綽約冰姿傍緑尊冰鏡玉釵浮翠影風簾銀燭照¶
妝痕粉香微爛無人見素質多寒藉酒温不似海棠春¶
睡去西樓月落已黄昏　謝宗可紅梅詩曰梨雲無夢¶
<pb:KR3k0055_WYG_405-17a>¶
倚黄昏薄倩朱顔蝕淚痕宿酒破寒熏玉骨仙丹偷暖¶
返氷䰟茜裙影露羅衣卷霞佩香封縞被温囘首孤山¶
斜照外尋真誤入杏花村　楊維楨紅梅詩曰羅浮仙¶
子宴瓊宫海色生春醉壓紅十二䦨干眀月夜九霞帳¶
裏睡東風　丁鶴年紅梅詩曰姑射仙人錬玉砂丹光¶
晴貫洞中霞無端半夜東風起吹作江南第一花　眀¶
王冕梅花詩曰疎枝錯落花燦爛正似推篷溪上看凍¶
痕不剥五更霜蘚色猶存百年幹孤山處士詩夢寒羅¶
<pb:KR3k0055_WYG_405-17b>¶
浮仙人酒興䦨天荒地老行路難誰𫝊春色來人間君¶
不見江南物色今非昔大谷長林盡荆棘嵗寒何處論¶
襟期坐對雲山空歎息東樓女兒白苧歌西樓羙酒喚¶
杏花縦有髙人愛髙潔蹋雪誰肻來山家老我無能慣¶
清苦寫梅種梅千萬樹霜清月白夜更長每是狂歌不¶
歸去只今潦倒雙𩯭垂世情雜雜俱忘機讀書寫字兩¶
眼眵斷白搔墮隨花飛轉首江南隔塵土白月流光雙¶
鶴舞一聲羌管過南樓鐵石心腸亦淒楚安得喚起陳¶
<pb:KR3k0055_WYG_405-18a>¶
元龍長船滿載玻瓈紅浩歌拍拍隨春風大醉驚倒江¶
南翁　又紅梅詩曰深院春無限香風吹緑漪玉妃清¶
夢醒花雨落胭脂　又曰昭陽殿裏醉春風香隔瓊簾¶
映淺紅翠袖擁雲扶不起玉簫吹過小樓東　又梅花¶
詩曰馬跡山前萬樹梅千花萬花如雪開滿載揚州秋¶
露白玉簫吹過太湖來　又曰斷雲流水孤山路看得¶
春風㡬樹花騎馬歸來城郭是月眀簫管起誰家　髙¶
啓梅花詩曰瓊姿只合在瑤臺誰向江南處處栽雪滿¶
<pb:KR3k0055_WYG_405-18b>¶
山中髙士卧月眀林下羙人來寒依疎影蕭蕭竹春掩¶
殘香漠漠苔自去何郎無好韻東風愁寂㡬囘開　又¶
曰縞袂相逢半是仙平生水竹有深縁將疎尚密微經¶
雨似暗還眀逺在煙薄暝山家松樹下嫩寒江店杏花¶
前秦人若解當時種不引漁郎入洞天　又曰澹澹霜¶
華濕粉痕誰施綃帳護香温詩隨十里尋春路愁在三¶
更挂月邨飛去只疑雲作伴銷來肯信玉為魂一尊欲¶
訪羅浮客落葉空山正掩門　又曰㝡愛寒多最得陽¶
<pb:KR3k0055_WYG_405-19a>¶
仙逰常在白雲郷春愁寂寞天應老夜色朦朧月亦香¶
楚客不吟江路寂吳王已死苑臺荒枝頭誰見花飛處¶
嫋嫋微風簌簌霜¶
原賦梁簡文帝梅花賦曰層城之宫靈苑之中竒木萬¶
品庻草千叢光分影雜條繁榦通寒圭變節冬灰徙筩¶
並皆枯悴色落摧風年歸氣新揺雲動塵梅花特早偏¶
能識春或承陽而發金乍&KR0462;雪而披銀吐艶四照之林¶
舒榮五衢之路既玉綴而珠離且冰懸而雹布葉嫩出¶
<pb:KR3k0055_WYG_405-19b>¶
而未成枝抽心而插故標半落而飛空香隨風而逺度¶
挂靡靡之遊絲雜霏霏之晨霧争樓上之落粉奪機中¶
之織素乍開花而傍巘或含影而臨池向玉階而結彩¶
拂網戸而低枝七言表柏梁之詠三軍傳魏武之竒於¶
是重閨佳麗貌婉心&KR0570;憐早花之驚節訝春光之遣寒¶
裌衣始薄羅袖初單折此芳花舉兹羅袖或插鬢而問¶
人或殘枝而相授恨鬟前之太空嫌金鈿之轉舊顧影¶
丹墀弄此嬌姿洞開春牖四卷羅帷春風吹梅畏落盡¶
<pb:KR3k0055_WYG_405-20a>¶
賤妾為此斂蛾睂花色持相比恒愁恐失時　陳暄食¶
梅賦曰魏無林而止渇范留信而先嘗賜一時之名果¶
遂懐核而矜莊昔詠酸棗之臺今食酸味之梅眼同曹¶
瞞之見樹形異韋誕之聞雷胷既咽而思鳩杖悶欲死¶
而想仙杯拜投壺而天笑等王孫而客咍　増唐宋璟¶
梅花賦曰垂拱三年余春秋二十有五戰藝再北從父¶
至東川授館官舍有梅一本敷蘤於榛莽中喟然歎曰¶
嗚呼斯梅託根非其所出羣之姿何以别乎若其貞心¶
<pb:KR3k0055_WYG_405-20b>¶
不改是則可取也已感而成興遂作賦曰髙齋寥閴嵗¶
晏山深景翳翳以斜度風悄悄而亂吟坐窮荒其用遣¶
進一觴而孤斟步前除而彳亍倚藜杖於牆隂蔚有寒¶
梅誰其封殖未緑葉而先蘤抽青枝於容卉光分影布¶
水玉一色胡雜遝乎衆草又蕪沒乎叢棘匪王孫之見¶
幻羌潔白其何極若夫瓊英綴雪絳萼著霜儼如傅粉¶
是謂何郎清香潜襲疎橤暗齅又如竊香是謂韓夀凍¶
雨晩濕宿露朝滋又若英皇泣於九疑暖日烘晴眀蟾¶
<pb:KR3k0055_WYG_405-21a>¶
照夜又如神人來從姑射煙晦晨昏隂霾晝閉又如通¶
徳掩袖擁髻狂飈卷沙飄素摧柔又如緑珠輕身墜樓¶
半開半含非黙非言温伯雪子目擊道存或俯或仰匪¶
笑匪怒東朝順子正容物悟或顦顇若靈均或欹傲若¶
曼倩或嫵媚若文君或輕盈若飛燕口吻雌黄擬議殆¶
徧其藝蘭兮九畹采蕙兮五柞緝之以芙蓉贈之以芍¶
藥玩小山之叢桂掇芳洲之杜若是皆物出於榮産之¶
竒名著於風人之託然而艶於春者望秋先悴盛於夏¶
<pb:KR3k0055_WYG_405-21b>¶
者未冬而萎或朝㽔而速謝或夕秀而遂衰曷若兹卉¶
嵗寒特妍冰凝冱凅擅羙専權相彼百花孰敢争先鶯¶
語方澀蠭房未喧獨歩早春自全其天至若措跡隠深¶
寓形幽絶恥鄰市廛甘遯巖穴江僕射之孤燈向壁不¶
可悽迷陶彭澤之三徑投閒曽無悁結貴不移於本性¶
方有儷於君子之節聊染翰以寄懐用垂示於來哲從¶
父見而朂之曰萬木僵仆梅英載吐玉立冰姿不易厥¶
素子善體物永保貞固　宋朱子梅花賦并序曰楚襄¶
<pb:KR3k0055_WYG_405-22a>¶
王逰乎雲夢之野觀梅之始花者愛之徘&KR0422;而不能舍¶
焉驂乗宋玉進曰羙則羙矣臣恨其生寂莫之濵而榮¶
此嵗寒之時也大王誠有意好之則何若移之渚宫之¶
囿而終觀其實哉宋玉之意蓋以屈原之放微悟王而¶
王不能用於是退而獻賦曰夫何嘉卉而信竒兮厲嵗¶
寒而方華潔清姱而不滛兮專精皎其無瑕既笑蘭蕙¶
而易誅兮復異乎松柏之不華屏山谷以自娱兮命冰¶
雪而為家謂后皇賦予命兮生南國而不遷雖瘴癘非¶
<pb:KR3k0055_WYG_405-22b>¶
所託兮尚幽獨之可願嵗序徂以崢嶸兮物皆舍故而¶
就新披宿莽而横出兮廓獨立而增妍𤣥霧滃而四起¶
兮川谷冱而冰堅澹容與而不&KR0247;兮象姑射而無鄰夕¶
同雲之繽紛兮林莽雜其葳㽔曾予質之無加兮專皎¶
潔而未衰方酷烈而誾誾兮信横發而不可摧紛旖旎¶
亦何好兮静窈窕而自持徂清夜之湛湛兮玉繩耿而¶
未低方娉婷而自喜兮友眀月以為儀欻浮雲之来蔽¶
兮四顧莽而無人悵寂莫其淒涼兮泣囘風之無辭立¶
<pb:KR3k0055_WYG_405-23a>¶
何久乎山阿兮步何躊躇於水濵忽舉目而有見兮恍¶
顧盻之足疑謂彼漢之廣兮羌何為乎人間既竒服之¶
曜耀兮又綽約而可觀欲一聽白雲之歌兮歎揚音之¶
不可聞将結軫乎瑶池兮懼佳期之非真願借陽春之¶
白日兮及芳菲之未虧與遲暮而零落兮曷若充夫佩¶
幃渚宫矧未有此兮縱草棘之縱横椒蘭後乎霜雪兮¶
亦何有乎芳馨俟桃李於載陽兮倉庚寂而未鳴私顧¶
影而自憐兮澹愁思之不可更君性好而不取兮亦吾¶
<pb:KR3k0055_WYG_405-23b>¶
命其何傷辭曰后皇貞樹豔以姱兮潔誠諒清有嘉賔¶
兮江南之人𦍑無以異兮煢獨處廓豈不可召兮層臺¶
累榭静而可樂兮王孫兮歸來無使哀江南兮¶
増歌唐白居易歌曰食檗不易食梅難檗能苦兮梅能¶
酸未知生别之為難苦在心兮酸在肝晨雞載鳴殘月¶
沒征馬重嘶行人出囘看骨肉哭一聲梅酸檗苦甘如¶
蜜黄河水白黄雲秋行人河邊相對愁天寒野曠何處¶
宿棠棃葉戰風颼颼生離别憂從中來不可斷絶憂積¶
<pb:KR3k0055_WYG_405-24a>¶
心勞血氣衰未年三十生髪白¶
増序宋范成大梅譜後序曰梅以韵勝以格髙故以横¶
斜踈痩與老枝竒怪者為貴其新接樨木一嵗抽嫩枝¶
直上或三四尺如酴醿薔薇之類者吳下謂之氣條此¶
直宜取實規利無所謂韻與格矣¶
增文宋周之翰爇梅文曰寒勒銅瓶凍未開南枝春斷¶
不歸來這回勿入棃花夢却把芳心作死灰恭惟地爐¶
中處士梅公之靈生自羅浮派分庾嶺形如枯木&KR0994;&KR0994;¶
<pb:KR3k0055_WYG_405-24b>¶
山澤之輝膚若凝脂凛凛冰霜之操早春魁百花頭上¶
嵗寒居三友圗中玉堂茅舍本無心金鼎商羮期結果¶
不料道人見晩便離有色之根夫何冰氏相凌&KR0205;返華¶
胥之國玉骨擁爐烘不醒深䰟翦紙竟難招紙帳夜長¶
猶作尋香之夢筠忩月澹尚疑弄影之時雖宋廣平鐵¶
石心腸忘情未得使華光老丹青手段摸索未真却愁¶
零落一枝春好與荼毘三昧火¶
増記宋范成大記曰梅天下尤物無問智愚賢不肖莫¶
<pb:KR3k0055_WYG_405-25a>¶
敢有異議學圃之士必先種梅且不厭多他花有無多¶
少皆不繫重輕余於石湖玉雪坡既有梅數百本比年¶
又於舎南買王氏僦舎七十楹盡坼除之治為范邨以¶
其地三分之一與梅吳下栽梅特甚其品不一今始盡¶
得之隨所得為之譜以遺好事者¶
　　棃一¶
原許慎說文曰棃果也從木利聲　増爾雅曰棃山樆¶
(郭注即/今梨樹)梨曰攅之　格物叢話曰棃數種大者㡬如盌¶
<pb:KR3k0055_WYG_405-25b>¶
有青黄紫三色肉白於雪核少食之甘脆咽查滓者為¶
佳品另一種熟時糜爛可口謂之金鳳梨亦其次也¶
原廣志曰洛陽北邙張公夏棃海内惟有一樹廣都梨¶
重六斤數人分食之有常山真定山陽鉅野棃梁國雎¶
陽棃齊都臨淄棃鉅鹿槀棃上黨楟棃小而甘新豊箭¶
谷棃闗以西棃多供御　増又棃一名快果一名玉乳¶
一名蜜父三輔黄圗名含消棃大如五升器入口即消¶
　又乳棃出宣城皮厚肉實味甘鵝棃出河南北州郡¶
<pb:KR3k0055_WYG_405-26a>¶
味差短　又紫棃花以秋日開紅色　西京雜記曰上¶
林苑有紫棃青梨大谷棃縹葉棃芳棃細葉棃金葉棃¶
紫條梨瀚海棃東王棃俱出海中　原毛詩曰蔽芾甘¶
棠勿翦勿伐(注曰棠杜也一/名棃而小也)　増山海經曰洞庭之中¶
其木多棃　原魏文詔曰真定御棃大若拳甘若蜜脆¶
若&KR0466;可消煩釋䬼(一畞/反)　潘岳閒居賦曰張公大谷之¶
棃　増孫楚秋賦曰紫棃甜脆　原何晏九州論曰安¶
定好棗中山好栗魏郡好杏河内好稻真定好棃　傅¶
<pb:KR3k0055_WYG_405-26b>¶
㢲七誨曰襄陽黄梨　増盧毓冀州論曰常山好梨地¶
産不為無珍¶
　　棃二¶
原尹喜内傳曰老子西逰省太真王母共食碧棃紫梨¶
　神異經曰東方有樹髙百丈敷張自輔葉長一丈廣¶
六尺名曰棃其子徑三尺剖之白如素食之為地仙可¶
入水火　洞冥記曰塗山之背棃大如升色紫千年一¶
花亦曰紫輕棃　辛氏三秦記曰漢武帝園一名樊川¶
<pb:KR3k0055_WYG_405-27a>¶
一名御宿有大梨如五升缾落地則破其主取者以布¶
囊盛之名含消棃　曹瞞傳曰王自漢中至洛陽起建¶
始殿使工蘇越往徙羙梨掘之根盡血出越白狀王躬¶
自視之以為不祥還遂寢疾　文士𫝊曰孔融年四嵗¶
與諸兄食棃輒取其小者人問其故答曰小兒法當取¶
小者　神仙傳曰介象為吳王所徴在武昌連求去不¶
許象言病帝以羙梨一奩賜之象死殯而埋之以日中¶
時死其晡時到建業以主所賜棃付守苑吏種之　増¶
<pb:KR3k0055_WYG_405-27b>¶
太平御覽曰魏武帝為兗州牧上書曰山陽郡有羙棃¶
謹上甘棃二箱　原晉令曰諸官秩棃守䕶者置吏一¶
人　晉書曰苻雙據上邽苻柳據蒲坂叛於堅苻武據¶
安定並應之將共戕長安堅遣諭之各齧棃以為信皆¶
不受命　増世說曰道安公講僧常數百習鑿齒嘗餉¶
十棃值講安公便於座中手自剖分梨盡人徧都無頗¶
　又曰桓南郡每見人不快輒瞋云君得哀家梨頗復¶
蒸食否舊說秣陵有哀仲家棃甚羙大如升入口消釋¶
<pb:KR3k0055_WYG_405-28a>¶
言愚人不别味得好棃而蒸食之也　齊書曰扶桑國¶
有赤棃經年不壊　原幽眀録曰成彪兄喪晝夜哭泣¶
兄提二升酒一盤棃就之引酌相勸彪問畧答彪悲咽¶
問兄今在天上福多苦少久弗應肅然無言瀉餘酒著¶
甌中挈甖而去　永嘉記曰青田邨人多種棃有一株¶
名曰官棃一圍五寸以供獻名御棃　南康記曰歸田¶
石城内有棃熟人食其實任意取足持歸家人噉輒病¶
或顛仆失徑亡命味似秋棃　増唐書曰崔逺文才清¶
<pb:KR3k0055_WYG_405-28b>¶
麗風神峻整當時目為飣坐棃言席上之珍　鄴侯别¶
𫝊曰唐肅宗嘗夜坐召潁王等三弟同於地爐坐罽毯¶
時李泌絶粒上自燒二棃以賜之潁王等曰陛下恩渥¶
先生如此臣等聨句以為他年故事潁王曰先生年㡬¶
許顔色如童兒信王曰夜枕九仙骨朝披一品衣一王¶
曰不食千鍾粟惟餐兩顆棃上曰天生此間氣助我化¶
無為　地里志曰河中府土貢鳳棲棃　金鑾宻記曰¶
九仙殿銀井有棃二株枝葉交結宫中呼為雌雄梨¶
<pb:KR3k0055_WYG_405-29a>¶
洛陽伽藍記曰報徳寺有含消棃重六斤從樹投地盡¶
化為水　唐餘録曰洛陽棃花開時人多擕酒樹下謂¶
為棃花洗妝宴　湘山野録曰李建勲罷相出鎮豫章¶
一日遊西山田間茅舍有老叟教數村童公觴於其廬¶
連食數梨賔僚有曰梨號五蔵斧斤不宜多食叟歎曰¶
鶡冠子五蔵斧斤乃别離之離非謂棃也蓋離别則殘¶
賊胷懐有若刀斧因就架取鶡冠子呈之公大歎服¶
長慶集曰杭州俗釀酒趁梨花開時熟號棃花春故杭¶
<pb:KR3k0055_WYG_405-29b>¶
州春望詩曰紅袖織文誇柿蔕青旗酤酒趁棃花¶
　　棃三¶
原真定　廣都(並詳/棃一)　靈闗　御宿(上見謝朓謝棃/啓  下詳棃二)¶
増帶雨　送春(白居易詩曰玉容寂莫涙䦨干棃花一/枝春帶雨  杜牧詩曰棃花獨送春)¶
　原大谷　鉅野(並詳/梨一)　生𤣥圃　種青田(上見王讃/棃頌  下)¶
(詳棃/二)　甘香　津潤(韓子曰夫樹柤棃橘柚者食之則/甘齅之則香  左思蜀都賦曰紫)¶
(梨津潤榛/潤罅發)　増可口　同心(莊子曰三王五帝之禮義/法度不同譬其猶樝梨橘)¶
(柚邪其味相反而皆可於口心段龜龍涼州記曰/呂光時燉煌太守宋歆獻同  之梨  見天中記)　壓¶
<pb:KR3k0055_WYG_405-30a>¶
帽　洗妝(俱詳/梨二)　粉棠雪浪　冷艶靚妝(周羙成詠棃/花詞雪裏翻)¶
(空粉堂縞夜妝東坡詩冷豔不/饒梅共色靚  長與月為隣)　解煩消䬼(音/眷)　敲齒¶
沃心(上詳梨一液辛寅遜詩曰嚼處春冰敲齒/冷咽時雪  沃心寒  俱見山堂肆考)　玉漿¶
　瓊汁(上見丁晉公詩/下見楊誠齋詩)　貢花　接桑(西路產棃處用/刀去皮切作瓣)¶
(子以火焙乾謂之棃花嘗充貢獻實為佳果中之㝡/花木考曰接棃於桑則脆而味甘  俱見彚苑詳注)¶
　　棃四¶
原元光(漢武内傳内太上/之藥果有元光棃)　增溶溶院落(古詩曰棃花/院落溶溶月)¶
(栁絮池塘/澹澹風)　露重濕花(白居易詩曰風/來露重梨花濕)　原等千戸侯¶
<pb:KR3k0055_WYG_405-30b>¶
(漢書曰淮北滎南河濟之間千/樹棃此其人皆與千戸侯等)¶
　　棃五¶
原詩梁沈約西地梨詩曰列茂河陽苑蓄紫濫觴隈飜¶
黄秋沃若落素春徘徊　又應詔詠梨詩曰大谷來既¶
重岷山道又難摧折非所希但令入玉盤　劉孝綽於¶
座應令詠棃花詩曰玉壘稱津潤金谷詠芳菲詎匹龍¶
樓下素葉映華扉雜雨疑霰落因風似蝶飛豈不憐飄¶
墜願入九重闈　後梁宣帝大梨詩曰大谷常流稱南¶
<pb:KR3k0055_WYG_405-31a>¶
荒本足珍緑葉已承露紫實復含津　増唐皇甫冉和¶
王給事維禁省棃花詠詩曰巧解逢人笑還能亂蝶飛¶
春風時入户㡬片落朝衣　李嶠詠棃詩曰擅羙元光¶
側傳芳瀚海中鳳文疎象郡花影麗新豐色對瑶池紫¶
甘依大谷紅若令逢漢主還冀識張公　韓愈詩曰桃¶
溪惆悵不能過紅艷紛紛落地多聞道郭西千樹雪欲¶
将君去醉如何　宋文同詩曰寒食北園春已深梨花¶
滿枝雪圍徧青春每向風外得秀豔應難雪中見　歐¶
<pb:KR3k0055_WYG_405-31b>¶
陽修千葉紅棃花詩曰紅棃千葉愛者誰白髮郎君心¶
好竒徘&KR0422;繞樹不忍折一日千帀看無時夷陵寂莫千¶
山裏地逺氣偏時節異愁煙苦霧少芳菲野卉蠻花鬭¶
紅紫可憐此樹生此處髙枝絶艶無人顧春風吹落復¶
吹開山鳥飛來自飛去根盤樹老㡬經春真賞今纔遇¶
使君風輕絳雪尊前舞日暖繁香露下聞從來竒物產¶
天涯安得移根植帝家猶勝張騫為漢使殷勤西域徙¶
榴花　丁謂詩曰𤣥圃雲腴滋絳質上林風御獵清香¶
<pb:KR3k0055_WYG_405-32a>¶
尋芳尚意瓊為樹蠲渴應知玉有將　蘇軾詩曰梨花¶
澹白柳深青柳絮飛時花滿城惆悵東籬一枝雪人生¶
能得㡬清眀　陸㳺詩曰嘉陵江色嫩如藍鳳集山光¶
照馬銜楊柳棃花迎客處至今詩夢到城南　金元好¶
問棃花詩曰棃花如静女寂莫出春暮春工惜天真玉¶
頰凌風露素月澹相映蕭然見風度恨無塵外人為續¶
雪香句孤芳忌太潔莫遣凡卉妬　眀文嘉詩曰翦水¶
凝霜妬蝶羣曲闌風味玉清温粉痕浥露春含淚夜色¶
<pb:KR3k0055_WYG_405-32b>¶
籠煙月斷䰟十里香雲迷短夢誰家細雨鎻重門洗裝¶
見說清眀近旋典春衣置酒尊¶
増賦唐盧照隣病棃樹賦并序曰癸酉之嵗余卧病於¶
長安光徳坊之官舍父老云是鄱陽公主之邑司昔公¶
主未嫁而卒故其邑廢時有處士孫君思邈居之君道¶
洽今古學有數術髙談正一則古之蒙莊子深入不二¶
則今之維摩詰及其推歩甲子度量乾坤飛錬石之竒¶
洗胃腸之妙則又甘公洛下閎安期先生扁鵲之儔自¶
<pb:KR3k0055_WYG_405-33a>¶
云開皇辛酉嵗生今年九十二矣詢之郷里咸云數百¶
嵗人矣共語周齊間事歴歴如眼見以此參之不啻百¶
嵗人也然猶視聴不衰神形甚茂可謂聡眀博逹不死¶
者矣余年垂强仕則有幽憂之疾椿菌之性何其遼哉¶
於時天子避暑甘泉邈亦徴詣行在余獨卧兹邑閴寂¶
無人伏枕十旬閉門三月庭無衆木唯有病棃一樹圍¶
纔數握髙僅盈丈花實顦顇似不任乎嵗寒枝葉零丁¶
絶有意乎朝暮嗟乎同託根於膏壤俱禀氣於太和而¶
<pb:KR3k0055_WYG_405-33b>¶
修短不均榮枯殊貫豈賦命之理得之自然將資生之¶
化有所偏及樹猶如此人何以堪有感於懐賦之云爾¶
天象平運方祗廣植挺芳桂於月輪横扶桑於日域建¶
木聳靈丘之上蟠桃生巨海之側細枝葉連洪柯條直¶
齊天地之一指任烏兎之棲息或垂隂萬畝或結子千¶
年何偏施之雨露何獨厚之風煙愍兹珍木離離幽獨¶
飛茂實於河陽𫝊芳名於金谷紫澗稱其殊㫖元光表¶
其仙族爾生何為零丁若斯無榱桷之可用無棟梁之¶
<pb:KR3k0055_WYG_405-34a>¶
可施進無為於斤斧退無競於班倕無庭槐之生意有¶
巖桐之死枝爾其髙纔數仞圍僅盈尺修幹罕雙枯條¶
每隻葉病多紫花凋少白夕鳥怨其巢危秋蟬悲其翳¶
窄怯衝飈之揺落忌炎景之臨廹既而地歇蒸霧天收¶
曜靈西秦眀月東井流星顦顇孤影徘&KR0422;直形狀金莖¶
之的的疑石柱之亭亭若夫西海夸父之林南海蚩尤¶
之樹莫不摩霄拂石藏雲吐霧則有橋邊朽柱天上靈¶
查年年嵗嵗無葉無花榮辱兩齊吉凶同軌寜守雌以¶
<pb:KR3k0055_WYG_405-34b>¶
外喪不修襮而内否亦猶縱酒髙賢佯狂君子為其脗¶
合置其憂喜生非我生物謂之生死非我死谷神不死¶
混彭殤於一觀庶筌蹄於兹理¶
増歌唐王建夢看棃花雲歌曰薄薄落落霧不分夢中¶
唤作棃花雲瑶池水光蓬萊雪青葉白花相次發不從¶
地上生枝柯合在天頭繞宫闕天風微微吹不破白艶¶
却愁春涴露玉居綵女齊看來錯認仙山鶴飛過落英¶
散粉飄滿空梨花顔色同不同眼穿臂短取不得取得¶
<pb:KR3k0055_WYG_405-35a>¶
亦如從夢中無人為我解此夢棃花一曲心珍重¶
原頌晉王讃棃樹頌曰太康十一年棃樹四枝與中枝¶
合生於囿皇太子令侍中頌之嘉木時生瑞我皇祚修¶
幹外揚隆枝内附翼翼皇儲克光其敬神啓其和人隆¶
其盛降自𤣥圃合體連性時惟令月躬親北林樂在同¶
人如蘭如金木之期應乃同其心同心之生啓自神眀¶
在心斯動於言斯形先民有則稱詩表情惟永作歌以¶
休厥靈¶
<pb:KR3k0055_WYG_405-35b>¶
原賛宋孝武帝棃花贊曰沃瘠異壤舒慘殊時惟氣在¶
春具物含滋嘉樹之生於彼山基開榮布采不離塵緇¶
原啓齊謝朓謝隋王賜紫棃啓曰味出靈闗之隂㫖介¶
玉津之澨豈徒真定歸美大谷滋慚將恐帝臺妙棠安¶
期靈棗不得孤擅玉盤獨甘仙席雖秦君傳器漢后推¶
餐望古可儔於今何答　梁庾肩吾謝賚棃啓曰睢陽¶
東苑子圍三尺新豐箭谷枝懸六斤未有生因粉水產¶
自銅丘影連鄧橘林交苑柿逺薦中㕑爰頒下室事同¶
<pb:KR3k0055_WYG_405-36a>¶
靈棗有願還年恐似仙桃無因留核¶
　　甘一¶
増格物叢話曰柑者橘之屬滋味甘美特異者也有黄¶
赬二色赬者謂之壺柑即乳柑惟泥山為最地不彌一¶
里所產柑其大徑六寸皮厚而珍脈不粘瓣食不留滓¶
一顆核一二間有全無者生枝柑郷人以其耐久留之¶
枝上俟味變甘帶葉而折故名焉今温福州江陵天台¶
處產之　本草曰酸者名胡甘　原古今注曰甘實形¶
<pb:KR3k0055_WYG_405-36b>¶
如石榴者亦謂之壺甘　盛𢎞之荆州記曰宜都郡舊¶
江北甘園名宜都甘　郭義恭廣志曰有甘一核有成¶
都平帶甘大如升色蒼黄犍為南安縣出黄甘　增又¶
曰新州出變甘有包大於升者且皮薄如洞庭之橘餘¶
甘之所不及傳云移植數百里外形味俱變因以為名¶
亦如橘踰淮為枳乃水土異也　又曰有生枝柑有乳¶
柑有海紅柑有衢柑品雖不同而温台之柑最良嵗充¶
上貢焉柑之大者擘破氣如霜霧故杜詩破柑霜落爪¶
<pb:KR3k0055_WYG_405-37a>¶
是也　雲南志曰雲南北勝州有獅頭柑狀如獅頭而¶
色黄有大如椀者其味最甘　原神異經曰東方裔外¶
有建春山其上多柑　崔寔政論曰橘柚之實堯舜所¶
不常御山龍華蟲帝王不以為䙝服今之臣妾皆餘黄¶
柑而厭文繡者蓋以萬數矣¶
　　甘二¶
増異聞録曰漢武帝時董元素來自江南上召見夜與¶
語曰聞公有神術今江南柑橘正熟公能致否對曰請¶
<pb:KR3k0055_WYG_405-37b>¶
安一盒於榻前數刻忽有微風入簾啓盒柑滿其中奏¶
云此江陵支縣柑也他處恐來遲帝嘗之驚歎　原謝¶
承後漢書曰丹陽張盤字子石為廬江太守潯陽令嘗¶
餉一奩柑其小男年七嵗就取一枚盤奪其柑外卒以¶
兩枚與之盤奪兒柑鞭卒曰何故行賂於吾子　晉書¶
曰王羲之嘗抱弱孫逰觀有一味柑剖而分之以娱目¶
前　増郭子曰王丞相導性儉嗇帳下甘果盈溢渉春¶
壊爛　右軍帖曰奉柑三百果霜未降不能佳　晉令¶
<pb:KR3k0055_WYG_405-38a>¶
曰閬中縣置守黄甘吏一人　湘州記曰州故大城内¶
有陶侃廟地是賈誼故宅誼時種柑猶有存者　宋書¶
曰彭城王義康時四方獻饋皆以上品薦義康而以次¶
者供御上嘗以冬月噉甘歎其味並劣義康在坐曰今¶
年甘殊有佳者遣人還東府取甘大三寸　梁書曰呂¶
僧珍既有大勲任總心膂性甚恭慎當直禁中盛暑不¶
敢解衣每侍御座屏氣鞠躬飲食未嘗舉箸醉後取一¶
柑食武帝笑曰卿今日便是大有所進禄外令月給錢¶
<pb:KR3k0055_WYG_405-38b>¶
十萬　隋史曰隋文帝嗜甘蜀州摘黄甘皆以蠟封蔕¶
獻日久猶鮮　原襄陽記曰李衡字叔平於武陵龍陽¶
洲上種甘千樹臨終敕其子曰龍陽洲裏有千頭木奴¶
嵗得絹數千匹　述異記曰南陽郡東望山有人入山¶
山頂有果林衆果畢植行列整齊如人工甘正熟三人¶
共食致飽訖懐二枚欲以示人聞雲中語云催放雙柑¶
乃聽汝去　増唐史曰開元中有神仙持羅浮柑子種¶
於南樓寺其後常資進獻至幸蜀幸奉天之嵗皆不結¶
<pb:KR3k0055_WYG_405-39a>¶
實　又曰荆州進黄柑帝以紫帕包賜蕭嵩　新唐書¶
曰益州嵗進柑子皆以紙裹之他時長吏嫌不敬袋以¶
細布既而恐柑子為布所損每懐憂懼俄有御史甘子¶
布至長吏以為推布裹柑事懼曰果為所推及子布到¶
驛長吏敘以布裹柑子為敬子布初不知之久而方悟¶
聞者莫不大笑　開元遺事曰眀皇食柑凡千餘枚皆¶
缺一瓣問進柑使者云中途嘗有道士齅之蓋羅公逺¶
也　東坡集曰安定郡王以黄柑釀酒名曰洞庭春色¶
<pb:KR3k0055_WYG_405-39b>¶
　桯史曰戎州有蔡次律者家於近郊山谷嘗過之延¶
以飲有小軒極華潔檻外植柑子數株因乞名焉題之¶
曰味諫後王子予以橄㰖遺山谷有詩曰方懐味諌軒¶
中果忽見金盤橄㰖來想共餘甘有𤓰葛苦中真味晩¶
方囘時盖徽宗始登極國論稍還是以有此句云¶
　　甘三¶
原平蔕　圎實(上詳甘一霜胡濟甘賦曰三秋迭/運初寒履  壺形既兆圎實一煌)　披¶
黄包　系丹實(潘安仁賦曰披黄苞以授甘實劉/韶甘賦曰豊條翠葉系以丹)　西¶
<pb:KR3k0055_WYG_405-40a>¶
平更生　東望共食(范寗表曰南昌令解列西平里有/一甘樹枯死一年後以今年更生)¶
(枝葉豐茂今多少/作子  下詳甘二)　若菱花　侔萍實(上見胡濟黄柑/賦  下見謝恵)¶
(連甘/賦)　超玉果　若金璫(上見胡濟甘賦/下見謝恵連賦)　増蠟封¶
布裹(俱詳/甘二)　上元宴　春日携(東坡詩注唐故事賜近/臣黄甘以黄羅包之人)¶
(各二枚上元以黄甘遺近臣謂之傳甘宴聽雜記戴顒/字仲若春日攜雙柑斗酒人問何之曰往  黄鸝聲)¶
　金衣爛日　素質凌霜(天寳年宰臣賀蓬莱宫甘子/結實表緑蔕含霜芳流綺殿)¶
(金衣爛日色麗彤庭/  下詳謝恵連賦)　甘踰石蜜　寒比蔗漿(上見梁/皇太子)¶
(表禹下見/劉  錫表)　珍果　嘉實(歐陽修云歸田録載其香清/味羙置之尊俎間光彩灼爍)¶
<pb:KR3k0055_WYG_405-40b>¶
(如金彈丸誠珍果也/  下詳梁宗炳頌)¶
　　甘四¶
増祠用(盧諶祭法曰/冬祠用甘)　登俎(杜甫詩曰登/俎黄柑重)　渴者思(張/載)¶
(詩曰三巴黄/甘渴者思)　天恩賜(孔坦表曰天恩例賜/靈酒黄柑不勝受遇)　遺細君¶
(蘇軾詩曰歸來一㸃殘/燈在猶有傳柑遺細君)¶
　　甘五¶
原詩梁徐陵詠甘詩曰朱實挺荆南苞品擅珍淑上林¶
雜嘉樹江浦間修竹萬里擬封家千株挺荆國緑葉萋¶
<pb:KR3k0055_WYG_405-41a>¶
以布素榮芬且郁得陳終宴歡良垂雲雨育　増唐杜¶
甫詩曰岑寂雙柑樹婆娑一院香交柯低几杖垂實礙¶
衣裳滿嵗如松碧同時待菊黄㡬囘霑葉露乗月坐胡¶
床　又曰春日晴江岸千柑二頃園青雲羞葉密白雪¶
避花繁結子隨邊使開筒近至尊後於桃李熟終得獻¶
金門　柳宗元詩曰手種黄柑三百株春來新葉徧城¶
隅方同楚客憐皇樹不學荆州利木奴㡬嵗花開聞噴¶
雪何人摘實見垂珠若教坐待成林後滋味還堪養老¶
<pb:KR3k0055_WYG_405-41b>¶
夫　宋蘇軾詩曰侍史傳柑至帝傍人間草木盡天漿¶
寄與維摩三十顆不知簷蔔是餘香　又曰一雙羅帕¶
未分珍林下先嘗媿逐臣露葉霜枝翦寒碧金盤玉指¶
破芳辛清泉䔩䔩先流齒香霧霏霏欲噀人座客殷勤¶
為收子千奴一掬為吾貧¶
原賦晋胡濟黄甘賦曰惟江南之竒果資天地之正陽¶
生殊方之妙域植朱島之遐郷處漢之南背江之隂左¶
協蘭臯右接桂林帶激水之清流向崇山之髙岑三秋¶
<pb:KR3k0055_WYG_405-42a>¶
迭運初寒履霜照耀原隰䕃映林荒若菱華之繡綺井¶
燭龍之銜金璫　劉瑾甘樹賦曰伊冥造之緜緜兮纚¶
羣象於成遇嗟卉草之森秀兮將歸羙於甘樹誕寄生¶
於南楚兮播萬里而東布浸冷泉以揺根兮竦逸條以¶
承露結密葉以舒䕃兮滌&KR0655;塵以開素仰清氣以旭晨¶
兮流恵飈於薄暮雖飛榮於園沼兮契巒松之貞趣時¶
屢遷而彌真兮凌寒暑而一度　宋謝恵連甘賦曰嘉¶
寒園之麗木羙獨有此貞芳質葳㽔而懐風性耿介而¶
<pb:KR3k0055_WYG_405-42b>¶
&KR0466;霜擬夕霞以表色指朝景以齊圎侔萍實乎江介超¶
玉果於崑山傾子節兮湘之區承君玩兮堂之隅濯雨¶
兮冒霜長無絶兮芬敷¶
原贊晉王升之甘橘賛曰節重履險操貴有恒二樹保¶
榮四運齊能在質為羙於味斯𢎞異分南域北則枳橙¶
原頌梁宗炳甘頌曰煌煌嘉實磊如景星南金其色隋¶
珠其形¶
増表梁皇太子謝甘表曰甘踰石蜜味重金衣暉章縹¶
<pb:KR3k0055_WYG_405-43a>¶
李豈止稱於晉世上林羙棗非獨髙於漢日　唐宰臣¶
謝眀皇賜甘表曰雨露所均混天區而齊被草木有性¶
憑地氣以潛通故兹江外之珍果為禁中之佳實　唐¶
劉禹錫謝甘子表曰甘踰萍實剖食既同於楚謡寒比¶
蔗漿析酲何慙於漢使¶
原啓梁劉孝儀謝晉安王賜甘啟曰便得削彼金衣咽¶
兹玉液甘踰萍實冷亞氷壺立消煩䬼頓除酩酊近嗤¶
齊相進不剖之實逺笑魏君逢裂牙之味　庾肩吾謝¶
<pb:KR3k0055_WYG_405-43b>¶
湘東王賚甘啟曰𫝊名地里逺自武陵之洲族茂神經¶
遥聞建春之嶺王逸為賦取對荔枝張衡制辭用連石¶
蜜足使萍實非甜蒲萄猶䬼¶
増𫝊宋蘇軾黄甘陸吉𫝊曰黄甘陸吉者楚之二髙士¶
也黄隠於泥山陸隠於蕭山楚王聞其名遣使召之陸¶
吉先至賜爵左庻長洞庭君尊寵在羣臣右久之黄甘¶
始來一見拜温尹平陽侯班視令尹吉起隠士與甘齊¶
名入朝久尊貴用事一旦甘位居上心銜之羣臣皆疑¶
<pb:KR3k0055_WYG_405-44a>¶
之㑹秦遣蘇軫鍾離意使楚召燕章華臺羣臣皆與甘¶
坐上坐吉咈然謂之曰請與子論事甘曰唯唯吉曰齊¶
楚約西擊秦吾引兵踰闗身犯霜露與枳棘最下者同¶
甘苦率家奴千人戰季洲之上拓地至漢南而歸子功¶
孰與甘曰不如也曰神農氏之有天下也吾剥膚剖肝¶
怡顔下氣以固蔕之術獻上主喜之命注記官陶𢎞景¶
狀其方畧以付國史出為九江守宣上徳澤使童兒亦¶
懐之子才孰與甘曰不如也吉曰是二者皆居吾下而¶
<pb:KR3k0055_WYG_405-44b>¶
位居上何也甘徐應曰君何見之晩也每嵗太守勸駕¶
乗傳入金門上玉堂與虞荔申梠梅福棗嵩之徒列侍¶
上前使數子者口快舌縮不復上齒牙間當此之時屬¶
之於子乎屬之於我乎吉黙然良久曰屬之於子矣甘¶
曰此吾之所以居子之上也於是羣臣皆伏嵗終吉以¶
疾免更封甘子為穰侯吉之子為下邳侯穰侯遂廢不¶
顯下邳以羙湯藥官至陳州治中¶
増雜文韓彦直真柑録曰柑别種有八橘别種為十四¶
<pb:KR3k0055_WYG_405-45a>¶
橙别種為五凡其類合二十有七而乳柑為第一故溫¶
人謂乳柑為真柑謂他皆若假設者而獨真柑為柑爾¶
且溫數邑俱種柑而出泥山者尤傑然推第一予北人¶
安得所謂泥山者而啗之又故事太守者不得出城從¶
逺逰無因領客入泥山香林中泛酒其下而客乃遺予¶
泥山柑因為之譜　眀劉基賣柑者言曰杭有賣果者¶
善藏柑渉寒暑不潰玉質而金色置於市價十倍人争¶
鬻之予貿得其一剖之如有煙撲口鼻視其中則乾若¶
<pb:KR3k0055_WYG_405-45b>¶
敗絮予怪而問之曰若所市於人者將以實乾豆奉祭¶
祀供賔客乎將&KR0247;外以惑愚瞽也甚矣哉為欺也賣者¶
笑曰吾業是有年矣吾業頼是以食吾軀吾售之人取¶
之未嘗有言而獨不足子所乎世之為欺者不寡矣而¶
獨我也乎吾子未之思也今夫佩虎符坐臯比者洸洸¶
乎干城之具也果&KR0014;授孫吳之畧耶峨大冠拖長紳者¶
昂昂乎廟堂之器也果能建伊臯之業耶盗起而不知¶
禦民困而不知救吏姦而不知禁法壊而不知理坐縻¶
<pb:KR3k0055_WYG_405-46a>¶
　廩粟而不知恥觀其坐髙堂騎大馬醉醇醴而飫肥鮮¶
　者孰不巍巍乎可畏赫赫乎可象也又何徃而不金玉¶
　其外敗絮其中也哉今子是之不察而以察吾柑予黙¶
　然無以應退而思其言類東方生滑稽之流豈其憤世¶
　疾邪者耶而託於柑以諷耶¶
　¶
　¶
　¶
<pb:KR3k0055_WYG_405-46b>¶
　¶
　¶
　¶
　¶
　¶
　¶
　¶
御定淵鑑類函卷四百¶
