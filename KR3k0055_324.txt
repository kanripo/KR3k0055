# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.338496
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百十九
<pb:KR3k0055_WYG_324-1a>¶
　欽定四庫全書¶
御定淵鍳類函卷三百十九¶
　　道部二(道士/圗籙)　(飬生/法術)　(丹藥/齊物)¶
　　　道士一¶
　原太霄琅書經曰人行大道號曰道士士者何理也事¶
　也身心順理惟道是從從道為事故稱道士　陸法師¶
　曰凡道士道徳為父神明為母清浄為師太和為友大¶
　戒三百以杜未兆之禍威儀三千以興自然之福　増¶
<pb:KR3k0055_WYG_324-1b>¶
　老子立徳經曰道士有上中下深于道多者名上座¶
　辨惑論曰道家方術濁穢不清乃扣齒為天鼓咽唾為¶
　醴泉馬屎為靈薪老䑕為芝藥資此求道焉能得乎¶
　破邪論曰喚婦女為朱門呼丈夫為玉柱口唾為玉液¶
　　又曰火仙外道名吉波頭水仙外道名夷叔羅　辨¶
　正論曰自黄老風澆容服亦變非道非俗諺號閹人善¶
　詛善罵古名鬼卒其救苦也則觧髪繫頸以䋲自縛牛¶
　糞塗身互相鞭打其法律也若失符籙則倒銜手板逆¶
<pb:KR3k0055_WYG_324-2a>¶
風掃地楊枝百束自斫自負盜章奏也則匍匐灰獄背¶
負水漚責罰尤重同奴隸之法罪譴銜伏比畜生之類¶
　蘇軾曰夢一道士羽衣蹁躚¶
　　道士二¶
原樓觀本記曰周穆王好神仙因尹真人軌草制樓觀¶
遂召幽逸之人置為道士　又曰平王東遷洛邑又置¶
道士七人漢明帝永平五年置三十七人晉恵帝度四¶
十九人給户三百後魏武帝為九州置壇又度三十五¶
<pb:KR3k0055_WYG_324-2b>¶
人文帝幸雍謁陳熾法師置道士五十人　三洞道科¶
曰道士有五一天真道士髙元皇人之流也(袪惑論曰/鬰華子廣)¶
(成子紫府先生中黄真/人河上丈人亦是也)二神仙道士杜沖尹軌之例也¶
(袪惑論曰赤松子鬼谷子劉叔卿樂子/長安期先生王方平魯女生亦是也)三山居道士許¶
由巢父之比也(袪惑論曰王倪善卷東/園公甪里先生亦是也)四出家道士宋¶
倫彭諶之匹也(袪惑論曰杜沖彭宗王探封君達/王子年陳寳熾李順興亦是也)五在¶
家道士黄瓊籛鏗之倫也　増真誥曰張陵字輔漢沛¶
國豐人也本大儒晩學長生之道得九鼎丹經聞蜀中¶
<pb:KR3k0055_WYG_324-3a>¶
多名山乃入鶴鳴山著道書二十篇仙去　集仙錄曰¶
張天師道陵隐龍虎山修三元黙朝之道得黄帝龍虎¶
中丹之術丹成服之能分形散景天師自鄱陽入嵩髙¶
山得隐身制命之術　正一經曰陵學道于蜀鶴鳴山¶
時蜀中人鬼不分灾疾競起感太上老君䧏授正一盟¶
威法始分人鬼置二十四治至今民受其福有戒鬼壇¶
見在　神仙傳曰陵七試弟子與趙昇王長三人皆白¶
日沖天而去衆弟子仰視之久乃沒于雲霄也　仙鑑¶
<pb:KR3k0055_WYG_324-3b>¶
曰上清真人符令玉女二人引陵與夫人雍氏于雲䑓¶
峯白日昇天　笑道論曰張陵子衡為係師衡子魯為¶
嗣師號曰三師三人之妻為夫人皆云白日昇天　真¶
誥曰張鎮南在北洞北石壇上燒香禮拜因伏而不起¶
遂乃夜觧明旦視之形如生此壇今猶存　仙鑑曰衡¶
以真人之法付係師與妻盧氏得道陽平山白日飛昇¶
　又曰曺操西征魯以手板畫地成河兵不得渡使者¶
以水師至岸魯以手板盖其河水中輙出髙峯兵不能¶
<pb:KR3k0055_WYG_324-4a>¶
進曹公遣使封之不受後修煉白日乗龍昇天　江表¶
傳曰孫䇿欲斬道士于吉諸将勸之䇿曰昔南陽張津¶
為交州刺史捨前聖訓典廢漢家法律嘗着絳帕蒙頭¶
鼓琴燒香讀邪俗道書云以助化卒為南夷所殺此甚¶
無益諸君但未悟耳　通鑑宋營陽王紀曰嵩山道士¶
冦謙之修張道陵之術自言嘗遇老君降命謙之繼道¶
陵為天師魏主起天師道塲重壇五層給道士一百二¶
十人衣食每月設厨㑹數千人　唐睿宗紀曰上召天¶
<pb:KR3k0055_WYG_324-4b>¶
台道士司馬承禎問以隂陽數術　通鑑曰睿宗崩以¶
上女萬安公主為女冠欲以追福　又曰天寳三載楊¶
妃乞為女冠號太真　又曰賀知章遷秘書監請為道¶
士還郷里詔賜鏡湖剡川一曲　又曰唐武宗㑹昌六¶
年上受三洞法籙于衡山道士劉元静　廬山記曰唐¶
保大中道士譚紫霄賜號金門羽客亦曰元流真侣¶
又曰唐代宗時李泌乞為道士賜紫衣　又曰葉法善¶
授銀青光祿大夫葉静能入直翰林為國子祭酒¶
<pb:KR3k0055_WYG_324-5a>¶
　　道士三¶
原素劵　赤明(太上丹簡墨録經曰若受法位至真一/及太乙素劵之號可署先生之位  靈)¶
(寳五鍊經曰昔赤明天中道士鄭仁安功徳未滿死于/長桑北戎之阿𤣥和先生于此五鍊生尸之符鬰然而)¶
(起為上宫/南帝老君)　悟師　無友(太平經曰悟師一人教十弟/子十以教百百以教千千以)¶
(教萬王真誥曰李少君口訣云道士去世/不事  侯是無君也塊然獨立是無友也)　稷丘　鬼¶
谷(列仙傳曰稷丘公者太山下道士漢武帝東廵狩乃/冠章甫衣黄衣擁琴来迎帝曰勿上必傷指帝上左)¶
(指折為丘公立祠/  下詳道士二)　𤣥黄　青赤(洞真隐𤣥玉晨金華/玉經曰朱字鳳文明)¶
(光映軒上座𤣥黄中序天真為龜山元錄經曰皇/上萬始先生秋三月則化形  青赤紫三色之光)　三¶
<pb:KR3k0055_WYG_324-5b>¶
景　二暉(太上八素真經曰凡遵三景稱三景弟子已/度三人付師友已従傳授得稱三景法師)¶
(上清紫晨君經曰上皇先生紫/晨君盖二暉之𦙍結玉晨之精)　東園公　西門恵(史/記)¶
(曰東園公綺里季夏黄公甪里先生四皓也詳道士二/  又曰道士西門恵知王莽之将終劉氏復為天子)¶
　觀心　占色(王逺字方平常䧏蔡經家須㬰麻姑至/騎従半于方平麻姑手爪如鳥經私心)¶
(曰背癢時得搔之佳也方平曰姑神人汝何謂其爪可/搔背邪遂鞭之經願從方平學道方平使背立從後觀)¶
(之曰心邪不可教之仙道遂授度世術見抱朴子曰吴/大帝時蜀中有李阿者穴居不食累世  之號曰百嵗)¶
(翁人往問事但占阿顔色若欣然則事吉惨戚則凶含/笑則大慶微歎則深憂如此之候未嘗不審也一旦忽)¶
(去不知/所之)　迎母　遣妻(嚴寄之字静處丹陽句容人為/道士事親至孝住石渚觀母老)¶
<pb:KR3k0055_WYG_324-6a>¶
(不敢逺離乃迎母于觀邉立小屋以盡温清母終毁瘠/過禮識者嘉之  許邁字叔元志求仙道先娶呉郡孫)¶
(宏女為妻邁居臨安山中為書謝遣其妻云欲聞懸霤/之響山鳥之音以為簫韶九成不能勝也偶景青䓤之)¶
(下棲息巖岫之室以為殿堂廣厦不能過也/情願所終志絶于此吾其去矣長别離矣)　貴人¶
給户(洞淵經云道士貴人悉天/上来也  下詳道士一)　増玉局　金門(城都/有玉)¶
(局觀東漢永夀元年李老君與張道陵至此有局脚玉/床自地而出老君昇坐為道陵説南北斗經既去而座)¶
(隐洞中因成洞穴故以玉局/名之  金門羽客詳道士二)　贈鵞　索象(仙傳拾遺/曰道士管)¶
(霄霞籠紅鵞一雙遺王羲之請書黄庭經曰此鵞乃仙/鵞也後果飛昇去  續博物志曰唐李徳裕好餌雄朱)¶
(有道士李終南笑曰此是世間凡火服之反促夀因出/一玉象状如拳曰此可求勾漏瑩徹者為餌燃香致象)¶
<pb:KR3k0055_WYG_324-6b>¶
(鼻下勿令婦人雞犬見之三五日象自服之即復吐出/乃可服此火玉太陽之精凝結已三萬年以相公好道)¶
(因以奉借又出金象云此是雄者貴其相伴不爾玉象/飛去徳裕服之顔面愈少乃于都下採聘名姝至百不)¶
(止由是象砂不復吐後南遷再遇道士道士怒甚索二/象是夕風雨濤瀬并作二象如團火自然飛出徳裕死)¶
(于朱/崖)　燒香　吞奕(上詳道士二嘗舒城人崔之道為/真源宫道士  見二仙人對奕與)¶
(一奕子令之道/吞之後尸觧)　擁琴　得劒(上詳稷丘注去龍逰崇/信宫道士酆  奢劉宋)¶
(初隐于處州之卯山一年天人謂曰石下有天/師佩劍去奢修錬三年果得之乃得道仙去)　飬雞¶
　畫牛(萬州城南有道士年九十九自言交趾人因渡/海船壊結庵于此飬一雞大如倒挂子日置枕)¶
(中啼即夢覺又畜一胡孫小如蝦蟇以線繫几案間道/士飯已即登几食其餘又有龜状如錢置合中時使出)¶
<pb:KR3k0055_WYG_324-7a>¶
(戲衣褶間僧恵洪見之戲曰公小人國中引道人也畫/處州道士范子珉嗜酒落魄譚人意外事多竒中善)¶
(牛徃訪郡人錢竿曰負公畫四軸故来相償畫成儼然/就逝将歛得片紙于席間書曰庚申日天帝召范子珉)¶
(盖其亡/日也)　置階　給俸(宋徽宗時置道階凡三十六級/道者有階始此  宋徽宗始給)¶
(道士俸道士/有俸始此)　金仙　玉真(唐景雲元年睿宗第八女/西成公主出家為女冠二)¶
(年改封為金仙為睿宗第九女昌隆公主/與西成並出家  女冠二年改封為玉真)　餐花　絶¶
粒(唐顔真卿麻姑壇記自麻姑發跡于兹嶺南真遺壇/于龜原花姑表異于井山今女道士黎瓊仙年八十)¶
(而容色益少曽妙行/夢瓊仙而餐花絶粒)　敲磬　進筝(唐項斯送宫人入/道詩願随仙女董)¶
(雙成王母前頭作伴行初戴玉冠多誤拜欲辭金殿别/稱名将敲碧落新齋磬却進昭陽舊賜筝日暮焚香繞)¶
<pb:KR3k0055_WYG_324-7b>¶
(壇上歩虚猶/作按歌聲)　篆八字　隔两塵(北夢𤨏言後唐清泰/中道士龎式于嵩陽)¶
(觀聚課有薛學士者因上山樵採見道士五人曵輕羅/羽帔身長大欲携同去薛辭之乃褫其衫背上朱篆一)¶
(行八字道士乘虚而去薛歸觀話其事無有識其篆者/  吳人丁約隐于卒伍韋子威師事之三日辭去約謂)¶
(子威曰郎君得道尚隔两塵言子威尚有两世/塵縁未滿也儒謂之世釋謂之刼道謂之塵)　歩虚¶
聲　回風術(吴苑記曰陳思王逰魚山聞巖裏有誦經/聲清逺寥亮因使觧音者寫之為神仙之)¶
(聲道士效之作歩虚聲王建詩曰道士寫将行&KR0148;法家/童授與歩虚詞  俞靈璝河間人入衡山九真觀修道)¶
(十餘年南嶽赤君授以回風術行之/二十年能坐見天下事如在掌中)　乞長生訣　合¶
大還丹(六帖周義山遇羨門子髙再拜乞長生訣羨門/子髙曰汝名在丹臺玉室何憂不仙  真仙傳)¶
<pb:KR3k0055_WYG_324-8a>¶
(有小還丹大還丹大還/丹者言其九轉循環也)¶
　　道士四¶
原善忍(靈寳五鍊經曰昔善忍國有/道士姓現字信然師無常)　句曲(真誥曰秦/孝王時道)¶
(士周大賔往句曲/山下種五果也)　刳心(求/道)　反性(遺形/反性)　給田(給田/令曰)¶
(道士受老子經以上道士給田/三十畝僧尼受經具戒准此)　置正(梁武帝天監二/年置大小道士)¶
(平昌孟景翼字道輔時為大正屢為國講説建安王偉/于座問曰道家經教科禁甚重老子二篇盟誓乃授豈)¶
(先聖之旨非凡所説邪翼曰崇秘嚴/科正宗妙化理在相成事非乖越)　華陽隐居(陶𢎞/景字)¶
(通明丹陽秣陵人自號華陽隐居常謂人曰我心恒如/懸鏡觸物不遺好行隂徳拯濟窮困合施諸藥逺近頼)¶
<pb:KR3k0055_WYG_324-8b>¶
(之/)　𤣥圃先生(薛玉字世寳沛國人梁時師𤣥圃先生/以文章見美善書翰嘗書一章于崇靈)¶
(觀省壁上/見者翫之)　結宇中茅(太平經曰蒋負義興人與晉陵/薛彪之為俗外之交去来茅山)¶
(有志栖托齊永明中陶隐居一遇便盡素契陶後觧/紱結宇中茅仍請負度嶺相就經典藥術常並論之)¶
撝船絶嶂(褚伯玉字元壉呉郡錢塘人初逰南岳路入/閩中飛湍走險伯玉泊舟晩瀬衝飇忽起山)¶
(水暴至激船上巔崩落絶嶂徒侣以為水漬縁阻尋/求見伯玉自若以小杖撝舟渉不測之泉衆駭服)¶
真籙　仙材　羽服　元宫　探元　飬素　性與道¶
俱　志以道寜　同塵和光　久視長生　心啓元闗¶
　品登仙籙　奉教元元　宅心清浄　名隸紫府¶
<pb:KR3k0055_WYG_324-9a>¶
心求元珠　得崆峒之道　與汗漫之逰　與道浮沉¶
　惟道是從¶
　　道士五¶
原詩周庾信道士歩虚詞曰洞靈尊上徳虞石㑹明真¶
要妙思𤣥絶虚無飬谷神丹丘乘翠鳳𤣥圃馭斑麟移¶
棃付苑吏種杏乞山人自此逢何世從今復㡬春海無¶
三尺水山成數寸塵　又曰東明九芝葢北燭五雲車¶
飄颻入倒景出沒上煙霞春泉下玉霤青鳥向金華漢¶
<pb:KR3k0055_WYG_324-9b>¶
帝㸔桃核齊侯問棗花上元應送酒来在蔡經家　又¶
曰歸心逰太極回向入無名五香芬紫府千燈照赤城¶
鳳杯採桐實春山種玉榮夏簧三舌響春鐘九乳鳴綘¶
河應逺别黄鵠来相迎　又曰北闕臨𤣥水南宫坐綘¶
雲龍泥印玉䇿天火鍊真文上元風雨散中天歌吹分¶
靈駕千尋上空香萬里聞　又曰地鏡階基逺天窓影¶
迹深碧玉成雙樹空青為迥林鵲巢堪鍊石蜂房得煮¶
金漢武多驕慢淮南不小心蓬瀛入海底何處可追尋¶
<pb:KR3k0055_WYG_324-10a>¶
　又曰麟洲一海濶元圃半天髙浮丘迎子晉若士避¶
盧敖經餐林慮李舊食綏山桃成丹須竹節刻髄用蘆¶
刀無妨隐士去即是賢人逃　唐魏知古𤣥元觀尋李¶
先生不遇詩曰羽客今何在空尋伊洛間忽聞歸苦縣¶
復想入函闗未作千年别猶應七日還神仙不可見寂¶
寞返蓬山　増盧照鄰贈李榮道士詩曰錦節銜天使¶
瓊仙駕羽君投金翠山曲奠璧清江濆圎洞開丹鼎方¶
壇聚綘雲寳貺幽難識空歌迥易分風揺十洲影日亂¶
<pb:KR3k0055_WYG_324-10b>¶
九江文敷誠歸上帝應詔在明君獨有南冠客耿耿泣¶
離羣遥㸔八㑹所真氣曉氛氲　駱賔王秋日餞陸道¶
士陳文林詩曰青牛逰華岳赤馬走吴宫玉柱離鴻怨¶
金罍浮蟻空日霽崤陵雨塵起洛陽風惟當元度月千¶
里與君同　劉孝孫逰青都觀尋沈道士詩曰紛吾因¶
暇豫行樂極留連尋真謁紫府披霧覿青天緬懐金闕¶
外遐想玉京前飛軒俯松竹抗殿接雲烟焰焰清夏景¶
嘒嘒早秋蝉横琴對危石酌醴臨寒泉聊祛塵俗累寜¶
<pb:KR3k0055_WYG_324-11a>¶
希龜鶴年無勞生翼羽自可狎神仙　宋之問寄天台¶
司馬道士詩曰卧来生白髪覽鏡忽成絲逺媿餐霞子¶
童顔且自持舊逰昔踈曠微尚日磷緇不寄西山藥何¶
由東海期　張九齡送楊道士往天台詩曰鬼谷還成¶
道天台去學仙行應松子化留與世人傳此地煙波逺¶
何時羽駕旋當須一把袂城郭共依然　王維贈東岳¶
焦鍊師詩曰先生千載餘五岳遍曽居遥識齊候鼎新¶
過王母廬不能師孔墨何事問長沮玉管時来鳳銅盤¶
<pb:KR3k0055_WYG_324-11b>¶
即釣魚竦身空裏語明月夜中書自有還丹術時論太¶
素初頻䝉露版詔将䧏軟輪車山静泉逾響松髙枝轉¶
踈搘頤問樵客世上復何如　孟浩然寄天台道士詩¶
曰海上求仙客三山望㡬時焚香宿華頂裛露采靈芝¶
屢踐莓苔滑将尋汗漫期儻從松子去長與世人辭¶
劉長卿送宣尊師醮畢還越詩曰吹簫江上曉惆悵别¶
茅君踏火能飛雪登山入白雲晨香永日在夜磬滿山¶
聞揮手桐溪路無情水亦分　李頎送暨道士還玉清¶
<pb:KR3k0055_WYG_324-12a>¶
觀詩曰仙宫有名籍度世吳江濆大道本無我青春長¶
與君中州俄已到至理得而聞明主䧏黄屋時人看白¶
雲空山何窈窕三秀日氛氲遂此留書客超遥煙駕分¶
　錢起送栁道士詩曰去世能成道逰仙不定家歸期¶
千嵗鶴行邁五雲車海上春應盡壺中日未斜不知相¶
憶處琪樹㡬枝花　戴叔倫贈韓道士詩曰日暮秋風¶
吹野花上清歸客意無涯桃源寂寂煙雲閉天路悠悠¶
星漢斜還是世人生白髪定知仙骨變黄芽東城南陌¶
<pb:KR3k0055_WYG_324-12b>¶
頻相見應是壺中别有家　王建贈太清宫道士詩曰¶
上清道士未昇天南岳中華作散仙書賣八分通字學¶
丹燒九轉定人年修行近日影如鶴導引多時骨似綿¶
想向諸山尋禮遍却廻還守老君前　劉禹錫贈東岳¶
張錬師詩曰東岳真人張鍊師髙情雅淡世間稀堪為¶
列女書青簡久事元君住翠微金縷機中抛錦字玉清¶
壇上著霓衣雲衢不要吹簫伴只擬乗鸞獨自飛　又¶
送宫人入道詩曰休梳叢鬢洗紅籹頭帯芙蓉出未央¶
<pb:KR3k0055_WYG_324-13a>¶
弟子扳留歌遍疉宫人分盡舞衣裳問師初得經中字¶
入静猶燒内裏香發願蓬莱見王母却歸闕下施仙方¶
　張籍送宫人入道詩曰舊寵昭陽裏求仙此最稀名¶
雖出宫籍身未稱霞衣已别歌舞貴長随鸞鶴飛中宫¶
看入洞空駕玉輪歸　于鵠送宫人入道詩曰十五吹¶
簫入漢宫看修水殿種芙蓉自傷白髪辭金屋許着黄¶
衣向雪峰觧語老猿開曉户學飛雛鶴落髙松定知别¶
後宫中伴遥聼緱山半夜鐘　李商隐同學彭道士參¶
<pb:KR3k0055_WYG_324-13b>¶
寥詩曰莫羨仙家有上真仙家暫謫亦千春月中桂樹¶
髙多少試問西河斫樹人　宋王炎到胡道士草庵詩¶
曰清風颼颼竹萬箇白日寂寂茅三間春深只有鳥呼¶
夢地僻畧無人扣闗豈但壺中堪避世也勝圗上可逰¶
山出門囬首不能住輸與道人閒復閒　徐鉉寄玉笥¶
山沈道士詩曰珍重江南沈錬師未曽相識久相思已¶
全真氣能從俗不墜家風善賦詩玉笥共逰知早晩金¶
貂回顧覺喧卑多慙書札遥相問更望刀圭換白髭¶
<pb:KR3k0055_WYG_324-14a>¶
又贈奚道士詩曰奚生曽有洞天期猶傍天壇摘紫芝¶
處世自能心混沌全真誰見徳支離玉霄壁閉人長在¶
金鼎功成俗未知他日飇輪謁茅許願同雞犬去相随¶
　元虞集贈道士詩曰神室誰開自洞微紫烟為戸玉¶
為扉春容淡薄胎仙舞夜景虚明脉望飛繞指風雷龍¶
睡醒滿嚢雲錦虎䭾歸猶嫌長物煩聞見更上髙臺一¶
振衣　又贈無塵道人詩曰雲霧為衣月作裳天壇獨¶
自禮虚皇龍收古劍沈秋水鶴識神丹起夜光金井有¶
<pb:KR3k0055_WYG_324-14b>¶
聲惟墮露玉階無色乍凝霜無端下界松風動又欲飄¶
然上鳳凰　揭傒斯送道士薛元卿歸江東詩曰知君¶
此去漸難招只在人間已廓寥市上有時逢賣藥山頭¶
何處覓吹簫仙巖花落流溪滿鬼谷雲開對影遥未必¶
故山安隐逸海天凉月夜蕭蕭　黄溍送王鍊師歸四¶
明詩曰飄飄采真侣乃在四明山霞居朝帝所瓊館留¶
人間忽聞雙鳬舄却向東南還望之若流星邈然不可¶
攀海月照階戺天風飛珮環我何苦羈旅氷雪生朱顔¶
<pb:KR3k0055_WYG_324-15a>¶
　陳旅送項鍊師還天台詩曰不學東方朔歸尋馬子¶
微人間無藥賣海上有雲飛谷暖金鵞大溪深土鴨肥¶
當年種桃樹髙過石樓扉　貢奎贈任丹碧鍊師詩曰¶
火雲壓峰斜日明下照百尺清溪横丹葩碧樹光熌爍¶
妙筆可作詩無聲買田築屋者誰子江海欲歸吾老矣¶
袖中豈無干世書當年曽説黄冠師　明髙啟贈鍊師¶
禱雨詩曰白頭道士騎一鶴手挹青蓮下寥廓人間又¶
見海田枯十丈黄塵沒城郭昔年服事茅長君能役神¶
<pb:KR3k0055_WYG_324-15b>¶
鬼呼風雲下為羣生掃旱沴雨工驅起為羊羣隂雷填¶
填天欲怒靈飇吹旗紫壇暮書入重闗虎豹開壁沈枯¶
井蛟龍護須臾甘㴻何滂沱十日不雨應無禾祠官空¶
為大雩舞覡女羞作迎神歌明朝師歸定何許雲裏懸¶
珠火如黍更煩夜起把天瓢翻作東南洗兵雨　又贈¶
丘道士詩曰長春之孫自仙骨袖有蟠桃食遺核平生¶
不學燒汞方唾視黄金等何物滿城難識舊庚桑白髪¶
山人似鶴長時上髙樓惟獨醉榴皮書破壁塵香¶
<pb:KR3k0055_WYG_324-16a>¶
原碑陳徐陵天台山館徐則法師碑曰夫海水揚塵㡬¶
千年而可見天衣拂石㡬萬嵗而應平至人者譬彼晨¶
昏方乎晷刻固非俗士之所能言寰中之所能量者也¶
至如不死之草猶稱南裔長生之樹尚挺西崑百紀逰¶
龜皆登蓮葉千齡夀鶴或舞松枝假矣生民何其夭脆¶
譬彼風電同諸泡沫琢火之歎聞諸徃賢逝水之悲嗟¶
乎前聖樵人看博信未始乎淹留仙客弹琴固不移于¶
俄頃然而子孫皆其數世郷黨咸為草莱是以志士名¶
<pb:KR3k0055_WYG_324-16b>¶
賢飄然長騖奔波榮利厭穢風塵服冕乘軒其猶桎梏¶
朱庭紫閣事甚籠樊隐淪巗洞餐餌芝髄忽矣身輕俄¶
然羽化金䋲玉版受謁帝之符龍駕霓裳處仙宫之籙¶
法師蕭然道氣卓矣仙才千仞孤標萬頃無度所以伊¶
川控鶴葉縣乘鳬靈化無方去還斯在銘曰来去三鳥¶
賔逰二童然香雨上擊磬雲中玉粒雖軟金膏未鎔方¶
流道業濟彼昬䝉　増唐陳子昻續唐故中岳體元先¶
生潘尊師碑曰尊師業尚冲宻勤毖幽深理心事天所¶
<pb:KR3k0055_WYG_324-17a>¶
保惟嗇絶聖棄智不耀其光故真感冥期珍圗秘學性¶
與天道不可得而聞也若乃崇標曠迹遐情逺意志摩¶
青雲蓬視紫闥髙宗每䧏輿輦親詣精廬尊師身不下¶
堂接手而已每歎曰大丈夫業于道不能投身霄嶺滅¶
景雲林而疲疴此山以煩世主吾之過乎遂欲東逰蓬¶
莱孤舟入海属天皇敦篤斯道祈欵逾深踟蹰山隅絶¶
䇿未徃既而金格有命鑣轡遺區於戲昔姑射有神人¶
堯輕天下崆峒有至道軒轅順風元真髙蹤萬古同徳¶
<pb:KR3k0055_WYG_324-17b>¶
何其盛哉尊師有弟子十人並仙階之秀然鸞姿鳳骨¶
𦕈瞹雲臨者惟頴川韓法昭河内司馬子微皆禀訓瑶¶
庭宻受瓊室専太清之業遺下仙之儔谷汲芝耕服勤¶
于我盖厯嵗紀也始尊師受籙于茅山昇元玉君玉君¶
受道于華陽隐居陶公陶公至子微二百嵗矣而元標¶
仙骨雅似華陽夫階真蹈冥練景逰化者其必有類乎¶
法昭等永惟尊師靈迹洞業髙深邁古而棄世往矣其¶
若之何乃斵石幽山申頌金鼎¶
<pb:KR3k0055_WYG_324-18a>¶
　　養生一¶
原易曰天地之大徳曰生　又曰君子以慎言語節飲¶
食　増漢書班孟堅敘傳曰沐浴元徳禀仰太和　原¶
後漢書曰神太勞則竭形太勞則敝形神早疲而能長¶
久者非所聞也　老子曰善攝生者陸行不遇兕虎¶
増飬生要訣曰一人之身一國之象胸臆之設猶宫室¶
也支體之位猶郊境也骨節之分猶百川也腠理之間¶
猶四衢也神猶君也血猶臣也氣猶民也故至人能理¶
<pb:KR3k0055_WYG_324-18b>¶
其身亦猶人君能治其國夫愛其民所以安其國愛其¶
氣所以全其身民弊即國亡氣衰則身謝是以志人上¶
士當施醫于未病之先不追修于既敗之後故知國難¶
保而易䘮氣難清而易濁審機權可以安社稷制嗜慾¶
可以保性命矣　原荘子曰吹吁呼吸吐故納新此導¶
引之士飬形之人彭祖夀考者之所好也　文子曰太¶
上飬神其次飬形神清意平百節皆寜飬生之本也肥¶
肌膚充腸胃閉嗜慾飬生之末也　韓子曰神不注于¶
<pb:KR3k0055_WYG_324-19a>¶
外則身全身全之謂得得者得身也　抱朴子曰爾乃¶
咀吸寳華谷神太清外珍五耀内守九精　増又曰凡¶
飬生者欲令多聞而貴要博見而擇善偏修一事不足¶
頼也又患好事之徒各挟其所長知元素之術者則曰¶
惟房中之術可以度世矣明吐納之道者則曰惟行氣¶
足以延夀矣知屈伸之法者則曰惟導引可以難老矣¶
知草木之方者則曰惟竒藥可以無病矣學道之不能¶
成就由乎偏枯之若此也　五符經曰食氣者常有少¶
<pb:KR3k0055_WYG_324-19b>¶
容　妙真經曰志若流水居若空城　太上三元經曰¶
真人道士常吐納以和六液　茅君傳曰斷穀茹芝¶
　　飬生二¶
増新論曰曲陽侯王根迎方士西門君恵從其學飬生¶
却老之術君恵曰龜鶴稱千嵗以人之才何乃不如蟲¶
鳥邪　劉根别傳曰取七嵗男齒女髪與已頸垢合燒¶
服之一嵗則不知老常為之使老有少容也　原華佗¶
别傳曰佗嘗語吳晋人體欲得勞動但不當自使竭爾¶
<pb:KR3k0055_WYG_324-20a>¶
體常動搖榖氣得清血脉流通疾則不生卿見户樞雖¶
用易腐之木朝暮開閉動搖遂最晩朽是以古之仙者¶
赤松彭祖之為導引盖取于此也　又曰城陽郗儉少¶
時行獵墮空冡中飢餓見冡中先有大龜數數廻轉所¶
向無常張口吞氣或俛或仰儉素亦聞龜能導引乃試¶
随龜所為遂不復飢百餘日頗苦極後人有偶窺冢中¶
見儉而出之後竟能咽氣斷穀魏王召置土室中閉試¶
之一年不食顔色悦澤氣力自若　増博物志曰魏武¶
<pb:KR3k0055_WYG_324-20b>¶
帝問封君達飬生之術君達曰體欲常勞食欲常少勞¶
無過虚省肥濃節鹹酸減思慮損喜怒除馳逐慎房屋¶
春夏施㵼秋冬閉藏吾常行之有效　㑹稽典錄曰王¶
充年漸七十乃作飬生之書凡十六篇飬氣自守閉明¶
塞聪愛精自輔服藥導引庶㡬獲道¶
　　飬生三¶
原守一　引三(太平經曰一者數之始生之道也元氣/所起天之大綱故守而思一也  太乙)¶
(帝君經曰若能常行九晨照洞房泥丸之法檢䰟魄制/萬邪清浄行之以致靈仙之&KR0148;䧏于寝室所謂引三光)¶
<pb:KR3k0055_WYG_324-21a>¶
(九星以照/百神者也)　増含醇和　吸光采(嵇康琴賦曰含天地/之醇和吸日月之光)¶
(采/)　元玉水　華池漿(孫綽天台賦云挹以元/玉之水𠻳以華池之漿)　元闗¶
　真宅(栁子厚文集曰叩/爾元闗保其真宅)¶
　　飬生四¶
原外身(太清真經曰長生者必其外身也不以身害物/非惟不害而已乃濟物而&KR0111;其身&KR0111;其身而身)¶
(不亡是為/善攝生者)　遺物(黄老經曰士能遺物乃可/議生生本無邪為物所嬰)　齋戒(月/令)¶
(仲夏君子齋戒處必掩身毋躁止聲色/毋或進薄滋味毋致和節嗜慾定心氣)　節宣(子産曰/君子有)¶
(四時朝以聼政晝以訪問夕以修令夜以安身/于是節宣其&KR0148;勿有所壅閉湫底以露其體)　喻溉¶
<pb:KR3k0055_WYG_324-21b>¶
稼(一溉之功亦有益/以稼穡喻飬生也)　如牧羊(田開之曰聞之夫子善/飬生者如牧羊然視其)¶
(後者而/鞭之)　道飬和平(血&KR0148;/和平)　感傷温厚(魏王朗曰少小/苦被褥太温太)¶
(温則不便柔膚是以難可防䕶易用感傷被/褥不至甚温厚安保金石之性夀比南山也)　利形實¶
下(王吉書休則俛仰屈伸以/利形進退趋歩以實下)　定氣通無(太上經曰守/一則諦定心)¶
(源守静則存神&KR0111;形/定&KR0148;通無道成真降)　念真存元(太極真人曰古人為/道也元寂静清念真)¶
(存/元)　頤神飬性(衆真戒曰神者天地之所騐也頤存飬/性行生道&KR0148;以度難也此乃上聖真人)¶
(達識也夫為道者/當行此以載其身)　吞景咽液(上清列紀曰胎閉静息/内保百神吞景咽液飲)¶
(食自然身必夀/考可得昇仙)　成隂生陽(五符經曰知一者無一不/知也不知一者無一能知)¶
<pb:KR3k0055_WYG_324-22a>¶
(也一者至貴無偶之號必欲長生三一當明一能成隂/生陽推行寒暑能暇能豫一乃不去存一至勤一能通)¶
(神少飲約食一乃留息知一不難難在于終/知真不為與不知同求之不已登彼玉清)　谷神不¶
死(老/子)　尸毒自去(太上真經曰生鎮三宫尸毒/自去聖真仙經随因授之)　清虚¶
　素朴　恬淡　清静　緘縢六志　扃鐍百骸　勞¶
神役智　啄腐吞腥　上藥飬命　中藥飬性　致心¶
于止水　納性于元珠　増化心飬精魄　隐几習天¶
真(李白/詩)　栖山卧雲　鍊氣絶食　原練氷雪之容¶
延金石之夀　納沆瀣之精　率逍遙之性　増委氣¶
<pb:KR3k0055_WYG_324-22b>¶
榮衛和　咽津顔色好　萬過黄庭經　一食青粮稲¶
(元微/之集)　原味乃腐腸之藥　色為伐性之斧　禁精氣¶
之戸牖　復性命之本源　増滋味不接于口　塵埃¶
不染于心　吐故納新以鍊藏　専意積精以適神¶
　　飬生五¶
増詩唐李義山詩曰齋心已恬愉澡身自光明沈沈簾¶
幃下藹藹燈燭青四支動用息一室虚白生收視&KR0111;趣¶
捨扣齒集神靈伊予嗜慾寡居常疴恙輕三尸既伏竄¶
<pb:KR3k0055_WYG_324-23a>¶
九藏乃和平無令耳目勝則使性命傾窅然深夜中若¶
與元氣并　皇甫湜詩曰精神如太陽霍然照清都四¶
支為琅玕五藏為璠璵顔如芙蓉頂為醍醐天地相終¶
始浩漫以為娱下顧人間溷糞蝇蛆　姚少監詩曰骨¶
換肌膚膩心靈氣色真　方雄飛詩曰講論參同深到¶
底停騰姹女立成銀　道士司馬退之詩曰不味稲粱¶
食始覺神骨清　宋歐陽修詩曰服餌既久毛骨清丹¶
顔益少方瞳明　蘇軾詩曰槁死三彭仇澡換五滑腸¶
<pb:KR3k0055_WYG_324-23b>¶
清骨凝緑髄丹白發幽光　蘇轍詩曰丹鼎一丸深自¶
秘紫芝三葉却先知¶
原論魏嵇康飬生論曰世或有謂神仙可以學得不死¶
可以力致者或云上夀一百二十古今所同過此以往¶
莫非妖妄此皆两失其情請試粗論之夫神仙雖不目¶
見然記籍所載前史所傳較而論之其必有矣似特受¶
異氣禀之自然非積學所能致也至于導飬得理而盡¶
命上可千餘嵗下可數百年而世皆不精故莫能得之¶
<pb:KR3k0055_WYG_324-24a>¶
豆令人重榆令人瞑合歡蠲忿萱草&KR0111;憂愚智所知也¶
薫辛害目豚魚不飬常世所識也虱處頭而黒麝食栢¶
而香頸處險而癭齒居晉而黄推此而言凡所食之氣¶
蒸性染身莫不相應豈唯蒸之使重而無使輕害之使¶
闇而無使明染之使黄而無使堅哉故神農曰上藥飬¶
命中藥飬性者誠知性命之理因輔飬以通也¶
　　丹藥一¶
増周書曰成王時濮人獻丹砂　史記曰寡婦得丹穴¶
<pb:KR3k0055_WYG_324-24b>¶
而擅其利　郊祀志曰耕耘五徳朝種暮獲注云翼氏¶
風角五徳東方甲南方丙西方庚北方壬中戊種五色¶
禾于此而耕耘也此言仙事　抱朴子曰合金丹之大¶
藥鍊八石之精英尤忌凡俗見聞則仙物不成　又曰¶
丹砂服之令人飛行長生　又曰九丹仙藥之上　神¶
農經曰上藥令人身安命延又云仙藥之上者丹砂次¶
者黄金白銀衆芝五玉五雲明珠也　五符經曰胡麻¶
本生大宛又名巨勝服之不息與世長存五榖之長也¶
<pb:KR3k0055_WYG_324-25a>¶
可以知萬物通神明　三光經曰三光者仙道鍊胎之¶
術也泥丸者形體之上神也　吐納經曰八公有言食¶
草者力食肉者勇食榖者智食氣者神¶
　　丹藥二¶
増劉向列仙傳曰務光夏時人好琴服蒲韮根又彭祖¶
多服水桂雲母中岳人蘇林字子元本衛人獻公末年¶
師仇公教以服氣之法又尹喜之長砂服巨勝實　又¶
曰劉奉林周時人也學道嵩髙山積年後之委羽山能¶
<pb:KR3k0055_WYG_324-25b>¶
閉氣三日不息但服黄連已及千嵗不能有所役　又¶
曰董威輦不知何許人晉武帝時在洛陽白社中藍縷¶
衣不蔽形恒吞一石子終日不食　晉書曰葛洪聞交¶
趾出丹砂求為勾漏令　道學傳曰許邁字叔元少名¶
映後改名逺逰與王羲之父子為世外之交羲之亦辭¶
榮飬生每造逺逰彌日&KR0111;歸詩書往復多論服餌　唐¶
書曰髙宗時道士劉合還丹成上之至咸享中卒惟有¶
空皮而背上開拆有似蝉脱　又曰山人栁泌能合長¶
<pb:KR3k0055_WYG_324-26a>¶
生藥詔泌居興唐觀鍊丹藥　北夢𤨏言曰雷滿據朗¶
州有獄吏推勘囚人乃一道士語吏曰事觧後燒丹報¶
㤙他日果寄丹因誤授周隐隐不言乃自服食夀九十¶
　　丹藥三¶
原金丹　玉液(仙經曰丹為金服之上士也玉真/誥曰明星玉女者居華山服  漿)　燒¶
金　煉石(太上丹簡墨籙曰修金液之術當得太清丹/經  真誥曰煮石方東府左卿白石先生造)¶
(也皆真人所授但未見真本/世有两本以省少者為佳)　化金　却粒(李少君曰/祀竈丹砂)¶
(可化為黄金凶神農經曰黄精與术餌/之却粒或遇  年可以絶粒謂之米脯)　採术　茹芝¶
<pb:KR3k0055_WYG_324-26b>¶
(南陽文氏説其先祖漢末大亂逃壺山中飢困殆絶有/一人教采术食之遂不飢十年来歸顔色更少身輕欲)¶
(飛术一名山薊一名山精士仙/經曰茹芝導引咽氣者中  也)　増黄芽　白雪(道書/曰蓬)¶
(莱修煉法河車是水朱雀是火取水一斗鐺中以火炙/之百沸致聖石九两其中初成姹女聖石藥名姹女真)¶
(汞也汞水銀查次謂之玉液後成紫色謂之紫河車白/色曰白河車青色曰青河車赤色曰赤河車亦名黄芽)¶
(有蜀道觀鑿井得一碑是漢時隂真人煉丹歌曰有物/  物可大可久采乎蠶食之前用乎化火之後成湯自)¶
(上而臨下夸父處中而見授氣應朝光功参夜漏白英/聚而雪慙黄酥凝而金醜轉制不已神趣鬼驟金歟玉)¶
(歟天年/上夀)　綘雪丹　飛龍藥(薛昭遇仙女張雲容蕭鳳/臺劉翹翹得綘雪丹度世)¶
(慮喬順二子璋瑞師事仙人盧子期于隆/  山栖霞谷服飛龍藥一丸千年不飢)¶
<pb:KR3k0055_WYG_324-27a>¶
　　丹藥四¶
原五色(古詩曰與我一丸藥光輝有五/色服之四五日身輕生羽翼)　九轉(西極明/科曰上)¶
(清金液丹經九鼎神圗太乙/九轉神丹等凡一百四十卷)　服藥(又云服藥之與存/思雖致用同津而)¶
(闗源異緒服藥所以保形形康則神安存思/所以安神神安則形保二理乃成相資而有)　煉丹(葛/洪)¶
(聞交趾出丹砂求為勾漏令至廣州/刺史鄧嶽留洪乃止羅浮山煉丹)　姮娥竊而奔月¶
(竊羿不/死之藥)　雞犬䑛以升雲(淮南王/事詳仙)　去疾　蠲疴　延¶
齡　難老　鍊金膏　調玉液　肘後方　嚢中藥¶
駐童顔　延暮齒　長生靈藥　不死神方　方傳仙¶
<pb:KR3k0055_WYG_324-27b>¶
訣　藥采名山　身輕得道　羽化升天　吸而蝉蜕¶
　吞則翼生　文武之火　隂陽之罏(君臣/之藥)　将延金¶
石之夀　以鍊氷雪之膚¶
　　丹藥五¶
増詩唐王績采藥詩曰野情貪藥餌郊居倦蓬蓽青龍¶
䕶道符白犬逰仙術腰䥥戊巳月負鍤庚辛日時時斷¶
嶂遮往徃孤峰出行披葛仙經坐騐農皇帙龜蛇采二¶
苓赤白尋雙术地凍根難盡叢枯苗易失從容肉作名¶
<pb:KR3k0055_WYG_324-28a>¶
薯蕷膏成質家豐松葉酒器貯參花蜜且復歸去来刀¶
圭輔衰疾　李白草創大還贈栁官廸詩曰天地為槖¶
籥周流行大易造化合元符交媾騰精魄自然成妙用¶
孰知其止的羅絡四季間綿微一無隙　題雍丘崔明¶
府丹竈詩曰美人為政本&KR0111;機服藥求仙事不違葉縣¶
已泥丹竈畢瀛洲當伴赤松歸先師有訣神将助大聖¶
無心火自飛九轉但能生羽翼雙鳬忽去定何依　于¶
濆燒金曲詩曰天夀畏不永燒金希長年積土培枯根¶
<pb:KR3k0055_WYG_324-28b>¶
自謂松柏堅南陌試騕褭西樓歌婵娟豈知蔓草中日¶
月開夜泉　李商隐藥轉詩曰鬱金堂北畫樓東換骨¶
神方上藥通露氣暗連青桂苑風聲偏獵紫蘭叢長籌¶
未必輸孫皓香棗何勞問石崇憶事懐人兼得句翠衾¶
歸卧繡簾中　僧貫休謝人恵藥詩曰五金元造化九¶
鍊更精新敢謂長生客将遺必死人久餐應換骨一服¶
已通神終逐淮王去永抛浮世塵¶
　　圗籙一¶
<pb:KR3k0055_WYG_324-29a>¶
原金簡　琅書(玉清隐書曰有太上飛行九晨玉經金/簡内文  太霄琅書曰太霄琅書鑄金)¶
(為簡刻玉結篇金樓玉宇/以為寳文秘于九天之上)　寳文　玉簡(玉珮金璫上/經曰九老仙)¶
(都捧金精立空之案上請寳文以授衆真青太上八素/經曰司命著籍玉簡丹書編以金縷纒以  絲千億萬)¶
(年無所/復疑)　靈符　仙籙(五稱符上經曰五皇通靈之印/印五星靈符  空洞靈章經曰)¶
(白簡度品/青簡定仙)　六甲秘文　萬畢神術(三洞珠嚢曰九疑/真人韓偉逺昔師)¶
(中岳宋徳元服靈飛六甲得道能行為/九疑真人  淮南王有鴻寳萬畢術)　増玉璽　金¶
丹(登真隐訣曰太一/有玉璽金丹虎符)　琅簡　蕊書(太上八素真經曰/西華宫有琅簡蕊)¶
(書/也)　鳳璽　虎書(上清曰紫映九霄真玉珮金鳳璽變/又曰太素三元君有雲瓊之板九)¶
<pb:KR3k0055_WYG_324-29b>¶
(虎/書)　青玉　赤金(洞神經曰通謁三皇之簡/以青玉作之赤金為字)¶
　　圗籙二¶
原石室之書(王烈得石/室之書)　金壇之籙(玉版金/壇之籙)　玉冊¶
金繩　仙籍　真官　仙訣(真/訣)　増七聖定簡　五帝¶
記名¶
　　圗籙三¶
増詩唐元宗送趙法師還蜀因名山奠簡詩曰道家奠¶
靈簡自昔仰神仙真子今将命蒼生福可傳江山尋故¶
<pb:KR3k0055_WYG_324-30a>¶
國城郭信依然二室遥相望雲廽洞裏天　元稹封書¶
詩曰鶴䑓南望白雲闗城市猶存暫一還書出歩虚三¶
百韻蕊珠文字在人間　賈島元日女道士受籙詩曰¶
元日更新夜齋身稱浄衣數星連斗出萬里斷雲飛霜¶
下磬聲在月髙壇影微立聼師語了左肘繫符歸¶
　　法術一¶
原御風　步水(列子御風而行旬有五日而反風吴葛/仙翁飲酒常入波中吳主遇大  百官)¶
(皆沒使人鈎求翁船見仙翁步行水上/来衣履不濕有酒氣云子胥為設酒)　禁虎　劾魅¶
<pb:KR3k0055_WYG_324-30b>¶
(抱朴子曰道士趙炳以氣禁人人不能起禁虎虎伏地/低頭閉目便可執縛  章帝時有夀光侯者能劾百鬼)¶
(衆魅令自/縳見形)　随雨　化風(赤松子能随風雨上下詳仙/  孟欽有左慈劉根之術苻)¶
(堅惡其惑衆命符融誅之欽至融目/左右收欽欽化為旋風飛出第外)　鳬舄　荳人(王/喬)¶
(事詳仙見郭璞取小荳三斗繞主人宅散之/主人晨  赤衣人數千圍其家就視則滅)¶
　　法術二¶
原入壺(費長房為市掾市中有老翁賣藥懸一壺于肆/頭市罷輙跳入壺中惟長房覩之因往再拜奉)¶
(酒脯翁乃與俱入壺中唯見玉堂嚴/麗旨酒甘肴盈衍其中共飲畢而出)　入壁(左慈有神/道曺操因)¶
(坐上欲収殺之慈乃却/入壁中霍然不知所在)　石化羊(黄初平叱/石化為羊)　竹變龍¶
<pb:KR3k0055_WYG_324-31a>¶
(費長房得仙翁所與杖/乘至家投葛陂化為龍)　積火自燒(甯封子/詳仙)　亂流而¶
渡(趙炳嘗臨水求渡船人不和之炳乃張葢/坐其中長嘯呼風亂流而渡注和猶許也)　魚逰沸¶
膏(甘始言取鯉魚五寸一雙令其一著藥投沸膏中有/藥者奮尾鼓鰓逰行沉浮有若處淵其一者已熟而)¶
(可/噉)　龍下鉢中(僧涉不知何姓苻堅嘗使咒龍請雨俄/而龍下鉢中天輙大雨堅及羣臣親就)¶
(鉢觀/之)　増以術得幸(方士申泰芝以術得幸肅宗遨逰/湖衡間以妖幻詭衆潭州刺史龎)¶
(承鼎按治帝不信殺承鼎嚴郢方入朝/辨之遂流郢建州泰芝後坐妖妄被誅)　石自鬭(天寳/中有)¶
(孫甑生者以技聞能使石自闘草為人/騎馳走楊貴妃喜觀之數召入宫中)　自隐(羅思逺/能自隐)¶
(帝學之未盡其術試自隐常餘衣帯及思逺共試則騐/厚賜金帛然卒不得帝怒裹以幞壓殺之數日有使者)¶
<pb:KR3k0055_WYG_324-31b>¶
(自蜀逢思逺駕而笑/曰上為戲何虐也)　騎白驢(張果老常騎一白驢日/行千里休則疉之其厚)¶
(如紙致之/于巾箱中)¶
　　齊物¶
原嗒焉䘮耦(南郭子綦隐几而坐嗒焉以䘮其耦顔成/子逰曰形可使如槁木心可使如死灰今)¶
(日之隐几非昔日之隐几子綦曰吾䘮我注耦身/也耦與偶同均彼我若失亡也吾䘮我我自亡矣)　栩¶
然非我(肩吾謂孫叔敖曰子三為令尹不榮華三去無/憂色今視鼻間栩栩然子之用心獨奈何敖曰)¶
(吾以来不可却去不可止得失非我在彼乎在我乎/注云曠然無係元同彼我何暇至乎人貴人賤也)¶
非指非馬(荘子曰以指喻指之非指不若以非指喻指/之非指以馬喻馬之非馬不若以非馬喻馬)¶
<pb:KR3k0055_WYG_324-32a>¶
　(之非馬天地一指萬物一馬注云自是而非彼彼我之/常情故以非指喻指之非指将明無是無非彼我同于)¶
　(自是是以至人知天地萬物各/當其分同于自得無是無非也)　無喜無愠(令尹子文/三仕為令)¶
　(尹無喜色三/已之無愠色)¶
　¶
　¶
　¶
　¶
　¶
<pb:KR3k0055_WYG_324-32b>¶
　¶
　¶
　¶
　¶
　¶
　¶
　¶
御定淵鍳類函卷三百十九¶
