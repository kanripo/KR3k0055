# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.148672
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百九十一
<pb:KR3k0055_WYG_396-1a>¶
　欽定四庫全書¶
御定淵鑑類函巻三百九十一¶
　　食物部四(臛和飲齊漿葅鹽蜜豉餳醯脂醬醢/煎                        油)¶
　　　(酪酥/)¶
　　　臛一¶
　増說文曰臛肉羮也　蒼頡解詁曰臇少汁臛也膹臛¶
　多澤　正字通曰王逸招魂注有菜曰羮無菜曰臛師¶
　古曰羮與臛烹煮異齊調和不同非闗有菜無菜也¶
<pb:KR3k0055_WYG_396-1b>¶
　食經曰有芉子酢臛法　崔駰博徒論曰鶩臛羊殘¶
　齊書曰虞悰家富於財而善為滋味豫章王嶷盛饌享¶
　賔謂悰曰肴羞有所遺否悰曰何曽食疏有黄頷臛恨¶
　無之¶
　　　臛二¶
　原鶩臛　蠙臛(崔駰博徒論又楚辭臛鶩為羮鷃/王粲七釋云黿羮蠙臛晨鳬宿)　鳬¶
　臛　鼈臛(廣志曰晨鳬肥而耐寒宜為臛臛齊/諧記曰江北華本者為人好鼈)　臛鼈¶
　　臛蠵(楚辭云臛鼈炰羊有柘漿些/又云露雞臛蠵厲而不爽些)　臛雀　臛蛇(楚/辭)¶
<pb:KR3k0055_WYG_396-2a>¶
(云煎鯖臛雀遽爽存只注云遽趣也爽差也存前也言/乃復煎鮒魚臛黄雀勅趣宰人差次衆味持之而前也)¶
(鯉劉子云越人臛蛇以饗秦客秦客甘之以為/  也既而知之據地而嘔此未為知味者也)　臛江¶
東之潛鼉　臛東海之游黿(曹植七啟麋傅𤣥七謨云/膾珠崖之  鼈臛東海之)¶
(游/黿)　三軍盡食　禰衡自飽(劉欣期交州記曰九真太/守陶潢築郡城於土穴中)¶
(得一物白色形似蠶蛹無頭長數十丈大十餘圍蠕蠕/動莫能名剖腹有肉如猪肪遂以為臛羮甚香潢啖一)¶
(杯三軍盡食前禰衡别𫝊黄祖在䝉衝船上大㑹賔客/作黍臛至衡  衡便自飽食不顧又出言不遜祖遂殺)¶
(之/)　増肉羮　蒿氣(上詳臛一氣釋名曰臛/者蒿也香  蒿髙也)　饑食臛¶
　酢臛法(清異録曰段成式馳獵飢甚叩村家主人老/姥出彘臛五味不具成式食之有逾五鼎)¶
<pb:KR3k0055_WYG_396-2b>¶
(下詳/臛一)　白龍臛　黄頷臛(鱖肉一下/詳臛)¶
　　飲一¶
増周禮天官膳夫曰飲六清(六清水漿醴/凉醫酏也)又食醫曰飲¶
齊眡冬時(飲宜/寒也)　禮郊特牲曰飲養陽故有樂　又内¶
則曰飲重醴稻醴清糟黍醴清糟&KR0413;醴清糟(重倍也糟/醇也清泲)¶
(也致飲有醇/者倍設之也)又外𫝊曰共王及后與世子食後所進之¶
六飲水居其上其次曰漿三曰醴四曰凉(暑月以雜糗/為和水者)¶
五曰醫(以梅花木𤓰相/和水一名濫凉)六曰酏(以黍為粥/之薄者)　論語曰一¶
<pb:KR3k0055_WYG_396-3a>¶
簞食一瓢飲　莊子則陽篇或不言而飲人以和與人¶
並立而使人化　左傳曰鄢陵之戰欒鍼見子重之旌¶
請曰楚人謂夫旌子重之麾也彼其子重也日臣之使¶
於楚也子重問晉國之勇臣對曰好以衆整曰又何如¶
臣對曰好以暇今兩國治戎行人不使不可謂整臨事¶
而食言不可謂暇請攝飲焉(攝持也持飲/往飲子重也)公許之使行¶
人執榼承飲造於子重子重曰夫子嘗與吾言於楚必¶
是故也不亦識乎受而飲之免使者而復鼓　又曰鄭¶
<pb:KR3k0055_WYG_396-3b>¶
師入陳子展執縶而見再拜稽首承飲而進獻(承飲奉/觴示不)¶
(失/敬)臣子美入數俘而出　又曰呉入楚申包胥乞師於¶
秦立依於庭墻而哭日夜不絶聲勺飲不入口七日¶
語林曰陸士衡在洛夏月忽思竹篠飲語劉實云吾鄉¶
曲之思轉深今來東歸恐無復相見理言此以復之¶
　　飲二¶
原四飲(周禮酒正辨四飲之物一曰清二曰醫三曰漿/四曰酏掌其厚薄也按鄭注云清謂醴之泲者)¶
(醫内則所謂或以酏為醴凡醴濁釀酏為之則少清矣/醫之字从殹从酉者也漿今之酨漿也酏今之粥内有)¶
<pb:KR3k0055_WYG_396-4a>¶
(黍酏酏飲粥/稀者之清也)　五飲(禮記玉藻云天子五飲上水漿/酒醴酏注云水為上其餘次之)¶
漿人共王六飲(周禮漿人掌共王之六飲水漿醴凉/醫酏入於酒府醴者清也凉水酒也)¶
膳夫掌王六清(周禮/詳食)　飲六甲(春秋合誠圖云黄帝請/問太乙長生之道太乙)¶
(曰食飲/六甲)　飲三泠(莊子云醎者不作而欲食之/夜必夢飲三泠注云泠缾也)　夸父¶
北飲大澤(山海經夸父與日競走渴飲河渭不足北/飲大澤未至道渴而死棄其杖為鄧林)¶
奔戎刺其左驂(穆天子傳曰天子渴於沙衍求飲未至/七萃之士髙奔戎刺其左驂之頸取其)¶
(清血以飲天子天子美/之乃賜奔戎佩玉一隻)　齊侯下如華泉(左傳云晉伐/齊齊師敗績)¶
(逢丑父教公下如華泉取飲鄭周/父御佐車宛茷為右載公以免)　榖陽操酒而進(韓/子)¶
<pb:KR3k0055_WYG_396-4b>¶
(云晉楚戰於鄢陵司馬子反渇/而求飲榖陽䜿操觴酒以進)　借甕作飲(神仙𫝊曰/蔡經尸解)¶
(去十餘年忽還家言七月七日王君當來過到其日可/多作數百斛飲以供從官到期假借甕噐作飲數百斛)¶
(羅列覆置庭中/其日方平果來)　笮糞飲之(後漢書曰耿㳟以疏勒城/傍有澗水引兵據之匈奴)¶
(來攻擁絶澗水恭於城中穿井十五丈/不得水吏士渇乏笮馬糞汁而飲之)　夜飲見人傾¶
甕(志怪記云宗正卿㑹稽謝謨夜飲室中忽見/人披髮求飲傾甕不去謨以為盗拔劍逐之)　沈飲¶
忽失所在(異苑云任城王六月沈飲忽/失所在以為中酒毒而化)¶
　　漿一¶
増漢釋名曰桃濫以水也水清而藏之其味濫濫然酢¶
<pb:KR3k0055_WYG_396-5a>¶
也　禮記曲禮曰酒漿處外　孟子曰其小人簞食壺¶
漿以迎其小人　山海經曰髙前之山上有水焉甚寒¶
而清帝臺之漿也飲者不心痛　漢書郊祀歌曰泰尊¶
柘漿析朝酲(取甘柘汁以為飲言/柘漿可以解朝酲也)　華山記曰華山明¶
星玉女持玉漿　管子曰左酒右漿　廣志曰醶䣼漿¶
也　神異經曰東南有人名黄父以霧露為漿　顧子¶
曰非其道壺漿不可受是其道雖天下不可讓　枚乘¶
柳賦曰樽盈縹玉之酒爵獻金漿之醪　史記曰薛公¶
<pb:KR3k0055_WYG_396-5b>¶
藏於賣漿家　後魏書曰游明根幼年遭亂為櫟陽王¶
氏奴主使牧羊明根以漿倩人書字路邊畫地學之¶
　　漿二¶
原與體相漿　甚寒而清(釋名云漿將也飲之寒温多/少與體相將順也  下詳漿)¶
(一/)　瓊漿　瑶漿(楚辭云華酌既陳有瓊漿些玉又云/瑶漿&KR2597;勺實羽觴些注云瑶  也勺)¶
(沾/也)　金漿　玉漿(漢武故事云西玉母曰太上藥有玉/津金漿連珠雲漿  典術云餌桃膠)¶
(十五日後夜半時視北斗魁/内嘗有神人見可飲玉漿)　桂漿　蔗漿(王子年拾/遺云頻斯)¶
(國人飲桂漿汁漢書/云泰尊以蔗  為漿)　勺藥漿　霧露漿(枚乘七發云/勺藥之漿)¶
<pb:KR3k0055_WYG_396-6a>¶
(下詳/漿一)　蟻丘漿　白水漿(賣漿之家見莊子為張衡思/𤣥賦云&KR0445;白水以  漿按&KR0445;)¶
(音俱酌也/白水水名)　五雲漿　萬嵗漿(漢武故事云西王母次/藥有五雲之漿  焦贛)¶
(易林登上橋/堂飲萬嵗漿)　帝臺漿　王母漿(上見漿一前漢/武内傳詳)　取¶
漿給盛姬　義漿給過客(穆天子𫝊云盛姬求飲天子/命人取漿而給是曰壺輲按)¶
(輲音遄速也義孝子傳曰洛/陽楊公輦作  漿以給過客)　國子執壺漿　女子飯¶
盎漿(公羊傳詳糗水呉越春秋云伍子胥過江適㑹女/子擊綿於瀨  之上筥中有飯子胥遇之謂曰夫)¶
(人可得一餐乎女子知非常人遂/發其簞筥飯其盎漿長跪而與之)　瓦器盛漿　桑杯¶
盛漿(後漢書羊續為廬江太守瓦噐/盛漿  又云髙𢎞以桑杯盛漿)　水漿不入口¶
<pb:KR3k0055_WYG_396-6b>¶
賣漿值天凉(檀弓云曽子謂子思曰吾執親之喪水漿/不入於口者七日  姜子牙少貧賣漿值)¶
(天凉屠牛賣肉/值天熱而肉敗)　不繫酢漿　不以其漿(顧子云或人/有玉杯以示)¶
(顧子顧子曰子之玉杯恐不但以繫/酢漿  詩云或以其酒不以其漿)　一杯氣力十倍¶
　千擔比百乘家(世語曰嵩山北有大穴晉初有一人/誤墜穴中縁行十許里有草屋一區)¶
(中有二人對坐圍碁局下有一杯白漿墜者告以飢渴/碁者曰可飲此墜者飲之氣力十倍歸問張華華曰所)¶
(飲者玉漿亦史記云通邑大/都漿千擔  比百乘之家)　漿人饋五漿　父子冷¶
如漿(列子云列子之齊中道而反遇伯昏瞀人曰奚方/而反曰吾驚焉惡乎驚曰吾食於十漿而五漿先)¶
(饋伯昏瞀人曰若是則汝何為驚曰夫漿人特為食羮/之貨無多餘之贏其為利也薄其為權也輕而猶若是)¶
<pb:KR3k0055_WYG_396-7a>¶
(而况萬乘之主身勞於國而智盡乎事彼將任我以事/而效我以功吾是以驚  魏志於時有謗書曰曹爽之)¶
(勢熱如湯太傅父子冷/如漿李豐兄弟如游光)¶
　　鹽一¶
増說文曰東方謂之斥西方謂之鹵河内謂之醎然其¶
類有二或引池而化周官所謂盬鹽也今謂之顆鹽或¶
煮海煮井及煮鹻而成周官所謂散鹽也今謂之末鹽¶
　又㑹要青州鹽出於東海幽薊大同横野有鹽池其¶
鹽出於北海嶺南鹽出南海劒南西川鹽出於井永康¶
<pb:KR3k0055_WYG_396-7b>¶
軍鹽出於崖井并州鹽出於池是為鹵地蕃中鹽出於¶
木又有出於石西夏鹽有池其色青　廣雅曰䴛□□¶
&KR3380;鹽也　禮記曰醯醢之美而煮鹽之尚貴天産也¶
又曰桃諸卵鹽(大/鹽)　又曰初衰食菜果飲水漿無鹽酪¶
不能食食鹽酪可也　山海經曰景山南望鹽敗之池¶
北望少澤其草多藷藇秦菽其隂多頳其陽多玉郭景¶
純云鹽敗澤即解縣鹽池也　晉書曰肅慎國無鹽鐵¶
燒木作灰取汁而食之　魏書曰忽吉國水氣鹹凝鹽¶
<pb:KR3k0055_WYG_396-8a>¶
生樹上　晉太康地記曰梓潼縣出繖子鹽　廣志曰¶
海東有印成鹽西方有石子鹽皆生於水北蕃中有青¶
鹽五原有紫鹽波斯國有白鹽如石子　凉州異物志¶
曰姜賴之墟今稱龍城垣溪無道以感天庭上帝赫怒¶
溢海盪傾剛鹵千里蒺藜之形其下有鹽累棋而生¶
又曰鹽山二岳三色為質赤者如丹黒者如漆大小如¶
意鏤之寫物作獸辟惡佩之為吉戎鹽可以療疾　嶺¶
表異録曰野煮鹽廣南煮海其無限商人納𣙜計價極¶
<pb:KR3k0055_WYG_396-8b>¶
㣲數内有恩州塲石橋塲俯迎滄溟去府最逺商人於¶
所司給一百石石𣙜課支銷止貨三五千及往本塲鹽¶
並官給無官給遣者商人但將力收聚鹹池沙掘地為¶
坑坑口稀布竹木鋪&KR0382;簞於其上堆沙潮來投沙鹹鹵¶
淋在坑内伺候潮退以火炬照之氣衝火城則取鹵汁¶
用竹盤煎之頃刻而就竹盤者以篾細織竹鑊表裏以¶
牡礪灰泥之自收海水煎鹽謂之野鹽言易得如此也¶
　吕氏春秋曰和之美者即大夏之鹽　管子曰齊有¶
<pb:KR3k0055_WYG_396-9a>¶
渠展之鹽燕有遼東之煮十口之家十人䑛鹽百口之¶
家百人䑛鹽凡食鹽之數一月丈夫五升少半婦人三¶
升少半嬰兒二升少半鹽之重升加分耗而釡百升加¶
什耗而釡千君伐菹薪煮浦水為鹽正而積之三萬鍾¶
至陽春農事方作命民無得築垣墻毋得繕冡墓大夫¶
毋得治宫室臺榭北海之衆毋得聚庸而煮鹽然鹽之¶
賈必四十倍君以四十之賈循河濟之流南輸趙宋衛¶
濮陽惡食無鹽則腫守國之本其用鹽獨重君伐菹薪¶
<pb:KR3k0055_WYG_396-9b>¶
煮沛水以藉於天下然則天下不減矣　尸子曰南海¶
之輦北海之鹽　淮南萬畢術曰鹽能累卯　本草經¶
曰鹵鹽一名寒石味苦戎鹽主明目大鹽名胡鹽　王¶
符論曰攻玉以石洗金以鹽　風俗通曰鹹如炭俗說¶
鹹亦與熱正等炭火不可以入口人食得大鹹亦吐之¶
按東海晌人曉知鹽法者云欖鹽水多日毎燋黒如炭¶
非謂竈中火炭也　抱朴子曰作赤鹽法用寒鹽一片¶
雨泥一斤内鐵噐中以水燒皆消而赤也　金樓子曰¶
<pb:KR3k0055_WYG_396-10a>¶
蕃中有白鹽峰洞徹如水精及其映日光似虚魄蕃人¶
和之以供國㕑名為君王鹽亦名玉華鹽　又曰有清¶
池鹽正四方廣半寸其形扶疎如有人耕池旁地取池¶
水波種之去勿廻顧即生此鹽¶
　　鹽二¶
増管子曰桓公成鹽三萬六千鍾令史糶之得成金萬¶
一千餘斤　左傳曰王使周公閱來聘饗有昌歜白黒¶
形鹽辭曰國君文足昭也武可畏也則有備物之享象¶
<pb:KR3k0055_WYG_396-10b>¶
其徳薦五味羞嘉榖鹽虎形以獻其功吾何以堪之¶
史記曰募民月給費因官噐作煮鹽官與牢盆(牢廪食/也盆煮)¶
(鹽/)　蜀王本紀曰宣帝地節中始穿鹽井數十所　博¶
物志曰臨卭火井諸葛亮往視之後火益盛以盆貯水¶
煮之則成鹽後人以火投井中火即㓕至今不然　魏¶
志曰衛凱與荀彧書曰夫鹽國之大寳也自亂以來放¶
散宜如舊置使者鹽費以其直益市犂牛若有歸民以¶
供給之　蜀志曰先主定益州置鹽府校尉主鹽鐵之¶
<pb:KR3k0055_WYG_396-11a>¶
利　皇甫謐春秋曰故侍中劉子楊食餅知鹽生精味¶
之至　晉書曰郭文字文舉隠居呉興餘杭大辟山中¶
恒著鹿裘葛巾不飲酒食肉區種菽麥採草葉木實貿¶
鹽以自供人或酬下價者亦即與之　宋書曰豫章王¶
大㑹賔僚張融食炙始畢行炙人便去融欲求鹽蒜口¶
終不言方食捶指半日乃息　齊書曰張融作海賦文¶
詞詭激獨與衆異後以示顧凱之曰卿此賦實超元虚¶
但恨不道鹽耳融即求筆注曰漉沙搆白熬波出素積¶
<pb:KR3k0055_WYG_396-11b>¶
雪中春飛霜暑路　又曰崔慰祖父喪不食鹽母曰汝¶
既無兄弟又未有子息毁不㓕性故當不進肴羞耳至¶
於鹽不食吾今亦不食矣慰祖不得已從之　後魏書¶
曰世祖南伐遣李孝伯賜劉義恭等鹽各九種并胡豉¶
孝伯曰有後詔凡此諸鹽各有所宜白鹽食鹽主上自¶
所食黒鹽治腹脹氣滿用每六銖以酒下胡鹽治目痛¶
戎鹽治諸瘡赤鹽駮鹽臰鹽馬齒鹽四種並非食鹽¶
北齊書曰房景伯母亡居喪不食鹽菜因此遂為水病¶
<pb:KR3k0055_WYG_396-12a>¶
積年不愈　又曰崔暹奏請海沂煮鹽有利軍國文襄¶
以問崔昴昴曰亦既官煮斷之竈官刀錐多不及人廣¶
請凖開市薄為竈稅私館給彼此有宜朝廷從之　唐¶
書曰武徳中長安古城鹽渠水生鹽色紅白味甘狀如¶
方印　又曰左右神䇿鹽州行營節度使胡堅昌表奏¶
初城鹽州鹵中獲壤土又置烽堡水路廻逺即時有雨¶
發鹽井悉生鹽事符聖徳可謂天讃請宣付史館制可¶
　又曰代宗時河中府鹽池生瑞鹽韓滉奏曰土徳之¶
<pb:KR3k0055_WYG_396-12b>¶
瑞　又曰李晟薨後徳宗以初成鹽州復開池上賜宰¶
相新鹽惻然思之命置鹽於靈座　又曰初𣙜鹽起於¶
第五琦及劉晏代其任法術精密官無遺利初嵗入錢¶
六十萬貫季嵗十倍而人無厭苦大歴末通計一嵗征¶
賦所入而鹽鹺當天下大半之賦　梁四公子記曰髙¶
昌國遣使貢鹽二顆顆如斗狀白似玉帝以其自萬里¶
絶域而來獻數年方達命杰公迓之謂使曰鹽一顆是¶
南燒羊山月望收之者一是北燒羊山非月望收之者¶
<pb:KR3k0055_WYG_396-13a>¶
使者具陳鹽奉王急命故非時爾因謂紫鹽磬碧珀云¶
中路遭北凉所奪不敢言之帝問杰公羣物之異對曰¶
南燒羊山鹽文理粗北燒羊山鹽文理密月望收之者¶
明徹如冰以氈槖煮之可驗交河之間平磧中掘深數¶
尺有末鹽如紅如紫色鮮味甘食之止痛更深一丈下¶
有碧珀黒逾純漆或大如車輪末而食之攻婦人小腹¶
癥瘕之疾彼國珍異必當致貢是以知之¶
　　鹽三¶
<pb:KR3k0055_WYG_396-13b>¶
增煮海　熬波(黄帝時有諸侯宿沙氏始以海水煮乳/煎成鹽其色有青黄白黒紫五様鹽之)¶
(作自此始二/  下詳鹽)　享周公　舉膠鬲(上詳鹽二居膠鬲遭/紂之亂隠  賣鹽為)¶
(業文王聞其賢舉以為相孟/子曰膠鬲舉於魚鹽之中)　四域來求　萬國畢仰¶
(上詳鹽四劉公幹魯都賦香異物志云天竺有水其/名恒源一號新陶水特甘  下有鹽水萬國畢仰)¶
管子為國　黄霸治郡(上詳鹽四正鹽筴/  下詳太守上)　呉王煮海¶
　姚彪覆江(漢呉王濞煮海水為鹽明沈珍從姚彪貸/鹽彪覆百斛於長江曰  吾不惜鹽惜所)¶
(與/耳)　陵州井　寳應池(上詳盤邪/下詳奸)　火州赤白　海南¶
青紫(古車師國今名火州其産鹽赤者如朱白者/如玉  西域記海南有青紫鹽其味甚美)　如¶
<pb:KR3k0055_WYG_396-14a>¶
霜　勝雪(雜俎昆吾陸鹽周十餘里無水自生末鹽月/滿則如積雪味甘月虧則如薄霜味苦  李)¶
(白詩呉鹽如/花皎如雪)¶
　　鹽四¶
増君王鹽(雜俎白鹽厓有鹽/如水精名君王鹽)　學士鹽(詳諸/鹽使)　林甫販¶
鹽(李林甫少年販/鹽為生後事唐)　原體同於水(博物志鹽/體同於水)　潤下作¶
鹹(論衡云潤下作鹹水之滋味也東海水鹹流廣大也/西州鹽井源泉深也人或無井而食或穿井不得泉)¶
(有鹽井/之利乎)　成之自然(王廙洛都賦云東有鹽池玉/潔冰鮮不勞煮沷成之自然)　莫¶
知所生(郭璞鹽池賦云嗟𤣥液/之潛盛蓋莫知其所生)　挹之不損取之不勤¶
<pb:KR3k0055_WYG_396-14b>¶
(劉公幹魯都賦又有鹽池漭沆煎炙陽春/焦暴濆沬疎鹽自殷挹之不損取之不勤)　煮海為鹽¶
(詳鹽/一)　似道販鹽(賈似道販鹽百艘至臨安賣之太學/生有詩曰昨夜江頭長碧波滿船都)¶
(載相公鹺雖知要作調/羮用未必調羮用許多)　焚薪成鹽(華陽國志云越雋/笮夷有鹽池積薪)¶
(以池水灌而/後焚之成鹽)　僉賴其膚(徐幹齊/都賦)　飴鹽(周禮鹽人職/云王之膳羞)¶
(共飴鹽后及世子亦如之鄭注云飴鹽鹽/之甜者今戎鹽有焉疏云飴鹽即石鹽也)　大鹽(盧毓/冀州)¶
(論云江東/有大鹽)　鹵鹽(本草云鹵鹽一名寒石味苦治消/渴長肌膚去大熱除邪氣下毒蟲)¶
胡鹽(詳鹽/一)　戎鹽(本草云戎鹽無毒李氏注/云生邯鄲西羌戎胡山)　渠展之¶
鹽(管子云齊有渠展之/鹽燕有遼東之煮)　郇瑕之鹽(延篤與李文徳書/云晉國有郇瑕氏)¶
<pb:KR3k0055_WYG_396-15a>¶
(之/鹽)　似石(沙州記云自大嶺嶺北乙沸界屈海海西南/三百里有鹽從闊半寸形似石味甜無忝河)¶
(東/也)　如繖(荆州記云朐䏰縣北岸有陽溪溪内有鹽井/百二十所巴峽一川悉資此鹽周於煮又海)¶
(鹽水自凝生繖子鹽大者方寸中/央隆起形如張繖按繖古作傘)　虎形(周禮籩人職/云朝事之籩)¶
(其實麷蕡白黒形鹽膴鮑魚鱐注云築鹽以為虎形𤣥/謂以司尊彛之職參之朝事謂祭宗廟薦血腥之事形)¶
(鹽鹽之/似虎者)　石子(呉時外國傳云漲海中有灣灣中常出/自然白鹽嶧嶧如細石子毎嵗以一車)¶
(輸王/國用)　色如白石(齊地記云齊有皮丘坑民/煮坑水為鹽色如白石)　狀如石¶
英(異物志云天竺國/有白鹽狀如石英)　白如水精(天竺國有新陶水水/甘美下有石鹽白如)¶
(水/精)　皓若雪華(劉公幹魯都賦云其鹽/則素鹺凝結皓若雪華)　玉潤雪積(郭/璞)¶
<pb:KR3k0055_WYG_396-15b>¶
(鹽池賦云磊確□碌鍔剡/其方玉潤膏津雪積陵岡)　玉潔冰鮮(王廙洛都/賦詳前)　爛¶
然漢明晃爾霞赤(郭璞鹽池賦云爛然漢明晃/爾霞赤望之雲蒸即之雪積)　燦如¶
散練煥若布章　紫淪灑燄紅華籠光(並郭/璞賦)　皓皓乎¶
若白雪之積鄂鄂乎若景阿之崇(徐幹齊/都賦)　熙金葩之¶
融炎頴躍結而淪成(郭璞鹽/池賦)　海濵田(鹽池賦序云呉/都縁海海濵有)¶
(鹽田相望皆赤鹵/呉民煮以為鹽)　卭江井(杜預益州記云益州有卓/王孫井臼常於此井取水)¶
(煮鹽義熙十/五年治井也)　正鹽筴(桓公問於管子曰吾何以為國/對曰惟官山海為可耳曰何為)¶
(官山海對曰海王/之國謹正鹽筴)　減鹽價(漢書宣帝詔曰鹽人之食而/價貴衆庶重困其減天下)¶
<pb:KR3k0055_WYG_396-16a>¶
(之鹽/價)　私煮者釱左趾(史記平凖書云建元間以東郭/咸陽孔僅為大農丞領鹽鐵事)¶
(上言山海天地之藏也皆宜屬少府陛下不私以屬大/農佐賦願募民自給費因官噐作煮鹽官與牢盆浮食)¶
(竒民欲擅管山海之貨以致富羡役利細民其沮/事之議不可勝聼敢私鑄鐵噐煮鹽者釱左趾)　宿¶
沙善煮(魯連云宿沙瞿子善煮鹽使煮潰沙雖十宿不/能得也案宋志曰宿沙衛在齊地齊居海濵故)¶
(多魚鹽/之利)　青州厥貢(尚書禹貢云青州厥/貢鹽絺海物惟錯)　井水沷炭¶
(益州記云越雋煮鹽先燒/以鹽浸水沷炭刮取鹽)　水漬鹹石(人云越雋汶山/有鹽石先以水)¶
(漬既而煮/之取鹽)　通行有無(漢書王莽詔曰夫鹽食者之/将通行有無備民之用也)¶
國之寳(左傳云成公六年晉人謀去故綘居郇瑕氏之/地沃饒而近盬韓獻子對曰不可夫山澤林鹽)¶
<pb:KR3k0055_WYG_396-16b>¶
(國之寳也國饒則民驕佚/近寳公室乃貧公恱從之)　國之利(晉中興書太元三/年詔曰鹽者國之)¶
(重/利)　國用饒足(漢書云呉煮東海之水/為鹽以致富國用饒足)　私煮者四嵗¶
刑(晉令曰儿民不得私煮鹽/犯者四嵗刑主吏二嵗刑)　大旱地生鹽(紀年晉肅/公三年大)¶
(旱地/生鹽)　雨多以祭社(春秋繁露云雨多/以鹽及美酒祭社)　温泉有氣(袁/山)¶
(松宜都山川記云佷山縣東有温泉大溪夏冬則/大熱常有霧氣百病久疾入水多愈此泉先出鹽)　鹽¶
味少生(晉符朗元達識味㑹稽王道子設食食之極江/左精饌食訖問曰闗内食孰若此朗曰皆好惟)¶
(鹽味少生即問/宰夫果如其言)　詔縣賜供湯直(劉起讓云恩詔縣賜/以鹽五十斛供湯藥)¶
(之/直)　賜鹽以周喪事(呉志云朱桓卒家無餘財孫/權賜鹽五十斛以周喪事)　以¶
<pb:KR3k0055_WYG_396-17a>¶
共百事(周禮云鹽人掌鹽之政令以共百事之鹽鄭注/云政令謂受入教所處置求者所當得又孔疏)¶
(云謂四方鹽筴鹽有數種處置/不同故云受入教所處置也)　大夏之鹽(吕氏春秋/云和之美)¶
(者大夏之鹽注/大夏西澤名)　江陽之鹽(崔駰博徒論/曰江陽六鹽)　斛成二斗¶
(蜀郡志云中有鹽井深數丈/汲水煮之一斛水得二斗鹽)　石直八千(續漢書云虞/詡為武都太)¶
(守始到郡鹽石直八千/視事三嵗鹽石四百)　一車輸王(呉時外國/傳詳前)　一斛¶
為賦(魏畧云漢哀帝時民/家出鹽一斛以為賦)　侯覽求假鹽(郗超書云章/安為河東太)¶
(守常侍侯覽遣諸王齎/書請託并求假鹽也)　郗超轉易鹽(注未/詳)　増長肌¶
膚　牢肌骨　除邪下毒　明目益氣(並本草/經詳前)　原梁¶
<pb:KR3k0055_WYG_396-17b>¶
置(後漢天竺國有梁/罝鹽一名身毒國)　蜀井(蜀都賦云家/有鹽泉之井)　和羮(商書/若作)¶
(和羮爾/惟鹽梅)　修池(徐邈字景山為金城守修武威/酒泉鹽池以收虜榖軍用豐盈)　鬻鹽¶
(凡齊事供鬻鹽/鬻鹽練治者)　載鹽(第五倫客河東變姓/名王伯齊載鹽往來)　上谷之¶
利(上谷有魚鹽/棗栗之利)　虞坂之載(騏驥駕鹽車上虞/坂遇伯樂而長鳴)　軍農¶
之要(魏志鄧艾言司馬文王曰今因平蜀之勢以乗呉/席巻之時然大舉之後將士疲勞且煮鹽興冶為)¶
(軍農/之要)　鹽食之急(張休上言鹽食之急雖/貴不可不須官可自鬻)　青紫(西域/記曰)¶
(西海南有青鹽紫鹽池/鹽方寸半食味甚美)¶
　　豉一¶
<pb:KR3k0055_WYG_396-18a>¶
増釋名曰豉嗜也五味調和須之而成乃可甘嗜也故¶
齊人謂豉聲如嗜　史記曰糵麴鹽豉千合　袁宏漢¶
記曰李傕數設酒請郭汜或留汜妻懼與傕婢妾私而¶
奪己愛思有以離間之傕送饋汜妻乃以豉為藥汜將¶
食妻曰食從外來儻或有故遂摘藥示之曰一栖不兩¶
雄我固疑將軍之信李公也明日傕請汜大醉汜疑傕¶
藥之絞糞汁飲之乃解於是遂相疑猜也　三輔決録¶
曰前隊大夫范仲公鹽豉蒜果共一筩言其㢘儉也¶
<pb:KR3k0055_WYG_396-18b>¶
豫章列士傳曰羊茂為東郡太守出界賣鹽豉　博物¶
志曰外國有豉法以苦酒溲豆暴令極燥以麻油蒸蒸¶
訖復暴三過乃止然後細擣椒屑篩下隨多少合投之¶
中國謂之康伯以是故人姓名傳此法者云下氣調和¶
　　豉二¶
原五味調和須之而成(詳豉/一)　辛甘之味皆發而行(楚/詞)¶
(曰大苦鹹酸辛甘發些注曰大苦豉也辛謂椒薑也甘/謂飴蜜也言取䜴汁調和以椒薑鹹酸和以飴蜜則辛)¶
(甘之味皆/發而行也)　大苦(詳/上)　苦豉(廣志曰苦/秦豉也)　康伯(詳䜴/一)¶
<pb:KR3k0055_WYG_396-19a>¶
益氣(呉氏本草云/豉益人氣)　下氣(詳䜴/一)　美豉出魯(古艶歌云/白鹽河東)¶
(來美䜴/出魯門)　鹽豉共壺(謝承後漢書云羊續為/南陽太守鹽豉共一壺)　飯惟鹽¶
䜴(又曰韓崇為汝南太守遺妻/子麤飯惟菜茹鹽䜴而已)　鹽豉共一筩(詳豉/一)¶
未下鹽豉(詳/羮)¶
　　醯一¶
増和牲　柔肉(禮内則膾春用蔥秋用芥豚春用韭秋/用蓼脂用蔥膏用薤三牲用藙和用醯)¶
(獸用梅注藙茱茰也三牲牛羊豚也辟内則肉腥細者/為膾大者為軒或麋鹿魚為菹麕為  雞野豕為軒兔)¶
(為宛脾切蔥若薤實諸醯以柔之注云細切者為膾大/片切者為軒實諸醯以柔之言肉與蔥薤皆實諸醯浸)¶
<pb:KR3k0055_WYG_396-19b>¶
(漬而熟則/柔軟矣)　乞鄰　貯寺(論語曰子曰孰謂微生髙直/或乞醯焉乞諸其鄰而與之)¶
(十唐舊說聖善寺閣常貯醋數/  甕恐為蛟所伏以致雷震也)　呉氏所為　唐俗所¶
貴(晉劉伶之妻呉氏因夫嗜酒敗事欲其節飲毎釀酒/則以鹽梅辛辣之物投之酒内致其味酸蓋不欲其)¶
(飲也後人効其所為因以作醋一說醋自周/人所造  晉公遺語唐世風俗貴重桃花酸)　景略宴¶
客　俊臣鞫囚(唐書任廸簡𫝊天徳李景略表佐其軍/嘗宴客而行酒者誤進醯景略用法嚴)¶
(廸簡不忍其死飲為釂徐以他辭請易之歸衉血不以/聞軍中恱其長者  唐來俊臣鞫囚不問輕重皆注醋)¶
(於/鼻)　原食三十人　比千乘家(食經云外國作苦酒法/用水一升三合正月九)¶
(日熱一銅匕調之一杯可食三十人家/史記云通邑大都醯醤千瓿比千乘)　大功不食¶
<pb:KR3k0055_WYG_396-20a>¶
時祠皆用(禮記曰大功之喪不食醯醬酒盧/諶祭記曰四時之祠皆用苦)　女供¶
官販(周禮醯人女醯掌供五虀七葅凡醯醬之物王舉/則供虀葅醯物六十罋供后及世子之醬醯  魏)¶
(名臣𫝊曰中書監劉放曰官販苦酒/與百姓爭錐刀之末請停苦酒醋也)　増百甕　一甌¶
(儀禮曰醯醢百甕夾碑十以為列來北夢瑣言云有少/年眼中常見一鏡子趙卿診之曰  晨以魚膾奉候及)¶
(期延於闑内從容久飢候客退方得攀接俄而臺上施/一甌芥醋更無他味少年飢甚聞芥醋香輕啜之逡廵)¶
(再啜遂覺胸中豁然眼花不見卿云君喫魚/膾太多非芥醋不快故權誑而愈其疾也)　治齒¶
灌鼻(葛洪肘後方云治齒痛用多年醶酢或唐書曰薛/仁呆拔秦州召富人磔於猛火之上  以醯灌鼻)¶
(求其/金寳)¶
<pb:KR3k0055_WYG_396-20b>¶
　　醯二¶
原鳯林鳴酢(漢武内傳云西王母謂帝曰仙藥/有鳯林鳴酢案酢俗作醋醯也)　東里¶
獨嫗(𢎞君舉食檄云大市覆/罌之蒜東里獨嫗之醯)　卒成苦酒(食經云作卒/成苦酒其法)¶
(取黍米一斛以熱粥/澆其上二日便成酢)　築城貯醯醢(呉地志云呉王築/城以貯醯醢今俗)¶
(人呼為/苦酒城)　欲食投水内(食經云作苦酒法用烏梅以苦/酒漬之暴乾作屑欲食輙投水)¶
(内/)　宋葬夫人醯醢百甕(禮記云宋襄公葬/其夫人醯醢百甕)　龍肉醯¶
漬則文章生(博物/志)　増酢如蓂莢(風俗通曰酢如蓂莢/按蓂味酸工者取以)¶
(調/味)　食總管(清異録曰醋/為食總管)　傅之無痕(本草云孫光憲/家婢抱小兒不)¶
<pb:KR3k0055_WYG_396-21a>¶
(覺落炭火上便以/醋泥傅之無痕)　處内(曲禮膾炙處/外醯醬處内)　和羮　調醯¶
醢(内則調之/以醯醢)　烹魚肉(醯醢鹽梅/以烹魚肉)　醯雞(莊/子)¶
　　醬醢一¶
原周禮曰醢人職女醢二十人謂女奴曉醢者　禮記¶
曰醬齊視秋時鄭注曰醬宜凉也　増又曰獻熟食者¶
操醬齊　又曰濡雞醢醬實蓼濡魚卵醬實蓼濡鼈醢¶
醬實蓼魚膾芥醬麋腥醢醬　禮記外傳曰醢有陸産¶
有水物天地隂陽之氣所生臡者骨肉相雜為之有麋¶
<pb:KR3k0055_WYG_396-21b>¶
鹿麕之臡兔醢蚳醢有魚雁蠃蠯之醢　原論語曰不¶
得其醬不食　増桓譚新論曰鄙人得鯅醬而美與人¶
共食少唾其中因棄之俱不得食　崔實四民月令曰¶
五月一日可作醢　原風俗通曰醬成於鹽夫物之變¶
有時而重　増論衡曰作豆醬惡聞雷此欲使人急作¶
不能積久　原神仙食經云十二香醬以沉香等油煎¶
成服之　増枚乘七發曰熊蹯之臑芍藥之醬韋昭上¶
林賦注曰勺藥和齊鹹酸美味也　𢎞君舉食檄曰東¶
<pb:KR3k0055_WYG_396-22a>¶
里獨嫗之醯　天中記曰漢武帝逐夷至於海濵聞有¶
香氣而不見物令人推求乃是漁父造魚腸於坑中以¶
土覆之香氣上達取而食之以為滋味逐夷得此物因¶
名之置魚腸醬也　原漢書曰劉歆謂揚雄云今學有¶
禄利然尚不能明易又如𤣥何吾恐後覆醬瓿　又曰¶
張氏賣醬而踰侈　増世說曰陸機入洛欲為三都賦¶
聞左思作之撫掌而笑與弟書此間有傖父欲作三都¶
賦須其成當以覆醬瓮耳　宋書曰孝武嘗為王𤣥謨¶
<pb:KR3k0055_WYG_396-22b>¶
作四時詩云匏醬調秋菜白鹺解冬寒　又曰阮孝緒¶
外兄王宴貴顯孝緒度之必至顛覆聞其笳管穿籬逃¶
匿不與相見曽食醬美問之云是王家所得便吐餐覆¶
醬¶
　　醬醢二¶
原食醬百二十(周禮云膳夫掌王饋/食醬百有二十罋)　上價斤二百(范/子)¶
(計然三醬出東海上價/斤二百中百下三十也)　□鰂之醬(周書云伊尹受命/於湯賜□鰂之醬)¶
(方言曰魚皮□/鰂之醬為貴)　芍藥之醬(詳醬/一)　𤣥靈之醬(漢武帝/内傳西)¶
<pb:KR3k0055_WYG_396-23a>¶
(王母謂帝曰神藥上有連珠雲/醬玉津金醬中有𤣥靈之醬)　肉謂之醢(爾雅云肉/謂之醢有)¶
(骨者謂之臡注/雜骨醬之也)　朱登蟹醬(張敞荅朱登書曰朱登為/東海相遺敞蟹醬敞報曰)¶
(謹分其貺於三老尊/行者曷敢獨享也)　晉武魚醬(晉武帝與山濤書/兼致魚醬一斗)¶
七醢(周禮云醢人為王及后世子共其内羞王舉/則共醢六十甕以五齊七醢七葅三臡實之)　三¶
臡(詳/上)　蒟醬(漢書武帝使唐䝉封南越南越食蒟醬/似榖葉如桑其長三寸蜀用作醬也)¶
芥醬(說文云肥乾肉芥醬/臑有骨醢醬榆醬)　蜯醬(蒼頡解詁/云醢蜯醬)　□醬(交/州)¶
(記云蟹□形如龜色黒十二蟹足在/腹下雌負雄而行南方用以作醬)　孔子覆醢(禮記/云孔)¶
(子哭子路於中庭從者/曰醢之矣遂命覆醢)　天子執醬(禮記云食三老五/更於太學天子執)¶
<pb:KR3k0055_WYG_396-23b>¶
(醬而/饋)　胡子馬醢(東觀漢記云上至邯鄲/趙王庶兄胡子進馬醢)　劉累龍醢¶
(左傳云蔡墨曰劉累學擾龍/氏事孔甲一雌死潛以醢食)　千乘之家(史記貨殖傳/云通邑大都)¶
(醢醬千瓿比/千乘之家)　四豆之實(周禮曰醢人掌四豆之實朝/事之豆其實韭菹醯醢昌本)¶
(麋臡菁葅鹿臡饋食之豆其實葵菹蠃醢脾析蠯醢蜃/蚳醢豚拍魚醢加豆之實芹菹兔醢深蒲醯醢菭葅㕍)¶
(醢筍葅/魚醢)　雷不作醬(風俗通曰雷不作醬俗說令人腹/内雷聲按子路感雷精而生尚剛)¶
(好勇死衛人醢之孔子/覆醢毎聞雷心惻怛耳)　喪不作醬(異苑云頴川庾澤/太元間三桓還值)¶
(其家作醬澤/曰誠知之)　醢南宫(南宫長萬/宋人醢之)　醢彭越(詳下漢/髙帝)¶
增大官醢(朱泚劉文喜劫衆以亂詔李懐/光攻之帝為減大官脯醢給軍)　醢化蟹(合/壁)¶
<pb:KR3k0055_WYG_396-24a>¶
(事類云彭越佐髙祖得天下封為梁王被䜛而死吕后/以其肉將作醢使人送與淮南王黥布令使者勿語待)¶
(食完而後言其故時布船遊於江既聞/其說即臨風而吐之盡化為螃蟹而去)　鹿尾醬(禄山/進鹿)¶
(尾/醬)　葫蘆醬(唐世風俗/重葫蘆醬)　孝悌醢醬(唐柳玭家誡曰孝/悌忠信乃食之醢)¶
(醬豈可一/日無哉)¶
　　醬醢三¶
原啟梁劉孝儀謝晉安王賚蝦醬啟曰龍醬傳甘退誠¶
可陋蚳醢稱貴追覺失言上聖聞雷未之能覆嘉賔流¶
歠羞無辭窶¶
<pb:KR3k0055_WYG_396-24b>¶
　　煎和一¶
原𤣥冥適鹽蓐收調辛(曹植七啟云糅以方酸甘和/既醇𤣥冥適鹽蓐收調辛)¶
合以水火之齊和以五味之芳(桓驎/七說)　五味異和(禮記/曰五)¶
(味異和鄭𤣥注曰/謂香臭與酸苦)　百品異方(曹植樂府曰口厭常珍/乃購麟凰熊蹯豹胎百)¶
(品異/方)　和宫適甜撫角調酸(𫝊𤣥/七謨)　調齊和之適窮甘¶
酸之變(淮南子曰煎熬燔炙調齊和/之適以窮荆呉甘酸之變)　糅以丹橘(杜預/七規)¶
(云庶羞既異五味代臻/糅以丹橘雜以芳鱗)　芳以薑椒(張衡七辨云審其/齊和適其辛酸芳)¶
(以薑椒拂/以桂蘭)　酤以醯醢和以蜜飴(劉梁七舉云芻豢既/陳異饌共羞芍藥之)¶
<pb:KR3k0055_WYG_396-25a>¶
(調煎炙蒸臑酤以/醯醢和以蜜飴)　鹺以大夏之鹽酢以越裳之梅(崔/駰)¶
(七/依)　酸鹹調適齊和有方(潘尼釣賦云西戎之䔉南夷/之薑酸醎調適齊和有方按)¶
(䔉今/作蒜)　鹹酸得適和味應宜(杜預七規云飛刀覆切解/髪雜疊鹹酸得適和味應)¶
(宜/)　味重九沸和兼芍藥(張協七命云味重九沸和兼/芍藥晨鳬露鵠霜鵽黄雀)¶
　九沸三變其味乃和(劉劭七華云厥齊不同各有/攸宜九沸三變其味乃和)¶
　　煎和二¶
原司味(膳宰屠蒯曰/臣實司味)　秩膳(秩常也天/子諸侯也)　六和(和以/滑甘)¶
八物(珍用/八物)　適和　調節　調和(七發曰使伊尹/熬煎易牙調和)　膳¶
<pb:KR3k0055_WYG_396-25b>¶
羞(膳夫掌王膳羞以/養王及后世子)　刲刳(刲之/刳之)　溞溲(為稻粉/溞溲之)　㕑¶
車(載食/車)　時味(凡和春味多酸夏多苦秋多辛冬/多鹹調以滑甘時味所以養氣)　膳¶
獻(膾禽/羞)　洎饋(左傳公膳日雙雞饔人竊更之以鶩御/者知之則去其肉而以其洎饋洎汁也)¶
　炮鼈　膳禽(周禮禽/獸也)　濟五味(傳云宰夫和之以味/濟其不及以泄其過)¶
(故令濟五味/而和五聲)　奉五味(為六畜五牲三/犧以奉五味也)　供刀匕(禮杜/蕢曰)¶
(蕢也宰夫也/非刀匕是供)　逺庖厨(禮君子/逺庖厨)　春膳膏薌(凡用禽獸/春宜羔豚)¶
(膳膏薌注/薌牛脂)　夏膳膏臊(夏宜腒䐹膳膏臊注臊犬/脂也腒乾雉也䐹乾魚也)　秋¶
膳膏腥(秋宜犢麛膳/膏腥腥豬脂)　冬膳膏羶(冬宜鮮羽膳膏羶注/羶羊脂也鮮魚也羽)¶
<pb:KR3k0055_WYG_396-26a>¶
(雁也膳謂/脂膏煎和)　捶而食之(乾肉則捶/而食之)　醯以柔之(切蔥若/薤實醯)¶
(以柔/之)　羞服之式(周禮九式四曰羞/服之式主領飲食)　調和之噐　變¶
不勝嘗(文子五味之/變不可勝嘗)　味得所宜(禮味得其時/注時所宜也)　水火¶
之齊　多少之節　煎和滋味濟以鹽梅　拂徹羶腥¶
加之薑桂(屑桂/與薑)¶
　　齊一(按齊俗作虀/)¶
増記曰卒食客自前跪徹飯齊以授相者　通俗文曰¶
淹韭曰虀淹薤曰墜　崔實四民月令曰八月收韭菁¶
<pb:KR3k0055_WYG_396-26b>¶
作擣虀　東觀漢記曰王莽將敗北海逄萌載虀噐於¶
市曰辛乎因潛藏不見　嶺表異録曰容南土風好食¶
水牛言其脆美則柔毛肥彘不足比也毎軍將有局筵¶
必先此物或炮或炙盡此一牛既飽即以聖虀銷之既¶
至即以鹽酪薑桂調而啜之腹遂不脹北客到此多赴¶
此筵但能食肉罔有啜虀¶
　　齊二¶
原須醯成味(周禮云醯人掌共五齊七葅凡醯物以共/祭祀之齊葅凡醯醬之物鄭注云齊葅醬)¶
<pb:KR3k0055_WYG_396-27a>¶
(屬醯人者皆/須醯成味)　諸味相成(釋名云齊濟也與/諸味相濟成也)　醯人共¶
齊(周禮/詳上)　叛奴春齊(𢎞君舉食檄云大鹽雜以薑椒叛/奴製之春齊按叛奴石季倫之奴)¶
(也/)　蒜齊(魏志云華佗行道見一人病咽塞嗜食而不/得下語之曰向來道邊有賣餅家蒜齊大酢)¶
(從取三升飲之病自當去即如佗言立吐蛇一/枚疾者造佗見佗北壁懸此蛇軰約以十數)　韭齊¶
(石崇冬月得韭䓑虀王愷貨崇帳下問/其所以荅曰是擣韭根雜以麥苖耳)　蟹齊(釋名曰/蟹齊去)¶
(其匡熟擣之/令如齊也)　懲於羮而吹齊(楚辭/詳羮)　稻不可以為齊¶
(王隠晉書曰美莫過/稻稻不可以為齊)¶
　　葅一¶
<pb:KR3k0055_WYG_396-27b>¶
増蒼頡解詁曰䔯酢葅也　釋名葅阻也生釀之遂使¶
阻於寒温之間不得爛也　詩曰中田有廬疆埸有𤓰¶
是剥是菹　周禮曰朝事之豆其實韭葅昌本菁菹茆¶
菹饋食之豆其實葵菹加豆之實芹葅深蒲菭筍菹王¶
舉則共七菹　禮記少儀曰麋鹿為葅野豕為軒皆聶¶
而不切麕為辟雞兔為宛脾皆聶而切之切蔥若薤實¶
之醯以柔之　又曰水草之葅陸産之醢小物備矣¶
盧諶祭法秋祠有菹消　范汪祠制孟冬不鹹葅　晉¶
<pb:KR3k0055_WYG_396-28a>¶
書呉隠之年十餘嵗丁父母憂食鹽葅以其甘而棄之¶
　　葅二¶
原藏菜(聲類云菹/藏菜也)　芹葅(詳葅/一)　蒻葅(益州記蒻之莖/蜀人於冬月取)¶
(以舂碎炙之水/淋一宿為葅)　魚葅(司馬相如/有魚葅賦)　五齊七葅(詳齊/二)¶
三臡七葅(張衡七辨曰嘉肴/雜醢三臡七葅)　饋食菭葅(周禮云饋食/之豆菭葅雁)¶
(醢注云菭水/内魚衣也)　聘饗昌歜(左傳云僖三十年冬王使周/公閱來聘饗有昌歜注曰菖)¶
(蒲葅/也)　祠祭用葅(荀氏/春秋)　文王嗜昌葅(吕氏春秋云文/王嗜菖蒲葅孔)¶
(子聞而服之縮額而食之/三年然後勝之注勝服也)　惠王食葅(賈誼新書云楚/惠王食寒葅得)¶
<pb:KR3k0055_WYG_396-28b>¶
(蛭因遂吞之腹有疾而不能食令尹入問王曰我食寒/葅而得蛭念不行其罪是法廢而威不立譴而行其誅)¶
(則庖宰監食者法皆當死心又弗忍故遂吞之令尹賀/曰臣聞皇天無親惟徳是輔王有仁徳天之所奉病不)¶
(為/傷)¶
　　蜜一(石蜜附/)¶
増說文曰蜂甘飴也　韻集曰蜜蜂採百草花所作也¶
王孚安城記曰郡東有山百姓呼蜜崗蜜焉　荆州圗¶
記曰赤馬山有蜜房二百所羅綴相望因名曰百房¶
張璠易注序曰蜜蜂以兼採為味　呉書曰袁術為雷¶
<pb:KR3k0055_WYG_396-29a>¶
薄等所距士衆絶糧時值盛暑欲得蜜醬又無蜜在牀¶
歎息良乆乃大咤曰袁術至於此乎　呉志曰孫亮方¶
食生梅使黄門以銀椀并蓋就中藏吏取蜜漬梅黄門¶
先恨藏吏以鼠矢投椀中白亮吏不甘亮令破鼠矢中¶
燥黄門乃伏罪　晉令曰蜜工收蜜十斛有能増二升¶
者賞榖十斛　齊書曰明帝元好鱁鮧以銀鉢盛蜜漬¶
之一食數鉢　又曰陶𢎞景永明十年脫朝服掛神武¶
門上表辭禄詔許之賜以束帛敕所在月給茯苓五斤¶
<pb:KR3k0055_WYG_396-29b>¶
白蜜二升以供服餌　梁書曰任昉為新安太守郡有¶
蜜嶺及楊梅舊為太守所採昉以冒險多物故即時停¶
絶　又曰傅昭為臨海太守郡有蜜岩前後太守皆自¶
封固專收其利昭以文王之囿與百姓共之大可喻小¶
乃教勿封　梁四公記曰髙昌國遣使貢刺蜜帝命杰¶
公迓之謂其使曰刺蜜是鹽城所生非南平城者使者¶
曰其年風灾刺蜜不熟故爾帝問杰對曰南平城羊刺¶
無葉其蜜色明白而味甘鹽城羊刺有葉其蜜色青而¶
<pb:KR3k0055_WYG_396-30a>¶
味薄以是知蜜之偽焉　爾雅翼曰北方地燥多在土¶
中故多土蜜南方地濕多在木中故多木蜜又蜀有竹¶
蜜蜂就竹上結窠者　異物志曰交趾草滋大者盡數¶
寸煮之凝如冰破如博碁謂之石蜜　神仙傳曰飛黄¶
子服中嶽石蜜及紫粱得仙　唐書曰蕃人國出石蜜¶
中國貴之上遣使至摩伽池國取其法令揚州煮諸蔗¶
之汁於中厨自造焉色味逾於西域所出¶
　　蜜二(石蜜附/)¶
<pb:KR3k0055_WYG_396-30b>¶
原雲山朱蜜(漢武内傳云西王母謂帝曰太/上之藥有中華紫蜜雲山朱蜜)　天水白¶
蜜(苑子云隴西天水/出白蜜價直四百)　食蜜生武都(本草經云食蜜味/甘如飴性㣲温無)¶
(毒生武都/山崖谿谷)　天竺出石蜜(續漢書云天/竺國出石蜜)　衆口芝(仙經/云蜜)¶
(為衆/口芝)　百花醴(墨子枕中記/云百花醴蜜)　兼採為味(詳蜜/一)　以釀¶
甘澤(風俗記云有□拱居孕靈生息挹採/衆華以釀廿澤自然神化窮真妙極)　延年(本草/經云)¶
(崖蜜食之令人/不飢明目延年)　養性(盛公子與劉頌書云石蜜逺國/之貢味有可甘至尊以養性)¶
　益氣强志(本草經云石蜜一名石飴味甘調/五藏益氣强志除百病服之不飢)　解毒¶
除煩(又云食蜜解毒/除煩益氣養脾)　靈娥御以豔顔(郭璞/蜜賦)　山圗採¶
<pb:KR3k0055_WYG_396-31a>¶
而得道(左思蜀都賦云丹沙赩熾出其坂蜜房郁/毓被其阜山圖採而得道赤斧服而不朽)　縣¶
房帶蜜(鄧徳明記云石蜜在奸/山賛颺巖縣房帶蜜)　羅綴相望(詳蜜/一)　郁¶
毓被其阜(詳/上)　駢羅綴其阿(南康記云博山石室其/蜜房駢羅綴其山阿)¶
蜜巖(遊名山志云謝安適東/山見山上有蜜巖之記)　蜜勺(楚詞云粔籹蜜餌/有餦餭瑶漿蜜勺)¶
(實羽觴按注云蜜本作&KR2597;通作冪以疏布蓋尊/也勺挹酒噐也言舉冪用勺酌酒而實爵也)　蜜漿¶
(詳蜜/一)　蜜母(臨海異物志云蜜母小鳥也色黑正/月旦與蜜蜂同行諸山求安處也)　越¶
以甘蜜報呉(呉越春秋云越以甘蜜/丸欓報呉増封之禮)　蜀人著蜜助味¶
(魏畧云新城孟太守道蜀猪豚雞鶩味/皆淡故蜀人作食喜煮飴蜜以助味)　石蜜甜於萍¶
<pb:KR3k0055_WYG_396-31b>¶
(凉州異物志曰石蜜之滋味甜於浮萍非/石之類假石之名實出甘柘變而凝輕)　萍實甘如¶
蜜(家語云孔子之鄭過陳之野聞童謡曰楚王渡/江得萍實大如斗赤如日剖而食之甜如蜜)　賜¶
一石(東觀漢記云光武微時嘗與朱祐共買蜜合藥後/即位乃賜祐白蜜一石問曰何如長安時買蜜)¶
　賜五升(晉太康起居注云尚書令/荀朂久疾羸毁賜蜜五升)　取蜜漬梅(詳蜜/一)¶
　飴蜜甘之(子事父母棗栗/飴蜜以甘之)　増刻廬(地里志西域自/拂菻西南度磧)¶
(二千里有國曰磨鄰曰老/勃薩刻石蜜為廬如轝狀)　蜜為人(崔彦曽署張佛/筵液蜜為人)¶
奏食紅蜜(同昌公主疾既甚醫者難其藥餌奏云得紅/蜜食之可愈上令内庫得紅蜜數石本兜離)¶
(國所/貢也)　莫逆交(陳昉得蜀糖輙以蜜澆/之曰與蜜本為莫逆交)　蜜和炭(開元/遺事)¶
<pb:KR3k0055_WYG_396-32a>¶
(楊國忠家以炭屑/和蜜塑成雙鳯)　蜜沃粳(五代史仲雲國/其食粳沃以蜜)　鸞蜂蜜¶
(彚苑貞元八年呉明國貢鸞蜂蜜其蜂之聲有如鸞鳯/而身被五色大者可重十餘斤為窠於深岩峻嶺間大)¶
(者占地一二畝國人採其蜜不過二合如過度則有風/雷之異若悞螫人則生瘡以石上菖蒲根傅之則愈其)¶
(蜜色碧常貯之於白玉椀表裏徹如碧琉璃久/食之令人長壽顔如童子髮白者應時而黒)¶
　　蜜三¶
原賦晉郭璞蜜賦曰繁布金房疊構玉室咀嚼滋液釀¶
以為蜜散似甘露凝如割肪冰鮮玉潤髓滑蘭香窮味¶
之美極甜之長百果須以諧和靈娥御以豔顔¶
<pb:KR3k0055_WYG_396-32b>¶
　　餳¶
増說文曰飴米糵煎也餳湯和饊也　方言曰餳謂之¶
張皇飴謂之䬵謂之餹凡飴謂之飴自闗而東陳魏宋¶
楚衛之間通語　釋名曰餳洋也煑米消爛洋洋然也¶
飴小弱於餳形怡怡然也哺餔也如餳而濁可哺也¶
禮記内則曰棗栗飴蜜以甘之　楚辭招魂曰粔籹蜜¶
餌有餦餭　淮南子曰柳下惠見飴曰可以養生盗跖¶
見飴曰可以粘牡見物同而用之異也　鹽鐵論曰洗¶
<pb:KR3k0055_WYG_396-33a>¶
爵以盛水升降而進餳禮雖備焉非其貴也　張衡七¶
辨曰沙飴石蜜逺國貢儲　崔寔四民月令曰十月洗¶
冰凍作煮餳煮暴飴　盧諶祭法曰冬祠用荆餳　野¶
客叢書曰劉禹錫嘗曰詩用僻字須有來處宋考功詩¶
云馬上逄寒食春來不見餳疑此字僻因讀毛詩有瞽¶
章乃知六經中惟此注有餳字僕觀揚雄方言有此一¶
字觀樊鯈傳三嵗獻甘醪膏餳知漢人嘗有此語又考¶
周禮少師掌教簫注亦有餳字則是餳字六經中不但¶
<pb:KR3k0055_WYG_396-33b>¶
詩注有此一字矣禹錫是未深考　後漢書云明徳馬¶
皇后報章帝曰吾但當含飴弄孫不能復問政矣　四¶
王起事曰惠帝到華陽河間王遣使上甘果甘餔二百¶
幡　世說曰王君夫飴餔澳釡¶
　　脂¶
原角者曰脂(說文曰載角者曰/脂無角者曰膏)　載脂而行(國語云勾/踐載稻與)¶
(脂於舟以行國之孺子之/游者無不餔也無不歠也)　白䝉如脂(天中記云東海/有樹名為白䝉)¶
(其汁可為脂/色白味甘)　烏臼如脂(又云荆州有樹名烏臼其實/如胡麻子擣其汁可為脂其)¶
<pb:KR3k0055_WYG_396-34a>¶
(味亦如/猪脂)　増香臊腥羶(詳煎/和二)　脂者為牲(周禮冬官梓/人曰天下之)¶
(獸五脂者膏者羸者羽者鱗者/宗廟之事脂者膏者以為牲)　用蔥(禮曰脂用蔥膏/用薤又煎諸膏)¶
(膏必㓕之又肝膋取狗肝一幪之以/其膋小切狼臅膏以與稻米為酏)　雍伯千金(史記/曰販)¶
(脂辱處也而/雍伯千金)　處脂不潤(後漢書曰孔奮為姑臧長力/行清潔為衆人所笑以為身)¶
(處脂膏不能自/潤徒益辛苦耳)　肪□(通俗文曰脂在脊曰肪/在骨曰□獸脂聚曰䐃)¶
　　油¶
増力牧製(黄帝得河圖書晝夜觀之乃令力牧採木實/製造為油以綿為心夜則燃之讀書油自此)¶
(始/)　許游添(許游為郡守㕔前有古墓命徙移他處開/塚見一大缸中有燈火其油將盡缸上有)¶
<pb:KR3k0055_WYG_396-34b>¶
(字曰許游許游與汝何仇五百年後為/我添油許即買油注滿仍以土覆之)　武庫積油(博/物)¶
(志云積油滿萬石則自然生火/武帝太始中武庫火積油所致)　占城貢油(五代周占/城國貢猛)¶
(火/油)　執畫汚油(見餅東坡詠二王書後曰怪君/何處得此本上有桓𤣥寒具油)　原得¶
水焰起(博物志云煎麻油水氣盡無煙不復沸則還冷/可内手攪之得水則焰起散卒不㓕此亦試之)¶
(有/騐)　持炬灌以麻油(魏志云孫權至合肥新城滿寵馳/往赴募壯士數十人折松為炬灌)¶
(以麻油從上風/放火燒賊攻具)　捉燭著麻膏内(王隠晉書云元康三/年武庫火是工匠欲)¶
(盗物捉燭/著麻膏内)　和以塗繒(釋名云柰油搗柰實和以塗/繒上燥而發之形似油也)¶
灌之擲驢(梁書云侯景攻臺城為曲項木驢攻城矢石/不能制羊侃作雉尾施鐵鏃以油灌之擲驢)¶
<pb:KR3k0055_WYG_396-35a>¶
(上焚之/俄盡)　儲油縱火(王隠晉書云齊王冏起義孫秀多/歛葦炬益儲麻油於殿省為縱火)¶
(具/)　油船潛渡(魏志云黄初三年使夏侯尚率諸軍與/曹洪共圍江陵孫權將諸萬瑾與尚軍)¶
(對江瑾渡入江中渚而分水軍於江中尚夜多持油船/將步騎萬餘人於下流潛渡攻瑾諸軍夾江燒其舟船)¶
　有油二百斛(梁書張纉為湘州刺史/晩好積聚有油二百斛)　月給油六升¶
(東宫/舊事)　然油償錢(宋書云朱修之荆州刺史去鎮之日/秋毫無犯計在州已來燃油及私牛)¶
(馬食官榖草以私/錢六十萬償之)　恐疾減油(梁書曰沈約年十三而/遭家難潛竄㑹赦乃免)¶
(既而流寓孤貧篤志好學畫夜不釋/卷母恐其以勞生疾常遣減油滅火)　増灌木益火(後/周)¶
(書衛史王真作亂率其黨襲肅章門不得入乃縱火燒/之尉遲運懼火盡真黨得進乃取油灌木以益火火勢)¶
<pb:KR3k0055_WYG_396-35b>¶
(轉盛真不/得進乃退)　吐髮瘕(本草云宫人患腰痛牽心發則氣/絶徐文伯視之曰髮瘕以油灌之)¶
(吐物如髮引之長三尺頭已成/蛇能動揺懸之滴盡惟一髮)　覆錢酌油(見/射)¶
　　酪酥一¶
原釋名曰酪澤也乳汁所作使人肥澤也　西河舊事¶
曰祁連山冬夏寒凉宜牧牛羊充肥乳酪好　増天中¶
記曰南蠻有望蠻婦人食乳酪　又曰五代仲雲國其¶
食粟以酪　陶隠居云佛書稱乳成酪酪成酥酥成醍¶
醐醍醐乃酪酥之精華　原笑林曰呉人至京為設食¶
<pb:KR3k0055_WYG_396-36a>¶
者有酪酥未知是何物也強而食之歸吐遂至困頓謂¶
其子曰與傖人同死亦無所恨然汝故宜慎之　漢武¶
内傳曰西王母云仙家次藥有太元之酪　晉太康起¶
居注曰詔云尚書令荀朂既乆羸毁可賜乳酪大官隨¶
日給之　郭子語林云陸機詣王武子武子有數斛羊¶
酪指以示陸卿東呉何以敵此　増酉陽雜俎曰讓皇¶
帝憲帝待益厚凡四方所獻酒酪皆分餉之　舊唐書¶
曰穆賛兄弟俱令譽而和粹世以滋味目之賛俗而有¶
<pb:KR3k0055_WYG_396-36b>¶
格為酪質美而多入為酥員為醍醐賞為乳腐近代士¶
大夫言家法者以穆氏為髙　摭言曰宣宗賜韋澳孫¶
宏銀餅餤食之甚美皆乳酪膏腴之所為　杜陽雜編¶
云懿宗迎佛骨入内道場薦瓊膏乳訶陵國所獻也¶
　　酪酥二¶
原為醴酪(禮運云以烹以/炙以為醴酪)　作醴酪(鄴中記云并州之/俗以冬至後百五)¶
(日為介子推斷火冷食作/醴酪煮粳米或大麥作之)　李陵書(曰羶肉/酪漿)　烏孫歌¶
(漢烏孫公主歌曰以/肉為食兮酪為漿)　食酪得疾(晉陸抗嘗詣王導食/酪因得疾與導書曰)¶
<pb:KR3k0055_WYG_396-37a>¶
　(雖是呉人/㡬為傖鬼)　餉酪題字(世說云楊修為主薄侍坐人有/餉酪者魏武噉少許乃題上作)¶
　(一合字坐中人並不解修即噉/之云公令一人一口復何疑)　増玉碎雪消(楊誠齋/詩似膩)¶
　(還成爽如凝又似飄玉/來盤底碎雪向日邊消)　湩酪(回鶻駮馬國/資湩酪以食)¶
　　　酪酥三¶
　原啟梁沈約謝司徒賜北酥啟曰曠阻隂山之外𦕈絶¶
　蒲海之東自非神力所引莫或輕至聖慈普洽遂遍芻¶
　薇停鑣懼喘既𢎞道於世務方駕四衢又興言於俗表¶
　¶
<pb:KR3k0055_WYG_396-37b>¶
　¶
　¶
　¶
　¶
　¶
　¶
　¶
御定淵鑑類函巻三百九十一¶
