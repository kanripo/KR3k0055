# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.370598
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十四
<pb:KR3k0055_WYG_429-1a>¶
　欽定四庫全書¶
御定淵鑑類函巻四百二十四¶
　　鳥部七(雀/燕)¶
　　　雀一¶
　原春秋運斗樞曰瑶光星散為雀　増說文曰雀依人¶
　小鳥也　格物緫論曰雀小鳥也常依人觜頷皆黑通¶
　身毛羽褐色尾長二寸許爪趾黄白色四時有子其種¶
　類不一有神雀蒿雀突厥雀瓦雀瓦雀出浙東其雌雄¶
<pb:KR3k0055_WYG_429-1b>¶
　相感必一俯一仰　埤雅曰雀頭如顆蒜目如擘椒雀¶
　物之滛者鼠物之貪者故詩言雀角鼠牙以譬彊暴¶
　本草釋名曰雀短尾小鳥也故字從小從隹隹音錐短¶
　尾也棲宿檐瓦之間馴近堦除之際如賓客然故曰瓦¶
　雀賓雀俗呼老而班者為麻雀小而黄口者為黄雀¶
　又曰雀以猜瞿(今雀俛而啄仰而/四顧所謂瞿也)　易通卦騐曰立夏¶
　雀子飛　原禮記曰季秋雀入大水為蛤　増續古¶
　今注曰九月雀不入水則多滛佚　搜神記曰千歳之¶
<pb:KR3k0055_WYG_429-2a>¶
雉入海為蜃百年之雀入江為蛤　原禮稽命徴曰祭¶
五嶽四瀆得其宜則黄雀見(黄雀/土精)　孝經援神契曰王¶
者奉已約儉臺榭不侈尊事耆老則白雀見　瑞應圖¶
曰赤雀者王者動作應天時則銜書來　増孝經左契¶
曰赤雀者王者孝則銜書來　原遁甲曰赤雀不見則¶
國無賢白雀不見則無後嗣(赤雀言銜書陽精也白雀/言銜鐵券隂精也不來則)¶
(國王無/後嗣也)　漢武内傳西王母曰仙家次藥有昆丘神雀¶
　沙洲記曰寒嶺去大陽川三十里有雀鼠同穴雀亦¶
<pb:KR3k0055_WYG_429-2b>¶
如家雀色小白鼠亦如家鼠色如黄虺無尾　南越志¶
曰增城縣多白雀大如鵞素質凝映　風土記曰六月¶
東南長風為黄雀風時海魚化為黄雀　廣志曰安息¶
大雀舉頭髙八九尺張翅丈餘食大麥卵如甕　増本¶
草釋名曰突厥雀即爾雅鵽鳩冦雉也雀從北來當有¶
賊下邊人候之故名　本草集解曰突厥雀生塞北状¶
如雀而身赤按郭璞云鵽鳩生北方沙漠地大如鴿形¶
似雌雉鼠脚無後趾岐尾為鳥憨急羣飛張華云鵽生¶
<pb:KR3k0055_WYG_429-3a>¶
關西飛則雌前雄後隨其行止荘周云青鵽愛其子而¶
忘其母　又曰蒿雀似雀青黑色在蒿間塞外彌多食¶
之美於諸雀　曲禮曰前有水則載青旌(鄭康成注載/舉於旌首以)¶
(警衆青雀/水鳥也)　原吕氏春秋曰燕雀處一屋之下子母相¶
哺呴呴然其相樂也自以為安矣竈突决火上棟宇將¶
焚燕雀顔色不變不知禍將及也為人君免燕雀之智¶
者寡矣　韓詩外傳曰夫鳳皇之初起也遥遥千里藩¶
籬之雀喔咿而笑之及其升少陽一屈一伸輾轉雲間¶
<pb:KR3k0055_WYG_429-3b>¶
藩籬之雀超然自知不及逺矣　荘子曰一雀過羿羿¶
必得之或曰以天下為籠則雀無所逃是故湯以庖人¶
籠伊尹秦穆以五羊之皮籠百里奚　太𤣥經曰明珠¶
彈雀費不當也　張顯折言曰萬雀不及一鳳皇衆星¶
不如一明月　增抱朴子曰千羊不能捍獨虎萬雀不¶
能抵一鷹¶
　　雀二¶
原春秋考異郵曰黄帝將起有黄雀赤頭立日旁帝占¶
<pb:KR3k0055_WYG_429-4a>¶
曰黄者土精赤者火熒雀者賞萌余當立　尚書中候¶
曰赤雀銜丹書入酆集文王前(詳帝/王)　又曰維天降紀¶
秦伯出狩至於咸陽天震大雷有火下化為白雀銜籙¶
集於公車　春秋孔演圖曰鳥化為書孔子奉以告天¶
赤雀集書上化為黄玉刻曰孔提命作應法為制赤雀¶
集(將受/命制)　瑞應圖曰孔子生𤣥扈洛水之上赤雀銜丹¶
書随至　晏子曰齊景公探雀鷇鷇弱故反之晏子再¶
拜賀曰吾君有聖人之道矣道長幼也曾禽獸之加焉¶
<pb:KR3k0055_WYG_429-4b>¶
而况人乎　増論語疏曰公冶長辨雀語云唶唶嘖嘖¶
白蓮水邊有車覆粟車脚淪泥犢牛折角收之不盡相¶
呼共啄人騐之果然(故宋之問詩云不如/黄雀語能免冶長災)　原説苑曰¶
呉王欲伐荆有諫者死舍人少孺子懷丸操彈於後園¶
露霑衣如是三旦王曰子來何霑衣如此對曰園有榆¶
上有蟬蟬髙居悲鳴飲露不知螳蜋在其後螳蜋之知¶
捕鳴蟬不知黄雀在其後臣執彈丸欲取黄雀不覺露¶
霑衣　孔叢子曰邯鄲民以正月旦獻雀於趙王而綴¶
<pb:KR3k0055_WYG_429-5a>¶
以五綵王大恱申叔告子從子從曰非先王之法且又¶
不令申叔曰何謂不令曰夫爵者宜受之於上不宜取¶
之於下民非所得制爵也昔虢公祈神神賜之土田是¶
失國而受田之祥也今以一國之王受民之爵何悅乎¶
　戰國䇿曰荘辛謂楚王曰夫雀俯啄白糧仰棲茂樹¶
鼓翅奮翼自以為無患與人無爭也不知夫王孫公子¶
左挾彈右攝丸以其類為招晝棲乎茂樹夕調酸鹹矣¶
　史記曰趙武靈王號主父廢長子章而傳國於公子¶
<pb:KR3k0055_WYG_429-5b>¶
何主父游沙丘公子章作亂與何戰敗章走趨主父主¶
父開受之何遂圍主父主父饑探雀鷇而食之三月餘¶
遂餓死沙丘　陳留耆舊傳曰圉人魏尚髙帝時為太¶
史有罪繫詔獄有萬頭雀集獄棘樹上拊翼而鳴尚占¶
曰雀者爵命之祥其鳴即復也我其復官也有頃詔還¶
故官　漢書曰宣帝元康三年詔曰前年夏神雀集雍¶
(大如鸚雀黄喉白/頷黒背腹斑文)今春五色鳥以萬數飛屬縣翺翔而¶
舞欲集未下其令三輔毋得以春夏摘巢探卵彈射飛¶
<pb:KR3k0055_WYG_429-6a>¶
鳥為令　古今注曰孝哀帝初元三年泰畤殿中有雀¶
五色頭有冠長寸餘大似雀始到時鳥環其傍　袁山¶
松後漢書曰陳弇學尚書躬自耕種常有黄雀飛來随¶
弇翺翔　東觀漢記曰永安十七年公卿以神雀五色¶
翔集京師奉觴上夀上令賈逵作神雀頌　又曰永和¶
十三年安息王獻條枝大雀　謝承後漢書曰瑯琊董¶
冲為不其令赤雀乳㕔前桑上民為作歌頌　益部耆¶
舊傳曰楊宣為河内太守行縣有羣雀鳴桑樹上宣謂¶
<pb:KR3k0055_WYG_429-6b>¶
吏曰前有覆車粟此雀相随欲徃食之行數里果如其¶
言　續齊諧記曰𢎞農楊寳嘗見一黄雀為鴟梟所搏¶
墜於樹下又為螻蟻所困寳愍之取置巾箱中養之唯¶
食黄花百餘日毛羽成放之朝去暮還後忽與羣雀俱¶
來哀鳴遶室數日乃去爾夕三更寳讀書未臥有黄衣¶
童子向寳再拜曰我王母使臣為鴟梟所搏蒙君拯濟¶
今當使南海不得復住極以悲傷以白環四枚與寳曰¶
令君子孫潔白位登三公於此遂絶寳生震震生秉秉¶
<pb:KR3k0055_WYG_429-7a>¶
生賜賜生彪四世為三公　増後漢書曰楊由字襄侯¶
蜀都人少習易為文學掾時有大雀夜集庫樓上太守¶
廉范以問由對曰此郡内當有兵後二十餘日廣柔縣¶
蠻反殺傷長吏　原蕭廣濟孝子傳曰王祥後母病欲¶
得黄雀炙祥自念卒難致須㬰忽有數十黄雀飛入其¶
幕中　零陵先賢傳曰周不疑曺公欲以為議郎不就¶
時有白雀瑞儒林竝已作頌授紙筆立令復作操竒異¶
之　魏略曰文帝欲受禪白雀十九見　呉志曰華覈¶
<pb:KR3k0055_WYG_429-7b>¶
上孫皓表曰明珠既覿白雀繼見　呉略曰景帝永安¶
六年赤雀見於豫章　異苑曰任城魏肇之初生有雀¶
飛入其手占者以為封爵之祥　豫章舊志曰太守孔¶
竺臨郡三月白雀出南昌太守夏侯嵩臨郡六年白雀¶
見女羅　又曰晉羅含在任有白雀巢於堂宇及致仕¶
還家階除忽蘭菊叢生人以為徳行之感羅含傳曰含¶
在家時有一白雀集堂宇此徳行幽感所致　郭璞洞¶
林曰丞相府有雛雞雀集其背驅之去復來如此再三¶
<pb:KR3k0055_WYG_429-8a>¶
令璞占之曰此晉王即祚之漸也　燕書曰愍帝時有¶
異雀素質緑首集於端門東樹栖翔二旬而去夏四月¶
以異雀故大赦名東園白雀　段龜龍凉州記曰吕光¶
太安三年白雀巢陽川令盖敏室　増南史曰夏侯詳¶
遭父喪三年廬於墓側常有三足雀來集其廬户衆皆¶
異焉　北史曰潘樂初生有一雀止其母左肩占者咸¶
言富貴之徴因名相貴後以為字　北齊書曰臨漳縣¶
令裴鑑&KR0681;官清苦致白雀之瑞樊遜上清徳頌十首¶
<pb:KR3k0055_WYG_429-8b>¶
隋書曰開皇中有神雀䧏於含章闥髙祖召百官宴許¶
善心於座請紙筆製神雀頌奏之髙祖甚恱賜物二百¶
疋　唐創業起居注曰帝定入關之䇿平旦有僧俗姓¶
李氏獲白雀而獻之至日未時又有白雀來止帝牙前¶
樹上左右復捕獲焉　唐書曰武徳中赤雀巢於殿門¶
宴五品以上頌者千餘人極歡而罷　又云髙祖於太¶
原斬王威有白雀飛入髙祖之懷　又曰髙宗時突厥¶
犯塞有鳴鵽羣飛入塞邊人驚曰此鳥一名突厥雀南¶
<pb:KR3k0055_WYG_429-9a>¶
飛則突厥必入冦已而果然　又曰開元十三年兖州¶
奏白雀見　又曰開元二十二年秋八月甲申幽州長¶
史張守珪榆關界内虸蚄蟲食田稼蔓延入平州俄頃¶
有羣雀來食此蟲一日食盡平州稼穡無有傷者　又¶
曰張知謇兄弟五人門皆列㦸白雀巢其庭　又曰張¶
九齡母喪白雀巢家樹　東漢劉昊傳曰周太祖少賤¶
黥其頸上為飛雀世謂之郭雀兒　稽神録曰徐仲寳¶
者長沙人為樂平令家人於厠厨鼠穴中得錢甚多仲¶
<pb:KR3k0055_WYG_429-9b>¶
寳即率人掘之深數尺有一白雀飛出止於庭樹其下¶
獲錢至百萬錢盡白雀乃去不知所之¶
　　雀三¶
原巢堂　穿屋(羅含事詳雀二穿詩誰/謂雀無角何以  我屋)　黄口　素質¶
(黄口乳雀凝增城/白雀素質  映)　解語　改年(公冶長解雀語得免/罪詳雀二  漢宣帝)¶
(屢有神雀之瑞乃改/年號為神雀元年)　生靈丘　乳空井(上見曺大家/賦  雀乳空)¶
(井/中)　班超獻　賈逵頌(上見曺大家賦記下/詳雀二東觀漢)　如逐鷹¶
鸇　焉知鴻鵠(如鷹鸇之逐鳥雀/燕雀焉知鴻鵠志)　食以數粒　棲於¶
<pb:KR3k0055_WYG_429-10a>¶
一枝　増憑霄　候神(拾遺記舜葬蒼梧之野有鳥如/丹雀吐五色氣氛氲如雲名曰)¶
(憑霄雀羣飛銜土成墳一漢武故事拜公孫卿為郎持/節候神自太室東來見  人長五丈自稱巨公牽黄犬)¶
(持黄雀云欲見/天子因忽不見)　知更　却火(天寳遺事裴耀卿勤於/政事夜閲案牘晝決獄)¶
(訟嘗養一雀每夕自初更有聲至漏盡則急鳴裴呼為/知更雀  杜陽雜編唐順宗時拘弭國貢却火雀純黒)¶
(大似燕其聲清置於火中火自散去遂盛以水晶籠/懸於寝殿夜則宫人持蠟炬燒之終不能損其毛羽)¶
銜錢　化金(石晉書右驍騎大將軍張籛始在雍州出/㳺近郊憩於大塜間忽有黄雀銜一銅錢)¶
(置之而去未幾於衙院晝臥見二雀相闘畢各嗛一錢/落於前籛以所獲三錢秘於巾箱識者以為大富之徴)¶
(後異苑永康王曠家井上有一浣衣石時時見有赤氣/  二外域人寄居求買此石未及受財曠家人覩二黄)¶
<pb:KR3k0055_WYG_429-10b>¶
(雀闘於石上疾往/取之變成黄金)　翟公門　王祥幕(翟方進傳翟公/為廷尉賔客填)¶
(門及廢門可羅爵蕭黄雀數十飛/入其幕中詳雀二  廣濟孝子傳)　兆三公　封上卿¶
(楊寳事詳雀二之張堅字刺渴漁陽人常畜一白雀天/神劉翁每欲殺  白雀輙以報堅堅設方防之劉翁遂)¶
(下觀堅盛款之乃竊乗天翁車騎白龍振䇿登天既至/𤣥宫易百官封白雀為上卿改白雀之裔不産於下土)¶
　歴世遺環　百爐别鑄(傳載𢎞農楊氏髙都東房承/四太尉之後世傳黄雀所銜)¶
(玉環至天寳中為楊國忠所奪今不知所在永泉志三/國典略曰西魏大統七年正月東魏有雀銜  安錢置)¶
(渤海王髙歡前歡世子澄乃令百/爐别鑄此錢鄴中號令公百爐錢)　浴沙　置艾(釋氏/書雀)¶
(却火因浴沙塵受卵燕埤雅雀爭燕巢銜艾置巢中燕/不復顧白居易詩注  惡艾故雀銜艾置其巢燕即去)¶
<pb:KR3k0055_WYG_429-11a>¶
　　雀四¶
原嘉賓(崔豹古今注黄/雀一名嘉賓)　土精(黄/雀)　食黄花(楊寳事/詳雀二)¶
化黄玉(詳雀二/孔演圖)　銜書為瑞(周武王時有/赤雀銜書)　率場啄粟¶
　増斥鷃(荘子斥鷃注言斥與尺同鷃雀飛不過一尺/故云尺鷃又名瓦雀以依人檐溜為巢故稱)¶
(瓦雀又有蒿雀身㣲/緑色俗謂草雀也)　黄口(家語孔子見羅雀者所得/皆黄口小雀問曰大雀獨)¶
(不得何也羅者曰大雀善驚而難得黄口貪食而易得/黄口從大雀則不得大雀從黄口者可得孔子顧謂弟)¶
(子曰故君子/慎其所從)　長生法(抱朴子呉王伐石治宫室得紫/文金簡之書不能讀使問仲尼)¶
(曰呉王閒居有赤雀銜書以置殿前不知其義仲尼視/之曰此乃靈寳方長生之法禹所服也禹將仙化封之)¶
<pb:KR3k0055_WYG_429-11b>¶
(名山石函之中今赤/雀銜之殆天授也)　午日占(唐書崔信明少時重午/日中異雀數頭集於庭)¶
(樹鳴聲清亮占者曰午日為火火為離離為文彩日中/文之盛也崔必以文播天下崔形頗小禄位殆不髙也)¶
(及長皆/如其言)　賀厦(淮南子大厦成/而燕雀來賀)　夢客(潜居録昔有人/好客夜夢有佳)¶
(賔至喜甚詰旦汛掃以待果有一客至談論甚㫖已問/主人平生何者最好主人曰好彈方取弓理絃客遂化)¶
(為雀飛去後人/因呼雀為佳賔)　祝疾(唐新語成敬苛與姚崇親姻寢/疾敬苛造省懷中置生雀數頭)¶
(請崇執而放祝/云願令公速愈)　集衡(九章算術五雀六燕飛集於衡/衡適平一雀一燕飛而易處則)¶
(雀重而燕輕故陸佃謝吏部尚書表云六燕相/停試銓衡其輕重一鴻遼逺欲審别其飛翔)　五色¶
(異物彚苑南海有五色雀旱見輙雨潦見則霽集惠州/羅浮山有五色雀有貴人至則先翔集  東坡  海南)¶
<pb:KR3k0055_WYG_429-12a>¶
(有五色雀俗/謂之鳳皇)　白翎(朔漠之地無他禽鳥惟鴻雁與白/翎雀鴻雁畏寒秋南春北白翎雀)¶
(雖窮冬沍寒亦不易處故/元世祖作樂名曰白翎雀)　紇干凍雀(六帖梁太祖迫/請遷都昭宗顧)¶
(瞻陵廟彷徨不忍去謂左右曰紇干山頭/凍死雀何不飛去佳處樂相與泣下霑襟)　寳光珠雀¶
(五色線天地運度經太山北有桂樹七十株天神青腰/玉女三千人守之其實赤如橘人食之一年仙官迎之)¶
(常有九色飛鳳寳/光珠雀鳴集於此)¶
　　雀五¶
原詩晋傅休奕詩曰鵲巢丘城側雀乳空井中居不附¶
龍鳳常畏蛇與蟲依賢義不恐近暴自當窮　宋鮑照¶
<pb:KR3k0055_WYG_429-12b>¶
空城雀詩曰雀乳四鷇空城之阿朝食野粟夕飲清河¶
髙飛畏鴟梟下飛畏網羅誠不及青雀逺食玉山禾猶¶
勝呉宫燕無罪得焚窠賦命有厚薄長歎欲如何　梁¶
沈趨詠雀詩曰肌薄少滋腴色淺非丹翠不懼越王羞¶
寧懷秦后珥傍檐葺寒草循場啄餘穗且欣大厦成焉¶
須鴻鵠志　増梁張率滄海雀詩曰大雀與黄口來自¶
滄海區清晨啄原粒日夕依野株雖憂鷙鳥擊長懷沸¶
鼎虞况復随時起翻飛不可拘寄言挾彈子莫賤隋侯¶
<pb:KR3k0055_WYG_429-13a>¶
珠　北齊蕭轂野田黄雀行曰弱軀媿(一作/慙)彩飾輕毛¶
非錦文不知鴻鵠志非是鳳皇羣作風隨濁(一作/濯)雨入¶
曲應𤣥雲空城舊侣絶滄海故交分寧死明珠彈且避¶
鷹將軍　隋李孝貞詩曰聼琴旋蔡子張羅避翟公夕¶
宿寒林上朝飛空井中既竝元雲曲復變海魚風一報¶
黄花惠還游萬嵗宫　唐李嶠詠雀詩曰大厦初成日¶
嘉賔集杏梁銜書表周瑞入幕應王祥暮宿空城裏朝¶
遊漣水旁願齊鴻鵠志希逐鳳皇翔　王維青雀歌曰¶
<pb:KR3k0055_WYG_429-13b>¶
青雀翅羽短未能逺食玉山禾猶勝黄雀爭上下唧唧¶
空倉復若何　又黄雀癡詩曰黄雀癡黄雀癡謂言青¶
鷇是我兒一一口銜食養得成毛衣到大啁啾解游颺¶
各自東西南北飛薄暮空巢上羇雌獨自歸鳳皇九雛¶
亦如此莫愁思顦顇損容輝　裴廸青雀歌曰動息自¶
適性不曾妄與燕雀羣幸忝鵷鷺早相識何時提擕致¶
青雲　崔興宗青雀歌曰青扈繞青林翩翾陋體一㣲¶
禽不應長在藩籬下他日凌雲誰見心　王縉青雀歌¶
<pb:KR3k0055_WYG_429-14a>¶
曰林間青雀兒來往翩翩繞一枝莫言不解銜環報但¶
問君恩今若為　儲光羲野田黄雀行曰嘖嘖野田雀¶
不知軀體㣲閑穿深叢裏(一作疎/蒿裏)爭食復爭飛蕭條空¶
倉暮相引時來歸斜路豈不㨗渚田豈不肥水長路且¶
壞惻惻與心違　李白野田黄雀行曰遊莫逐炎洲翠¶
棲莫近呉宫燕呉宫火起焚爾(一作/巢)窠炎洲逐翠遭網¶
羅蕭條兩翅蓬蒿下縱有鷹鸇奈若(一作/爾)何　張籍雀¶
飛多詩曰雀飛多觸網羅網羅髙樹顛汝飛蓬蒿下勿¶
<pb:KR3k0055_WYG_429-14b>¶
復投身羅網間粟積倉禾在田巢之雛望其母來還¶
王建空城雀詩曰空城雀何不飛來人家住空城無人¶
種禾黍土間生子草間長滿地蓬蒿幸無主近村雖有¶
髙樹枝雨中無食常苦飢八月小兒挟弓箭家家畏向¶
田頭飛但能不出空城裏秋時百草皆有子報言黄口¶
莫啾啾長爾得成無横死　孟郊空城雀詩曰一雀入¶
官倉所食寧損幾祇慮往復頻官倉終害爾魚網不在¶
天鳥羅不張水飲啄要自然可以空城裏　又黄雀吟¶
<pb:KR3k0055_WYG_429-15a>¶
曰黄雀舞承塵倚恃主人仁主人忽不仁買彈彈爾身¶
何不逺飛去蓬蒿正(一作/止)繁新蒿粒無人爭食之足為¶
珍莫覷翻車粟覷翻罪有因黄雀不知言贈之徒殷勤¶
　賈島和朱評事義雀行曰鳦鳥雌雄俱春雷驚蟄餘¶
口銜黄河泥空即翔天隅一夕皆莫歸嘵嘵遺衆雛雙¶
雀抱仁義哺食忘勞劬雛既邐迤飛雲間聲相呼燕雀¶
雖㣲類感媿誠不殊禽賢難自彰幸䝉(一作/得)主人書¶
荘南傑黄雀行曰穿屋穿牆不知止爭樹爭巢入營死¶
<pb:KR3k0055_WYG_429-15b>¶
林間公子挟彈弓一丸致斃花叢裏小口黄雛未有知¶
青天不解髙髙飛虞人設網當要路白日啾嘲禍萬機¶
　李頻黄雀行曰欲竊髙倉集御河翩翩疑渡畏秋波¶
朱宫晩樹侵鶯語畫閣香簾奪燕窠疎葉暗棲寒露重¶
空城飢噪暮煙多誰令不解髙飛去破宅荒庭有網羅¶
　劉駕空城雀詩曰飢啄空城土莫近太倉栗一粒未¶
充腸却入公子腹且弔城下客豈曾空爾族不聞荘辛¶
語今日寒蕪緑　李咸用空城雀詩曰啾啾空城雀一¶
<pb:KR3k0055_WYG_429-16a>¶
啄數跳躍寧尋覆轍餘豈比巢危幕茫茫九萬鵬百雉¶
且為樂　楊發檐雀詩曰弱羽怯孤飛投檐幸所依銜¶
環惟報徳賀厦本知歸紅觜休爭顧丹心自識機從來¶
攀鳳足生死戀光輝　南唐陳陶空城雀詩曰古城濛¶
濛花覆水昔日住人今住鬼野雀荒臺遺子孫千年飲¶
啄枯桑根不隨海燕柏梁去應無玉環銜報恩近村紅¶
粟香壓枝嗷嗷黄口訴朝飢生來未見鳳皇語欲飛常¶
怕蜘蛛絲斷腸四隅天四絶清泉緑蒿無恐疑　唐僧¶
<pb:KR3k0055_WYG_429-16b>¶
貫休野田雀詩曰髙樹風多吹爾巢落蒿深葉暖宜爾¶
依泊莫近鶚類蛛網亦惡飲野田之清水食野田之黄¶
粟深花中睡勃(一作/浮)土裏浴如此即全勝啄太倉之榖¶
而穿人之屋　宋余靖五色雀詩序曰羅浮有五色雀¶
各被方色非時不見若士大夫將遊是山則先入羣翔¶
寺僧以是為候某庚辰嵗謫官來遊將至之夕兹雀亦¶
集感之成詠云五方純色儼衣冠(尤可愛者朱藍/正色若朝服焉)應是¶
山靈寄羽翰多謝相逢殊俗眼謫官猶作貴人看　蘇¶
<pb:KR3k0055_WYG_429-17a>¶
軾五色雀詩序曰海南有五色雀常以兩綘者為長進¶
止必隨焉俗謂之鳳皇云久旱而見輙雨潦則反是吾¶
卜居儋耳城南嘗一至庭下今日又見之吾舉酒祝之¶
曰若為吾來者當再集也已而果然乃為賦詩曰粲粲¶
五色羽炎方鳳之徒青黄縞黝服翼衛兩紱朱仁心知¶
閔農嘗吿雨霽符我窮惟四壁破屋無瞻烏惠然此粲¶
者來集竹與梧鏘鳴如玉佩意欲相嬉娯舉杯得一笑¶
見此紅鸞雛髙情如飛仙未易握粟呼胡為去復來眷¶
<pb:KR3k0055_WYG_429-17b>¶
眷豈屬吾囘翔天壤間何必懷此都　朱子黄雀詩曰¶
黄雀飛鳴處交交異竊脂稻梁求易足羅網去何遲味¶
厚資偏嗜謀疎闕自為韓彭尚葅醢么麽爾誠宜　明¶
陳憲章旌節亭瓦雀詩曰瓦雀喜亭栖丹青意自迷雨¶
餘寄麗日花底啅香泥並語聲全碎追飛羽忽低悠悠¶
去繒繳款款戀榱題卵育非無地兒羣或引梯慣行書¶
案上漸滿井闌西不羡雕籠養真堪畫卷攜由來親白¶
首那更避青藜狎久如私昵喧多類滑稽行藏非社燕¶
<pb:KR3k0055_WYG_429-18a>¶
飲啄混家雞度嶺千囘歇排風幾寸躋㝠鴻於汝輩滄¶
海一涔蹄¶
原賦後漢曹大家大雀賦曰大家同産兄西域都護定¶
逺侯班超獻大雀詔令大家作賦曰嘉大雀之所集生¶
崑崙之靈丘同小名而大異乃鳳皇之匹儔懷有徳而¶
歸義故翔萬里而來遊集帝庭而止息樂和氣而優游¶
上下協而相親聼雅頌之雍雍自東西與南北咸思服¶
而來同¶
<pb:KR3k0055_WYG_429-18b>¶
増表周庾信為齊王進赤雀表曰光同朱鳳色類丹烏¶
䧏火飛精似入公車之府流金成製若上凌雲之臺豈¶
直雲中太守見赤心之奉主蓬萊童子知白環之報恩¶
　　燕一¶
原春秋運斗樞曰瑶光星散為燕　爾雅曰燕燕乙也¶
　廣雅曰𤣥鳥燕也　増又曰燕一名鷾鴯齊曰燕梁¶
曰鳦大如雀而長籋(音/聶)口布翅岐尾巢於梁間春社來¶
秋社去故謂之社燕栖於巖崖者為土燕　本草釋名¶
<pb:KR3k0055_WYG_429-19a>¶
曰燕字篆文象形乙者其鳴自呼也黝其色也鷹鷂食¶
之則死能制海東青鶻故有鷙鳥之稱能興波祈雨故¶
有游波之號　本草集解曰燕生髙山平谷有兩種紫¶
胸輕小者是越燕有班黑而聲大者是胡燕胡燕作窠¶
長能容二疋絹者令人家富也若窠户北向而尾屈色¶
白者是數百嵗燕　陶隐居曰越燕多在堂室中梁上¶
作巢胡燕多在檐下作巢　續酉陽雜俎曰世説蓐泥¶
為窠聲多稍小者謂之漢燕　原說文曰燕布翅枝尾¶
<pb:KR3k0055_WYG_429-19b>¶
作巢避戊己　増埤雅曰戊己其日皆土故燕之往來¶
避社而嗛土(銜泥/也)避戊己日　續博物志曰燕銜泥避¶
戊己日則巢固而不傾　物類相感志曰燕子戊日不¶
歸家　又曰雷斆云海竭江枯投游波而立泛言江海¶
乾投燕於其中水立漲　本草集解曰燕巢有艾則不¶
居凡狐貉皮毛見燕則毛脫物理使然　禽經曰鳥向¶
啼背栖燕背飛向宿　夏小正曰二月燕來䧏乃睇䧏¶
者下也言來者何也莫能見始出也故曰來降言乃睇¶
<pb:KR3k0055_WYG_429-20a>¶
何也睇者盼也盼視可為室者也百鳥皆曰巢燕言室¶
者操泥而入人之室也　原禮記曰仲春之月𤣥鳥至¶
至之日以太牢祀於髙禖　増汲冡周書時訓解曰春¶
分之日元鳥至不至婦人不勤白露元鳥歸不歸室家¶
離散　酉陽雜俎曰或言燕蟄井底舊說燕不入室是¶
井虚也取桐為男女各一投水中燕必來　文昌雜録¶
曰世言燕子至秋社乃去仲春復來昔年因京東開河¶
岸崩見蟄燕無数乃知燕亦蟄爾驚蟄後中氣乃出非¶
<pb:KR3k0055_WYG_429-20b>¶
渡海也　原𤣥中記曰千嵗之燕户北向　増述異記¶
曰五百嵗燕生胡髯　酉陽雜爼曰妾媵有制則白燕¶
來巢　易占曰山見白燕其君宜得貴女(俗名燕/為天女)　博¶
物志曰人食燕肉不可入水為蛟龍所吞　李時珍曰¶
淮南子言燕入水為蜃蛤故髙誘註謂蛟龍嗜燕人食¶
燕者不可入水而祈禱家用燕召龍　本草集解曰石¶
燕似蝙蝠口方食石乳汁燕有三種此則土燕乳於巖¶
穴者是矣　原湘中記曰零陵有石燕形似燕得雷風¶
<pb:KR3k0055_WYG_429-21a>¶
則飛頡頏如真燕　茅君傳曰句曲山上有神芝五種¶
第三名燕胎芝其色紫形如葵葉上有燕像如欲飛狀¶
光明洞徹食一株拜為太清仙君正一郎中　毛詩曰¶
燕燕衛荘姜送歸妾也燕燕於飛差池其羽下上其音¶
　又曰天命𤣥鳥䧏而生商宅殷土芒芒　楚辭曰燕¶
兮亂羣　増荘子曰鳥莫智於意而目之所不宜處不¶
給視雖落其實棄之而走其畏人也而襲諸人間社稷¶
存焉爾(注人間堂上社禝之神存焉神徳好生故託於/神以免禍也襲入也言雖畏人實與人相近入)¶
<pb:KR3k0055_WYG_429-21b>¶
(於堂/室)　原淮南子曰大厦成而燕雀相賀¶
　　燕二¶
原左傳郯子云少皥時𤣥鳥氏司分者也　田俅子曰¶
少昊之時赤燕一雙而飛集少昊之户遺其丹書　吕¶
氏春秋曰有娀氏有二佚女為九成之臺帝令燕往夜¶
鳴二女愛而爭搏之覆以玉筐少選視之燕遺二卵北¶
飛不返二女作歌始為北音　列仙傳曰簡狄帝嚳次¶
妃有娀之女也姊妹浴於𤣥丘之水有𤣥鳥銜卵而墜¶
<pb:KR3k0055_WYG_429-22a>¶
五色甚好相與競取簡狄得而吞之生禼(詳符/命)　史記¶
曰秦之先顓頊之苗孫曰女脩女脩織𤣥鳥隕卵女脩¶
吞之生大業　増嫏嬛記曰周穆王迎意而子居靈卑¶
之宫訪以至道後欲以為司徒意而子愀然不悅奮身¶
化作𤣥鳥飛入雲中故後人呼𤣥鳥為意而　原左傳¶
曰呉公子札自衛如晋將宿於戚(戚孫文/子邑)聞鐘聲曰異¶
哉夫子獲罪於君以在此(文子時/以戚叛)懼猶不足而又何樂¶
夫子之在此也猶燕之巢於幕下也(言至/危)　史記曰臨¶
<pb:KR3k0055_WYG_429-22b>¶
江閔王榮坐侵廟壖為宫上徴榮榮詣中尉府中尉郅¶
都責訊王王恐自殺葬藍田燕數萬銜土置冢上百姓¶
憐之　漢書名臣奏曰丞相薛宣對曰茂陵寝上食日¶
𤣥鳥來集吐所含大豆紫黑色翺翔殿上此陛下永與¶
天無極天下幸甚　増西京雜記曰元后在家嘗有白¶
燕銜白石大如指墜后績筐中后取之石自剖為二中¶
有文曰母天地后乃合之遂復還合乃寳録焉後為皇¶
后并置璽笥中謂為天璽也　捜神記曰成帝綏和二¶
<pb:KR3k0055_WYG_429-23a>¶
年三月天水平襄有燕生雀哺食至大俱飛去　原漢¶
書曰王莾開哀帝母丁姬冢有燕數千銜土投其窟中¶
　増髙僧傳曰安清字世髙安息國太子也漢桓帝時¶
人聦敏博學鳥獸之聲無不綜逹常行見羣燕忽謂伴¶
曰燕云應有送食者頃之果有致焉衆咸竒之　拾遺¶
記曰魏禪晋之嵗北闕下有一白燕以為神物以金為¶
籠置於宫中旬日不知所在論者以晋金徳之瑞昔師¶
曠時有白燕來巢撿瑞應圖果如所論白色叶於金徳¶
<pb:KR3k0055_WYG_429-23b>¶
師曠事晋古今之議相符矣　捜神記曰魏景初元年¶
有燕生巨鷇於衛國李盖家形若鷹吻似燕　原晋中¶
興書曰中原喪亂鄉人遂共推郗鑒為主與千餘家俱¶
避難於魯國嶧山山有重險百姓饑饉野無生草時或¶
掘野鼠蟄燕而食之　増載記曰慕容儁時燕來於儁¶
正陽殿之西椒生三頭頭上有豎毛凡城獻異鳥五色¶
成章儁謂羣僚曰是何祥也咸稱燕者燕鳥也首有毛¶
冠者言大燕龍興冠通天章甫之象也巢正陽西椒者¶
<pb:KR3k0055_WYG_429-24a>¶
言至尊臨軒朝萬國之徴也三子者數應三統之騐也¶
神鳥五色言聖朝將繼五行之籙以御四海者也儁覽¶
之大悅　原段龜龍凉州記曰吕光太安三年白燕遊¶
酒泉郡黑燕列從　王威别傳曰時有白燕來翔被令¶
為賦　宋元嘉起居注曰元年七月有白燕集於齊郡¶
遊翔庭宇經九月乃去衆燕翼隨恒有數千　増元嘉¶
二十八年魏人破南兖徐豫青冀殺掠不可勝計所過¶
郡縣赤地無餘春燕歸來巢於林木　後魏書曰李惠¶
<pb:KR3k0055_WYG_429-24b>¶
為雍州㕔事有燕爭巢鬭已累日惠令人掩獲試命綱¶
紀斷之並辭惠乃使卒以弱竹彈兩燕既而一去一留¶
惠笑謂吏屬曰此留者自計為巢功重彼去者既經楚¶
痛理無固心羣下服其深察　原宣城記曰侍中紀昌¶
睦初生有白燕一雙出屋既表素質宦途亦通　増陳¶
書曰髙士馬樞目常黄能視暗中物有白燕一雙巢其¶
庭樹馴狎闌廡時上几案春來秋去幾三十年　續異¶
記曰孫氏妻黄見一童子當前以釵擲之躍入雲去夜¶
<pb:KR3k0055_WYG_429-25a>¶
聞户外歌曰昔填夏家塚輦泥頭欲秃今寄黄氏居非¶
意傷我目及尋覓巢中得一白燕其目果傷　孔帖曰¶
崔文獻居父喪廬有燕更巢共乳　瑣碎録曰俗傳燕¶
巢人家户向内及長過尺者吉祥也集賢張公每嵗燕¶
巢正寝其長可容匹練户悉内向數年遂登庸　澹山¶
雜識曰宋錢惟演自兖守罷築室於揚亦既五年忽春¶
深巢燕不歸已疑之默訪諸寺觀州宅皆不至不二年¶
一城丘墟矣　中州集曰金宣撫使田琢字器之從軍¶
<pb:KR3k0055_WYG_429-25b>¶
塞外舍中有燕來巢土人不識屢欲捕之琢曲為全䕶¶
一日飛止坐隅巧語移時不去琢悟明日秋社燕當歸¶
此殆為留别語也因作詩贈云幾年塞外歴竒危誰謂¶
烏衣亦北飛朝向蘆陂知有為暮投第舍重相依君憐¶
我處頻迎語我憶君時不掩扉明日西風悲鼓角君應¶
先去我何歸遂為蠟丸繫其足上又數年為潞州觀察¶
判官一日坐廨舍之含翠堂忽雙燕至一飛檐户間一¶
上硯屏諦視即前燕也其蠟丸尚在　驪珠雜録曰時¶
<pb:KR3k0055_WYG_429-26a>¶
大本賦白燕詩呈楊鐵厓鐵厓極稱珠簾玉翦之句袁¶
景文在坐曰詩雖佳未盡體物之妙廉夫不以為然景¶
文歸作詩翌日呈之鐵厓擊節歎賞連書数紙盡散坐¶
客一時呼為袁白燕以此得名(詩並/詳後)¶
　　燕三¶
原立祠　巢幕(髙辛氏之世鳦鳥遺卵有娀女簡狄吞/之生契後王以為禖官嘉祥而立其祠)¶
(焉二下詳/燕  左傳)　留爪　隕卵(呉宫燕呉宫人留爪以記/更來  下詳燕二史記)¶
于飛　相賀(上見燕一毛詩子/下詳燕一淮南)　命官　表瑞(燕春分/來秋分)¶
<pb:KR3k0055_WYG_429-26b>¶
(去命為司分之官中/蕭詮詩表瑞玉筐)　火焚　石化(始皇時呉宫守吏/以火照燕窟誤燒)¶
(呉宫湘下詳/燕一  中記)　宿棟　入簾(桂棟本曾宿/風簾入雙燕)　銜花　啄¶
草(簡文詩銜花落北牎/  辛女頌銜泥啄草)　班超頷　佚女歌(人相班超/燕頷飛而)¶
(食肉萬里侯相也後封為定/逺侯  下詳燕二吕氏春秋)　禖官祠　仙人履(上詳/立祠)¶
(作江緫詩若/  仙人履)　冬藏夏見　隂匿陽顯(上古詩歌下/魏明帝)¶
頡頏　啁啾(上毛詩啁禮至於燕/雀猶有  啾之頃焉)　増怨春　向日(李/賀)¶
(詩勞勞胡燕怨春酣熈呉/越春秋越燕向日而)　分梁　迎絮(方囘詩比屋/燕分梁  趙)¶
(孟頫詩輕燕/受風迎落絮)　紫頷　紅襟(時大本詩見後襟丁/仙芝詩曉幕紅  燕)　射¶
<pb:KR3k0055_WYG_429-27a>¶
卵　繫縷(魏志諸葛原遷新興太守祖餞賓客並㑹取/燕卵著器中使管輅射之輅曰含氣湏變依)¶
(於室堂雌雄以分翅未舒張此燕卵也敬南史襄陽霸/城王整之姊嫁為衛敬瑜妻年十六而  瑜亡父母舅)¶
(姑咸欲嫁之截耳為誓乃止所住户有燕窠常雙飛來/去後忽孤飛女感其偏栖乃以縷繫足為記後嵗此燕)¶
(果復更來猶帶前縷女復為詩曰昔年無偶/去今春猶獨歸故人恩既重不忍復雙飛)　服芝¶
夢玉(抱朴子千嵗燕户向北其色白而尾屈隂乾之末/服一頭得五百嵗此肉芝也  開元遺事張說母)¶
(夢玉燕自東飛投懐中/已而有孕生說果為相)¶
　　燕四¶
原啄皇孫(漢成帝時謠曰燕燕尾涎涎燕飛來啄皇孫/皇孫死燕啄矢涎涎光澤貎喻趙飛燕害皇)¶
<pb:KR3k0055_WYG_429-27b>¶
(子/也)　食蒺藜(續捜神記沛國有人生三兒不語有一人/就門乞食曰君有罪可還内思其愆其人)¶
(曰昔為小兒時燕有三子試以指内巢中燕子開口乃/以蒺藜食之吞之即死其母尋迴不見其子徘徊悲啼)¶
(而去今甚悔之/客曰此即是也)　赤燕　嬌燕　増湘中書(天寳遺事/長安富商)¶
(任宗為賈湘中數年不歸其妻紹蘭覩堂燕長吁語曰/我聞爾從海東來往復必經湘中我壻離家數年欲憑)¶
(爾附詩任郎可乎燕即飛下紹蘭作詩一絶云我壻去/重湖臨牎泣血書殷勤憑燕翼寄與薄情夫將詩繫燕)¶
(足燕遂飛鳴而去時宗在荆州忽有燕繞身而飛止/於肩足有小封乃妻所書也宗感而泣下次年歸)¶
烏衣國(劉斧摭遺王謝金陵人航海遇風抵一洲其王/以女妻之女曰此烏衣國也後謝思歸王命取)¶
(飛雲車送之至家見梁上雙燕呢哺乃悟所止燕子國/也至秋二燕将去悲鳴庭户謝書一絶繫燕尾曰誤到)¶
<pb:KR3k0055_WYG_429-28a>¶
(華胥夢裏來玉人終日苦憐才雲軒飄去無消息淚灑/春風幾百回燕寄詩去來春復至尾有小柬乃女所寄)¶
(詩曰昔日相逢冥数合如今暌逺是生/離來春縱有相思字三月天南雁不飛)　玉真神(程迥/者伊)¶
(川之後一日有物如燕瞥然自外飛入就視乃一美婦/僅長五六寸而形體皆具容服甚麗見人殊不驚小聲)¶
(嚦嚦可辨自言我玉真娘子也偶至此非為禍茍能事/我亦甚善其家乃就壁為龕以香火奉之能預言休咎)¶
(皆騐好事者往求觀輸百/錢乃啟龕期年忽飛去)　化青衣(太平廣記後魏元/道康居林慮山累)¶
(徴不出齋前常有雙燕為巢嵗嵗必至一日燕曰景恬/景恬樂以終身道康驚異曰爾禽而語何也燕曰我為)¶
(上帝所罪暫為禽以卿盛徳故來相依來日晝時往前/溪相報道康䇿杖而往見二燕自北嶺飛來一化為青)¶
(衣童子一化為青衣女子前來謂道康曰今我便歸無/以留别卿有隐志幽隂見嘉夀更四十嵗以此相報言)¶
<pb:KR3k0055_WYG_429-28b>¶
(訖復為雙/燕飛去)　湖隂留題(王直方詩話楊徳逄號湖隂先/生丹陽陳輔每嵗清明過金陵)¶
(上塚事畢則至蒋山過湖隂先生之居清談終日嵗以/為常元豐間連嵗訪之不遇題一絶於門云北山松粉)¶
(未飄花白下風輕麥脚斜身是舊時王謝燕一年一度/到君家湖隂歸見其詩吟賞久之曾稱於王荆公荆公)¶
(笑曰此正戲君為尋常/百姓耳湖隂亦大笑)　靈鷲異瑞(廣𢎞明集宋劉義/隆時天竺僧求那)¶
(跋摩将詣揚州路過靈鷲寺謂寺僧曰此間尋有異瑞/兼直王者登臨其年冬果有羣燕共銜繡像委之堂内)¶
(及齊主蕭道成初為始興/太守游於此寺而起白塔)　貞燕(元元貞二年雙燕巢/於燕人桞湯佐之宅)¶
(一夕家人舉燈照蝎其雄驚墮為貓所食雌徬徨悲鳴/不已朝夕守巢哺諸雛成翼而去明年雌獨來復巢其)¶
(處人視巢生二卵疑其更/偶徐伺之則抱雛之殼耳)　妬燕(玉堂閒話五代漢户/部侍郎范質言嘗有)¶
<pb:KR3k0055_WYG_429-29a>¶
(燕巢於舍下雛已哺食矣其雌者為貓所搏食雄啁啾/久之方去即時又與一燕為匹而至哺雛如故不數日)¶
(雛相繼墮地宛轉而殭兒童剖腸視之/則有蒺藜在嗉中盖為繼偶者所害)¶
　　燕五¶
原詩古詩曰思為雙飛燕銜泥上君屋　又曰翩翩堂¶
前燕冬藏夏來見兄弟兩三人流宕在他縣　魏明帝¶
短歌行曰翩翩春燕端集余堂隂匿陽顯節運自常厥¶
貌淑美烏衣素裳歸仁服徳雌䧺頡頏執志精專潔行¶
循良銜土繕巢有式宫房不規自圓無矩而方　宋鮑¶
<pb:KR3k0055_WYG_429-29b>¶
照詠雙燕詩曰雙燕戲雲崖羽翮始差池出入南閨裏¶
經過北堂陲意欲巢君幕層楹不可窺沉吟芳嵗晩徘¶
徊韶影移悲歌辭舊愛銜淚覔新知　梁簡文帝雙燕¶
詩曰雙燕有雄雌照日羽差池銜花落北户逐蝶上南¶
枝桂棟本曾宿虹梁早自窺願得長如此無令雙燕離¶
　又詠新燕詩曰新禽應節歸俱向吹樓飛入簾驚釧¶
響來牎礙舞衣　呉均詠燕詩曰一燕海上來一燕髙¶
堂息一朝相逢遇依然舊相識問予來何遲山川幾紆¶
<pb:KR3k0055_WYG_429-30a>¶
直答言海路長風駛飛無力　庾肩吾詠檐燕詩曰雙¶
燕集蘭閨雙飛髙復低向户疑新箔登巢識故泥依櫩¶
本相賀近幕願同栖　又和晋安王詠燕詩曰可憐幕¶
上燕差池弄羽衣夜夜同巢宿朝朝相背飛銜泥瞻樂¶
善相賀奉英徽秋蟬行寂寞戀此未辭歸　増梁沈君¶
攸雙燕離詩曰雙燕雙飛雙情相思容色已改故情不¶
衰雙入幕雙出帷秋風去春風歸幕上危雙燕離銜羽¶
一别涕泗垂夜夜孤飛誰相知左囘右顧還相慕翩翩¶
<pb:KR3k0055_WYG_429-30b>¶
桂水不忍渡懸目挂心思越路縈鬱摧折意不泄願作¶
鏡鸞相對絶(一作孤鸞/鏡中絶)　原陳蕭詮詠銜泥雙燕詩曰¶
銜泥金屋外表瑞玉筐中學飛疑漢妾巢幕憚呉宫爪¶
截還獨短巢成新尚空詎並零陵石飛舞逐春風　江¶
緫詠燕燕于飛應詔詩曰二月春暉暉雙燕理毛衣銜¶
花弄靃靡拂葉隠芳菲或在堂間戲多從幕上飛若作¶
仙人履應往日南歸　隋虞世基賦得戲燕俱宿詩曰¶
大厦初構與雲齊歸燕雙入正銜泥欲繞歌梁向舞閣¶
<pb:KR3k0055_WYG_429-31a>¶
偶為仙履往蘭閨千里爭飛會難並聊向呉宫比翼栖¶
　増唐李嶠燕詩曰天女伺辰至烏衣澹碧空差池沐¶
時雨頡頏舞春風相賀雕楹側雙飛翠幕中勿驚留爪¶
去猶冀識呉宫　宋之問燕巢軍幕詩曰非關憐翠幕¶
不是厭朱樓故來呈燕頷報道欲封侯　張九齡燕詩¶
曰海燕何㣲眇乗春亦暫來豈知泥滓賤祗見玉堂開¶
繡户時雙入雕梁日幾囘無心與物競鷹隼莫相猜¶
張鷟燕詩曰變石身猶重銜泥力尚㣲從來赴甲第兩¶
<pb:KR3k0055_WYG_429-31b>¶
起一雙飛　李白雙燕離詩曰雙燕復雙燕雙飛令人¶
羡玉樓珠閣不獨栖金牎繡户長相見柏梁失火去因¶
入呉王宫呉宫又焚蕩雛盡巢亦空憔悴一身在孀雌¶
憶故雄雙飛難再得傷我寸心中　杜甫雙燕詩曰旅¶
食驚雙燕銜泥入此堂應同避燥濕且復過炎凉養子¶
風塵際來時道路長今秋天地在吾亦離殊方　又歸¶
燕詩曰不獨避霜雪其如儔侣稀四時無失序八月自¶
知歸春色豈相訪衆雛還識機故巢儻未毁會傍主人¶
<pb:KR3k0055_WYG_429-32a>¶
飛　又燕子來舟中作曰湖南為客動經春燕子銜泥¶
兩度新舊入故園嘗識主如今社日逺看人可憐處處¶
巢君室何異飄飄託此身暫語船檣還起去穿花貼水¶
益霑巾　徐璧春燕詩曰雙燕今朝至何時發海濱窺¶
人向檐語如道故鄉春　顧况空梁落燕泥詩曰卷幕¶
差池燕常銜濁水泥為黏朱履迹未等畫梁齊舊㸃痕¶
猶淺新巢緝尚低不縁頻上落那得此飛栖　韋應物¶
燕銜泥詩曰銜泥燕聲嘍嘍尾涎涎秋去何所歸春來¶
<pb:KR3k0055_WYG_429-32b>¶
復相見豈不解决絶髙飛碧雲裏何為地上銜泥滓銜¶
泥雖賤意有營杏梁朝日巢欲成不見百鳥畏人林野¶
宿翻遭網羅俎其肉未若銜泥入華屋燕銜泥百鳥之¶
智莫與齊　錢起賦得巢燕送客詩曰能栖杏梁際不¶
與黄雀羣夜影寄紅燭朝飛髙碧雲含情别故侣花月¶
惜春分　皇甫冉檐燕詩曰拂水競何忙傍檐如有意¶
翻風去每逺帶雨歸偏駛今君裁杏梁更欲年年去¶
李益賦得早燕送别詩曰碧草縵如綫去來雙飛燕長¶
<pb:KR3k0055_WYG_429-33a>¶
門未有春先入班姬殿梁空繞復息檐寒窺欲徧今至¶
隨紅萼昔還悲素扇一别無秋鴻差池詎相見　武元¶
衡歸燕詩曰春色徧芳菲閒檐雙燕歸還同舊侣至來¶
遶故巢飛敢望煙霄逹多慙羽翮㣲銜泥傍金砌拾蕊¶
到荆扉雲海經時别雕梁長日依主人能一顧轉盼自¶
光輝　劉禹錫詩曰朱雀橋邊野草花烏衣巷口夕陽¶
斜舊時王謝堂前燕飛入尋常百姓家　白居易晩燕¶
詩曰百鳥乳雛别秋燕獨蹉跎去社日已近銜泥意如¶
<pb:KR3k0055_WYG_429-33b>¶
何不悟時節晚徒施工用多人間事亦爾不獨燕營窠¶
　王建春燕詞曰新燕新燕何不定東家緑池西家井¶
飛鳴當户影悠揚一遶檐頭一遶梁黄姑説向新婦女¶
去年墮子汚衣箱已能辭山復過海幸我堂前故巢在¶
求食愼勿愛髙飛空中飢鳶為爾害辛勤作窠在畫梁¶
願得年年主人愛　楊巨源宫燕詞曰毛衣似錦語如¶
絃日暖爭髙綺陌天幾處野花留不得雙雙飛向御爐¶
前　張祜洞房燕詩曰清曉洞房開佳人喜燕來乍疑¶
<pb:KR3k0055_WYG_429-34a>¶
釵上動輕似掌中迴暗語臨牕户深窺傍鏡臺妝成正¶
含思莫拂畫梁埃　章孝標歸燕詞曰舊壘危巢泥已¶
落今年故向社前歸連雲大厦無棲處更傍誰家門户¶
飛　杜牧村舍燕詩曰漢宫一百四十五多下珠簾閉¶
瑣牎何處營巢夏將半茅檐煙裏語雙雙　又歸燕詩¶
曰畫堂歌舞喧喧地社去社來人不看長是江樓使君¶
伴黄昏猶待倚闌干　李商隠越燕詩曰上國社方見¶
此鄉秋不歸為矜皇后舞猶著羽人衣拂水斜紋亂銜¶
<pb:KR3k0055_WYG_429-34b>¶
花片影㣲盧家文杏好試近莫愁飛　又曰將泥紅蓼¶
岸得草緑楊村命侣添新意安巢復舊痕去應逢阿母¶
来莫害皇孫記取丹山鳳今為百鳥尊　趙嘏空梁落¶
燕泥詩曰春至今朝燕花時伴獨啼飛斜珠箔隔語近¶
畫梁低帷卷閑窺户林空暗落泥誰能長對此雙去復¶
雙栖　李山甫燕詩曰每嵗同辛苦看人似有情亂飛¶
春得意幽語夜聞聲整羽荘妻恨迴身漢后輕豪家足¶
金彈不許汙雕楹　秦韜玉燕詩曰不知大厦許栖無¶
<pb:KR3k0055_WYG_429-35a>¶
頻已銜泥到座隅曾與佳人並頭語幾囘抛却繡工夫¶
　司空圖燕詩曰從撲香塵拂靣飛憐渠只為解相依¶
經冬好近深爐暖何必千巖萬水歸　鄭谷燕詩曰年¶
去年來來去忙春寒煙暝渡瀟湘低飛緑岸和梅雨亂¶
入紅樓揀杏梁閑几硯中闚水淺落花徑裏得泥香千¶
言萬語無人㑹又逐流鶯過短牆　呉融燕雛詩曰掠¶
水身猶重偎風力尚㣲瓦苔難定立檐雨忽喧歸未識¶
重溟逺先愁一葉飛銜泥在他日兩兩占春暉　王轂¶
<pb:KR3k0055_WYG_429-35b>¶
燕詩曰海燕雙飛意若何曲梁嘔嘎語聲多茅檐不必¶
嫌卑陋猶勝呉宫爇爾窠　歐陽澥燕詩曰翩翩雙燕¶
畫堂開送古迎今幾萬囘長向春秋社前後為誰歸去¶
為誰來　杜荀鶴春來燕詩曰我屋汝嫌低不住雕梁¶
畫閣也知寛大湏穏擇安巢處莫道巢成却不安　劉¶
兼春燕詩曰多時牎外語呢喃只要佳人卷繡簾大厦¶
已成須慶賀髙門頻入莫憎嫌花間舞蝶和香趁江畔¶
春泥帶雨銜栖息數年情已厚營巢爭肻傍他檐　南¶
<pb:KR3k0055_WYG_429-36a>¶
唐李建勲歸燕詞曰羽翼勢雖㣲雲霄亦可期飛翻自¶
有路鴻鵠莫相嗤待侣臨書幌尋泥傍藻池衝人穿桞¶
逕捎蝶遶花枝廣厦来應徧深宫去不疑雕梁聲上下¶
煙浦影參差舊地人潜換新巢雀漫窺雙雙暮歸處疎¶
雨滿江湄　成彦雄新燕詩曰纔離海島宿江濵應夢¶
笙歌作近鄰減省雕梁並頭語畫堂中有未歸人　李¶
中燕詩曰豪家五色泥香銜得營巢太忙喧覺佳人晝¶
夢雙雙猶在雕梁　蜀韋荘燕來詩曰去嵗辭巢别近¶
<pb:KR3k0055_WYG_429-36b>¶
鄰今來空訝草堂新花間對語應相問不是村中舊主¶
人　呉越羅隠燕詩曰不必嫌漂露何妨養羽毛漢妃¶
金屋逺盧女杏梁髙野迥雙飛急煙晴對語勞猶勝黄¶
雀在栖息是蓬蒿　閩徐夤燕詩曰從待銜泥濺客衣¶
百禽靈性比他稀何嫌何恨秋須去無約無期春自歸¶
鵰鶚不容因自怪棟梁堪庇願相依呉王宫女嬌相襲¶
合整雙毛預奮飛　宋韓琦來鳳詩曰來鳳趨社期翩¶
若天外至徘徊大厦間汲汲營巢意中心有所託自謂¶
<pb:KR3k0055_WYG_429-37a>¶
得其地銜泥兩吻瘡旦暮不少憩主人愛髙堂病爾如¶
疣贅爾巢累膚寸長挺輙摧墜胡為不識嫌又續前功¶
棄何處無蓬茅自足為生計不爾卵而覆其禍愈非細¶
余既傷爾愚竊復探爾志孜孜不忍去欲動主人義萬¶
一憐其勤庶或息我類巨棟既不撓出處安且貴其能¶
無報乎惟守信無貳年年應候來馴狎如兒稚雙雙軒¶
户前為君作嘉致不學君家客去就惟勢利㣲羽一知¶
歸至死不他詣　梅堯臣燕詩曰前村春社畢今日燕¶
<pb:KR3k0055_WYG_429-37b>¶
來飛將補舊巢闕不嫌貧屋歸銜泥和草梗倒翅過柴¶
扉豈比驚丸鳥迎人欲拂衣　又曰雙燕銜泥日深堂¶
拂玉琴不教關閣户乃見主人心掠水飛殊㨗迎風去¶
已禁短書猶可寄聊爾託㣲吟　宋祁燕詩曰翬檐文¶
杏暖蘭橑舊巢空石冷休翻雨簾開且待風飾釵聊伴¶
鳳傳信肻饒鴻欲問張公子倉琅掩漢宫　王安石燕¶
詩曰處處定知秋後别年年長向社前逢行藏似欲追¶
時節豈是人間不見容　又曰馬上逢歸燕知從何處¶
<pb:KR3k0055_WYG_429-38a>¶
來貪尋舊巢去不帶錦書回　范成大雙燕詩曰底處¶
雙飛燕銜泥上藥欄莫教驚得去留取隔簾看　陸游¶
燕詩曰春晝花明映柳纖燕歸勝事始能兼爭梁誶語¶
驚幽夢掠地斜飛避畫簾雛食得蟲應自喜巢泥經雨¶
更頻添去來要自知時節嘗怪人嘲作附炎　又詩曰¶
初見梁間牖户新銜泥已復哺雛頻只愁去逺歸來晩¶
不怕低飛打著人　元劉秉忠留燕詩曰銜泥舊燕壘¶
新巢來徃如辭曲折勞蝸舍雖㣲足容爾畫梁爭得幾¶
<pb:KR3k0055_WYG_429-38b>¶
多髙　馬祖常誚燕詩曰風雨池塘闘頡頏春來秋去¶
一生忙世間多少寛閑境辛苦營巢傍屋梁　納新京¶
城燕詩曰三月京城寒悄悄燕子初來怯清曉河堤桞¶
弱冰未消牆角杏花紅萼小主家簾幕重重垂銜芹却¶
向簾間飛託巢未穏井梧墜翩翩又向南天歸君不見¶
舊時王謝多樓閣青瑣無塵卷珠箔海棠花外春雨晴¶
芙蓉葉上秋霜薄　謝宗可睡燕詩曰補巢銜罷落花¶
泥困頓東風倦翼低金屋晝長隨蝶化雕梁春盡怕鶯¶
<pb:KR3k0055_WYG_429-39a>¶
啼魂飛漢殿人應老夢入烏衣路轉迷却怪卷簾人喚¶
醒小橋深苍夕陽西　呉師道燕子行曰清江朱樓相¶
對開去年燕子雙歸來東風吹髙社雨歇一日倏忽飛¶
千回翻身初向煙中沒掠地復穿花底出花飛煙散江¶
冥冥城郭參差滿斜日無情遊子去不還短書寄汝秋¶
風前繡簾不卷春色斷空梁泥墮琵琶絃飛檣冉冉瀟¶
湘浦春盡天涯路脩阻一夜相思栁色深獨上樓頭淚¶
如雨　明劉基雙燕離詩曰雙燕營巢時雙飛復雙語¶
<pb:KR3k0055_WYG_429-39b>¶
輕盈栁陌風振迅芹塘雨巢成近繡幃雙宿更雙飛為¶
䝉主人愛不信有暌違四月温風起榴花發紅蕊拾蟲¶
還哺雛出入無停觜五月教雛飛繞巢舞烏衣側避蛛¶
絲過斜縈栁線歸六月雛翼老分飛各相保脈脈傍珠¶
簾依依集蘭橑世事有轉旋陵谷一朝遷昆明延劫火¶
甲第化歊煙帶睡驚飛出塵沙兩相失死生不得知嬿¶
婉從兹畢回看舊主人粉黛成灰塵天髙雲渺渺海闊¶
波鱗鱗荏苒朝還暮惸惸向何處毛凋半夜霜淚滴三¶
<pb:KR3k0055_WYG_429-40a>¶
春露露寒霜又濃憔悴不成容同心諒難隔魂魄終相¶
從　袁凱白燕詩曰故國飄零事已非舊時王謝見應¶
稀月明漢水初無影雪滿梁園尚未歸栁絮池塘香入¶
夢棃花庭院冷侵衣趙家姊妹多相忌莫向昭陽殿裏¶
飛　又新燕詩曰乍拂芳池逺還窺繡幕重莫將花片¶
蹴飛舞滿筵中　時大本白燕詩曰春社年年帶雪歸¶
海棠庭院月爭輝珠簾十二中間捲玉翦一雙髙下飛¶
天下公侯誇紫頷國中儔侣尚烏衣江湖多少閒鷗鷺¶
<pb:KR3k0055_WYG_429-40b>¶
宜與同盟伴釣磯　髙啟燕燕于飛詩曰燕燕何處飛¶
相見江南路薲香細雨春栁色芳煙暮纔從箔外歸復¶
向舟前度莫入未央宫身輕有人妬　又燕至詩曰初¶
來如報社前春好宿茅檐伴客身莫入江南舊庭院杏¶
花風雨緫無人　楊基雪中燕詩曰燕雪兩差池相兼¶
拂繡幃玉樓迷故壘珠箔見烏衣斜訝衝花落輕疑掠¶
絮飛曉寒人未起還認畫梁歸　李東陽燕詩曰繡户¶
朱簾有路歧别時嫌早到嫌遲主家只解憐毛羽涴盡¶
<pb:KR3k0055_WYG_429-41a>¶
雕梁不自知　徐禎卿燕詩曰風暖池塘得意春水芹¶
煙草一回新傍花掠羽差差影衝雨歸巢喣喣親眼底¶
興衰王謝宅樓中恩怨綺羅人閒追往事如相話只有¶
儂家似舊貧　楊慎雙燕曲曰有鳥名飛燕雄雌自相¶
將飲君玉池水巢君文杏梁美人當軒坐恐涴羅衣裳¶
請君驅除之君憐不忍傷雛生八九子嬌愛比鳳凰鳴¶
聲何啾啾聞我庭東廂習飛還不逺墮墜雙扉旁主人¶
戒廬兒毛羽無摧戕不啄五株桃不啑五畝糧秋風從¶
<pb:KR3k0055_WYG_429-41b>¶
西起翩翩向南翔昔為黄口兒今為烏衣郎辭巢謝主¶
人華屋恩難忘願主夀千嵗嵗嵗巢君堂　袁袠燕詩¶
曰最愛堂前燕髙飛忽復低趁風穿栁絮冒雨掠花泥¶
簾影朝雙舞梁塵晩並栖緑牎離思切腸斷各東西¶
原賦晋傅咸燕賦曰有言燕今年巢在此明年故復來¶
者其将逝翦爪識之其後果至焉燕燕于飛差池其羽¶
何詩人之是興信進止之有序秋背隂以龍潜春晞陽¶
而鳳舉隨時宜以行藏似君子之出處惡焚巢之凶醜¶
<pb:KR3k0055_WYG_429-42a>¶
患林野之多阻諒鳥獸之難羣非斯人而誰與惟里仁¶
之為美託君子之堂宇逮來春而復旋意眷眷而懷舊¶
一委身乃無餘豈改適而更赴　盧諶燕賦曰爰集崇¶
宇依於其榮布窠巢之列列孕子鷇之嚶嚶銓先後而¶
均哺邁尸鳩之能爭於是族類偕長雌䧺俱逝頡頏水¶
湄下上雲際嘲哳間闗倏忽&KR1934;潎來如隼擊去若鳬跇¶
斗建午而子指日在戊而後憇　夏侯湛鳦鳥賦曰觀¶
羽族之羣類美鳦鳥之翔集順隂陽以出處隨寒暑而¶
<pb:KR3k0055_WYG_429-42b>¶
遊蟄擢翾翾之麗容揮連翩之黝翼挺參差之脩尾發¶
緇素之鮮色及至大火西景商風吹衣遂匿形於深穴¶
斂六翮而不飛含静泊以充飢噏至和之精粹澹恬心¶
以去欲故保生而不匱虞衆物之為害獨棄林而憑人¶
不驚畏以自疏永歸馴而附親有受祥而皇祗故遺卵¶
而生殷惟帝皇之嘉美置髙禖以表神類鸞皇之知徳¶
象君子之安仁爾乃銜泥構巢營居傅桷積一啄而不¶
已終累泥而成屋拾柔草以自藉採懦毛以為蓐吐清¶
<pb:KR3k0055_WYG_429-43a>¶
　惠之泠音永吟鳴而自足　増唐樊晦燕巢賦曰頡頏¶
　金屋差池翠宫銜泥繞棟度勢廵空憐綺牎之華影愛¶
　羅幌之春風得地相賀分飛就功廣狭殊軌規模不同¶
　散彩彬斑攢文潗㵫疊輕蕊而矜暖布重泥而訝濕迹¶
　似連珠形如聚粒霽光分曉出虚竇以雙飛㣲隂合暝¶
　舞低檐而並入　侯喜秋燕辭巢賦曰雖革屋之可戀¶
　怯髙巢之夜冷得不上下其音翩翻其影乗秋而發且¶
　有便於風髙養羽既成亦可知其路永¶
<pb:KR3k0055_WYG_429-43b>¶
　原頌晋傅統妻辛氏燕頌曰翩翩鳦鳥載飛載揚頡頏¶
　庭宇遂集我堂銜泥啄草造作室房避彼湫隘處此髙¶
　凉孕育五子靡夭靡傷羽翼既就縱心翺翔顧影逸豫¶
　其樂難忘¶
　¶
　¶
　¶
御定淵鑑類函卷四百二十四¶
