# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.402397
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷八十一
<pb:KR3k0055_WYG_086-1a>¶
　欽定四庫全書¶
御定淵鑑𩔖函卷八十一¶
　　設官部二十一(刑部尚書/員外郎附)　(侍郎附中刑部郎中附/都官郎    員外郎)¶
　　　(比部郎中/司門郎中)　(員外郎附/員外郎附)¶
　　　刑部尚書一(侍郎附/)¶
　原杜氏通典曰唐虞之際士官以正五刑周禮秋官大¶
　司寇掌邦之三典以佐王刑邦國盖其任也漢成帝時¶
　尚書初置二千石曹主郡國二千石又置三公曹主斷¶
<pb:KR3k0055_WYG_086-1b>¶
　獄後漢光武改三公曹主嵗盡考課諸州郡政二千石¶
　曹掌中都官水火盜賊詞訟罪法亦謂之賊曹重於諸¶
　曹(華譚集尚書二曹論曰劉道眞問薛令長在吳何官/答曰為吏部尚書問曰吳待吏部何如餘曹答曰並)¶
　(通髙𨕖吏部特一時之俊劉難曰今吏部非為能刋虚/名舉沈朴者故錄已成人位處三署聽採公卿論而用)¶
　(之耳無煩乎聰明賊曹職典刑獄刑獄難精是以欲重/之答曰今日之賊曹不能聽聲觀色以别眞偽繇不能)¶
　(斷讞之尚書也夫在獄者率小人在朝者率君子小/人易檢君子難精俱不得已吏部宜重賊曹宜輕也)魏¶
　青龍二年置尚書都官郎佐督軍事晉復以三公尚書¶
　掌刑獄宋三公比部皆主法制又置都官尚書主軍事¶
<pb:KR3k0055_WYG_086-2a>¶
刑獄領都官水部庫部功論四曹齊梁陳並有都官尚¶
書後魏亦有都官尚書北齊都官統都官(掌畿内非/違得失)二¶
千石(掌畿外/得失)比部水部膳部五曹又有三公曹掌諸曹¶
囚帳斷罪赦日建金鷄等事又掌五時讀時令屬殿中¶
尚書後周有秋官大司寇卿掌刑邦國其屬官又有刑¶
部中大夫掌五刑之法隋初有都官尚書開皇三年改¶
都官為刑部尚書統都官刑部比部司門四曹亦因後¶
周之名唐因之龍朔二年改刑部尚書為司刑太常伯¶
<pb:KR3k0055_WYG_086-2b>¶
咸亨元年復舊武后改刑部為秋官神龍初復舊天寳¶
中改為憲部至徳初復舊總判刑部都官比部司門事¶
　増文獻通考曰宋刑部判部事二人以御史知雜以¶
上或朝官充淳化二年以刑部覆大辟案増置審刑院¶
(知院事一人以郎中以上至兩省充詳議官以京朝/官充掌詳讞大理所斷案牘而奏之治所在右掖門)凡¶
四方以刑獄來上則讞於審刑院大中祥符二年置紏¶
察在京刑獄司(紏察官二人以兩制以上充詳/正駁奏在京刑禁徒以上罪者)元豐三¶
年并歸刑部五年官制行刑部始專其官　續文獻通¶
<pb:KR3k0055_WYG_086-3a>¶
考曰遼北面有伊勒希巴掌刑獄之事視刑部南面刑¶
部尚書下並同吏部　金刑部尚書一員正三品　元¶
制刑部尚書三員正三品掌天下刑名法律之政令凡¶
大辟之按覆繫囚之詳讞收孥産沒之籍捕獲功賞之¶
式寃訟疑罪之辨獄具之制度律令之擬議悉以任之¶
中統元年以兵刑工為右三部至元元年析置工部而¶
兵刑仍為一部七年始别置刑部尚書　明初沿唐宋¶
之制設刑部尚書侍郎之職掌天下刑名及徒𨽻勾覆¶
<pb:KR3k0055_WYG_086-3b>¶
闗禁之政令仍屬中書省洪武十三年革中書省陞六¶
部每部分四子部刑部屬有四曰憲部曰比部曰司門¶
部曰都官部二十三年因天下庶務浩繁改為十二部¶
曰浙江江西福建山西山東北平四川湖廣河南陜西¶
廣東廣西各令清理一布政司刑名等事其雲南布政¶
司𨽻陜西部仍量其繁簡帶管直𨽻府州并在京衙門¶
每部仍分憲比司門都官四科以領其事　永樂十九¶
年定鼎北京革北平清吏司増置雲南貴州交趾三清¶
<pb:KR3k0055_WYG_086-4a>¶
吏司　宣徳十年革交趾司附浙江司帶管永為定制¶
尚書侍郎即大小司寇之職刑暴亂除邪說誅背逆黜¶
貪濫弼教輔治使刑期無刑𩔖非公明敬密者不足勝¶
此刑部改置北京肇自永樂辛丑　原杜氏通典曰侍¶
郎按周官小司寇中大夫盖今任也後周依周官至隋¶
煬帝置刑部侍郎唐因之龍朔二年改為司刑少常伯¶
咸亨元年復舊他時曹名或改而官號不易掌律令定¶
刑名按覆大理及諸州應奏之事　増文獻通考曰宋¶
<pb:KR3k0055_WYG_086-4b>¶
侍郎舊制定奪審覆除雪叙復移放尚書專領之若制¶
勘體量奏讞紏察錄問長貳通治之中興長貳互置隆¶
興常置一員淳熙依崇寧專法奏獄及法令事請大理¶
寺官赴部共議　續文獻通考曰遼南面刑部侍郎同¶
吏部　金刑部侍郎一員正四品　元刑部侍郎二員¶
　明刑部左右侍郎各一人¶
　　刑部尚書二¶
増左𫝊郯子曰爽鳩氏司寇也　周禮曰大司寇之職¶
<pb:KR3k0055_WYG_086-5a>¶
掌建邦之三典以佐王刑邦國詰四方一曰刑新國用¶
輕典二曰刑平國用中典三曰刑亂國用重典　周官¶
曰司寇掌邦政詰奸慝刑暴亂　容齋隨筆曰易六十¶
四卦而以刑罰之事著於大象者凡四焉噬嗑曰先王¶
以明罰敕法豐曰君子以折獄致刑賁曰君子以明庶¶
政無敢折獄旅曰君子以明愼用刑而不留獄噬嗑旅¶
上卦為離豐賁下卦為離離明也聖人知刑獄為人司¶
命故設卦觀象必以文明為主而後世付之文法俗吏¶
<pb:KR3k0055_WYG_086-5b>¶
何耶　南史曰羊侃為都官尚書尚書令何敬容用事¶
與之並省未嘗遊造左衛蘭欽同侍宫宴詞色少交侃¶
於坐折之曰小子汝以銅鼔買朱异作父韋粲作兄何¶
敢無儀適朱時在席後宦者張僧𦙍候侃侃曰我牀非¶
閹人所坐竟不前之時論美其貞正　唐書崔隐甫潔¶
介自守以強正稱為刑部尚書帝欲相之因曰牛仙客¶
可與語卿常見否對曰未也帝曰可見之隠甫終不詣¶
他日又問對如初帝乃不用　言行錄王文正公曽在¶
<pb:KR3k0055_WYG_086-6a>¶
審刑日建議違制無故失須親被㫖乃坐罪未㡬外郡¶
有以具獄讞聞章聖俾以違制坐之公請以失論上可¶
其奏　東都事略曰宋燕肅字穆之知審刑院先是天¶
下疑獄雖聽奏而州郡懼得罪不敢讞故寃獄常多肅¶
建請諸路疑獄皆聽讞有不當者釋其罪自是全活者¶
衆　金史曰納哈塔椿年為參知政事薦赫舎里良弼才¶
出己右用是為刑部尚書海陵曰左丞相張浩練達事¶
務而頗不實刑部尚書羅索言行端正無所阿謟因謂¶
<pb:KR3k0055_WYG_086-6b>¶
椿年曰卿可謂舉能矣常人多嫉勝己者卿舉勝於己¶
者賢於人逺矣羅索良弼本名也　元史曰阿嚕圖平¶
章政事與僚佐議除刑部尚書宰執有所舉或難之曰¶
此人柔軟非刑部所可用阿嚕圖曰廟堂即今𨕖儈子¶
耶尚書欲其詳讞刑牘若不枉人不壊法即是好刑官¶
何必求强壯人耶左右無以答　明獻徵錄曰錢唐字¶
惟明洪武中陳王道數千言雅稱太祖意特授刑部尚¶
書一日召講虞書升座而講或紏唐草野不知君臣禮¶
<pb:KR3k0055_WYG_086-7a>¶
唐正色曰以古聖王之道陳於陛下不跪不為踞　又¶
陸瑜為刑部尚書十五年明習法令而無煩碎之失練¶
達典章能斷大事　又杜銘改刑部尚書憲宗在位久¶
明習政事尤愼重刑獄公時教飭其屬吏以人命至重¶
勿以喜怒用法度足以正邦典而彰聖徳一時用刑號¶
稱平允　又白昻陞刑部尚書心素厚斷獄不苛嘗曰¶
秋霜之肅何如春陽之和乎　又楊志學字遜夫遷刑¶
部尚書刑部獄詞既經侍郎詳定尚書多不覆視惟死¶
<pb:KR3k0055_WYG_086-7b>¶
罪始自裁決公笞以上皆親覽中涓有擊死官屬又不¶
赴逮者公奏置之法有鉅商犯法當死挾重貲祈少緩¶
其事不能得謂人曰楊翁無路可通也(以上/尚書)　周禮曰¶
小司寇之職掌外朝之政以致萬民而詢焉　又曰以¶
三刺斷庶民獄訟之中　又曰正嵗帥其屬而觀刑象¶
令以木鐸曰不用法者國有常刑令羣士宣布於四¶
方憲刑禁　唐職林曰有大獄即命御史中丞刑部侍¶
郎大理卿充謂之三司使　舊唐書曰奚陟字殷卿遷¶
<pb:KR3k0055_WYG_086-8a>¶
刑部侍郎裴延齡惡京兆尹李充有能政專意陷害之¶
誣奏充結陸贄數厚賂遺金帛充既貶官又奏充比者¶
妄破用京兆府錢榖至多請令比部勾覆以比部郎中¶
崔元翰陷充且惡贄也詔許之元翰曲附延齡劾治府¶
史府史到者雖無過犯皆笞决以立威時論喧然陟乃¶
躬自閱視府案且得其實具獄上充得免元翰既不遂¶
其志因此憤恚而卒　唐書曰劉瑑遷刑部侍郎乃裒¶
彚敕令可用者由武徳訖大中凡二千八百六十五事¶
<pb:KR3k0055_WYG_086-8b>¶
𩔖而析之叅訂重輕號大中刑律統𩔖以聞法家推其¶
詳　又栁公權為刑部侍郎召問得失因言郭旼領邠¶
寧人謂獻二女乃有是除信乎帝曰女自叅承太后豈¶
獻哉公權曰嫌疑間不可户曉因引王珪諌廬江王妃¶
事是日帝命中官自南内送女還旼家　東都事略曰¶
范百祿字功父除刑部侍郎有以強盜及故殺鬭殺情¶
可矜者讞於朝法官援例貸免司馬光曰殺人不死則¶
法廢矣百祿曰謂之殺人則可制刑而以為不疑原情¶
<pb:KR3k0055_WYG_086-9a>¶
而以為無可憫則不可百祿在刑部用法多平反遷吏¶
部侍郎　言行錄張文忠公九成兼刑部侍郎一日法¶
寺以成案上大辟公閱首末得其情因請覈實囚果誣¶
服者也奏黜之時法官抵罰而朝論欲以平反為賞公¶
辭曰職在詳刑而賣衆以邀賞可乎　明獻徵錄曰衛¶
道正徳中累官刑部右侍郎清直之操終始不渝　又¶
曰劉季箎為刑部侍郎獄多平反尤重人命(以上/侍郎)¶
　　刑部尚書三¶
<pb:KR3k0055_WYG_086-9b>¶
増敬獄　正刑(周書云司寇蘇公式敬爾由獄以長我/王國  禮王制云司寇正刑明辟以聽)¶
(獄訟聽之於棘木之/下以獄之成告於王)　詰四方　弼五教(上見前二周/禮  唐常衮)¶
(刑部尚書制云弼/我五教掌兹三典)　詰姦慝　聽獄訟(周官云司寇掌/邦政詰姦慝刑)¶
(暴亂條下詳/正刑  下)　覆獄歔欷　上疏激切(唐書曰劉詳道/遷司刑太常伯)¶
(每覆大獄必歔欷累歎奏決之日為之不食黨又曰顔/眞卿為檢校刑部尚書永泰中元載引用私  請百官)¶
(凡欲論事必先白長官長官白宰相然後奏聞眞卿上/疏曰天寳以後李林甫威權日盛羣臣有不先咨宰相)¶
(輙奏事者不過託以他故中傷猶不敢明約百司令先/白宰相如今日之事曠古未有陛下不早覺悟漸成孤)¶
(立矣其激/切如此)　斷姑鞭婦　議盜殺黨(又曰栁公綽為刑/部尚書京兆尹有)¶
<pb:KR3k0055_WYG_086-10a>¶
(姑鞭婦至死者府斷以償死公綽議曰尊毆卑非鬭且/其子在以妻而戮其母非教也竟得減死  言行錄曰)¶
(宋韓忠獻公琦知審刑院先是盜殺同黨既自己就捕/例不抵死公曰此但并有其貲或就滅其口非有自新)¶
(改過之心無足矜者請更議其法乃/詔盜殺其徒黨而自首者毋得原)　不撻令史　無¶
黥命官(唐刑部尚書李日知在官不行捶撻而事集刑/部有令史受敕三日遺忘不行日知怒欲捶之)¶
(既而謂曰我欲捶汝天下人必謂汝能撩李日知嗔受/李日知杖不得比於人妻子亦將棄汝矣遂釋之吏皆)¶
(感悅無敢犯者法言行錄曰宋蘇頌知審刑院時知州/張仲宣受財枉  抵死法官援前比貸死杖脊黥配海)¶
(島公奏古者刑不上大夫今刑為徒𨽻恐汚辱衣冠/仲宣由是得免杖黥止流海外自是命官無杖黥者)¶
著座右銘　作期無軒(獻徵錄曰明端木復洪武中超/授刑部尚書用刑本諸法律而)¶
<pb:KR3k0055_WYG_086-10b>¶
(持以平恕嘗著座右銘曰為官實難貧然後安事有不/可急中存寛又曰心契上天脚踐實地  又周雍陞刑)¶
(部尚書作期/無軒自警)　學外舅為政　與宰相争議(金史曰越/王永功大)¶
(定十五年除刑部尚書上曰侍郎張汝霖汝外舅也可/學為政  又曰髙徳基字元履皇統中轉刑部尚書有)¶
(犯罪當死者宰相欲從末減徳基曰法無二門失出猶/失入也不從及奏上曰刑部議是也因召諸尚書諭之)¶
(曰自朕即位以來與宰相争是非者徳基一人而/已自今部上省三議不合即具以聞  以上尚書)　五¶
聽　八辟(周禮云小司寇之職以五聲聽獄訟求民情/一曰辭聽二曰色聽三曰氣聽四曰耳聽五)¶
(曰目聽二又云小司寇以八辟麗邦法附刑罰一曰議/親之辟  曰議故之辟三曰議賢之辟四曰議能之辟)¶
(五曰議功之辟六曰議貴之辟/七曰議勤之辟八曰議賓之辟)　小司寇　中大夫(又/云)¶
<pb:KR3k0055_WYG_086-11a>¶
(小司寇之職掌外朝之政詳前一通典/  六典云周之秋官小司寇中大夫)　妙選道裕¶
宣授栖楚(唐書曰太宗時刑部侍郎有闕令執政妙擇/其人奏聞皆不可上曰朕得其人矣徃昔將)¶
(作少監李道裕議張亮反形未具此言當矣雖不即從/至今追悔遂以此闕授道裕  又曰穆宗寳厯初宣諫)¶
(議大夫劉栖楚為刑部/侍郎丞郎宣授自此始)　諌迎佛骨　奏斥伶人(又曰/憲宗)¶
(時韓愈為刑部侍郎上遣使至鳯翔迎佛骨入禁中愈/上表切諌  澠水燕談云宋元祐中駕幸凝祥池宴從)¶
(臣伶人以先聖為戲刑部侍郎孔宗翰奏云唐文宗時/嘗有為此戲者詔斥去之今日豈宜有此詔付伶官於)¶
(理/)　無愧吾心　以資吏治(獻徵錄曰明廖莊字安止/遷刑部侍郎客嘗滿座所)¶
(親或勸稍謝徃來以遠嫌議莊笑曰臣門如市臣心如/水吾無愧吾心而已  又曰陳璋起刑部左侍郎日以)¶
<pb:KR3k0055_WYG_086-11b>¶
(律法與諸屬講明故一時多以刑名著聞尚書聶賢摭/其舊稾夀諸梓名曰比部招議凡入仕者咸用以資吏)¶
(治侍以/上  郎)¶
　　刑部尚書四¶
増嘉石肺石(周禮云以嘉石平罷民凡萬民之有罪過/而未麗於法而害於州里者桎梏而坐諸)¶
(嘉石役諸司空以肺石達窮民凡逺近惸獨老㓜之/欲有復於上而其長弗達者立於肺石士聽其辭)¶
正月觀刑象(又云正月之吉始和布刑於邦國都鄙/乃縣刑象之法於象魏使萬民觀刑象)¶
秋典(顔魯公集馮翊太守謝上表云/超司秋典盖嘗為憲部尚書)　司臬(中興題名/設官分職)¶
(以司/臬事)　天臺刑官(歐陽謝表曰望峻天/臺仍參刑官之重)　典司邦禁(南/豐)¶
<pb:KR3k0055_WYG_086-12a>¶
(擬制中臺八/座典司邦禁)　貞正息妖(南史云徐孝克陳貞明元年/入為都官尚書自晉以來尚)¶
(書官僚皆携家屬居省在臺城内下舍中門有閣道東/西跨路通於朝堂其第一即都官省西抵閣道年代久)¶
(逺多有鬼怪每夜昏之際無故有聲光或見人著衣冠/從井中出須臾復沒或門閣自然開閉居多死亡尚書)¶
(周確卒於此省孝克代確便即居之經/兩載妖變皆息時人咸以為貞正所致)　決事無留(唐/書)¶
(曰李適之拜刑部尚書夜則/宴賞晝決公務庭無留事)　賜黄金腰帶(元史曰達/爾瑪拜刑)¶
(部尚書國制新君即位必賜諸王駙馬妃主及宿衛官/吏金帛達爾瑪曰必唱名給散無虚増之數國費大省)¶
(帝復賜黄金腰/帶以旌其能)　老尚書誠不飲(又曰謝讓字仲和改/刑部尚書仁宗即位)¶
(加諫議大夫入謝賜以卮酒讓痛飲之帝曰人言老尚/書不飲何飲耶讓曰君賜不敢違也少頃醉不能立命)¶
<pb:KR3k0055_WYG_086-12b>¶
(扶出之翼日讓謝帝/曰老尚書誠不飲也)　刑曹不責稽遲(又曰仁宗朝以/吏多𣻉事責曹)¶
(按不如程令下謝讓曰刑獄非錢穀銓選之比寛以嵗/月尚慮失實豈可律以常法乎乃入白宰相曰尚書言)¶
(是也由是刑曹/獨得不責稽遲)　片言中理(獻徵錄曰錢如京字公溥/𢎞治進士厯陞刑部尚書)¶
(端嚴寛厚臨大事決大/疑片言中理朝野重之)　遣賑賜詩(又曰李質字文彬/洪武時陞刑部尚)¶
(書值山東饑遣質徃賑賜以御製詩云遣卿持檄按山/東念爾賢勞久著功經國老臣勤撫恤行天使者起疲)¶
(癃官儲有粟宜從賑囊橐無私任至公七十/二城皆厯遍馬蹄無處不春風  以上尚書)　白雲司¶
(裴復除制云俾踐白雲之司/以黄帝時秋官為白雲也)　薦宰相材(張東之𫝊云/狄仁傑薦柬)¶
(之宰相材召為洛州司馬仁傑曰臣薦宰相而/為司馬非用也乃授司刑少卿遷秋官侍郎)　詳決¶
<pb:KR3k0055_WYG_086-13a>¶
如神(舊唐書曰王播字明𫾻轉刑部侍郎播長於吏術/雖案牘鞅掌剖析如流&KR0219;吏詆欺無不彰敗時天)¶
(下多故法寺議讞科條繁雜播備舉前後格條置/之座右凡有詳決疾速如神當時屬僚歎服不暇)　薄¶
亡珠罪(國史本𫝊曰宋吕公孺夷簡子字稚卿元祐初/為刑部侍郎原廟亡珠繫治甚久公孺言殿中)¶
(主者不一前後代者未嘗以服御相授且諱日宫嬪徃/還不一有所亡失豈可指意吏卒獄雖具非聖裁不可)¶
(上深以/為然)　上疏請例(丁未錄曰范百祿遷刑部侍郎奏/獄門下省多駮正當貸者百祿屢)¶
(以告執政言上有詔例在有司者悉取還中/書百祿上疏論之悉如所請自是例歸刑部)　決獄與¶
執政議(東都事略曰彭汝礪字器資元祐中遷刑部侍/郎㑹有巨獄執政以為可殺汝礪以為不可與)¶
(執政異徙/禮部侍郎)　犯在赦前(元史曰曹伯啓字士開延祐中/&KR0118;刑部侍郎丞相特們徳爾專)¶
<pb:KR3k0055_WYG_086-13b>¶
(政一日召刑曹官屬問曰西僧訟某之罪何為久弗治/衆莫敢對伯啓從容言曰犯在赦前丞相雖甚怒莫之)¶
(奪也郎以/上侍)¶
　　刑部尚書五¶
増箴明宣宗刑部箴曰聖人制刑輔治弼教掌邦之禁¶
惟仁之蹈咨爾刑部卿佐暨屬惟公乃明惟明能燭匪¶
廉弗公勉篤于行惟敬惟愼毋忘哀矜死獄求生何昔¶
之徳移情就律何今之刻深文巧詆實民之賊如鑑如¶
衡刑乃弗忒毒威以逞下情鬱堙私意以行枉直失眞¶
<pb:KR3k0055_WYG_086-14a>¶
司命之寄豪絲罔僻罪疑惟輕庶鮮寃抑天不可違民¶
不可罔斷不可續應則如響徃體予仁欽哉勿渝庶㡬¶
祥刑有永令譽¶
増制唐李嶠授豆盧欽望秋官尚書制曰天作機衡實¶
惟北斗朕之喉舌其在南宫揆徳而居非才莫可具官¶
豆盧欽望踐仁履義抱質含文出莅藩臬具聞威恵入¶
為朝諌多所𢎞益外府國泉雖藉幹用中臺天憲更資¶
明允宜膺尚徳之舉令踐詰姦之位　蘇頲授李乂刑¶
<pb:KR3k0055_WYG_086-14b>¶
部尚書制曰王命司寇汝作士師允廸政刑旁求望實¶
具官李乂恒碣之寳衣冠之華業總四科才抱九徳為¶
邦理要洞入精微當代詞雄居成準的忠義得在公之¶
體清脩禀行己之用紫泥掌誥雖密王言黄沙定罪是¶
懸人命眷兹欽恤尤頼簡孚俾囘迹於西垣宜正名於¶
北斗　賈至授房琯刑部尚書制曰蠻夷猾夏舜命繇¶
作士楙功邁徳&KR0058;民懐之周官大司寇亦以五刑紏萬¶
民之命邦典定諸侯之獄明徳愼罰先王至理具官房¶
<pb:KR3k0055_WYG_086-15a>¶
琯文行可濟於時直言能匡其國獻可替否翼亮先朝¶
今寇賊初滅蒼生凋弊議獄緩死刑期無刑是用採人¶
望於舊臣舉國楨於元老俾掌三典以弼五教庶不仁¶
者逺姦宄道消尚徳優賢仍加八命　孫逖授裴敦復¶
刑部尚書制曰六卿分職朝𨕖猶難三典佐王邦寄尤¶
重具官裴敦復深沉偉量磊落宏才頃者廵撫江徼肅¶
清姦宄功實簡心賞宜超等委之刑柄俾踐白雲之司¶
錫以身章更増金印之秩　杜牧授畢諴除刑部侍郎¶
<pb:KR3k0055_WYG_086-15b>¶
制曰士師臯陶之恤刑司寇蘇公之用獄既盡哀敬能¶
致治平擢為大僚膺兹愼𨕖具官畢諴學臻閫奥文越¶
拘攣常以忠信用為前後爰自郎署擢居内庭謀議有¶
同於夀王竒異輙委於嚴助竭盡心力裨補機要既久¶
嵗序須議遷陞是故用汝典予刑罰汝其徃哉吾聞孔¶
子曰古之聽獄求所以生之今之聽獄求所以殺之宜¶
念格言深思倫要勉服休命以稱朕意¶
増狀宋呉永辭免除權刑部尚書狀曰臣欽聞出綍愧¶
<pb:KR3k0055_WYG_086-16a>¶
若踐氷載念士官之所掌實於國脈而相闗舜不頼臯¶
陶之明何以布好生之徳周不得蘇公之敬安能審用¶
罰之中若冒司於臬事恐紛致於人言　又第三辭免¶
狀曰竊謂文昌髙於法從憲章重於諸曹訟牒滋繁非¶
膚敏之才不足以剖晰情偽刑章紛委非諳通之識不¶
足以分别科條如某謾學綴文未諳讀律使之討論潤¶
色尚能奏薄技於詞林若曰紏禁議詢何以宅嘉師於¶
王國倘非遜避恐速顚隮¶
<pb:KR3k0055_WYG_086-16b>¶
　　刑部郎中一(員外郎附/)　(今分十四司/)¶
原通典曰刑部郎中按周禮大司寇屬官有士師下大¶
夫盖今任也漢尚書有三公曹後漢有二千石曹魏有¶
都官曹皆掌刑罰獄訟之事(厯代沿革/具尚書中)或為侍郎或置¶
郎中(例在吏部/郎中篇)後周有小刑部下大夫屬秋官府隋初¶
置刑部侍郎煬帝除侍字又改為憲部郎武徳三年改¶
為刑部郎中龍朔二年改為司刑大夫咸亨元年復舊¶
與侍郎同　員外郎　隋文帝置刑部員外郎煬帝改¶
<pb:KR3k0055_WYG_086-17a>¶
為憲部承務郎武徳三年改為刑部員外郎其後曹改¶
而官不易　増文獻通考曰宋郎中二人分左右㕔掌¶
詳覆敘雪之事建炎時郎中二員職無分異紹興時詔¶
依元豐舊法分㕔治事左以詳覆右以叙雪使官各有¶
守人各有見叅而任之　續文獻通考曰遼南面刑部¶
郎中員外郎並同吏部　金刑部郎中一員從五品員¶
外郎二員從六品主事二員從七品　元制刑部郎中¶
二員員外郎五員後省為二主事大徳三年置司程官¶
<pb:KR3k0055_WYG_086-17b>¶
四人　明刑部其屬浙江江西湖廣陜西廣東山東福¶
建河南山西四川廣西貴州雲南十三清吏司各郎中¶
一人主事二人添設司主事一人漕運理刑主事一人¶
各掌其分省及兼領京府直𨽻之事以賛尚書凡宗室¶
勲戚官吏軍民蠻夷麗於法者詰其詞察其情偽而比¶
其罪之重輕必傅律例律六百有六條例凡三百七十¶
有六條律例所不及者比而議請焉¶
　　刑部郎中二¶
<pb:KR3k0055_WYG_086-18a>¶
増職𩔖云魏有定科郎晉賈充定科令以裴楷為之¶
九朝通略云元祐元年三省言中書置刑部檢例官從¶
之獨刑部郎劉賡上疏言元豐官制以例藏刑部可比¶
則取鈔不可則取㫖今中書置刑房檢官非故事也詔¶
如所請而例復藏刑部自是中外奏讞無所避矣　長¶
編曰韓晉卿擢刑部郎中天下大辟請讞執政以為煩¶
將劾不應讞者晉卿適白事省中因曰讞不至矣議者¶
欲天下獄悉從奏決晉卿曰恐罪人之死於獄多於伏¶
<pb:KR3k0055_WYG_086-18b>¶
辜者皆從之　金史曰賈少沖字若虚大定中累遷刑¶
部郎中徃北京決獄奏誅首惡誤牽連其中者皆釋不¶
問全活凡千人以本職攝右司員外郎嘗執奏刑名甚¶
堅既退上謂侍臣曰少沖居下位有守如此　又張汝¶
霖少聰慧父浩嘗稱之曰吾家千里駒也大定中除刑¶
部郎中召見於香閣諭之曰卿以待制除郎中勿以為¶
降朕以刑部闕漢官故以授卿且卿入仕未久姑試其¶
能耳如職事脩舉當有陞擢爾父太師以户部尚書陞¶
<pb:KR3k0055_WYG_086-19a>¶
諸相位由崇徳大夫躐遷金紫卿所目覩也當既厥心¶
無忝乃父　又卜天璋字君璋仁宗召入見時興聖太¶
后在座帝指曰此不貪賄卜天璋也因問今何官天璋¶
對曰臣待罪刑部郎中復問誰所薦者對曰臣不才誤¶
蒙擢用帝曰先朝以謝仲和為尚書卿為郎中皆朕親¶
薦也汝宜奉職勿怠即以中書刑部印章付之　獻徵¶
錄曰明曽翬字時升為刑部郎中時或語以一造大臣¶
門公卿可立致公笑而不應其執法未嘗少狥或謂非¶
<pb:KR3k0055_WYG_086-19b>¶
保身保家之道公曰吾所知者法耳他非所恤也　又¶
詹鼎字國器洪武中為刑部郎中刑部佐僚未完有司¶
請除吏丞相曰刑部有詹鼎在勝百軰其見稱如此¶
又朱恩字汝承遷刑部員外郎居官遜志吏事不通問¶
謁出入扃節門户有闗門朱郎中之稱至聞於孝皇¶
又杜銘字敬脩景泰中厯階刑部郎中他司郎中缺嘗¶
兼領其事至晩他司吏徃徃抱三四印歸公家公愈謙¶
退不伐衆益賢之(以上/郎中)　唐職林云有大獄以刑部員¶
<pb:KR3k0055_WYG_086-20a>¶
外郎御史大夫大理寺官為之以決疑謂之小三司使¶
　天中記曰唐徳宗時盧南史坐事貶信州司馬至郡¶
准例得聽吏一人每月請紙筆錢一千文刺史姚驥初¶
奏以為贜又劾南史買鉛燒黄丹徳宗遣御史鄭楚相¶
刑部員外郎裴澥大理評事陳正儀充三司同徃按鞫¶
裴澥獨奏曰臣按姚驥奏狀事非巨蠧上曰燒鉛何如¶
澥曰燒鉛為丹格令不禁今忽錄此小事令三司使徃¶
恐逺方聞之各懐憂懼臣堪任此行即請獨徃徳宗欣¶
<pb:KR3k0055_WYG_086-20b>¶
然曰卿言是矣　又令狐峘大厯中改刑部員外郎徳¶
宗即位將厚奉元陵峘上疏諫略曰臣讀漢書劉向𫝊¶
見論王者山陵之誡良史稱歎萬古芬芳詔答曰朕頃¶
議山陵心方迷謬卿聞見該通識度𢎞逺深知不可形¶
於至言非惟中朕之病抑或成朕之躬免朕獲不子之¶
名皆卿之力也敢不聞義而徙收之桑榆奉以始終期¶
無失墜古之遺直何以加焉　金史曰韓鐸字振女企¶
先次子也遷刑部員外郎海陵遣中使諭之曰郎官髙¶
<pb:KR3k0055_WYG_086-21a>¶
𨕖也汝勲賢之子茍能夙夜在公當不次擢用雖公相¶
可到鐸感奮獄或有疑據經議讞　獻徵錄曰呉一鵬¶
武宗時為南刑部廣東司員外郎司事最劇而公詳敏¶
仁恕囚皆感服僚友取獄詞讀之驚曰老吏筆也　又¶
何喬新字廷秀改刑部主事盡心庶獄無大小必求其¶
情遷廣東司員外郎錦衣衛𨽻廣東司其官校恃侍衛¶
親軍恣横冐禁法司每優容之公曰法者天下之公也¶
有犯輙捕不少貸由是官校悚懼相戒不敢犯　又陳¶
<pb:KR3k0055_WYG_086-21b>¶
璋字宗獻授刑部主事時司寇張公子麟精法律屬多¶
難之璋曰士而不讀書謂之廢學官而不讀書謂之曠¶
官況生死人乎乃研求法意至忘寝食有疑難親為註¶
&KR0281;遂以法家名厯員外郎中有恤刑錄行於世(以上員/外郎)¶
　　刑部郎中三¶
増掌律法　治獄事(唐書曰郎中員外郎掌律法按覆/大理及天下奏讞為尚書侍郎之)¶
(貳政中興題名云刑部掌天下刑獄/之  令而郎中員外郎分治其事)　白雲司職　丹¶
筆議刑(牋表𩔖丹筆議刑國網所/重白雲司職人命是懸)　五禁　四難(周禮/曰士)¶
<pb:KR3k0055_WYG_086-22a>¶
(師之職掌國之五禁之法以左右刑罰以五戒先後刑/罰毋使罪麗於民  元稹行馮宿刑部郎中制曰亟則)¶
(失情緩則留獄深則礙恕縱則/失姦惟是四者持刑之難也)　硬黄　板陳(獻徵錄/曰黄紱)¶
(字用章正統間為刑部郎中時人以硬黄目之謁又曰/陳道字徳脩歴員外郎郎中清謹守法門無私  都人)¶
(因有板/陳之號)　郎位不調　縣官即除(唐書曰蔣沇以刑部/郎中兼侍御史元載)¶
(持政守道士𩔖不遷沇以故𣻉郎位不調常衮代相聞/士議恨沇屈故擢御史中丞  金史曰楊邦基字徳茂)¶
(嘗為髙密令大定初尚書省擬邦基刑部郎世宗曰縣/官即除郎中太師張浩曰邦基前為兵部員外郎矣且)¶
(其人材可/用上許之)　士師下大夫　西曹外翰林(上詳郎中一/  客燕雜記)¶
(云嘉靖間李攀龍王世貞徐中行軰俱官西曹相聚論/詩建白雲樓於四川司中榜諸君詩李警句云諸山城)¶
<pb:KR3k0055_WYG_086-22b>¶
(上出落日署中寒時人目刑/部為外翰林  以上郎中)　披閱成牘　考鏡古行¶
(遼史曰葉肯圖爾廸音字太初擢刑部員外郎四方所/上獄反覆披閱成牘多所平反  獻徵錄曰楊果字實)¶
(夫陞南刑部員外郎比情執法不避權貴/政暇閉户讀書并稽古行實以自考鏡)　號七才子¶
　掌三法司(又曰梁有譽字公實厯刑部主事負英涵/峻發之才與李攀龍軰號七才子  又曰)¶
(楊茂元字志仁授刑部陜西司主事練習法比大司寇/林公聰大器之部政有干三法司者悉令兼理人謂之)¶
(掌三法司/盖愼𨕖也)　不換省郎他職　當知國朝舊典(宋至道/初張昱)¶
(為刑部員外郎西川安撫奏云望授昱諸司使知雅州/上以省郎之重不欲換他職故進秩加賜命服而遣)¶
(獻徵錄曰明陸瑜除刑部山西司主事尋遷員外郎時/郎中仲閔每舉洪武永樂間法比沿革告公且曰子他)¶
<pb:KR3k0055_WYG_086-23a>¶
(日必大用不可不知國朝舊典也故公於律例條格究/心焉及公大用毎舉仲君之言戒勵屬官  以上員外)¶
(郎/)¶
増制唐杜牧授李朋刑部員外郎李從晦都官員外郎¶
等制曰書曰庶獄庶事予罔敢知此乃周文王之所以¶
理天下也惟獄惟事㑹於南宫求郎之難豈敢輕易具¶
官李朋能積行實發其詞華勁正端慎官業克舉具官¶
李從晦宗室子弟美秀而文嘗經磨湼不改堅白今者¶
取自憲府擢於幕吏各有所受皆為清秩當自宣室受¶
<pb:KR3k0055_WYG_086-23b>¶
讞之際思滿堂飲酒之言至於刑章尤繫念慮予曰罪¶
爾勿罪予曰寛爾勿寛問法何如無即上意各宜勉勵¶
勿自輕怠¶
　　都官郎中(員外郎附/)¶
原杜氏通典曰都官郎中按漢司𨽻校尉屬官有都官¶
從事掌中都官不法事後漢又改尚書二千石曹掌中¶
都官水火盜賊魏青龍二年始置尚書都官郎佐督軍¶
事晉宋尚書都官兼主刑獄(厯代事具尚書中其/官例在吏部郎中)後周¶
<pb:KR3k0055_WYG_086-24a>¶
則曰司厲隋初為都官侍郎掌簿錄配役官司奴婢良¶
賤訴競俘囚等事煬帝除侍字置員外二人武徳三年¶
加中字減一人龍朔二年改為司僕大夫咸亨元年復¶
舊掌簿歛配役官奴婢簿籍良賤及部曲客女俘囚之¶
事　員外郎　按周官有司厲下士盖並今任也後周¶
依焉隋改置與户部同　増六典曰後周置司𨽻掌諸¶
奴男子入於罪隸女子入於舂饎(音/熾)之事即今都官之¶
任也　唐書曰都官郎中員外郎掌俘隸簿錄給衣糧¶
<pb:KR3k0055_WYG_086-24b>¶
醫藥而理其訴寃　南部新書省中司門都官屯田虞¶
部主客皆閒簡無事諺曰司門都官屯田水部入省不¶
數　唐分紀鄭谷為都官郎中作詩自賀且為序云故¶
許昌薛尚書能嘗為都官郎中後數嵗故建州李員外¶
頻自憲府内彈拜都官員外郎皆一時騷雅宗師都官¶
之曹振盛於此余早年請益實受深知今忝此官復是¶
正秩　詩話鄭谷詩名盛於唐末號雲臺編世但稱鄭¶
都官詩梅聖俞官亦至都官劉原父戲之曰聖俞官止¶
<pb:KR3k0055_WYG_086-25a>¶
此昔有鄭都官今有梅都官　文獻通考曰宋都官掌¶
在京百司吏職補換更替或以功過展減磨勘則依條¶
制行之諸路州軍編配覊管等人置册以記其在亡建¶
炎三年詔比部兼司門隆興初詔都官比部各置一員¶
自此都官兼比部司門之事　彚苑詳註宋都官判司¶
事一人以無職事朝官充凡俘隸簿籍分領於他司本¶
司無所掌元豐改制郎中員外郎始實行本司事叅掌¶
徒流配隸及吏籍之事列案四軍將案吏籍案配籍案¶
<pb:KR3k0055_WYG_086-25b>¶
知雜案　宋周益公集建炎初&KR0364;庾擢都官員外郎時¶
庶事草創賞功補副尉者不可勝計以致是非混淆公¶
於是隨事爬梳聞諸朝嚴其籍　明制見尚書内¶
増詩唐鄭谷詩曰都官雖未是名郎踐厯曽聞薛許昌¶
復有李公陪雅躅豈宜鄭子忝餘光榮為後進趨蘭署¶
喜拂前題在粉牆他日節麾如可繼不嫌曹冷在中行¶
　　比部郎中(員外郎附/)¶
原杜氏通典曰比部郎中按魏尚書有比部曹晉因之¶
<pb:KR3k0055_WYG_086-26a>¶
宋時比部主法制齊梁陳皆有比部曹後魏亦然北齊¶
掌詔書律令勾檢等事後周曰計部中大夫盖其任也¶
隋初為比部侍郎煬帝除侍字武徳中加中字龍朔二¶
年改為司計大夫咸亨元年復舊天寳十一年又改比¶
部為司計至徳初復舊掌内外諸司公𪠘及公私債負¶
徒役工程贜物帳及勾用度物　員外郎　改置與户¶
部員外郎同　増魏志何損之奏許都賦魏明帝竒之¶
擢為比部郎　國史補比部得廐下食以飲從者號比¶
<pb:KR3k0055_WYG_086-26b>¶
盤　唐制天下財賦皆納左藏庫大府四時以數聞尚¶
書比部郎覆其出入　續㑹要比部掌勾籍天下文帳¶
周官宰夫所謂乗其財用之出入也　唐徳宗知武元¶
衡才名召授比部員外郎　尚書故實杜牧頃於宰執¶
求小儀不遂請小秋又不遂嘗夢人謂曰辭春不及秋¶
昆脚與皆頭後果得比部員外郎　文獻通考曰宋比¶
部掌勾稽文帳周知百司給費之多寡凡諸倉塲庫務¶
收支各隨所隸以時具帳籍申上比部驅磨覆審而㑹¶
<pb:KR3k0055_WYG_086-27a>¶
計其數諸受文厯每季終取索審覈事故住支及贜罰¶
欠債負則追索塡納無隠昩則勾銷除破　彚苑詳註¶
宋比部判司事一人以無職事朝官充凡勾㑹内外賦¶
歛經費出納逋欠之政皆歸三司勾覆磨勘理欠司本¶
司無所掌自治平至熙寧錢帛芻粟虧損不可勝數遂¶
置提舉帳司領之元豐官制行釐其事歸比部郎中員¶
外郎始實行本司事列五案勾覆案磨勘案理欠案憑¶
由案知雜案建炎三年詔都官郎中並權比部郎中¶
<pb:KR3k0055_WYG_086-27b>¶
明制見尚書下¶
増詩唐杜甫贈比部蕭郎中詩曰有羙生人傑由來積¶
徳門漢朝丞相系梁日帝王孫藴藉為郎久魁梧秉哲¶
尊詞華傾後軰風雅藹孤騫宅相榮姻戚兒童恵討論¶
見知眞自㓜謀拙愧諸昆漂蕩雲天闊沈埋日月奔致¶
君時已晩懐古意空存中散山陽鍛愚公野谷村寧紆¶
長者轍歸老任乾坤¶
増制唐劉禹錫授比部郎中制曰敕周以司㑹質嵗成¶
<pb:KR3k0055_WYG_086-28a>¶
漢以計相經國用或考百官之要或制三年之期稽以¶
簿書辨其名物俾夫㑹算必得經費無差充𨕖望郎以¶
臨計吏　崔嘏授李渾比部員外郎等制曰敇具官某¶
等台庭積慶文苑馳聲頗聞編軸之功雅得副車之體¶
綱曹妙𨕖粉帳華資方承綵服之榮共許應星之羙為¶
郎匪因於父任題柱自奏於帝知勉服鴻休更觀驥騁¶
　　司門郎中(員外郎附/)¶
原杜氏通典曰司門郎中按周禮地官有司門下大夫¶
<pb:KR3k0055_WYG_086-28b>¶
掌授管鍵啓閉厯代多闕至後周依周官隋初有司門¶
侍郎煬帝除侍字武徳三年加中字龍朔二年改為司¶
門大夫咸亨元年復舊掌門籍闗橋及道路過所闌遺¶
物事　員外郎　按周官有司門上士後周依焉後改¶
置與户部同　増天中記曰唐李林甫開元中遷太子¶
中允時源乾曜為侍中乾曜之男潔白其父曰李林甫¶
求為司門郎中乾曜曰郎官須有素行才望髙者哥奴¶
豈是郎官耶哥奴林甫小字也　又唐劉迺大厯十二¶
<pb:KR3k0055_WYG_086-29a>¶
年詔拜司門員外郎十四年崔祐甫秉政素與迺友善¶
㑹加郭子儀尚父以冊禮久廢至是復行之祐甫令兩¶
省官撰冊文未稱㫖詔迺至閤草之立就詞義典裁祐¶
甫歎賞之遂擢為給事中　文獻通考曰宋司門掌門¶
闗津梁道路之禁令凡所過官吏軍民商販出入稽其¶
詐偽　明制詳尚書下¶
増記唐權徳輿司門員外郎壁記曰周官司門為司徒¶
之屬今為司寇之屬員外郎於周為上士後數更其名¶
<pb:KR3k0055_WYG_086-29b>¶
至隋為承務郎武徳初方定為今制秩從六品上士凡¶
自漢魏以還典曹理事雖時有汚崇官有輕重或百職¶
耗廢雜而多端而郎位皦然未嘗有鹵莽進越非其任¶
者盖宗公貴仕多由此塗出所以儲時才練官業必於¶
是焉方今車書尉候通道旁午而斯任尤劇至若門闗¶
出入之籍設險閑邪之義譏而不征守而不紊列在令¶
典端如貫珠故可略於此仲侯以故志屋壁之隙欲壊¶
磨滅使鄙夫書而補之¶
<pb:KR3k0055_WYG_086-30a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_086-30b>¶
　¶
　¶
　¶
　¶
　¶
　¶
　¶
御定淵鑑𩔖函卷八十一¶
