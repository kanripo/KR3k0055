# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.895910
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百八十五
<pb:KR3k0055_WYG_390-1a>¶
　欽定四庫全書¶
御定淵鑑類函巻三百八十五¶
　　器物部四(瓶/權)　(壺/衡)　(甑/量)　(盆/度)　(匕箸/農器)¶
　　　瓶一¶
　原易曰羸其瓶　毛詩曰瓶之罄矣惟罍之恥　増禮¶
　記曰祭竈盛于盆尊于瓶　原左傳曰雖有挈瓶之智¶
　守不假器禮也　増呂氏春秋曰古者抱瓶而汲　原¶
　淮南子曰覩瓶水之氷而知天下之寒　古樂府曰金¶
<pb:KR3k0055_WYG_390-1b>¶
　瓶素綆汲寒漿　増富弼書坐屏曰守口如瓶防意如¶
　城¶
　　　瓶二¶
　増傳曰衛孫蒯田于曹隧飲馬于重丘毁其瓶重丘人¶
　閉門而詬之曰親逐而君爾父為厲是之不憂何以田¶
　為　又曰邾子在門臺閽以瓶水沃廷　唐書曰太宗¶
　以胡瓶賜李大亮曰有臣如此朕何憂古人以一言之¶
　重訂千金今賜胡瓶一雖無千金乃朕所自御　玉海¶
<pb:KR3k0055_WYG_390-2a>¶
曰唐禁中銀瓶大者髙五尺餘江西李兼獻髙六尺者¶
貞元十二年誕日及端午齊映獻髙八尺餘者　叙聞¶
錄曰憲宗釀換骨醪以金瓶賜裴度　五代史曰唐廢¶
帝入立欲擇宰相因悉書清望官姓名内琉璃瓶中夜¶
焚香祝天以筯挾之首得盧文紀欣然相之　元史曰¶
至順間伯勒齊爾布哈陞榮禄大夫宣徽使宣徽所造酒¶
横索者衆嵗費陶瓶甚多伯勒齊爾布哈奏製銀瓶以貯¶
而索者遂止¶
<pb:KR3k0055_WYG_390-2b>¶
　　瓶三¶
増淨手　煖足(寄歸𫝊云梵云軍持此云瓶常貯/水随身淨手  湯婆一名煖足瓶)　蓄¶
錢　行雨(類書云鄒長倩贈公孫𢎞撲滿一枚撲滿蓄/錢瓶也以土為之可入不可出滿則撲之士)¶
(有聚而不散者有撲滿之敗驄𤣥怪録云李靖宿一朱/門家夜半一婦人托行雨鞲  馬與一小瓶戒曰瓶水)¶
(一滴地上/三尺水矣)¶
　　瓶四¶
増銀瓶(杜甫詩云指㸃/銀瓶索酒嘗)　玉瓶(李白詩曰玉/瓶沽美酒)　黄金瓶¶
(唐書云秦瓊字叔寳始為隋將後降髙祖拜馬軍總管/戰美良川功多帝賜以黄金瓶勞曰卿不恤妻子而來)¶
<pb:KR3k0055_WYG_390-3a>¶
(歸我且又立功使朕肉可食/當割以啖汝况子女玉帛乎)　朱提瓶(又云太宗時回/紇鐵勒十一部)¶
(歸命張飲髙㑹帝坐秘殿前後髙坫置朱提瓶其上潜/泉浮酒自左閣通坫趾注之瓶轉受百斛回紇數千人)¶
(飲畢尚/不能半)　金胡瓶(西域記云疎勒王/致魏文帝金胡瓶)　玉膽瓶(鄭松忩/云花鬚)¶
(中有玉/膽瓶)　從者挈(九國志云蜀閩王宗銖有海客鬻龍/腦蜀中貯以水晶瓶殿直李葩市之)¶
(海客邀善價比數倍葩造宗銖曰水晶瓶為爾取之翌/日至其所宗銖與海客共觀嘆其纎織久之因目從者)¶
(挈瓶/去)　竈婦洗(蘇軾詩云應嗤/竈婦洗盆瓶)　自稱曽元(宣室志云/建中末獨)¶
(孤彦客淮泗間佛寺遇青短衣/人自稱曾元後騐之乃瓶耳)　客揖麴生(鄭綮開元/傳信記云)¶
(道士葉法善有道術一日㑹朝士滿座思酒忽有一人/叩門稱麴秀才突入居席末論難鋒起葉潛以小劍擊)¶
<pb:KR3k0055_WYG_390-3b>¶
(之随手墜地化為瓶榼視之乃盈瓶醇釀也/坐客醉而揖其瓶曰麴生風味不可忘也)　跳入不¶
見(廣輿記云中屠有涯宋時居陽羨攜瓷瓶渡舟飲酒/大吐衆逐之登岸吟曰仲尼非不賢為世所不容蚩)¶
(蚩同舟子不識人/中龍跳入瓶不見)　擊碎應聲(明通紀云洪武初冷謙/有仙術有友人貧求濟)¶
(于謙謙乃于壁間畫一門一鶴守之令人敲門自開入/其室金寳充牣葢内帑也其人恣取以出而遺其引他)¶
(日内庫失金庫吏得引以聞執其人訊之并逮謙謙謂/逮者曰安得少水以救我渇逮者以瓶汲水與之謙且)¶
(飲以足插入瓶中其身漸隐逮者以瓶置御前上/問之輙于瓶中應聲上怒擊其瓶碎之片片皆應)　祐¶
師踢倒(𫝊燈録云華林與祐師爭住溈山百丈曰若能/下得一句出格乃與住持指浄瓶曰不得喚作)¶
(浄瓶林曰不可喚作木&KR2564;也百丈不肯祐/師乃踢倒浄瓶百丈笑曰輸却山子也)　阮孚持歸¶
<pb:KR3k0055_WYG_390-4a>¶
(潛確類書云阮孚性機辨好酒貎短而秃周文帝偏所/眷顧常于室内置酒十瓶瓶一斛上皆加帽欲戲孚孚)¶
(適入室見即驚喜曰吾兄弟輩甚無禮何為入王家/匡坐相對宜早還宅也因持瓶歸周文撫手大笑)¶
　　瓶五¶
増詩唐杜甫咏銅瓶詩曰亂後碧井廢時清瑶殿深銅¶
瓶未失水百丈有哀音側想美人意應悲寒甃沈蛟龍¶
半缺落猶得折黄金　宋黄庭堅戲咏煖足瓶詩曰小¶
姬煖足卧或能起心兵千錢買脚婆夜夜睡天明脚婆¶
元不食纒裹一衲足天明更傾瀉頮(晦/)手有餘燠　明¶
<pb:KR3k0055_WYG_390-4b>¶
于謙湯婆詩曰不施脂粉不梳妝寂寞無言卧象牀煖¶
足難同親骨肉傍人惟有熱心腸夜長夜短慵舒眼花¶
落花開空自傷可惜恩情易抛擲春來依舊守空房¶
原賦漢揚雄賦曰覩瓶之居居井之湄處髙臨深動常¶
近危酒醪不入藏水滿懐不得左右牽于纒徽一旦¶
擊礙骨肉為泥自用如此不如鴟夷¶
増傳明支廷訓涵春君(花/瓶)𫝊曰余托居在委巷窮僻䖏¶
絶無芳艶渉目且日奔走于風塵不知其臘之將去也¶
<pb:KR3k0055_WYG_390-5a>¶
有涵春君者修頸坦腹獨抱止水每如果然挈羅浮素¶
質踵余齋而明曰春至矣世𫝊有脚陽春今且無根自¶
榮矣師雄偶邀半晌今且陪君起居矣蕭蕭疎影黯黯¶
餘芳最可人者尤在燈下經宿猶是閲旬猶是且刋華¶
而就實焉余意羅浮氏素非家養其來固多拂鬱曲折¶
乃于于徐徐欣然自若不識一枝之為寄也豈轉移造¶
化顧屬君手邪甚異之君曰何異乎拂之因以得順折¶
之轉而為全物情類然逐衆敷榮大地陽春也隨縁自¶
<pb:KR3k0055_WYG_390-5b>¶
適一掬陽春也且過目成色何必春之為春與化俱徂¶
何必相之為相借交于姚魏受知于陶令折節于董奉¶
師門亦披衷于六即西子無問富貴髙隐仙踪艶質隨¶
所入必偕所與以進而此衷常浄可自信亦可信人時¶
與文人學士晤對于芸忩並側于几案足以助𤼵其生¶
意而彼此視為莫逆即與釋部談空空𤣥宗課寂寂律¶
議森然亦若相得益彰而不病其為色礙惟賈人竪子¶
日營營于多寡有無似為不韻未嘗過而問焉葢于萬¶
<pb:KR3k0055_WYG_390-6a>¶
錦叢中結交一杯水裏涵養春意雖覺滿懐塵根不留¶
半㸃東皇以其有䕶傷續韻之功襲封涵春君姓湛氏¶
名擷英移芳其字云　明吳寛湯媪(湯婆子一/名煖足瓶)𫝊曰媪¶
之先金姓少昊之苖裔也夏禹治水功成别錫之氏世¶
有從革之徳載周書洪範篇穆王時有金母實生媪媪¶
少遇為燧人氏之言者授以水火相濟之術善養氣能¶
吐故納新延年不死人異之晝竊觀其所為塊處室中¶
腹枵然及暮惟飲湯數升而已人因叩之曰媪何以夀¶
<pb:KR3k0055_WYG_390-6b>¶
對曰汝獨不聞冬日則飲湯之說乎吾術止此他無以¶
吿子者因號曰湯媪媪為人有器量能容物其中無鈎¶
鉅而緘黙不泄非世俗長舌婦人比性更恬淡富貴家¶
未嘗有足跡獨喜孤寒士有召即往藜牀紙帳相與抵¶
足寝和氣藹然可掬唐有廣文先生知其名召之媪至¶
讓抑居下坐廣文揖而進媪曰足下雖冷官妾則婦人¶
豈可與公比肩哉廣文與語至夜半頹然就睡偶以足¶
加其腹媪亦不怒天明更與語傾倒殆盡自是廣文非¶
<pb:KR3k0055_WYG_390-7a>¶
媪寢不安席嘗曰和而不流清而不激卑以自牧即之¶
也温惟媪能兼之人以為知言媪復知醫思以濟世人¶
謂其滿腔子皆春意也有貴介公子犯寒疾獨卧别室¶
迎致之媪初不欲往或曰此正媪行仁之秋也何以拒¶
為不得已行視其疾已在骨髓循其經絡起足厥隂曰¶
是非鐵可加法宜用湯液從其言體温温自下起若飲¶
薑桂然及視其劑則其平日所飲者也公子竒其效欲¶
留侍終身諸姬患之相與䜛于公子曰媪雖知醫然晝¶
<pb:KR3k0055_WYG_390-7b>¶
伏夜見踪跡叵測其殆鬼物邪公子尚慎之媪聞而愠¶
見曰吾生平號為容物至是不覺使人熱中卒罵曰家¶
世非寒族幸自温飽無求于世若輩粉白黛緑専以色¶
媚人鬼物真自謂吾見若輩之殺公子也竟去及接他¶
人終不失和氣公子亦遂疏之諸姬更進御未幾疾復¶
作竟死如媪言媪同時有夫人竹氏與媪每春秋時輙¶
為人棄置相㑹黙然無怨言嘆曰人生出䖏各有時耳¶
媪自周歴漢唐至宋已二千餘嵗人謂其猶䖏子也閲¶
<pb:KR3k0055_WYG_390-8a>¶
人雖多無可以當意者聞涑水司馬公有清徳欲依之¶
公得媪恨晩家有侍妾不一顧其夫人亦賢乃盛飾之¶
以進卒揮去既而公拜相夜則思天下事往往達旦不¶
寝媪進曰公幸不棄處我布衾之下愧無以報徳惟公¶
盡瘁國事貎日加瘠幸為天下自愛公驚曰吾乆不聞¶
媪言媪言甚愛我願卒聞媪之所以䖏世者媪曰昔在¶
周末猶及見老子教予曰汝惟知足知足不辱予謹受¶
教以至今日公悟曰媪殆謂我也即謝事退居于洛後¶
<pb:KR3k0055_WYG_390-8b>¶
薨朝廷因有温國之封媪後夀益髙雖云得異術要其¶
先世從革之徳所致不可誣也¶
　　壺一¶
増說文曰壺昆吾圜器也(徐注曰昆吾/紂臣作瓦器)　毛詩曰顯父¶
餞之清酒百壺　周禮曰挈壺氏掌挈壺以令軍井(壺/所)¶
(以盛飲故以/壺表井中)　又曰凡軍事懸壷以序聚𣝔(懸壺以為/漏也𣝔音)¶
(託/)　三禮圖曰洗壺受一斛口徑一尺頭髙五寸大中¶
身兊(音/鋭)下赤漆中𤣥上加青雲氣方壺受一斛腹圜足¶
<pb:KR3k0055_WYG_390-9a>¶
口方圜壺受一斛腹方足口圜　潛確類書曰壺周制¶
也而方圎有異凡燕禮與夫大射卿大夫則皆用方壺¶
士皆用圎壷以其大夫尊之所有事示為臣者有方直¶
之義故用方以其士旅食卑之所有事示為士者以順¶
命為宜故用圎¶
　　壺二¶
増玉壺(韻府云王方平/有十二玉壺)　瓠壺(又云鴟夷滑/稽腹如瓠壺)　青田壺¶
(珊瑚鈎詩話云烏孫國有青田核莫知其木與實而核/如五六升瓠空之盛水俄而成酒味甚淳美劉章曽得)¶
<pb:KR3k0055_WYG_390-9b>¶
(二焉集賓設之一核纔盡一核/又熟可供二十客因名青田壺)　癭木壺(見呂公/著詩)　發¶
丹書(晏子春秋云景公遊于紀/得一金壺𤼵視之有丹書)　盛黄金(韓子云晉公/子重耳過曹)¶
(僖負羈盛黄金于壺充/之以食令人遺公子也)　飯伍貟(琴操云伍貟奔吳過/溧陽瀨溪見一女擊)¶
(漂于水中旁有壺漿乃就乞飯飯畢謂女子/曰掩夫人壺口女子知其意自投瀨溪而死)　與韓重¶
(搜神記云吳王夫差女悦童子韓重結/氣死形見重將入塜取崑崙玉壺與之)　懸壺賣藥(神/仙)¶
(𫝊云費長房為汝南市掾市有一老翁賣藥挂一壷于/肆頭日入後輙入壺中惟長房睹之因再拜奉酒酺翁)¶
(乃與俱入壺中見玉堂嚴麗㫖酒/甘肴具飲畢而出乃俱入深山)　負壺灌區(說苑云/五大夫)¶
(衛人也負壷入/井終日灌一區)¶
<pb:KR3k0055_WYG_390-10a>¶
　　壺三¶
増詩宋呂公著癭木壺詩曰天地産衆材任材為之智¶
棟桷與楹杙小大無有棄方者以矩度圎者中規制嗟¶
爾木之癭何異肉有贅生成擁腫姿賦象難取類櫽括¶
所不施鈎繩為爾廢大匠睨而往惻然乃有意孰非造¶
化功而終朽不器刳剔應其中朱漆為之偽𣂏漿挹酒¶
醴施用惟其利犧象非不珍金罍豈不貴設之于楹階¶
十目肯注視幸因左右容及見謂竒異人之于才性夫¶
<pb:KR3k0055_WYG_390-10b>¶
豈逺于是性雖有不善在教之揉勵才亡不可用由上¶
所措置飾陋就其長皆得為良士執一以廢百衆功何¶
由備是惟聖人心能通天下志¶
増𫝊明劉啓元壺子(酒/壺)𫝊曰壺子字酌之其先錫山人¶
也質稍冥頑鎔化于將作大匠復為之切磋以成其器¶
為人長喙大耳腹恢恢而有容初與麯城陸胥交莫逆¶
共探聖賢道術陸生曰夫道以虛為體以實為用虗而¶
實實而虛妙故無窮幾乎道矣居數日壺子吿胥曰吾¶
<pb:KR3k0055_WYG_390-11a>¶
虛矣胥曰未也恐有我盈其中壺子隨傾之曰吾虛矣¶
胥曰未也恐有我留其中壺子盡傾之告胥曰吾虗矣¶
胥叩其中空空如也曰果虚也與哉吾請從子以周旋¶
無何壺子官太常見商君如舊識商嘗枕壺子膝指其¶
腹曰此中何所有壺子曰此中空洞無物最是難測地¶
商戲之曰子所謂徒有此大腹了自無剛腸者壺不之¶
校謂人曰寜我容人無人容我壺嘗共商語刺刺不能¶
休商問何䖏得來壺子曰曩與陸生交每虛而往實而¶
<pb:KR3k0055_WYG_390-11b>¶
歸特為子傾倒之念欲薦之上未能也子其圗之商因¶
薦胥于上上召陸胥與語大悦謂壺子曰吾于商生手¶
之而不釋吾于陸生口之而不置卿為之先容卿其作¶
余耳目乎命攝主客司事四方賓至先遣商出欵之壺¶
子偕陸胥随其後而斟酌對焉吐詞温醇有足淪洽人¶
肌髄者一座為之盡傾嘗為長夜飲至夜分陸生力竭¶
上察壺有欹側態腹且枵然上笑曰壺生其庶乎屢空¶
顧謂商君曰瓶之罄矣惟罍之恥壺子與卿之謂乎可¶
<pb:KR3k0055_WYG_390-12a>¶
休沐壺後歸老于錫山自號鴟夷子皮鄉有瓶生者状¶
類壺而性不嗜酒常居井牧間壷譏之曰視子之居于¶
井之湄飲水滿腹香醪罔知綆斷身墜粉骨何疑瓶亦¶
借鴟夷譏壺曰鴟夷酒囊樂極招殃痛飲滿腹代人行¶
觴孰云國器多藏厚亡壺聞而愧之又嘗為鄒人設饌¶
先與陸生飲酒自捫其腹而出曰我不負汝商君曰子¶
不負腹腹當負子壺曰不然予嘗承顔接詞我口若懸¶
河源若倒峽一瀉若建瓴而下何謂腹負我邪座客不¶
<pb:KR3k0055_WYG_390-12b>¶
能屈曰有本者如是是之取爾壷雖浮湛閭里酌尊卑¶
戚疎之辨未嘗凌節逆施其精義類此性好對客雖䙝¶
必以貎不冠不見嘗與北海語曰座上客常滿尊中酒¶
不空吾無憂矣其器量甚宏人莫窺其深淺常為臧獲¶
所執坦如恬如也柱下史曰大盈若沖其用不窮漆園¶
吏曰注焉而不滿傾焉而不竭壷子葢庶幾哉嘗觀列¶
仙𫝊有壺公者安期生嘗師之日懸一壺于都市晩入¶
憩其中因以壺公名壺子豈其流裔邪　支廷訓湯藴¶
<pb:KR3k0055_WYG_390-13a>¶
之(茶/壷)𫝊曰坡翁嘗曰買田陽羨吾將老焉豈以濟勝得¶
勝故云爾邪非也此中有一清真道人與湯藴之最善¶
道人名聞天下即天子首嘉之嘖嘖曽不釋口藴之亦¶
陽羨産也状貎雖不甚偉閒雅修飾一準于時且火候¶
具足入水不濡歷金山玉泉碧澗咸為識賞中懐惟珍¶
一清眞清真亦惟蘊之是契兩相漸涵芝蘭之氣不啻¶
也飲徳者風生兩腋在座塵祛能令寐者忽寤醉者旋¶
醒煩者頓解喜通雀舌故知㑹悟也儀肅槍旗尊駕聿¶
<pb:KR3k0055_WYG_390-13b>¶
臨也頒頒龍鳯禁庭異數也所以導欵誠將祗肅孰為¶
之調停斟酌非藴之弗任矣以故士君子咸器之于時¶
名益重雖塊然一質即金玉其相者不與易也有同類¶
流入酣里典裘落㡌居然以聖賢自標笑其斤斤獨抱¶
徒為自苦耳曰吾苦固甘之凡受我灌輸者謙謙抑抑¶
一如捧盈雖有髙談情話終始不愆于儀非若䘮徳䘮¶
邦是戒者寧從竹裏炊烟不向甕邉覓夢寧随作書劉¶
琨為伍不與投轄陳遵為鄰整容緘口一種清芬未啓¶
<pb:KR3k0055_WYG_390-14a>¶
氣已充然有餘其入人亦在意氣非闗唇吻置之者亦¶
必慎擇所䖏非几筵弗置也禹錫餽菊表情陶榖烹雪¶
知味率皆藴之襄事松風叶唱其受知于坡翁素矣微¶
獨陽羨佳山水足當一老邪¶
　　甑一¶
増說文曰窐甑空也　方言曰甑自關而東謂之甗或¶
謂之鬵或謂之酢餾　爾雅曰䰝謂之鬵鬵鉹也　原¶
古史考曰黄帝始作甑　増韓詩外𫝊曰舜甑盆無膻¶
<pb:KR3k0055_WYG_390-14b>¶
(膻即今/甑箄)飯乎土簋啜乎土型　考工記曰陶人爲甗(注/甗)¶
(無底/甑)實二鬴厚半寸脣寸盆實二鬴厚半寸脣寸甑實¶
二鬴厚半寸脣寸七穿　京房易逆刺曰天雨釡甑歲¶
一熟　宋志曰丹甑五榖豐熟則出　淮南子曰粟得¶
濕而熯甑得火而液　白虎通曰王者徳至山陵丹甑¶
見　離騷曰珪璋雜于甑窐¶
　　甑二¶
原左傳曰晉師從齊師入自丘輿齊侯使賓媚人賂以¶
<pb:KR3k0055_WYG_390-15a>¶
紀甗玉磬　家語曰顔回炊飯于敗屋下有塵墜飯中¶
孔子遙見攫食之及回至孔子曰吾嚮夢先人将祭之¶
回曰不可向有炲煤落甑中置之不可棄之則不祥因¶
攫而食之　後漢書曰范丹字史雲為萊蕪長清貧時¶
人歌曰甑中生塵范史雲　増玉海曰宋太宗時長安¶
民得甗其狀下為鼎三足上為方甑中設銅箄可以開¶
闔有銘在其側句中正識其文曰甗也遂藏秘閣¶
　　甑三¶
<pb:KR3k0055_WYG_390-15b>¶
原銅甑(益部耆舊𫝊云任文公王莽亂/時凡竒物悉賣唯留一銅甑)　竹甑(郭文傳/云文以)¶
(竹筒/為甑)　増桐甑(唐語林云白樂天舟後/有小竈安桐甑而炊)　原叔達破甑¶
(郭林宗別𫝊云孟敏字叔逹荷甑墜地不顧而去林宗/問之敏曰甑已破矣視之何益林宗異之勸令學果著)¶
(名/)　増季方壊甑(袁山松後漢書云荀淑與陳寔相善/嘗命駕相就令元方侍側季方作食)¶
(嘗竊聼談/甑壊飯糜)　引繩出甑(廣輿記云江西廣昌縣有石壁/潭臨水石壁髙三十餘丈上有)¶
(海眼昔里人滌甑于溪水漂去至龍潭而沒一日樵者/在石壁上俯瞰海眼見一物以繩引出之即所滌甑也)¶
　石姥山甑(錢塘記云石姥山有甑大數十圍有三十/六足一人揺之輙動縱使千百人引之與)¶
(一人/不異)　朽壤中甑(宣室志云建中末獨孤彦客淮泗間/佛寺遇青短衣人自稱姓曽名元彦)¶
<pb:KR3k0055_WYG_390-16a>¶
(曰此甑字也騐之/果于朽壤中得甑)¶
　　甑四¶
増賦唐薛邕丹甑賦曰中含虛兮體道上應規兮法天¶
以孝以享兮可以饙饎多黍多稌兮屢惟豐年　史翽¶
丹甑賦曰既申命以自天類有孚而盈缶不汲而滿寳¶
鼎齊列不炊而沸温泉比崇異陶鈞之有作符造化之¶
為功¶
　　盆一¶
<pb:KR3k0055_WYG_390-16b>¶
増說文曰盆盎也　爾雅曰盆謂之缶　周禮曰凡祭¶
祀共其牛牲之互與其盆簝以待事　又曰盆實二鬴¶
厚半寸唇寸　史記曰戴盆何以望天　博古圖曰漢¶
獸耳盆髙四寸一分深三寸四分口徑七寸五分足徑¶
四寸四分兩獸面鼻串圜環環徑各一寸二分容五升¶
純素無文自然之色青碧相間以銅為之非陶人所為¶
瓦盆也　淮南子曰今夫窮鄙之社也扣盆拊瓶相和¶
而歌自以為樂矣嘗試為之擊建皷撞巨鐘然後知其¶
<pb:KR3k0055_WYG_390-17a>¶
盆瓶之足羞藏計書修文學而不知至論之至則扣盆¶
拊瓶之徒爾　又曰日東至則盆水溢　又曰屠者觀¶
義車者出行陶人用皿盆匠人處狹廬¶
　　盆二¶
増洗頭　濯足(杜望岳注云華山有石盆容水數斛名/玉女洗頭盆  世說云段文昌少羈窶)¶
(所向不偶後富貴奢侈過度打金蓮花盆濯/足或規之荅曰人生幾何要酬平生不足也)　盛酒¶
漬果(世說云阮仲容至宗人共集不用杯觴以大盆盛/酒圓坐相向大酌更飲  叙聞録云嵇昌蓄採星)¶
(盆夏月漬/果則倍冷)　星墜　龍負(續晉陽秋云桓宣武與妻妾/坐月下流星墜下銅盆水中)¶
<pb:KR3k0055_WYG_390-17b>¶
(光如二寸珠妾酌飲之生𤣥盆廣與記云江西徳化縣/有湓浦相𫝊有人於此洗銅  墮水撈之見一龍負盆)¶
(而/去)　酌酒　煑鹽(潘岳笙賦云傾縹盆以酌酒煮前漢/食貨志注云古名廩為牢盆  鹽盆)¶
(也/)　賞功　贖罪(宋史云郭藥師為檢校少保同知燕/山府詔入朝徽宗禮遇甚厚解所御)¶
(珠袍及二金盆賜之藥師出諭其下曰此非吾功汝輩/力也即剪盆分給賞之  交州雜記云夷俗以銅盆與)¶
(瓮贖/罪)　鼓歌　節舞(荘子云莊子妻死恵子弔之荘子/箕踞鼓盆而歌恵子曰不已甚乎)¶
(廣風土記曰越俗飲宴即鼔盆以為樂取太素圜盆以/  尺六者抱以著腹以右手五指更弹之以為節舞者)¶
(應節/而舉)　秦王擊　景公鼔(史記云秦趙㑹澠池藺相如/曰趙王竊聞秦王善為秦聲)¶
(請奉盆缻于是秦王不懌為一擊缻趙御史書曰某年/某月秦王為趙王擊缻  晏子春秋云景公飲酒鼓盆)¶
<pb:KR3k0055_WYG_390-18a>¶
　　盆三¶
増水精盆(元史云回鶻獻水精盆珍珠傘等物可直銀/三萬餘錠帝稍償其值且禁其勿復有所獻)¶
　頗黎盆(東坡詩云千金/一擲頗黎盆)　紫瓷盆(杜陽雜編云㑹昌/元年渤海貢紫瓷)¶
(盆容半斛内外通瑩其色純/紫厚可寸許舉之則若鴻毛)　老瓦盆(杜甫詩云莫笑/田家老瓦盆自)¶
(從盛酒長兒孫傾銀注玉/驚人眼共醉還同卧竹根)　銀盆打標(江南野録云嗣/主許民競渡勝)¶
(者加以銀盆謂之打標/後盡蒐為卒曰凌波軍)　金盆却暑(劇談録云李徳裕/極熱時以金盆貯)¶
(水漬白龍皮却/暑如涉髙秋)　扣盆而歌(詳盆/一)　戴盆而哭(漢書云/逄萌素)¶
(明隂陽知莽將敗乃首戴瓦盎而/哭于市曰新乎新乎注盎盆也)¶
<pb:KR3k0055_WYG_390-18b>¶
　　七箸一¶
増說文曰七所以取飯　方言曰七謂之匙　正譌曰¶
匙箸以竹為之　易曰震驚百里不䘮七鬯　毛詩曰¶
有捄棘七　儀禮曰主人執七　禮記曰飯黍毋以箸¶
　又曰羮之有菜者用梜其無菜者不用梜(注梜箸也/今人或謂)¶
(箸為/梜提)　三禮圖曰七以載牲體長二尺四寸　史記微¶
子世家曰紂始為象箸　典畧曰陳琳報太祖書曰縈¶
帶為垣髙不可登折箸為械堅不可入　淮南子曰糟¶
<pb:KR3k0055_WYG_390-19a>¶
丘生乎象箸　論衡曰以箸撞鐘以筳擊皷鐘皷不能¶
鳴者撞之者小也¶
　　七箸二¶
増史記曰景帝居禁中召條侯周亞夫賜食獨置大胾¶
不置箸條侯心不平顧謂尚席取箸景帝視而笑曰此¶
非不足君所乎條侯免冠謝　蜀志曰曹操謂先主曰¶
今天下英雄唯使君與操耳本初之徒不足數也先主¶
方食失七箸時值雷震先主因曰聖人云迅雷風烈必¶
<pb:KR3k0055_WYG_390-19b>¶
變良有以也一震之威乃至于此　東宮舊事曰漆七¶
五十枚　又曰漆箸一百雙　宋書曰太祖妃上世祖¶
金鏤七箸及杵杓上以賜沈慶之曰卿辛勤匪殊歡宴¶
宜等且觴酌之賜宜以大夫為先也　北齊書曰崔瞻¶
在御史臺宅中送食備盡珍羞毎别室獨餐有一御史¶
姓裴伺瞻食往造自擕七箸恣情飲噉瞻曰我不喚君¶
食亦不共君語君不拘小節昔劉毅冒請鵞炙豈異是¶
乎君定名士後每與同食　開元遺事曰𤣥宗賜宰相¶
<pb:KR3k0055_WYG_390-20a>¶
宋璟以所用金筯曰非賜汝金葢賜卿箸表卿直也¶
五代史曰唐廢帝欲擇宰相書姓名置琉璃瓶中以箸¶
挾之¶
　　七箸三¶
増借箸　轉筭(史記云漢王與酈食其謀撓楚權張良/從外來漢王方食良曰陛下事去矣臣)¶
(請借前箸為大王籌之筯韻府云曹元理筭/陳廣漢東西囷米以食  十數轉不差圭合)　合丹¶
攪藥(文選云金鼎玉七合神丹投抱朴子云道人李/根煎鉛錫以藥如大豆者  中以鐵七攪之)¶
射鹿肉　刺雞子(吳志云趙逹善治九宮一筭之術過/知故知故曰倉卒乏酒又無嘉肴無)¶
<pb:KR3k0055_WYG_390-20b>¶
(以叙意逹以箸一隻再三縦横之乃言卿東壁下有美/酒一斛鹿肉三觔何以辭無主人慙曰知卿善射欲相)¶
(試耳刺語林云王藍田食雞子/以箸  之不得便大怒投于地)　鄰母投　公主折(晉/書)¶
(云吳隠之濮陽人博學有清操執父母䘮哀毀過禮居/與韓康伯鄰康伯母殷氏賢明每聞隠之哭聲輙為之)¶
(投筯謂康伯曰汝若秉銓當舉如此輩人及康伯爲吏/部遂舉隠之  唐書曰于琮初尚永福公主主未降食)¶
(帝前以事折匕箸帝知其不可/妻士大夫更詔尚廣徳公主)¶
　　七箸四¶
増玉七(抱朴子云有古强者自云四千嵗嵇使君以/玉七與強後忽語嵇云昔安期先生以與之)¶
犀箸(杜甫麗人行犀/箸厭飫乆未下)　鐵筯(謝承後漢書云王莽時有/竒士巨毋霸卧則枕鼔以)¶
<pb:KR3k0055_WYG_390-21a>¶
(鐵筯/食)　竊箸(晉書云幸靈豫章人時建昌令𤼵民作船/吏令各作箸一雙或竊靈筯俄而竊者心)¶
(痛靈曰得無竊我筯乎/乃首出之飲以水立愈)　琉璃七(續齊諧記云趙文詔/為東宮扶持廨在清)¶
(溪中橋夜與神女讌寝脫金簪/與扶持亦贈以銀盌及琉璃七)　青竹筯(白居易過李/生詩云白甌)¶
(青竹筯儉/潔無膻腥)　失七箸(英雄記云董常大㑹賓客誘降反/者以鑊烹之㑹者戰慄亡失七箸)¶
　投七箸(神仙傳云葛𤣥常與客食𤣥以口中飯盡化/為蜂數百集于客身客皆投七箸驚懼𤣥乃)¶
(張口其/蜂悉入)　葛洪治噎(又云葛洪治噎方曰與菿食者當/以手捉箸問噎人曰此何等物噎)¶
(人當答曰箸即復/曰咽下去即愈)　少君愈疾(漢武内𫝊云李少君字/雲翼好道入泰山采藥)¶
(修絶榖養身之術遇安期生少君疾困叩頭/求治安期生以神樓散一匕與之服即愈)　犀頭匙¶
<pb:KR3k0055_WYG_390-21b>¶
箸(酉陽雜爼云唐賜安禄山/品目有金平脫犀頭匙筯)　木香匙箸(十國春秋云/後蜀髙祖以)¶
(李皇后故優待唐荘宗諸兒賜予千計敕/器用局以沈香降真為鉢木香為匙箸)　費萬錢無¶
下箸(晉書云何曽字穎考厨膳滋味擬于/王者日食費萬錢猶云無下箸䖏)　數十品方¶
下箸(宋史云孫承祐恣為奢/侈常膳數十品方下筯)¶
　　七箸五¶
増詩明程良規竹箸詩曰殷勤問竹箸甘苦爾先嘗滋¶
味他人好爾空來去忙¶
増銘明方孝孺七箸銘曰汝之食人慎勿恩人之食汝¶
<pb:KR3k0055_WYG_390-22a>¶
慎勿諼　又曰五鼎之饋為惠不成乾餱之遺怨由以¶
生一舉筯而驕士將敗汝名¶
　　權衡一¶
増博雅曰權謂之錘其形垂也　雲笈曰黄帝使伶倫¶
作權量　原書曰同律度量衡　月令曰仲春之月日¶
夜分則同度量鈞衡石角斗甬正權概　漢書律厯志¶
曰權輕重者不失黍絫　又曰權衡者衡平也權重也¶
衡所以任權而均物平輕重也其道如底以見準之正¶
<pb:KR3k0055_WYG_390-22b>¶
繩之直左旋見規右折見矩　増又曰權者銖兩斤鈞¶
石也所以稱物平施知輕重也　原又曰五權之制以¶
義立之以物鈞之其餘大小之差以輕重為宜圜而環¶
之令之肉倍好者(孟康曰錘之形如環也如淳曰體為/肉孔為好師古曰錘者稱之權也)¶
周旋無端終而復始無窮已也　又曰權與物鈞而生¶
衡衡運生規規圜生矩矩方生繩繩直生準準正則平¶
衡而鈞權矣是為五則　増諸葛亮曰我心如稱不能¶
為人低昂　陸贄曰衡者秤也權者錘也故權在于衡¶
<pb:KR3k0055_WYG_390-23a>¶
則物之多少可準權施于事則義之輕重不差　李石¶
𫝊曰天下之勢猶持衡　廣輿記曰涪州江心有雙魚¶
刻石上每一魚三十六鱗旁有石秤石斗現則嵗豐¶
莊子曰剖斗折衡而民不争¶
　　權衡二¶
原晉書曰裴頠博通兼明醫術上言太醫權衡宜依古¶
尺先改此若差違遂失神農岐伯之正藥物輕重分兩¶
乖互為害尤深　唐書曰上官昭容母鄭氏初妊夢巨¶
<pb:KR3k0055_WYG_390-23b>¶
人舁大稱曰持此稱量天下昭容生踰月母戲曰稱量¶
者豈爾邪輙啞然應後内秉機政符其夢云¶
　　權衡三¶
増量書(史記云侯生盧生相與謀曰始皇為人天性剛/戾候星氣者三百人皆良士畏忌諱不敢端言)¶
(其過事無小大皆决于/上上至以衡石量書)　候時(唐書云佛林國懸一大/秤以金丸十二枚屬于)¶
(衡端候十二時每至一/時金丸輙落毫髪無失)　原錙銖　觔兩　折平于物¶
　作信于人　惟器有信　則人不争　作法于平¶
示人以信　用于出納　資以和均(俱出/白帖)¶
<pb:KR3k0055_WYG_390-24a>¶
　　權衡四¶
増詩唐包何賦秤送孟孺卿詩曰願以金秤錘因君贈¶
别離鈎懸新月吐衡直衆星随掌握須平執錙銖必盡¶
知由來披分審莫放㺯權移　明馬軾天平詩曰體物¶
何曽有重輕相君因爾號阿衡誰多誰少皆公論纔有¶
些兒便不平¶
増賦唐劉禹錫平權衡賦曰惟天垂象惟聖作程播二¶
氣而是分晷度立五則而在審權衡上穆天時應隂陽¶
<pb:KR3k0055_WYG_390-24b>¶
之克正下統人極俾準繩而惟平于是黍累無差毫釐¶
必究等度量而化通逺邇體平均而勢行宇宙當其夹¶
鐘中律南呂戒候銅渾應節于寒暑玉漏方濟乎宵晝¶
由是命有司而令申考前王而是遵權輕重以審則中¶
規矩而和鈞事垂文兮風𫝊乎千古道如砥兮日用于¶
兆人懿夫正以處中平而立矩命其同也有虞之制克¶
彰稱其謹焉宣父之言可取故能用該仁里象侔天文¶
既左旋而右折量輕併而重分持平罔虧可為範于秉¶
<pb:KR3k0055_WYG_390-25a>¶
鈞之佐涖信惟一將有助于執契之君不然則何以懸¶
之而息彼奸詐正之而協于晨夜得平則正我之道兮¶
允執厥中裒多益寡衆所用兮不言而化化之有孚功¶
莫可踰立規程罔慙夫龜鏡揣鈞石寜失乎錙銖匪假¶
垂鈞而其用不匱何勞剖斗而所争自無方今百度惟¶
貞萬邦承則順時設教兮靡不獲所同律和聲兮允臻¶
其極玉衡正而三階以平七政齊而庻政不忒矣美君¶
臣之同體猶權衡以合徳宰準繩之在心庻輕重之不¶
<pb:KR3k0055_WYG_390-25b>¶
惑　李宗和平權衡賦曰王者統四時均五則彼權衡¶
之為準騐隂陽之不忒鈎深致逺黍累于焉靡差稱物¶
平施晷度由之斯得惟權也分其重惟衡也得其平明¶
乎國經固懸茲以垂範掌乎天秩如用茲而永貞衡任¶
權以鈞物權資衡以作程故一人體之以清萬國萬國¶
仰之而庻政以成當其𤣥鳥司分疇人敬授既量諸夕¶
又測其晝盈虛氣等何藉于土圭日夜時分已𫝊于玉¶
漏莫不同量度以應其期平權衡以協其候茍順氣以¶
<pb:KR3k0055_WYG_390-26a>¶
頒節實從時而不謬其功斯博其道式孚諒同均于逺¶
近故不失于錙銖俾稱物者守之無易掄材者持之罔¶
逾皇矣我君康哉神化萬方取則自得于均平二氣尚¶
分無愆于晝夜不然者何以佐璿樞之斟酌調元氣以¶
絪縕申乎舊章孰似權衡之大匪無同異有孚春秋之¶
分齊其重輕等其規矩豈鈞銖之是待在準繩而有取¶
固將平邦國亦以叙彞倫七政惟齊有符乎應天之運¶
百工咸賴實資乎秉國之鈞宜其平域中而齊律度貞¶
<pb:KR3k0055_WYG_390-26b>¶
天下而利黎人惟正直可法惟中平可均夫如是則權¶
衡者葢亦考茲義而是遵　陳佑平權衡賦曰俾民不¶
迷茲器維則行之而萬象正動之而天下直一人不宰¶
命任權者必公百辟以孚在持衡者守徳此盖國之恒¶
準教以順行雖因時以考正乃假人而後成權之垂知¶
俯下而斯重衡之正乃得一以至貞忠以自勝直哉惟¶
清物無偏以表徳器守公而作程動必推移佐璿璣而¶
克正静無偃仰若太階之既平懿夫衡之誠懸徳乃是¶
<pb:KR3k0055_WYG_390-27a>¶
茂秉中正以不忒在毫釐而何謬衆星分列若歴歴以¶
拱辰一權下臨正亭亭而當晝斯斟酌之所以俾名實¶
以相副者也爾其觀象取則其數可陳積而成重銖以¶
和鈞稱物平施則其道無極從時利用乃有命惟新既¶
審度而攸準夫何患乎不均安則無傾正以順化四時¶
行令必因其隂陽一徳奉天諒貞夫日夜是知分寸相¶
生成乎象盈虛有準觀夫文因黄鍾以起數應𤣥鳥之¶
司分爾乃七政允修五常斯覩為時徳也誠金義而木¶
<pb:KR3k0055_WYG_390-27b>¶
仁為器法焉乃左旋而右矩既輕重之必審雖細微而¶
待取平之為美曲逆終作漢臣中以見稱伊尹是為殷¶
輔茲乃衡之為道也可大權之為義也斯孚繩從則正¶
徳不可誣動不欺于黍累用有識于分銖若夫求平之¶
至者執中之謂乎¶
　　量一¶
増廣雅曰斛謂之皷方斛謂之角　原毛詩曰椒聊之¶
實蕃衍盈升　周禮曰㮚氏為量改煎金錫則不耗不¶
<pb:KR3k0055_WYG_390-28a>¶
耗然後權之權之然後準之準之然後量之量之以為¶
鬴鬴十則鍾其聲中黄鍾之宮也概而不稅　増家語¶
曰黄帝設五量曰權衡曰升斛曰尺丈曰里歩曰十百¶
　原漢書律厯志云量多少者不失圭撮　又曰量者¶
龠合升斗斛也所以量多少也本起于黄鍾之龠用度¶
數審其容以子榖秬黍中者千有二百實其龠以井水¶
準其概合龠為合十合為升十升為斗十斗為斛而五¶
量嘉矣其法用銅方尺而圜其外旁有庣焉其上為斛¶
<pb:KR3k0055_WYG_390-28b>¶
其下為斗左耳為升右耳為合龠其狀似爵以縻爵禄¶
　又曰夫量者躍于龠合于合登于升聚于斗角于斛¶
也職在太倉大司農掌之　増天文要集曰斗星仰則¶
天下斗斛不平覆則嵗稔　楚辭曰世並舉而好朋一¶
升斛而相量¶
　　量二¶
原左傳曰齊舊四量豆區釡鍾四升為豆各自其四以¶
登于釡釡十則鍾陳氏三量皆登一焉鍾乃大矣以家¶
<pb:KR3k0055_WYG_390-29a>¶
量貸而以公量收之　増後漢書曰第五倫為京兆主¶
簿督鑄錢掾領長安市平銓衡正斗斛市無阿枉百姓¶
恱服　原魏志曰太祖賦斂不足軍糧少主者請以小¶
斛給軍糧太祖曰善後軍中有言太祖欺衆太祖曰借¶
君之死以厭衆乃狥曰主者用其小斛乃斬之于軍門¶
　増荀氏别𫝊曰荀遂字仲陽隐居不仕時嵗饑荒來¶
糴者遂妻常昂其斛糴者歸量輙過其本時人號為昂¶
斛夫人　原白帖曰隋開皇二年五月長安人穿地得¶
<pb:KR3k0055_WYG_390-29b>¶
金版有銘云始皇時量器　増宋史曰王嗣宗以秘書¶
監通判澶州上言本州𣙜酤斗量校以省升不及七升¶
民犯法釀者三石以上坐死有傷深峻臣恐諸道率如¶
此制望詔自今並準省斗定罪從之　又曰孫瑜以郡¶
縣倉庾以斗斛大小為姦奏鈞其制黜吏之無狀者民¶
大喜有言其變新器非便下遷知曹州尋有言瑜所作¶
量法均一誠便者乃還其元資　又曰范鎮作律尺龠¶
合升斗豆區鬴斛圖上之　又曰呂大防知青城縣舊¶
<pb:KR3k0055_WYG_390-30a>¶
時圭田粟入以大斗而出以公斗民雖病不敢訴大防¶
始均出納¶
　　量三¶
原用當其無　守而失信　信以守器　官不易方(俱/出)¶
(白/帖)¶
　　量四¶
増賦唐敬括嘉量賦曰作之嘉量其義惟深嘉者以善¶
為節量者用平其心窮微于子榖之數酌憲于黄鐘之¶
<pb:KR3k0055_WYG_390-30b>¶
音葢取諸象爰範于金亦既成止其儀可覿堅外可程¶
虛中受益功格于衡鏡實司乎珪錫以分多少寜患乎¶
不均以立信仁抑行之無斁然美其方能立矩卑莫可¶
踰出入罔恡包含式孚狥公滅私乃為而勿有納新吐¶
故亦用當其無理將神而共契跡與道而相孚且器守¶
乎謙人惟厥操人非器罔主器非人奚造不謹則詐偽¶
生端無方則羨溢為耗職是司者胡顔相冒由此言旃¶
不其至然外平其概&KR1857;乃旁穿既因物以進退而與時¶
<pb:KR3k0055_WYG_390-31a>¶
為貿遷施于政而四方仰則毗乎理而百代猶𫝊誠可¶
美而可尚願斯焉而取焉異乎大小區分髙卑竒偶始¶
増撮而就合卒聚升而成斗随求而獲進獲退順動而¶
何先何後洎乎職興都尉計起𢎞羊洽平糴而作典布¶
均輸而有方常平由是以實大國因之用强豈比天有¶
斗而酒漿不挹山有谷而牛馬空量然而當春秋分之¶
期為晝夜至之時于以較矣于以用之實萬人之所欲¶
敢望聞于有司¶
<pb:KR3k0055_WYG_390-31b>¶
原銘考工記嘉量銘曰時文思索允臻其極嘉量既成¶
以觀四國永啓厥後茲器維則¶
　　度一¶
原禮記曰古者以周尺八尺為歩今以周尺六尺四寸¶
為歩古者百畝當今東田一百四十六畝三十歩古者¶
百里當今百二十一里六十歩四尺二寸二分周禮曰¶
璧羨以起度　通鑑曰大禹聲為律身為度　漢書律¶
厯志曰度長短者不失毫釐　又曰度者分寸尺丈引¶
<pb:KR3k0055_WYG_390-32a>¶
也所以度長短也本起黄鍾之長以子榖秬黍中者一¶
黍之廣度之九十分黄鍾之長一為一分十分為寸十¶
寸為尺十尺為丈十丈為引而五度審矣其法用銅髙¶
一寸廣二寸長一丈而分寸尺丈存焉用竹為引髙一¶
分廣六分長十丈其方法矩髙廣之數隂陽之象也分¶
者自三微而成著可分别也寸者忖也尺者蒦也丈者¶
張也引者信也夫度者别于分忖于寸蒦于尺張于丈¶
信于引引者信天下也職在内官廷尉掌之　老子曰¶
<pb:KR3k0055_WYG_390-32b>¶
不敢進尺退寸¶
　　度二¶
原白帖曰晉荀朂校八音不和始知後漢至魏尺長于¶
古尺四分有餘乃依周禮制尺更鑄銅律呂調聲韻以¶
尺量古器與本銘尺寸無差時人服其精宻惟阮咸譏¶
其聲髙後掘得古尺果長于朂尺四分¶
　　度三¶
原十毫為釐(白帖云十毫為釐失/之毫釐差若千里)　倍尋曰常(又云争/尋常之)¶
<pb:KR3k0055_WYG_390-33a>¶
(地五尺曰尋/倍尋曰常)　惟物有度　俾人不争　尺有所短¶
寸有所長(俱白/帖)¶
　　度四¶
増賦唐髙邁度賦曰昔在太始原于物初天地草昧建¶
皇王以為宰淳朴自理非賢人而勿居歴雲官與鳥職¶
接洪範而周書無不較權衡之輕重考度量之盈虚因¶
物以極神託數以明象積分而成寸引尺而為丈列隂¶
偶而陽竒法天三而地兩準之億萬其如指掌時止則¶
<pb:KR3k0055_WYG_390-33b>¶
止時行則行随物而應施不失平其至妙也多少不能¶
以藏數其至微也長短不能以隐情易而無欺簡而無¶
惑節之以禮其儀不忒聖人進退以觀象君子方圓而¶
取則成百王之規矩為萬代之繩墨欽若伯禹聖哉為¶
王道濟天下爰敕大章投足既廣行地無疆彼里之難¶
測用度之可量四時以日月為明萬國以君王作大同¶
衡律而一軌量海内平而天下泰居日中而成市朝異¶
方而畢㑹在商賈之所資惟尺度而為最夫道以神契¶
<pb:KR3k0055_WYG_390-34a>¶
物以言筌義無不盡理無不全度之為物也資道以為¶
用度之為道也託物而無偏述斯往矣吾不知所以然¶
　　農器一¶
増釋名曰鋤助也去穢助苗長也　又曰䥥兼也薄其¶
所刈似亷者也　又曰鍤鍤地起土也　說文曰耒手¶
耕曲木也古者垂作耒耜以振民也又曰耜臿也耒端¶
木也　又曰鋤媷斫也钁大鋤也　又曰銍穫禾短䥥¶
也　纂文曰耨如鏟柄長三尺刃廣二寸以刺地除草¶
<pb:KR3k0055_WYG_390-34b>¶
　字詁曰耨頭長六寸柄長六尺以芸田也　又曰磟¶
碡石輥也平田器　方言曰僉(郭注今連枷/所以打榖者)宋魏間謂¶
之攝殳或謂之度自關而西謂之棓或謂之柫齊楚江¶
淮間謂之柍或謂之桲(師古曰柫所以撃治/禾者今謂之連耞)　又曰耙¶
(郭注云無/齒為朳)宋魏之間謂之渠挐或謂之渠疏　又曰鍬¶
江淮南楚間謂之臿　齊語曰耒耜耞芟撃草除田以¶
待時耕深耕疾耰以待時雨　通俗文曰機汲曰桔橰¶
　農政全書曰耙制有方耙有八字耙如犂亦用牛駕¶
<pb:KR3k0055_WYG_390-35a>¶
但横濶多齒犂後用之葢犂以起土惟深為功耙以破¶
塊惟細為功耙之後又用耖用耮　又曰耖如耙其齒¶
更長所以耖土益細　古史考曰神農作耒　原周易¶
繫辭曰神農氏斵木為耜揉木為耒耒耨之利以教天¶
下葢取諸益(益震下巽上震巽二木之象木道乃行釋/文耜耒下耓也廣五寸耒耜上勾木也疏)¶
(明神農取卦/造器之義)　増毛詩曰三之日于耜　又曰以我覃¶
耜俶載南畝　又曰畟畟良耜俶載南畝　又曰庤乃¶
錢鎛奄觀銍艾　原周禮曰車人為耒庛長尺有一寸¶
<pb:KR3k0055_WYG_390-35b>¶
中直者三尺有三寸上勾者二尺有二寸自其庛縁其¶
外以至于首以弦其内六尺有六寸與歩相中也堅地¶
欲直庛柔地欲勾庛直庛則利推勾庛則利𤼵倨勾磬¶
折謂之中地(耒謂耕耒庛/謂耒下岐)　増又曰匠人為溝洫耜廣¶
五寸二耜為耦一耦之伐廣尺深尺謂之&KR0850;(鄭註云古/者耜一金)¶
(兩人併𤼵之今之耜岐/頭兩金象古之耦也)　又曰山虞凡服耜斬季材(注/季)¶
(猶穉/也)　原又曰越無鎛非無鎛夫人而能為鎛也　又¶
曰鍜氏為鎛器(注田器也/錢鎛之屬)　又曰遂人以時器勸甿(注/鑄)¶
<pb:KR3k0055_WYG_390-36a>¶
(作耒耜錢/鏄之屬)　又曰遂大夫正歲簡稼器修稼政(注耒耜/鎡基之)¶
(屬/)　禮記月令曰季冬命農計耦耕事脩耒耜具田器¶
　又曰孟春天子親載耒耜　増又祭義曰天子為藉¶
千畝躬秉耒　原家語曰銷劍㦸為農器　増孟子曰¶
雖有鎡基不如待時　莊子曰春雨日時草木怒生銚¶
耨于是始脩　又曰子貢曰鑿木為機後重前輕挈水¶
若流其名桔橰圃者曰聞有機事必有機心吾非不知¶
羞不為也　又曰獨不見夫桔橰者乎引之則俯舎之¶
<pb:KR3k0055_WYG_390-36b>¶
則仰彼人之所引非引人者也故俯仰而不得罪于人¶
　管子曰一農之事必有一銚一耜然後成農　呂氏¶
春秋曰耨柄長六寸所以間稼¶
　　農器二¶
増淮南子曰禹身執畚鍤以為民先　漢書曰晁錯言¶
勸農力本曰為室廬具田器　又曰龔遂為渤海太守¶
敕屬縣悉罷捕逐盗賊吏諸持鉏鈎田器者為良民吏¶
無得問持兵者乃為賊　又曰王莽𫝊曰予北巡必躬¶
<pb:KR3k0055_WYG_390-37a>¶
載拂每縣則粟以勸葢藏(粟謂/治粟)　後漢書曰任延建武¶
初為九真太守俗不知牛耕乃令鑄作田器教之墾闢¶
田疇歲廣百姓充給　又曰元和元年二月甲戌詔郡¶
國募人無田欲徙他界者恣聼之到在所給公田為雇¶
耕傭賃種□貰與田器勿收租(餉糧也/古餉字)　晉書曰桓宣¶
鎮襄陽勸課農桑或載鉏耒于軺軒或觀芸獲于隴畝¶
十餘年間能得衆心　南史曰宋髙祖微時躬耕及受¶
命耨耜之具頗存命藏之以留于後文帝幸舊宮見而¶
<pb:KR3k0055_WYG_390-37b>¶
色慚近侍進曰大舜躬耕歴山伯禹親事水土陛下不¶
覩遺物何以知稼穡之艱難先帝之至徳乎　唐書曰¶
貞觀中突厥黙啜請和詔賜粟三萬石綵五萬段農器¶
三千具　韓愈李惟簡墓誌云惟簡為鳳翔節度使市¶
耕牛鑄鎛釤鉏斸以給農之不能自具者　舊唐書曰¶
太和二年閏三月景戍𦍤内出水車様令京兆造給鄭¶
白渠溉田　唐書百官志曰諸冶監令鑄兵農之器給¶
軍士屯田　又曰司農卿藉田則進耒耜　五代史曰¶
<pb:KR3k0055_WYG_390-38a>¶
唐明宗長興二年除鐵禁初稅農具錢　又曰劉審交¶
遷陳州防禦使出視民田見民耕器薄陋乃取河北耕¶
器為範為民更鑄　宋史曰淳化五年三月癸亥内出¶
踏犁數千分給宋亳人户先是太子中允武允成獻踏¶
犁一具不用牛以人力運之至是上以宋亳間牛多死¶
求得此制令尚方工官造成數千具遣直史館陳堯叟¶
齎于宋州大起冶鑄以給與貧民　又曰景徳二年正¶
月戊寅内出踏犁式付河北轉運使令詢訪民間可用¶
<pb:KR3k0055_WYG_390-38b>¶
則官造給之河朔戎寇之後耕具頗闕淮楚間民用踏¶
犁凡四五人力可比牛一具自尚方造様　又曰大中¶
祥符二年六月庚子河東轉運杜夢證上子詹所撰農¶
器圖詔褒之　元史曰世祖中統四年以禮部尚書摩¶
和納　兼領潁州光化互市及領已括户三千興煽鐵¶
冶就鑄農器二十萬事易粟四萬石輸官　明紀曰永¶
樂元年命寳源局鑄農器給山東等處被兵之民　又¶
曰宣徳五年上還京師道見耕者下馬從容詢其稼穡¶
<pb:KR3k0055_WYG_390-39a>¶
之事因取所執耒耜三推耕者羅拜上顧侍臣曰朕三¶
舉耒已不勝勞况常事此乎人恒言勞苦莫如農信矣¶
　　農器三¶
原範金(白帖云範/金為錢鎛)　増剡木(孔帖云室韋國剡/木為犁人挽以耕)　格雷¶
(搜神記云扶風楊道和于田中值雷奔止桑樹下霹靂/擊之道和以鋤格之折其右股遂落地色如丹目如鏡)¶
　爲雲(溝洫志云舉鍤/為雲决渠為雨)　置耬斗(齊民要術云耬車状/如三足犁中置耬斗)¶
(藏種以牛駕之一人執耬且行且揺種乃随下崔寔云/漢趙過教民耕殖其法三犁共一牛一人将之下種挽)¶
(耬皆取備焉日種/一頃即耬車也)　原作水排(後漢書云杜詩建武七/年遷南陽太守造作水)¶
<pb:KR3k0055_WYG_390-39b>¶
(排鑄為農器用力少/見功多百姓便之)　増借耰鋤(賈誼治安䇿借父/耰鋤慮有徳色)¶
修桔橰(汝南先賢𫝊云蔡君仲井桔橰壊母在/每年命修不忍治而扶老藤生繞之)¶
　　農器四¶
増歌唐杜甫寓居同谷縣歌曰長鑱長鑱白木柄我生¶
託子以為命(鑱犂/鐵)¶
増詩明何潛齋桔橰詩曰片片龍鱗蛻老蒼有時咿&KR2374;¶
捲滄浪真機動䖏何容力自是傍人脚手忙　童冀水¶
車行曰零陵水車風作輪緑江夜響盤空雲輪盤團團¶
<pb:KR3k0055_WYG_390-40a>¶
徑三丈水聲却在風輪上大江日夜東北流髙岸低坼¶
開深溝輪盤引水入溝去分送髙田種禾黍盤盤自轉¶
不用人年年祗用脩車輪往年比屋搜軍伍全家載下¶
西凉府十家無有三家存水車卧地多作薪荒田無人¶
復愁旱極目黄茅接長坂年來兒長成丁夫旋開荒田¶
納官租官租不缺足家食家家復藉水田力一車之力¶
食十家十家不憚勤脩車但願人常在家車在軸不憂¶
禾黍秋不熟¶
<pb:KR3k0055_WYG_390-40b>¶
増賦唐裴度鑄劔㦸為農器賦曰皇帝嗣位之十三載¶
寰海鏡清方隅砥平驅域中盡歸力穡示天下不復用¶
兵于是銷鋒鏑而俶載南畝庤錢鎛而平秩西成所以¶
殄凶器降嘉生收禍亂之根本致兆庶之豐盈者也既¶
而清天歩虚武庫劍鍔銷㦸鋩露當時出匣揮獷俗以¶
來賔今日在鎔惟良工之所鑄長鎩倏爾而從革覃耜¶
忽焉而中度廢六月之遄征興三時之盛務觀乎聚而¶
改煎欻飛燄而涌烟從而再造將分地而用天宜人之¶
<pb:KR3k0055_WYG_390-41a>¶
歌允符于假樂多稼之頌式合于大田若夫弓戈槖戢¶
于寧嵗牛馬放歸于豐年徒虛語爾胡可比焉則知欲¶
善其事先利其器俾汙萊之盡闢由兵革之不試洪鑪¶
既鍜失似雪之鋒鋩緑野載耕佇如雲之苖穟昔用之¶
而有所雖弭之而不棄矧國家以教令為車徒故器械¶
可得而無以道義為封域故戰争可得而息由是執帝¶
堯之允㳟復后稷之訓農理化資于地力福祥致于天¶
宗此乃慶自一人風行九野建中于上返本于下下臣¶
<pb:KR3k0055_WYG_390-41b>¶
進而稱曰秦金狄兮未仁周無射兮非雅豈若我后之¶
重榖盡濟羣生于良冶　王契桔橰賦曰智者濟時以¶
設功强名之曰桔橰何朴斲之太簡俾役力兮不勞作¶
固兮為我之身臨深兮是我之理若虞機張如鳥斯企¶
山有木因工見汲引之能巽乎水自我成潤物之羙不¶
羸瓶而上出何抱甕之勤止執虛趨下雖自屈于勞形¶
持滿因髙終見伸于知己鄭圃之側潘園之旁溝塍綺¶
錯畎畝相望帶嘉蔬兮暎芳草背古岸兮靣垂楊欲建¶
<pb:KR3k0055_WYG_390-42a>¶
　標以取别能舉直而自强若垂竿兮匪釣象爟火兮無¶
　光不忘機以棄俗乃習坎而為常随用舎而俯仰應淺¶
　深而短長重泉之水兮不滯九畹之蘭兮益芳雖欲絶¶
　學以棄智其若得存而失亡歌曰大道隐兮世人薄無¶
　為守拙空寂寞老圃之道可行何耻見機而作¶
　増銘明方孝孺鑱銘曰用汝芟夷或封殖崇善去惡乃¶
　厥職　又曰念民勞謹民時順民欲惠民灾　又耒耜¶
　銘曰勞思善敏豐財　又曰安厥匱恬厥勩業勿貳世¶
<pb:KR3k0055_WYG_390-42b>¶
　長利　又曰牛之力不可劇土之宜不可易牛劇則敗¶
　土易無稼　又桔橰銘曰旱為虐汝功乃作寜汝無功¶
　無俾嵗也凶　又曰聖制器資利人功施博巧足&KR0575;賜¶
　多言道未醇眩異說惑聖真是猶見一瓢之濟而以舟¶
　楫為可棄夫安得為智邪¶
　¶
　¶
御定淵鑑類函巻三百八十五¶
