# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.445560
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十六
<pb:KR3k0055_WYG_431-1a>¶
　欽定四庫全書¶
御定淵鑑類函卷四百二十六¶
　　鳥部九(鵝鶄鴨鸂倉庚/鵁      鶒)　(鴛鴦/)¶
　　　鵝一¶
　増爾雅曰舒雁鵝也一曰蒼&KR1391;(音歌鵞顙如瘤長脰善/鳴又善旋轉其項古之)¶
　(學書者法以動腕羲之好鵞者以此又古有鵞/鸛之陣其性頑而傲盖鵞峩首似傲故曰傲也)　本草¶
　釋名曰鵝鳴自呼江東謂之舒雁似雁而舒遲也　本¶
　草集觧曰江淮以南多畜之有蒼白二色及大而垂胡¶
<pb:KR3k0055_WYG_431-1b>¶
　者並綠眼黄喙紅掌善鬬其夜鳴應更師曠禽經云脚¶
　近臎者能歩鵞鶩是也又云鵝伏卵則逆月謂向月取¶
　氣助卵也性能啖蛇及蚓制射工故養之能辟蟲虺或¶
　言鵝性不食生蟲者不然　禽經曰鵝飛則蜮沉蜮即¶
　射工也　又曰陸生之鳥咮多銳而善啄水生之鳥咮¶
　多匾而善唼善唼&KR1391;鵝之類也善啄鸛鶴之類也　又¶
　曰鵝見異類差翅鳴見同類拊翅鳴　埤雅曰鵝之行¶
　也自然而有行列故聘禮云出如舒雁　清異錄曰世¶
<pb:KR3k0055_WYG_431-2a>¶
呼鵝為兀地奴以其行歩盤跚耳　鵝伏隨日鳱伏隨¶
月說者以為乳鵝伏卵隨日光所轉　洞𠖇記曰喜日¶
鵝每日出時鼓翅而舞亦名舞日鵝　原廣志曰鴐鵝¶
野鵝也　臨海記曰郡東南有白石山髙三百餘丈望¶
之如雪山上有湖古老相傳云金鵝所集八桂所植下¶
有谿谷金光煥然　増南越志曰化蒙縣祠山上有湖¶
湖中有泉鵞如今野鵝弄吭山泉故號為泉鵝　嶺南¶
異物志曰邕州蠻人選鵝腹毳毛為衣被絮柔煖而性¶
<pb:KR3k0055_WYG_431-2b>¶
冷嬰兒尤宜之能辟驚癎桞子厚詩云鵝毛禦臘縫山¶
罽即此　宋祈雨雪法擇靈祠為壇取白鵝割項盛血¶
并鵝奠之次日俱於壇前瘞之志林云鵝能警盜又能¶
却蛇且有祈雨之厄悲夫¶
　　鵝二¶
原列子曰黄帝與炎帝戰以鵰鶡鷹雁鵞為旗幟　魯¶
連子曰君鵝鴨有餘食士不足半菽　増後漢志曰海¶
昏侯沈戎卒葬於烏程之金鵝山上有金鵝飛集三鳴¶
<pb:KR3k0055_WYG_431-3a>¶
而去其後沈氏通顯諺云金鵝鳴沈氏興　抱朴子曰¶
呉景帝有疾覡視之得一人欲試之乃殺鵝而埋於苑¶
中深小屋施牀几以婦人屣履服物著其上乃使覡視¶
之告曰若能說此塚中鬼婦人形狀者加賞而即信矣¶
竟日無言帝推問之急乃曰實不見有鬼但見一頭白¶
鵝立墓下所以不即白然則鵝死亦有鬼也　晉書曰¶
孝懐帝永嘉元年洛城東北歩廣里(即周之/狄泉也)地䧟有蒼¶
白二色鵝出蒼者飛翔沖天白者不能止焉　晉太元¶
<pb:KR3k0055_WYG_431-3b>¶
中章安郡史悝有駮雄鵞善鳴悝女常養之鵞非女不¶
食荀儉苦求得之鵝輒不食乃以還悝又數日晨起失¶
女及鵝鄰家聞鵝向西追至一水唯見女衣及鵞毛在¶
水邉今名此水為鵝女溪　桓南郡小兒時與諸從兄¶
弟各養鵝共鬬南郡鵝毎不如甚以為忿迺夜往鵝䦨¶
間取諸兄弟鵝悉殺之既曉家人咸驚駭云是變怪以¶
白車騎車騎曰當是南郡戲耳問果如之　原幽明錄¶
曰晉義熙中羗王姚毗洛陽隂溝取磚得一雙雄鵝並¶
<pb:KR3k0055_WYG_431-4a>¶
金色交頸長鳴聲聞於九臯養之此溝　増兩京記曰¶
静影寺沙門慧逺講經初在鄉養一鵞常隨逺聽經及¶
逺入京留在寺晝夜鳴呌不止僧徒送入京至此寺門¶
放之自然知逺房便入馴狎毎聞講經即入堂伏聽若¶
聞泛説他事則鳴翔而出如是六年忽哀呌庭宇不肯¶
入堂二旬而逺卒寺内有逺碑亦述其事　原秦記曰¶
苻朗食鵞炙知黒白之處人不信既而試之果然　増¶
唐書曰髙祖義兵至河東隋將堯君素城守時圍甚急¶
<pb:KR3k0055_WYG_431-4b>¶
君素乃為木鵝置表於頸具論事勢浮之黄河下河陽¶
守者得之逹於東都　朝野僉載曰乆視年中越州有¶
祖錄事早出見擔鵝向市中者鵝見錄事頻顧而鳴祖¶
乃以錢贖之至僧寺令收為長生鵝鵝竟不肯入寺但¶
走逐祖後經坊歴市稠人廣衆之處一歩不放祖收養¶
之左丞張錫親見其說也　寰宇記曰天寳末德清沈¶
朝家有鵝育卵而腸出以死其雛悲鳴不復食啄敗薦¶
覆之又銜芻草母前若祭奠狀長呼數聲而死沈氏異¶
<pb:KR3k0055_WYG_431-5a>¶
而埋之後人因呼為孝鵝塜¶
　　鵝三¶
原書經換　命駕觀(右軍王羲之嘗見山隂道士有羣換/鵞求之道士邀右軍書黄庭經以)¶
(遂與之德増又仙傳拾遺云山隂道士管霄霞求王羲/之寫道  經舉紅鵞一雙相贈後鵞冲霄飛去  王羲)¶
(之性好鵞㑹稽有一孤居姥養一鵞善鳴求市未得遂/携親友命駕往觀之母聞王右軍至乃烹鵞以待之羲)¶
(之歎息/彌日)　綠眼　黄喙　霜毛　玉羽　増書生入籠¶
　漁人聽鈴(晉許彦相往綏安山行遇一書生卧路側/云足痛求寄鵞籠中彦相戲言許之書生)¶
(便入籠中籠亦不廣書生與雙鵝並坐負之亦不覺重/至一大樹下書生乃出籠去  酉陽雜爼濟南郡張公)¶
<pb:KR3k0055_WYG_431-5b>¶
(城西北有鵞浦南燕世有漁人居水側常聽鵞聲而衆/鵞中有鈴聲甚清亮候之見一鵞咽頸極長因羅得之)¶
(項上有銅鈴綴以銀鎻/有隠起元鼎元年字也)　夢銜經　頸繫書(王襲之愛/老莊而不)¶
(信佛惟事宰殺初為晉西省即嘗養雙鵝甚愛之夜夢/鵞口銜一卷經可十指許取㸔皆説罪福之事及旦果)¶
(見佛經因是不敢宰殺信佛過人欲埤史湘東王以妾/徐氏賜庾信妾與信弟掞私通掞  求之無敢言者信)¶
(庭前有蒼鵞乃繫書於頸信/視之遂題紙尾曰畜生乞汝)　却月　懸魚(胷垂却月/脚似懸魚)¶
　　鵝四¶
原出哇(孟/子)飛去(傅承為江夏守有鵞一隻飛去/三年後更引三十餘頭而来)　増鬬¶
鵝(田令孜傳唐僖宗數幸興慶池/與諸王鬭鵝一鵞至值十萬錢)　戲鵝(明興雜記太/祖幼時嘗見)¶
<pb:KR3k0055_WYG_431-6a>¶
(羣鵞游於庭戲以青白二紙旗左右竪立命之曰青者/立青旗下白者立白旗下違者死羣鵞如命而往獨一)¶
(花鵞不知所適往/来於青白之間)　木鵝飛(淮南子魯般墨子以木為/鵞而飛三日集而不可使)¶
(為工/也)　金鵝獻(唐貞觀二十年吐蕃遣其大臣禄東賛/奉表言聖天子討高麗纔聞陛下發駕)¶
(少選之間已聞歸國雁飛迅越不及陛下速疾忝預子/壻喜倍常情夫鵞猶雁也故作金鵝奉獻其鵞黄金鑄)¶
(成高七尺中/可實酒三斛)　亂軍聲(李愬入蔡州夜半至懸瓠城雪/甚城傍皆鵞鶩池愬令擊以亂)¶
(軍/聲)　惱比鄰(魏陸勗見童驅鵞鴨出輒問曰不曽使/鄰人惱否故杜詩曰不教鵞鴨惱比隣)¶
可堪五萬(京下劉光禄家養好鵝劉後軍從京師還鎮/潯陽以一隻鵞為後軍别純蒼色頸長四尺)¶
(許頭似龍此一隻鵞可堪/五萬自後不復見有此類)　惟願雙生(聞見錄曰李先/主以國用不足)¶
<pb:KR3k0055_WYG_431-6b>¶
(稅民鵞卵出雙生者桞花為絮者伶人獻/詞云惟願普天多瑞慶栁條結絮鵞雙生)¶
　　鵝五¶
増詩唐駱賔王七嵗時作詠鵝詩曰鵝鵝鵝曲項向天¶
歌白毛浮綠水紅掌撥清波　杜甫得房公池鵝詩曰¶
房相西亭鵝一羣眠沙泛浦白於雲鳯凰池上應囘首¶
為報籠隨王右軍　又舟前小鵝兒詩曰鵝兒黄似酒¶
對酒愛新鵝引頸嗔船逼無行亂眼多翅開遭宿雨力¶
小困滄波客散層城暮狐狸奈若何　吕温道州北池¶
<pb:KR3k0055_WYG_431-7a>¶
放鵞詩曰我非好鵝癖爾乏鳴雁姿安得免沸鼎澹然¶
㳺清池見生不忍食深情固在斯能自逺飛去無念稻¶
粱為　李商隠鵝詩曰眠沙卧水白成羣曲岸斜陽極¶
浦雲那得將心憐孔翠羈雌常共故雄分　李郢詩曰¶
臘後閑行村舍邉黄鵝清水真可憐何時散亂隨青草¶
永日淹留在野田無事羣鳴遮水際争来引頸逼人前¶
風吹楚澤蒹葭暮㸔下寒溪逐去船　宋陳造𫝊商卿¶
借鵝詩曰吾家水豢慣秋春榖飼欄栖又一新友誼何¶
<pb:KR3k0055_WYG_431-7b>¶
須換鵞帖隣墻防有嗾獒人眠沙泛渚期他日問俗充¶
庖戒未仁酬我質劑當倍稱學書還復慰清真　陸㳺¶
過建陽縣以雙鵝贈東觀道士為長生鵝俯觀大溪鵝¶
得所矣賦詩曰閑泛晴波唼綠萍却衝㣲雨傍𤎆汀㑹¶
稽内史如相遇換取黄庭一卷經¶
原賦宋鮑照野鵝賦曰入長羅之逼脅負高繳之樊縈¶
邈辭羣而别偶超𤎆霧而風行踐菲跡於瑶塗升弱羽¶
於丹庭望征雲而延悼顧委翼而自傷無青雀之銜命¶
<pb:KR3k0055_WYG_431-8a>¶
乏赤雁之嘉祥空穢君之園池徒慙君之稻粱¶
原序晉蘇彦鵝詩序曰時暫出郡忽聞鵝鳴聲甚哀急¶
乃云野人所致外吏規為方便以俟送客聞之悵然乃¶
感莊生善鳴之雁若其無音將充庖廚豈得放任矯翮¶
籠樊　沈充鵝賦序曰先大夫俞潁川者殊精意於養¶
鵝求得竒鵝時有綠眼黄喙焦叔明以為太康中得大¶
蒼鵝從喙至足四尺有九寸體色豐麗鳴聲驚人三年¶
而為暴犬所害惜其不終故為之賦云¶
<pb:KR3k0055_WYG_431-8b>¶
　　鴨一(鳬與鴨同/白帖并入)¶
原廣雅曰鳬鶩鴨也　說文曰鶩野鳬也　増本草正¶
誤曰鶩即鴨有家鴨野鴨　尸子云野鴨為鳬家鴨為¶
鶩不能飛翔如庶人守耕稼而已　唐王勃滕王閣序¶
曰落霞與孤鶩齊飛盖鶩有舒鳬之名而鳬有野鶩之¶
稱可以通用案周禮執鶩豈野鴨乎國風弋鳬豈家鴨¶
乎　本草釋名曰鶩通作木曲禮云庶人執匹匹雙鶩¶
也匹夫卑末故廣雅謂鴨為&KR3410;(音/末)鴄(音/匹)禽經云鴨名呷¶
<pb:KR3k0055_WYG_431-9a>¶
呷其名自呼鳬能高飛而鴨舒緩不能飛故曰舒鳬¶
本草集觧曰按格物論鴨雄者綠頭文翅雌者黄斑色¶
但有純黒純白者又有白而烏骨者皆雄瘖雌鳴重陽¶
後乃肥腯味美清明後生卵則内䧟不滿伏卵聞礱磨¶
之聲則&KR1409;而不成無雌抱伏則以牛屎嫗而出之此皆¶
物理之不可曉者也　釋名曰鳬從几(音/殊)短羽髙飛貎¶
鳬義取此爾雅云鸍沉鳬也鳬性好沒故也俗作晨鳬¶
云鳬常以晨飛亦通　集觧曰鳬東南江海河泊中皆¶
<pb:KR3k0055_WYG_431-9b>¶
有之數百為羣晨夜蔽天而飛聲如風雨所至稻粱一¶
空陸璣詩疏狀如鴨而小雜白青色背上有文短喙長¶
尾卑脚紅掌水鳥之謹愿者肥而耐寒　原廣志曰野¶
鴨雄者赤頭有距鶩生百卵一日再生有露華鶩以秋¶
冬生卵並出蜀晨鳬肥而耐寒宜為臛　呉錄曰婁縣¶
有石首魚至秋化為冠鳬鳬頭中猶有石也　南越志¶
曰化䝉縣祠山上有池池中有松鳬如今野鴨栖息松¶
間故俗謂之松鳬　増金樓子曰海鴨大如常鴨斑白¶
<pb:KR3k0055_WYG_431-10a>¶
文亦謂之文鴨　採蘭雜志曰鳬一名少卿　鳥之孚¶
卵皆如期不失信也今雞鶩孚卵雞二十日而化鶩三¶
十日而化皆如其期也　雞伏鴨卵雛成入水雞母隨¶
岸呼之雛出而隨母鴨雞異類能相隨也　原詩曰將¶
翺將翔弋鳬與雁　又鳬鷖在沙(又在涇/在渚)　莊子曰鳬¶
脛雖短續之則悲　楚辭曰寧與騏驥抗軛乎將與雞¶
鶩爭食乎寧昂昂若千里之駒泛泛若水中之鳬乎¶
李陵詩曰雙鳬俱北飛　說苑曰鶩無他心故庶人以¶
<pb:KR3k0055_WYG_431-10b>¶
為贄　焦贛易林曰鳬聲鼓翼嘉樂充德　文選曰羣¶
飛侣浴戲廣浮深　又曰集若霞布散如雲霧　增唐¶
子吾嘗㑹賓設樂天忽雲興繼以大雨有羣鶩成列飛¶
翔而過此偶爾何異蒼鶴二八也¶
　　鴨二¶
原左傳曰公膳日雙雞饔人竊更之以鶩子尾怒　魯¶
連子曰陳無宇謂門客曰昔荆来伐無一人死何國之¶
寡士也門客對曰君車衣文繡士不得以為緣鵝鴨有¶
<pb:KR3k0055_WYG_431-11a>¶
餘食士不足半菽堂上有酒池士不得一甞財者君所¶
輕死者士所重若不以所輕與人而欲得人所重不亦¶
難乎　増春秋繁露曰張湯問董仲舒曰祠宗廟或以¶
鶩當鳬可乎對曰鶩非鳬鳬非鶩竊以為不可　原風¶
俗通曰王喬為鄴令每月朔望常自縣詣臺朝帝怪其¶
來數而不見車騎密令太史伺望之言其臨至輒有雙¶
鳬從東南飛来於是舉網張之但得一隻舄是先所賜¶
尚書官屬履也　増魏文帝遣使求鬭鴨孫權具以與¶
<pb:KR3k0055_WYG_431-11b>¶
之　博物志曰人有得鳬鳥毛長三丈以示張華華曰¶
此謂海鳬毛也出則天下亂　原廣州先賢傳曰頓琦¶
至孝母喪感慕哀聲不絶有飛鳬白鳩棲廬側(詳/鳩)　又¶
曰卞密遭父艱有飛鳬一雙游密廬傍小池見人則馴¶
附如家所畜後遭母喪密歸至所居一宿故雙鳬復㳺¶
戲池中　増述異記曰周昉少時與商人共入宮亭廟¶
宿起如厠見一白頭翁昉逐禽之化為雄鴨昉捉還船¶
欲烹之因而飛去後亦無他　周書曰太祖車駕幸城¶
<pb:KR3k0055_WYG_431-12a>¶
南園臨水亭見雙鳬争藻於池面引弓射之一發而雙¶
貫從官歡呼稱賀上命翰林冩之縑素　唐書曰齊王¶
祐太宗第五子好養鴨未反前忽有野貍入籠中咬四¶
十餘鴨皆斷其頭及敗同惡而誅者四十四人　嶺南¶
異物志曰廣州浛洭縣金池王家有養鵝鴨池嘗於鴨¶
糞中見麩金遂多收淘之日得一兩緣此致富貴三世¶
後池即無金王氏力殫矣　元史曰綽哈精騎射帝嘗¶
與賊遇將戰有二飛鶩至帝命射之請曰射其雄乎抑¶
<pb:KR3k0055_WYG_431-12b>¶
雌者乎帝曰雄者綽哈一發墜其雄¶
　　鴨三¶
増素纓　文翅(太𤣥經素纓之鴨翰音之雞白蹄之豕/短喙之狗修頸之鵞君子之貌何獨異)¶
(耶頭鴨雄者/綠  文翅)　入夢　行庭(夢雋曰桓邈為汝南郡人/齎四烏鴨作禮大兒夢四)¶
(烏衣人請命覺忽見鴨將殺遂救之買肉以代夢四人/来謝而去  三國典畧髙德衆正相齊未誅之前家有)¶
(赤鴨羣行於庭犬/来逐遂成碎血)　萍茵　金&KR0325;(雲林異景志浮光多/美鴨太原少尹樊千)¶
(里買百隻置後池載數車浮萍入池使為鴨作茵/褥  蜀廣安有金&KR0325;玉飯紅腊紫梨注金&KR0325;鴨也)　青¶
頭雞　減脚鵝(魏氏春秋司馬文王鎮許昌徴還擊𦍑/至京師見帝於平樂觀帝與小臣謀因)¶
<pb:KR3k0055_WYG_431-13a>¶
(其辭劍誅之已書詔文王入帝方食優人雲午等唱曰/青頭雞青頭雞者鴨也帝懼不敢發司馬由是謀廢帝)¶
(乎清異錄御史符昭逺曰鴨頗類/  鵞但足短耳宜謂之減脚鵞)　送千頭　畜萬隻¶
(齊春秋齊人渡江至莫府山南我軍自覆舟東移頓郊/壇北與齊人對㑹文帝遣送米三千石鴨千頭帝即炊)¶
(米煑鴨誓申一戰人人裹飯嫓以鴨肉蓐食攻之齊軍/大潰  雲仙雜記富揚庭畜鴨萬隻每飼以米五石遺)¶
(毛覆/渚)　化小童　似老翁(洞㝠記武帝升望月臺時暝/望南端有三青鴨羣飛俄而)¶
(止於臺上帝恱之至夕青鴨化為三小童皆著青綺文/檽各握鯨文大錢五枚置帝几前  杜詩君不見黄鵠)¶
(髙於五尺童化/為白鳬似老翁)　升蕖　裁錦(洞㝠記𤣥都翠水中有/升蕖鴨赤色每止於芙)¶
(蕖上不食五榖惟唼葉上垂露亦曰丹毛鳬沉開元遺/事玉蓮湯泉湧為奉御池裁錦繡為鳬鷗浮  水中帝)¶
<pb:KR3k0055_WYG_431-13b>¶
(與貴妃乗鈒鏤小/舟戲玩於其間)¶
　　鴨四¶
増煩鶩(上林賦煩鶩庸渠注/庸渠鳬灰色而雞脚)　類鶩(馬援與兄子書云/學龍伯高不就猶)¶
(為謹勅之士所謂刻/鵠不成尚類鶩者也)　鶩沒(越地傳越人為競渡有薄/俗少年各尚其勇為鶩沒)¶
(之戲有至水底/然後魚躍而去)　晨鳬(蘓武與李陵書乗雲附景不足/以譬速晨鶩失羣不足以喻疾)¶
　玉鳬(闔閭塜中/有玉鳬)　鳬藻(杜詩上光武疏云陛下起兵/十有三年將帥和睦士卒鳬)¶
(藻注言其和睦歡恱/如鳬之戲於水藻也)　鳬翁(古今合璧云春草雞翹鳬/翁濯顔得水藻而喜恱注)¶
(鳬翁頸/上毛也)　鴨城(吴地記鴨城者吳王築/城以養鴨周數十里)　鬬鴨䦨(陸龜/䝉有)¶
<pb:KR3k0055_WYG_431-14a>¶
(鬬鴨䦨一旦驛使過焉挾彈斃其尤者陸曰此鴨善人/言見欲上進奈何斃之使者盡以囊中金窒其口徐問)¶
(人語之狀陸曰能自呼其名耳使者憤/且笑拂袖上馬因還其金曰吾戲耳)　射鴨堂(孟郊/為溧)¶
(陽尉開/射鴨堂)¶
　　鴨五¶
原詩梁簡文帝咏單鳬詩曰銜苔入淺水刷羽向沙洲¶
孤飛本欲去得影更淹留　又詠寒鳬詩曰迴水浮輕¶
浪沙場弄羽衣眇眇隨山沒離離傍海飛　陳江總賦¶
得汎汎水中鳬詩曰歸鳬沸卉同亂下芳塘中出沒時¶
<pb:KR3k0055_WYG_431-14b>¶
銜藻飛鳴忽颺風浮深或不息戲廣若乗空春鸚徒有¶
賦還笑在金籠　増唐李嶠鳬詩曰颯沓睢陽涘浮㳺¶
漢水隈錢飛出井見鶴引入琴哀李陵賦詩罷王喬曵¶
舄来何當歸太液翔集動春雷　杜甫花鴨詩曰花鴨¶
無泥滓堦前每緩行羽毛知獨立黒白太分明不覺羣¶
心妬休牽衆眼驚稻粱霑汝在作意莫先鳴　李羣玉¶
野鴨詩曰鸂鶒借毛衣喧呼鷹隼稀雲披菱藻地任汝¶
作羣飛　陸龜蒙東飛鳬詩曰裁得尺錦書欲寄東飛¶
<pb:KR3k0055_WYG_431-15a>¶
鳬脛短翅亦短雌雄戀菰蒲　呉融池上雙鳬詩曰碧¶
池悠𣻌小鳬雛兩兩依依祗自娯釣艇忽移還散去寒¶
鴟有意即相呼可憐翡翠歸雲髻莫羡鴛鴦入畫圖幸¶
是羽毛無取處一生安稳老菰蒲　又雙鳬狎得傍池¶
臺戲藻銜蒲逺又回敢為稻粱凌險去幸無鷹隼觸波¶
来萬絲春雨眠時亂一片濃萍浴處開不在籠欄夜仍¶
好月汀星沼剰徘徊　宋梅堯臣鴨雛詩曰春鴨日浮¶
波羽冷難伏卵甞荷雞抱持託以雞窠煖三旬壳既坼¶
<pb:KR3k0055_WYG_431-15b>¶
乳毛寒脛短有志在養毓勿論報德限　司馬光水鴨¶
詩曰䙰褷出短蒲毰毸浴清水物忌太鮮明何妨染泥¶
滓　明髙啓射鴨詞曰射鴨去清江曙射鴨返回塘晩¶
秋菱葉爛𤎆雨晴鴨羣未下媒先鳴草翳低遮竹弓彀¶
水冷田空鴨多瘦行舟莫来使鴨驚得食忘猜正相鬬¶
觜唼唼毛褷褷潛機一發那得知　又鬭鴨篇曰春波¶
𣻌羣鳬戲鬭每堪玩宛轉廻翠吭䙰褷振文翰聲兼江¶
雨喧影逐浦雲亂唼喋隊初交紛披勢將散持敵忽同¶
<pb:KR3k0055_WYG_431-16a>¶
沉呼儔更相喚時陳水檻側或聚湖亭畔長鳴若賈勇¶
逺奮如追竄荷葉觸俱翻菱絲罥齊斷魚駭沒中流鷗¶
驚起前岸心踰籠雉驕氣壓場雞悍海客朝自驅溪娃¶
晩猶㸔稍欲礙行舟渾忘避流彈苦争應為食幸勝非¶
因算微鳥昧前軀臨川獨長嘆¶
原賦晉蔡洪鬬鳬賦曰嘉乾黄之散授何氣化之有靈¶
産羽蟲之麗鳥惟鬬鴨之最精禀離午之淑氣體鸞鳯¶
之妙形服文藻之華羽備豓采之翠英冠葩綠以曜首¶
<pb:KR3k0055_WYG_431-16b>¶
綴素色以㸃纓性浮㨗以輕躁聲清響而好鳴感秋霜¶
之肅烈從金氣以出征招爽敵於戲門交武勢於川庭¶
爾乃振勁羽竦六翮抗嚴趾望雄敵忽雷起而電發赴¶
洪波以奮擊　宋王徽野鳬賦曰翾翾雙鶩體蕞羽㣲¶
和鳴愧雁麗采慚翬仰鵠推髙瞻隼憚威遵時弄音假¶
日于飛爾乃湛淡揚瀾俯仰威疇心矜逺野意惕近洲¶
　齊謝朓野鶩賦曰夫何羅人之伎巧薦江海之逸禽¶
落摩天之迅羽絶飛驚之好音碎文錦之丹臆裂雕綺¶
<pb:KR3k0055_WYG_431-17a>¶
之翠衿孤雛喧而靡翼羇雌呌而莫尋　増唐王勃江¶
曲孤鳬賦曰忘機絶慮懐聲弄影乗駭浪而神驚𣻌澄¶
瀾而趣静知動息而多方屢沿洄而自省　李邕鬬鴨¶
賦曰參差聱軋颯沓繽紛其浮蔽水其旋如雲共洽波¶
而弄吭各求匹而為羣繞菰蒲而相逐隔洲渚而相聞¶
原啟晉劉孝儀為晉安王謝賜鵝鴨啓曰形類沈文經¶
符陶記晉臣羞筮吳巫未占復有背如車盖胷垂却月¶
口疑犀□脚似魚懸出九芝之池去千金之沼¶
<pb:KR3k0055_WYG_431-17b>¶
　　倉庚一¶
原詩義疏曰黄鳥鸝鶹也或謂黄栗留幽州謂之黄鴦¶
或謂之黄鳥一名倉庚一名商庚一名鵹黄一名楚雀¶
齊人謂之搏黍闗西謂之黄鳥常椹熟時來在桑樹間¶
皆應節趨時之鳥或謂之黄袍　說文曰離黄倉庚也¶
鳴則蠶生　増本草釋名曰禽經云鸎鳴嚶嚶故名或¶
云鸎項有文故從賏賏項飾也或作鶯鳥羽有文也詩¶
云有鶯其羽是矣其色黄而𢃄黧故有黄鸝諸名　本¶
<pb:KR3k0055_WYG_431-18a>¶
草集觧曰鸎處處有之大於鸜鵒雌雄雙飛體毛黄色¶
羽及尾有黑色相間黒眉尖觜青脚立春後即鳴麥黄¶
椹熟時尤甚其音圓滑如織機聲冬月則藏蟄入田塘¶
中以泥自裹如卵至春始出　原詩曰春月載陽有鳴¶
倉庚　又曰倉庚于飛熠燿其羽　又曰黄鳥于飛集¶
于灌木　又曰緜蠻黄鳥止於丘隅　又曰睍睆黄鳥¶
載好其音　禮記曰仲春之月倉庚鳴¶
　　倉庚二¶
<pb:KR3k0055_WYG_431-18b>¶
原毛詩黄鳥哀三良也交交黄鳥止于棘誰從穆公子¶
車奄息　増楊䕫止妒論曰梁武帝郗后性妒或言倉¶
庚為膳療妒遂令茹之妒果減半　開元遺事曰唐明¶
皇於禁苑中見黄鶯呼為金衣公子　遼史曰太宗十¶
一年自將以援敬塘有飛鶯自墜而死卜之吉上曰此¶
從珂自滅之兆　鶴林玉露曰婺州治古木之上有鶯¶
巢一卒探取其子郡守王夢龍方據案視事鶯忽飛下¶
攫一卒之巾以去已而知非是銜巾來還乃徑攫探巢¶
<pb:KR3k0055_WYG_431-19a>¶
卒之巾而去太守推問其故為杖此卒而逐之　玉堂¶
閒話曰頃年有人取得黄鶯雛養於竹籠中其雌雄接¶
翼曉夜哀鳴於籠外絶不飲啄乃取雛置於籠外則更¶
來哺之人或在前畧無所畏忽一日不放出籠其雌雄¶
繚繞飛鳴無從而入一投水中一觸籠而死剖腹視之¶
其腸寸斷¶
　　倉庚三¶
原黄鸝　楚雀　擇木　候時　遷喬木　鳴髙枝(詩/出)¶
<pb:KR3k0055_WYG_431-19b>¶
(自幽谷遷/於喬木)　載好其音　有鶯其羽　百囀　増雙飛¶
(百囀闗闗好詩義/疏黄鳥性  雙飛)　療妒　傳信(山海經倉庚為膳可/以療妒  六帖處士)¶
(元藏機有二鳥大小類黄鸝每翔翥空中藏機呼/之即至或令銜珠或令投人謂之傳信鳥出滄州)　調¶
簧　擲梭(李白詩暖入鶯簧舌漸調/  唐詩鶯擲金梭織桞絲)　變喧　觧語(韋/應)¶
(物詩流鶯變作百鳥喧語章茂深常得其婦翁石林賀/新郎詞首云睡起啼鶯  章疑其誤詰之石林云流鶯)¶
(不觧語啼鶯/觧語見禽經)　有鳴　于飛　睍睆　緜蠻　集灌木¶
　鳴翠桞(唐詩兩箇黄/鸝鳴翠桞)　繞上林　囀柔枝(李白詩新/鶯飛遶上)¶
(林苑願入簫韶雜鳯笙吟瑩徹詩新/鶯傍簷曉更悲孤音清  囀柔枝)　遶建章　度昆¶
<pb:KR3k0055_WYG_431-20a>¶
明(岑參詩百囀流鶯遶建章㸔桞宗元詩/翻日迥度昆明飛凌風邪  細桞翥)　深樹鳴¶
隔葉音(唐詩上有黄鸝深樹鳴音/杜甫詩隔葉黄鸝空好)　喈喈　恰恰(詩其/鳴喈)¶
(喈嬌杜甫詩自/在  鶯恰恰啼)　俗耳鍼砭　詩腸鼓吹(世說戴顒字/仲若春日携)¶
(雙柑斗酒人問何之答曰往聽黄鸝/聲此俗耳鍼砭詩腸鼓吹汝知之乎)¶
　　倉庚四¶
増詩唐劉孝孫賦得春鶯送友人詩曰流鶯拂繡羽二¶
月上林期待雪消金禁銜花向玉墀翅掩飛燕舞啼惱¶
婕妤悲料取金閨意因君問所思　李嶠鶯詩曰芳樹¶
<pb:KR3k0055_WYG_431-20b>¶
雜花紅羣鶯亂曉空聲分折楊吹嬌韻落梅風寫囀清¶
絃裏遷喬暗木中友生若可冀幽谷響還通(一作睍睕/度花紅閒)¶
(闗亂曉空乍離幽谷日先囀上林風翔集春/壺側低昂錦帳中聲詩辨摶黍此興思無窮)　鄭愔咏¶
黄鶯兒詩曰欲囀聲猶澀將飛羽未調髙風不借便何¶
處得遷喬　王維聽宫鶯詩曰春樹繞宫墻宫鶯囀曙¶
光忽驚啼暫斷移處弄還長隠葉栖承露攀花出未央¶
游人未應返為此始思郷　陶翰桞陌聽早鶯詩曰忽¶
来枝上囀還似谷中聲乍使香閨静偏傷逺客情間闗¶
<pb:KR3k0055_WYG_431-21a>¶
難辨處斷續若頻驚玉勒留將乆青樓夢不成千門候¶
曉發萬井報春生徒有知音賞慙非臯鶴鳴　韋應物¶
聽鶯歌曰東方欲曙花𠖇𠖇啼鶯相喚亦可聽乍去乍¶
來時近逺纔聞南陌又東城忽似上林翻下苑綿綿蠻¶
蠻似有情欲囀不囀意自嬌羌兒弄笛曲未調前聲後¶
聲不相及秦女學筝指猶澀須㬰風暖朝日暾流鶯變¶
作百鳥喧誰家嬾婦驚殘夢何處愁人憶故園伯勞飛¶
過聲局促戴勝下時桑田綠不及流鶯日日啼花間能¶
<pb:KR3k0055_WYG_431-21b>¶
使萬家春意閑有時斷續聽不了飛去花枝猶裊裊還¶
棲碧樹瑣千門春漏方殘一聲曉　司空曙殘鶯百囀¶
歌曰殘鶯一何怨百囀相尋續始辨下將高稍分長復¶
促綿蠻巧狀語機節終如曲野客賞應遲幽僧聞詎足¶
禪齋深樹夏隂清零落空餘三兩聲金谷筝中傳不似¶
山陽笛裏寫難成憶昨亂啼無逺近晴宫曉色偏相引¶
送暖初隨桞色來辭芳暗逐花枝盡歌殘鶯歌殘鶯悠¶
然萬感生謝朓羈懐方一聽何郎閑吟本多情乃知衆¶
<pb:KR3k0055_WYG_431-22a>¶
鳥非儔比暮噪晨鳴倦人耳共愛竒音那可親年年出¶
谷待新春此時斷絶為君惜明月鳴蟬催髪白　楊凌¶
春霽花萼樓南聞宫鶯詩曰祥𤎆瑞氣曉来輕桞變花¶
開共作晴黄鳥逺啼鳷鵲觀春風流出鳯凰城　武元¶
衡春曉聞鶯詩曰寂寂蘭堂曉夢驚綠林斜月思孤鶯¶
猶疑蜀魄千年恨化作禽冤萬囀聲　韓愈和武相公¶
聞鶯聲詩曰早晩飛來入錦城誰人教觧百般鳴春風¶
紅樹驚眠處似妒歌童作豓聲　又早春雪中聞鶯詩¶
<pb:KR3k0055_WYG_431-22b>¶
曰朝鸎雪裏新雪樹眼前春𢃄澀先迎氣侵寒已報人¶
共矜初聽早誰貴後聞頻暫囀那成曲孤鳴豈及辰風¶
霜徒自保桃李詎相親寄謝幽棲友辛勤不為身　李¶
益和武相公聞鶯詩曰蜀道山川心易驚綠忩魂夢曉¶
聞鶯分明似雪文君恨萬恨千愁絃上聲　雍裕之殘¶
鶯詩曰花䦨鶯亦懶不語似含情何言百囀舌惟餘一¶
兩聲　王建和門下武相公春曉聞鶯詩曰侵黒行飛¶
一兩聲春寒囀小未分明若教更觧諸餘語應向宫花¶
<pb:KR3k0055_WYG_431-23a>¶
不惜情　楊巨源和武相公春曉聞鶯詩曰語候飛遲¶
天欲明殷勤似訴有餘情仁風已及芳菲節猶向花溪¶
鳴㡬聲　皇甫鏞和武相公聞鶯詩曰華館沉沉曙境¶
清伯勞初囀月㣲明不知台坐宵吟乆猶向花牕驚夢¶
聲　許孟容和武相公春曉聞鶯詩曰碧樹當窗啼曉¶
鶯間關入夢聽難成千回萬囀盡愁思疑是血魂哀困¶
聲　李虞聞鶯詩曰玉繩河漢曉縱横萬籟全收鶯獨¶
鳴能將百囀清心骨寧止閑忩夢不成　李商隠流鶯¶
<pb:KR3k0055_WYG_431-23b>¶
詩曰流鶯漂蕩復參差度陌臨流不自持巧囀豈能無¶
本意良辰未必有佳期風朝露夜隂晴裏萬戸千門開¶
閉時曽苦傷春不忍聽鳯城何處有花枝　劉得仁鶯¶
出谷詩曰東風潛啓物動息意皆新此鳥從幽谷依林¶
報早春出寒雖未乆振羽漸能頻稍類沖天鶴多隨折¶
桂人樽前喧有語花裏晝藏身向若穠華處餘禽不見¶
親　羅鄴鶯詩曰暖辭雲谷背殘陽飛下東風翅漸長¶
却笑金籠是羈絆豈知瑶草正芬芳曉逢溪雨投紅樹¶
<pb:KR3k0055_WYG_431-24a>¶
晩囀宫樓泣舊粧何處離人不堪聽㶚橋斜日裊垂楊¶
　司空圖鸝詩曰不是流鶯獨占春林間翠彩四時新¶
應知擬上屏風畫偏坐横枝亦向人　鄭谷黄鶯詩曰¶
春雲澹澹日輝輝宫樹煙深隔水飛應為能歌繫仙籍¶
麻姑乞與女真衣　吳融鶯詩曰日落林西烏未知自¶
先飛上最高枝千啼萬語不離恨已去又來如有期慣¶
識江南春草處長驚薊北夢回時謝家園裏成吟乆只¶
欠池塘一句詩　陸扆禁林聞曉鶯詩曰曙色分層漢¶
<pb:KR3k0055_WYG_431-24b>¶
鶯聲繞上林報花開瑞錦催栁綻黄金斷續隨風逺間¶
關送月沉語當温樹近飛覺禁園深繡户驚殘夢瑶池¶
囀好音願將棲息意從此沃天心　錢可復鶯出谷詩¶
曰玉律陽和變時禽羽翮新載飛初出谷一囀已驚人¶
拂桞宜煙暖衝花覺路春摶風翻翰疾向日弄吭頻求¶
友心何切遷喬幸有因華林高玉樹棲託及芳晨　張¶
鷺鶯出谷詩曰弱質隨儔匹遷鶯正及春乗風音響逺¶
映日羽光新已得辭幽谷還將脫俗塵鴛鸞方可慕燕¶
<pb:KR3k0055_WYG_431-25a>¶
雀迥無鄰㳺止知難屈翻飛在此伸一枝如借便終冀¶
託深仁　劉莊物鶯出谷詩曰幸因辭舊谷從此及芳¶
晨欲語如求友初飛似畏人風調歸影便日暖吐聲頻¶
翔集知無阻聨綿貴有因喜遷喬木近寧厭對花新堪¶
念㣲禽意闗關也愛春　南唐後主秋鶯詩曰殘鶯何¶
事不知秋横過幽林尚獨逰老舌百般傾耳聽深黄一¶
㸃入𤎆流棲遅背世同悲魯瀏亮如笙碎在緱莫更流¶
連好歸去露華凄冷蓼花愁　李中鶯詩曰羽毛特異¶
<pb:KR3k0055_WYG_431-25b>¶
諸禽出谷堪聽好音薄暮欲棲何處雨昏楊桞深深¶
呉越羅隠鶯聲詩曰井上梧桐暗花間霧露稀一枝晴¶
復暖百囀是兼非金屋夢初覺玉關人未歸不堪閑日¶
聽因爾又沾衣　閩徐夤宫鶯詩曰領得春光在帝家¶
早從深谷出𤎆霞閒棲仙禁日邉桞飢啄御園天上花¶
睍睆只疑陪閣鳯間關多是問宫娃可憐鸚鵡矜言語¶
長閉雕籠嵗月賖　宋蘇舜欽雨中聞鶯詩曰嬌駭人¶
家小兒女半啼半語隔花枝黄昏雨密東風急向此飄¶
<pb:KR3k0055_WYG_431-26a>¶
零欲泥誰　梅堯臣黄鶯詩曰最好音聲最好聽似調¶
歌舌更叮嚀髙枝抛過低枝立金羽修眉黒染翎　劉¶
敞鶯詩曰醉裏春空盡江邉客未歸可憐鳴睍睆似欲¶
訴芳菲珍樹移時語殘花入眼稀離居亦幽獨求友莫¶
相遅　又曰野花吹盡竹娟娟尚有黄鸝最可憐婭姹¶
不知緣底事背人飛過北山前　石曼卿鶯詩曰何處¶
轉新哢間關出建章至清無奈玉更巧莫如簧谷口凄¶
寒甚花隂淑景長上林棲處穏慎勿競雕梁　張耒四¶
<pb:KR3k0055_WYG_431-26b>¶
月聞鶯詩曰好音終在恥争先谷外寒多故後遷已過¶
花時亦何恨不妨夏木緑參天　范成大五月聞鶯詩¶
曰桑隂净盡麥頭齊江上聞鶯每嵗遅不及曉風鵯鵊¶
子迎春啼到送春時　又曰一聲初上最髙枝忙殺嘔¶
啞百舌兒老盡西園千樹綠却憐槐眼正迷離　楊萬¶
里聞鶯詩曰過雨溪山净新晴花桞明來穿兩好樹别¶
作一家聲故欲撩詩興仍添懐友情驚飛苦難見那更¶
緑隂成　又曰曉寒顧影惜金衣著意聽時不肯啼飛¶
<pb:KR3k0055_WYG_431-27a>¶
入桞隂多處去數聲只許落花知　又曰仰聽金衣語¶
偶窺鶯婦巢深穿喬木裏危挂弱枝梢啄菢雙雙子經¶
營寸寸茒何時雛脱殻新哢響交交　元台哈布哈賦得¶
上林鶯送張兵曹詩曰春隂苑樹合日出見黄鸝圎聲¶
度繁葉流羽拂髙枝時節苦易變况經多别離君子貴¶
求友忽懐幽谷悲　又曰春日陽關道鸎聲滿上林來¶
從金谷曉飛度玉樓隂桞嫩難分色歌停稍辨音明朝¶
空觧語人去落花深　楊維禎聽鶯曲曰紫騮&KR0191;花雲¶
<pb:KR3k0055_WYG_431-27b>¶
滿足南陌東阡日馳逐不如幽谷黄衣郎好音綿蠻出¶
深木鄰家女兒愁别離楊花却傍珠簾飛樓前關山人¶
未歸奈何奈何啼黄鸝　明袁凱新鶯詩曰芳樹何年¶
到西園夢裏驚不須重聽汝只是舊啼聲　李東陽黄¶
鶯詩曰栁花如雪滿春城始聽東風第一聲夢裏江南¶
舊時路隔溪𤎆雨未分明　章懋禁中聞鶯詩曰禁苑¶
花深晝漏遅鶯聲遥在萬年枝不隨舞袖歌金縷却伴¶
仙韶奏玉墀長信夢回欹枕處瑣闈吟罷倚䦨時東風¶
<pb:KR3k0055_WYG_431-28a>¶
空費如簧舌不道明廷有鳯儀　石珤春暮見鶯詩曰¶
百花開盡見鶯流一囀能添數種愁巧舌傍人何太苦¶
春光隨水已難留心驚陌上誰家笛夢破城南少婦樓¶
桞色萬行聽不斷莫牽詩思到揚州　祝允明京館聞¶
鶯詩曰天風吹出掖垣聲瀏亮緱山午夜笙錯認閶門¶
折楊桞一時飛夢滿江城　孫艾春盡日聞鶯詩曰正¶
愁春去對春風忽聽鶯啼碧樹叢無數飛花向簾幕將¶
愁盡入一聲中　屠隆新鶯詩曰初來閣外弄春暉上¶
<pb:KR3k0055_WYG_431-28b>¶
下花間試學飛小語未全調玉管薄寒深自䕶金衣龍¶
池萬桞棲應怯紫殿千門見總稀九十韶華愁易老啼¶
殘紅藥綠隂肥¶
原賦魏文帝鶯賦堂前有籠鶯晨夜哀鳴悽若有懐憐¶
而賦之曰怨羅人之我困痛宻網而在身顧窮悲而無¶
告知時命之將泯升華堂而進御奉明后之威神唯今¶
日之僥倖得去死而就生託幽籠以棲息厲清風而哀¶
鳴　王粲鶯賦曰覽堂隅之籠鳥獨髙懸而背時雖物¶
<pb:KR3k0055_WYG_431-29a>¶
微而命輕心悽愴而愍之日奄靄以西邁忽逍遥而既¶
𠖇就角隅而斂翼眷獨宿而宛頸歴長夜以向晨聞倉¶
庚之羣鳴春鳩翔於南甍戴鵀集乎東榮既同時而異¶
憂實感類而傷情　晉王惲妻鍾夫人鶯賦曰嘉京都¶
之鶯鳥冠羣類之殊形擢末軀於紫闥超顯御乎天庭¶
惟節運之不停懼龍角之西頽慕同時之逸豫怨商風¶
之我催¶
　　鴛鴦一¶
<pb:KR3k0055_WYG_431-29b>¶
増本草集觧曰鴛鴦鳬類也南方湖溪中有之棲於土¶
穴中大如小鴨其質杏黄色有文采紅頭翠鬛黒翅黒¶
尾紅掌頭有白長毛垂之至尾交頸而卧其交不再¶
本草釋名曰鴛鴦終日並游有宛在水中央之意也或¶
曰雄鳴曰鴛雌鳴曰鴦崔豹古今注云鴛鴦雌雄不相¶
離人獲其一則一相思而死故謂之匹鳥𣵀槃經謂之¶
婆羅伽鄰提　原歸藏曰有鳬鴛鴦有鴈鷫鷞　毛詩¶
鴛鴦刺幽王也思古明王交於萬物有道自奉養有節¶
<pb:KR3k0055_WYG_431-30a>¶
鴛鴦于飛畢之羅之君子萬年福祿宜之　鄭氏婚禮¶
謁文賛鴛鴦鳥曰雄雌相類飛止相匹　古詩曰清湍¶
激長流中有雙鴛鴦¶
　　鴛鴦二¶
原列異傳曰宋康王埋韓憑夫婦宿夕文梓生有鴛鴦¶
雌雄各一恒棲樹上晨夕交頸音聲感人　増朝野僉¶
載曰漢時鄢縣南門兩扇忽一聲稱鴛一聲稱鴦晨夕¶
開之聲聞京師漢帝惡之令毁其門兩扇化為鴛鴦相¶
<pb:KR3k0055_WYG_431-30b>¶
隨飛去後改鄢為晏城縣　原魏志曰文帝問周宣曰¶
吾夢殿屋兩瓦墜地化為鴛鴦何也宣對曰後宫當有¶
暴死者帝曰吾詐卿耳宣曰夫夢者意耳茍以形言便¶
占吉凶言未卒黄門令奏後宫相殺　增元魏顯宗延¶
興三年因田鷹獲鴛鴦一其偶悲鳴上下不去帝惕然¶
問左右曰此飛鳴者為雌為雄左右對曰臣以為雌帝¶
曰何以知之對曰陽性剛隂性柔以剛柔推之必是雌¶
矣帝乃慨然歎曰雖人鳥事别至於資識性情竟何異¶
<pb:KR3k0055_WYG_431-31a>¶
哉於是下詔禁斷鷙鳥不畜　唐崔珏字夢之工詩以¶
賦鴛鴦得名時因以為號云　揮麈錄曰毛澤民受知¶
於曽布布南遷澤民坐黨得罪時蔡元度鎮潤州與澤¶
民皆臨川王氏壻乃往依之一日家集觀池中鴛鴦元¶
度賦詩末句云莫學飢鷹飽便飛澤民和之云貪戀恩¶
波未肯飛元度夫人笑云豈非適從曽相公池中飛過¶
来耶澤民慚不能對　江湖紀聞曰宋時潮州有富人¶
江行見二子美貎曰一兄一妹雙生也早失怙恃養扵¶
<pb:KR3k0055_WYG_431-31b>¶
舅氏舅母不容丐以度日年十三矣因携以歸兄能捕¶
魚風雪不倦得魚獻主之外分為二子啖焉妹專繡刺¶
鴛鴦毫毛俱備極其工巧居三年女長富人欲犯之輒¶
辭年幼不可彊題詩其襦間云覓得如花女朝朝依繡¶
牀百花渾不愛只是繡鴛鴦兄曰依人為難不如去之¶
女題詩扵壁曰終日繡鴛鴦嬾把蛾眉掃且歸水雲鄉¶
百年可偕老化雙鴛鴦而去¶
　　鴛鴦三¶
<pb:KR3k0055_WYG_431-32a>¶
原于飛　相偶(鴛鴦于飛相止則/相偶飛則  雙)　在梁　栖樹(詩鴛/鴦在)¶
(梁戢其左翼異下/詳鴛鴦二列  傳)　雍雍　肅肅(楚辭鴛鴦兮雍雍/  詩肅肅其羽)¶
飛綠岸　棲靈洲(上見簡文賦詩/下見嵇叔夜)　増衣邉　被底(白/孔)¶
(六帖古人圖鴛鴦扵繡衣上以其貞且義也興又唐詩/舞妓衣邉繡莫窮  唐明皇五月五日避暑  慶池與)¶
(妃子晝寢水殿中宫嬪軰凭䦨倚檻爭㸔二鸂鶒戲/於水中帝謂曰爾等愛水中鸂鶒何如我被底鴛鴦)¶
紅毛　翠鬛　紫山岑　碧沙上　蘋洲花嶼　翠浪¶
玉沙　應笑鸚鵡　不隨鸂鶒(並詳/後詩)¶
　　鴛鴦四¶
<pb:KR3k0055_WYG_431-32b>¶
原文彩(文選客從逺方來遺我一端/綺文彩雙鴛鴦裁為合歡被)　匹儔(文選哀鳴/無匹儔我)¶
(願執此鳥惜/哉無輕舟)　匹鳥(古今注鴛鴦/一名匹鳥)　増七十二(見下/歌辭)¶
三十六(謝氏詩源霍光園中鑿大池植五色睡/蓮養鴛鴦三十六對望之爛若舒錦)　紅頸¶
　紅掌　翠翹　翠衿¶
　　鴛鴦五¶
原詩古歌辭曰入門時左顧但見雙鴛鴦鴛鴦七十二¶
羅列自成行音聲何雝雝鶴鳴東西廂　晉嵇叔夜詩¶
曰鴛鴦于飛肅肅其羽雝雝和鳴顧盼儔侶　又曰婉¶
<pb:KR3k0055_WYG_431-33a>¶
彼鴛鴦戢翼而逰俯吮緑藻託身洪流朝翔素瀬夕棲¶
靈洲　増鄭曼季詩曰鴛鴦于飛在江之涘和音反暢¶
拊翼雙起朝㳺蘭池夕宿蘭沚清風翕習扇彼蘭茝凌¶
雲髙厲載翔載止　又曰鴛鴦于飛載飛載吟有鬰浚¶
藪實惟桂林芳條髙茂華繁重隂爰翺爰翔爰憇其南¶
有馥清芬協我好音　又曰鴛鴦于飛乗雲髙翔有嚶¶
其友戢翼在梁澹澹素波容與趨唱雖曰戢止和音逺¶
揚　又曰鴛鴦于飛徘徊翩翻載頡載頏命侶鳴羣¶
<pb:KR3k0055_WYG_431-33b>¶
唐陳子昻鴛鴦篇曰飛飛鴛鴦鳥舉翼相蔽虧俱來緑¶
潭裏共向白雲涯音容相眷戀羽翮兩逶迤蘋萍戲春¶
渚霜霰遶寒池浦沙連岸净汀樹拂潭垂年年此㳺玩¶
嵗嵗来追隨鳯皇起丹穴獨向梧桐枝鴻雁來紫塞空¶
憶稻粱肥烏啼倦依託鶴鳴傷别離豈若此雙禽飛翻¶
不異林刷尾青江浦交頸紫山岑文章負竒色和鳴多¶
好音聞有鴛鴦綺復有鴛鴦衾持為美人贈勗此故交¶
心　李德裕鴛鴦篇曰君不見昔時同心人化作鴛鴦¶
<pb:KR3k0055_WYG_431-34a>¶
鳥和鳴一夕不暫離交頸千年尚為少二月草菲菲山¶
櫻花未稀金塘風日好何處不相依既逢觧佩逰女更¶
值凌波虙妃精光揺翠盖麗色映珠璣雙影相伴雙心¶
莫違淹留碧沙上蕩漾洗紅衣春光兮宛轉嬉㳺兮未¶
反宿莫近天泉池飛莫近長洲苑爾願歡愛不相忘須¶
去人間網羅逺南有瀟湘洲且為千里逰洞庭無苦寒¶
沅江多碧流昔為薄命妾無日不含愁今為水中鳥頡¶
頏自相求洛陽女兒在青閣二月羅衣輕更薄金泥文¶
<pb:KR3k0055_WYG_431-34b>¶
彩未足珍畫作鴛鴦始堪著亦有少婦破𤓰年春閨無¶
伴獨嬋娟夜夜學織連枝錦織作鴛鴦人共憐悠悠湘¶
水濱清淺漾初蘋菖花發豓無人識江桞逶迤空自春¶
惟憐獨鶴依琴曲更念孤鸞隠鏡塵願作鴛鴦被長覆¶
有情人　李商隠鴛鴦詩曰雌去雄飛萬里天雲羅滿¶
眼淚澘然不須長結風波願瑣向金籠始兩全　崔珏¶
和友人鴛鴦詩曰翠鬛紅毛舞落暉水禽情似此禽稀¶
暫分烟島猶回首祗過寒塘亦並飛映霧乍迷金殿瓦¶
<pb:KR3k0055_WYG_431-35a>¶
逐梭齊上玉人機採蓮無限蘭橈女笑指中流羡爾歸¶
　又曰寂寂春塘𤎆晩時兩心和影共依依溪頭日暖¶
眠沙穏渡口風寒浴浪稀翡翠莫誇饒彩飾鸊鵜須羡¶
好毛衣蘭深芷密無人見相逐相呼何處歸　又曰舞¶
鶴翔鸞俱别離可憐生死兩相隨紅絲毳落眠汀處白¶
雪花成蹙浪時琴上祗聞交頸語窗前空展共飛詩何¶
如相見長相對肯羨人間多所思　羅鄴鴛鴦詩曰江¶
雲碧净霽煙開錦翅雙飛去又迴一種鳥憐名字好祗¶
<pb:KR3k0055_WYG_431-35b>¶
緣人恨别離來暖依牛渚汀沙媚夕宿龍池禁漏催相¶
對若教春女見便應携向鳯皇臺　皮日休鴛鴦詩曰¶
雙絲絹上為新様連理枝頭是故園翠浪萬廻同過影¶
玉沙千處共棲痕若非足恨佳人魄即是多情年少魂¶
應念孤飛争别宿蘆花蕭颯雨昏昏　又曰細鎞雕鏤¶
費深功舞妓衣邉繡莫窮無日不來湘渚上有時還在¶
鏡湖中煙濃共拂芭蕉雨浪細雙浮菡萏風應笑豪家¶
鸚鵡伴年年徒被鎖金籠　韓偓翫水禽詩曰兩兩珍¶
<pb:KR3k0055_WYG_431-36a>¶
禽渺渺溪翠衿紅掌净無泥向陽眠處莎成毯&KR0191;水飛¶
時浪作梯依倚雕梁輕杜燕抑揚金距笑晨雞勸君細¶
認漁翁意莫遣絙羅誤穏棲　呉融鴛鴦詩曰翠翹紅¶
頸覆金衣灘上雙雙去又歸長短死生無兩處可憐黄¶
鵠愛分飛　盧弼鴛鴦詩曰雙浮雙浴傍苔磯蓼浦蘭¶
臯繡帳幃長羡鷺鷥能潔白不隨鸂鶒鬬毛衣霞侵緑¶
渚香衾暖樓倚青雲殿瓦飛應笑隨陽沙漠雁洞庭𤎆¶
暖又思歸　吉師老鴛鴦詩曰江島濛濛煙靄㣲緑蕪¶
<pb:KR3k0055_WYG_431-36b>¶
深處刷毛衣渡頭驚起一雙去飛上文君舊錦機　宋¶
曹組鴛鴦詩曰蘋洲花嶼接江湖頭白成雙得自如春¶
晩有時描一對日長消盡繡工夫　明髙啓鴛鴦詩曰¶
兩兩蓮池上㸔如在錦機應知越女妒不敢近船飛¶
汪廣洋詩曰蘆葉青青水滿塘文鴛晴卧落花香不因¶
羌管驚飛起三十六宫春夢長¶
原賦梁簡文帝鴛鴦賦曰朝飛緑岸夕歸丹嶼顧落日¶
而俱吟追清風而雙舉時排荇𢃄乍拂菱華始臨涯而¶
<pb:KR3k0055_WYG_431-37a>¶
作影遂蹙水而生花亦有佳麗自如神宜羞宜笑復宜¶
嚬既是金閨新入寵復是蘭房得意人見兹禽之棲宿¶
想君意之相親　元帝鴛鴦賦曰青田之鶴晝夜俱飛¶
日南之雁從來共歸雙飛兮不息自憐兮何極一别兮¶
經年相去兮㡬千雄飛入丹鳯雌去往朱鳶豈如鴛鴦¶
相逐俱棲俱宿勝林鳥之同心邁池魚之比目朝浮兮¶
浪華夜集兮江沙萍隨流而傅岸網因風而綴花見虹¶
梁之春色復相鳴而戢翼蘭渚兮相依同盛兮同衰魂¶
<pb:KR3k0055_WYG_431-37b>¶
上相思之樹文生新市之機金雞玉鵲不成羣紫鶴紅¶
雉一生分願學鴛鴦鳥連翩恒逐君　周庾信鴛鴦賦¶
曰虞姬小來事魏王自有歌聲足繞梁何曽織錦未肯¶
挑桑終歸薄命著罷空牀見鴛鴦之相樂還欹眼而淚¶
落南陽漬粉不復㸔京兆新眉遂懶約况復雙心並翼¶
馴狎池籠浮波弄影刷羽乗風共飛簷瓦全開魏宫俱¶
棲梓樹堪是韓馮若乃韓壽欲昏温嶠願婦玉臺不送¶
胡香未有必見此之雙飛覺空牀之難守　陳徐陵鴛¶
<pb:KR3k0055_WYG_431-38a>¶
鴦賦曰飛飛兮海濵去去兮迎春炎皇之季女織素之¶
佳人未若宋王之小史含情而死憶少婦之生離恨新¶
婚之無子既交頸扵百年亦相隨於萬里山雞映水那¶
自得孤鸞照鏡不成雙天下真成長合㑹無勝比翼兩¶
鴛鴦觀其哢吭浮沉輕軀瀺灂拂荇戲而波散排荷翻¶
而水落特訝鴛鴦鳥長情真可念許處勝人多何時肯¶
相厭聞道鴛鴦一鳥名教人如有逐春情不見臨卭卓¶
家女祗為琴中作許聲¶
<pb:KR3k0055_WYG_431-38b>¶
　　鵁鶄一¶
原爾雅曰鳽鵁鶄　說文曰鵁鶄鳽也一曰鵁鸕(似鳬/脚髙)¶
(毛冠江東人家/養之以厭火災)　増本草集觧曰鵁鶄水鳥也出南方¶
池澤似鴨綠衣人家養之馴擾不去　又曰鵁鶄大如¶
鳬鶩而髙脚似雞長喙好啄其頂有紅毛如冠翠鬛碧¶
斑丹觜青脛養之可玩　本草釋名曰按禽經云白鷁¶
相睨而孕鵁鶄睛交而孕又曰旋目其名鷃方目其名¶
鴋交目其名鳽觀其眸子而命名之義備矣說文謂之¶
<pb:KR3k0055_WYG_431-39a>¶
交矑矑亦目瞳子也俗呼茭雞云多居茭菰中而脚髙¶
似雞其說亦通　原異物志曰鵁鶄巢於髙樹生子在¶
窟中未能飛皆銜母翼飛上下也　増魯恭王好鬬雞¶
鴨養孔雀鵁鶄奉穀一年二千石　拾遺記曰糜竺家¶
人收鵁鶄數千頭養於池渠中以厭火　開元中嘗遣¶
中官往江南採捕鵁鶄及諸水禽汴州刺史倪若水上¶
疏諫曰陛下當以鳯皇為凡鳥麒麟為凡獸即鵁鶄鸂¶
鶒曷足為也¶
<pb:KR3k0055_WYG_431-39b>¶
　　鵁鶄二¶
原交睛　銜翼(相如賦交睛旋目昻淮/賦鵁鶄銜翼而低)　翠鬛紫纓¶
駮羽朱腋(鬛首毛也賦/下見虞贄)　增老濕沙　滿白蘋(笠澤叢/書鵁鶄)¶
(老濕沙鶄李賀詩/御水鵁  滿白蘋)¶
　　鵁鶄三¶
原厭火(鵁鶄/厭火)　交目(禽經交目/其名鳽)　隨風澹淡與波揺蕩¶
(上林/賦)　虞機發留鵁鶄(呉都/賦)　増野塘飛(張籍詩野塘/鵁鶄飛樹頭)¶
　浮跡侣(韓愈詩浮/跡侣鵁鶄)¶
<pb:KR3k0055_WYG_431-40a>¶
　　鵁鶄四¶
原詩唐杜牧鵁鶄詩曰芝莖抽紺趾清唳擲金梭日翅¶
閒張錦風池去罥羅静眠依翠竹暖戲折高荷山隂豈¶
無爾繭字換羣鵞　陸龜䝉鵁鶄詩曰詞賦曽誇鸀鳿¶
流果為名誤别滄洲雖䝉静置䟱籠晩不似閒棲折葦¶
秋自昔稻粱高鳥畏至今珪組野人讐防徽避繳無窮¶
事好與裁書謝白鷗¶
原賦晉虞摯鵁鶄賦曰有南州之竒鳥諒殊美而可嘉¶
<pb:KR3k0055_WYG_431-40b>¶
生九臯之曠澤逰江淮之洪波既翦翼以就養還婉孌¶
乎邦家鵁鶄呈儀若刻若畫鸞頸龜背戴黝珥白斑毛¶
頳膺駮羽朱腋青不專紺纁不擅赤因宛㸃注希稠有¶
適其在水也則巧態多姿調節柔骨一低一仰乍浮乍¶
沒或㳺或舞繽翻倐忽若乃陽故多隂殊方相求見水¶
則起覩火則憂　梁簡文帝鵁鶄賦曰飲三芝之淳露¶
食六草之英芳似金沙之符采同錦質之報章紅毛覆¶
臆翠鬛垂心浴波泳渚浮廣戲深臨髙舞翮映淺弄音¶
<pb:KR3k0055_WYG_431-41a>¶
逐餘暉而顧景乗清吹而㣲吟¶
増序唐陸龜䝉鵁鶄詩序曰客有過震澤得水鳥所謂¶
鵁鶄者貺予黑襟青脛碧爪丹噣色㡬及項質甚高而¶
意卑戚畏人余極哀其野逸性又非能招累者而囚録¶
籠檻逼視窗户俛啄仰飲為活大不快真天地之窮鳥¶
也為之賦詩擬好事者和¶
　　鸂鶒一¶
原臨海異物志曰鸂鶒水鳥毛有五色食短狐其在溪¶
<pb:KR3k0055_WYG_431-41b>¶
中無復毒氣　増本草釋名曰鸂鶒說文又作谿&KR2051;其¶
形大於鴛鴦而色多紫亦好並㳺故謂之紫鴛鴦也¶
本草集觧曰鸂鶒形小如鴨毛有五采首有纓尾有毛¶
如船柁形　續博物志曰鸂鶒能勅水故宿水而物莫¶
能害　圖經曰鸂鶒於水渚宿老少若有勑令也雄者¶
左雌者右羣伍皆有式度　原淮賦云溪鶒尋邪而逐¶
害　増河南府尹闕前臨大溪毎僚佐有入臺者則溪¶
水中先有小灘漲出牛僧孺為縣尉一旦忽報灘出翼¶
<pb:KR3k0055_WYG_431-42a>¶
日邑宰與同僚列筵於亭上觀之因召老宿備詢其事¶
有老吏云此必分司御史非西臺之命若是西臺灘上¶
當有鸂鶒一雙立前僧孺潛揣縣僚無出已者因舉杯¶
曰既有灘何惜一雙鸂鶒宴未終俄有鸂鶒一雙飛下¶
旬日拜西臺御史¶
　　鸂鶒二¶
增孤飛　雙舞(上見後杜甫詩雙又/杜甫詩鸂鶒舞  雙)　離曉岸　滿晴¶
沙(上見唐彦謙詩晴杜甫/詩鵁鶄鸂鶒滿  沙)¶
<pb:KR3k0055_WYG_431-42b>¶
　　鸂鶒三¶
增亂為羣(杜甫詩至今/鸂鶒亂為羣)　對沉浮(杜甫詩一雙/鸂鶒對沉浮)¶
　　鸂鶒四¶
原詩齊謝朓詠鸂鶒詩曰&KR0525;草含初芳瑶池暖晩色得¶
厠鴻鸞影晞光弄羽翼　梁簡文帝詠飛來鸂鶒詩曰¶
飛從何處來似出上林隈口銜長生(恐作/楸)葉翅染昆明¶
苔　增唐杜甫鸂鶒詩曰故使籠寛織須知動損毛青¶
雲莫惆悵失火任呼號六翮曽經剪孤飛卒未髙且無¶
<pb:KR3k0055_WYG_431-43a>¶
鷹隼意留滯莫辭勞　李德裕鸂鶒詩曰清沚雙鸂鶒¶
前年海上雛今來戀洲嶼思若在江湖欲起揺荷盖閑¶
飛濺水珠不能常泛泛惟作逐波鳬　李紳憶西湖雙¶
鸂鶒詩曰雙鸂鶒錦毛斑斕常比翼戲繞蓮藂迴錦臆¶
照灼花叢兩相得漁歌驚起飛南北繚繞追隨不迷惑¶
雲間上下同棲息不作驚禽逺相憶東家少婦機中語¶
剪斷迴文泣機杼徒嗟孔雀銜羽毛一去東南别離苦¶
五里徘徊竟何補　許渾鸂鶒詩曰池寒桞復凋獨宿¶
<pb:KR3k0055_WYG_431-43b>¶
夜迢迢雨頂冠應冷風毛劍欲飄故巢迷碧水舊侶越¶
丹霄不是無歸處心高多寂寥　李羣玉鸂鶒詩曰錦¶
羽相呼暮沙曲波上雙聲戛哀玉霞明川静極望中一¶
時飛滅青山緑　陸龜䝉玩金鸂鶒戲贈襲美詩曰曽¶
向溪邉泊暮雲至今猶憶浪花羣不知鏤羽凝香霧堪¶
與鴛鴦覺後聞　皮日休和魯望玩金鸂鶒戲贈詩曰¶
鏤羽雕毛迥出羣温黁飄出麝臍薫夜來曽吐紅茵畔¶
猶似溪邉睡不聞　張賁玩金鸂鶒和陸魯望詩曰翠¶
<pb:KR3k0055_WYG_431-44a>¶
　羽紅襟鏤彩雲雙飛常笑白鷗羣誰憐化作雕金質從¶
　倩沉檀十里聞　唐彦謙鸂鶒詩曰一宿南塘煙雨時¶
　好風揺動緑波微驚離曉岸衝花去暖下春汀照影飛¶
　華屋撚絃弹鼓舞綺窗含筆澹毛衣畫屏見後長迴首¶
　爭得雕籠莫放歸　南唐李中鸂鶒詩曰流品是鴛鴦¶
　翻飛雲水郷風髙離極浦煙𠖇下方塘比鷺行藏别穿¶
　荷羽翼香雙雙浴輕浪誰見在瀟湘　宋蘇轍官舍小¶
　池有鸂鶒遺二小雛詩曰半畝池清荇藻香一雙鸂鶒¶
<pb:KR3k0055_WYG_431-44b>¶
　競悠揚來從碧澗巢安在飛過重城母自將野鳥似非¶
　官舍物宰君昔是釣漁郎直言愧比竒章老得縣無心¶
　更激昻¶
　原賦宋謝恵連鸂鶒賦曰覽水禽之萬類信莫麗乎鸂¶
　鶒服昭晰之鮮姿糅黝黄之美色命儔旅以翺逰憩川¶
　湄而偃息超神王以自得不意虞人之在側網羅幕而¶
　雲布摧羽翮以翩翻乖沉浮之諧豫宛羈畜於籠樊¶
御定淵鑑類函卷四百二十六¶
