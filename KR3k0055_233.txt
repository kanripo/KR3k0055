# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.087705
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十八
<pb:KR3k0055_WYG_233-1a>¶
　欽定四庫全書¶
御定淵鑑𩔖函卷二百二十八¶
　　武功部二十三(鼓/角)　(金鉦兜鐃/甲    鍪)　(鞞/盾)　(鐸/)¶
　　　鼓一¶
　増毛詩曰顯允方叔伐鼓淵淵　又曰鉦人伐鼓陳師¶
　鞫旅　又曰擊鼓其鏜踊躍用兵　左傳曰凡師有金¶
　鼓曰伐無曰侵　風俗通曰鼓者春分之音也萬物郭¶
　皮甲而出故謂之鼓　周髀曰萬人之將執大鼓　吴¶
<pb:KR3k0055_WYG_233-1b>¶
　子曰教戰之令勇者持金鼓一鼓整兵二鼓習陣三鼓¶
　趨食四鼓嚴辦五鼓就行聞鼓聲合然後舉旗　尉繚¶
　子曰夫將提鼓揮枹臨難決戰接兵角刃鼓之而當則¶
　賞功立名鼓之而不當則身死國亡　又曰一鼓一擊¶
　而左一鼓一擊而右一歩一鼓歩鼓也十歩一鼓趨鼓¶
　也音不絶鶩鼓也商將鼓也角帥鼓也小鼓伯鼓也三¶
　鼓同則將帥伯其心一也竒兵則反是　又曰伍長教¶
　其四人以板為鼓以瓦為金以竿為旗擊鼓而進低旗¶
<pb:KR3k0055_WYG_233-2a>¶
則趨擊金而退麾而左之麾而右之金鼓俱擊而坐¶
衛公兵法曰諸大將置鼓四十靣于總管給鼓十靣營¶
别給鼓一面行即負隨　通鑑唐紀注曰鼓角將掌軍¶
中鼓角者也　溪蠻叢笑曰麻陽有銅鼓如大鐘長筩¶
三十六乳重百餘斤¶
　　鼓二¶
増韓子曰呉使沮衛蹷融犒於荆師荆將軍曰縳之殺¶
以釁鼓衛曰死者無知則以臣釁鼓無益也死者有知¶
<pb:KR3k0055_WYG_233-2b>¶
也戰之時臣使鼓不鳴因不殺　後漢書岑彭傳曰光¶
武収韓歆置鼓下將斬之召見彭彭因進說乃貰歆(注/中)¶
(將軍最尊自執旗鼓若置營則立旗/以為軍門并設鼓戮人必于其下)　唐書段秀實傳¶
曰别將王童之謀作亂約曰聞警鼓而縱秀實知之召¶
鼓人陽怒失節戒曰每籌盡當報因延數刻盡四鼓而¶
曙　又郭子儀傳曰㑹故將軍王甫結俠少夜鼓朱雀¶
街呼曰王師至吐蕃夜潰　通鑑唐紀曰邠寧節度使¶
韓遊瓌遣其將史履程夜襲尚結贊營殺數百人吐蕃¶
<pb:KR3k0055_WYG_233-3a>¶
追之遊瓌陳於平川潛使人鼓於西山虜驚棄所掠而¶
去　又曰王建遣族子宗裕等攻彭州楊晟逆戰而敗¶
宗裕等圍之楊守亮遣其將符昭救之徑趨成都營三¶
學山建亟召華洪還洪疾驅而至後軍尚未集以數百¶
人夜去昭營數里多擊更鼓昭以為蜀軍大至引兵宵¶
遁　孔帖曰馮子猷入朝載金一舸自隨髙宗遣御史¶
許瓘視其貲瓘至洞子猷不出迎後率子弟數十人擊¶
銅鼓蒙排執瓘而奏其罪¶
<pb:KR3k0055_WYG_233-3b>¶
　　鼓三¶
原震山　動川(王昶檄江南文云羽騎迅逝歩卒星陳/鳴震山之鼓張蔽天之旌  杜預云朱)¶
(旗炫日金鼓括天上/耀三光俯動九川)　聲氣　一耳(左傳云三軍以利/用也金鼔以聲氣)¶
(也利而用之阻隘可也聲盛致志鼔儳可也也吕/氏春秋曰金鼓所以一耳也法令所以一心)　龍¶
頭　馬上(樂録曰鼔吹有龍頭大棢中鼓獨揭小鼓皆/有品秩天子以賜臣下及軍旅用也  周禮)¶
(馬上之鼓曰提鼓/有木可提執也)　枹鼓　警鼔(枹一作桴謂擊鼓物/也在村墅曰枹鼓)¶
(在邉徼/曰警鼔)　増六鼓　七鼓(周禮曰鼓人掌教六鼔以賁/鼓鼔軍事  司馬法曰凡鼓)¶
(鼔旌旗鼔車鼓馬鼔徒鼔/兵鼓首鼔足七鼓兼齊)　讙山　達旦(唐書郭子儀/傳子儀遣張)¶
<pb:KR3k0055_WYG_233-4a>¶
(知節為前鋒營韓公堆擊鼓讙山以八編𩔖纂曰粘沒/喝至河外河北宣撫副使折彦質  兵十二萬拒之夾)¶
(河而軍時大河守禦使李囘以萬騎防河亦至河上粘/沒喝曰南軍亦衆與之戰勝負未可知不若加以虚聲)¶
(遂取戰鼓擊之達/旦彦質之衆皆潰)　禠氣　潰瘡(唐書張介然傳曰介/然守陳留到屯不三)¶
(日賊已渡河士聞鉦鼓聲皆禠氣不能授甲無又李嗣/業傳曰嗣業與郭子儀等圍相州師老諸將  功獨嗣)¶
(業被堅數奮為諸軍冠中流矢臥帳中方愈忽/聞金鼓聲知與賊戰大呼瘡潰血流數升卒)　銀裹¶
　金帖(八編𩔖纂曰寳元中党項犯邉有明珠族首領/驍狼最為邊患世衡為將欲以計擒之聞其好)¶
(擊鼓乃造一馬持戰鼔以銀裹之極華煥密使諜者陽/賣之入明珠族後乃擇驍卒數百人戒之曰凡見負銀)¶
(鼓隨者併力擒之一日羌酋負而去遂/為所擒  唐杜甫詩曰金花帖鼓腰)　坐鼓　卧鼓¶
<pb:KR3k0055_WYG_233-4b>¶
(說選遼志曰宋真宗時遣使徃遼賀生辰還言始至長/泊泊多野鵞鴨國主射獵領帳下騎擊扁鼔遶泊驚鵞)¶
(鴨飛起乃縱海東青擊之或親射焉國主皆佩金玉錐/號殺鵞宰鴨錐初獲即拔毛插之以鼔為坐遂縱飲酒)¶
(醉以此為樂侯記纂淵海引祭彤傳曰彤武節剛方動/用安重雖條  穰苴之倫不能過也卧鼓邉亭滅烽幽)¶
(障/)　原行軍給　進軍聞(樂令諸道行軍應給鼓角者/三萬人以上給大角十四具)¶
(大鼓二十四靣二萬以上角八具鼓十四靣萬人以上/角六具鼓十靣不滿萬人臨時量給軍三分減  陳書)¶
(云吾聞鼔而已不聞金也鼔以/進軍金以退軍不聞金言將死)　増制有三　節不一¶
(唐六典武庫令曰凡軍鼔之制有三一曰銅鼔二曰戰/鼓三曰鐃鼓注銅鼓盖南中所製軍旅之間復有鐃鼔)¶
(焉饗溪蠻叢笑曰鼓之節不一有暗箭鼓集人鼓犒設/鼓  客亦以此逺近聴以為準酒酣少有參商則鼓聲)¶
<pb:KR3k0055_WYG_233-5a>¶
(隨變終席無/他者名客鼔)　聞百里　設數十(物𩔖相感志曰黄帝/以靈夔為鼓聲聞百)¶
(里右弇州史料曰韓雍晉都察/院  都御史軍門設銅鼓數十)　原為五兵長　正三¶
軍衆(京房易占曰鎮星於兵為鼓於經為易易為五經/首鼓為五兵長  淮南子云剥牛皮為鼓正三軍)¶
(之衆然為牛計者/不若服于軛也)　動作必擊　逺近相聞(黄帝問元/女兵法云)¶
(出軍行將動作必擊鼓以先聲聴其音也知兵之强弱/也  吕氏春秋云周宅鄷鄗近犬戎與諸侯約為髙堡)¶
(於路置鼔其上逺近相聞戎宼至傳鼓相告諸侯之兵/皆至天子欲褒姒之笑因數擊鼓諸侯兵數至而無寇)¶
(後戎宼果至幽王/擊鼔諸侯兵不至)　鼖鼓鼔軍　鼜鼓戒夜(周禮鼔人/職云以鼖)¶
(鼓鼓軍事鄭注大鼓謂之鼖鼖鼓長八尺法又曰凡軍/旅夜鼔鼜鄭注云鼜夜戒守鼓也司馬兵  曰昏鼓四)¶
<pb:KR3k0055_WYG_233-5b>¶
(通為大鼜夜半三通為/晨戒旦明五通為發晌)　歐血不衰　流血未絶(左傳/簡子)¶
(伏弢歐血鼓音不衰詳攻戰攻又/郤克傷矢流血未絶鼓音詳  戰)　戰鼓不起　鼓音¶
不徹(李陵别傳曰陵與單于戰數日拒山谷中連戰數/敗陵曰吾士氣少衰而鼔不起何也軍中豈有女)¶
(子乎捜軍中得卒妻皆斬之侯虎鈐經戰候篇云臨戰/之時鼙鼔之音鳴于常者勝  也鼙鼓之音重濁不徹)¶
(者敗/候也)　將以釁鼓　不以釁鼓(左傳云楚子以驛至于/羅汭吴子使其弟蹶由)¶
(犒師楚人執之將以釁鼔王使問曰汝卜來吉乎對曰/吉寡君聞君將治兵于敝邑卜之以守龜曰余亟使人)¶
(犒師請行以觀王怒之疾徐而為之僃處又曰晉先軫/問秦囚公曰吾舎之矣先軫怒公使陽  父追之孟明)¶
(稽首曰君之惠不以纍臣釁/鼓使歸就戮于秦死且不朽)　聲以和軍　瑕如積環¶
<pb:KR3k0055_WYG_233-6a>¶
(周禮鼔人掌六鼔四金之音聲以節音樂以和軍旅教/為鼔而變其聲用  韗人凡冒鼓必以啓蟄之日良鼓)¶
(瑕如積環注革急也鼓大而短則其聲/疾而短聞鼔小而長則其聲舒而逺聞)　王執侯執¶
短聞逺聞(周禮曰王執路鼔侯執鼖鼔軍將執晉鼓/師帥執提旅帥執鼙  短聞逺聞詳見上)¶
増鼓無退聲　鼓不能聲(國語靡笄之役張侯御曰車/無退表鼓無退聲軍事集矣)¶
(可唐書薛萬均傳曰萬均從圍梁師都諸將以城險未/  下萬均曰城中氣死鼓不能聲破亡兆也既而賊果)¶
(斬師/都降)　公主身執　夫人親執(唐書平陽公主傳曰公/主薨太常議婦人葬古)¶
(無鼓吹帝曰鼓吹軍樂也徃者主身執金鼔參佐命于/古有耶宜用之  宋史韓世忠傳曰世忠在鎮江與兀)¶
(术戰梁夫人/親執桴鼓)　隤丸擿鼓　置樓懸鼓(漢書史丹傳曰/元帝置鼙鼓殿)¶
<pb:KR3k0055_WYG_233-6b>¶
(下自臨軒檻上隤銅丸以擿鼓聲中嚴鼔之節注隤下/也擿投也  北史李崇傳曰元魏孝文以崇為兖州刺)¶
(史兖土舊多劫盜崇命村置一樓樓皆懸鼓盜發之處/雙槌亂擊諸村聞鼓皆守要害俄頃之間聲布百里其)¶
(中險害悉有人伏盜發便擒/諸州置樓懸鼔自崇始也)¶
　　鼓四¶
原鐘鼓必僃(宋人殺昭公趙宣子請師伐宋令三軍之/鐘鼓必僃曰大罪伐之小罪憚之伐僃鐘)¶
(鼔聲其/罪也)　將之耳目(唐子曰將勿離鼓旗/鼓旗者將之耳目也)　習經枹鼔¶
之間(虞翻傳曰翻初立易注奏上曰臣生遇世亂長/於軍旅習經于枹鼔之間講論于戎馬之上)¶
誤鳴進鼓(晉書桓温傳曰温伐蜀李勢悉衆與温戰於/笮橋參軍龔䕶戰沒衆懼欲退而鼓吏悮鳴)¶
<pb:KR3k0055_WYG_233-7a>¶
(進鼓於是攻/之勢衆大潰)　食鼓皆盡(通鑑唐紀曰秦宗言圍荆南/二年張瓌嬰城自守食甲鼔)¶
(皆盡擊門扉以警夜/宗言竟不能克而去)¶
　　鼓五¶
増詩宋楊文公談苑載禰衡鼓歌曰邉城晏開漁陽摻¶
黄塵蕭蕭白日暗　唐杜甫詩曰春風入鼓鼙¶
増頌唐楊炎聖徳頌曰金鼓一振天地徘徊¶
増表唐桞宗元獻平淮西雅表曰金鼓一動萬方畢臣¶
増銘唐盧元輔胥山銘曰錫之金鼓以號以誅¶
<pb:KR3k0055_WYG_233-7b>¶
原文虎鈐經釁鼓文曰年月日某謹釁于鼔神三軍之¶
威職在鼓旗之用塗血致誠古之常典以聲為度兵之¶
令儀進退周旋實在于爾　増唐于公異露布文曰鼉¶
鼓騰聲而隠轔　又曰氣雄鉦鼓¶
　　金鉦一¶
増釋名曰金禁也為進退之禁也　吴子曰夜以金鼓¶
笳笛為節　唐六典曰金之制有四一曰錞二曰鐲三¶
曰鐃四曰鐸　字彚曰鉦鐃也鐲也鐲似小鐘鐃似鈴¶
<pb:KR3k0055_WYG_233-8a>¶
有大小之異濮斗南曰周禮鼓人以金鐲節鼓以金鐃¶
止鼓即無鉦名則鐲鐃通謂之鉦而節止實用於鼓故¶
采芭之詩曰鉦人伐鼔　又曰軍行鉦鐸曰金¶
　　金鉦二¶
増筆談曰狄青在涇原以寡當衆必以竒勝預戒軍中¶
捨弓執短兵令軍中聞鉦聲一則止再聲則嚴陣而陽¶
却鉦聲止則大呼而突出士卒如其教虜人大笑鉦聲¶
止忽前突之虜大亂相踵踐死¶
<pb:KR3k0055_WYG_233-8b>¶
　　金鉦三¶
原節鼔　餙師(周禮以金鐲節鼓注鐲/鉦也  下見李尤銘)　一耳　昭聲¶
(孫子曰言不相聞故為之金鼓夫金鼓者/所以一人之耳目也  下見孫惠祭文)　琳琅　砰¶
磕(傅元西都賦云懸斾著天鉦鐸琳琅角陸雲南征賦/云戎士肅而啓行三軍分而雜沓長  哀鳴以命旅)¶
(金鼓訇隠/而砰磕)　雷起　雷動(劉劭七華云車騎雲屯金鼓/雷起  徐幹齊都賦云王乃)¶
(乘華玉之輅翠幄遊浮金光皎□戎車/雲布武騎星散鉦鼓雷動旌旗虹亂)　震金鼓　戴¶
金鉦(東觀漢記云段熲為并州刺史有功徴還京師熲/乘輕車介士鼔吹曲盖朱旗拂天蔽日錚鐸金鼔)¶
(雷震動地連騎繼迹彌數十里建東都/賦云戎士介而揚揮戴金鉦而  黄鉞)　鳴以討賊¶
<pb:KR3k0055_WYG_233-9a>¶
鳴則大勝(汝南先賢傳王納者西平人也為門下小吏/更始初賊衆大起攻破縣城納于是鳴金鼔)¶
(以討賊旗抱朴子曰軍始發大風甚雨起/于後旌  前指金鼔清鳴則大勝之徴也)　將軍之氣¶
　戰陣之教(黄帝出軍訣云鉦鼔者將軍之氣一軍之/形候也  東方朔上書曰臣朔少失父母)¶
(長飬兄嫂十三學書十五學擊劒十六誦詩/書十九學孫吴兵法戰陣之事鉦鼓之教)¶
　　金鉦四¶
増身執金鼓參佐命(平陽公主/事詳鼓三)　大呼瘡潰(李嗣業事/詳見鼓三)¶
　素威司鉦(詞林海錯曰張衡思元賦左青琱以揵芝/兮右素威以司鉦青琱青龍文也素威謂)¶
(白虎/也)　瓦為金(尉繚子曰伍長教其四/人以板為鼓以瓦為金)　神鉦(羅浮事/詳鼔三)¶
<pb:KR3k0055_WYG_233-9b>¶
　　金鉦五¶
増詩魏王粲詩曰將秉先登羽豈敢聴金聲¶
増頌唐楊炎聖徳頌曰金鼓一振天地徘徊¶
増表唐栁宗元獻平淮西雅表曰金鼓一動萬方畢臣¶
原銘漢李尤鉦銘曰申嚴號令誓飭師旅以肅紀律萬¶
衆是聴　増唐盧元輔胥山銘曰錫之金鼓以號以誅¶
原文晉孫惠祭金鼔文曰赫矣皇威用伐不庭金鼓麾¶
旗以昭其聲　増唐于公異露布文曰氣雄鉦鼓¶
<pb:KR3k0055_WYG_233-10a>¶
　　鐃¶
原聲鐃　振鐃(釋名曰鐃聲鐃鐃/也  鼔鐸振鐃)　卒長執鐃　金鐃¶
止鼓(說文云鐃小鉦也軍法卒長執鐃之周禮鼓人職/鄭注云鐃如鈴無舌有棅執而鳴  以止擊鼔司)¶
(馬職云鳴/鐃且郤)¶
　　鞞一¶
増周禮曰師旅執鼙(見博雅/釋樂部)　周髀曰千人之師執鞞¶
　　鞞二¶
増漢書史丹傳曰元帝置鼙鼓殿下自臨軒檻上隤銅¶
<pb:KR3k0055_WYG_233-10b>¶
丸以擿鼓¶
　　鞞三¶
原騎鼔　助鼓(說文曰鞞騎鼓也節釋名/云鞞禆也禆助鼓  也)　増鐘師掌¶
　仲夏脩(禮記曰鐘師掌鞞鞞禮記/月令曰仲夏脩鞀  鼓)　原倕作鼓鞞¶
嶺上鞞聲(吕氏春秋三/詳見前鼓)¶
　　鞞四¶
増威耳(吴子云鼙鼔金/鐸所以威耳)　聞聲思將帥(樂記曰鼔鼙之/聲讙讙以立動)¶
(動以進衆君子聴鼓鼙/之聲則思將帥之臣)¶
<pb:KR3k0055_WYG_233-11a>¶
　　鞞五¶
増詩唐杜甫詩曰春風入鼓鼙　孟郊詩曰百里聞霜¶
鼙¶
　　鐸一¶
増釋名曰鐸度也號令之限度也　周髀曰百人之師¶
執鐸¶
　　鐸二¶
増司馬執　官帥&KR1497;(周禮鼓人職掌教六鼓以金鐸通/鼓又大司馬教振旅兩司馬執鐸)¶
<pb:KR3k0055_WYG_233-11b>¶
(王國語云黄池之㑹吴晉爭長未成邉遽以越亂告吴/  昏戒令服兵擐甲陳士卒為徹行行頭皆官帥&KR1497;鐸)¶
(拱/稽)　以事振　以聲毁(鬻子云禹之治天下以五聲聴/政門懸鐘鼓鐸磬而置鞀以待)¶
(四海之士為銘于簨簴曰教寡人以道者擊鼓教寡人/以義者擊鐘教寡人以事者振鐸語寡人以憂者擊磬)¶
(語寡人以獄訟者揮鞀此之謂五聲消/文子云鳴鐸以聲自毁膏燭以明自)　傭耕聞鐸¶
校獵擁鐸(晉書石勒少時常傭耕每聞鞞鐸之音歸以/告其母母曰作勞耳鳴非不祥也  左思吴)¶
(都賦云命官帥而擁/鐸將校獵乎具區)¶
　　鐸三¶
増搢鐸(詞林海錯曰國語挺鈹搢鐸以與楚王毒逐于/中原挺拔也搢振也言鳴金鼓而與楚王暴戰)¶
<pb:KR3k0055_WYG_233-12a>¶
(也/)¶
　　角一¶
増唐書百官志曰衛士六百為大角手六番閱習吹大¶
角為昏明之節諸營壘候以進退　李靖問對曰吹角¶
開五交之旗則一復散而為十開二交之旗則一復散¶
而為五開相倚不交之旗則一復散而為三　衛公兵¶
法曰夫軍城及屯營行軍在外日出日沒時撾鼓一千¶
槌三百三十三椎為一通鼓音止角音動吹十二聲為¶
<pb:KR3k0055_WYG_233-12b>¶
一疊角音止鼔音動如此三角三鼓而昏明畢　經翼¶
說文曰角長五尺形如竹筒本細末大(今鹵簿及軍中/用之或以竹木)¶
(或皮/為之)¶
　　角二¶
増通鑑曰汴軍攻鳳翔每夜鳴皷角城中地如動　兵¶
略纂聞曰沐英傅友徳征雲南進至白石江友徳欲濟¶
師英以諸軍嚴陣若渡者令彼悉精銳拒於水上而竒¶
兵潛從上游遶出賊後吹銅角以張聲勢¶
<pb:KR3k0055_WYG_233-13a>¶
　　角三¶
原一雙　三唱(晉中興書庾翼與燕王書云今致畫角/一雙孔雀眊二枚  七導云長角三唱)¶
(武士/星布)　龍頭　金口(晉安帝紀云桓元置龍頭角或曰/此謂亢龍角者也  陶侃表曰伏)¶
(惟武庫傾蕩宿衛有闕輒簡/𨕖其差可奉獻金口角一雙)　増石角　金角(三國畧/記曰初)¶
(魏世山崩得三石角藏於武庫至是齊主入庫賜從臣/兵器持此角賜平秦王歸彦曰爾事常山不得反事長)¶
(廣得反反時將此角嚇漢也如雜記樂志曰西戎/有吹金角者銅長可二尺形  牛角書記所不載)　原¶
出羌胡　鳴沙角(徐廣車服儀志云角前世書記所不/載或云本出羌胡吹以驚中國之馬)¶
(或云本出吴越頽三秦記云河西/有沙角山山頭  沙則鼓角鳴)　出營鳴　夜吹警¶
<pb:KR3k0055_WYG_233-13b>¶
(軍令云始出營竪矛㦸播旌旗鳴鼔角中晉中興書云/大司馬桓温屯軍中堂夜吹警角御史  丞司馬恬奏)¶
(劾大不敬請治罪温見/奏歎曰此兒真可畏也)　増為龍鳴　倣鹿嗚(通禮義/纂曰蚩)¶
(尤帥魑魅魍魎與黄帝戰于涿鹿帝命吹角為龍鳴以/禦之自後軍中置之以司昏曉  葉隆禮遼志曰契丹)¶
(射鹿時夜半令獵人吹角/倣鹿鳴鹿旣集而射之)　原哀吟命旅　長鳴摧姦¶
(陸雲南征賦云長角哀鳴而命旅角桓温與慕容皝書/云承將軍厲奮戎武激揚士卒鼓  長鳴摧折姦宄)¶
　黄墳恒響　竹嶺有聲(異苑云江都郡東界有黄公/墳三所隂天恒有鞞角之響)¶
(有王歆之始興記云縣西北/  楛竹嶺上常有鼓角聲)　發塚有聲　壞塚聞聲¶
(幽明録曰始興縣城東有塚昔有發之者垂陷而塚中/有角聲震於外懼而塞之  又云晉司空郗方囘葬婦)¶
<pb:KR3k0055_WYG_233-14a>¶
(於驪山使㑹稽郡吏史澤治墓多平夷古墳後/壞一塚搆制甚偉器物殊盛塚發聞鼓角聲)　有聲¶
如吹　聞聲甚亮(史筌武昌記曰武昌有峴山欲隂雨/上有聲如吹角  異苑云永寜縣濤)¶
(山有河水色紅赤有自然石橋多/魚獺異禽隂雨常聞鞉角聲甚亮)　不如鶴鳴　似兩¶
鳯鳴(語林云陸士衡為河北督兵已被間構内懷憂懣/聞衆軍警角謂其司馬孫拯曰我今聞此不如華)¶
(亭鶴鳴角下/見谷儉  賦)　常聞鼓角　樂聞鼓角(晉書曰石勒每/耕作于野常聞)¶
(鼓角之聲勒以告諸奴諸奴亦聞之因曰吾幼來在家/恒聞如是  宋書曰張興世父謂興世曰我雖田舎老)¶
(翁樂聞鼔角汝可送一部行田時欲吹之興世素/恭謹畏法譬之曰此是天子鼓角非田舎翁所吹)　増¶
減角應笳　製角警象(魏書曰武帝征烏桓軍士思歸/乃減角為中鳴其聲尤悲以應)¶
<pb:KR3k0055_WYG_233-14b>¶
(胡笳角黄帝内傳曰𤣥女/請製  二十四以警象)　原崤山不得鳴　沙山時¶
有聲(盛𢎞之荆州記曰魚偃縣崤山上有神廟其神靈/驗刺史二千石經過不得鳴鼓角  異苑云涼州)¶
(西有沙山俗云昔有覆師於此者積尸數萬從是有大/風吹沙覆其上遂成山阜因名爲沙山時聞有鼓角聲)¶
　　角四¶
増拔邏廻(雜記樂志曰按古軍法有吹角者此/器俗名拔邏廻侯景圍臺城曽用之)　作呦¶
呦聲(宇文懋昭金志曰女直以樺皮爲/角作呦呦之聲呼麋鹿而射之)¶
　　角五¶
増詩唐杜甫詩曰煙塵犯雪嶺鼓角動江城　又曰五¶
<pb:KR3k0055_WYG_233-15a>¶
更鼔角聲悲壯　戎昱詩曰樓上畫角哀即知兵心苦¶
　杜牧詩曰孤城吹角水茫茫風引胡笳怨思長驚起¶
暮天沙上雁海門斜去兩三行　李洞詩曰角聲經雨¶
透雲寒　韓翃詩曰吹角楚天秋　權徳輿詩曰三城¶
曉角起轅門　劉禹錫詩曰嶧陽孤桐削為角　明陳¶
魯南吹角詩曰南樓吹角正黄昏城郭千家早閉門嗚¶
咽未成初似語淒涼三疊轉消魂　錢希哲聞角詩曰¶
嘹亮城頭角吹長五更聲落戍樓霜¶
<pb:KR3k0055_WYG_233-15b>¶
原賦　谷儉角賦曰夫角以𩔖推之盖黄帝㑹羣臣于¶
太山作清角之音似兩鳯之雙鳴若二龍之齊吟如丹¶
蛇之翹首似雄雉之帶天¶
　　甲一¶
原初學記釋名曰甲似物有孚甲以自禦也亦曰介亦¶
曰函亦曰鎧皆堅重之名也(廣雅曰函/甲介鎧也)按管子葛盧之¶
山發而出水金從之蚩尤受而制之以為劒鎧此其始¶
也又世本曰輿作甲(宋表注云/輿少康子)周官函人為函犀甲七¶
<pb:KR3k0055_WYG_233-16a>¶
屬(音/注)兕甲六屬合甲五屬犀甲夀百年兕甲夀二百年¶
合甲夀三百年(革堅者/又支久)凡為甲必先為容(容為/象式)然後制¶
革(制其/廣袤)權其上旅與其下旅而重若一(上旅謂要以上/下旅謂要以下)¶
凡甲下餙謂之裳(見左/傳)甲藏謂之纍(見國/語)甲衣謂之櫜¶
(見禮/記)說文公首鎧謂之兜鍪亦曰胄臂鎧謂之釬頸鎧¶
謂之錏鍜　増詩魯頌曰貝胄朱綅(胄以貝為餙赤/綫連綴甲也)¶
周禮曰司甲下大夫二人中士八人　齊語曰桓公定¶
三革韋昭注三革甲胄楯也　詞林海錯曰左傳棠夷¶
<pb:KR3k0055_WYG_233-16b>¶
三甲注吴王僚所被&KR4116;猊甲弓箭不入　漢書鼂錯上¶
言兵事曰甲不堅密與袒裼同　古今注曰章帝建初¶
三年丹陽宛陵民掘地得甲一　書正義曰經典皆言¶
甲胄秦以來始有鎧兜鍪之名古之作甲用皮秦漢以¶
來用鐵　又尹賞傳曰被鎧扞注鎧甲扞臂衣　又郭¶
子儀家傳曰上賜公犀甲一又賜其將明光甲　唐書¶
兵志曰自天寳後衛佐悉以假人為童奴而六軍宿衛¶
皆市人及禄山反皆不能受甲矣　又李徳裕傳曰徳¶
<pb:KR3k0055_WYG_233-17a>¶
裕徙劒南西川請甲人於安定弓人河中弩人浙西由¶
是蜀之器械皆犀銳　又李吉甫傳曰吉甫奏以江淮¶
甲三十萬給太原澤潞軍　又吐蕃傳曰其鎧胄精良¶
衣之周身竅兩目勁弓利刃不能甚傷　萬花谷曰甲¶
之制十有三一曰明光甲二曰光要甲三曰細鱗甲四¶
曰山文甲五曰烏槌甲六曰白布甲七曰皂絹甲八曰¶
布背甲九曰歩兵甲十曰皮甲十一曰木甲十二曰鏁¶
子甲十三曰馬甲(明光光要細鱗山文烏搥鏁子皆鐵/甲也皮甲以犀兕為之餘皆因所用)¶
<pb:KR3k0055_WYG_233-17b>¶
(物名/焉)　孔帖曰西域康居開元初貢鎻子鎧(玉海曰鎻/子甲甲之)¶
(精細者言其/相銜之宻)　玉海曰祥符中與馬知節議邉防命制¶
鋼鐵鎻子甲賜之　通鑑宋紀曰女直部内舊無鐵鄰¶
國有以甲胄徃鬻者必厚價售之　詞林海錯曰唐書¶
犀鎧今之水牛通謂之犀　遼史道宗本紀曰大安二¶
年出太祖太宗所御鎧仗示燕國王延禧諭以創業征¶
伐之難　弇州史料曰北邉報警張一中上疏請易旗¶
號盔甲皆為黄色曰黄為中央之土以剋北方之水¶
<pb:KR3k0055_WYG_233-18a>¶
　　甲二¶
増左傳曰狄伐衛衛懿公好鶴鶴有乘軒者將戰國人¶
受甲者皆曰使鶴鶴實有禄位余焉能戰　又曰晉楚¶
戰於邲楚王乘左廣以逐趙旃旃棄車而走林屈蕩搏¶
之得其甲裳　又曰襄公二十五年楚蔿掩為司馬子¶
木使庀賦數甲兵蔿掩賦車籍馬賦車兵徒卒甲盾之¶
數旣成以授子木禮也　又曰襄公三十年鄭伯有嗜¶
酒為窟室而夜飲酒擊鐘焉子晳以駟氏之甲伐而焚¶
<pb:KR3k0055_WYG_233-18b>¶
之伯有奔雍梁　又曰哀公十一年齊伐魯魯孟孺子¶
洩帥右師顔羽御邴洩爲右冉求帥左師管周父御樊¶
遲為右季氏之甲七千冉有以武城人三百爲已徒卒¶
老㓜守宫次于雩門外五日右師從之及齊師戰于郊¶
師獲甲首八十齊人不能師　又曰公㑹吴子伐齊甲¶
戌戰于艾陵展如敗髙子國子敗胥門巢王卒助之大¶
敗齊師獲革車八百乘甲首三千以獻于公將戰吴子¶
呼叔孫曰而事何也對曰從司馬王賜之甲劒鈹曰奉¶
<pb:KR3k0055_WYG_233-19a>¶
爾君事敬無廢命叔孫未能對衛賜進曰州仇奉甲從¶
君而拜　又曰吴王夫差敗越于夫椒遂入越越子以¶
甲盾五千保于㑹稽　說苑曰孔子之匡簡子將殺陽¶
虎孔子似之甲士以圍孔子之舎子路怒奮㦸將下鬭¶
孔子止之曰何仁義之不免俗也夫詩書之不習禮樂¶
之不脩是吾之過也若非陽虎而以爲陽虎則非丘之¶
罪也命也夫由歌予和汝子路歌孔子和之三終而甲¶
罷　述異記曰乾羅者慕容廆之十一世祖也着金銀¶
<pb:KR3k0055_WYG_233-19b>¶
𥜗鎧乘白馬金銀鞍勒自天而墜鮮卑神之推為君長¶
　宋書沈文秀傳曰文秀被圍三載外無援兵士卒為¶
之用命無離叛者日夜戰鬭甲胄生蟣虱　記纂淵海¶
曰薛安都北征至陜下魏多縱突騎衆軍患之安都怒¶
甚乃脫兜鍪解所帶鎧唯着絳紗兩襠衫馬亦去具裝¶
馳入賊陣猛氣咆勃所向無敵當其鋒者無不應刃而¶
倒如是數四每入衆無不披靡　北史傅𥪡眼為西征¶
都督梁軍所在拒塞𥪡眼三日中轉戰二百餘里甲不¶
<pb:KR3k0055_WYG_233-20a>¶
去身頻致九捷　隋書權武傳曰武少果勁勇力絶人¶
能重甲上馬　唐書曰武徳四年執竇建徳降王世充¶
六月凱旋太宗被金甲陳鐵騎一萬介士三萬前後鼓¶
吹獻俘太廟　又百濟傳曰武徳四年獻果下馬後五¶
年獻明光鎧貞觀中上鐵甲雕斧帝優勞之賜帛　又¶
髙麗傳曰百濟上金髤鎧又以元金為山五文鎧士被¶
以從帝與勣㑹甲光炫目　又曰曹王臯討李希烈與¶
賊夾江陣皐勉伊慎立功以所乗馬及其鎧賜之使將¶
<pb:KR3k0055_WYG_233-20b>¶
先鋒斬賊數百級　又長孫無忌傳曰突厥已盟而政¶
亂諸將請討之帝頋新歃血不取為失機取之失信無¶
忌曰今我務戢兵待其至乃可擊臣謂按甲存信便¶
又韋皐傳曰朱泚部將牛雲光謀請皐為帥將劫以臣¶
泚别將伺知以白皐雲光懼不克出奔至汧陽遇泚奴¶
使皐所令雲光以兵俱皐迎勞先納奴僞受泚詔皐曰¶
大使固善茍無他圖請釋甲以安衆而後可入雲光以¶
皐諸生亡能為乃命士委仗鎧明日置酒大㑹奴雲光¶
<pb:KR3k0055_WYG_233-21a>¶
與其下至皐伏甲左右廡酒行盡殺之以其首狥　又¶
王方翼傳曰阿史那元珍入宼被詔進擊時庫無完鎧¶
方翼斷六板畫虎文鉤聨解合賊馬忽見奔駭遂敗獲¶
大將二　又李聴傳曰王廷凑之亂詔聴悉兵屯貝州¶
史憲誠懼聴因取道襲之衷甲候諸郊聴敕士櫜兵野¶
次魏人乃安　又張介然傳曰介然守陳留到屯不三¶
日賊已渡河士聞鉦鼓聲皆禠氣不能授甲　又呂元¶
膺傳曰元膺拜東都留守故事留守必賜旗甲至元膺¶
<pb:KR3k0055_WYG_233-21b>¶
不給留守不賜旗甲自此始　通鑑唐紀曰伊愼常從¶
李希烈討梁崇義希烈愛其才欲留之慎逃歸希烈聞¶
曹王皐用慎恐為已患遺慎七屬甲詐為復書墜之境¶
上　五代史周徳威傳曰梁軍至柏鄉荘宗自将出贊¶
皇㑹徳威于石橋進發時晉兵少而梁王景仁所將神¶
威龍驤拱宸等軍皆梁精兵人馬鎧甲飾以組繡金銀¶
其光耀日晉軍望之色動徳威勉其衆曰此汴宋傭販¶
兒徒飾其外耳其中不足懼也其一甲之直數十千得¶
<pb:KR3k0055_WYG_233-22a>¶
之適足為我資無徒望而愛之當勉以徃取也　通鑑¶
五代紀曰梁兵攻晉陽城幾陷者數四張承業大懼代¶
北故將安金全退居太原徃見承業曰晉陽根本之地¶
若失之則大事去矣僕雖老病憂兼家國請以庫甲見¶
授為公擊之承業即與之金全率其子弟及退將之家¶
得數百人夜出北門擊梁兵於羊馬城内梁兵大驚引¶
却　通鑑宋紀曰夏主諒祚宼大順城裹銀甲氊帽督¶
戰　遼史蕭呼爾古傳曰咸雍初忽古從招討使耶律趙¶
<pb:KR3k0055_WYG_233-22b>¶
三討番部之違命者及請降來介有能躍駝峰而上者¶
以儇捷相詫趙三問左右誰能此呼爾古被重鎧而出手¶
不及峰一躍而上使者大駭趙三以女妻之　金史曰¶
阿林妻薩勒札者金源郡王尼楚赫之妹天輔六年黄¶
龍府叛卒攻鈔旁近部族是時阿鄰從軍沙里質糾集¶
附近居民得男女五百人樹營柵為保守計賊千餘來¶
攻沙里質以氊為甲以裳為旗男夫授甲婦女鼔譟沙¶
里質仗劒督戰凡三日賊去¶
<pb:KR3k0055_WYG_233-23a>¶
　　甲三¶
原浴鐵　縲金(晉建武故事曰王敦死祕不發䘮賊於/水南北渡攻宫壘柵皆重鎧浴鐵都督)¶
(應詹等出精銳拒之鎧車熲秦書曰符/堅使熊邈造金銀細  金為綫以縲之)　連組　被練¶
(呂氏春秋曰邾之故為甲常以帛公息忌謂邾君曰不/若以組髙誘注曰以組連甲  左傳曰楚子重伐吴至)¶
(于衡山吴人要而擊之使鄧廖帥組甲三百被練/三千以侵吴馬融注曰被練練為甲裹卑者所服)　兕¶
革　犀皮(國語曰晉平公射鷃不死使竪襄搏之逸公/怒拘將殺之叔向聞之曰君必殺之昔吾先)¶
(君唐叔射兕于徒林殪以為大甲今君射鷃不死搏之/不得是揚吾君之恥也賈逵注曰以兕革為大甲  宋)¶
(元嘉起居注曰御史中丞劉楨奏前廣州刺史/韋朗於廣州所部作犀皮鎧六領請免朗官)　纓縢¶
<pb:KR3k0055_WYG_233-23b>¶
　綴組(周書曰年不登甲則纓縢宫室不容注曰縷繩/甲不以組  左傳曰楚子重伐吴使鄧廖帥組)¶
(甲三百以侵吴服䖍注曰/以組綴甲組甲漆甲也)　益趙　繕京(戰國䇿曰陘/山之事趙且)¶
(與秦伐齊齊王懼蘇代為齊獻書穰侯曰臣聞徃來者/之言曰秦且益趙甲兵四萬人以伐齊臣竊必之敝邑)¶
(之王曰秦王明而熟於計穰侯智而習於事必不益趙/甲兵以伐齊也  毛詩曰叔于田刺荘公也叔處于京)¶
(繕甲治兵以出田/國人恱而歸之)　楚鮫　鄭兕(孫卿子曰楚人鮫革/犀兕以為甲  鹽鐵)¶
(論曰强楚勁鄭/有犀兕之甲)　光耀　精剛(陸翽鄴中記曰石季龍/左右直衛萬人皆著五)¶
(色細鎧光耀奪目椎陳琳武軍賦曰鎧則東湖關鞏/百練精剛函師震  韋人製縫元羽縹甲灼爚流光)¶
夾陛　環宫(吴越春秋曰公子光伏甲士於私室具酒/而請王僚乃被棠夷之甲三重使兵衛至)¶
<pb:KR3k0055_WYG_233-24a>¶
(光家夾陛帶甲左右皆王僚之親戚也寝左傳曰齊嘗/於太公之廟慶舎蒞事盧蒲癸王何執  戈慶氏以其)¶
(甲環/公宫)　伏窟　等山(左傳曰吴公子光伏甲於窟室而/享王僚使甲坐於道及其門  東)¶
(觀漢記曰劉盆子與丞相以下二十餘萬人詣/宜陽降光武積甲於宜陽城西髙與熊耳山等)　賀吴¶
　獻魏(吴越春秋曰勾踐使大夫文種於吴曰竊聞大/王興大義誅强救弱越使賤臣種以先人藏器)¶
(及甲二十領以賀君鐵魏志曰景元/二年肅慎國獻皮骨  雜鎧二十領)　覆笠　蒙輪(吴/志)¶
(曰呂蒙約令軍中不得于歴人家有所求取蒙麾下士/取人家一笠以覆官鎧官鎧雖公蒙猶以為犯軍令)¶
(左傳曰諸侯㑹於相遂伐偪陽狄虒/彌建大車之輪而蒙之以甲以為櫓)　闕鞏　腸夷(春/秋)¶
(云闕鞏之甲武王所以克商也案闕今作闕/闕鞏國名  越記云楚王身被腸夷之甲)　筩袖¶
<pb:KR3k0055_WYG_233-24b>¶
環鏁(上詳後賜筩袖/注  見曹植表)　起戎　贖過(書曰惟甲胄起戎/  管子曰輕過移)¶
(諸甲重過贖/以犀甲一㦸)　有幟　執胄(傳叔孫氏之甲有幟幟記/識也  禮記云獻甲者執)¶
(胄/)　執氷　被露(左公徒釋甲執氷言無戰志冰箭筩/可以取飲也  長揚賦云鞮鍪生蟣)¶
(蝨介胄/被露汗)　善敹　私置(書曰善敹乃甲胄敹古料字又/音僚  周亞夫子為父買工官)¶
(尚方甲楯五百可葬者亞夫下獄曰臣買/葬器也廷尉曰欲反地下乎不食而死)　察革　袒¶
櫜(凡察革之道眡其鑽空欲惌眡其衷欲易眡其朕欲/直櫜之欲約也注惌小孔也直革剥也約卷置櫜中)¶
(易易其穢敗也櫜禮少儀甲若有以前之則執以將命/無以前之則袒  奉胄注云有以前之謂他贄幣也櫜)¶
(甲之/衣)　求敵　畜兵(裹糧坐甲固敵是求正義曰用則/被之于身不用則坐之于地也)¶
<pb:KR3k0055_WYG_233-25a>¶
(擅興律諸有畜禁兵器者徒一年半弓一張加二/等甲一領弩三張流二千里甲三領及弩五張綾)　衷¶
甲　棄甲(左傳曰諸侯將盟于宋西門外楚人衷甲注/甲在衣中  又棄甲而復犀兕尚多棄甲則)¶
(那/)　増魚甲　犀甲(彚苑詳注曰以鮫皮為甲也魚甲/煙聚  晉書馬隆傳曰隆討樹機)¶
(能竒謀間發出敵不意或夾道累磁石賊負鐵鎧/行不得前隆卒悉被犀甲無所留碍賊咸以為神)　縹¶
甲　緋甲(彚苑詳註曰白色甲也城北齊書突厥至并/州帝與宫人被緋甲登  以望軍營甚整)¶
　金鎻　緑沈(彚苑詳注曰甲以縱横金線穿之以鎻/也杜甫詩曰雨抛金鎻甲  隋書張奫)¶
(傳曰太祖賜奫綺羅千/疋綠沈甲獸文具裝)　擐甲　蹲甲(左傳吕相絶秦/書曰文公躬擐)¶
(甲冑跋履山川征東之諸侯虞夏商周之𦙍而朝之秦/  又曰晉楚戰於鄢陵潘尫之子黨與養由基蹲甲而)¶
<pb:KR3k0055_WYG_233-25b>¶
(射之徹七扎以示王曰王/有二臣如此何憂于戰哉)　舎甲　衿甲(又曰定公十/年侯犯以郈)¶
(叛武叔懿子圍郈弗克駟赤謂侯犯曰且盍多舎甲於/子之門以僃不虞侯犯曰諾乃多舎甲焉侯犯請易於)¶
(齊齊有司觀郈將至駟赤使周走呼曰齊師至矣郈人/大駭介侯犯之門甲以圍侯犯  又曰襄公十八年晉)¶
(州綽射齊殖綽中肩兩矢夾脰曰止将為三軍獲不止/将取其𠂻顧曰為私誓州綽曰有如日乃弛弓而自後)¶
(縛之其右具丙亦舎兵而縛郭最/皆衿甲而縛坐于中軍之鼓下)　惡衣　異物(吕氏/春秋)¶
(曰田贊惡衣而見荆王曰先生之衣何其惡也贊曰衣/又有惡于此者王曰可得聞乎對曰甲惡於此王曰何)¶
(謂也對曰甲冬日則寒夏日則暑衣無惡乎甲者贊也/貧貧故衣惡今大王萬乗之主富厚無敵而好衣民以)¶
(甲甲之事兵之事也刈人之頸刳人之腹墮人之城郭/刑人之父子其名又甚不榮也  下見庾翼與慕容皝)¶
<pb:KR3k0055_WYG_233-26a>¶
(書詳/甲五)　蒙皂　披朱(五代史楊行密傳曰行宻収孫儒/餘兵數千以皂衣蒙甲號黒雲都)¶
(常以為親軍义又周徳威傳曰梁驍将有陳/章者號陳野  常乘白馬披朱甲以自異)　七重¶
六屬(海録碎事曰劒懸三尺鞘鎧冇七重/犀  又曰文犀六屬鎧寳劒七星光)　襞氈　裹¶
罽(唐書常山王承乾傳曰王又襞氈為鎧列丹幟勒部/陣與漢王元昌分統大呼擊刺為樂不用命者披樹)¶
(抶之或至死輕者輙腐之卒又李元諒傳曰元諒副李/懷讓節度鎮國時兵興倉  裹罽為鎧剡蒿為矢募兵)¶
(數日至萬餘軍氣/乃振賊來攻輒郤)　原桓伊藏　延夀被(晉桓伊為江/州刺史家先)¶
(藏甲六百領豫為表死乃上之/詔褒納  韓延夀東都被甲)　不可犯　不可辱(禮/記)¶
(云介胄則必有不可犯之色敬又云君子恥服其服而/無其容是故君子端冕則有  色甲胄則有不可辱之)¶
<pb:KR3k0055_WYG_233-26b>¶
(色/)　増賜筩袖　著明光(宋書王元謨傳曰元謨除江/州刺史明帝賜以諸葛亮筩)¶
(袖鎧宋書殷孝祖傳曰御仗有諸葛亮筩袖鎧帽二十/五石弩射之不能入上以賜孝祖  北史蔡祐傳曰周)¶
(文與齊神武遇于芒山祐時著明光鐡/鎧所向無敵齊人咸曰此是鐵猛獸也)　元甲軍　白¶
甲軍(玉海曰霍去病傳發屬國元甲軍彚苑詳注曰元/甲鐵甲也  八編𩔖纂曰唐人以茶鹽强民而徴)¶
(其粟帛謂之博徴又興營田于淮南民甚苦之後周師/至爭奉斗酒迎勞而将帥不之恤專事俘掠民皆失望)¶
(相聚山澤立堡壁自固操農器為兵積/紙為甲時人謂之白甲軍周兵討之)　縲金綫　鎻¶
蛇鱗(玉海曰苻堅使熊邈造金銀細鎧金為/綫以縲之  海錄碎事曰蕃甲鏁蛇鱗)　鮫皮甲¶
　象皮甲(通鑑宋紀曰蒙古勁悍善戰夜中能視以鮫/魚皮為甲可捍流矢  桂海虞衡志曰大理)¶
<pb:KR3k0055_WYG_233-27a>¶
(國最工甲胄皆用象皮胸背各一大片如龜殻堅厚與/鐵等又聮綴小皮片為披膊䕶項之屬製如中國鐵甲)¶
(葉皆朱之兜鍪及甲身内外悉朱地間黄黒漆作百花/蟲獸之文如世所用犀毗器極工妙又以小白貝纍纍)¶
(絡甲縫及装兜鍪疑猶/傳古貝胄朱綅遺製云)　原離為甲胄　信為甲胄(周/易)¶
(說卦云離為甲胄為兵矢以禮記云/儒有忠信以為甲胄禮義  為干櫓)　扞國之器　專¶
征之服(王隠晉書云陶侃夢有司馬與侃鎧者長史陳/協以為司馬者國姓也鎧者扞國之噐也節下)¶
(當進位俄轉湘州刺史后抱朴子云屠犀為甲給乎専/征之服裂翠為華集乎  妃之首雖出于幽谷遷于喬)¶
(木然為二物之計未若棲/竄于林薄攝生乎榛藪)　古聖作鎧　介者不拜(孔/融)¶
(肉刑論云古聖作犀兕革鎧今有盆領鐵鎧節禮記云/介者不拜為其拜而蓌拜也注云蓌則失容  蓌猶詐)¶
<pb:KR3k0055_WYG_233-27b>¶
(也蓌子卧切又側/稼切挫也一作蹲)　函人恐傷　燕人習為(孟子云函/人惟恐傷)¶
(人綦母遂注曰鎧甲也元周禮云燕之無函也非無函/也夫人而能為函也鄭  注曰燕近强胡習于甲胄)¶
　革表合甲　犀兕為甲(周禮鄭注云削革裏肉但取/其表合以為甲  孫卿子云)¶
(楚人犀兕以為/甲堅如金石)　駟介旁旁　被練鏘鏘(詩云清人在/彭駟介旁旁)¶
(傳云清邑也介甲也鏘左思吴都賦云俞騎騁路指南/司方出車□□被練  鏘注曰俞騎引路人也□音檻)¶
(車聲練甲也/鏘鏘行列)　元甲耀日　元甲照路(班固封燕然山/銘云元甲耀日)¶
(朱旗絳天天傅元魏徳頌/云朱旗翳  元甲照路)　私藏非禮　邱作非正(敝/甲)¶
(素甲藏于私家非禮也有穀梁傳曰邱作甲非正/也古者有士有商有農  工夫甲非人所能為也)　甲¶
<pb:KR3k0055_WYG_233-28a>¶
不組縢　甲不解纍(國家靡敝則甲不組縢注組飾甲/及襟帶也  國語纍以盛甲言齊)¶
(桓九合/諸侯)　増身不被甲　家不藏甲(晉書羊祜傳曰祜/在軍輕裘緩帶身)¶
(不被甲之家語曰孔子言於定公曰家不/藏甲古  制也今三家過制請皆損之)　襞紙為鎧¶
　畫衣為甲(唐書徐商傳曰商拜河中節度使置僃征/軍凡千人襞紙為鎧勁矢不能洞  隋書)¶
(長孫平傳曰平為相州刺史甚有能名在州數年㑹正/月十五日百姓大戲畫衣裳為鍪甲之象上怒而免之)¶
　帥曲沃甲　取晉陽甲(左傳曰㐮公二十三年欒盈/帥曲沃之甲因魏獻子以晝)¶
(入絳注輕兵掩晉之不僃也射史記曰晉趙鞅取/晉陽之甲以逐荀寅與士吉  君側之惡人也)　取¶
甲寘門　衅甲藏庫(左傳曰楚郤宛直而和國人恱之/費無極惡之令尹子常賄而信䜛)¶
<pb:KR3k0055_WYG_233-28b>¶
(無極譛郤宛焉謂子常曰子惡欲飲子酒又謂子惡令/尹欲飲酒於子氏子惡曰我賤人也無以酬之若何無)¶
(極曰令尹好甲兵子出之吾擇焉取五甲五兵曰寘諸/門令尹至必觀之而從以酬之及饗日帷諸門左無極)¶
(謂令尹曰吾幾禍子子惡將為子不利甲在門矣子必/無徃令尹使視郤氏則有甲焉不徃遂令攻郤氏  樂)¶
(記曰武王克商車甲衅而藏之府庫而弗復用倒載干/戈包之以虎皮名之曰建櫜注建讀為鍵兵甲之衣曰)¶
(櫜鍵櫜言閉/藏兵甲也)　被甲游水　重鎧注坡(晉書杜曽傳曰/曽少驍勇絶人)¶
(能被甲游于水中凡有戰陣勇冠三軍重宋史岳飛傳/曰飛出師每休舎課將士注坡跳壕皆  鎧習之子雲)¶
(嘗習注坡馬/躓怒而鞭之)　鎧甲華整　器甲充牣(唐書尉遲敬徳/傳曰王世充兄)¶
(子琬使於竇建徳乘隋帝廏馬鎧甲華整出入軍營以/夸衆敬徳請與髙甑生梁建方三騎馳徃禽琬引其馬)¶
<pb:KR3k0055_WYG_233-29a>¶
(以歸朔唐書曰王忠嗣/節度  方器甲充牣)　居常被甲　戰未被甲(五代/史劉)¶
(詞傳曰詞居暇日常被甲枕戈而卧謂人曰我以此取/富貴豈可一日輒忘之且人情易習若一墮其筋力有)¶
(事何以報國重通鑑宋紀曰女真節度/使劾里鉢嚴  多智每戰未嘗被甲)　掛甲卸甲¶
青縚紅縚(五代史李守貞傳曰晉兵素驕李守貞杜重/威為将皆無節制其始發軍也有賜賚曰掛)¶
(甲錢及班師又加賞勞曰卸甲錢出入之費常不下三/十萬  北轅録曰金主設朝宣明門外直至外廊皆甲)¶
(士青縚甲居左旗執黄龍/紅縚甲居右旗執紅龍)　稱衣造鎧　請甲給袍(唐/書)¶
(馬燧傳曰燧造鎧必短長三制稱士所衣以便進趨南/通鑑五代紀曰髙季昌以蜀夔萬忠涪四州舊𨽻荆)¶
(興兵取之先以水軍攻䕫州時嘉王宗夀鎭忠州/䕫州刺史王成先請甲宗夀但以白布袍給之)　茗¶
<pb:KR3k0055_WYG_233-29b>¶
籠運甲　綿裘代甲(宋史李允則傳曰允則嘗宴軍而/甲仗庫火允則作樂飲酒不輟副)¶
(使請救不答少頃火熄悉瘞所焚物宻遣吏持檄瀛州/以茗籠運器甲不浹旬兵數以完人無知者  通鑑宋)¶
(紀曰曹友聞與蒙古戰於大安軍㑹大風雨西軍素以/綿裘代鐵甲經雨濡濕不利歩鬭蒙古以鐵甲四靣圍)¶
(繞友聞歎曰此殆天乎吾有/死而已於是血戰死軍盡沒)　原夫差衣水犀　越王¶
被唐夷(國語曰吴王夫差衣水犀之甲三千士吴越春/秋云越王旣已誅文種覇闗東求賢  孔子聞)¶
(之從弟子奉先王雅琴禮樂奏於越越王乃被唐夷之/甲杖屈盧之矛出死士三百人為陣闗下案越絶唐夷)¶
(作腸/夷)　邱鳩衣鐵甲　魏卒衣三屬(呂氏春秋曰趙攻/中山中山有多力)¶
(者曰邱鳩衣鐵甲操杖擊無不碎衡無不陷以車投車/以人投人  漢書云魏武氏卒衣三屬之甲操十二石)¶
<pb:KR3k0055_WYG_233-30a>¶
(之弩負/矢五十)　増能被甲上馬　能重鎧上馬(漢書馬援傳/曰將軍劉尚)¶
(擊武陵五溪蠻深入軍沒馬援年六十二自請曰臣尚/能披甲上馬  隋書賀若誼傳曰誼年老而筋力不衰)¶
(猶能重/鎧上馬)¶
　　甲四¶
増鳴吾君(說苑曰越甲至齊雍門子狄請死之曰昔者/王田于囿左轂鳴車右請死為其鳴吾君也)¶
(今越甲至其鳴吾君/也豈左轂之下哉)　隠身鞍甲之中(北史李弼傳曰/弼弟&KR0710;長不盈)¶
(五尺跨馬陷陣隠身鞍甲之中敵見皆曰避/此小兒宇文泰曰膽決如此何必八尺之軀)　甲裳盡¶
赤(又耿豪傳曰豪字令貴沙苑之戰豪殺傷多甲裳盡/赤周文歎曰觀其甲裳足以為驗何必更論級數也)¶
<pb:KR3k0055_WYG_233-30b>¶
　惟著敝甲(又王思政傳曰思政久經軍旅每戰惟著/破衣敝甲河橋之戰思政被重創悶絶敵)¶
(人疑非将/帥故得免)　四十五日不釋甲(通鑑唐紀曰濮州刺史/劉昌守寧陵凡四十五)¶
(日不/釋甲)　列十五里曳地光明甲(又曰中使馬元實至太/原曉諭亂兵且覘其强)¶
(弱楊弁與之酣飲三日且賂之元實還上遣詣宰相議/之元實于衆中大言相公須早與之節李徳裕曰何故)¶
(元實曰自牙門至栁子列十五/里曳地光明甲若之何取之)　腹中有數萬甲(通鑑/宋紀)¶
(曰范仲淹兼知延州大閱州兵得萬八千人分六將領/之日夜訓練量賊衆寡使更出禦敵人聞之相戒曰無)¶
(以延州為意今小范老子腹中自有/數萬甲兵不比大范老子可欺也)　被繒綺鏤金銀¶
(通鑑五代紀曰周徳威等遣騎廹梁營馳射且詬之梁/将韓勍等將歩騎三萬分三道追之鎧胄皆被繒綺鏤)¶
<pb:KR3k0055_WYG_233-31a>¶
(金銀光彩炫曜晉人望之奪氣徳威乃狥于軍曰彼皆/汴州天武軍屠沽傭販之徒耳衣鎧雖鮮十不能當汝)¶
(一擒獲一夫/足以自富)　問甲熱(朱熹曰劉信叔順昌之勝時極/暑探報人至云賊騎至矣信叔)¶
(令一卒擐甲立之烈日中少頃問甲熱乎曰熱矣可著/手乎曰熱甚不可著手矣時城中軍亦不多信叔嘗有)¶
(宿戒遇戰則分為數替於是下令軍中依次飲食士卒/更番而上又多合暑藥徃者歸者皆飲之故能大敗敵)¶
(人蓋方我甲士甲熱不堪著手則敵騎被甲來者其/熱可知又未免有困餒之患於此擊之是以勝也)¶
鴛鴦戰襖(典故紀聞曰明太祖嘗命製軍士戰衣表裏/異色令各變更服之以新軍號謂之鴛鴦戰)¶
(襖/)　墮甲四片(兵畧纂聞曰倭賊入金山衛指揮同知/侯端與賊巷戰數十合且戰且馳至衛)¶
(前賊以所掠布疋旁午於途以□馬足欲生致端端以/一劒挑布以一劒斷之賊咸伏地又以長鉤鉤端着左)¶
<pb:KR3k0055_WYG_233-31b>¶
(膊端不為動墮/甲四片而去)¶
　　甲五¶
増詩後漢蔡琰詩曰金甲耀日光　文選曰金練照海¶
浦　唐楊炯詩曰甲胄似魚鱗　王昌齡詩曰黄沙百¶
戰穿金甲不破樓蘭終不還¶
増雅唐柳宗元平淮西雅曰犀甲熊旗威命是荷¶
原銘漢李尤鎧銘曰甲鎧之施扞禦鋒矢尚其堅剛或¶
用犀兕内以存身外不傷害有似仁人厥道廣大好徳¶
<pb:KR3k0055_WYG_233-32a>¶
者寧好戰者危専智恃力君子不為¶
増令魏武軍䇿令曰袁本初鎧萬領吾大鎧二十領本¶
初馬鎧三百具吾不能有十具見其少遂不施也吾遂¶
出竒破之是時士卒練不與今時等也¶
原表魏曹植上先帝賜鎧表曰先帝賜臣鎧墨光明光¶
各一領兩襠鎧一領環鏁鎧一領馬鎧一領今代以昇¶
平兵革無事乞悉以付鎧曹自理¶
増牋晉殷仲堪相王牋曰奉所賜馬鎧旣足以奬厲懦¶
<pb:KR3k0055_WYG_233-32b>¶
心又以光華逺任¶
原書晉庾翼與慕容皝鎧書曰鄧百川昔送此犀皮兩¶
當鎧一領雖不能精好復是異物故復致之¶
　　兜鍪一¶
増榖梁傳曰古者被甲嬰胄非以興國也則以征無道¶
豈曰以報其恥哉　春秋繁露服制象曰夫執介胄而¶
復能距敵者固非人之所貴也　家語孔子對魯哀公¶
曰介胄執戈者無退懦之氣非體純猛服使然也　孔¶
<pb:KR3k0055_WYG_233-33a>¶
叢子曰子髙曰夫儒者居位行道則有衮冕之服統御¶
師旅則有介胄之服　虞喜志林曰宋祭酒云可以行¶
禦者為械謂鎧甲兜鍪也　又抱朴子云忍痛苦之藥¶
石者所以除伐命之疾嬰甲胄之重冷者所以扞鋒鏑¶
之集　又曰盤旋揖讓非禦殺之容貫甲嬰胄非廟堂¶
之飾　又晉令曰軍列營歩騎士以下皆着兜鍪　玉¶
海曰韓延夀傳騎士被甲鞮鍪注即兜鍪也　唐書南¶
蠻傳曰擇鄉兵為四軍羅苴子戴朱鞮鍪負犀革銅盾¶
<pb:KR3k0055_WYG_233-33b>¶
而跣走險如飛　遼史國語解曰儀衛志有胡木鍪胄¶
名也¶
　　兜鍪二¶
増左傳曰秦師襲鄭過周北門左右免胄而下　又曰¶
晉楚戰于鄢陵郄至見楚子必下免胄而趨風　又曰¶
楚白公亂葉公亦至及北門或遇之曰君胡不胄國人¶
望君如望慈父母盜賊之矢若傷君是絶民望也若之¶
何不胄乃胄而進又遇一人曰君何胄國人望君如望¶
<pb:KR3k0055_WYG_233-34a>¶
嵗日日以幾若見君靣是得艾也而又掩靣以絶民望¶
不亦甚乎乃免胄而進　樂資春秋後傳曰魏武侯厲¶
衆五年秦人興師而臨西河魏士聞之介胄不待令而¶
奮擊殺秦人者萬數　後漢書袁紹傳曰紹為公孫瓚¶
所圍射矢雨下田豐扶紹使却入空垣紹脫兜鍪抵地¶
曰大丈夫當前鬭死而反逃垣牆間耶　吴志諸葛恪¶
傳曰恪於東興更作大隄左右結山俠築兩城魏軍攻¶
之恪遣將軍留贊等為前部時天寒雪魏諸將㑹飲見¶
<pb:KR3k0055_WYG_233-34b>¶
贊等兵少而解置鎧甲不持矛㦸但兜鍪刀楯倮身縁¶
遏大笑之不即嚴兵兵得上便鼓噪亂斫遂破魏軍¶
宋書柳元景傳曰元嘉二十七年北伐至陜敵多縱突¶
騎衆軍患之薛安都怒甚乃脱兜鍪解所帶鎧惟着絳¶
紗兩襠衫馬亦去具裝馳奔以入賊陣猛氣咆勃所向¶
無前當其鋒者應刃而倒賊忿之夾射不能中如是者¶
數四每一入衆無不披靡　唐書闞稜傳曰青山之戰¶
與陳正通遇陣方接稜脫兜鍪謂衆曰不識我耶何敢¶
<pb:KR3k0055_WYG_233-35a>¶
戰其徒多稜舊部氣遂索至有拜者　又馮盎傳曰番¶
禺新興名賊髙法澄洗寳徹等授林士𢎞節度殺官吏¶
盎率兵破之寳徹兄子曰智臣復聚兵拒戰盎進討兵¶
始合輒釋胄大呼曰若等識我耶衆委戈袒而拜賊遂¶
潰　又薛仁貴傳曰仁貴率兵擊突厥元珍於雲州突¶
厥問唐將為誰曰薛仁貴突厥曰吾聞薛將軍流象州¶
死矣安得復生仁貴脫兜鍪見之突厥相視失色下馬¶
羅拜稍稍遁去　弇州史料曰麓川宣慰司任發叛命¶
<pb:KR3k0055_WYG_233-35b>¶
王驥總督軍務討之瀕行賜驥黄金兜牟細鎧蟒繡緋¶
衣朱弓矢　又曰俺荅之精兵戴鐵浮圖¶
　　兜鍪三¶
増虎皮　貝齒(傳曰蒙皐比以犯陳蔡因是有虎皮胄/焉  蜀隊戴貝胄被犀甲此古制也詩)¶
(云貝冑朱綅謂以貝齒飾胄朱縷綴之/也胄插以翟尾垂以紅絮朱綅之象也)　竹籠　藤織¶
(通鑑注曰蠻俗無絲纊跣履荆棘不以為苦射豪豬生/食其肉戰以竹籠頭如兜鍪  桂海虞衡志曰黎兜鍪)¶
(海南黎人所用/以藤織為之)　原鐵兜鍪　皮兜鍪(孝經援神契云/欲去惡鬼須具)¶
(五刑五人持大斧著鐵兜鍪驅之常使去四五十歩/不可令近人  廣志云犬戎皆以朱漆皮作兜鍪)¶
<pb:KR3k0055_WYG_233-36a>¶
懸魚門　生蟣虱(左傳云公及邾師戰于升陘我師敗/績邾人獲公胄懸諸魚門  韓子云)¶
(天下無道攻戰不己甲/胄生蟣虱燕雀處帷幄)　上隴被　神亭得(東觀漢記/曰建武六)¶
(年馬武與衆將上隴擊隗嚻身被兜鍪鎧甲持㦸奔擊/武中矢傷  獻帝春秋曰孫䇿獲太史慈謂曰孤昔與)¶
(卿神亭之役若為卿先何如慈曰不敢靣欺若兜鍪帶/不斷未可量也吴志曰慈與䇿戰于神亭䇿得慈兜鍪)¶
　増生貂蟬　易進賢(南史周盤龍傳曰盤龍形甚羸/而臨軍勇果後復表年老求解)¶
(職還為散騎常侍武帝戲之卿著貂蟬何如兜鍪盤龍/曰此貂蟬從兜鍪中生耳  干寳百志詩曰闕鞏代縫)¶
(掖兜鍪/易進賢)　免胄入狄師　免胄示回紇(左傳曰晉侯敗/敵于箕先軫曰)¶
(匹夫逞志於君而無討敢不自討乎免胄入狄師死焉/狄人歸其元靣如生  唐書曰郭子儀免胄示虜回紇)¶
<pb:KR3k0055_WYG_233-36b>¶
(諸酋長下/馬羅拜)¶
　　兜鍪四¶
原制作之巧(陶侃荅温嶠書云奉所送帳下得蘇峻兜/鍪制作之巧用功殊多戰器不須似此)¶
　刻作死休(車穎秦書曰苻登堅之族孫堅死登自立/皆刻兜鍪作死休字示士以必死為度故)¶
(戰所向/無前)　増俗謂兜鍪為突厥(後周書曰突厥之先臣/於茹茹居金山之陽為)¶
(茹茹鐵工金山形似兜鍪其/俗謂兜鍪為突厥因以為號)¶
　　盾一¶
増禮記曰春夏學干戈秋冬學羽籥皆於東序　周禮¶
<pb:KR3k0055_WYG_233-37a>¶
曰司兵掌五兵五盾各辨其物與其等以待軍事　又¶
曰司戈楯掌戈楯之物而頒之　漢書鼂錯傳上言兵¶
事曰曲道相伏險阨相薄此劒盾之地也弓弩三不當¶
一　龍魚河圖曰盾名自障　又夢書曰夢得鑲盾憂¶
相負也¶
　　盾二¶
増後漢書袁紹傳曰紹討公孫瓚先令麴義領精兵八¶
百强弩千張以為前登瓚輕其兵少縱騎騰之義兵伏¶
<pb:KR3k0055_WYG_233-37b>¶
楯下一時同發瓚軍大敗　魚豢魏畧曰鮑出遊俠興¶
平中三輔亂出母為賊所畧出攘臂結衽獨持盾追之¶
行數里及賊殺數十餘人賊乃解還母　吴書曰中州¶
擾亂魯肅欲南徙江東州追騎至肅植盾引弓射之矢¶
皆洞貫騎度不能制乃相率還　宋書宗越傳曰夏侯¶
穆擢越為隊主蠻有為宼盜者使越討伐征輒有功家¶
貧無以市馬刀楯歩出單身挺戰衆莫能當每一捷郡¶
将輒賞錢五千因得買馬　宋畧曰寧朔将軍益州刺¶
<pb:KR3k0055_WYG_233-38a>¶
史劉豪少工刀楯勇冠三軍　南史王洪軌傳曰洪軌¶
隨齊髙帝鎮新亭常以身捍矢帝曰我自有盾卿可自¶
防荅曰天下無洪軌何有哉蒼生方亂豈可一日無公¶
帝甚賞之　唐書李宻傳曰宻兵多騎與長槊而北薄¶
山地隘騎迮不得騁世充多短兵盾&KR1483;蹙之宻軍郤¶
又髙麗傳曰李勣圍遼東虜䝉盾以拒士舉長矛舂之¶
　通鑑元紀曰劉國傑討宋降濟及蛇節師出播州境¶
與賊遇戰失利乃令軍士人持一盾而釘其上俟陣合¶
<pb:KR3k0055_WYG_233-38b>¶
即棄盾佯走賊果逐之馬遇盾皆仆國傑鼓噪趨之賊¶
大敗　兵畧纂聞曰陸完討山東盜劉六劉七等賊據¶
山巔矢石雨下副總劉暉等引所部力戰戴盾跽行奪¶
其險賊墜死無算¶
　　盾三¶
原敗敵　陷虜(六韜云陷堅陣敗强敵武翼大樐矛㦸/扶胥七十二具案樐一作櫓大盾也)¶
(釋名云盾遯也跪其後避刃以𨼆遯也大而平者曰吴/魁本出于吴為魁帥者所持也隆者曰須盾本出于蜀)¶
(須所持也或曰羌盾言出于羌也約脅而鄒者曰/陷虜言可以陷破虜敵也今謂之曰露見是也)　扞¶
<pb:KR3k0055_WYG_233-39a>¶
身　贖罪(說文曰盾□也所以扞身蔽目象形管國語/曰桓公問曰齊國寡甲兵為之若何  子對)¶
(曰輕過而移諸甲兵輕罪贖以鞼/盾一戟鞼盾綴革有文如繢也)　蒙伐　犀渠(詩云/俴駟)¶
(孔羣厹矛鋈錞蒙伐有苑虎韔鏤膺傳云蒙討羽也伐/中工也苑文貌箋云蒙龎也討雜也畫雜羽之文於伐)¶
(故曰龎伐楯左傳/注云犀渠  也)　金革　木絡(陶侃表曰奉獻金革/大羌盾五十青陵金)¶
(革盾五十孑釋名曰狹而短者曰孑盾車上/所持者也  小稱也以縫編板謂之木絡)　歩盾¶
木盾(又曰狹而長者曰歩盾歩兵所持與刀相配者/也  又曰以木作之曰木盾皆因所用為名也)¶
犀盾　龍盾(以犀皮作之曰犀/盾  畫龍于盾)　増中瓦　磨鼻(左傳/曰魯)¶
(及齊戰于炊鼻齊子淵捷從泄聲子射之中楯瓦繇朐/汰輈七入者三寸注瓦盾脊朐車軛輈車轅匕矢鏃也)¶
<pb:KR3k0055_WYG_233-39b>¶
(㑹孔帖曰劉禹錫為記室參軍/  出師淮上常磨墨于楯鼻)　木薦　碧綾(漢鼂錯/上言兵)¶
(事曰材官騶發矢道同的則匈奴之革笥木薦弗能支/也孟康注曰木薦以木板作如楯  謝尚餉楊征南書)¶
(曰五尺金㫁頭刀一/口碧綾車中盾一番)　虎頭　馬頭(北史曰後魏蠕蠕/犯塞以任城王雲)¶
(為中軍大都督從獻文討之過大磧雲曰夷狄馬初不/見虎頭盾若令舞盾在前破之必矣帝從之於是相率)¶
(而歌方駕而前大破之獲其兇首/  玉海曰元魏以馬頭盾破蠕蠕)　原時之所寳　物¶
莫能陷(物理論云古有阮師之刀蘇家之□皆為良工/利器時之所寳貴也夫刀者身之寳也□者身)¶
(之衛也案□音伐即盾也或謂之干陷韓子曰/人鬻矛與盾者譽其盾之堅物莫能  也詳矛)　餘竹¶
為盾　編荆為盾(世語云魏武征袁本初治裝餘有數/十斛竹片咸長數寸衆並謂不堪用)¶
<pb:KR3k0055_WYG_233-40a>¶
(太祖意甚惜思所以用之謂可以為竹甲盾而未顯其/言馳使問楊徳祖徳祖應聲而荅與帝意正同衆服其)¶
(辨悟通元晏春秋云皇甫謐年十/七未  經史編荆為盾執枝為戈)　行者蒙盾　敗北¶
蒙盾(魏志云袁紹進臨官渡起土山地道曹公亦于内/作之以相應紹射營中矢如雨下行者皆䝉盾衆)¶
(大懼持異苑云河南褚季野將北伐軍士忽同時倡言/可各  兩盾復相謂曰一人焉用兩為及敗北抛戈棄)¶
(甲兩手各持一/盾蒙首而奔)　鑿齒持盾　虒彌執盾(山海經云羿/與鑿齒戰于)¶
(夀華之野羿持弓矢鑿齒持盾㦸郭璞曰鑿齒人𩔖齒/如鑿長五六寸  左傳云狄虒彌建大車之輪而蒙之)¶
(以甲右執盾左/抜㦸以成一隊)　増擁入軍門　傅于西𤇺(史記項羽/傳曰沛公)¶
(從百餘騎見項王項王即日留沛公與飲亞父令項莊/拔劒舞坐中欲擊沛公樊噲即帶劒擁盾入軍門交㦸)¶
<pb:KR3k0055_WYG_233-40b>¶
(之衛士欲止不内樊噲側其盾以撞衛士仆地噲遂入/  孔帖曰楊炎聖徳頌强弩堅楯齊傅于西烽之亭)¶
　逢萌擲盾　典韋棄盾(後漢逢萌傳曰萌家貧給事/縣為亭長時尉行過亭萌候)¶
(迎拜謁旣而擲盾歎曰大丈夫安能為人役耶遂去之/長安學通春秋經注亭長主捕盜賊故執楯也  魏志)¶
(典韋傳曰太祖與呂布戰相持急太祖募陷陣韋先占/將應募者數千人皆重衣兩鎧棄盾但持長矛撩戰)¶
　韋朗造盾　伯珪煮盾(宋元嘉起居注曰御史中丞/劉損奏風聞前廣州刺史韋)¶
(朗&KR0681;任虐法暴濁是彰於州所造牙盾三十幡朱畫青/綾盾三十五幡請以見事追免朗前所居官  英雄記)¶
(曰公孫伯珪追討邱力居等于管/子城兵乏食馬盡煑弩楯啖食之)　鸞鳥戴盾　刑天¶
舞干(山海經曰開明北有鳯鳥鸞鳥皆戴盾天詞林海/錯曰陶詩精衛銜微木将以填滄海刑  舞干戚)¶
<pb:KR3k0055_WYG_233-41a>¶
(猛志故常在注刑天獸名口中好銜干戚/而舞淵明切齒篡賊故是其一片雄心)　板案𩔖盾¶
　磨盤為盾(潛夫論曰虜或持銅鏡以象兵或負板案/以𩔖盾遑遽擾攘未能相持  兵畧纂聞)¶
(曰隆慶時賊寇界嶺我兵禦之歘東風大作而南角不/戢人爭避之賊乘虚入三十歩許揮僉李文急拔其纛)¶
(大呼曰若輩不随我守南角事寧軍法不貸然随行者/僅百餘人矢如雨莫能立乃取空舎磨盤為楯竪於壘)¶
(旁衆始稍厝足設大砲壕外/連發中百人賊圍解而去)　縛盾以度　蒙盾而渡¶
(唐書哥舒翰傳曰軍爭濟至縛矛盾乗以度喧振天地/賊乗之奔潰畧盡  兵畧纂聞曰傅犮徳沐英征雲南)¶
(與逹里麻阻水而陣将濟師逹里麻驚懼急撤陣後軍/禦之水上軍覺之心動而陣亂英乃拔刀蹙兵以濟士)¶
(有猛而善泅者數百人皆蒙盾而渡/以長刀仰砍岸上軍却我軍畢濟)¶
<pb:KR3k0055_WYG_233-41b>¶
　　盾四¶
増買尚方盾(漢書周亞夫傳曰亞夫子為父買工官尚/方甲盾五百被可以葬者取庸苦之不與)¶
(錢庸知其盜買縣官器怨/而上變告子事連汚亞夫)　銅盾製佛光(王琰寘祥記/曰東海何敬)¶
(叔少而奉佛至泰始中隨湘州刺史劉韞監營浦縣敬/叔時遇有旃檀製以為像像將就而未有光材敬叔意)¶
(願甚懃而營縈無處凴几㣲睡見沙門語敬叔云縣後/何家有一銅楯甚堪像光其人極惜之苦求可得也敬)¶
(叔寤問縣後果有何家因求買楯何氏云實冇此盾甚/愛惜之明府何以得知敬叔具說所夢何氏驚奉以製)¶
(光/)　楯上磨墨(梁荀濟曰大丈夫當/於楯上磨墨作檄)　裂衣包盾(詞林/海錯)¶
(曰輿服雜事楚漢㑹于鴻門項籍圖危髙祖/樊噲聞急乃裂衣包楯戴以為冠排入羽營)　敕去盾¶
<pb:KR3k0055_WYG_233-42a>¶
　鄣(唐書崔義元傳曰義元為婺州刺史睦州女子陳碩/眞反義元發兵自統衆繼之詰朝奮擊左右有以盾)¶
　(鄣者義元曰刺史而有避耶/誰肯死敕去之由是衆為用)¶
　　　盾五¶
　増賦漢揚雄羽獵賦曰賁育之倫蒙盾負羽杖鏌鋤而¶
　羅者以萬計　晉左思吴都賦曰抗神龍之華殿施榮¶
　楯而捷獵(注榮楯嬰以白碧鏤以黄/金狀𩔖龍蛇捷獵次第貌)　又曰家有鶴膝¶
　户有犀渠¶
　原銘漢李尤盾銘曰吴旂魯□戎兵特須進則避刃爰¶
<pb:KR3k0055_WYG_233-42b>¶
　以衛軀¶
　増書後漢張奐與崔子眞書曰僕以元年到任有現兵¶
　二百馬如犃羊矛如錐錟盾如榆葉　陶侃荅慕容瓌¶
　書曰當今揚淮銳勇飛㢘超驥收屈盧必陷之矛集鮫¶
　犀不入之盾¶
　¶
　¶
御定淵鑑𩔖函卷二百二十八¶
