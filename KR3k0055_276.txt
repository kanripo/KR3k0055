# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.581676
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百七十一
<pb:KR3k0055_WYG_276-1a>¶
　欽定四庫全書¶
御定淵鑑𩔖函卷二百七十一¶
　　人部三十(孝祿養/)¶
　　　孝一¶
　原爾雅曰善父母為孝　増釋名曰孝好也愛好父母¶
　如所恱好也　書曰奉先思孝　又曰恪愼克孝　原¶
　詩曰哀哀父母生我劬勞無父何怙無母何恃出則銜¶
　恤入則靡至父兮生我母兮鞠我撫我畜我長我育我¶
<pb:KR3k0055_WYG_276-1b>¶
　顧我復我出入腹我欲報之徳昊天罔極　増又曰明¶
　發不寐有懷二人　原禮記曽子曰孝有三大孝尊親¶
　其次弗辱其下能養　又曰君子生則敬養死則敬享¶
　思終身弗辱也　増又曰父命呼唯而不諾手執業則¶
　投之食在口則吐之走而不趨親老出不易方復不過¶
　時親癠色容不盛此孝子之疏節也父歿而不能讀父¶
　之書手澤存焉耳母歿而杯圈不能飲焉口澤之氣存¶
　焉耳　又曰孝子之有深愛者必有和氣有和氣者必¶
<pb:KR3k0055_WYG_276-2a>¶
有愉色有愉色者必有婉容孝子如執玉如奉盈洞洞¶
然屬屬然如弗勝如將失之　又曰居處不莊非孝也¶
事君不忠非孝也莅官不敬非孝也朋友不信非孝也¶
戰陣無勇非孝也　孝經曰身體髮膚受之父母不敢¶
毁傷孝之始也立身行道揚名於後世以顯父母孝之¶
終也夫孝始於事親中於事君終於立身　又曰夫孝¶
天之經也地之義也民之行也　又曰孝子之事親居¶
則致其敬養則致其樂病則致其憂喪則致其哀祭則¶
<pb:KR3k0055_WYG_276-2b>¶
致其嚴五者備矣然後能事親　毛詩序曰凱風美孝¶
子也　又曰南陔孝子相戒以養也　又曰白華孝子¶
之潔白也　孝經鈎命曰國多孝則風雨時　又曰孝¶
子如醴泉　孝經左契曰孝悌之至通於神明則鳳凰¶
巢　漢書賈誼傳曰過闕則下過廟則趨孝子之道也¶
　延篤𫝊曰仁人之有孝猶四體之有心腹枝葉之有¶
根本　北史孝行論曰塞天地横四海者惟孝而已矣¶
然則孝始愛敬之方終極哀思之道厥亦多緒其心一¶
<pb:KR3k0055_WYG_276-3a>¶
焉若上智秉自然之質中庸有企及之義及其成功其¶
美一也　莊子曰不擇地而安之孝之至也　孔叢子¶
曰於蓼莪見孝子之思養也於四月見孝子之思祭也¶
　小學紺珠曰孝則生福　又曰治身莫先於孝¶
　　孝二¶
増拾遺記曰冀州之西二萬里有孝養之國昔黄帝伐¶
蚩尤除諸凶害獨表此處為孝養之鄉萬國莫不欽仰¶
舜受堯禪其國執玉帛来朝特加賔禮　淮南子曰周¶
<pb:KR3k0055_WYG_276-3b>¶
公之事文王也行無專制事無由己身若不勝衣言若¶
不出口有奉持於文王洞洞屬屬如將不勝如恐失之¶
可謂能子矣　孝經曰孝莫大於嚴父嚴父莫大於配¶
天則周公其人也　尚書王若曰君陳惟爾令徳孝恭¶
惟孝友于兄弟克施有政　詩曰張仲孝友　原孝子¶
傳曰老莱子孝養二親行年七十作嬰兒自娛著五色¶
斒斕衣常取漿上堂跌仆因臥地為小兒啼或弄雛鳥¶
於親側　說苑曰閔子騫早喪母為後母所苦冬月以¶
<pb:KR3k0055_WYG_276-4a>¶
蘆花衣之其所生二子則衣之以綿父令閔子御車體¶
寒失靷父責之閔子不自理父察知之歸謂婦曰我所¶
以娶汝乃為吾子今汝欺我去無留子騫前曰母在一¶
子寒母去三子單其父黙然故曰孝哉閔子騫一言其¶
母還再言三子温　増韓詩外傳曰孔子行聞哭聲甚¶
悲孔子曰驅驅前有賢者至則臯魚也披褐擁鎌哭於¶
道傍孔子避車與之言曰子非有喪者何哭之悲也臯¶
魚曰吾失之三矣吾少好學周流天下而吾親死一失¶
<pb:KR3k0055_WYG_276-4b>¶
也髙尚其志不事庸君而晚無成二失也少失交遊寡¶
於親友三失也樹欲靜而風不息子欲養而親不待徃¶
而不可得見者親也吾請從此辭矣立哭而死孔子曰¶
弟子識之足以誡矣於是門人辭歸而養親者十有三¶
人　原尸子曰曽子每讀喪禮泣下霑襟常以一夕五¶
起視衣之厚薄枕之髙卑　増家語曰子路問於孔子¶
曰昔者由也事二親之時常食藜藿之食為親負米百¶
里之外親歿之後南遊於楚從車百乗積粟萬鍾累茵¶
<pb:KR3k0055_WYG_276-5a>¶
而坐列鼎而食願欲食藜藿為親負米不可復得也枯¶
魚銜索㡬何不蠧二親之壽忽若過隙孔子曰由也事¶
親可謂生事盡力死事盡思也　禮記曰樂正子春下¶
堂而傷其足數月不出猶有憂色門弟子曰夫子之足¶
瘳矣數月不出猶有憂色何也樂正子春曰父母全而¶
生之子全而歸之故君子頃(音/跬)歩而不敢忘孝也今余¶
忘孝之道是以有憂色也　原說苑曰韓伯瑜有過其¶
母笞之泣其母曰他日未嘗泣今何泣對曰他日得笞¶
<pb:KR3k0055_WYG_276-5b>¶
未嘗不痛今母之力不能痛是以憂也　漢書刑法志¶
曰齊太倉令淳于意有罪當刑少女緹縈涕泣隨父到¶
長安上書曰妾父為吏齊中皆稱㢘平今坐法當刑妾¶
乞沒為官婢以贖父罪文帝詔免意罪并除肉刑　増¶
萬石君傳曰萬石君歸老於家長子建為即中令建老¶
白首萬石君尚無恙每五日洗沐歸謁親入子舍竊問¶
侍者取親中帬厠牏(音/投)身自澣洗(師古曰中帬若今言/中衣厠牏者近身之)¶
(小衫若今/汗衫也)復與侍者不敢令萬石君知以為常　原金¶
<pb:KR3k0055_WYG_276-6a>¶
日磾傳曰日磾母敎誨兩子甚有法度上聞而嘉之母¶
病死詔圗畫於甘泉宫署曰休屠王閼氏日磾每見畫¶
常拜之涕泣　東觀漢記曰光武時長沙義士古初父¶
喪未葬鄰人火起及初舍棺不可移初冒火伏棺上俄¶
而火滅　増孔奮傳曰奮事母孝謹雖為儉約奉養極¶
求珍膳躬率妻子同甘菜茹　江革傳曰革遭亂負母¶
逃難數遇賊革輒涕泣求哀言有老母辭氣愿款賊是¶
以不忍犯之建武末年與母歸鄉里每至歲時縣當案¶
<pb:KR3k0055_WYG_276-6b>¶
比革以母老不欲揺動自在轅中輓車不用牛馬鄉里¶
稱之曰江巨孝　原東觀漢記曰黄香舉孝㢘為郡五¶
官貧無奴僕香躬執勤苦盡心供養冬無被袴而親極¶
滋味暑即扇枕寒即以身温席　汝南先賢傳曰薛苞¶
好學篤行喪母以至孝聞父娶後妻而憎苞分之令出¶
苞日夜號泣不能去至被毆杖不得已廬於舍外旦入¶
而洒埽父怒又逐之乃廬於里門晨昏不廢積歳餘父¶
母慙而還之　續漢書曰申屠蟠九歳喪父哀毁過禮¶
<pb:KR3k0055_WYG_276-7a>¶
服除不進酒肉十餘年每忌日輒三日不食　郭林宗¶
别傳曰茅容耕於野避雨樹下衆皆夷踞相對獨容危¶
坐愈恭林宗見而竒之與言因請寓宿旣而日夕容殺¶
雞為饌林宗謂為已設既而以供其母自以菜蔬共客¶
同飯林宗起拜曰卿賢乎哉　東觀漢記曰趙咨性至¶
孝躬率子孫耕農為養盜常夜徃劫之咨恐母驚懼乃¶
先至門迎盜因請為設食謝曰老母八十疾病須養居¶
貧朝夕無儲乞少置衣糧妻子餘物一無所惜諸盜皆¶
<pb:KR3k0055_WYG_276-7b>¶
慙歎跪曰所犯無狀干暴賢者言畢奔出　増蘇氏家¶
語曰漢蔡邕性篤孝母滯病三年自非寒暑節變未嘗¶
解襟帶不寢寐者十旬　捜神記曰董永東漢末家貧¶
傭耕以養其父父歿貸錢於里之冨人裴氏許身為奴¶
以償所貸得錢五千營葬葬畢忽道遇一婦人求為永¶
妻永與俱詣錢主遂織絹於裴氏織三百縑以償一月¶
而畢辭永去乃曰我天之織女縁君至孝天帝令我助¶
君償債言訖凌空而去　原蕭廣濟孝子傳曰東漢末¶
<pb:KR3k0055_WYG_276-8a>¶
媯皓父昆被劾入臺皓年十六髠頭詣闕通章不省號¶
不飲食懷石腰中詣公卿輒出石置地叩頭流血覆面¶
莫不傷懷遂奏理昆罪　増魏志髙柔傳曰時制吏遭¶
大喪百日後皆給役有司徒吏解𢎞遭父喪後有軍事¶
受勅當行以疾病為辭詔怒曰汝非曽閔何言毁邪促¶
收考竟柔見𢎞信甚羸劣奏陳其事宜加寛貸帝乃詔¶
曰孝哉𢎞也其原之　晉夏方傳曰方家遭疫癘父母¶
伯叔羣從死者十三人方年十四夜則號哭晝則負土¶
<pb:KR3k0055_WYG_276-8b>¶
十有七載葬送得畢　許孜傳曰孜立宅墓次烝烝朝¶
夕奉亡如存鷹雉棲其梁簷鹿與猛獸擾其庭圃交頸¶
同遊不相搏噬　原桑虞傳曰虞年十四喪父毁瘠日¶
以米百粒糝藜藿其姊諭自抑割虞曰藜藿雜米足以¶
勝哀　増王裒傳曰裒讀詩至哀哀父母生我劬勞未¶
嘗不三復流涕門人為廢蓼莪之篇　王延傳曰延事¶
親夏扇枕席冬以身温被隆冬盛寒體無全衣而親極¶
滋味晝則傭賃夜則誦書　原荀氏家傳曰晉荀顗(或/作)¶
<pb:KR3k0055_WYG_276-9a>¶
(瑜/)年踰耳順而母年九十色養烝烝以孝聞在喪憔悴¶
貌不可識若嬰孺之號哀動傍人　増晉書曰王戎母¶
喪飲酒食肉而容貌毁悴和嶠父喪禮法自持而哀毁¶
不踰於戎嶠生孝戎死孝　原宗躬孝子傳曰吳坦之¶
隠之兄也母𦵏之夕設九飯祭坦之每臨一祭輒號慟¶
斷絶至七祭嘔血而死　續捜神記曰吳猛性至孝小¶
兒時隨父母臥夏月多蚊䖟而終不揺扇云懼蚊䖟去¶
我及父母也　晉中興書曰吳隱之遭母喪哀毁過禮¶
<pb:KR3k0055_WYG_276-9b>¶
與太常韓康伯鄰居隱之每哭康伯母輟事流涕悲不¶
自勝　増殷仲堪傳曰仲堪父病積年衣不解帶躬學¶
醫術䆒其精妙遂眇一目居喪哀毁以孝聞又父常患¶
耳聦聞牀下蟻動謂之牛鬭孝武聞其事而不知其人¶
偶以問仲堪仲堪流涕而對曰臣進退維谷　原師覺¶
授孝子傳曰晉程曽年七歳喪母哀號哭泣不異成人¶
祖母憐之嚼肉以食覺有味便吐去　何子平傳曰子¶
平事母至孝為揚州從事月俸得白米輒貨市粟麥人¶
<pb:KR3k0055_WYG_276-10a>¶
或問之荅曰尊老在東不辦常得米何容獨食白粲母¶
喪年將六十有孺子之慕晝夜號叫暑避清凉冬不衣¶
絮　増南史裴子野傳曰子野居喪每至墓所草為之¶
枯白兔白鳩馴擾其間　丘傑傳曰傑十四遭喪以熟¶
菜有味不嘗於口歳餘忽夢見母曰汝噉生菜遇蝦蟇¶
毒靈牀前有三丸藥可取服之傑驚起果得藥服之下¶
蝌斗子數升　謝貞傳曰貞七嵗時祖母阮氏苦風眩¶
每發便一二日不能飲食貞見祖母不食亦不食親族¶
<pb:KR3k0055_WYG_276-10b>¶
莫不竒之十四丁父艱號哀頓地絶而復蘇　司馬暠¶
傳曰暠字文昇年十二丁内艱哀慕過禮毁瘠骨立服¶
闋以姻戚子弟預入問訊梁武帝見其羸疾歎息久之¶
字其小字謂其父子産曰昨見羅兒面顔憔悴使人惻¶
然便是不墜家風為有子矣　魏書趙琰傳曰琰以不¶
得葬二親時節不受子孫慶賀年踰耳順而孝思彌篤¶
斷諸滋味食麥而已　蕭祗傳曰祗子放隨父至鄴祗¶
卒放居喪以孝聞所居廬舍前有二慈烏來集各據一¶
<pb:KR3k0055_WYG_276-11a>¶
樹為巢自午以前馴庭飲啄午後更不下樹每臨時舒¶
翅悲鳴全似哀泣時以為至孝之感　北周陸通傳曰¶
通父政性至孝其母吳人好食魚北土魚少政求之常¶
苦難後宅側忽有泉出而有魚遂得以供膳時人以孝¶
感所致因謂其泉為孝魚泉　隋李顯達傳曰顯達父¶
喪水漿不入口者七日鬢髪墮落形體枯憔遂至滅性¶
　薛濬傳曰濬母亡歸𦵏時值隆冬衰絰徒跣冒犯霜¶
雪行五百里足凍墮指瘡血流離　田翼傳曰母臥疾¶
<pb:KR3k0055_WYG_276-11b>¶
翼親易燥濕母食則食母不食亦不食　李徳饒傳曰¶
徳饒性至孝父母寢疾輒終日不食十旬不解衣及居¶
憂水漿不入口五日哀慟嘔血數升及送𦵏㑹仲冬積¶
雪行四十餘里單衰徒跣號踊幾絶㑹𦵏者千餘人莫¶
不為之流涕後甘露降於庭樹有鳩巢其廬納言楊達¶
巡省河北詣廬弔慰之因改所居村為孝敬村里為和¶
順里　劉徳威傳曰徳威子審理少喪母為祖母元所¶
養元輒疾病必親煮藥嘗而後進元曰兒孝通神明吾¶
<pb:KR3k0055_WYG_276-12a>¶
一顧念病輒間　唐竇抗傳曰抗侍父病束帶五旬不¶
弛居喪哀癯過常母䘚數號絶　鄭善果傳曰善果父¶
誠周大將軍開封縣公討尉遲迥戰死善果方九歳以¶
死事子襲爵家人為其幼弗告也及受詔號慟不自勝¶
　李迥秀傳曰迥秀母少賤妻常詈媵婢母聞不樂迥¶
秀即出其妻或問之荅曰娶婦要欲事姑茍違顔色何¶
可留　唐書段秀實傳曰秀實六歳母疾病不勺飲至¶
七日病間乃肯食時號孝童　崔璵傳曰諸崔自咸通¶
<pb:KR3k0055_WYG_276-12b>¶
後有名歴臺閣藩鎭者數十人天下推士族之冠始其¶
曽王母長孫夫人春秋髙無齒祖母唐事姑孝每旦乳¶
姑一日病召長幼言吾無以報婦願後子孫皆若爾孝¶
世謂崔氏昌大有所本云　宋王仁鎬傳曰鎬拜節度¶
使省其父祖之墓周視松檟涕泗嗚咽謂所親曰仲由¶
以為不如負米之樂信矣　張齊賢傳曰太宗命齊賢¶
知定州以母老不願徃尋丁内艱水漿不入口者七日¶
自是日啖粥一器終喪不食酒肉蔬果　顧忻傳曰忻¶
<pb:KR3k0055_WYG_276-13a>¶
以母病葷腥不入口者十載雞初鳴具冠帶率妻子詣¶
母之室問所欲五十年未嘗離母左右　成象傳曰象¶
事父母以孝聞號泣營𦵏聞者悽愴未嘗食肉衣帛或¶
贈之亦不受虎豹環廬而臥象無怖色燕百餘集廬中¶
禾生墓側吐九穗逺近目為成孝子　杜誼傳曰誼父¶
母喪卜𦵏徒跣負土為墳徃來十餘里日渡塘間泥水¶
沒骭雖大雨雪未嘗少止手足皸裂流血以漆塗之每¶
覆一畚必三繞墳而號然後去　支漸傳曰漸年七十¶
<pb:KR3k0055_WYG_276-13b>¶
持母喪蓬首垢面三時號泣白蛇貍兔擾其傍白雀白¶
烏日集於壟木五色雀萬餘回翔悲鳴若助哀者　遼¶
史耶律安圖傳曰耶律安圖幼若成人居父喪哀毁過¶
禮見者傷之太祖屢加慰諭嘗曰此兒必為令器及長¶
事母至孝以父死非罪未𦵏不預宴樂　金史陳顔傳¶
曰顔父光仕宋調壽陽尉未赴值金兵取汴光病圍城¶
中顔間關渡河往省其父因扶疾北歸光家奴誣告光¶
殺人光繋獄搒掠不能勝因自誣服顔請代死太守哀¶
<pb:KR3k0055_WYG_276-14a>¶
之未敢決㑹帥至郡以其狀白帥曰此真孝子也兩釋¶
之　元史蕭道壽傳曰道壽母年八十餘事養盡禮夫¶
婦親侍櫛沐必俟母食而後退食母寢而後就寢出必¶
告許乃敢出母或怒欲罰之道壽自進杖伏地而受母¶
命起乃起起後再拜謝色喜乃退　布延蘇逹勒黙哷¶
氏傳曰父喪晝夜悲號有飛鳥翔集墳土湧起　劉通¶
傳曰母目失明通誓斷酒肉禱之三十年不懈年八十¶
五目忽復明　湯霖傳曰霖母病熱思氷時天大暑求¶
<pb:KR3k0055_WYG_276-14b>¶
之不得號呼累日池中忽聞戛戛有聲拭淚視之乃氷¶
澌也奉母疾愈　輟耕録曰陶明元母病心痛痛則拍¶
張跳躅嚙牀簀衾褥醫莫能愈明元搯心嚼舌以代母¶
痛一日禱於神將割一臠為湯劑引刀欲下忽有鄰童¶
自外躍入叱曰毋自損我天醫也明元伏地乞哀童子¶
取案上筆書十數字於几面擲筆仆地視其書藥方也¶
鄰兒醒叩之無所知遂如其方治之母終身痛不再舉¶
　明一統志曰洪武時顧仲禮事母至孝遇嵗凶負母¶
<pb:KR3k0055_WYG_276-15a>¶
就養他郡七年始歸見蝗起食其田苖仲禮泣曰吾將¶
何以為養乎俄疾風蝗盡去苗得不傷　明蔡遷傳略¶
曰合肥陳文者早喪父奉母至孝元季挈家歸太祖積¶
官都督僉事卒封東海侯諡孝勇明臣得諡孝者文一¶
人而已　洪武實録曰河南舞陽縣民周炳事母焦氏¶
至孝常病篤炳呼天禱神求以身代遂愈後復病痢思¶
食獐肉炳求之不得忽一獐入其家即以供母母病復¶
差人以為孝感所致請表其門曰孝行　宋濂危孝子¶
<pb:KR3k0055_WYG_276-15b>¶
傳曰危貞昉父孝先坐法謫役貞昉以身願代上從之¶
貞昉乃解儒衣易短製欣然就役然質體尫弱不勝負¶
任之苦越七月病䘚　陳繼傳略曰繼奉母至孝有司¶
上其事使御史㢘之繼方隨母行灌母飲以壺漿拜而¶
後飲帝聞嗟異府縣交薦以母老辭不就永樂中舉孝¶
行仍旌其母曰貞節　儲福傳略曰福殉靖難妻范與¶
其母韓營地𦵏之范時年二十居貧奉姑甚謹每哭其¶
夫則走山谷中大號不欲聞之姑也一日范澣衣澗邊¶
<pb:KR3k0055_WYG_276-16a>¶
見草可織席因取之鬻以養姑姑年七十餘卒營𦵏廬¶
墓傍年八十餘卒卒後席草不復生　劉文煥傳略曰¶
文煥早䘮父奉母至孝躬自築墳哀毁骨立嘗鑿墓傍¶
不數尺泉湧出味且甘洌人呼為孝子泉¶
　　孝三¶
原循陔　倚門(束廣㣲補亡詩南陔孝子相戒以飬也/循彼南陔言采其蘭  師覺授孝子傳)¶
(趙狥幼有孝性年五六歳時得甘美之物未嘗敢獨食/必先以哺父出輙待還而後食過時不還則倚門啼以)¶
(俟/父)　嗣服　繼志(詩媚兹一人應侯順德永言孝思昭/哉嗣服  禮記武王周公其達孝矣)¶
<pb:KR3k0055_WYG_276-16b>¶
(乎善繼人之志/善述人之事)　驢鳴　鶴呌(後漢戴良傳良字叔鸞/母憙驢鳴良常學之以)¶
(娛樂焉憙音虛計反至晉吳隠之傳隠之執䘮過/禮家貧無人鳴鼓每  哭臨之時常有雙鶴警叫)　先¶
意　察色(禮記曾子曰孝者先意承志諭父母於道能/東觀漢記汝郁字叔異年五歳母患病不)¶
(飯食郁常抱持啼不肯飲食母憐之強為餐飯欺言已/愈郁察母顔色不平輙復不食宗親共異之因字曰叔)¶
(異/)　錫𩔖　奉先(詩孝子不匱永錫爾/𩔖  書奉先思孝)　心動　目開¶
(後漢書蔡順字君仲少孤飬母常出求薪有客卒至母/望順不還乃嚙指順心動棄薪走歸  白帖盛彦母王)¶
(氏因疾失明彦不應辟召母病久婢使數見捶撻婢忿/恨俟彦行取蠐螬炙飴之母食以為美然疑是異物藏)¶
(以示彦彦見之抱母慟哭/絶而復蘇目豁然即開)　增分椹　抱柰(合璧事𩔖/漢蔡順事)¶
<pb:KR3k0055_WYG_276-17a>¶
(母至孝王莽末歳荒拾椹以異器盛之赤睂見而問之/焉曰黑者味甘奉母赤者味酸自食賊義其孝乃以米)¶
(肉遺之守晉書王祥性至孝有丹柰結/實母命  之每風雨祥輙抱樹而泣)　禪窟　鹹鄉¶
(北史皇甫遐遭後母䘮負土為墳復於墓南作一禪窟/隂雨則穿窟晴霽則營墓  拾遺記郅奇居䘮盡禮以)¶
(淚浸地即醎/俗謂之醎鄉)　原德無加　行莫大(孝經聖人之徳無/以加於孝乎  又)¶
(人之行莫/大于孝)　赤烏巢門　白兔逰墓(華陽國志呉順飬/母赤烏巢門  白)¶
(帖後漢方儲幼䘮父事母母/終負土成墳白兔游其下)　増羅威進果　殷惲持¶
𤓰(陸徹廣州先賢傳羅威字德仁八歳䘮父事母至孝/耕耘為業勤身苦體以奉供飬令召署門下吏不就)¶
(將母遁避隠居増城縣界令還復舊居朝暮供侍異果/珍味随時進前也  蕭廣濟孝子傳殷惲七歳䘮父哀)¶
<pb:KR3k0055_WYG_276-17b>¶
(號毁憔不為戲㺯得𤓰果可/啖之物懷持進母未嘗先食)　陳紀畫像　丁蘭圗形¶
(海内先賢傳陳紀字元方實之子也至徳絶俗才達過/人烝烝色飬不離左右豫州刺史嘉其至行表上尚書)¶
(畫像百城以勵風俗焉形孫盛逸士傳丁蘭少䘮考妣/不及供飬乃刻木為親  事之若生朝夕定省鄰人張)¶
(叔妻從蘭妻有所借蘭妻跪拜木人木人不恱不以借/之叔醉疾來誶罵木人以杖敲其頭蘭還即奮劍殺張)¶
(叔吏捕蘭蘭辭木人去木人見蘭為之垂淚郡/縣嘉其至孝通於神明遂上之圗其形於雲臺)　春氣¶
夏木　地義天經(孝經左契孝子之瀰身也猶春氣之/澹澹也又漢荀爽傳漢為火德火生)¶
(於木木盛於火故其徳為孝注曰火木之子夏火之位/木至夏而盛故為孝  孝經夫孝天之經也地之義也)¶
　烏棲冠上　泉湧舍傍(家語曽子至孝三足烏棲其/冠  漢書姜詩母好江水詩)¶
<pb:KR3k0055_WYG_276-18a>¶
(子因逺汲溺死詩妻恐姑哀傷不敢言/舍側忽有泉湧味如江水並雙鯉同出)　身先鍼灸¶
食不鹽酥(梁庾沙彌傳母劉病篤晨夕侍側衣不觧帶/或應鍼灸以身先試  唐元徳秀傳徳秀少)¶
(孤事母孝舉進士不忍去左右自負母/入京既擢用母亡食不鹽酥藉無茵褥)　髮皆秃落¶
綿定竒温(梁荀匠傳匠居䘮三年足不出户自括髮不/復櫛沐髪皆秃落哭無時聲盡則繼之以血)¶
(絮世說晉朱百年母以冬月亡衣無絮百年自此不衣/  帛時就孔思逺宿思逺以卧具覆之覺即引去謂思)¶
(逺曰綿定竒温因流涕/悲慟思逺亦為感泣)　蒲萄不舉　雕胡自生(唐陳/叔達)¶
(傳達為納言常賜食得蒲萄不舉唐髙祖問之對曰臣/母病渴常求不能致臣願奉之帝曰卿有母遺乎因賜)¶
(之子西京雜記顧翔少失父事母至孝母嗜雕胡飯常/率  女躬自采擷家近太湖湖中忽自生雕胡遂得以)¶
<pb:KR3k0055_WYG_276-18b>¶
(飬/)　二燈照墓　一石依舟(録異記隂元之父葬後墓/前常有二燈來照至明乃)¶
(息飲一統志漢隗相母惡江邉水不潔必得江心水乃/就  相以舟汲之患流急後江心忽湧出一石舟乃可)¶
(依人以/為孝感)　有若成人　必為佳器(北齊書袁聿修七歳/遭䘮居處禮度有若)¶
(成人匍晉書韋忠䘮父哀慕毁悴杖而後起司空裴秀/弔之  匐號訴哀慟感人秀出而告人曰此子長大必)¶
(為佳/器)　病從指入　酒向足流(稗史唐崔渾性至孝母/嘗有疾渾跪請病授已)¶
(有頃覺病從指入俄而遍身母所苦遂愈直孝苑唐賈/直言父道沖代宗時以泄禁中事賜鴆死  言白中使)¶
(請自執器以飲父中使然之直言既持杯自/飲立盡酒忽從左足出具奏父得流南海)　憂無此¶
弟　願得為兄(唐岑文本傳文本弟文昭任校書即多/交輕薄帝謂文本曰卿弟多過朕將出)¶
<pb:KR3k0055_WYG_276-19a>¶
(之文本泣曰臣少孤母所鍾念者弟也不欲離左右今/若出外母必憂無此弟是無老母也  孝苑李密䀻呉)¶
(呉主與羣臣論寧為人弟密曰願為人/兄呉主曰何為宻曰為兄供奉之日長)　帷車袖劍¶
乗馬逐鹿(三國志魏龎淯外祖父趙安為同縣人李夀/所殺淯母娥親自傷父讎不報乃帷車袖劍)¶
(白日刺夀都亭前訖徐詣縣顔色不變曰父讎已報請/就戮㑹赦得免州郡賛歎勒石表閭  陳書呉明徹幼)¶
(孤性至孝感父樹墳塋未修家貧無以取給乃勤力耕/種時亢旱苗枯明徹每至田中號泣居數日有自田還)¶
(者云苗已更生及徃如言秋而大獲足充𦵏用時有伊/氏者善占墓謂其兄曰君𦵏日必有乗白馬逐鹿者經)¶
(墳此是最小孝子大貴之徴至/時果騐明徹即樹之最小子也)　特遺二婢　加賜一¶
雞(晉書祖納性至孝少孤貧常自炊㸑以飬母王敦聞/之遺其二婢  元史特克甫四歳與叔父奈曼入見)¶
<pb:KR3k0055_WYG_276-19b>¶
(帝方食雞以賜特克特克捧而不食帝/問之對曰將以遺母帝竒之加賜一雞)　晨午分膳¶
朝暮送粥(孝苑宋陸時雍補郡學生念母兄時不給詔/掌膳曰吾日飯不盡餐願撤一膳遺母自以)¶
(一膳分為晨午不後漢樊儵傳儵事後母至孝及母卒/哀思過禮毁病  自支世祖常遣中黄門朝墓送饘粥)¶
　廬棲小鳥　門帶長蛇(魏書王崇母亡晝夜哭泣有/一小鳥素質黒眸形大如雀)¶
(棲於崇廬朝夕不去門陶潛孝傳殷陶年十二以孝稱/邅父䘮有長蛇帶其  舉家奔走陶以柩在獨居廬不)¶
(動/)　操瓶湧泉　種𤓰辦𦵏(拾遺記曹曽慕曾參之行/時亢旱井池皆竭母思甘)¶
(清之水曾跪而操瓶則井泉自湧清美於常兄南史韓/靈敏傳靈敏早孤與兄靈珍家貧無以營𦵏  弟共種)¶
(𤓰半畆朝採𤓰子暮便/復生以此遂辦𦵏事)　約不敢違　啼非為痛(晉陶/侃傳)¶
<pb:KR3k0055_WYG_276-20a>¶
(侃每飲酒有定限常歡有餘而限已竭殷洪源勸更少/進侃悽懷良久曰少年曾有酒失亡親見約故不敢踰)¶
(問世說新語范宣年八歳後園挑菜誤傷指大啼人/  痛也荅曰非為痛身體髮膚不敢毁傷是以啼耳)¶
鳥常銜火　馬暫輟芻(拾遺記郅竒居䘮所居去墓百/里每夜行常有飛鳥銜火夾之)¶
(登山濟水雖夜如晝之明也哭蘓氏家語魏程堅/母䘮哀號櫪下有馬每聞堅  輒淚出暫輟芻草)　必¶
先母老　不逮親存(宋史賈黄中出知襄州自言母老/乞留京因改知澶州辭之日太宗)¶
(謂侍臣曰黄中母有賢德年七十餘未覺老朕每與語/甚明辨而黄中終日憂懼必先其母老矣  韓詩外傳)¶
(曾子事詳/後禄飬二)　相戒勿犯　令視為法(隋華秋傳秋家貧/傭賃為飬其母母)¶
(終負土成墳大業初調狐皮郡縣大獵有兔奔入秋廬/中匿秋膝下郡縣嘉其孝感以聞詔表其門閭後羣盜)¶
<pb:KR3k0055_WYG_276-20b>¶
(起常徃來廬之左右咸相戒曰勿犯孝子鄉必宋史趙/君錫登進士第以親故不願仕父良規每出  扶植上)¶
(下雜立僕御中常從謁文彦博彦博異/其容止問而知之語諸子令視以為法)　樹為之枯¶
斧不可拔(晉紀王褒父殁後於墓側旦夕攀柏悲號涕/泣著樹樹為之枯  元史石明三母為虎所)¶
(害乃礪巨斧盡砍殺虎明三亦死立/不仆張目如生斧在手牢不可㧞)　不知是女　何¶
用生男(獨異志古有女木蘭者代其父從征身備戎裝/凡十二年無知之者又古樂府木蘭行云不知)¶
(木蘭是女即/  下詳孝二)　讃諦為首　考叔稱純(孝苑唐王讃諦/少䘮親培土成)¶
(墳二十年不脫衰麻黜陟使韋稹奏劍南孝/子十六人讃諦為首  左傳潁考叔純孝也)　橘懷三¶
箇　梅放一枝(人物志陸績年六歳於九江見袁術術/出橘績懐遺母唐詩橘懐三箇去  稗)¶
<pb:KR3k0055_WYG_276-21a>¶
(史龍廣寒事母至孝六月一日其母夀誕初啓北牖舉/夀觴忽梅花一枝入牖香色絶佳人以孝梅稱之士大)¶
(夫各贈/以詩)　風吹即倒　籠負為安(北齊書崔悛傳崔仲/文弟子約五歳䘮父)¶
(不肯食肉後䘮母哀毁骨立人曰崔九作孝風吹即倒/  三國鮑出傳興平中三輔亂出兄弟五人與母客南)¶
(陽建安五年闗中始開出北歸而其母不能行兄弟欲/共輿之出以乗車歴山危險不如負之為安乃以籠盛)¶
(其母獨自負/之到鄉里)　踐地避石　叩氷召鱗(山堂肆考宋徐/積以父諱石平)¶
(生不用石器遇石避而不踐冬晉史孝友傳王延叩氷/而召鱗又本傳母卜氏嘗盛  思生魚延循汾叩凌而)¶
(哭忽有魚/湧出水上)　惟噉麥粥　不食羊肝(北齊書徐孝克所/生母欲粳米為粥)¶
(不能常辦母亡之後孝克遂常噉麥有遺粳米者孝克/對而悲泣終身不復食之  北史辛少雍有孝行為祖)¶
<pb:KR3k0055_WYG_276-21b>¶
(紹先所愛紹先性嗜羊肝嘗呼少雍/共食及紹先卒少雍終身不食肝)　樹下拜果　山¶
中問藤(稗史宋淳熈時江州民謝生母老病以夏月思/生柑不啻饑渴謝家有小園種此果乃夜拜樹)¶
(下膝為之穿裂詰旦已纍纍結丹實數顆食之病遂瘳/  又齊雁門觧叔謙母疾夜於庭中祈福聞空中云得)¶
(丁公藤為酒便差訪醫無識者乃﨑嶇求訪至宜都境/遥見山中老翁伐木問其所用荅曰此丁公藤治風尤)¶
(騐并示其/漬酒之法)　一月卧氷　三年泣血(元史田噶珠父病/禱於天袒卧氷上)¶
(一月年禮記髙子臯執親之䘮泣/血三  未嘗見齒君子以為難)　不書官紙　常立¶
屏風(晉阮孝緒傳孝緒十餘歳隨父為湘州從事不書/官紙以成父之清白  蘇氏家語杜陵蕭彪為巴)¶
(郡太守以父老歸供飬父有/客常立屏風後自應使命)　執經隴畔　舉手輿中¶
<pb:KR3k0055_WYG_276-22a>¶
(後漢孫期傳期家貧事母至孝牧豕奉飬從學者皆執/經隴畔以隨之  漢韓延夀傳延夀常出臨上車騎吏)¶
(一人後至勅功曹議罰還至府門門卒當車願有所言/曰今旦明府早駕久駐未出騎吏父來至府門不敢入)¶
(騎吏聞之趨走出謁適會明府登車以敬父而見罰得/無虧大化乎延夀舉手輿中曰微子太守不自知過)¶
　受脯不食　納屨以行(吕氏春秋趙宣孟將之絳見/骩桑之下有卧餓人宣孟與)¶
(脯二朐拜受之不敢食問其故曰臣有母持以遺之宣/孟更賜之二脯遂去注骩古委字也  宋書謝㬭生母)¶
(郭氏病晨昏温凊勤容戚顔未嘗暫改母疾畏驚一/家尊卑感㬭至性咸納屨行屏氣語如此者十餘年)¶
歸非所願　眠亦不安(元史陳韶孫父冽以罪流肇州/韶孫年十歳號泣隨父道過遼)¶
(陽平章托爾楚見而閿之語曰天子寛仁罰弗及嗣我返/汝故鄉汝願乎對曰既不能以身代父當死生以之歸)¶
<pb:KR3k0055_WYG_276-22b>¶
(非所願勸南史宋袁君正數歳父疾晝夜/專侍人  暫休曰官既未差眠亦不安)　山分復合¶
　指墮更生(元李忠傳忠事母至孝大德七年地大震/郇保山移所遇居民廬舍皆摧壓傾圯將)¶
(近忠家其山分而為二行五十餘歩復合忠家獨免脚/大唐新語孟景休丁母憂哀毁滅性及𦵏跣而履霜)¶
(指皆墮既而/復生如初)　畫扇留篋　滴淚裂甎(南史張敷生而/母亡數歳便有)¶
(感慕之色求母遺物惟有一畫扇每至感思輒開/篋流涕  明紀虞讙父殁淚滴浸甎甎為碎裂)　羣¶
烏助泣　一犬隨號(張氏家乗明成化時華亭張溥字/兩山以孝義聞父母暨祖母三䘮)¶
(相繼溥晝夜哀泣有羣烏喧集庭樹以血和淚賦三挽/哀𠂻詩一時名公題咏成帙傳於世溥遂終身不服紅)¶
(紫家隋書翟普林父母俱終哀毁滅/性  有一犬若普林哀臨犬亦悲號)　國名扶老　縣¶
<pb:KR3k0055_WYG_276-23a>¶
號烏傷(王嘉拾遺記燕昭王八年扶盧國來朝渡玉河/萬里方至云其國中山川無惡禽獸水不揚波)¶
(風不折木人皆夀三百歳咸知孝讓死𦵏於野外以香/木靈芝瘞掩其尸閭里弔送號哭之聲動於林谷河源)¶
(為之流止春木為之改色居䘮水漿不入於口至死者/骨為塵埃然後乃食大禹隨山導川乃旌其地為扶老)¶
(純孝之國所宋劉敬叔異苑顔烏以純孝著後有羣烏/銜鼓集顔  居之村烏口皆傷一境以為顔至孝遂名)¶
(縣為烏傷王莽改/為孝烏以彰其行)　私置木主　陽舉水漿(明楊士竒/傳士竒母)¶
(改適每祭先不令士竒與士竒怪而問母母告以故士/竒年六歳悲愴不已乃私置三木主祀於别室早必焚)¶
(香拜跪勸又虞讙傳讙父歿水漿不/入口母  之陽為一舉母入即引去)　跪受丹書字¶
持歸紫石英(稗史齊蕭叡明母患病積年叡明晝夜祈/禱忽有一人以石函授之曰此能治太夫)¶
<pb:KR3k0055_WYG_276-23b>¶
(人病叡明跪而受之忽然不見以函奉母中惟三寸絹/丹書為日月字母病即愈  北史梁彦先七歳時父遇)¶
(篤疾醫云餌五石可愈時求紫石英不得彦先憂悴/不知所為忽於園中見一物怪而持歸即紫石英也)¶
一夕髮盡白　三年味不甘(元郭道卿傳郭庭煒為建/寧路平準行用庫使辭歸)¶
(侍飬父道卿嘗病疝危甚庭煒憂悴一夕髮盡白沐北/史辛紹先有至性丁父憂三年口不甘味頭不櫛  髪)¶
(遂落/盡)　弄雛老萊子　鎭石枯桑君(孝子傳老萊子事/詳孝二  孝苑羊)¶
(淑偉母常有疾淑偉中夜祈禱忽有人在樹下自稱枯/桑君曰若母無患時令泄氣在亥可西南求白石鎮之)¶
(言訖不見明/日如言而愈)　哀罷鄰人社　榮逥宰相班(三國志魏/王修年七)¶
(歳䘮母母於社日亡來歳鄰人舉社修感念母哀甚鄰/人聞之為之罷社  合璧事類唐懿宗誕日宴慈仁寺)¶
<pb:KR3k0055_WYG_276-24a>¶
(宰相趙隠侍母以安輿臨觀他相率百/官拜恩於廷廻班候夫人搢紳榮之)　未嘗易衣櫛¶
髮　仍然擁笏垂魚(一統志明王中性至孝母殁旦夕/哭奠未嘗櫛髮易衣洪武間表其)¶
(門而孝苑唐曹成王臯遭誣在治念其母太妃老將/驚  戚出則囚服就辨入則擁笏垂魚坦施自若)¶
孟宗哭而冬笋出　劉殷泣而霜堇生(白帖孟宗後母/好笋令宗冬月)¶
(求之宗入竹林慟哭笋為之出哭晉書劉殷祖母盛/冬思堇殷年九歳乃於澤中慟  祝地便有堇生焉)¶
劉茂飬親竭兹筋力　孔嵩傭卒變乃姓名(後漢書劉/茂少孤獨)¶
(與母居家貧以筋力致飬孝行著於鄉里街孔/嵩家貧親老乃變姓名傭為新野縣阿里  卒)　明年¶
對芋嗚咽難勝　今日聞筝悲哀頓絶(說郛鮮于文宗/七歳䘮父父以)¶
<pb:KR3k0055_WYG_276-24b>¶
(種芋時亡明年對芋嗚咽如此終身頓南史張稷所生/母少執筝伎母殁聞兄彈筝聲悲痛  絶遂終身不復)¶
(聼/筝)　孔門髙弟見益母而思　王氏諸生廢蓼莪之詠¶
(毛詩注疏王風中谷有蓷陸璣云韓詩及三蒼皆云/益母也曽子見益母而感  晉書王裒事詳孝二)¶
成溝渠而注地慘矣娥金　縁旛竿以上天冤哉青血¶
(孝苑李娥父吴大帝時為鐡官冶以鑄軍噐一夕煉金/竭爐而金不出呉令耗折官物即坐斬娥年十五遂自)¶
(投爐中於是金液沸溢塞爐而下遂成溝渠注二十里/所收金億萬計  王紹孝子傳周青許同郡周少君少)¶
(君病未獲成禮而終青徃為婦十餘年公姑勸令改嫁/青誓以匪石後公姑自殺姑女告青殺害被誣刑于市)¶
(青謂監刑者曰願樹長竿白旛不殺/公姑者血上天血乃縁旛竿上天)　溪虎山龍之異¶
<pb:KR3k0055_WYG_276-25a>¶
𩔖亦助號聲　黄衣紅帕之神人恍聞告語(録異記資/州人隂元)¶
(之父殁於墓六時臨哭常有溪龍山虎助其號聲絶元/史王荐傳荐父疾甚禱於天願減已年益父夀父  而)¶
(復甦告人曰適恍惚見神人黄衣紅帕首語我曰汝/子孝上帝命錫汝十二齡疾遂愈後果十二年而卒)¶
大人未見豈容冬李之先嘗　童子何悲為有桑林之¶
可𦵏(南史梁王僧孺年五歳有餽其父冬李先以一與/之僧孺不受曰大人未見不容先嘗  周書裴俠)¶
(年十三遭父䘮哀毁若成人將擇𦵏地空中有人曰童/子何悲𦵏于桑東封公侯俠宅側有大桑林因𦵏焉)¶
　薛舍人淚流磐石祖徳難忘　陶黄門哭抱染衣慈¶
容莫覩(新唐書薛收子元超為中書舍人省中有磐石/乃祖道衡為侍即時常據以草制元超每見輒)¶
<pb:KR3k0055_WYG_276-25b>¶
(泫然流涕染五代新說梁陶黄門季直五歳䘮/母母在時  衣于外贖歸抱之號泣聞者酸感)　上帝¶
賜七年之粟竊幸非虛　太尉驚五歳之兒乃能如是¶
(晉書劉殷至孝夢西籬下有粟寤而掘之得粟十五鍾/名曰七年粟百石以賜孝子劉殷  元史郭格根傳格)¶
(根父寧守大良平宋將史太尉來攻陷大良平全家被/俘太尉將殺寕格根請曰勿殺我父當殺我太尉驚問)¶
(曰是兒㡬歳耶寕曰五歳曰五歳兒能/如是吾當全汝家命由是寕家得還)¶
　　孝四¶
原盡歡(禮記子路曰傷哉貧也生無以為飬死無以/為禮也孔子曰啜菽飲水盡其歡斯之謂孝)¶
増舜草(梁任昉述異記舜/草今之孝草也)　白鳩即(捜神記鄭𢎞遷臨/淮太守郡民徐憲)¶
<pb:KR3k0055_WYG_276-26a>¶
(在䘮致哀有白鳩巢門側𢎞/舉為孝㢘朝廷稱為白鳩即)　越燒他舍(後漢書蔡順/母終未𦵏里)¶
(中災火偪其舍順伏棺/號哭火遂越燒他舍)　執骸而殁(陶潛孝傳㢘範者/京兆人也少孤十)¶
(五入蜀迎父䘮遇石船覆範執骸而殁船人/救之僅免於死遂以䘮歸注執骸一作抱棺)　桑枝得¶
藥(人物志漢夏侯訢侍母疾衣不觧帶者數年一日忽/夢其父告之曰天帝憐汝至孝賜以仙藥在室後桑)¶
(枝上訢驚起徃視果/得藥進之母病立愈)　惟在諸君(三國志魏司馬芝避/亂荆州於魯陽山遇)¶
(賊同行者皆棄老弱走芝獨坐守老母賊至以刄臨芝/芝叩頭曰母老惟在諸君賊曰此孝子也殺之不義遂)¶
(得免/害)　烏為銜壤(徐廣孝子傳巴郡文壤母死兄弟二/人營𦵏不用僮僕之力𦵏之日羣烏)¶
(數千銜土壤/助以成墳)　金鎞療目(北史張元傳元祖䘮明元恒/憂泣後讀藥師經見盲者得)¶
<pb:KR3k0055_WYG_276-26b>¶
(視之言遂請七僧燃七燈七日七夜轉藥師經願祖目/見明經七日其夜夢一老翁以金鎞療其祖目越三日)¶
(祖目/果明)　游先白母(五代史王殷事母以孝聞欲與人遊/必先白母母所不可者未嘗先徃)¶
　車不能升(孝苑梁蕭鈞所生母貴人卒居䘮盡禮服/闋訊問武帝尫羸骨立登車三上不能升)¶
(而止典籤以聞武帝即/幸鈞邸見之愴然還)　何謂不多(南史庾子輿五歳/讀孝經手不釋卷)¶
(或曰此書文句不多何用自苦/荅曰孝者徳之本何謂不多)　水退瞿塘(世說庾子/輿父卒官)¶
(巴西奉䘮歸至巴東秋水猶壯子輿撫心長叫其夜水/忽減退既渡水壯如舊時人為之語曰灔澦如襆本不)¶
(通瞿塘水/退為庾公)　白鶴雙下(南史庾域有孝行母好鶴唳/域孜孜營求一日雙鶴來下)¶
盜共舉輿(唐書牛徽父蔚避地於梁徽與子扶籃輿歴/閣路盜撃其首持輿不息拜曰親老而疾幸)¶
<pb:KR3k0055_WYG_276-27a>¶
(母駭驚及前谷又逢盜輒相語/曰此孝子也共舉輿舍之家)　烏來候哭(後周書宗/懔遭母䘮)¶
(哭輒嘔血两旬之内絶而復甦者三有羣/烏數千來集廬舍候哭而來哭止而去)　藥似竹根¶
(南史劉靈哲母病祈禱惋摯夢黄衣老人與藥曰取療/母及覺藥在枕間食之果差藥似竹根種於齋前葉似)¶
(蔦/茈)　祝鳩有性(左傳郯子曰吾髙祖少皥摯之立也鳳/鳥適至故以鳥名官祝鳩氏司徒也注)¶
(祝鳩雎鳩也其性孝故/以名司徒主教民之官)　須待姨差(齊書髙帝第十一/子鈞年五歳所生)¶
(區貴人病便加慘悴左右依常以/五色䬳飴之不肯食曰須待姨差)　自飲其清(金史劉/煥傳宋)¶
(末起兵城中乏食煥尚幼煑糠□/而食之自飲其清者以醲厚供母)　卿過季偉(南史樂/頤之傳)¶
(庾杲之常往候樂頤之頤之為設食惟枯魚菜葅杲之/曰我不能食此母聞之自出常膳魚羮數種杲之曰卿)¶
<pb:KR3k0055_WYG_276-27b>¶
(過於茅季偉顧/我非郭林宗)　跪讀父書(吳書顧愷每得父書/灑埽几席跪而讀之)　樝¶
不比棃(南史張敷小名樝父卲小名梨宋文帝戲之曰/樝何如梨敷曰梨是百果之宗樝何敢比所居)¶
(名孝/張里)　鳩雀巢樹(唐書張九齡遷中書侍即以母䘮觧/毁不勝哀有紫芝産座側白鳩白雀)¶
(巢於/家樹)　楊梅三實(南史王虛之母䘮盡哀/庭中楊梅隆冬三實)　屋夜有光¶
(徐廣孝子傳王靈之䘮父母二十/年鹽酢不入其口所住屋夜有光)　花有根䰅(梁吳均/齊春秋)¶
(晉安王蕭子懋七歳時母阮淑媛常病篤請僧行道有/獻蓮花供佛者衆僧以銅瓶盛水花更鮮子懋流涕禮)¶
(佛誓曰若使阿姨獲祐願齋竟花如故七日齋畢花/更鮮紅視罌中稍有根䰅阮病尋差世稱其孝感)¶
火留神許字(輟耕録唐鄭潛曜母寢疾潜曜不靧面刺/血為書請諸神丐以身代火書而神許二)¶
<pb:KR3k0055_WYG_276-28a>¶
(字獨不化/翼曰母愈)　雷雨不霑臥地(元王庸傳庸母卒哀毁㡬/絶露處墓前一夕雷雨暴)¶
(至鄰人持寢具徃欲蔽之見/庸所坐卧之地獨不霑濕)　事母如事將軍(宋周暉/清波雜)¶
(志大將王緒令軍中無得以老弱自隨違者斬王潮兄/弟獨扶其母緒命斬其母三子曰潮等事母如事將軍)¶
(既殺其母請先母死將/士共為之請乃舍之)¶
　　孝五¶
原詩魏王粲思親詩曰穆穆顯妣德音徽止思齊先姑¶
志侔姜姒躬此勞瘁鞠予小子小子之生遭世罔寧烈¶
考勤時從之于征奄遘不造隠憂是嬰咨子靡及退守¶
<pb:KR3k0055_WYG_276-28b>¶
祧祊　增嵇康思親詩曰奈何愁兮愁無聊恒惻惻兮¶
心若抽愁奈何兮悲思多情鬱結兮不可化奄失恃兮¶
孤㷀㷀内自悼兮啼失聲思報德兮邈已絶感鞠育兮¶
情剥裂嗟母兄兮永潛藏想形容兮内摧傷感陽春兮¶
思慈親欲一見兮路無因望南山兮發哀歎感几杖兮¶
涕汍瀾念疇昔兮母兄在心逸豫兮夀四海忽已逝兮¶
不可追心窮約兮但有悲上空堂兮廓無依覩遺物兮¶
心崩摧中夜號兮當告誰獨抆淚兮抱哀戚日逺邁兮¶
<pb:KR3k0055_WYG_276-29a>¶
思予心戀所生兮淚不禁慈母没兮誰與驕願自憐兮¶
心忉忉訴蒼天兮天不聞淚如雨兮歎青雲欲棄憂兮¶
尋復來痛隠隠兮不可裁　原晉束晳補亡詩曰循彼¶
南陔言採其蘭眷戀庭幃心不遑安彼其之子罔或遊¶
盤循彼南陔厥草油油彼其之子色思其柔眷戀庭幃¶
心不遑留馨爾夕膳潔爾晨羞有獺有獺在河之涘淩¶
波赴汨噬魴捕鯉嗷嗷林烏受哺於子飬優敬薄惟禽¶
之似勗增爾䖍以介丕祉其二章曰白華朱萼被於幽¶
<pb:KR3k0055_WYG_276-29b>¶
薄粲粲門子如磨如錯終晨三省匪惰其恪白華絳趺¶
在陵之陬蒨蒨士子涅而不渝竭誠盡敬亹亹忘劬白¶
華元足在丘之曲堂堂處子無營無欲鮮侔晨葩莫之¶
㸃辱　孫綽表哀詩曰天地之德曰生生之所恃者親¶
親存則歡泰情盡親亡則哀悴理極故老萊婆娑於膝¶
下曾閔泣血於終年哀悼之思至矣自然之性篤矣余¶
以薄祜夙遭閔凶越在九齡嚴考即世未及志學過庭¶
無聞天覆既淪俯憑坤厚殖根外氏賴以成訓然以不¶
<pb:KR3k0055_WYG_276-30a>¶
才不能負荷仁妣𢎞母儀之徳邁榮寒之操雕琢固頑¶
勉以道義庻㡬砥礪犬馬之報豈悟一朝復見孤棄上¶
天極禍怨痛莫訴皆由惡積咎深不能通感自丁荼毒¶
載離寒暑茵帷塵寂棟宇寥怳仰悲軌迹長自矜悼不¶
勝哀號作詩一首敢冒諒闇之譏以申罔極之痛詩曰¶
茫茫太極賦授理殊咨生不辰仁考夙徂微微沖弱眇¶
眇偏孤叩心昊蒼痛貫黄墟肅我以義鞠我以仁嚴邁¶
商風恩洽陽春昔聞鄒母勤教善分懿矣慈妣曠世齊¶
<pb:KR3k0055_WYG_276-30b>¶
運嗟余小子譬彼土糞俯愧陋質仰忝髙訓悠悠元運¶
四氣錯序自我酷痛載離寒暑寥寥空堂寂寂響戸塵¶
蒙几筵風生棟宇感昔有恃望晨遲顔婉戀懐袖極願¶
盡歡奈何慈妣歸體幽埏酷矣痛深剖髓摧肝　增晉¶
傅咸孝經詩曰立身行道始於事親上下無怨不惡于¶
人孝無終始不離其身三者備矣以臨其民　明太祖¶
思親歌曰苑中髙樹枝葉雲上有慈烏乳雛勤雛翎少¶
乾呼教飛騰翔啞啞朝與昏有時力及隨飛去有時不¶
<pb:KR3k0055_WYG_276-31a>¶
及枝内存呼來呼去翎羽硬萬里長風两翼振父母雙¶
飛緊相隨雛知反哺天性真吾思昔日微庶民苦哉憔¶
悴堂上親歔歔欷欷夢寐心不泯人而不如鳥乎將何¶
伸¶
原賦魏曹植懐親賦曰濟陽南澤有先帝故營遂停馬¶
住駕造斯賦焉獵平原而南騖覩先帝之舊營歩壁壘¶
之常制識旌旄之所停在官曹之典列心髣髴於平生¶
迴驥首而永逝赴修塗以尋逺情眷眷而顧懐魂須㬰¶
<pb:KR3k0055_WYG_276-31b>¶
而九反　晉陸機祖德賦曰咨時文之懿祖膺降神之¶
靈曜栖九德以𢎞道振風烈以增劭彼劉公之矯矯固¶
雲網之逸禽既憑形以傲物諒傅翼而栖林伊我公之¶
秀武思無幽而弗昶形鮮烈於懷霜澤温惠乎挾纊收¶
希世之洪㨗固山谷而為量西夏坦其無塵帝命赫而¶
大壯登具瞻於太階濯長纓乎天漢觧戎衣以髙揖正¶
端冕而大觀戢靈武於既曜恢時文於未煥騰絶風以¶
逸騖庶遐蹤於公旦　増宋謝靈運孝感賦曰舉髙檣¶
<pb:KR3k0055_WYG_276-32a>¶
於楊潭眇投迹於炎州貫廬江之長路出彭蠡而南浮¶
於時月孟節季歳亦告暨離鄉眷壤改時懷氣戀丘墳¶
而縈心憶桑梓而零淚孟積雪而抽笋王斲氷以鱠鮮¶
荑柔葉於枯木起春波於寒川顧微心之庸褊謝精靈¶
於昭晰擁永慕而莫從曾遐感而靡徹　原梁武帝孝¶
思賦曰念過隙之倏忽悲逝川之不停踐霜露而悽愴¶
懷燧穀而涕零仲由念枯魚而永慕虞丘感風樹而長¶
悲雖一志(一作/至)而捨生奉二親而何期至如獻歳發揮¶
<pb:KR3k0055_WYG_276-32b>¶
春日載陽木散百花草列衆芳對樂時而無歡乃觸目¶
而感傷朱眀啓節白日朝臨木低甘果樹接青隂不娱¶
恱於懷抱惟罔極而纒心寒氷已結寒條已折旅鴈鳴¶
而哀哀朔風鼓而烈烈無一息而緩念與四時而長切¶
蒹葭蒼蒼白露為霜凉氣入衣淒風動裳心無迫而自¶
切情不觸而獨傷靈蛇銜珠以酬徳慈烏返哺以報親¶
在蟲鳥其猶爾況三才之令人¶
增詔漢宣帝詔曰道民以孝則天下順今百姓或遭衰¶
<pb:KR3k0055_WYG_276-33a>¶
絰凶災而吏繇事(顔師古注曰繇讀/曰徭事謂役使之)使不得𦵏傷孝子¶
之心朕甚憐之自今諸有大父母父母䘮者勿繇事使¶
得收殮送終盡其子道　北周田德懋丁父艱哀毁骨¶
立上聞而嘉之賜璽書曰皇帝諭德懋知在窮疚哀毁¶
過禮倚閭墓所負土成墳朕孝理天下思𢎞名教復與¶
汝通家情義素重有聞孝感嘉歎兼深春日暄和氣力¶
何似宜自抑割以禮自存也并詔表其門閭¶
增表晉李密陳情表曰臣以險釁夙遭閔凶生孩六月¶
<pb:KR3k0055_WYG_276-33b>¶
慈父見背行年四歳舅奪母志祖母劉愍臣孤弱躬親¶
撫飬臣少多疾病九歳不行零丁辛苦至於成立既無¶
叔伯終鮮兄弟門衰祚薄晚有兒息外無朞功彊近之¶
親内無應門五尺之童㷀㷀孑立形影相弔而劉早嬰¶
疾病常在牀蓐臣侍湯藥未嘗廢離自奉聖朝沐浴清¶
化前太守臣逵察臣孝㢘後刺史臣榮舉臣秀才臣以¶
供飬無主辭不赴命明詔特下拜臣即中尋蒙國恩除¶
臣洗馬猥以微賤當侍東宫非臣隕首所能上報臣具¶
<pb:KR3k0055_WYG_276-34a>¶
以表聞辭不就職詔書切峻責臣逋慢郡縣逼迫催臣¶
上道州司臨門急於星火臣欲奉詔奔馳則劉病日篤¶
茍狥私情則告訴不許臣之進退實為狼狽伏惟聖朝¶
以孝治天下凡在故老猶蒙矜恤況臣孤苦尫羸之極¶
且臣少事偽朝歴職即署本圗宦達不矜名節今臣亡¶
國賤俘至微至陋猥䝉㧞擢寵命殊私豈敢盤桓有所¶
希冀但以劉日薄西山氣息奄奄人命危淺朝不慮夕¶
臣無祖母無以至今日祖母無臣無以終餘年母孫二¶
<pb:KR3k0055_WYG_276-34b>¶
人更相為命是以私情區區不敢棄逺臣密今年四十¶
有四祖母劉今年九十有六是臣盡節於陛下之日長¶
而報劉之日短也烏鳥私情願乞終飬臣之辛苦非但¶
蜀之人士及二州牧伯之所明知皇天后土實所共鑒¶
伏願陛下矜愍愚誠聽臣微志庶劉僥倖保卒餘年臣¶
生當隕首死當結草臣不勝怖懼之情謹拜表以聞¶
增序晉書孝友傳前序曰大矣哉孝之為德也分渾元¶
而立體道貫三靈資品彚以順名功苞萬象用之於國¶
<pb:KR3k0055_WYG_276-35a>¶
動天地而降休徴行之於家感鬼神而昭景福若乃博¶
施備物尊仁安義柔色順顔怡怡盡樂撃鮮就飬亹亹¶
忘劬集苞思藝黍之勤循陔有採蘭之詠事親之道也¶
屬屬如在哀哀罔極棄薪流慟銜索興嗟洒風樹以隤¶
心頫寒泉而沫泣追逺之情也審徳筮仕正務移官居¶
髙匪危在醜無爭協修身以匡化懷履氷而砥節立身¶
之行也是以閔曾翼翼遵六教而緝貞規蔡董烝烝𢎞¶
七體而垂令迹亦有至誠上感明祗下賛郭巨致錫金¶
<pb:KR3k0055_WYG_276-35b>¶
之慶陽雍摽蒔玉之祉烏馴丹羽巢叔和之室鹿呈白¶
毳擾功文之廬然則因彼孝慈而生友悌理在兼綜義¶
歸一揆　原梁元帝孝德傳序曰夫天經地義聖人不¶
加原始要終莫踰孝道能使甘泉自湧鄰火不焚地出¶
黄金天降神女感通之至良有可稱¶
原頌漢蔡邕祖德頌曰昔我烈祖暨於予考世載孝友¶
重以明徳率禮莫違是以靈祗降之休瑞兔馴擾以昭¶
其仁木連理以象其義斯乃祖禰之遺靈盛德之所貺¶
<pb:KR3k0055_WYG_276-36a>¶
也豈是童蒙孤稚所克任哉穆穆我祖世篤其仁其德¶
克明惟懿惟醇宣慈惠和無競伊人巖巖我考莅之以¶
莊增崇丕顯克構其堂是用祚之休徴惟光厥徴伊何¶
於昭于今園有甘棠别榦同心墳有馴兔宅我柏林神¶
不可誣偽不可加析薪之業畏不克荷矧貪靈貺以為¶
已華惟余小子豈不是欲于有先功匪榮伊辱¶
原贊晉夏侯湛閔子騫贊曰聖既擬天賢亦希聖烝烝¶
子騫立體中正干禄辭親事親盡敬勉心景迹擢辭流¶
<pb:KR3k0055_WYG_276-36b>¶
詠　梁元帝孝德傳天性篇贊曰生之育之長之畜之¶
顧我復我荅施何時欲報之德不可方思㳙塵之孝河¶
海之慈廢書歎息泣下漣洏¶
增銘明西蜀劉瑞孝娥井銘曰天柱臲日為月禍忠烈¶
姦檜孽娥痛父冤冤莫泄赴井抱瓶泉化血血如霓(音/涅)¶
憤如鐡曹江之娥符爾節噫嘻井可竭名不可竭(娥岳/飛女)¶
(也/)¶
　　禄養一¶
<pb:KR3k0055_WYG_276-37a>¶
增韓詩外傳曾子曰吾初為吏禄不及釜尚忺忺而喜¶
者非以為多也樂其逮親也既没之後吾嘗南遊於楚¶
得尊官焉堂髙九仭車常百乗然猶北面而涕泣者非¶
為賤也悲不逮吾親也故任重道逺者不擇地而息家¶
貧親老者不擇官而仕　前漢翟方進傳曰方進為丞¶
相封髙陵侯食邑千戸而後母尚在方進内行修飾供¶
養甚篤　後漢賈逵傳曰逵與班固並校祕書母常有¶
疾帝欲加賜以校書例多特以錢二十萬使潁陽侯馬¶
<pb:KR3k0055_WYG_276-37b>¶
防與之謂防曰賈逵母病此子無人事於外(謂不廣/交通也)屢¶
空則從孤竹之子於首陽矣　謝承後漢書曰周盤字¶
堅伯家貧養母儉薄不充誦詩至汝墳之章慨然而歎¶
乃觧韋帶就孝㢘之舉　吳魯肅傳曰孫權貴重肅賜¶
肅母衣服幃帳居處雜物富擬其舊　晉何琦傳曰琦¶
事母常患甘鮮不贍乃為郡主簿察孝㢘除即中以𨕖¶
補宣城涇縣令及丁母憂服闋慨然歎曰所以出身仕¶
者非謂有尺寸之能以効智力實利微禄私展供飬一¶
<pb:KR3k0055_WYG_276-38a>¶
旦㷀然無復怙恃豈可復以朽鈍之質塵黷清朝哉於¶
是飬志衡門不交人事　南史薛濬傳曰帝聞濬事母¶
孝以其母老賜輿服几杖四時珍味當時榮之　梁書¶
謝朏傳曰明帝徴朏為侍中中書令不應遣諸子還都¶
獨與母寄居郡西郭明帝詔加優禮賜牀帳褥席給以¶
卿禄　劉之遴傳曰之遴除南郡太守武帝謂之曰卿¶
母年髙故令卿錦衣還鄉盡榮飬之適　徐孝克傳曰¶
孝克為國子祭酒每侍宴無所食噉至席散當其前膳¶
<pb:KR3k0055_WYG_276-38b>¶
羞損減帝宻記以問中書舍人管斌斌伺之見孝克取¶
珍果納紳帶中知其以遺母也啓聞宣帝嗟歎良久勅¶
自今有宴孝克前饌並許將還餉母　陳何子平傳曰¶
子平除海虞令禄惟供母不及妻子人疑其儉薄子平¶
曰希禄本以飬親不在為已問者慚而退　孝苑曰隋¶
費冠卿登第後母殁遂廬墓終身歎曰得禄而親不在¶
何以禄為再詔不起　說苑曰唐岑文本起自孤生致¶
位宰相故其居處卑陋無茵褥帷帟而事母獨以盡飬¶
<pb:KR3k0055_WYG_276-39a>¶
聞　人物志曰唐丘為事繼母孝嘗有靈芝生堂歴官¶
至太子右庶子及致仕年八十餘而母無恙給以俸禄¶
之半　宋史王萬傳曰帝以萬母老家貧賜新㑹五十¶
貫田五百畝以膳其家　張巨源傳曰源弟偘事母至¶
孝帝賜其母粟帛　元史博囉哈雅傳曰博囉哈雅性¶
至孝友造大宅於燕京自輝和爾國迎母來居事之得禄¶
不入私室　語林曰明太祖行後苑見巢鵲哺雛曰禽¶
獸且爾況人乎令羣臣親老者歸飬¶
<pb:KR3k0055_WYG_276-39b>¶
　　禄飬二¶
原牲飬　烏哺(孝經日用三牲之飬子白/帖嗷嗷林烏受哺於)　捧檄喜¶
列鼎思(後漢書廬江毛義家貧以孝行稱張奉慕其名/往候之而府檄適至以義為守令義捧檄入喜)¶
(動顔色奉心賤之及義母死服終舉賢良公車徴遂不/至奉乃歎曰賢者不可測昔日之喜為親也  家語子)¶
(路事詳/孝二)　將吏拜迎　公卿上夀(魏志張遼屯合肥時/遼母至屯遼出迎所)¶
(督諸軍將吏皆羅拜道側觀者榮之遷後漢張酺傳酺/為太尉雖在公位父嘗歸田里酺每  職輒一詣京師)¶
(適㑹歳節公卿罷朝俱/詣酺府奉酒上夀極歡)　拜來王導　賀有孫權(白帖/虞潭)¶
(母孫氏訓潭忠義後蘓峻反潭有功拜武昌侯太夫人/加金章紫綬立飬堂於家王導以下皆拜  吳志顧雍)¶
<pb:KR3k0055_WYG_276-40a>¶
(為尚書令迎母於吳既至/權臨賀之親拜其母於庭)　增求兼京兆　不擇南州¶
(唐書姜公輔以母老無飬求為京兆户曹叅軍親唐/岑參送張子尉南海詩不擇南州尉髙堂有老)¶
笑不對䇿　泣以投書(宋史尹和靖少孤奉母陳氏以/居嘗應舉發䇿有殺元祐黨人)¶
(議笑曰是尚可以干禄乎不對而出告于伊川曰焞不/復應進士舉矣伊川曰子有母在歸告其母母曰意汝)¶
(以善飬乃禄飬邪先晉書緱氏令初到縣趙至年十三/與母同觀母曰汝  世本非㣲賤世亂流離遂為士伍)¶
(耳爾後能如此否至感母言詣師受業聞父耕叱牛聲/投書而泣師怪問之至曰吾小未能榮飬使老父不免)¶
(勤/苦)　百口必均　二親無恙(新唐書裴向能以學問持/門户内外親戚百餘口俸)¶
(禄必均世稱其孝存唐李邕撰郭元振/行状唐宰相二親  者惟元振一人)　三釡偏樂¶
<pb:KR3k0055_WYG_276-40b>¶
一鍾亦榮(莊子寓言曾子曰吾及親仕三釡而心樂後/仕三千鍾不洎吾心悲注曰洎謂不及親也)¶
(一唐韋應物送周少府詩/  鍾信榮禄可以展歡忻)　乃為主簿　遂改連州(晉/書)¶
(何琦十歳䘮父事母朝夕色飬嘗患甘㫖不贍乃為郡/主簿  因話録唐憲宗以柳宗元為柳州刺史劉禹錫)¶
(為播州刺史栁以劉須侍親播州最為惡處請以栁州/換上不許宰相對曰禹錫有老親上曰但要與惡郡豈)¶
(繋母在裴度進曰陛下方侍太后不合發此言上有/愧色既而語左右曰裴度終愛我切遂改授連州)¶
手詔存問　中使迎還(山堂肆考宋張齊賢拜中書門/下平章事母孫氏年八十封晉)¶
(國太夫人太宗歎其福夀有令子賜手詔存問使合璧/事𩔖陸贄為中書舍人母韋氏在江東帝遣中  迎還)¶
　留飲上饌　對客侍立(語林明張倫官太原知府歸/省郡守過候父留與飲倫持)¶
<pb:KR3k0055_WYG_276-41a>¶
(榼上饌鞠躬待命如童子饌既具即退立廡下郡守固/請倫退守不敢當父謝曰幸君侯過敝廬老夫主之吾)¶
(兒特將酒耳第澠水燕談宋陳省華三子堯叟堯佐堯/咨皆進士及  省華與燕國夫人馮氏俱康寧堯叟知)¶
(樞宻次子直史館少子知制誥毎對客命三子侍立/客不自安省華曰學生侍立常也士大夫以為榮)¶
不脫朝服　未嘗君羮(北齊書趙隐字彦深三歳母便/孀居家人欲改適之傅氏自誓)¶
(以死至五歳傅氏謂之曰家貧汝小何以能濟彦深泣/曰天若哀矜兒大當報恩傅氏對之流涕及彦深拜太)¶
(常卿還不脫朝服入見母子相泣封宜陽國太妃食左/傳潁考叔為潁谷封人有獻于鄭莊公莊公賜之  食)¶
(舍肉公問之對曰小人有母皆嘗小/人之食矣未嘗君之羮請以遺之)　傍無几杖　侍¶
皆青紫(後漢書胡廣傳廣年已八十而心力克壯為太/傅繼母在堂朝夕瞻省傍無几杖言不稱老)¶
<pb:KR3k0055_WYG_276-41b>¶
(又耿弇傳弇父況疾兄/弟六人皆垂青紫省侍)　忍令若曹樂　將為父母榮¶
(事文𩔖聚宋范文正公為參政時告諸子曰我貧時與/汝母飬吾親汝母躬執㸑而吾親甘旨未甞充也今而)¶
(得厚禄欲以飬親親不在矣汝母亦已早世吾所恨者/忍令若曹享冨貴之樂於是俸賜常均於族人并置義)¶
(田宅云以唐韓愈文集歐陽詹閩人也父母老矣捨朝/夕之飬  來京師其心將必有得而歸為父母榮也)¶
　仲山改官南都　巨源特給日契(明紀王問字仲山/舉進士為户曹主)¶
(政念父年髙求便飬改南兵曹日晉書山濤傳帝以濤/母老辭職清儉無以供飬特給  契加賜牀帳茵褥禮)¶
(秩崇重時/莫與比)¶
　　禄飬三¶
<pb:KR3k0055_WYG_276-42a>¶
增求補外職(孝苑宋何麗天宦㳺中都久未得歸賦懷/親十三篇如毛詩體隨表上進以求補外)¶
(朝廷嘉其志詔嶺/南逺官皆許迎飬)　與家人齒(新唐書崔彦昭雖宰相/侍母膳與家人齒順色)¶
(柔聲在左右無/違士人多其孝)　矍然起就(宋歐陽修撰石曼卿墓表/真宗推恩三舉進士皆補)¶
(奉職曼卿初不肯就張文節公素竒之/謂曰母老乃擇禄耶曼卿矍然起就之)　特為作殿(三/國)¶
(志張遼傳黄初二年遼朝洛陽宫文帝引遼㑹建始殿/親問破吳意狀帝太息顧左右曰此亦古之召虎也為)¶
(起第舍又特/為遼母作殿)　及今為榮(合璧事𩔖趙康靖公槩㑹郊/祀當進階封且任一子京官)¶
(公乞以封母郡太君宰相謂公曰方為學士擬封不當/矣公曰母年八十二朝夕不可期願及今以為榮許之)¶
(遂以/為例)　升堂慶母(又曰趙隐輔政他宰相/及百官皆升堂慶母)　士艷其榮¶
<pb:KR3k0055_WYG_276-42b>¶
(唐蕭嵩傳嵩請老修蒔園區優㳺自怡家饒財而子華/為工部郎衡以尚主位三品就養年踰八十士皆艷其)¶
(榮/)　求為知院官(彚苑許康佐苦家貧母老求為知院/官人譏其不擇禄及母䘮已除凡辟)¶
(命皆不肯就人/皆知其為親屈)　侍左右如褐衣(唐書蕭俛母韋氏俛/雖宰相侍左右如褐)¶
(衣/時)¶
　　禄飬四¶
增詩唐杜甫賀陽城郡王衞伯玉太夫人恩加鄧國太¶
夫人詩曰衞幕銜恩重潘輿送喜頻濟時瞻上將錫號¶
戴慈親冨貴當如此尊榮邁等倫郡依封土舊國與大¶
<pb:KR3k0055_WYG_276-43a>¶
名新紫誥鸞迴紙清朝燕賀人逺傳冬笋味更覺綵衣¶
春奕葉班姑史芬芳孟母鄰義方兼有訓詞翰两如神¶
委曲承顔體鶱飛報主身可憐忠與孝雙美畫麒麟¶
岑參送李賔客荆南迎親詩曰迎親辭望苑恩詔下儲¶
闈昨見雙魚去今㸔駟馬歸驛帆湘水闊客舍楚山稀¶
手把黄香扇身披萊子衣鵲隨金印喜烏傍板輿飛勝¶
作東征賦還家滿路輝　白居易送崔使君侍親赴任¶
詩曰連持使節歴專城獨賀崔侯最慶榮烏府一抛霜¶
<pb:KR3k0055_WYG_276-43b>¶
簡去朱輪四從板輿行發時正許沙鷗送到日方乗竹¶
馬迎惟慮郡齋賔友少一杯春酒共誰傾¶
增書隋薛濬與弟書曰自釋褐登朝於兹二十三年矣¶
雖官非聞達禄喜逮親庶保期頥得終色飬¶
增序後漢孝友列傳序曰孔子曰夫孝莫大於嚴父嚴¶
父莫大於配天則周公其人也子路曰傷哉貧也生無¶
以飬死無以𦵏子曰啜菽飲水孝也夫鐘鼔非樂云之¶
本而器不可去三牲非致孝之主而飬不可廢存器而¶
<pb:KR3k0055_WYG_276-44a>¶
　亡本樂之遁也調器以和聲樂之成也崇養以傷行孝¶
　之累也修已以致祿養之大也故言能大養則周公之¶
　祀致四海之祭言以義養則仲由之菽甘於東鄰之牲¶
　夫患水菽之薄干禄以求養者是以耻禄親也存誠以¶
　盡行孝積而禄厚者此能以義養也¶
　¶
　¶
　¶
<pb:KR3k0055_WYG_276-44b>¶
　¶
　¶
　¶
　¶
　¶
　¶
　¶
御定淵鑑𩔖函卷二百七十一¶
