# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.640094
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR3k0055_WYG_190-1a>¶
　欽定四庫全書¶
御定淵鑑𩔖函卷一百八十五¶
　　樂部二(歌/)¶
　　　歌一¶
　原釋名曰人聲曰歌歌者柯也所歌之言是其質也以¶
　聲吟詠有上下如草木之有柯葉　說文曰詠歌也從¶
　言永聲也　又曰詠詩曰歌獨歌謂之謡謳齊歌也¶
　増蒼頡篇曰哇謳也　　爾雅曰聲比於琴瑟曰歌徒¶
<pb:KR3k0055_WYG_190-1b>¶
　歌曰謡亦謂之咢(謂無絲竹之/𩔖獨歌之)　蔡邕月令章句曰歌¶
　者樂之聲也　韓詩章句曰有章曲曰歌無章曲曰謡¶
　　増玉海曰樂辭曰詩詩聲曰歌　原梁元帝纂要曰¶
　齊歌曰謳吴歌曰歈楚歌曰艶滛歌曰哇又有清歌髙¶
　歌安歌緩歌長歌浩歌雅歌酣歌怨歌勞歌(韓詩曰飢/者歌食勞)¶
　(者歌/事)振旅而歌曰凱歌堂上奏樂而歌曰登歌亦曰升¶
　歌　増郊廟所歌唐曲曰和宋曲曰安遼參用之金曲¶
　曰寜元曲曰成間襲宋金之舊明曲亦曰和又有鐃歌¶
<pb:KR3k0055_WYG_190-2a>¶
鞞歌正歌法歌房中歌燕享歌(並見山堂肆考及/正續文獻通考)　原¶
古之善歌者有咸黒秦青薛談韓娥王豹綿駒瓠梁魯¶
人虞公李延年　増唐貞元中有田順曽為宫中御史¶
娘子元和長慶以來有李貞信米嘉榮何戡陳意奴武¶
宗以降有陳幼竒南不嫌羅寵咸通中有陳彦暉　原¶
古歌曲有陽陵白露朝日魚麗白水白雲江南陽春淮¶
南駕辨渌水　増古歌録有空侯謡俗遊春坐愁秋思¶
幽居　古樂府有燕歌行艶歌行長歌行(魏武/帝作)朝歌行¶
<pb:KR3k0055_WYG_190-2b>¶
怨歌行前緩聲歌行擢歌行鞠歌行放歌行短歌行蔡¶
歌行陳歌行　又有豫章行吴趨行東門行善㢤行㑹¶
吟行君子行從軍行苦寒行苦熱行猛虎行美女篇名¶
都篇白馬篇　原毛詩序曰情動於中而形於言言之¶
不足故嗟歎之嗟歎之不足故詠歌之　増詩肆于時¶
夏箋云樂歌之大者稱夏　原尚書曰詩言志歌永言¶
(永長也/長言之)　虞書曰九功惟序九序惟歌(六府三事之功/有次序皆可歌)¶
(樂乃徳政/之致也)勸之以九歌俾勿壞(歌以勸之使致勿/壞在此三者而已)又帝¶
<pb:KR3k0055_WYG_190-3a>¶
庸作歌曰勅天之命惟時惟㡬(因庶尹允諧故作歌以/戒之安不忘危也勅正)¶
(也奉天命以臨民惟/正在順時在慎㣲)乃歌曰股肱喜㢤元首起㢤百工¶
熙㢤(元首君也股肱之臣喜樂盡忠/君之治功乃起百官之業乃廣)乃𢋫載歌曰元首¶
明㢤股肱良㢤庶事康㢤(𢋫續載成也帝歌歸美/股肱乃𢋫以成其美)又歌¶
曰元首叢脞㢤股肱惰㢤萬事隳㢤(叢脞細碎無大畧/也君如此則臣懈)¶
(怠萬事隳廢其功/不成故以申戒)　増尚書大傳虞傳曰元祀代泰山¶
貢兩伯之樂焉東嶽陽伯之樂歌聲比余謡名曰晢陽¶
儀伯之樂歌聲比大謡名曰南陽中祀大交霍山貢兩¶
<pb:KR3k0055_WYG_190-3b>¶
伯之樂焉夏伯之樂歌聲比中謡名曰初慮羲伯之樂¶
歌聲比大謡名曰朱干秋祀柳糓華山貢兩伯之樂焉¶
秋伯之樂歌聲比小謡名曰苓落和伯之樂歌聲比中¶
謡名曰歸來幽都𢎞山貢兩伯之樂焉冬伯之歌曰縵¶
縵并論八音四㑹(玉海曰此上/下有脫文)　原周禮春官太師祭¶
祠帥瞽登歌小歌師掌敎弦歌(敎謂效瞽矇出音弦/謂琴瑟歌依詠詩也)樂¶
師帥學士而歌徹(於有司徹/而歌詠也)　増周禮注曰歌者在堂¶
貴人聲也　原樂記師乙曰夫歌者直已而陳徳也寛¶
<pb:KR3k0055_WYG_190-4a>¶
而静柔而正者宜歌頌廣大而静疏達而信者宜歌大¶
雅㳟儉而好禮者宜歌小雅正直而静亷而謙者宜歌¶
風肆直而慈愛者宜歌商温良而能斷者宜歌齊故商¶
者五帝之遺聲也商人識之故謂之商齊者三代之遺¶
聲也齊人識之故謂之齊　又曰歌者上如抗下如墜¶
曲如折止如稾木倨中矩勾中鈎纍纍乎端如貫珠(言/歌)¶
(聲之著動人心/之審有知此事)故歌之為言也長言之也説之故言之¶
言之不足故長言之長言不足故嗟歎之増春秋左傳曰¶
<pb:KR3k0055_WYG_190-4b>¶
文王之功天下誦而歌舞之發至徳詠成功也　原山¶
海經曰帝俊八子是始為歌(帝俊帝/舜也)　孟子曰昔王豹¶
處於淇而河西善謳綿駒處於髙唐而齊右善歌　齊¶
寗戚扣牛角歌曰滄滄之水白石粲中有鯉魚長尺半¶
縠布單衣裁至骭清朝飯牛至夜半黄犢上坂且休息¶
吾将捨汝相齊國　増莊子曰孔子窮於陳蔡之間左¶
據槁木右擊槁枝而歌炎氏之風有其具而無其數有¶
其聲而無宫角木聲與人聲犁然有當於人之心　又¶
<pb:KR3k0055_WYG_190-5a>¶
曰大聲不入於里耳折揚皇□則嗑然而笑(陸徳明音/義云折揚)¶
(皇□皆古/歌曲也)　原吕氏春秋曰昔葛天氏之樂三人操牛¶
尾捉足以歌八闋　又曰帝嚳氏命咸黒作為唐歌堯¶
命質效山谷之音以作歌湯命伊尹作為太濩歌晨露¶
　淮南子曰易道良馬使人欲馳飲酒而樂使人欲歌¶
　又曰瓠梁之歌可隨也其所歌者不可為(瓠梁古善/歌之人也)¶
　増又曰歌采菱發陽阿鄙人聽之不若延露陵陽非¶
歌拙也聽各異也　因提紀曰東戸氏之時其歌樂而¶
<pb:KR3k0055_WYG_190-5b>¶
無謡　原卿雲歌曰卿雲爛兮糺縵縵兮日月光華旦¶
復旦兮八伯成進稽首曰明明上天爛然星辰日月光¶
華𢎞于一人帝乃再歌曰日月有常星辰有行四時從¶
經萬姓允誠於予論樂配天之靈　帝王世紀曰舜㳟¶
已無為歌南風之詩詩曰南風之時兮可以阜吾民之¶
財兮南風之薫兮可以觧吾民之愠兮禹省南土塗山¶
之女令其妾候禹於塗山之陽女乃作歌始為南音(昔/有)¶
(娀氏二女居九成臺天帝使鷰夜徃二女覆以玉筐旣/而視之鷰遺二卵五色北飛不反二女作歌始為北音)¶
<pb:KR3k0055_WYG_190-6a>¶
(夏后孔甲逰於東陽萯山天大風晦𠖇迷入人室主人/方乳或曰后來是良日也必大吉或曰不勝之子必有)¶
(殃后乃取以歸曰以為余子誰敢殃之後析橑斧破斷/其足孔甲曰嗚呼有命矣乃作破斧之歌始為東音周)¶
(昭王南征殞于漢中王有辛餘靡長且多力振王北濟/周公乃封之西翟徙宅西河追思故處作歌始為西音)¶
(此盖四方/之歌也)　夏太康失道畋遊十旬弗反其弟五人待¶
於洛汭述大禹之戒作五子之歌　穆天子傳曰天子¶
東遊於黄澤宿於曲洛(洛水之/曲也)使宫樂謡(宫樂曲/樂者)曰黄¶
之陁其馬歕沙黄之澤其馬歕玉　又穆天子觴西王¶
母於瑶池之上西王母為天子謡曰白雲在天山陵自¶
<pb:KR3k0055_WYG_190-6b>¶
出道里悠逺山川間之將子無死尚能復来天子答曰¶
予歸東土和洽諸夏萬民平均吾顧見汝比及三年將¶
復而野　増吴越春秋曰越王入吴諸大夫送至浙江¶
登船徑去終不反顧越王夫人顧烏鵲啄江渚之蝦飛¶
去復来因哭而歌之曰仰飛鳥兮烏鳶凌元虚兮翩翩¶
集洲渚兮優悠啄蝦矯翮兮雲間任厥(古本云/闕一字)兮徃還¶
妾無罪兮負地有何辜兮譴天颿颿獨兮西徃孰知返¶
兮何年心惙惙兮若割淚泫泫兮雙懸　原燕荆軻蕭¶
<pb:KR3k0055_WYG_190-7a>¶
蕭歌曰燕太子丹使荆軻刺秦王丹祖送于易水之上¶
髙漸離擊筑荆軻歌宋意和之曰風蕭蕭兮易水寒壯¶
士一去兮不復還　襄陽耆舊傳曰宋玉識音而善文¶
襄王好樂而愛賦既美其才而憎其似屈原也乃謂之¶
曰子盍從楚之俗使楚人貴子之徳乎對曰昔楚有善¶
歌者王其聞與始而曰下里巴人國中唱而和之者數¶
萬人中而曰陽阿採菱國中唱而和之者數百人既而¶
曰陽春白雪朝日魚麗含商吐角絶節赴曲國中唱而¶
<pb:KR3k0055_WYG_190-7b>¶
和之者不過數人盖其曲彌髙其和彌寡　増史記項¶
羽軍壁垓下漢軍四靣皆楚歌項王乃歌曰力㧞山兮¶
氣盖世時不利兮騅不逝騅不逝兮可奈何虞兮虞兮¶
奈若何　原漢髙祖大風歌曰髙祖還過沛置酒沛宫¶
悉召故人父老子弟相佐酒發沛中兒得百二十人教¶
之歌酒酣上擊筑自歌曰大風起兮雲飛揚威加海内¶
兮歸故鄉安得猛士兮守四方　漢武臨河決悼功之¶
不成乃歌曰瓠子決兮將奈何浩浩洋洋慮殫為河殫¶
<pb:KR3k0055_WYG_190-8a>¶
為河兮地不得寜功無已兮吾山平吾山平兮鉅鹿溢¶
魚弗鬱兮柏冬日　増又行幸河東顧視帝京欣然中¶
流歌曰秋風起兮白雲飛草木黄落兮雁南歸蘭有秀¶
兮菊有芳懷佳人兮不能忘泛樓船兮濟汾河横中流¶
兮揚素波簫鼔鳴兮發棹歌歡樂極兮哀情多少壯㡬¶
時兮奈老何　元狩三年馬生渥洼水中作歌曰太乙¶
况天馬下霑赤汗沫流赭志倜儻精權竒籋浮雲晻上¶
馳軆容與迣萬里今安匹龍為友　原漢烏孫公主歌¶
<pb:KR3k0055_WYG_190-8b>¶
曰吾家嫁我兮天一方逺托異國烏孫王穹廬為室兮¶
氈為牆肉為食兮酪為漿居常思土心内傷願為黄鵠¶
兮還故鄉　後漢章帝時童謡曰城中好髙髻四方髙¶
一尺城中好廣眉四方且半額城中好大袖四方用匹¶
帛　桓帝時童謡曰城上烏尾畢逋公為吏見為徒一¶
徒死百乘車車班蘭至河間河間姹女工數錢以銀為¶
室金為堂石上慊慊㫪黄粱梁下有懸鼔我欲擊之丞¶
相怒　増晋陽秋曰髙祖伐公孫淵過本縣父老故舊¶
<pb:KR3k0055_WYG_190-9a>¶
宴飲作歌曰天地開闢日月重光今遭際㑹奉時遐方¶
將掃逋穢還過故鄉肅清萬里總齊八荒告成歸老待¶
罪武陽　後魏書曰髙祖饗侍臣酒酣作歌曰日月光¶
天兮無不曜江左一隅兮獨未照彭城王勰曰願從聖¶
主兮登衡㑹萬國兮馳誠鄭懿歌曰雲電大振兮天地¶
闢率土来賔兮一正厯邢巒歌曰舜舞干戈兮天下歸¶
文徳逺被兮莫不思鄭道昭歌曰皇風一鼔兮九地匝¶
戴日依天兮清六合髙祖又歌曰遵彼汝墳兮昔化貞¶
<pb:KR3k0055_WYG_190-9b>¶
未若今日道風明宋弁歌曰文王政教兮暉江沼寜如¶
大化兮光四表　夏侯元辨樂論曰昔伏羲氏因時興¶
利教民田漁時則有網罟之歌神農繼之教民食穀時¶
則有豐年之詠黄帝備物始垂衣裳時則有龍衮之頌¶
　拾遺記曰少昊母曰皇娥與白帝子泛于海上皇娥¶
倚瑟而清歌曰天清地曠浩茫茫萬象廻薄化無方浛¶
天蕩蕩望滄滄乗桴輕漾著日旁當期何所至窮桑心¶
知和樂恱未央白帝子荅歌曰四維八埏眇難極驅光¶
<pb:KR3k0055_WYG_190-10a>¶
逐影窮水域璇宫夜静當軒織桐峰文梓千尋直伐梓¶
作器成琴瑟清歌流唱樂難極滄湄海浦来栖息　原¶
古東飛伯勞等歌曰東飛伯勞西飛燕黄姑織女時相¶
見誰家女児對門居開花發色照里閭南窓北牖挂眀¶
光羅帷綺帳脂粉香女児年紀十五六窈窕無雙顔如¶
玉三春已暮花隨風空㽞可憐與誰同　古河中之水¶
歌曰河中之水向東流洛水之女名莫愁十三能織綺¶
十四採桑東陌頭十五嫁為盧家婦十六生児字阿侯¶
<pb:KR3k0055_WYG_190-10b>¶
盧家蘭室桂為梁中有鬱金蘇合香頭上金釵十二行¶
足下絲履五文章珊瑚挂鏡爛生光平頭奴子擎履箱¶
人生富貴何所望恨不嫁與東家王　増西京雜記曰¶
始元元年黄鵠下太液池上為歌曰黄鵠飛兮下建章¶
羽肅肅兮行蹌蹌金為衣兮菊為裳唼喋荷荇出入蒹¶
葭自愧菲薄愧爾嘉祥　原漢司馬相如琴歌曰相如¶
逰臨卭富人卓王孫家有女文君新寡竊于壁見之相¶
如因以琴歌挑之曰鳳兮鳳兮歸故鄉遨逰四海求其¶
<pb:KR3k0055_WYG_190-11a>¶
皇有艶淑女在此房何縁交接為鴛鴦鳳兮鳳兮從我¶
栖得托孳尾永為妃交情通體心和諧中夜相從知者¶
誰　増漢鐃歌戰城南曰戰城南死郭北死地不葬烏¶
可食為我謂烏且為客豪野死諒不葬腐肉安能去子¶
逃水深激激蒲葦冥冥梟騎戰鬪死駑馬徘徊鳴梁築¶
室何以南何以北禾黍不穫君何食願為忠臣安可得¶
思子良臣良臣誠可思朝行出攻暮不夜歸　巫山髙¶
曰巫山髙髙以大淮水深難以逝我欲東歸害梁不為¶
<pb:KR3k0055_WYG_190-11b>¶
我集無髙曵水何梁湯湯回回臨水逺望泣下霑衣逺¶
道之人心思歸謂之何　上陵曰上陵何美美下津風¶
以寒問客從何来言從水中央桂樹為君船青絲為君¶
笮木蘭為君棹黄金錯其間滄海之雀赤翅鴻白雁随¶
山林乍開乍合曽不知日月明醴泉之水光澤何蔚蔚¶
芝為車龍為馬覽遨逰四海外甘露初二年芝生銅池¶
中仙人下来飲延壽千萬嵗　將進酒曰將進酒乗太¶
白辯加哉詩審博放故歌心所作同陰氣詩悉索使禹¶
<pb:KR3k0055_WYG_190-12a>¶
良工觀者苦　君馬黄曰君馬黄臣馬蒼二馬同逐臣¶
馬良易之有騩蔡有赭美人歸以南駕車馳馬美人傷¶
我心佳人歸以北駕車馳馬佳人安終極　有所思曰¶
有所思乃在大海南何用問遺君雙珠玳瑁簮用玉紹¶
繚之聞君有他心拉雜摧燒之摧燒之當風揚其灰從¶
今已徃勿復相思相思與君絶鷄鳴狗盜兄嫂當知之¶
妃呼豨秋風肅肅晨風颸東方湏臾髙知之　聖人出¶
曰聖人出陰陽和美人出逰九河佳人来騑離㢤何駕¶
<pb:KR3k0055_WYG_190-12b>¶
六飛龍四時和君之臣明䕶不道美人㢤冝天子免甘¶
星筮樂甫始美人子含四海　上邪曰上邪我欲與君¶
相知長命無絶衰山無陵江水為竭冬雷震震夏雨雪¶
天地合乃敢與君絶　臨髙臺曰臨髙臺以軒下有清¶
水清且寒江有香草目以蘭黄鵠髙飛離㢤翻闗弓射¶
鵠令我主壽萬年收中吾　原晋陸機百年歌曰一十¶
時顔如蕣華曄有輝體如飄風行如飛終朝出逰薄暮¶
歸六情逸豫心無違清酒將炙奈樂何清酒將炙奈樂¶
<pb:KR3k0055_WYG_190-13a>¶
何二十時膚彩津澤人理成美目淑貌灼有榮光車駿¶
馬逰都城髙談雅步何盈盈清酒將炙奈樂何清酒將¶
炙奈樂何三十時行成名立有令聞力可扛鼎志干雲¶
食如漏巵氣如薰辭家觀國綜典文清酒將炙奈樂何¶
清酒將炙奈樂何四十時體力克壯志方剛跨州越郡¶
還帝鄉出入承明擁大璫清酒將炙奈樂何清酒將炙¶
奈樂何五十時荷旄杖節鎮邦家鼓鐘嘈噆趙女歌羅¶
衣綷粲金翠華言笑雅舞相經過清酒將炙奈樂何清¶
<pb:KR3k0055_WYG_190-13b>¶
酒將炙奈樂何六十時年亦耆艾業已隆驂駕四牡入¶
紫宫軒冕婀娜翠雲中子孫昌盛家道豐清酒將炙奈¶
樂何清酒將炙奈樂何七十時精爽頗損膂力愆清水¶
明鏡不欲觀臨樂對酒轉無歡攬形修髮獨長歎八十¶
時明已損目聰去耳前言往行不復紀辭官致禄歸桑¶
梓安車駟馬入舊里樂事告終憂事始九十時日告耽¶
瘁月告衰形體雖是志意非言多謬誤心多悲子孫朝¶
拜或問誰指景玩日慮安危感念平生淚交揮百嵗時¶
<pb:KR3k0055_WYG_190-14a>¶
盈數已登肌肉單四支百節還相患目苦濁鏡口垂涎¶
呼吸嚬蹙反側難茵褥滋味不復安　劉琨扶風歌曰¶
繫馬長松下發鞍髙岳頭烈烈悲風起泠泠澗水流麋¶
鹿逰我前猿猴戲我側資粮既以乏薇蕨安足食惟昔¶
李愆期寄在匈奴庭忠信反獲罪漢武不見明　傅元¶
燕人美歌曰燕人美兮趙女佳其室則邇兮限層崖雲¶
為車兮風為馬玉在泥兮蘭在野雲無期兮風有止思¶
多端兮誰能理　王獻之情人桃葉歌曰桃葉復桃葉¶
<pb:KR3k0055_WYG_190-14b>¶
桃葉連桃根相連兩樂事獨使我纒綿桃葉復桃葉渡¶
江不用檝但渡無所苦我自楫迎汝　謝芳姿贈王珉¶
團扇歌曰七寳畫團扇粲爛明月光與郎却暄暑相憶¶
莫相忘青青林中竹可作白團扇動揺郎玉手因風託¶
方便團扇復向誰持許自障面憔悴無復理羞與郎相¶
見　孫綽情人碧玉歌曰碧玉破𤓰時郎為情顛倒感¶
郎不羞赧迴身就郎抱　宋鮑昭白紵辭歌曰朱唇動¶
素袖舉洛陽少童邯鄲女古稱淥水今白紵催絃急管¶
<pb:KR3k0055_WYG_190-15a>¶
為君舞窮秋九月荷葉黄北風驅雁天雨霜夜長酒多¶
樂未央　又曰春風澹蕩俠思多天色浄淥氣妍和含¶
桃紅萼蘭紫芽朝日灼爍發園花卷幌結帷羅玉筵齊¶
謳秦吹盧女絃千金顧笑買芳年　又曰桂宫柏寢擬¶
天居朱爵文窓韜碧疏彫屏匼匝組帳舒秦筝趙瑟挾¶
笙竽垂璫散珮盈玉除停觴不語欲誰湏　又中興歌¶
曰中興太平運化清四海樂祥景照玉臺紫烟逰鳯閣¶
　又曰碧樓含夜月紫殿争朝光綵墀散蘭麝風起自¶
<pb:KR3k0055_WYG_190-15b>¶
生芳　又曰三五容色滿四五妙華歇已輸春日觀分¶
随秋光没　謝莊歌明堂黄帝辭(五言依/土數)履艮宅中㝢¶
司繩總四方裁化偏寒燠布政周炎涼景麗條可結霜¶
明氷可折凱風扇朱辰白雲流素節　青帝辭(三言依/木數)¶
驂映夕駟昭晨靈乘震司青春萌動達萬品新潤無際¶
澤無垠　赤帝辭(七言依/火數)龍精初見大火中朱光北至¶
圭景同庶物盛長咸殷阜恩覃四溟被九有　白帝辭¶
(九言依/金數)百川如鏡天地爽且明雲沖氣舉盛徳在素精¶
<pb:KR3k0055_WYG_190-16a>¶
　黒帝辭(六言依/水數)嵗既暮日既遲靈乘坎徳司規元雲¶
合晦鳥歸白雪繁亘天涯　齊陸厥李夫人及貴人歌¶
曰屬車桂席塵豹尾香烟滅彤殿向&KR1048;蕪青蒲復萎絶¶
坐萎絶對&KR1048;蕪臨玉階泣椒塗寡鵠覊雌飛且止彫梁¶
翠壁網蜘蛛洞房明月夜對此淚如珠　謝朓郊廟歌¶
青帝(木生/數三)營翼日鳥殷霄凝氷泮元蟄昭景陽陽風習¶
習夷女歌東皇集　又歌赤帝(火成/數七)惟此夏徳徳恢台¶
兩龍在御炎精來族雲蓊鬱温風煽興雨祈祈黍苗遍¶
<pb:KR3k0055_WYG_190-16b>¶
　又歌黄帝(土數/五)禀火自明敏毓金挺剛克涼燠資成¶
化羣芳載厚徳　又歌白帝(金數/九)帝悦于兌執矩固司¶
藏百川収潦精景應徂商嘉樹離披榆闗命賔鳥夜月¶
如霜秋風方嫋嫋　又歌黒帝(水數/六)霜鐘鳴冥陵起星¶
廻天月窮紀聼嚴風來不息望元雲&KR0627;無色　王融明¶
王歌辭曰明王日月照至樂天地和幸息雲門吹復歇¶
咸池歌桂序金匏轉瑶軒絲石羅露凝嘉草秀烟度醴¶
泉波(右明/王曲)　又曰聖君應昌厯景祚啟休期海蕩萬川¶
<pb:KR3k0055_WYG_190-17a>¶
集山崖百草滋大哉君為后何羡唐虞時(右聖/君曲)　又曰¶
湛露改寒司交鶯變陽旭瓊樹落晨紅瑶塘水初淥日¶
霽沙溆明風泉暗華燭遵渚泛蘭觴乗漪舞清曲(右淥/水曲)¶
　又曰炎光銷玉殿涼風吹鳯樓金華妝翠羽鷁首畫¶
龍舟荆姫采菱曲越女江南謳良時時一遇佳人難再¶
求(右采/菱曲)　梁武帝春歌曰階下香入懐庭中花照眼春¶
心一如此恨來不自限　又夏歌曰江南蓮花水紅光¶
復碧色同絲有同藕異心無異菂　又秋歌曰繍帶合¶
<pb:KR3k0055_WYG_190-17b>¶
歡結錦衣連理文懐情入夜月含笑出朝雲　又團扇¶
歌曰手中白團扇浄如秋圓月清風任動生嬌香乘意¶
發　又襄陽白銅鞮歌曰龍馬紫金鞍翠眊白玊羈照¶
耀雙闕下知是襄陽兒　沈約郊廟歌黄帝辭曰欝彼¶
中壇含靈闡化廻環氣象輪無輟駕　又歌青帝辭曰¶
帝位在震龍徳司春開元布澤含和尙仁　又歌赤帝¶
辭曰炎光在離火為威徳執禮昭訓持衡授則　又歌¶
白帝辭曰神在秋方帝居西顥允兹金徳裁成萬寳¶
<pb:KR3k0055_WYG_190-18a>¶
又歌黒帝辭曰徳盛乎水元冥紀節隂降陽騰氣凝象¶
閉　又元㑹歌辭皇帝出入奏皇雅歌詩(三曲五言二/郊太廟明堂)¶
(同/用)帝徳實廣運車書靡不賔執瑁朝羣后垂旒御百神¶
華盖拂紫薇勾陳繞太一容裔被緹組參差羅罕罼清¶
蹕朝萬㝢端冕臨正陽青絇黄金繶衮衣文繍裳　又¶
皇太子出入奏𦙍雅歌詩(一曲/四言)自昔殷代哲王世有降¶
及周成惟器是守上天乃眷大梁既受灼灼重明仰承¶
元首　又上夀酒奏介雅詩(一曲/五言)百福四象初萬夀三¶
<pb:KR3k0055_WYG_190-18b>¶
元始拜獻惟衮職同心協卿士北極永無窮南山安足¶
擬　又襄陽白銅鞮歌曰分手桃林岸望别峴山頭若¶
欲寄音信漢水向東流　又春白紵歌曰蘭葉參差桃¶
半紅飛芳舞縠戲春風如嬌如怨狀不同含笑流盻滿¶
堂中翡翠羣飛飛不息願在雲間長比翼佩服瑶草駐¶
容色舜日堯年歡不極　又夏白紵歌曰朱火灼爍照¶
佳人含情送意遥相親嫣然一轉亂心神非子之故欲¶
誰因　又秋白紵歌曰白露欲凝草已黄金琯玉柱響¶
<pb:KR3k0055_WYG_190-19a>¶
洞房雙心一影俱回翔吐情寄君君莫忘　又冬白紵¶
歌曰寒閨晝密羅幌垂嬌容麗色心相知雙去雙還誓¶
不移長袖拂面為君施　劉孝威行幸甘泉歌曰漢家¶
迎夏畢避暑甘泉宫棧車鳴里鼓駟馬駕相風校尉烏¶
丸騎待詔婁煩弓後旌猶五柞前笳度九嵕才人豹尾¶
内御酒屬車中輦廻百子閣扇動七輪風鳴鐘休衛士¶
披圖召後宫材官促校獵涼風戲射熊　増唐段安節¶
樂府雜録曰歌者樂之聲也故絲不如竹竹不如肉迥¶
<pb:KR3k0055_WYG_190-19b>¶
居諸樂之上善歌必先調其氣氤氲自臍出至喉乃噫¶
其詞即分抗墜之音既得其術即可致遏雲響石之妙¶
也　柳宗元鐃歌晋陽武曰晋陽武奮義威煬之渝徳¶
焉歸氓畢屠綏者誰皇烈烈専天機號以仁揚其旗日¶
之升九土晞訴田坼流洪輝有其二翼餘隋斮梟鷔連¶
熊螭枯以肉勍者羸后土蕩元穹彌合之育莽然施惟¶
徳輔慶無期　獸之窮曰獸之窮奔大麓天厚黄徳狙¶
獷服甲之櫜弓弭矢箙皇旅静敵逾蹙自亡其徒匪予¶
<pb:KR3k0055_WYG_190-20a>¶
戮屈□猛䖍慄慄縻以尺組噉以秩黎之陽土茫茫富¶
兵戎盈倉箱乏者徳莫能享驅豺兕授我疆　戰武牢¶
曰戰武牢動河朔逆之助圖犄角怒鷇麛抗喬嶽翹萌¶
芽傲霜雹王謀内定申掌握鋪施芟夷二主縛憚華戎¶
廓封畧命之□卑以斮歸有徳惟先覺　涇水黄曰涇¶
水黄隴野茫負太白騰天狼有鳥&KR0743;立羽翼張鈎喙決¶
前距趯傍怒飛飢嘯翾不可當老雄死子復良巢岐飲¶
渭肆翺翔頓地紘提天綱列缺掉幟攙搶耀鋩鬼神來¶
<pb:KR3k0055_WYG_190-20b>¶
助夢嘉祥腦塗原野魂飛揚星辰復恢一方　奔鯨沛¶
曰奔鯨沛盪海垠吐霓翳石腥浮雲帝怒下顧哀墊昬¶
授以神柄推元臣手援天矛截修鱗披攘蒙霿開海門¶
地平水静浮天根羲和顯耀乗清氛赫炎溥暢融大鈞¶
　河右平曰河右澶漫蠻為之魁王師如雷震崑崙以¶
頽上聾下聰驁不可廻助讐抗有徳惟人之災乃潰乃¶
奮執縛歸厥命萬室蒙其仁一夫則病濡以鴻澤皇皇¶
聖威畏徳懐功以定順之于理物咸遂其性　靖本邦¶
<pb:KR3k0055_WYG_190-21a>¶
曰本邦伊晋惟時不靖根柢之揺枝葉攸病守臣不任¶
勩于神聖惟越之興翦焉則定洪惟我理式和以敬羣¶
頑既夷庶績咸正皇謩載大惟人之慶　五代呉越王¶
錢鏐逰衣錦軍作還鄉歌曰三節還鄉兮挂錦衣父老¶
逺來相追随牛斗無孛人無欺呉越一王駟馬歸　宋¶
蘇軾琴歌曰慶厯中歐陽公謫守滁州山水秀絶公刻¶
石為記以遺州令既去十年太常博士沈遵往逰其地¶
以琴寫其聲為醉翁引有曲無詞廬山道人崔閑請東¶
<pb:KR3k0055_WYG_190-21b>¶
坡居士補之其詞曰琅然清圓誰彈向空山無言惟有¶
醉翁知其然一天雨露明月娟娟人未眠荷蕢過山前¶
曰有心也哉此賢醉翁去後空有朝吟夜怨山有時而¶
童巔水有時而回淵思翁無嵗年翁今為飛仙此意在¶
人間試聼徽外三兩絃　謝翺鐃歌日離海曰日離海¶
青曈曨沃以積水涵蒼穹神光隠豹霧空氣呼吸為蛇¶
龍赤雲衣紫霓從吹白衆宿歌大風天呉遁清海宫¶
天馬黄曰天馬黄産異方龍為馬白照夜氣汗雲聲篲¶
<pb:KR3k0055_WYG_190-22a>¶
野備法衣引宸駕騰天垠倏變化閏之餘劘以覇閲八¶
姓瞬代謝驅祥雲入罟擭皇上帝監于下誓無譁出既¶
禡市日中不易賈坐明堂朝諸夏賚萬方錫純嘏　鄰¶
之震曰鄰之震震於户戒登陴徹守御神威奄至不及¶
拒沿楚以南菁茅宿莽獻於王吏奉厥土天子有詔侯¶
西楚自南北東皆我疆龍旗虎節拜降王秦戈鞏甲期¶
韜藏冕旒當中垂衣裳　象之奔曰象之奔斯惟跡蹶¶
蹶魚麗駕空雲鳥潰南草浮浮順于貔貅焚其帑實棄¶
<pb:KR3k0055_WYG_190-22b>¶
厥陬皇風播平□霿星辰起皆北走唐季以來逆雛來¶
咮嶺海肅清無留後于汴獻囚凱歌奏　征誓曰帝命¶
將臣誓師于征禡牙于庭曰無劉我人曲阿惟唐以及¶
豫章孽於南國楚粤是疆我師孔武聿勤其王始怒額¶
額將臣不懌曰如上命即起予疾弓韜於衣刃以不血¶
收其石程焚其侈淫視於丁寜筈羽不飲取其鎛磬以¶
獻於京於廟告成垓埏既平　附庸畢曰清源無諸邦¶
力弱臣秣陵間道遣進表九門望日旌願齒鄒與郳自¶
<pb:KR3k0055_WYG_190-23a>¶
逹天子庭四鄰彫覇業國除洗天兵皇靈暢遐外蜑俗¶
邇聲明歸其所𨽻州乞身奉朝請帝命得陪祀湯沐在¶
王城從兹附庸畢歌以頌河清　金同心戴聖曲曰穆¶
穆皇風遐方來同於昭于天物和嵗豐丕受鴻名對揚¶
偉績純嘏穰穰敷錫㒺極　王道昌明曲曰對天鴻休¶
於以鋪張巍巍煌煌超冠百王皇圖皇綱時惟明昌祉¶
福無疆于明敷揚　天子萬年曲曰惟明后御寰瀛躋¶
昇平飛英聲功三王徳五帝逰嵓廊億萬嵗　元世祖¶
<pb:KR3k0055_WYG_190-23b>¶
親祀禘祫樂章皇帝入門宫懸奏順成之曲曰熈熈雍¶
雍六合大同維皇有造典禮㑹通金奏四夏祗擬神功¶
感格如響嘉氣來叢　皇帝陞殿奏順成之曲曰皇明¶
燭幽沿時制作宗廟之威降登時若趨以采齊聲容有¶
恪曰藝曰文監兹衎樂　武宗親祀樂章皇帝出入小¶
次奏昌寜之曲曰於皇神宫象天清明肅肅來止相維¶
公卿威儀孔彰君子攸寜神之休之綏我思成　明洪¶
武大宴儀樂章炎精開運曲曰炎精開運篤生聖皇大¶
<pb:KR3k0055_WYG_190-24a>¶
明御極逺紹虞唐河清海晏物阜民康八珍有薦九鼎¶
馨香鼓鐘鐄鐄宫徴洋洋怡神飬夀理隂順陽保兹遐¶
福地乆天長　皇風曲曰皇風被八表熈熙聲教宣時¶
和景象明紫宸開繍筵龍衮曜朝日金爐裊祥烟濟濟¶
公與侯被服麗且鮮列坐侍丹扆磬折在周旋羔豚升¶
華爼玉饌充方圓初筵奏南風繼歌𢋫載篇瑶觴欣載¶
舉拜俯禮無愆同樂及斯辰於皇千萬年　眷皇明曲¶
曰赫赫上帝眷我皇明大命既集本固枝榮厥本伊何¶
<pb:KR3k0055_WYG_190-24b>¶
育徳春宫厥支伊何藩邦以寜慶延百世澤被羣生及¶
時為樂天祿是膺千秋萬嵗永觀厥成　天道傳曲曰¶
馬負圖兮天道傳龜書載兮人文宣羲卦畫兮禹疇叙¶
皇極建兮合自然綿綿厯數歸明王祥麟在郊威鳯舞¶
九裔入貢康衢謡聖子神孫繼祖武垂拱無為邁前古¶
　振皇綱曲曰周南咏麟趾卷阿歌鳯皇藹藹稱多士¶
為楨振皇綱赫赫我大明徳尊踰漢唐百揆修庶績公¶
輔理隂陽峩冠正襟珮都俞在髙堂坐令八紘内熈熙¶
<pb:KR3k0055_WYG_190-25a>¶
民樂康氣和風雨時田疇見豐穰獻禮過三爵歡娯良¶
未央　金陵曲曰鐘山蟠蒼龍石城踞金虎千年王氣¶
都于今歸聖主六代繁華經幾秋江流東去無時休誰¶
言天塹分南北英雄豈但嗤曹劉我皇昔住濠梁屋神¶
逰天錫真人服提兵乗勢渡江來詞臣早進金陵曲歌¶
金陵進珍饌諧八音繼三歎請觀漢祖用兵時為嘗馮¶
異滹沲飯　長楊曲曰長楊曳綠黄鳥和鳴菡萏呈鮮¶
紫燕輕盈千花浥露日麗風清及時為樂芳樽在庭管¶
<pb:KR3k0055_WYG_190-25b>¶
音嚖嚖絲韻泠泠玉振金聲各奏爾能皤皤國老載勸¶
載懲明徳惟馨垂之聖經唐風示戒永保嘉名無已太¶
康哲人是聼　芳醴曲曰夏王厭芳醴商湯逺色聲聖¶
人示深戒千秋垂令名惟皇登九五玉食保尊榮日昃¶
不遑餐布徳延羣生天庖具豐膳鼎鼐事調烹豈但資¶
肥甘亦足飬遐齡達人悟兹理恒令五氣平随時知有¶
節昭哉天道行¶
　　歌二¶
<pb:KR3k0055_WYG_190-26a>¶
増拾遺記曰周靈王登昆昭之臺見二人乘雲而至一¶
人先唱能為霜雪引氣一噴則雲起雪飛又一人唱能¶
使即席為炎指彈席上則暄風入室　太元真經曰秦¶
時茅盈曾祖于華山之中白日升天是時其邑歌謡曰¶
神仙得者茅初成駕龍上升入泰清時下元洲戲赤城¶
繼世而往在我盈帝若學之臘嘉平始皇聞之乃有神¶
仙之志改臘曰嘉平　原漢書曰張釋之為中郎將從¶
行至覇陵是時慎夫人從上指視慎夫人新豐道曰此¶
<pb:KR3k0055_WYG_190-26b>¶
走邯鄲道也使慎夫人鼓瑟上倚瑟而歌　又曰武帝¶
思念李夫人不已方士齊人少翁言能致其神乃夜設¶
燈燭幃幄而令帝居他帳遥望見好女如夫人之貌而¶
不得就視愈益悲感為作詩令樂府諸音家弦歌之曰¶
是耶非耶立而望之翩何姍姍其來遲　増拾遺記曰¶
武帝思念李夫人不可復得時始穿昆靈之池泛翔禽¶
之舟帝自造歌曲使女伶歌之時日已西傾涼風激水¶
女伶歌聲甚遒因賦落葉哀蟬之曲曰羅袂兮無聲玉¶
<pb:KR3k0055_WYG_190-27a>¶
墀兮塵生虛房冷兮寂寞落葉依於重扃望彼美之女¶
兮安得感余心之未寜　原漢武内傳曰西王母命侍¶
女安法嬰歌元雲曲上元夫人自彈雲林之瑟乃歌步¶
元之曲曰淥景清飇起雲盖映朱葩蘭房闢琳闕碧室¶
啟瓊沙　増洞冥記曰漢武帝使董謁乘浪霞之輦昇¶
壇以候王母王母至帝與宴歌奏春歸之樂謁乃聞其¶
聲而不見其形歌聲繞梁三匝壇上草木枝葉皆動歌¶
之感也　飛燕外傳曰帝於太液池作合宫之舟后歌¶
<pb:KR3k0055_WYG_190-27b>¶
歸風送逺之曲帝以文犀簪擊甌以倚后歌中流歌酣¶
風大起后順風揚音揚袖曰仙乎仙乎去故而就新寜¶
忘懐乎　原鄭緝之東陽記曰歌山在呉寜縣故老相¶
傳云昔有人乗船從下過見一女子波間汲登此山負¶
水行歌姿態甚妍而莫知所由故名歌山　周衰有韓¶
娥東之齊至雍門匱粮乃鬻歌假食既而去餘響繞梁¶
三日不絶左右謂其人不去也又過逆旅人逆旅人辱¶
之韓娥因曼聲哀哭一里老幼悲愁垂涕相對三日不¶
<pb:KR3k0055_WYG_190-28a>¶
食遽而追之韓娥還復為曼聲長歌衆皆喜躍忭舞不¶
能自禁非向之悲也乃厚賂遺之故雍門之善歌哭即¶
韓娥之遺聲也(許慎曰曼/聲長聲也)　列子曰薛談學謳於秦青¶
未窮青之伎自謂盡之遂辭歸秦青弗止餞於郊衢拊¶
節悲歌聲震林木響遏行雲薛談乃謝求反終身不敢¶
言歸　漢有虞公善歌能令梁上塵起武帝時李延年¶
善歌為協律都尉但歌四曲自漢代無絃節伎最先一¶
人唱三人和　劉向引錄曰有麗人歌賦漢興以來善¶
<pb:KR3k0055_WYG_190-28b>¶
雅歌者魯人虞公發聲清哀盖動梁塵　増漢書元帝¶
多材藝自度曲被歌聲分刌比度窮極窈眇　原魏帝¶
時有宋容華者清徹好聲善唱此曲當時稱妙自晋以¶
來不復傳遂絶　増世説王曇首年十四五便能歌諸¶
妓向謝公稱歎謝公甚欲聞之而王名家年少無由得¶
聞諸妓又具向王説謝意謝後出東土山作伎王時騎¶
馬往土山下庾家墓林中作一曲歌之于時秋月正皎¶
王因舉頭看北林卒曲便去妓白謝公曰此王郎歌也¶
<pb:KR3k0055_WYG_190-29a>¶
　齊有朱顧仙善聲讀曲見幸齊武朱子尚文善歌二¶
人遂俱蒙厚賚　原梁有呉安泰善歌後為樂令精解¶
聲律初改西曲别江南上雲樂内人王金珠善歌呉聲¶
西曲又製江南歌當時絶妙今斯宣達選樂府少年好¶
手進内習學呉弟安泰之子又善歌次有韓法秀又能¶
妙歌呉聲讀曲等古今獨絶　唐貞觀中有尚書侯貴¶
和妾名麗音特善唱行天清暢舒雅含嚼姿態有喉牙¶
吐納之異後改號方等女亦傳其母伎方等卒後有郝¶
<pb:KR3k0055_WYG_190-29b>¶
三寳亦善歌行天有人引三寳歌之諸女隔簾聼之發¶
聲便笑三寳初不知怒曰亦堪女郎終身倣效何忽嗤¶
笑女曰上客所為殊有乖越請一聼之始發一聲三寳¶
便拜伏曰真方等聲也誠逺所不及　増開元中内人¶
許永新善歌一日賜大酺於勤政樓萬衆喧譁髙力士¶
奏請永新出樓歌一曲永新承㫖乃撩鬢舉袂直奏曼¶
聲廣塲寂寂若無一人喜者聞之氣勇愁者聞之腸絶¶
　李肇國史補曰李衮善歌名動京師崔昭入朝密載¶
<pb:KR3k0055_WYG_190-30a>¶
而至乃廣延賔客請第一部樂及京師名倡以為盛㑹¶
昭言表弟欲登末坐衮乃弊衣而出滿坐嗤笑少頃命¶
酒衮喉轉一聲樂人皆大驚曰李八郎也羅拜之　馮¶
䞇記事珠曰絳樹一聲能歌兩曲二人相聼各聞一曲¶
一字不亂人疑其一聲在鼻　柳宗元馬淑誌曰淑為¶
南康謳者太府李卿納為外婦移官永州州之騷人多¶
李之舊日載酒往焉聞其操鳴絃為新聲撫節而歌莫¶
不感動　宋張淏雲谷雜記曰太祖潛耀日嘗與一道¶
<pb:KR3k0055_WYG_190-30b>¶
士逰姓名無定自曰混沌又曰真無善歌能引其喉于¶
杳冥之間作清微之聲時或一二句從天風飄下　原¶
雜歌曲有白雪周曲也平調清調瑟調皆周房中之遺¶
聲也漢代謂之三調按張華博物志云白雪是天帝使¶
素女鼓五絃琴曲名以其調髙人和遂寡自宋玉以迄¶
今千祀未有能歌白雪者　漢書曰孝武南廵狩至于¶
盛唐自潯陽浮江親射蛟江中獲之舳艫千里薄摐陽¶
而出作盛唐摐陽之歌　明君漢曲也漢宣帝時匈奴¶
<pb:KR3k0055_WYG_190-31a>¶
單于入朝詔以待詔王嬙配之即昭君也及將去入辭¶
光彩射人悚動左右天子悔焉漢人憐其逺嫁為作此¶
歌晋石崇妓綠珠善舞以此歌教之而製新歌曰我本¶
漢家子將適單于庭昔為匣中玉今為糞土英晋文王¶
諱昭故晋人謂之明君　相和漢舊曲歌也絲竹更相¶
和執節者歌本一部魏明帝分為二更遞相夜宿本十¶
七曲朱生宋識列和等復合之為十三曲呉歌雜曲並¶
出江東晋宋以來稍有増廣凡此諸曲始皆徒歌既而¶
<pb:KR3k0055_WYG_190-31b>¶
被之管弦又有因絃管金石造歌以被之魏世三調歌¶
辭之𩔖是也(魏晋之代有孫氏善歌舊曲宋識善擊節/唱和陳方善清歌列和善吹笛郝素善彈)¶
(筝朱生善琵琶尤發清聲故傳此著書曰人若欽所聞/而忽所見不亦惑乎設此六人生于上代越古今而無)¶
(儷何但夔牙同契哉按此説則/自兹以後皆孫朱等之遺則)　鳯將雛漢代舊歌曲¶
也應璩百一詩云為作陌上桑及言鳯將雛然則鳯將¶
雛其來乆矣特由聲曲訛變以至于此矣　碧玉歌者¶
晋汝南王妾名寵好故作歌歌之　懊憹歌石崇妾綠¶
珠所作絲布澀難縫一曲而已及東晋隆安初人間訛¶
<pb:KR3k0055_WYG_190-32a>¶
謡之曲云春草可攬結女兒可攬擷齊髙帝謂之中朝¶
歌　子夜歌者有女子曰子夜歌造此聲晋武太元中¶
瑯琊王軻家有鬼歌子夜殷𦙍為章郡僑人庾僧䖍家¶
亦有鬼歌子夜殷𦙍為章郡亦是太元中則子夜此時¶
以前人也　長史變者晋司徒左長史王廞臨敗所製¶
　阿子歌觀聞歌者晋穆帝升平初童子輩或歌於道¶
歌畢輙呼阿子汝聞否又呼觀聞否以為送聲後人演¶
其聲以為此二曲宋齊時用莎乙子之語稍訛異也¶
<pb:KR3k0055_WYG_190-32b>¶
前溪歌者晋車騎將軍沈玩所製也　督䕶歌者彭城¶
内史徐逵之為魯軏所殺宋武帝使内值督䕶丁旿(音/五)¶
收殯殮之逵之妻帝長女也呼旿至閣下自問殮送之¶
事毎問輙歎息曰丁督䕶其聲哀切後人因其聲廣其¶
曲焉歌是宋武帝所製云督䕶上征去儂亦惡聞許願¶
作石尤風四面斷行旅　讀曲歌者人為宋彭城王義¶
康所製也其歌云死罪劉領軍誤殺劉四弟　烏夜啼¶
宋臨川王義慶所作也元嘉十七年從彭城王義康于¶
<pb:KR3k0055_WYG_190-33a>¶
章郡義慶時為江州至鎮相見而哭為文帝所怪徴還¶
義慶大懼伎妾聞烏夜啼聲叩齋閤云明日應有赦其¶
年更為兖州刺史因作此歌故其和云籠忩忩不開烏¶
夜啼夜夜憶郎來今所傳歌似非義慶本㫖辭曰歌舞¶
諸少年娉婷無種迹菖蒲花可憐聞名不相識　石城¶
樂宋臧質所作也石城在竟陵質嘗為竟陵郡於城上¶
眺矚見羣少年歌謡遒暢因作此曲云生長石城下開¶
門對城樓樓中美少年出入見依投　莫愁樂者出於¶
<pb:KR3k0055_WYG_190-33b>¶
石城女子名莫愁善歌謡且石城中有忘愁聲故歌云¶
莫愁在何處莫愁石城西艇子打兩槳催送莫愁來¶
襄陽樂者劉道彥為襄陽太守有善政百姓樂業人戸¶
豐贍蠻夷順服悉縁沔而居由此有襄陽樂歌也隋王¶
誕作襄陽樂始為襄陽郡元嘉末仍為雍州刺史夜聞¶
郡女歌謡因作之所以歌和中有襄陽來夜樂之語歌¶
云朝發襄陽城暮至大隄宿大隄諸女兒花艷驚郎目¶
　夀陽樂者南平穆王為荆河州作也　栖烏夜飛者¶
<pb:KR3k0055_WYG_190-34a>¶
荆州刺史沈攸之所作也攸之舉兵發荆州來未敗之¶
前思歸京師所以歌云白日落西山還去來　三州歌¶
者諸商客數由巴陵三江口往還因共作此歌又因三¶
州曲而作採桑　估客樂者齊武帝之所製也布衣時¶
常逰樊鄧登祚已後追憶往事而作歌昔經樊鄧後假¶
檝梅根渚感昔追往事意滿情不叙使太樂令劉瑶教¶
習百日無成或啟釋寳月善音律帝使寳月奏之便就¶
勅歌者常重為感憶之聲梁改其名為商旅行　楊叛¶
<pb:KR3k0055_WYG_190-34b>¶
兒本童謡也齊隆昌時女巫之子曰楊旻隨母入内及¶
長為太后所寵愛童謡云楊婆兒共戲來所歡語訛遂¶
成楊叛兒歌云暫出白門前楊柳可藏烏歡作沈水香¶
儂作博山爐　襄陽蹋銅蹄者梁武西下所作也沈約¶
又作共和　上聲歌者此因上聲促柱得名或用一調¶
或用無調名如古歌辭所謂哀思之音不合中和梁武¶
因之改辭無雅句　常林歡者盖宋梁間曲宋代荆雍¶
為南方重鎮皆王子為之牧江左詞咏莫不稱之以為¶
<pb:KR3k0055_WYG_190-35a>¶
樂土故宋隋王誕作襄陽之歌齊武帝追憶樊鄧梁簡¶
文樂府歌云宜城投(音/豆)酒今行熟停鞍擊馬暫棲宿桃¶
林在漢水上宜城在荆山北荆州有長林縣江南謂情¶
人為歡常長聲相近盖樂人誤長為常　玉樹後庭花¶
堂堂黄鸝留金釵兩臂垂並陳後主所造恒與宫女學¶
士及朝臣相唱和為詩太學令何胥採其尤輕艶者以¶
為此曲被以新聲選宫女歌之大抵皆美張貴妃孔貴¶
嬪之容色　驍壺者盖是投壺樂也隋煬帝所造以投¶
<pb:KR3k0055_WYG_190-35b>¶
壺有躍矢為驍壺是也　泛龍舟煬帝幸江都宫所作¶
又令太樂令白明達造新聲期萬嵗樂藏鈎樂七夕樂¶
相逢樂舞席同心髻玉女行觴神仙留客擲磚縳命闘¶
雞子闘百草還舊宫樂掩抑摧藏哀音斷絶　増黄驄¶
疉太宗定中原時所乗戰馬也後征遼馬斃上歎惜乃¶
命樂工撰此曲　得至寳長安有富家子落魄不事生¶
計常與國樂逰處一旦家產蕩盡偶一老嫗持舊錦褥¶
貨鬻乃以半千獲之尋有波斯見大驚謂之曰何處得¶
<pb:KR3k0055_WYG_190-36a>¶
此是氷蠶絲所織若暑月陳于座可致一室清涼即酬¶
千萬富家子得之還與國樂追歡不經年復盡樂人惜¶
之遂製此曲　文敘子長慶中俗講僧文敘善吟經其¶
聲宛暢感動里人樂工黄米飯狀其念四聲觀世音菩¶
薩乃撰此曲　望江南始自李徳裕鎮淛日為亡妓謝¶
秋娘所撰本名謝秋娘後改此名亦曰夢江南白居易¶
因為二篇其一曰江南好風景舊曽諳日出江花紅勝¶
火春來江水綠如藍能不憶江南　楊柳枝白居易閒¶
<pb:KR3k0055_WYG_190-36b>¶
居洛邑時作後入教坊　傾盃樂宣宗喜吹蘆管自製¶
此曲初捻管令排兒辛骨&KR1633;拍不中上瞋目瞠視骨&KR1633;¶
憂懼一日而殞　道調子懿王命樂工敬納吹觱篥初¶
弄道調上謂是曲誤拍之敬納乃隨拍撰成曲子　得¶
寳子明皇初納太真妃喜謂後宫曰予得楊家女如得¶
至寳也遂製曲名得寳子又曰得䩙子　踏謡娘北齊¶
有人姓蘇䶌鼻實不仕而自號為郎中嗜飲酗酒毎醉¶
輙毆其妻妻銜悲訴于鄰里時人弄之丈夫著婦人衣¶
<pb:KR3k0055_WYG_190-37a>¶
徐步入塲行歌毎一疉旁人齊聲和之云踏謡和來踏¶
謡娘苦和來以其且步且歌故謂之踏謡以其稱寃故¶
言苦及其夫至則作毆闘之狀以為笑樂今則婦人為¶
之遂不呼郎中但云阿叔子調弄又加典庫全失舊㫖¶
或呼為談容娘又非　春鶯囀髙宗曉音律晨坐聞鶯¶
聲命樂工白明達寫之遂有此曲　一斛珠梅妃所作¶
也妃居上陽東宫明皇封珍珠一斛宻賜妃妃不受以¶
詩付使者曰為我進御前也詞曰柳葉雙眉乆不描殘¶
<pb:KR3k0055_WYG_190-37b>¶
妝和淚汚紅綃長門自是無梳洗何必珍珠慰寂寥上¶
覽詩悵然不樂令樂府以新聲度之號一斛珠曲名始¶
此也　霓裳羽衣曲者是元宗登三鄉驛望女几山所¶
作也故劉禹錫有詩云開元天子萬事足惟惜當時光¶
景促三鄉驛上望仙山歸作霓裳羽衣曲仙心從此在¶
瑶池三清八景相追随天上忽乗白雲去世間空有秋¶
風詞又逸史云羅公逺天寳初侍元宗八月十五夜宫¶
中翫月曰陛下能從臣月中逰乎乃取一枝桂向空擲¶
<pb:KR3k0055_WYG_190-38a>¶
之化為一橋其色如銀請上同登約行數十里遂至大¶
城闕下公逺曰此月宫也有仙女數百素練寛衣舞于¶
廣庭上前問曰此何曲也曰霓裳羽衣也上宻記其聲¶
調遂回橋却顧随步而滅旦諭伶官象其聲調作霓裳¶
羽衣曲　淩波曲元宗在東都晝夢一女容貌艶異梳¶
交心髻大袖寛衣拜於床前上問汝何人曰妾是陛下¶
淩波池中龍女衛宫䕶駕妾實有功今陛下洞曉鈞天¶
之樂乞賜一曲以光族𩔖上為鼓淩波曲龍女再拜而¶
<pb:KR3k0055_WYG_190-38b>¶
去覺盡記之㑹禁樂自御琵琶習而翻之與文武臣僚¶
宴于淩波宫臨池奏新曲池中波濤涌起神女出於池¶
心乃所夢之女也上大悦語宰相因于池上置廟祀之¶
　風光詞太學進士鄭生乗曉月度洛橋聞橋下有哭¶
聲下馬循聲察之見艶女翳然蒙袖曰為嫂所苦今欲¶
赴水生載以歸號曰汜人所誦楚人九歌招魂九辨之¶
書擬其調為怨辭嘗撰風光詞曰隆佳秀兮昭盛時播¶
薫綠兮淑華歸故里荑與處萼兮潛重房以飾姿見雅¶
<pb:KR3k0055_WYG_190-39a>¶
態之韶羞兮蒙長藹以為幃醉融光兮渺渺瀰瀰迷千¶
里兮涵烟媚晨陶陶兮暮熈熙舞嫋娜之穠條兮嫂盈¶
盈以披遲酡逰顔兮倡蔓卉縠電兮石髮髓施居數嵗¶
謂生曰我湘君蛟宫之娣也謫而從君今嵗滿無以久¶
留遂與生涕泣而别生後登岳陽樓愁思吟望見綵樓¶
浮而來其中一人含嚬淒怨形𩔖汜人舞而歌曰泝清¶
風兮江之隅拖湘波兮裊綠裾荷拳拳兮情未舒匪同¶
歸兮將焉如歌畢翔然凝望湏臾遂迷所往沈亞之補¶
<pb:KR3k0055_WYG_190-39b>¶
其詞題之曰湘中怨　春光好元宗所製也嘗遇二月¶
宿雨初晴景物明麗小殿内庭柳杏將吐覩而歎曰對¶
此景物豈得不與他判斷之乎因臨軒縱擊此曲神思¶
自得及顧柳杏皆已發拆上笑謂嬪御曰此事不喚我¶
作天工可乎嬪御皆呼萬嵗　秋風髙亦上所製曲也¶
毎至秋空迥澈纎翳不起即奏之必逺風徐來庭葉隨¶
下　舞山香汝南王璡妙達音㫖毎隨逰幸常帶砑絹¶
帽打曲上自摘紅槿花置之帽簷二物皆極滑乆之方¶
<pb:KR3k0055_WYG_190-40a>¶
安奏此一曲終而花不墜落上大喜賜金器一厨　蜀¶
道易陸暢所作也韋臯鎮蜀暢感其遇作蜀道易其首¶
句曰蜀道易易於履平地南康大喜贈羅八百疋　于¶
蒍于元徳秀所作也元宗幸東都三百里内刺史縣令¶
俱以聲樂至都下為歡徳秀時為魯山令惟選樂工數¶
十人連袂而歌于為于上聞之曰此賢人之言也乃深¶
奬之　瑶臺第一層陳后山詩話武才人出夀宫色冠¶
後庭裕陵得之㑹教坊獻新聲為詩作詞號瑶臺第一¶
<pb:KR3k0055_WYG_190-40b>¶
層　御街行唐白樂天有花非花霧非霧夜半來天明¶
去來如春夢不多時去似朝雲無覔處宋張子野衍之¶
為御街行一闋　醉蓬萊宋柳永所作也永字耆卿累¶
舉不第仁宗召見之㑹老人星見入内都知史姓者愛¶
其才乞命永撰詞以頌休祥永作醉蓬萊詞以進一説¶
耆卿作新樂府骩骳從俗天下咏之遂傳禁中仁宗好¶
其詞毎對酒必使侍使歌之再三柳永聞之作宫詞號¶
醉蓬萊因内官逹後宫且求其助仁宗聞而覺之自是¶
<pb:KR3k0055_WYG_190-41a>¶
不復歌其詞　天保報上金冊寳入門曲也詞云四方¶
既平功歸聖明定功巍巍丕享鴻名股肱良哉揄揚元¶
首儲精優逰南山等夀　歸美揚功奏冊寳官將復班¶
位曲也詞云聖徳髙明萬邦咸休錙銖唐虞糠粃商周¶
惟時羣臣對揚稽首天子明明令聞不朽　嘉禾進第¶
三爵登歌也詞云景命赫斯歸我皇仁風洋洋被逺荒¶
琛䞇旅庭趨明光氣和薫蒸為嘉祥殊本合穂真異常¶
庾如坻京嵗且穰猗歟鴻休起前王播為聲詩傳無疆¶
<pb:KR3k0055_WYG_190-41b>¶
　白翎雀琵琶曲名也　鸚鵡曲元薩都拉所作也序¶
云有以繍枕見貺上繡楊妃看鸚鵡髙力士二宫女侍¶
立皆寸許其布置得體想像可愛故作鸚鵡曲以答云¶
　洪武初勅中書省令天下郡縣舉素志髙潔博古通¶
今之士禮送至京同製樂章有起臨濠開太平削羣雄¶
平幽都龍池宴定封賞大一統守承平等曲命協音律¶
者歌之¶
　　歌三¶
<pb:KR3k0055_WYG_190-42a>¶
原發徳　詠功(禮記奠酬而工升歌發徳發左傳曰文/王之功天下誦而歌舞之  至徳咏成)¶
(功/也)　白麟　赤鳯(漢書武帝元狩元年冬十月幸雍祠/五畤獲白麟作白麟之歌  西京雜)¶
(記曰賈佩蘭説在宫時常以管絃歌舞相娯競為妖服/以趣良時十月五日共入靈女廟吹笛擊筑歌上雲之)¶
(曲既而相連臂蹋地/為節歌赤鳯皇來)　八闋　九序(上見樂總三/下見上歌一)　永¶
言　厚志(上詳歌一意五經通義歌之言驩/也以厚志  故發聲而歌長言)　含徴¶
吐角(魏文帝詩曰北坐髙閣下延賔作名倡/弦歌随風厲吐羽含徴商  下詳歌一)　靈芝¶
寳鼎(班固漢頌論功歌曰因露寢兮産靈芝象三徳兮/瑞應圖延夀命兮光此都配上帝兮象太微參日)¶
(月兮揚光輝渥漢書曰武帝得寳鼎於后土/祠旁又馬生  洼水中作寳鼎天馬之歌)　齊右¶
<pb:KR3k0055_WYG_190-42b>¶
郢中(並詳/歌一)　遺聲　逰響(上詳歌一逰魏文帝詩曰絃/歌奏新詩  響拂丹梁繁音)¶
(赴促節慷/慨時激揚)　振木　涌泉(上詳歌二十紀義宣城記臨/城縣南二  里有盖山登百)¶
(許步有舒姑泉俗𫝊云有舒氏女未適人與其父析薪/于此女坐泉處牽挽不動遽告家比還惟見清泉湛然)¶
(母云女好音樂乃/作絃歌泉涌乃流)　浩唱　曼聲(楚詞揚枹鼔兮拊膺/䟽緩節兮安歌陳竽)¶
(瑟兮浩唱靈偃蹇兮姣服芳/菲菲兮滿堂  下詳歌二)　出塞　升隴(西京雜記/髙帝令戚)¶
(夫人歌出塞望歸之曲侍婢數百皆為之後宫齊唱聲/入雲霄  秦州記隴西郡隴山其上懸巖吐溜于中嶺)¶
(泉渟因名萬石泉泉溢漫散而下溝澮皆注故北人升/此而歌曰隴頭流水流離四下念我行役飄然曠野登)¶
(髙望逺涕/零雙落)　𫝊谷　遏雲(盛𢎞之荆州記臨賀馬乗縣/有老姥善歌餘音𫝊谷數日)¶
<pb:KR3k0055_WYG_190-43a>¶
(歌下詳/  二)　落日　流風(釋智匠古今樂錄白日落西山/歌者沈攸之所作  張協霖雨)¶
(詩曰啾啾絲竹作伶人奏竒/秘悲歌浩流風實響回秋氣)　石城　金闕(上詳歌二/  韋昭洞)¶
(厯記曰紂無道比干知極/諫必死作秣馬金闕歌)　送易水　望秦川(上詳歌/一  辛)¶
(氏三秦記隴渭西闗其阪九廻上有水四注下俗/歌曰隴頭流水鳴聲幽咽遥望秦川肝腸斷絶)　發¶
皓齒　動朱唇(傅毅舞賦盼般鼔則騰清眸吐哇聲則/發皓齒  曺植七啟動朱唇發清音)¶
　棗下纂纂　花上盈盈(潘岳笙賦輟張女之哀彈流/廣陵之名散咏園桃之夭夭)¶
(歌棗下之纂纂作劉敬叔異苑臨川聶包死數年忽詣/南豐相沈道襲  歌其歌笑甚有倫次毎歌輙作花上)¶
(盈盈正聞行當/歸不聞死復生)　詠徳　告哀(劉蒼世祖登歌議云歌/所以咏徳舞所以象功)¶
<pb:KR3k0055_WYG_190-43b>¶
(歌詩君子作/  惟以告哀)　合度　重升(杜預云擢秀頸而長歌聲/中節而合度逸清響于浮)¶
(雲逰餘音於中路于禮記祭統夫祭有三/重焉獻之屬莫重  祼聲莫重于升歌)　河激　塵¶
飛(列女傳趙簡子南擊楚津吏醉不能渡怒将殺之津/吏女娟持楫而前曰妾願以鄙軀易父之死備員用)¶
(楫遂與渡中流奏河激之歌曰升彼河兮西觀清水揚/波兮杳冥禱求福兮醉不醒誅将加兮妾心驚罰既釋)¶
(兮瀆乃清妾持楫兮操其維蛟龍助兮主将歸呼來棹/兮行勿疑簡子大悦立為夫人詳楫  王粲七釋聼者)¶
(動容梁/塵為飛)　青陽　晨露(史記樂書漢家常以正月上辛/祀太乙甘泉使童男童女七十)¶
(人俱歌春歌青陽夏歌朱明秋/歌西皥冬歌元冥  下詳歌一)　白狐　黄鵠(吕氏春/秋禹年)¶
(三十未娶過塗山有白狐九尾而造塗山人歌曰綏綏/白狐九尾龎龎成家成室我都攸昌禹因娶塗山女)¶
<pb:KR3k0055_WYG_190-44a>¶
(列女傳陶嬰者魯陶門之女也少寡飬幼孤無昆弟織/績為産魯人或聞其義將求焉嬰聞之恐不得免作歌)¶
(明已之不更二也其歌曰黄鵠之早寡/兮七年不雙鵷頸之獨宿兮不與衆同)　白麟　朱雁¶
(上詳前東漢書武帝紀天漢三年三/月行幸  海獲赤雁作朱雁之歌)　元雲　白露(上/詳)¶
(歌二露襄陽耆舊/傳白  歌曲名也)　陽阿　大道(曺植七啟才人妙伎/遺世越俗揚北里之)¶
(流聲紹陽阿之妙曲問孔叢子楚王使使奉金幣聘夫/子宰予冉有遂請見  夫子曰太公許由孰賢夫子曰)¶
(許由獨善其身者也太公兼利天下者也然今世無文/王之君也雖有太公孰能識之乃歌曰大道隠兮禮為)¶
(基賢人竄兮將待時/天下如一欲何之)　委巷　夏門(晋書王恭𫝊㑹稽/王道子常集朝士)¶
(置酒於東府尚書令謝石因醉為委巷之歌恭正色曰/居端右之重履藩王之第而肆滛聲欲令羣下何所取)¶
<pb:KR3k0055_WYG_190-44b>¶
(則石深銜之地漢書武帝紀天/漢三年幸北  祠作夏門之歌)　渡漳　激楚(帝王世/紀黄帝)¶
(使伶倫氏為渡漳之歌結張衡七辨淮南清歌燕餘材/舞列乎前堂遞奏代敘  鄭衛之遺風揚清哇而激楚)¶
　援棹　鼓琴(黄閔武陵記綠羅山側巖垂水懸下有/明月池碧石潭澄澈百尺見底素巖若)¶
(雪松如插翠風來時有絲桐之韻土人為之歌曰仰兹/山兮迢迢層石構兮嵳峩樂兹潭兮安流援爾棹兮咏)¶
(歌子説苑曽參耘𤓰而誤斬其根曽晳怒援大杖擊之/曽  仆地有頃乃蘇蹶然而起進曰曩者參得罪於大)¶
(人大人得無疾/乎退鼔琴而歌)　彈鋏　撫絃(戰國䇿齊人有馮驩屬/孟嘗君願寄食門下孟)¶
(嘗君授之居有頃倚柱彈其劒歌曰長鋏歸來兮食無/魚  文士傳太祖聞阮瑀名辟之不應連見偪促乃逃)¶
(入山太祖使人焚山得瑀送至召入太祖時征長安大/延賔客使就伎人列瑀善觧音能鼓琴遂撫絃而歌曰)¶
<pb:KR3k0055_WYG_190-45a>¶
(奕奕天門開大魏應期運青盖廵九州征東西人怨士/為知己死女為悦者玩恩義茍敷暢他人焉能亂為曲)¶
(既㨗音聲殊妙當/時冠坐太祖大悦)　乘牛　拾穂(交州記俗好鼔琴牧/𥪡于野澤乗牛唱遼)¶
(遼之歌適列子林𩔖年且百嵗拾遺穂于故畦並歌而/進孔子  衛望之於野使子貢徃訊之林𩔖行不留歌)¶
(不/歇)　瓠梁善　尚衣能(上詳歌一陳崔豹古今雜記魏/文帝宫人  尚衣能歌舞故曰)¶
(尚衣/能歌)　激丹唇　發皓齒(陸機七徴激長歌於丹唇發/鏗鏘於柔木  成公綏嘯賦)¶
(發妙聲于丹唇激哀音於皓齒/響抑揚而潛轉氣衝鬱而熛起)　越王别　蜀王留(上/詳)¶
(歌一水譙周蜀王本紀武都有人將其女獻之蜀王女/不安  土欲歸蜀王心愛其女留之乃作東平之歌以)¶
(悦/之)　大陵奏　淮南作(張華輕薄篇北里獻其竒舞大/陵奏此名歌  漢書淮南厲王)¶
<pb:KR3k0055_WYG_190-45b>¶
(死民有作歌曰一尺布尚可縫一斗/粟尚可舂奈何兄弟二人不相容)　千人唱　萬人¶
歌(司馬相如上林賦奏陶唐氏之舞聼葛天氏之歌千/人唱萬人和  潘岳閒中記秦始皇塚在驪山運石)¶
(於渭南諸山故其歌曰運石渭南嶺/渭水為不流千人一唱萬人一歌)　趙侯好音　謝¶
鯤愛歌(史記趙世家云烈侯好音謂相國公仲連曰寡/人有爱可以貴之乎公仲曰富之可貴之則否)¶
(烈侯曰然長謝鯤歌記/余少好瑟  而愛歌)　能歌入寵　造曲入宫(漢書/武帝)¶
(李夫人之兄延年能歌入寵善漢武故事上幸平陽公/主家置酒作樂子夫為謳者  歌能造曲毎歌挑上上)¶
(喜動起更衣子夫因侍尚衣軒中遂/得幸上見其美髪悦之遂納於宫中)　援琴撫弦　敷¶
席注瑟(風俗通百里奚為秦相堂上作樂所賃浣婦自/言知音呼之摶髀援琴撫弦而悲歌歌曰百里)¶
<pb:KR3k0055_WYG_190-46a>¶
(奚初娶我兮五羊皮臨當别行烹伏雌今適富貴忘我/為尋問之乃其妻也  周書晋平公使叔譽於周見太)¶
(子晋而與之言五稱而五窮師曠曰請使暝臣往與之/言若能懞予反而復之師曠見太子與語師曠東躅其)¶
(足曰善哉善哉王子曰太師何舉足驟師曠曰天寒足/觸是以數也王子曰請入坐遂敷席注瑟師曠歌無射)¶
(曰國誠寜兮逺人來觀修義經兮好樂無荒乃注瑟于/王子王子歌嶠曰何自南極至于北極絶境越國弗愁)¶
(道逺師曠蹶然起曰暝臣/請歸王子賜之乗車四馬)　箕踞鼓盆　酒酣據地(莊/子)¶
(莊子妻死恵子弔之箕踞鼓盆而歌門史記東方朔酒/酣據地而歌曰陸沈於俗避世金馬  宫殿中可以避)¶
(世全身何必深山/之中蒿廬之下)　越人擁楫　處女鼓琴(説苑鄂君/方乗青翰)¶
(之舟張翠盖㑹鐘鼓之音越人擁楫而歌曰今夕何夕/兮搴洲中流今日何日兮得與王子同舟山有木兮木)¶
<pb:KR3k0055_WYG_190-46b>¶
(有枝心悦君兮君不知于是鄂君乃舉繡被而覆之詳/舟  史記趙世家武陵王夢見處女鼓琴而歌詩曰美)¶
(人熒熒兮顔若苕之榮命乎命乎曽無我嬴異日王飲/酒樂數言所夢想見其狀呉廣聞之因夫人而内其女)¶
(娃嬴盂姚也孟姚甚/有寵於王是為恵后)　孔子孤鶼　楚狂衰鳯(琴操孔/子逰于)¶
(隅山見梓樹上有孤鶼乃承而歌之徳論語楚/狂接輿歌而過孔子曰鳯兮鳯兮何  之衰)　明君¶
念鄉　細君思土(漢書元帝以明君妻單于明君心念/鄉土乃作怨曠之歌曰秋木萋萋其)¶
(葉萎黄有鳥爰止集于苞桑既得升雲逰倚帷房志念/幽沈不得頡頏我獨伊何改往變常翩翩之燕逺集西)¶
(𦍑髙山峩峩河水泱泱嗚呼/哀哉憂心惻傷  下詳歌一)　漁者蘆碕　情人桃葉¶
(越絶書伍子胥南奔呉至江上見漁者曰來渡我漁者/知其非常人也欲往渡之恐人知之歌而往過之曰日)¶
<pb:KR3k0055_WYG_190-47a>¶
(昭昭侵以施與子期甫蘆之碕子胥即從漁者之蘆碕/日入漁者復歌往曰心中目施子可渡河何為不出船)¶
(到即載入船/  下詳歌一)　女子彈絃　子直合韻(幽明錄句章人/至東野還暮不)¶
(及至門見路傍有小屋燈火因投寄宿有一女子夜彈/琴問其姓名女不荅彈絃而歌曰連綿葛上藤一綏復)¶
(一絙欲知我姓名姓陳名阿登使應璩云文帝在摩陂/劉子直能為新聲帝以屛隔之  合新韻問卞蘭何如)¶
(對曰子直不復飲食晝夜呻吟/欲作竒異然其音更似哭聲)　隠士五噫　美人獨¶
處(三輔決錄梁鴻東出闋過京師作五噫之歌曰陟彼/北邙兮噫顧瞻帝京兮噫宫闕崔嵬兮噫民之劬勞)¶
(兮噫遼遼未央兮噫肅宗聞而非之求鴻不得質司馬/相如美人賦有女獨處婉然在牀竒葩逸麗淑  艶光)¶
(覩臣遷延微笑而言曰上客何國之公子所從來無乃/逺乎遂設㫖酒進鳴琴臣撫絃為幽蘭白雪之曲女歌)¶
<pb:KR3k0055_WYG_190-47b>¶
(曰獨處室兮廓無依思佳人兮情傷悲有美人/兮來何遲日既暮兮華色衰願托身兮長自私)　羅獻¶
固守　留賛抗音(荆州先賢傳昔羅獻守巴東大將步/協率衆攻圍固守不下羅因賦詩使)¶
(人歌以慰城中人而呉志留賛為將臨敵必先/披髮叫天因抗音  歌左右應之歌畢乃進戰)　延年¶
變新聲　山松婉節制(史記李延年善歌為變新聲而/上方興天地祠欲造樂詩弦歌)¶
(之延年善承意弦次/初詩  下詳挽歌三)　相如造　沈充制(武帝立樂府/采詩夜誦有)¶
(趙代秦楚之謳以李延年為協律舉司馬相如等/造詩賦畧論律吕以合八音之調  下詳歌二)　女¶
子造　童子習(子夜歌者女子夜造之𨕖王遵為益州/刺史王褒作中和樂職  好事者依鹿)¶
(鳴習而歌之時汜鄉侯/何武為童子𨕖在歌中)　負薪　登木(漢書朱買臣字/翁子行歌道中)¶
<pb:KR3k0055_WYG_190-48a>¶
(負薪托禮原壤之母死夫子助之沐槨原壤登木曰予/之不  于音久矣歌曰貍首之斑然執女手之卷然夫)¶
(子為不/聞也)　黄竹　白雲(穆天子傳天子逰黄臺之丘獵/于平澤有降雨天子乃休日中)¶
(大寒北風雨雪有凍人天子作黄/竹歌以哀之  下王母白雲之謡)　濟汾　過沛(漢武/  漢)¶
(髙/)　美聲　清響(文𨕖美聲暢于虞氏響/  陸機詩悲歌吐清)　罷雞鳴¶
作烏鵲(晋武受禪罷雞鳴曲名晋志凡樂章古辭今之/存者並漢世街陌謡謳江南采蓮烏生八九子)¶
(白頭吟之屬是也人戰國時宋韓憑為康王舍人妻何/氏美王欲之捕舍  築青陵臺何氏作烏鵲歌以見志)¶
(遂自/縊)　増九徳　六詩(周禮瞽朦掌九徳六/詩之歌以役太師)　白龜¶
丹鳯(玉海宋雍熈中蘇州貢白龜為白龜之曲詞云聖/徳昭宣神龜出焉名符在沼瑞應巢蓮  又端拱)¶
<pb:KR3k0055_WYG_190-48b>¶
(初廣州鳯皇集為丹鳯之曲/詞云九苞薦瑞戴徳膺仁)　陳情　寓諷(續文獻通/考何瑭曰)¶
(夫詩言志今俗樂詞曲各陳其情乃其遺法也歌永言/今俗樂之唱詞曲乃其遺法也當歌之時和以樂器之)¶
(聲與歌聲清濁髙下相應是謂聲依永俗樂應以絲竹/乃其遺法也  又曰明太祖洪武初以祭祀還諭翰林)¶
(儒臣曰古人詩歌皆寓諷諫之意卿等撰述無有所避/至是儒臣上所撰曲三十九章名曰回鑾樂歌其詞皆)¶
(存規/諫)　招商　扣角(拾遺記漢靈帝逰西園令宫人奏/招商之歌以來涼風歌曰涼風起)¶
(兮日照渠青荷晝偃日夜舒惟日不足樂有餘清絲流/水歌玉鳬千年萬嵗喜難踰  唐李嶠咏歌詩願君聼)¶
(扣角當自/識賢臣)　祥芝　靈鶴(玉海宋祥符初諸臣撰祥芝/曲曰彼茁者芝茂英煌煌)¶
(又撰靈鶴曲曰翻/翰來儀徘徊嘹唳)　踏浪　排空(元薩都拉雁門集詩/手拍銅斗踏浪歌江)¶
<pb:KR3k0055_WYG_190-49a>¶
(行之樂其如何隠詩雋魏夫人齋于别寢有四真人來/降授夫人八索  書黄庭等經于是四真吟唱太極發)¶
(排空之歌青童吟太霞之曲神王/諷晨起之章清虛詠駕歘之辭)　飄梁　散草(燕昭/王事)¶
(詳見歌二無唐韋應物擬古詩玉顔上哀轉絶耳非世/有孤雲忽  色邉馬為回首曲絶碧天髙餘聲散秋草)¶
　鸞咽　鶯續(唐温飛卿詩鸞咽妖唱圓無節催明/揚基詩歌緩憐鶯續詩遲畏酒)¶
朝日　天光(晋傅元長簫歌有天光篇魏文善哉行有/朝日篇故潘岳賦曰天光重于朝日言既)¶
(奏天光又/奏朝日也)　玉臺　金鏡(楚詞王逸九思傳曰登太乙/兮玉臺使素女兮鼔簧乗戈)¶
(龢兮謳謡聲噭誂兮清和注太乙天帝所在以玉為臺/也乗戈仙人也和素女而歌也噭誂清暢貌  玉海雲)¶
(韶樂章二十中/一曲曰金鏡曲)　靈音　和唱(真誥紫微夫人荅右英/夫人歌曰髙唱無逍遥)¶
<pb:KR3k0055_WYG_190-49b>¶
(各興無待歌空同酬靈音無待將如何年紫微夫人名/青娥字愈音王母第二十女也興寕三  乙丑六月降)¶
(楊義之家時與太元真人桐柏真人右英夫人南岳夫/人同降夫人作詩曰神玉暉靈津七元煥神扉靈遷方)¶
(寸裏一躍登太微妙音/乗和唱髙㑹亦有機)　秋思　春陽(見古歌錄詳見/總叙  陸勲志)¶
(怪錄唐元和初有士人因醉卧㕔中及醒見古屏上婦/人等悉于牀前踏歌歌曰長安女兒踏春陽無處春陽)¶
(不斷腸士人驚/叱之忽然上屏)　縁雲　傳陌(杜甫樂逰園詩縁雲清/切歌聲上  開元中内)¶
(人許永新善歌能變新聲遇髙秋朗/月臺殿清虛喉轉一聲響傳九陌)　醴泉　甘露(玉/海)¶
(宋祥符元年諸臣撰進五曲其醴泉曲曰天不爱寳其/甘如醴  會要正至朝會自乾徳九年撰二十四曲甘)¶
(露曲曰其甘如醴其凝如/脂雲表潛結顥英光敷)　青童　紫玉(詩雋方諸青/童歌太霞之)¶
<pb:KR3k0055_WYG_190-50a>¶
(曲曰太霞扇晨暉元氣無常形元轡飛霄外八景乗髙/清手把玉皇袂擕我晨中生盼顧七曜房朗朗亦冥冥)¶
(超哉魏氏子有心復有精元挺自嘉會金書東華名賢/安宻所研相期𤾉谷洴  捜神記呉王夫差小女名紫)¶
(玉悦童子韓重欲嫁之不得乃結氣而死重逰學歸往/弔之玉形見於墓側顧重延頸而歌曰南山有鳥北山)¶
(張羅意欲從君讒言孔多悲結成疹沒命黄壚命之不/造寃如之何羽族之長名為鳯凰一日失雄三年感傷)¶
(雖有衆鳥不為匹雙故見鄙姿/逢君輝光身逺心近何曽暫忘)　黄爵　元雲(玉海宋/建初錄)¶
(云務成黄爵元雲/逺期皆鼔吹曲)　嘉禾　瑞麥(又曰淳化元年撰二/十三曲嘉禾曲曰秀)¶
(標同頴祥掩并柯瑞麥曲/曰芃芃嘉麥擢秀分岐)　拍斗　扣船(唐孟郊送談/公詩銅斗飲)¶
(江酒手拍銅斗歌儂是拍浪兒飲則拜浪婆脚踏小船/頭獨宿舞短蓑  洞仙傳郭四朝者燕人也秦時得道)¶
<pb:KR3k0055_WYG_190-50b>¶
(來句曲山南所住作塘遏澗水令深基墌垣牆今/猶有可識處四朝乗小船逰戲其中毎扣船而歌)　叩¶
柱　抵掌(宋王銍侍兒小名錄天水趙旭家於廣陵夢/一青衣桃笑窓牖間及覺清香滿室有一女)¶
(子年可十四五容範曠代笑曰吾天上青童乆居清禁/時有世念帝罰下人間感配於君子時扣柱清歌曰白)¶
(雲飄飄星漢斜獨行窈窕浮雲車天宋蘇轍逰仙夢記/熈寕十年夢逰一所名曰金泉洞  有抵掌而歌者曰)¶
(紅塵紛處兮人間世白雲深處兮神仙地仙家春色兮/億萬年蟠桃香煖兮雙鸞睡北看瀛洲兮咫尺間西顧)¶
(方壺兮三百里逍遥無為兮/古洞天洞天不老兮無人至)　貴清　忌澀(明亘史音/尚清而忌)¶
(重尚亮而忌澀尚潤而忌𩔖尚簡/㨗而忌曼衍尚節奏而忌平鋪)　轉字　催腔(又曰/有新)¶
(腔而無定板有縁聲而無轉字有飛度而無稽留/  明楊基詩踏歌趂拍摧腔急旋舞迴身應節齊)　祥¶
<pb:KR3k0055_WYG_190-51a>¶
麟　玉兔(玉海淳化中祥麟曲曰在郊毓質逰畤呈祥/  乾徳中玉兔曲曰明視標竒昌辰乃見毓)¶
(質雪園淪/精月殿)　得寳　平珠(孔帖韋堅鑿潭成帝為升樓/毎州署某郡以所出暴陳其)¶
(上若廣陵則錦銅器先是人間唱得休紇歌有揚州銅/器語因更變為得寳歌  玉海雲韶樂二十章有平珠)¶
(一/曲)　側商　正宫(山堂肆考伊州商調曲唐西涼節度/盖嘉運所進也其曲五首前七言二)¶
(絶後五言三絶入破五首前七言三絶後五言二絶商/調乃無射以凡字殺後入破則無射羽林鐘也各商角)¶
(調調借尺字殺謂之側商故王建曰側商調裏唱伊州/  續文獻通考漢樂府諸曲多楚詞體也自是雖有五)¶
(言去三百篇逺矣魏晋多為五言間有七言唐多用七/言律亦有散聲或更作長短句至宋益盛西江月㸃絳)¶
(唇等皆可弦歌金元又變為北曲如正宫端正好商調/集賢賔南吕一枝花黄鐘醉花隂仲吕粉蜨兒之𩔖依)¶
<pb:KR3k0055_WYG_190-51b>¶
(腔填調一/定不易)　翔鶴　離鵾(玉海宋元符中受國寳製樂/三章一受命永昌二神光三)¶
(翔鶴大朝會上夀亦用之清山堂肆考離鴻逰鵾皆/曲名文𨕖云嬰若離鵾鳴  池翼若逰鴻翔層崖)¶
餘響　初拍(明亘史含意未申餘響遂歇維玉海王維/傳有以按樂圖示者無題識  曰此霓裳)¶
(第三疊最/初拍也)　鳯艒　鳥語(詞林海錯隋煬帝鳯艒歌曰/三月三日到江頭正見鯉魚)¶
(波上逰意欲持鈎往撩取恐是蛟龍還復休鯉李也波/淵也人以為詩䜟也  文獻通考唐坐部伎六曲四曰)¶
(鳥歌萬嵗注武后時/有鳥能人言萬嵗)　寳幛　錦園(孔帖寕王有妓寵/姐美姿色善謳唱)¶
(客莫能見李白侍酒戲曰聞王有寵姐善歌今酒看醉/飽羣公厭倦王何吝此女示于衆王笑謂左右曰設七)¶
(寳花幛召于幛後歌之白起而謝曰雖不許見面聞其/聲足矣  明楊基詩遍地錦圍歌處席滿身珠壓舞時)¶
<pb:KR3k0055_WYG_190-52a>¶
(腰/)　肉聲　喉轉(摭言李孝㳟籍中有紅兒善肉聲羅/虬作絶句百篇號比紅詩大行于時)¶
(子繁欽上魏文帝牋薛訪車/  能喉轉引聲與笳同音)　上清　下里(續文獻通/考明永樂)¶
(中樂章有上清歌一/下宋玉語詳前歌)　迎客　送神(山堂肆考古者宴/客有迎客送客曲)¶
(梁徐勉迎客曲云絲管列舞曲陳含聲未奏待嘉賔羅/絲管陳舞席歛䄂嘿唇迎上客送客曲云袖繽紛聲委)¶
(咽餘曲未終髙駕别爵無算景已流空紆長䄂/客不留  迎神送神曲王維為魚山神女作)　朝歌¶
　夜誦(杜牧阿房宫賦朝歌夜絃者文獻通考漢武帝/立樂府采詩夜誦注夜誦  其言詞或秘不可)¶
(宣露故于夜/中歌誦也)　馬淑　麗雲(上詳前一員宋王銍侍兒/小名錄穆  稱其妓麗雲)¶
(善歌聼之使人醉者醒醒者醉悲/者樂樂者悲聲音能移人為工)　野鷹來　天馬至¶
<pb:KR3k0055_WYG_190-52b>¶
(後漢劉表愛鷹常作野鷹來/歌  漢武帝事詳前歌二)　春波引　秋風髙(纂異/記徐)¶
(元之於立異里居夜讀書見武士數百升自牀之西南/隅於花氊上縱兵大獵又持釣於硯中之南灘樂徒奏)¶
(春波引曲未終獲魴鯉鱸鱖/百餘  唐明皇造詳前歌一)　黄菊歌　綠珠怨(孔帖/九月)¶
(九日帝為黄菊歌顧左右曰安可不示韋綬即遣使持/往綬遂奉和使進  朝野僉載武后時補闕喬知之有)¶
(妾碧玉美而善歌舞武承嗣借教歌/童納之不還知之作綠珠怨宻寄之)　出金石　滿天¶
地(封龍子原憲居魯環堵之室匡坐而弦歌子貢見之/原憲徐步曵杖歌商頌而反聲淪于天地如出金石)¶
(詳即莊子曽子事/  歌四曵履注)　應龍篇　神鳯操(山堂肆考陳張/正見作言龍未)¶
(起時乃在淵底以喻君子隠居養志以待時也有翼曰/應龍  又曰成王時鳯凰翔舞乃作此歌言徳化之感)¶
<pb:KR3k0055_WYG_190-53a>¶
(也/)　野繭成　騶虞獻(續文獻通考明永樂中朝會樂/歌也詞云瑞道昌至治明萬化)¶
(滋植盈八荒猗歟野蠶集我條桑載生載成以元以黄/以登于明堂至治磅礴黼黻文章繰為五采絲上補虞)¶
(舜裳不同上詞云騶虞至周服至仁表天造飢不食生/畜行  踐生草聖王御宸極徳澤被枯槁林邑神聖初)¶
(召南風化首邁遐躅前/無偶啟貞符垂永乆)　小海唱　大清歌(山堂肆考/國人痛伍)¶
(子胥忠烈作小海唱作續文獻通/考明成祖永樂中所  樂歌也)　韋昭造　傅元詞¶
(文獻通考呉使韋昭倣漢鐃歌十二曲以述功徳其名/有炎精缺漢之季攄武師烏林秋風克晥城闗背徳通)¶
(荆州章洪徳順厯數承天命元化徳又曰晋武帝令傳/元作短簫鐃歌二十二篇以述功  其名為靈之祥宣)¶
(受命征遼東宣輔政時運多艱景龍飛平玉衡文皇統/百揆因時運惟庸蜀天序大晋承運期金靈運於穆我)¶
<pb:KR3k0055_WYG_190-53b>¶
(皇仲春振旅夏苗田仲秋獮田/順天道唐堯元雲伯益釣竿)　款乃歌　清平調(唐/元)¶
(稹逢春水行舟不進作款乃曲令舟子唱之以取適于/道路也款乃棹歌聲  太真外傳開元中沈香亭木芍)¶
(藥盛開上乗照夜白妃以步輦從詔選梨園尤者十六/色李龜年以歌擅一時手奉檀板押衆樂前將欲歌之)¶
(上曰賞名花對妃子焉用舊樂詞為遽命龜年持金花/牋宣賜翰林學士李白立進清平樂詞三篇承㫖猶若)¶
(宿酲未醒因援筆賦之龜年奉詞進上命梨園弟子約/畧詞調撫絲竹遂促龜年以歌妃持玻瓈七寳杯酌西)¶
(涼州蒲萄酒笑領歌意上因調玉笛/以倚曲毎曲遍换則遲其聲以媚之)　珊瑚擊　櫻桃¶
綻(詳王母重章注莫李商隠贈歌者詩曰水晶如意玉/連環下蔡城危  破顔紅綻櫻桃含白雪斷腸聲裏)¶
(唱陽/関)　輕風流水　皓露秋霜(名山拾遺記洞庭山浮/于水上其下金堂四百)¶
<pb:KR3k0055_WYG_190-54a>¶
(間玉女居之四時聞金石絲竹之音徹于山頂楚懐王/時舉羣才賦詩於水湄毎四仲之節王常繞山以逰宴)¶
(仲春律中夾鐘乃作輕風流水之詩醼於山南時中蕤/賔乃作皓露秋霜之曲故云瀟湘洞庭之樂聼者令人)¶
(難/老)　離鴻去雁　落葉吹蓬(拾遺記師涓生于衛靈公/之世寫列代之樂故有四)¶
(時之聲春有離鴻去雁應蘋之歌夏有朱華流金明晨/焦泉之調秋有商風白雪落葉吹蓬之曲冬有凝河流)¶
(隂沈雲/之操)　芙蓉藏曲　鸚鵡能詞(元怪錄唐元載芸輝/堂前有池砌以文石)¶
(中有碧芙蓉香潔菡萏偉於常者載因憑欄以觀忽聞/歌聲清亮若十四五女子唱焉其曲則玉樹後庭花也)¶
(載驚異莫知所在及審聼之乃芙蓉中也有續元怪錄/柳歸舜自江南抵巴陵大風吹至君山下  鸚鵡數千)¶
(相呼姓氏音㫖清/越或有唱歌詞者)　幡綽嘲笑　渙之擨歈(教坊記内/妓歌則黄)¶
<pb:KR3k0055_WYG_190-54b>¶
(幡綽賛揚之兩院人歌則幡綽輙嘲笑之旂集異記開/元中詩人王昌齡髙適王渙之齊名共詣  亭貰酒忽)¶
(有伶官十數人妙妓四輩登樓會宴奏樂昌齡等私相/約曰我輩各擅詩名不自定其甲乙今觀諸伶所謳詩)¶
(入歌詞多者則為優矣俄一伶唱寒雨連江夜入呉昌/齡引手畫壁曰一絶句又一伶謳開篋淚滿臆適引手)¶
(畫壁曰一絶句又一伶謳奉帚平明金殿開昌齡又引/手畫壁曰二絶句渙之自以得名既乆謂二人曰此輩)¶
(皆潦倒樂官耳指諸妓中最佳者曰此子所唱如非吾/詩即終身不敢與子争衡矣因歡笑俟之湏㬰雙鬟發)¶
(聲則黄河逺上白雲間渙之即/擨歈二子曰田舍奴我豈妄哉)　庭前琪樹　臺上來¶
雲(太真外傳上皇既居南内夜䦨登勤政樓烟月滿目/上自歌曰庭前琪樹已堪攀塞外征人殊未還  洞)¶
(冥記漢武帝建元中起騰光/臺于臺上唱來雲依日之曲)　薛逢歎老　郭訥言佳¶
<pb:KR3k0055_WYG_190-55a>¶
(山堂肆考薛逢作老去也歌曰老去也争奈何擊酒盞/唱短歌短歌未竟日已沒月映西南庭樹柯  鄧粲晋)¶
(記太子洗馬郭訥嘗入洛觀妓人歌言佳石崇問其曲/訥言不知崇笑曰卿不知曲那得言佳訥荅曰譬如見)¶
(西施何必識其/姓名然後知美)　神女青呉　修容綠水(洞冥記漢武/帝夕望東邉)¶
(有青雲起俄見雙白鵠集臺之上忽變為二神女握鳯/管之簫撫落霞之琴歌青呉春波之曲  洛陽伽藍記)¶
(髙陽王有二姬一名修容一/名艷姿修容能為綠水歌)　王母重章　曹娥五疊¶
(纂異記曰田璆鄧韶元和癸巳中秋望夕為衛符卿李/八百引入嵩髙山羣仙畢會穆王把酒請王母歌以珊)¶
(瑚鈎擊盤而歌曰勸君酒為君悲且吟自從頻見市朝/改無復瑶池宴樂心王母持杯穆天子歌曰奉君酒休)¶
(歎市朝非早知無復瑶池興悔駕驊騮草草歸王母又/重歌以酬曰一曲笙歌瑶水濵曽留逸足駐征輪人間)¶
<pb:KR3k0055_WYG_190-55b>¶
(甲子周千嵗靈境杯觴初一廵玉兔銀河終不夜竒花/好樹鎮常春悄知穆滿饒詞句歌向俗流疑誤人  集)¶
(異記曰唐蔣琛於霅溪太湖設網罟以給食一夕風雨/晦冥乃霅溪松江諸神競會川瀆諸長悉皆應召朱絃)¶
(雅張清管徐奏曺娥唱怨江波凡五疊琛記其三曰悲/風淅淅兮波綿綿蘆花萬里兮凝蒼烟虬螭窟宅兮淵)¶
(且元排波疊浪兮沈我天所覆不全兮身寕全溢眸恨/血兮徒漣漣誓將柔荑抉鋸牙之喙空水府而藏其腥)¶
(涎青娥翠黛沈江壖碧雲斜月兮空嬋娟吞聲飲/恨兮語無力徒揚哀怨兮空嬋娟歌竟四坐慘容)　竒¶
木連理　瑞粟呈祥(玉海明道二年太后朝享有竒木/連理之曲  又曰紹興十五年正)¶
(旦朝會有瑞/粟呈祥之曲)　數米嘉榮　稱康伯可(事文𩔖聚劉禹/錫贈米嘉榮詩)¶
(曰唱得涼州意外聲後人惟數米嘉榮如今後輩輕前/輩好染髭鬚事後生  山堂肆考紹興中上元節康伯)¶
<pb:KR3k0055_WYG_190-56a>¶
(可應制作瑞鶴仙為/髙宗稱賞宣賜甚厚)　執笏以教　刻伎令歌(孔帖宋/愻為連)¶
(州參軍刺史聞其善歌使教婢日執笏簾外唱吟自如/  張鷟朝野僉載曰洛州殷文亮性巧刻木伎女唱歌)¶
(吹笙皆/能應節)　中矩中鈎　聼風聼水(禮記詳前歌一錄詩/話歐陽公歸田  論)¶
(王建霓裳詞弟子部中留一曲聼風聼水作霓裳以不/曉聼風聼水之義為恨予觀唐人西域記龜兹國王與)¶
(臣庶知樂者于泰山間聼風聼水之聲均節成音後/翻入中國如伊州甘州涼州皆龜兹境也此説近之)¶
市鹽得譜　錫宴進詞(江隣幾雜志始教坊家人市鹽/得一曲譜於角子中翻之遂名)¶
(曲曰烏塩角元人月泉吟社詩山歌聒耳烏塩角村酒/柔情玉練槌  又曰宣和中上元錫宴左丞范致虛進)¶
(滿庭芳慢一闋上/俯同其韻賜之)　龍馬來庭　慶雲成彩(續文獻通/考明永樂)¶
<pb:KR3k0055_WYG_190-56b>¶
(中樂歌也龍馬詞云天之駟龍之媒産大宛徴渥洼追/流星舞天街汗流赤沁九垓厯閶闔觀玉䑓西風十二)¶
(閑争稱龍馬來蹴踏五雲暖神光夜昭回軼蕩蕩天門/開  慶雲詞云徳動天鑒慶雲呈祥紛為華盖散為天)¶
(章郁郁紛紛靉靉茫茫映日烜彩隨風飛揚昭回/麗河漢覆懤彌下方神聖揚清芬溥暢昭回光)　一¶
聲燭跋　再闋雞號(明亘史曰佳色亭雅集一聲而燭/跋冄闋而雞號合隂陽之和盡東)¶
(南之/芙)　持板踏踏　連袂于于(續文獻通考有藍采和/者持大拍板長三尺餘)¶
(歌於市曰踏踏歌藍采和人生能幾何紅顔三春樹流/年一擲梭古人混混去不返今人紛紛來更多朝騎龍)¶
(鳯逰碧落暮看桑田生白波長景凝輝在烟際金銀宫/闕髙嵯峩歌詞多率爾而作皆神仙意  即元魯山事)¶
(詳歌/一)　遺山出新意　廉夫去陳俗(元元好問樂府不/用古題新意特出)¶
<pb:KR3k0055_WYG_190-57a>¶
(歌謡慷慨挾幽并之氣陳明李東陽擬古/樂府引曰楊㢘夫力去  俗而縱其辨博)¶
　　歌四¶
原麥秀(史記箕子朝周過殷故墟感宫室毀壊生禾/黍作麥秀之歌曰麥秀漸漸兮禾黍油油)¶
采薇(又曰武王克殷伯夷叔齊恥之義不食周粟隠于/首陽山采薇而食之及餓且死作歌其辭曰登彼)¶
(西山兮采其薇矣以暴易暴兮不知其非矣神農/虞夏忽焉沒兮我安適歸矣吁嗟徂兮命之衰矣)　好¶
歌(毛詩蘓公刺/暴作此好歌)　貴上(禮記郊特牲云歌者在/上匏竹在下貴人聲也)　繼聲¶
(善歌者使/人繼其聲)　曵杖(禮記孔子早作負手曵杖逍遥于門/歌曰太山其頽乎梁木其壊乎哲人)¶
(其萎/乎)　曵屐(莊子曽子居衛捉襟而肘見納履而踵/決曵屐而歌商頌聲滿天地若出金石)¶
<pb:KR3k0055_WYG_190-57b>¶
情哀而歌(子思云情哀而歌歌弗信/也其絃則是其聲則非也)　心喜欲歌(詳/上)¶
徳之言(何休公羊注曰歌者徳/之言也舞者徳之容也)　若何之歌(又云采葛/越之婦人)¶
(傷越王用心之苦/乃作若何之歌)　臨風浩歌(楚詞九歌云與女沐兮/咸池晞女髮兮陽之阿)¶
(望美人兮未來/&KR0916;風怳兮浩歌)　采芝(崔琦四皓頌云昔有南山四皓/者盖用里先生綺里季夏黄公)¶
(東園公是也秦世道滅徳消坑黜儒術于是乃退而作/歌曰漠漠商洛深谷逶迤曄曄紫芝可以療飢皇虞邈)¶
(逺吾將安歸駟馬髙盖其憂甚大/富貴而畏人不如貧賤而輕世)　楚歌(史記留侯傳/上欲易太子)¶
(留侯招四皓羽翼之上召戚夫人曰吕后真而主矣戚/夫人泣上曰為我楚舞我為若楚歌歌曰鴻鵠髙飛一)¶
(舉千里羽翮已就横絶四海横絶四/海當可奈何雖有矰繳尚安所施)　玉蘭(漢武内傳/西王母歌)¶
<pb:KR3k0055_WYG_190-58a>¶
(玉蘭/之曲)　玉昭(又云上元夫/人歌玉昭)　藻歌(武/帝)　采菱(詳歌/一)　悲¶
歌(説苑孫息學悲歌引琴作鄭衛之音/靈公大感故作衛公之曲歌而和之)　口之言(白虎/通樂)¶
(所以必歌者何夫歌者口之/言之也中心喜樂口欲歌之)　同聲(漢張/衡作)　南歌(張衡/南都)¶
(賦曰齊僮唱兮列趙女坐南歌兮起鄭舞白鶴飛/兮繭曵緒修袖繚繞而滿庭羅襪躡蹀而容與)　雅¶
歌(謝承後漢書祭遵為將取士皆/用儒術對酒設樂必雅歌投壺)　盼風長歌(劉楨魯/都賦和)¶
(顔揚眸盼/風長歌)　東歌(左思呉都賦幸乎館娃之宫張女樂/而娯羣臣發東歌操南音𦙍陽阿詠)¶
(韎任荆艶楚舞呉歈越吟翕習容裔靡靡/愔愔又傅元琵琶賦云吹西笛兮冗東歌)　抗聲(杜預/七規)¶
(抗清聲而長歌/振輕裾而屢舞)　抗音(潘岳閒居賦云浮杯樂飲絲/竹駢羅頓足起舞抗音髙歌)¶
<pb:KR3k0055_WYG_190-58b>¶
妍弄潛移(見袁山/松歌賦)　清弄諧宻(劉敬叔異苑乗磯山下/臨清川昔有漁父宿于)¶
(川畔夜聞水中有絃歌之/音宫商和暢清弄諧宻)　増鸝歌(山堂/肆考)　㸃絳唇(江/淹)¶
(詠美人春逰詩白雲凝瓊貌/明珠㸃絳唇後世詞名本此)　法歌(詳前/一)　鏡歌(明/皇)¶
謫仙怨(劇談錄明皇幸蜀妃子既死一日登髙望秦川/謂髙力士曰吾聼張九齡言不至於此遣使祭)¶
(之吹笛為曲/號曰謫仙怨)　河滿子(唐武宗孟才人善歌毎於御前/歌河滿子一曲聲調悽切聞者)¶
(莫不/涕零)　山鷓鴣(李白云雪夜對酒客有唱鷓鴣者因/作詩曰客有桂陽至能吟山鷓鴣)¶
踏莎行(韓翃詩踏莎行草過春/溪詞名踏莎行本此)　歌珠(唐嚴尚書詩歌/喉一串珠又羅)¶
(鄴詩更吐歌/珠宴庾樓)　哀轉厯厯(李新聲邯鄲人李嚴女也太/和中張谷納之長大妍麗能)¶
<pb:KR3k0055_WYG_190-59a>¶
(傳故都聲哀轉厯厯雅/為谷所愛目曰新聲)　六么(詩餘云六么催拍/盞頻傳六么曲名)　夜¶
警晨嚴(玉海宋乾徳中和峴言郊祀有夜警晨嚴六州/十二時及鼓吹廻仗時駕前導引三曲望撰樂)¶
(章肄習/從之)　振容歌(又曰景祐二年八月辛酉/御製警嚴曲名曰振容歌)　崔端十¶
二篇(又曰宋鐃歌崔端詩十二篇太祖師次陳橋天命/人情不謀自至為聖皇武拔澤潞為真人翔伐揚)¶
(州為茫茫青齊收湖南為湖之陽荆南奉表歸為荆州/平蜀降為蜀之巇俘嶺南為猛虎攫江南平為震雷薄)¶
(呉漳泉納土為葛藟親征河東為倚太行呉越舉地歸/不以師為大明行天衢親征次澶淵射殺撻覽為澶淵)¶
(廻/)　禁中度曲(又曰仁宗洞曉音律毎禁中度曲出以/賜教坊或命教坊撰進凡五十四曲朝)¶
(廷多/用之)　二十聲為一曲(又曰皇祐中有事明堂内出御/撰明堂樂八曲以君臣民事物)¶
<pb:KR3k0055_WYG_190-59b>¶
(配屬五音凡二/十聲為一曲)　聼詞知醇質之風(大定十三年上御/睿思殿命歌者歌)¶
(女直詞顧謂皇太子曰朕思先朝所行之事未/嘗暫忘故聼此詞者亦欲令汝等知醇質之風)　歌本¶
曲(又曰大定二十五年幸上京宴宗室于皇武殿上諭/之曰昔漢髙祖過故鄉與父老歡飲擊筑而歌今天)¶
(下一統朕廵幸至此何不樂飲于是歌本/曲道祖宗創業艱難及所以繼述之意)　削浪沙(又/曰)¶
(遼四裔樂有大曲小曲/削浪沙小曲中之一也)　和平廣大(又曰明洪武初令/天下舉摶通古今)¶
(之士命與陶凱等同製樂章使協音律者歌之謂侍臣/曰禮以尊敬樂以宣和不敬不和何以為治今所製樂)¶
(章頗協音律有/和平廣大之意)　和緩壯烈舒長(又曰洪武初年定朝/會宴享樂舞之數九)¶
(奏樂曲前三奏和緩中/四奏壯烈後二奏舒長)　蜚矣堯羊(明宋新呉歌記曰/近世樂理既失俗)¶
<pb:KR3k0055_WYG_190-60a>¶
(工以牽合為竒書史經傳皆被之管絃影響依稀轉相/附和假令不待協音而皆可入奏則古之蜚矣堯羊直)¶
(巫祟/語矣)　歌音猶告朔(又曰唐初之詩諸公以入唱為髙/自宋代以調興而歌詩之法廢金)¶
(元以北九宫興而歌調之法廢元迄我朝以南曲興而/北曲廢譬之于禮諸體猶羊而歌音猶告朔也廢告朔)¶
(而供羊不可謂禮廢歌/音而存體不可謂樂)　詞家商李(又曰南北之曲一/失宫商便屬别調)¶
(斯真詞家之商/李騷壇之獄律)¶
　　歌五¶
詩原梁孝元帝詠歌詩曰汗輕紅粉濕坐乆翠眉愁傳¶
聲入鐘磬餘轉雜箜篌　劉孝綽和詠歌人偏得日照¶
<pb:KR3k0055_WYG_190-60b>¶
詩曰獨明花裏翠偏光粉上津屢將歌罷扇迴拂影中¶
塵　北齊劉逖清歌發詩曰扇中通慢臉曲裏奏陽春¶
乆應迷座客何啻起梁塵　陳周𢎞正詠歌人偏得日¶
照詩曰斜光入丹扇的的最分明欲持照彫栱仍作繞¶
梁聲　周庾信聼歌詩曰協律新教罷河陽始學歸但¶
令聞一曲餘聲三日飛　増唐于武陵王將軍宅夜聼¶
歌曰朱檻滿明月美人歌落梅忽驚塵起處疑有鳯飛¶
來一曲聼初徹幾年愁暫開東南正雲雨不得見陽臺¶
<pb:KR3k0055_WYG_190-61a>¶
　劉禹錫與歌者何戡詩曰二十餘年别帝京重聞天¶
樂不勝情舊人惟有何戡在更與殷勤唱渭城　又與¶
歌童田順郎曰天上能歌御史娘花前月底奉君王九¶
重深處無人見分付新聲與順郎　鄭谷席上贈歌者¶
詩曰花木樓臺近九衢清歌一曲倒金壺座中亦有江¶
南客莫向春風唱鷓鴣　宋蔡襄夢中贈歌者詩曰綽¶
約新嬌生眼底侵廵舊事上眉尖問君别後情多少得¶
似春潮夜夜添　金趙文昌歌扇詩曰媚娘巧作貫珠¶
<pb:KR3k0055_WYG_190-61b>¶
喉畫扇團團半掩羞唱到春山小顰處一輪明月為花¶
愁　元宋无席上贈歌者詩曰十疋呉綾賞永新一聲¶
歌歇杏梁塵家徒四壁門如水那得明珠換美人　元¶
好問聞歌懐京師舊逰曰樓前誰唱綠腰催千里梁園¶
首重回記得杜家亭子上信之欽用共聼來　明髙啟¶
隔簾聞歌曰葉逐散聲飛湘雲隔妓衣誰能偷卷看認¶
是小叢非　楊基隔簾聼歌曰低處取多情聲遲拍轉¶
停坐中腸亦斷况乃隔簾聼　張羽席上聞歌妓曰艶¶
<pb:KR3k0055_WYG_190-62a>¶
色傾前席髙歌度逺楹羞多時掩面嬌重未成聲淺按¶
紅牙拍輕和寶鈿箏周郎知誤處衆裏最多情¶
賦原袁山松歌賦曰朱唇不啟皓齒不離清氣不轉妍¶
弄潛移或似停而不留或如疾而不馳　楊師道聼歌¶
管賦曰爾乃闢飛閤之臨空望雕梁之架虹奏東成之¶
妙曲命南荆之結風莊華艶於朝日長袖曵於芳叢度¶
參差以儀鳯響飉飉以驚鴻伊小臣之庸瑣預恩私之¶
嘉宴聞仙管於帝臺聼鈞天於蘭殿悵崦嵫之易晩惜¶
<pb:KR3k0055_WYG_190-62b>¶
宫羽之難遍撫長笛而多慚覽洞簫而興怨徒𨽻齒於¶
羣龍信庸音其已薦　謝偃聼歌賦曰于時日下梧宫¶
隂清竹殿羣雲始落光風初扇餘霞未歛殘虹猶見玉¶
輦既陳蘭肴乃薦登髙閣以騁目臨曲池而逰盼于是¶
徴趙女命齊倡動瓊佩出蘭房横寳釵而耀首覩鉛華¶
而飾妝低翠蛾而歛色睇横波而流光聲欲抽而含態¶
氣未理而騰芳乍綿連以爛漫時頓挫而抑揚始析宮¶
而合徴終分角而和商掩餘姿于彫扇散輕塵于畫梁¶
<pb:KR3k0055_WYG_190-63a>¶
若夫振幽蘭飛激楚俯仰艶逸顧盼容與故其繁㑹也¶
𩔖春禽振響而流變其微引也若秋蟬輕吟而曵緒似¶
將絶而更連疑欲止而復舉短不可續長不可去延促¶
合度舒縱有所聼之者慮蕩而憂忘聞之者意悦而情¶
抒歌未終君王乃喟然歎曰夫樂者所以通神明節情¶
欲和天地調風俗觀往哲之遺風鑒前賢之輕躅莫不¶
治亂斯在興亡攸屬是故聖人以為深誡君子以之自¶
朂　増唐閻伯璵歌賦曰或曲或止如隊如抗盡或可¶
<pb:KR3k0055_WYG_190-63b>¶
續應而不匱來無悠往去有遺意察乎靡靡似浮絲以¶
為緒聼乎纍纍若貫珠之為隧于是載賡載揚頽思覆¶
句引韻下散沿源上溯若寒雲凝于沙漠秋風起於燕¶
路情慷慨而為霜氣氤氲而掩露　又歌響遏行雲賦¶
曰歌者噬嗑其頥吮吐塤篪氣調萬象口運四時奏羽¶
商而寒光冽冽動角徴而春光熈熙一成而芳氣初振¶
風篁木韻彼雲尚徘徊希微出入無依若往未定將行¶
不飛再成而逸思奔北正聲寥亮彼雲漸應曲往來從¶
<pb:KR3k0055_WYG_190-64a>¶
風下上三成而充塞人寰洋溢無間在水徧水在山滿¶
山彼雲忽應聲赴節雷奔霧集前者山立後者山岌力¶
大不可以動摇噫氣不可以嘘吸風北不北風東不東¶
輪囷杳影泱漭長空及其調苦聲切歌長意深天乎有¶
耳雲也無心果凝影而不散為歌者之知音　劉隲善¶
歌如貫珠賦曰間赤水兮虚瑩異滄海兮孤圓動白雲¶
之聲初疑剖蚌度元雲之曲終𩔖投泉　元稹前題賦¶
曰原夫以節為珠以聲為緯漸杳杳而無極以多多而¶
<pb:KR3k0055_WYG_190-64b>¶
益貴悠揚緑水訝合浦之同歸繚繞青雲環五星以一¶
氣望明月而宛轉感潛蛟之歔欷若非象照乘之珍安¶
能忘在齊之味其始也長言邐迤度曲纒綿吟斷章而¶
離離若間引妙轉而一一皆圓小大雖倫離朱視之而¶
不見唱和相續師乙美之而謂連當其拂樹彌長淩風¶
乍直意出彈者與髙音而臻極及夫屬思潛繁因聲屢¶
有想無脛者随節促而奔走以洞徹為精英比瑕玭於¶
能否次第其韻且殷勤於士衡之文上下其音謂低昻¶
<pb:KR3k0055_WYG_190-65a>¶
於遊女之手¶
牋原魏繁欽與太子牋曰都尉薛訪車子年始十四能¶
囀喉引聲與笳同音乃知天壌之所生誠有自然之妙¶
物潛氣内轉哀音外激大不抗越細不幽散聲悲奮笳¶
曲美常均及與黄門鼓吹温胡迭唱迭和喉所發音無¶
不響應遺聲抑揚不可勝窮暨其清激悲響雜以怨慕¶
詠北逖之遐征奏胡馬之長思是時涼風拂衽背山臨¶
溪莫不泫泣隕涕悲懐慷慨竊惟聖體兼愛好竒是以¶
<pb:KR3k0055_WYG_190-65b>¶
先白　魏文帝荅曰披書歡笑不能自勝竒才妙伎何¶
其善也頃守土孫世有女曰瑣年始九嵗夢與神通寐¶
而悲吟哀聲激切涉厯六載于今十五近者督將具以¶
狀聞是日博延衆賢遂奏名倡曲極數彈歡情未逞乃¶
令從官引内世女湏㬰而至厥狀甚美素顔元髮皓齒¶
丹唇詳而問之云善歌舞於是提袂徐進揚蛾㣲眺芳¶
聲清激逸足横集然後循容飾妝改曲變度斯可謂聲¶
協鐘石氣應風律今之妙舞莫巧於絳樹清歌莫善於¶
<pb:KR3k0055_WYG_190-66a>¶
宋臈豈能上亂靈祗下變庶物漂悠風雲横厲無方若¶
斯也哉固非車子喉囀長吟所能逮也吾練色知聲雅¶
應此𨕖謹卜良日納之閑房¶
啓原梁沈約謝齊竟陵王示永明樂歌啟曰鳯綵鸞章¶
霞鮮錦縟覿寳河宗未必比麗觀樂帝所逺有慙徳雖¶
日月在天理絶稱咏而徘徊光景不能自息¶
序増唐柳宗元鐃歌鼓吹曲序曰漢魏以來代有鐃歌¶
鼓吹詞惟唐獨無有太常鼓吹有戎樂詞獨不列今考¶
<pb:KR3k0055_WYG_190-66b>¶
漢曲十二篇魏曲十四篇晋曲十六篇漢歌詞不明紀¶
功徳魏晋歌功徳具臣竊取魏晋義用漢篇數為唐鐃¶
歌鼓吹曲紀髙祖太宗功能之神竒因以知取天下之¶
勤勞毎有戎事治兵振旅幸歌臣詞以為容¶
記増明宋新呉歌記曰呉歌自古絶唱乙未孟夏返道¶
姑胥蒼頭七八輩皆善呉歌因以酒誘之迭歌五六百¶
首其叙事陳情寓言布景摘天地之短長測風月之淺¶
深狀鳥奮而議魚潛惜草明而商花吐夢寐不能議幻¶
<pb:KR3k0055_WYG_190-67a>¶
　鬼神無所伸靈皆文人騷士嚙指斷鬚而不得者乃女¶
　紅田畯以無心得之于口吻之間豈非天地之元聲匹¶
　夫匹婦所與能者乎¶
　¶
　¶
　¶
　¶
　¶
<pb:KR3k0055_WYG_190-67b>¶
　¶
　¶
　¶
　¶
　¶
　¶
　¶
御定淵鑑𩔖函卷一百八十五¶
