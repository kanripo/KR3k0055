# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.445533
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百七十九
<pb:KR3k0055_WYG_184-1a>¶
　欽定四庫全書¶
御定淵鑑𩔖函卷一百七十九¶
　　禮儀部二十六(居䘮有奔䘮居居䘮過哀䘮婚/居䘮  疾    䘮越禮)¶
　　　(去官持服䘮異母䘮雜主䘮/䘮助祭    賢臣    䘮)¶
　　　居䘮一¶
　増曲禮居䘮未𦵏讀䘮禮既葬讀祭禮䘮復常讀樂章¶
　居䘮不言樂居䘮之禮毁瘠不形視聽不衰升降不由¶
　阼階出入不當門隧五十不致毁六十不毁七十唯衰¶
<pb:KR3k0055_WYG_184-1b>¶
　麻在身飲酒食肉處於内　雜記曰子貢問䘮子曰敬¶
　為上哀次之瘠為下顔色稱其情戚容稱其服　又曰¶
　三年之䘮言而不語對而不問廬堊室之中不與人坐¶
　焉　問䘮曰親始死雞斯徒跣扱上衽交手哭惻怛之¶
　心痛疾之意傷腎乾肝焦肺水漿不入口三日不舉火¶
　䘮服四制曰父母之䘮衰冠繩纓菅屨三日而食粥三¶
　月而沐期十三月而練冠三年而祥比終兹三節者仁¶
　者可以觀其愛焉知者可以觀其理焉強者可以觀其¶
<pb:KR3k0055_WYG_184-2a>¶
志焉　檀弓始死充充如有窮既殯瞿瞿如有求而弗¶
得既𦵏皇皇如有望而弗至練而慨然祥而廓然¶
　　居䘮二¶
増檀弓曰顔丁善居䘮始死皇皇焉如有求而弗得及¶
殯望望焉如有從而弗及既𦵏慨焉如不及其返而息¶
　又曰髙子臯之執親之䘮也泣血三年未嘗見齒君¶
子以為難　雜記孔子曰少連大連善居䘮三日不怠¶
三月不懈期悲哀三年憂東夷之子也　左傳晏桓子¶
<pb:KR3k0055_WYG_184-2b>¶
卒晏嬰麤縗斬苴絰帶杖菅履食粥居倚廬寢苫枕草¶
其老曰非大夫之禮曰唯卿為大夫　晉武帝㤗始四¶
年皇太后崩有司奏前代故事倚廬中施白縑帳素牀¶
以布巾褁革軺輦版轝細犢車皆施縑褁詔不聽但令¶
以布衣車而已又奏除服詔曰夫三年之䘮天下之達¶
禮也受終身之愛而無數年之報柰何有司固請帝流¶
涕久之乃許然猶素冠蔬食以終三年如文帝之䘮¶
後魏孝文帝太和十四年太皇太后馮氏殂帝勺飲不¶
<pb:KR3k0055_WYG_184-3a>¶
入口者五日哀毁過禮諸臣諌為之一進粥　後周武¶
帝母叱奴太后崩帝居倚廬朝夕供一溢米羣臣表請¶
累旬乃止及葬帝袒跣之陵所詔曰三年之䘮達於天¶
子但軍國重務須自聽朝衰麻之禮率遵前典百僚宜¶
依遺令既葬而除公卿固請依權禮周主不許卒由三¶
年之制五服之内亦令依禮　宋淳熙十四年光堯太¶
上皇崩上號慟擗踊二日不進膳諭宰執不用易月之¶
制如晉武魏孝文實行三年䘮自不妨聽政王淮等乞¶
<pb:KR3k0055_WYG_184-3b>¶
俯從禮制上流涕曰大恩難報情所未忍上衰絰御輦¶
設素仗軍民見者徃徃感泣　明懿文太子薨皇太孫¶
哭踊哀慕水漿不入口者五日太祖撫之曰毁不滅性¶
禮也爾誠純孝獨不念我乎始一啜糜粥欲服三年䘮¶
太祖不可然三年内語未嘗髙聲笑未嘗露齒不飲酒¶
食肉不舉樂不御内人勸之則曰服可例除情須自致¶
　　居䘮三¶
原思哀(䘮思/哀)　勉事(䘮事不/敢不勉)　孔悲(孔子閒居無服/之䘮内恕孔悲)¶
<pb:KR3k0055_WYG_184-4a>¶
寧戚(䘮與其易/也寧戚)　稱情(三年問創鉅者其日久痛深者/其愈遲三年者稱情而立文所)¶
(以為至/痛極也)　由文(禮伯叔母疏衰踴不絶地姑姊妹/之大功踴絶於地知此者由文哉)　示¶
終(䘮不過三年/示民有終也)　念始(檀弓節哀順變也君子念始之/者也注念父母生己不欲傷其)¶
(性/)　致哀(又云事親服勤至死致/䘮三年注致哀於䘮)　去飾(袒括髪去/飾之甚也)¶
風樹(曽子曰樹欲静而風不/止子欲養而親不待)　杯澤(母沒而杯棬不能/飲口澤之氣存焉)¶
(耳/)　稱家(䘮不貳事稱/家之有無)　見殺(禮見親疎/之殺焉)　皇皇(始死/皇皇)¶
(焉如有求/而不得)　繭繭(玉藻䘮容纍/纍言容繭繭)　増在疚(詩周頌閔予/小子遭家不)¶
(造嬛嬛/在疚)　荼毒(晉孫綽詩序自丁荼毒載罹寒暑不勝/哀號作詩一首敢謂諒闇之譏以伸罔)¶
<pb:KR3k0055_WYG_184-4b>¶
(極之/痛)　專席(曲禮有䘮者/專席而坐)　倚廬(檀弓居倚廬注倚牆/至地而為之無楣柱)¶
　讀禮(見/前)　廢詩(漢王裒讀蓼莪之詩而/哀痛弟子為之廢其詩)　原設菰廬¶
(王肅䘮服要記云魯哀公𦵏父孔子問曰寧設菰廬乎/哀公曰菰廬起太伯太伯出奔聞古公薨還赴䘮故作)¶
(菰/廬)　増居堊室(周禮宫正注親者居/倚廬賤者居堊室)　原致其哀(孝經/云孝)¶
(子之事親也居則致其敬養則致其樂病則致其憂/䘮則致其哀祭則致其嚴五者備矣然後能事親)¶
抑以禮(檀弓云曽子謂子思曰伋吾執親之䘮也水漿/不入於口者七日子思曰先王制禮也過之者)¶
(俯而就之不至者跂而及之故君子執親之䘮也水漿/不入口者三日杖而後能起鄭注云為曽子言難繼以)¶
(禮抑/之)　哀有餘(䘮不若禮不/足而哀有餘)　増哭無時(檀弓父母之/䘮哭無時)¶
<pb:KR3k0055_WYG_184-5a>¶
　鳯集拳(集異記有孫氏求官夢䨇鳯集其兩拳以問/卜者曰鳯非梧桐不棲非竹實不食卿當大)¶
(凶非苴杖則削杖苴杖竹/削杖桐後孫氏果遭母䘮)　鳩巢戸(東漢徐憲在䘮過/哀有白鳩巢其戸)¶
(側後舉為孝亷朝/廷稱為白鳩郎)　承衾而哭(䘮大記凡哭尸/者承衾而哭)　馮尸¶
必踊(又云凡馮尸者父母先妻子後君於臣撫之父母/於子執之子於父母馮之婦於舅姑奉之舅姑於)¶
(婦撫之妻於夫拘之夫於妻/於昆弟執之凡馮尸興必踊)　原擊胸稽顙(問䘮云䘮/禮惟哀為)¶
(主矣女子哭泣悲哀擊胸傷心男子/哭泣悲哀稽顙觸地無容哀之至也)　變形痛心(又云/夫悲)¶
(哀在中故形變於外也痛疾在/心故口不甘味身不安美也)　唯哀為主(問䘮/詳前)　哭¶
何常聲(雜記云曽申問於曾子曰哭父母有常聲/乎曰中路嬰兒失其母焉何常聲之有)　稱¶
<pb:KR3k0055_WYG_184-5b>¶
情稱服(又云顔色稱其/情戚容稱其服)　可傳可繼(檀弓曰弁人有母/死而孺子泣者孔)¶
(子曰哀則哀矣而難為繼也夫禮為可傳也為可/繼也故哭踊有節鄭注云此誠哀言聲無節也)　如¶
斬如剡(雜記云縣子曰三年之䘮如斬期之䘮/如剡鄭注云言其痛之惻怛有淺深也)　若苴¶
若枲(間傳云斬衰貌若苴齊衰貌若枲大功貌若止/小功緦麻容貌可也此哀之發於容體者也)¶
如慕如疑(檀弓云其徃也如/慕其返也如疑)　慨然廓然(又云練而慨/然祥而廓然)¶
　遽不凌節(䘮事雖遽不凌莭故騷騷爾則野鼎鼎爾/則小人君子盖猶猶爾注騷騷太疾鼎鼎)¶
(太舒猶猶/舒疾之中)　毁不滅性(三日而食三月而沐期而練/毁不滅性不以死傷生也)¶
寢苫枕塊(居於倚廬寢苫枕塊食/粥所以為至痛飾也)　蔬食飲水(禮三年/之䘮)¶
<pb:KR3k0055_WYG_184-6a>¶
　涕泣見人(父母之䘮不/避涕泣見人)　擗踴以送(擗踴哭泣/哀以送之)　毁¶
瘠不形(禮注形/露骨也)　擗踴有算(擗踴哀之至也有算為/之節文也注算數也)¶
有進無退(子㳺曰䘮事有進而/無退所以即逺也)　無後有主(䘮有無後/無無主)¶
　縗絰之中　苴麻之飾(禮/)　何怙何恃(詩無父何怙/無母何恃)¶
　靡瞻靡依(靡瞻匪父/靡依匪母)　哭泣無常(禮已殯出中門之/外居倚廬寢苫枕)¶
(塊不脱絰帶哭泣無常/𦵏疏食水飲哀至則哭)　哭踊有節(檀弓/見前)　三月不懈¶
(見前少連/大連事)　三年不言(檀弓云子張問曰書云髙宗三/年不言言乃讙有諸仲尼曰胡)¶
(為其不然也古者天子崩/王世子聽於冡宰三年)　哀於飲食(間傳云斬衰三/日不食齊衰二)¶
<pb:KR3k0055_WYG_184-6b>¶
(日不食大功三不食小功緦麻/再不食此哀之發於飲食也)　哀於聲音(又云斬衰/之哭若徃)¶
(而不返齊衰之哭若徃而反大功之哭三曲而偯小功/緦麻哀容可也此偯之發於聲音者也鄭注云三曲一)¶
(舉聲而三折也/偯聲餘從容也)　哀於居處(又云父母之䘮居倚廬寢/苫枕塊不稅絰帶齊衰之)¶
(䘮居堊室芐剪不納大功之䘮寢有席小/功緦麻牀可也此哀之發於居處者也)　哀於言語¶
(又云斬衰唯而不對齊衰對而不言大功言而不議小/功緦麻議而不及樂此哀之發於言語者也鄭注云議)¶
(謂陳說非/時事也)　増柴骨欒心(陳子昂集殘喘胡顔柴骨欒/心茹哀苦廬銜恤終祀悲摧)¶
(欒棘思/結寒泉)　灰心垢體(白侍郎集灰心垢體泣血漣漣松/檟之下其生尚殘與其偷生而孤)¶
(苦不若就死而團圎欲自/潔以毁傷思虧孝於歸全)　酸鼻痛骨(江文通書履影/弔心酸鼻痛骨)¶
<pb:KR3k0055_WYG_184-7a>¶
　被髮徒跣(唐禮志男子白布衣被髪徒跣婦人女子/青練衣去首餙齊衰以下丈夫素冠主人)¶
(坐於牀東啼踊無數衆主人兄弟之子在其後皆西/面南上哭妻坐於牀西妾及母子在其後哭踊無數)¶
儼然憂服(檀弓秦穆公使人弔公子重/耳曰吾子儼然在憂服之中)　憔然苫塊(唐/史)¶
(于志寧憔然/在苫塊之中)　原勉而為瘠(魯悼公䘮孟敬子曰勉而/為瘠則吾能母乃使人疑)¶
(夫不以情/居瘠者乎)　病不知哀(䘮食雖惡必充飢飢而廢事飽/而忘哀非禮也視不明聽不聪)¶
(行不正不知哀君子病之故/有疾飲酒食肉皆為疑死)　増求尸漬血(唐書唐王/少立父隋)¶
(末死兵亂少立甫六嵗時即哀泣求尸時埜中白骨覆/地或曰以子血漬而滲者父胔也少立鑱膚閱旬而獲)¶
(尸/)　徒跣䕶柩(孔帖崔衍居父䘮徒跣䕶柩行千里道/路為流涕  李百藥侍父母䘮還郷徒)¶
<pb:KR3k0055_WYG_184-7b>¶
(跣數千里雖除䘮容貌癯毁者累年所劉審禮父母北/𦵏徒跣血流行路嗟嘆審禮為吐蕃  執詔令其子易)¶
(從省之既至審禮卒易從晝夜哭不止吐蕃哀/其志乃還父尸徒跣萬里扶䕶以歸見者流涕)　原水¶
漿不入口(問䘮親始死惻怛之心痛疾之意水漿不入/口三日不舉火故鄰里為之糜粥以飲食之)¶
　泣血不見齒(見/前)　無服不為位(奔䘮云哭父之黨於/廟母妻之黨於寢師)¶
(於廟門外朋友於寢門外所識於野張帷鄭注云黨謂/族𩔖無服者也逸奔䘮禮曰哭父族與母黨於廟妻之)¶
(黨於寢朋友於寢門外一哭而已/不踊言一哭而已則不為位矣)　䘮者不遺人(雜記/曰䘮)¶
(者不遺人人遺之雖酒肉受也從/父昆弟以下既卒哭遺人可也)　公門稅齊衰(服問/云士)¶
(唯公門/稅齊衰)　小祥食菜果(間傳云父母之䘮既虞卒哭疏/食水飲不食菜果期而小祥食)¶
<pb:KR3k0055_WYG_184-8a>¶
(菜果又期而大祥有醢醬/中月而禫禫而飲醴酒)　哭所知於野(檀弓云孔子/曰兄弟吾哭)¶
(諸廟父之友吾哭諸廟門之外師吾哭諸寢朋友吾/哭諸寢門之外所知吾哭諸野鄭注云别輕重也)¶
哭嫂也為位(又云子思之哭嫂也為位鄭/注云善之也禮嫂叔無服)　無改於父¶
道(論語父沒觀其行三/年無改於父之道)　不能讀父書(父沒而不能讀/父之書手澤存)¶
(焉/耳)　國禁哭則止(謂祭/禮)　婦既葬而歸(婦人不居廬不/寢苫不枕塊父)¶
(母既練而歸朞九月既/葬而歸注歸謂歸夫家)　不食菜不飲酒(間傳云父母/之䘮不食菜)¶
(果大功之䘮不食醢醬小功緦麻/不飲醴酒此哀之發於飲食者也)　不慮居不危身(檀/弓)¶
(云䘮不慮居為無廟也毁不危身為無後也鄭注/云慮居謂賣舍宅以奉䘮危身謂憔悴將滅性)　服¶
<pb:KR3k0055_WYG_184-8b>¶
從恩制　䘮以禮成　孝無終始　服别輕重　禮由¶
恩降　䘮以服差　禮定親疎　服差輕重　哀從中¶
來　禮自外作　䘮從旁殺　恩辨親疎　節哀順變¶
　稱情立文　堊室之内　哀素之心　孝先百行¶
憂負三年　茹荼之痛　杯圈之慕　以情居瘠　用¶
禮節哀　増仰風樹而充窮履霜庭而樹慕　鍾創巨¶
之悲酷有荼蓼之苦辛　感風枝而殞魄反哺何施陟¶
霜屺而縻心跪乳不及　九原悽愴寧聞可作之期千¶
<pb:KR3k0055_WYG_184-9a>¶
日荒涼徒結有涯之恨　願言負米空結戀於梁山疾¶
深懷橘愴開編於吴史(文苑/英華)　身體髮膚不失全生之¶
道衣衾棺槨無虧送死之儀　形神訾毁有切於何曾¶
流動傷神詎慙於吴隐　悲深厚地痛結終天充窮於¶
溢米之晨荼毒於寢苫之日　慶絶循陔哀纒罷社綵¶
綵其服永謝老萊之歡戀戀厥心空聞孺慕之切¶
　　居䘮四¶
増論宋司馬君實不飲酒食肉論曰古者父母之䘮既¶
<pb:KR3k0055_WYG_184-9b>¶
殯食粥齊衰疏食水飲不食菜果父母之䘮既虞卒哭¶
疏食水飲不食菜果期而小祥食菜果又期而大祥食¶
醯醬中月而禫禫而飲醴酒始飲酒者先飲醴酒始食¶
肉者先食乾肉古人居䘮無敢公然食肉飲酒者漢昌¶
邑王奔昭帝之䘮居道上不素食霍光數其罪而廢之¶
晉阮籍負才放誕居䘮無禮何曾面質籍於文帝坐曰¶
卿敗俗之人不可長也因言於帝曰公方以孝治天下¶
而聽阮籍以重哀飲酒食肉於公坐宜擯四裔無令汚¶
<pb:KR3k0055_WYG_184-10a>¶
染華夏宋廬陵王義真居武帝憂使左右買魚肉珍羞¶
於齋内别立厨帳㑹長史劉湛入因命臑酒炙車螯湛¶
正色曰公當今不宜有此設義真曰旦甚寒長史事同¶
一家望不為異酒至湛起曰既不能以禮自處又不能¶
以禮處人隋煬帝為太子居文獻皇后䘮毎朝令進二¶
溢米而私令外進肥肉脯鮓置竹筒中以蠟閉口衣襆¶
褁而納之湖南楚王馬希聲𦵏其父武穆王之日猶食¶
雞臛其官屬潘起譏之曰昔阮籍居䘮食蒸㹠何代無¶
<pb:KR3k0055_WYG_184-10b>¶
賢然則五代之時居䘮食肉者猶以為異事是流俗之¶
弊其來甚近也今之士大夫居䘮食肉飲酒無異平日¶
又相從宴集靦然無愧人亦恬不為怪禮俗之壞習以¶
為常悲夫乃至鄙野之人或初䘮未歛親賓則齎酒饌¶
徃勞之主人亦自備酒饌相與飲啜醉飽連日及𦵏亦¶
如之甚者初䘮作樂以娱尸及䘮殯𦵏則以樂導輀車¶
而號哭隨之亦有乘䘮即嫁娶者噫習俗之難變愚夫¶
之難曉乃至此乎凡居父母之䘮者大祥之前則皆未¶
<pb:KR3k0055_WYG_184-11a>¶
可食肉飲酒若有疾暫須食飲疾止亦當復初必若素¶
食不能下咽久而羸憊恐成疾者可以肉汁及脯醢或¶
肉少許助其滋味不可恣食珍羞盛饌及與人宴樂是¶
則雖被衰麻其實不行䘮也惟五十以上血氣既衰必¶
資酒肉扶養者則不必然耳其居䘮聽樂及嫁娶者國¶
有正法此不復論¶
　　奔䘮¶
原聞父母䘮(奔䘮云奔䘮之禮始聞親䘮以哭荅使者/盡哀問故又哭盡哀遂行鄭注云親父母)¶
<pb:KR3k0055_WYG_184-11b>¶
(也以哭荅使者驚怛之哀無辭也問故問親/䘮所由也雖非父母聞䘮而哭其禮亦然也)　聞兄弟¶
䘮(雜記云凡異居始聞兄弟之䘮惟以哭對/可也鄭注云惻怛之痛不以辭言為禮也)　成服而¶
行(奔䘮云若未得行則成服而後行鄭注曰/謂以君命有為者也成䘮服得行則行)　見星而¶
行(又云見星而行見星而舍鄭注云侵晨冒昏彌益促/也曽子問云見星而行唯罪人與奔父母䘮者乎)¶
　不避晝夜(禮奔父母之䘮不避晝夜齊/衰䘮見星而行見星而止)　别於昏明¶
(奔䘮云日行百里不以夜行鄭注曰雖/有哀戚猶避害也晝夜之分别於昏明)　望國竟哭(奔/䘮)¶
(望其國竟哭鄭注曰斬/衰者也自是哭且遂行)　望鄉而哭(又云齊衰望鄉而/哭大功望門而哭)¶
(小功至門而哭緦麻即位而哭鄭/注曰奔䘮哭親疎逺近之差也)　哭辟市朝(又云過/國至竟)¶
<pb:KR3k0055_WYG_184-12a>¶
(哭盡哀而止哭辟市朝鄭注曰/感此念親辟市朝為驚衆也)　哭面墓西(又云齊衰/以下不及)¶
(殯先之墓西面哭盡哀免麻於東方即位與主人哭成/踊襲有賓則主人拜賓送賓賓有後至者拜之如初相)¶
(者告事畢鄭注云不北面者亦統於主/人不言袒言襲者容齊衰親者或袒可)　就次成服(又/云)¶
(奔䘮不及殯先之墓北面坐哭盡哀主人之待之也即/位於墓左婦人墓右成踊盡哀括髮即主人位絰絞帶)¶
(哭成踊拜賓反位成踊相者告事畢遂冠歸就次於又/哭三哭猶括髮成踊三日成服於五哭相者告事畢鄭)¶
(注云主人之待之謂在家者也哭於墓謂父母則袒又/哭三哭不袒者哀已久殺成服之朝為四哭謂既期乃)¶
(至其末期猶朝夕哭不止於五/哭也告事畢者於此後無事也)　在軍不奔(禮行命出/使臨在軍)¶
(旅雖哀不/奔可也)　至家襲絰(又云至家襲絰於序東絰帶反/位拜賓成踊注又哭乃絰者發)¶
<pb:KR3k0055_WYG_184-12b>¶
(䘮已踰日節於是可也其未小歛而至與在家同不/散帶者不見尸柩也凡拜賓就其位既拜反位哭踊)¶
入門免麻(奔䘮者非主人則主人為之拜賓送賓奔䘮/者齊衰已下入門左中庭北面哭盡哀免麻)¶
(於序東即位袒與主人哭成踊注/升哭者非父母之䘮統於主人也)　如朝夕哭(丈夫婦/人侍之)¶
(皆如朝夕哭位無/變注嫌若賓客)　如奔父䘮(為母所以異於父者一/括髮其餘免以終事他)¶
(如奔父/之禮)　不奔為位(聞䘮不得奔䘮乃為位括髮袒成/踊襲絰絞帯即位於又哭三哭括)¶
(髪袒/成踊)　歸後哭墓(若除䘮而後歸則先之墓哭成踊東/括髪袒絰遂除於家不哭注東即主)¶
(人位除謂/除䘮而歸)　除䘮成踊(聞逺兄弟之䘮既除䘮而後聞/免袒成踊拜賓則尚左手注尙)¶
(左手吉拜也凡/為位者不奠)　婦人奔䘮(升自東階殯東西面坐哭/盡哀東髽即位與主人拾)¶
<pb:KR3k0055_WYG_184-13a>¶
(踊注婦人髽於東序不髽於房變/於在室也去纚大紒曰髽拾更也)　奉使奔䘮(吴志虞/翻别傳)¶
(曰王朗使翻見豫章太守華歆圗起義兵未至聞孫策/向㑹稽翻還遭父䘮以臣使有節不過家追朗至侯官)¶
(朗遣翻還/然後奔䘮)　増徒跣奔䘮(張曲江自徐州被髮徒跣趨/䘮所負土築塋晨夕號慟)¶
　棄子奔䘮(李孝女名妙法博野人安禄山亂被刼徙/他州聞父亡欲間道奔䘮一子不忍去割)¶
(一乳/以行)　奔䘮不哭(王獻之卒兄徽之奔䘮不哭直上靈/牀坐取獻之琴弹之久而不調歎曰)¶
(嗚呼子敬/人琴俱亡)　奔䘮得罪(魏常林傳吉黃為長陵令時科/禁長吏擅去官而黃門司徒趙)¶
(温薨自以為故吏奔䘮為/司𨽻鍾繇所収遂伏法死)　奔師䘮(東漢桓榮字春卿/師事九江朱普普)¶
(卒榮乃奔䘮/負土成墳)　奔友䘮(東漢范式山陽人為郡功曹張/劭卒式夢劭立冕垂纓屣履而)¶
<pb:KR3k0055_WYG_184-13b>¶
(呼曰巨卿吾以某日死某日𦵏子未我忘豈/能相及式寤悲嘆泣下具告太守請徃奔䘮)　不奔䘮¶
原呉起(史記吴起家累千金遊仕不遂遂破其家鄉黨/笑之殺其笑者三十餘人出衞郭門與其母别)¶
(齧臂而盟曰起不為卿相不復入衛遂仕於魏/為將母死終不歸曽子以為薄於孝而絶之)　陳湯¶
(漢成湯不/奔父䘮)　孫權詔(孫權詔三年之䘮人情之極痛世/治無事君子不奪人情有事則殺)¶
(禮從宜以/義斷恩也)　顧譚議(顧譚議以為奔䘮立科輕則不足/禁孝子之心重則本非應死之罪)¶
(愚以為長吏在逺茍不告語勢不得知比選代之間若/有傳者必加大辟則長吏無廢職之負孝子無犯罪之)¶
(刑胡綜議宜定科大辟有犯無赦其後吴縣令孟宗奔/母䘮而自拘於武昌以聽刑陸遜陳其素行减死一䓁)¶
　　居䘮過哀¶
<pb:KR3k0055_WYG_184-14a>¶
原孺子泣(檀弓弁人有其母死而孺子泣者/孔子曰哀則哀矣而難為繼也)　嬰兒哭¶
(雜記云曽申問於曽子曰哭父母有常聲/乎曰中路嬰兒失其母焉何常聲之有)　子春不食¶
(檀弓樂正子春之母死五日而不食曰吾/悔之自吾母而不得吾情吾惡乎用吾情)　少連悲憂¶
(雜記孔子曰少連大連善居/䘮期悲哀三年憂注期年也)　&KR0941;而不樂(檀弓孟獻子/禫縣而不樂)¶
(比御而不入夫子曰/獻子加於人一等矣)　杖而能起(漢萬石君元朔五年/卒建哭泣杖而能起)¶
(後嵗餘/亦卒)　増毁瘠㡬死(合璧事𩔖劉滋居母䘮/毁瘠㡬死時謂劉孝子)　哀感¶
不食(唐書髙士亷子履行居母䘮毁甚太宗御賜強食/  孔帖丁公著三嵗䘮母七歳見鄰媪抱子哀感)¶
(不肯食父䘮貌力/癯惙見者憂其死)　嗌不粒食(徐浩張曲江碑公丁内/憂奔䘮南歸勢無圗生)¶
<pb:KR3k0055_WYG_184-14b>¶
(嗌不/粒食)　疾不茹薤(孔帖郭曜居䘮以禮疾/甚或勸茹薤終不屬口)　除服布糲¶
(又云羅遜居父䘮㡬致/毁滅服除猶布衣糲食)　居䘮柴毁(又云唐宗室嵩居/母䘮柴瘠服除家)¶
(人未嘗/見言笑)　三年泣血(見前/子臯)　五日不食(檀弓子春之母/死五日不食)¶
(唐書房元齡父䘮/食飲不入口五日)　服闋疏布(劉溉遭母䘮毁瘠過人/服闋猶疏食布衣者累)¶
(載/)　柴毁骨立(隋邳公蘓威為右僕射以母憂去職柴/毁骨立上敕威曰公徳行髙人情寄殊)¶
(重必須割抑/以禮自存)　誡以毁滅(杜栖京産子京產亡水漿不/入口七日晨夕不罷哭不食)¶
(鹽菜每營買祭奠身自看視號泣不自持朔望節歲絶/而復續吐血數升時何嗣謝朏並隐東山遺書曉譬誡)¶
(以毁滅至祥禫暮/夢見父慟哭而絶)　不入房室(秦族後周洛川人父䘮/哀毁過禮以母在抑割)¶
<pb:KR3k0055_WYG_184-15a>¶
(哀情以慰母心與弟榮先篤友愛母沒/終䘮後不入房室者二十年詔旌表之)　風吹即倒(崔/子)¶
(約五嵗䘮父不肯食肉後䘮母居䘮/哀毁骨立人云崔九作孝風吹即倒)　髮鬢半白(唐文/帝時)¶
(柳敏為大都督遭母憂/旬日之間髮鬢半白)　對芋嗚咽(鮮于文宗甫七嵗/父以種芋時亡明)¶
(年此時對芋嗚/咽如此者終身)　執蘇哀號(邵旭㓜年母病思洛蘓食/之不得而死旭甚悼之後)¶
(每嵗洛蘇熟時執蘇/哀號終身不忍食)　三年不出廬(孔帖路敬淳遭親/䘮居倚廬不出者)¶
(三年服除號慟入門/形容癯毁妻不之識)　五十猶麻縗(崔祚甫汾河義橋/記綘人三十䘮父)¶
(母五十猶麻縗故鄉/黨稱諡不名貴之也)　原因心之孝　在疾之儀　雖¶
在禮而難傳　且於人而加等　創鉅之情罔極　杯¶
<pb:KR3k0055_WYG_184-15b>¶
圈之慕何深　孝乃行先則宜銜恤　子為親後安可¶
危身　論以哀情誠合從其至者　合其䘮禮亦可俯¶
而就之　季路不除宣尼患其過制　趙孟又降楚子¶
知其有由　雖三年之䘮吾從至者　而一朝之患子¶
盍慎諸　宜抑情而就禮多奚以為　茍踰制而危身¶
過猶不及　勉慎終之情雖聞於寧戚　守念始之義¶
宜節乎致哀　不哀原有容(魯昭公居䘮而不哀在戚/而有嘉容比及𦵏三易衰)¶
(衰衽如故衰注/言嬉戲無度)　不戚(𦵏齊姜昭公不戚晉使者曰其/不沒乎有三年之䘮而無一日)¶
<pb:KR3k0055_WYG_184-16a>¶
(之戚注昭/公母也)　安衣錦(魯論食夫稻衣/夫錦於女安乎)　見素冠(詩序曰/素冠刺)¶
(不能三年也曰/庶見素冠兮)　民未聞(曽子責子夏曰䘮爾/親使民未有聞焉)　吾何¶
觀(臨䘮不哀吾/何以觀之哉)　飽食(雜記䘮食雖惡必充飢飢而廢/事非禮也飽而忘哀亦非禮也)¶
　易衰(見/上)¶
　　居䘮有疾¶
原體羸(問䘮孝子服勤三年身/病體羸以杖扶病可也)　形變(又云悲哀在中/故形變於外疾)¶
(痛在心口不甘/味食不安羙也)　毁瘠(毁瘠為病君/子不為也)　創瘍(曲禮居䘮/之禮頭有)¶
(創則沐身有瘍則浴有疾/則飲酒食肉疾止復初)　不可備禮(問䘮秃者不免/傴者不袒跛者)¶
<pb:KR3k0055_WYG_184-16b>¶
(不踊非不悲也身有/痼疾不可以備禮也)　必以滋味(檀弓曾子曰䘮有疾/食肉飲酒必有草木)¶
(之滋焉以為薑桂之謂也注増/以香味為其疾不嗜飲食也)　傷腎焦肺(言痛之/甚也)¶
痛心疾首　䘮食原無鹽酪(夫功衰食菜果飲水漿無/鹽酪不能食食鹽酪可也)¶
(注功衰齊/斬之末也)　辭酒醴(既𦵏若君食之則食之矣大夫父/之友食之則食之矣不避梁肉若)¶
(有酒醴/則辭)　居䘮食粥(檀弓魯悼公之䘮季昭子問於孟/敬子曰為君何食敬子曰食粥天)¶
(下之/達禮)　君命食歠(歠主人主婦室老為其病也君/命食之也注尊者易奪人也)　不¶
使醉飽(視君之母與妻之䘮比之兄弟發諸顔色亦不/飲食注兄弟之䘮内除也小君服輕亦内除也)¶
(發諸顔色謂醲羙/酒食使人醉飽也)　衎爾飲食(檀弓居君之母與妻之/䘮居處飲食言語衎爾)¶
<pb:KR3k0055_WYG_184-17a>¶
(注衎爾/自得貌)¶
　　居䘮越禮¶
原奏妓(晉梁龕明日當除婦服今日請客奏妓周顗等/三十人同㑹丞相司直劉隗奏請免龕官削侯)¶
(爵顗等奪一月/俸龕為廬江守)　燕賓(左傳叔向曰周景王一嵗而有/三年之䘮二焉以䘮賓燕又求)¶
(彝器王雖弗遂燕樂以早/非禮也注王后太子卒)　生子(宋子明謂桐門右師/曰吾猶衰絰而子擊)¶
(鐘何也右師曰䘮不在此故也退而告人曰已衰絰而/生子余何故捨鐘注己子明也子明右師同宗故相責)¶
　追婢(阮咸居䘮借馬追/姑家婢時甚非之)　賭棊(晉阮籍至孝母終與/人圍棊對者求止留)¶
(決賭既畢而飲二斗一號吐血數升將𦵏/又食一蒸㹠飲酒二斗又吐血毁瘠骨立)　觀奕(王戎/母䘮)¶
<pb:KR3k0055_WYG_184-17b>¶
(性至孝不拘禮飲酒食肉或觀奕棊容貌毁瘠杖而後/起裴頠徃弔之謂人曰若慟能傷人不免滅性之譏矣)¶
(時和嶠亦居大䘮以禮自持哀毁不逾於戎帝謂劉毅/曰和嶠使人憂之毅曰和嶠生孝王戎死孝宜先憂之)¶
　彈琴(姚興時京兆韋髙慕阮籍為人居䘮彈琴飲酒/黃門郎吉成詵以文章雅正參掌機宻聞之泣)¶
(曰吾私刀斬之以藥風教/遂持劒見髙髙懼而逃走)　戲博(袁耽字彦道倜儻不/羇桓温少時遊博徒)¶
(資産盡猶有負欲求濟於耽耽時在艱畧無難色遂變/服懷布帽隨温與債主戲耽素有博藝債者聞之而未)¶
(相識謂之曰卿當不辨作袁彦道否遂就局十萬一賭/直上百萬耽投馬絶呌探布帽擲地曰竟識袁彦道否)¶
(其通脱/如此)　不制服(後漢袁閎居土室母沒不/為制服設位世莫能名)　不廢樂¶
(晉謝安自弟謝萬䘮十年不聽音樂及登台輔/期䘮不廢妓樂王坦之論之不從衣冠效之)　使婢¶
<pb:KR3k0055_WYG_184-18a>¶
丸藥(晉陳壽居䘮毁瘠疾病使婢丸藥/弔客來見之獲譏於世沈累數年)　責宗擊鐘(詳/前)¶
　食肉飲酒(戴良字叔鸞母卒兄伯鸞居廬啜粥非禮/不行良獨食肉飲酒哀至乃哭二人俱有)¶
(毁容典畧曰世謂伯/鸞死孝叔鸞生孝)　變服懷帽(見/上)　増冢藏孕育(後/漢)¶
(陳蕃為樂安太守民有趙宣𦵏親不閉埏隧居其中行/服二十餘年蕃與相見及妻子而宣五子皆服中生蕃)¶
(大怒曰寢宿冢藏而孕育其中/誑時惑衆誣汙鬼神遂致其罪)　召人作樂(南漢劉玢/襲在殯召)¶
(伶人作樂裸/男女以為樂)　匿䘮受封(後漢潁川甄邵為鄴令當遷/郡守會母亡邵埋塟馬屋先)¶
(受封然/後發䘮)　匿䘮㸃軍(唐李抱真卒其子緘匿䘮與其屬/謀詭抱真令曰吾疾不任事令緘)¶
(典軍諸將俯首皆曰/諾緘盛服出衆拜之)¶
<pb:KR3k0055_WYG_184-18b>¶
　　䘮婚¶
原魯莊納幣(冬公如齊納幣注母䘮未再期/而圗昏左氏無傳失禮明故)　韓預強¶
聘(梁州刺史楊欣有妹䘮未經旬日車騎長史/韓預強聘其女張輔為中正貶預以清風俗)　夫人¶
至齊(公羊夫人婦姜至自齊不稱姜氏貶也譏/䘮内娶無貶公之道公與夫人一體也)　莊公¶
如齊(詳/前)　叔母䘮而婚(晉王籍之為太子文學居叔母/䘮而婚丞相司直劉隗奏之帝)¶
(曰詩稱殺禮多婚今日之謂也/可一觧禁令已後宜為防也)　叔父䘮而嫁(顔舍為/東閣祭)¶
(酒在叔父䘮而/嫁女隗又奏之)　増諫行親迎(五代史張孝忠子茂宗/尚義章公主母亡遺言)¶
(丐成禮大常博士韋彤等諫曰婚禮所以承宗廟繼後/嗣也安有釋衰服衣冕裳去堊室行親迎以凶續嘉為)¶
<pb:KR3k0055_WYG_184-19a>¶
(朝廷/爽法)　諌𨕖妃嬪(謝遷𢎞治初充日講官時上在諒闇/内侍請𨕖妃嬪遷疏三年之䘮未終)¶
(豈宜遽有此/舉上即已之)¶
　　去官持服¶
原致事(記曰夏后氏既殯而致事殷人既𦵏而致/事周人卒哭而致事注謂還職位於君)　行¶
服(後漢趙岐去/官為親行服)　舅䘮(晉郤鑒字道㣲值永嘉亂窮餒/鄉人共飼之每攜兄子邁外甥)¶
(周翼徃就食鄉人辭不能兼鑒乃獨徃著飯两頰/還吐食二兒並得存鑒卒翼觧職席苫心䘮三年)　姊¶
䘮(陳重為細陽令政有異化州舉尤/異當遷㑹稽太守以姊䘮去官)　伯父䘮(戴封以/伯父䘮)¶
(去/官)　異母䘮(漢薛宣弟修為臨淄令後母卒去官持服/宣謂修三年䘮人少能行兄弟相駁修竟)¶
<pb:KR3k0055_WYG_184-19b>¶
(行/之)　不從政(父母之䘮三/年不從政)　不貳事(䘮不貳事/不從政也)　奪䘮¶
不可(雜記君子不奪人之/䘮亦不可奪䘮也)　從利弗知(曽子問子夏問/曰三年之䘮金)¶
(革之事無辟禮與孔子曰昔者魯公伯禽有為/為之也今以三年之䘮從其利者吾弗知也)　増步¶
歸廬山(髙宗時岳飛乞終䘮服步/歸廬山累詔趣飛還職)　衞吏守制(洪武二/十四年)¶
(龍江衛吏以過罰書寫值母䘮乞守制吏部詹徽不許/吏擊登聞鼓上切責徽曰吏雖罰役天倫不可廢母死)¶
(不居䘮人子之心終身有歉夫與人為善猶恐其/不善若有善而阻之何以為勸徽大慙吏得終䘮)　姊¶
憂去官見稱於陳重　弟服去職著羙於譙𤣥¶
　　異母䘮¶
<pb:KR3k0055_WYG_184-20a>¶
原先後相服(吴國朱基娶陳氏生子東伯入晉晉賜妻/生子綏伯基亡以歸吴兄弟交飬二母篤)¶
(先後之序及/死交相為服)　終始絶服(晉東平王懋上書云相王昌/父毖居長沙有妻息後仕魏)¶
(更娶昌母今昌聞前母䘮疑所服謝云宜相/報謝猛云不應服詔以終始争絶不應服)　為陳氏¶
服(鄭子郡娶陳司空從妹更娶蔡氏徐州平二/妃並存蔡氏生子元疉為陳氏服嫡母服)　為白¶
也母(為伋也妻則/為白也母)¶
　　主䘮¶
原族人(雜記姑姊妹其父死而夫黨/無兄弟使夫之族人主䘮)　里尹(又云妻之/黨雖親弗)¶
(主夫若無族則前後家東西家無/則里尹主之注閭胥里宰之屬)　男同姓(男主必/使同姓)¶
<pb:KR3k0055_WYG_184-20b>¶
女異姓(婦主必使異姓注謂無主後者/異姓同宗之婦婦人外成之義)　雖疏亦虞(主/兄)¶
(弟之䘮雖疏亦虞之/注䘮事袝虞乃畢)　以義為主(檀弓伯髙死赴於孔/子孔子曰夫由賜也)¶
(見我吾哭諸賜氏遂命子貢為之主曰為/爾哭也來者拜之知伯髙而来者勿拜也)　婦䘮袝廟¶
舅主(婦之䘮虞卒哭其夫若子主之祔則舅主之注/虞卒哭祭祭婦非舅事也袝於祖廟尊者宜主)¶
兄弟同居各主(凡䘮父在父為主父沒兄弟同居各主/其䘮注父主與賓客為禮宜使尊者也)¶
(各主各為其/妻子主䘮也)　無女則男無男則女(無女主則男主拜/女賓於寢門内無)¶
(男主則女主拜男賓於阼階下子㓜則/以衰抱之代之拜䘮有無後無無主)　親同以長不¶
同以親(親同長者主之不同親者主之注若/昆弟之䘮宗子主之不同親者主之)¶
<pb:KR3k0055_WYG_184-21a>¶
　　䘮助祭¶
原大功與奠(曽子問曰大功之䘮可以與於饋奠之事/乎子曰豈大功耳自斬衰已下皆可禮也)¶
(天子諸侯之䘮斬衰者奠大夫齊衰者奠士則朋友奠/不足則取於大功已下者注饋奠在殯時也非謂為人)¶
(謂於其所服也為君服斬衰唯主人不奠/也服斬衰者不奠避正君齊衰兄弟也)　小功與祭¶
(小功可以與於祭乎子曰何必小功耳自斬衰已下與/祭禮也曾子曰不亦輕䘮而重祭乎孔子曰天子諸侯)¶
(之䘮不斬衰者不與祭大夫齊衰者與/祭士祭不足則取於兄弟大功已下者)　相識何助(相/識)¶
(有䘮服可以與於祭乎子/曰緦不祭又何助於人)　廢服非禮(又曰廢䘮服可/以與於饋奠之)¶
(事乎子曰脱衰與奠非禮也以擯相可/也注謂新除䘮服也為其忘哀疾也)¶
<pb:KR3k0055_WYG_184-21b>¶
　　䘮賢臣¶
原誄孔子(孔子卒哀公誄之/曰天不愸遺一老)　襚柳莊(檀弓衞柳莊疾/公曰若疾亟雖)¶
(當祭必告也公請於尸曰有臣柳莊者非寡人之臣/社稷之臣也聞之死請徃不釋服而徃遂以襚之)¶
虧股肱(左傳君之卿佐是為股肱股/肱或虧何疾如之注疾痛也)　壞梁木(梁木其/壊乎)¶
　殲我良人(詩彼蒼者天殱我良人/如可贖兮人百其身)　古之遺愛(左傳/子産)¶
(卒鄭人皆哭仲尼聞也/之出涕曰古之遺愛)　男女流涕(史記秦䘮五羖大夫/男女流涕童不歌謡)¶
(舂不/相杵)　邦國殄瘁(詩人之云亡/邦國殄瘁)　不享君德(左傳不獲/久享君德)¶
　可贖其身(詳/上)　天子廢朝　國人罷市　增己死得¶
<pb:KR3k0055_WYG_184-22a>¶
書(魏徵既死太宗使人至其家得書一紙如半藁其可/識者天下之事有善有惡任善人則國興用惡人則)¶
(國敝公卿之内情有愛憎憎者惟見其惡愛者惟見其/善愛憎之間所宜詳審太宗曰朕恐不免斯過公卿侍)¶
(臣可書/於笏)　疾革抗表(唐史房元齡寢疾謂諸子曰當今/天下靖謐咸得其宜唯東討髙麗)¶
(不止方為國患主上含怒意決臣下莫敢犯顔吾知而/不言則銜恨入地遂抗表諫太宗曰此人危惙如此尚)¶
(能憂我國家事大張南軒栻疾革親書遺表云臣再世/䝉恩一心報國  命至此厥路無由猶有微誠不能自)¶
(已伏願陛下親君子逺小人信任防一己之/偏好惡合天下之論則臣死之日猶生之年)　付矢諸¶
兒(李克用臨終以三矢付三子曰一解潞州/圍一滅梁報仇一復唐社稷言訖而卒)　置尸牖¶
下(家語衛蘧伯玉賢而靈公不用彌子瑕不肖反任之/史魚驟諫而不從史魚病將卒命其子曰吾在衛朝)¶
<pb:KR3k0055_WYG_184-22b>¶
(生不能正君則死無以成禮我死汝置我尸牖下其子/從之靈公弔焉怪而問之其子以其父言告公公愕然)¶
(失容曰是寡/人之過也)　事尚可為(吕誨官御史中丞時王安石/新法行天下受其祸誨病困)¶
(目已瞑司馬光視之乃張目/曰天下事尚可為君實勉之)　語不及私(項公恱病革/家人環泣問)¶
(以身後曰某囚疑未判某事未能圎一語不及私唯王/文度坦之為中書臨終與謝安桓冲書言不及私  憂)¶
(國家之事也哲宗時司馬光病革諄諄語如夢中皆朝/廷天下事  及卒太皇太后與帝臨其䘮京師為之罷)¶
(市/)　金賜百斤(朱邑卒漢天子惜之曰大司農退食自/公無疆外之交可謂淑人君子賜其子)¶
(黃金百斤/以奉祭祀)　碑題二字(李迪卒仁宗題/其墓碑曰遺直)　儀表哲人(任/昉)¶
(卒殷芸曰哲人云亡儀表/長謝元龜何寄指南何託)　金玉君子(傅堯俞卒宣仁/太后曰傅侍郎)¶
<pb:KR3k0055_WYG_184-23a>¶
(金玉君子也/嗟惜久之)　折我右臂(孫搴為齊神武主簿及/卒神武曰折我右臂)　壞¶
汝長城(檀道濟見取將死日光如炬脱/幘投地曰乃壞汝萬里長城)　呼天致悼(楊/綰)¶
(薨上深悼之顧謂侍臣曰天不使朕致太平耶何奪我/楊綰之速也  宋真宗時田錫卒帝惻然曰田錫直臣)¶
(也天何奪/之甚速耶)　臨䘮隕涕(邢昺卒真宗/臨䘮隕涕)　念岑文本(唐太/宗伐)¶
(遼凡有籌度悉委岑文本至幽州卒其夕太宗聞嚴鼓/之聲曰文本殞逝情深惻怛今宵夜警所不忍聞命停)¶
(之/)　優褚無量(褚無量卒帝聞悼痛詔宰相曰無量朕/師今其永逝宜用優典於是贈禮部尚)¶
(書/)　鑑喻賢臣(唐太宗臨朝歎曰以人為鑑/可明得失魏徵逝一鑑亡矣)　水況清¶
徳(羅彦輔人以姑溪水況其清德及卒人過溪上/者歎曰羅公何在溪水如故相與躊躇不忍去)　遺¶
<pb:KR3k0055_WYG_184-23b>¶
直遺愛(魏知古開元初卒宋璟歎曰叔向古/遺直子産古遺愛兼之者其魏公乎)　不援不¶
阿(國語趙文子與叔向遊於九京曰死者如可作也吾/誰與歸其隨武子乎納諫不忘其師善言不失其友)¶
(事君不援而進賢/不阿而退不肖也)　兩朝顧命(神宗時韓琦卒前一日/大星隕州治櫪馬皆驚)¶
(帝自為碑文載琦大節篆其/首曰兩朝顧命定策元勲)　百姓罷市(司馬温公薨/百姓罷市而)¶
(徃弔粥衣而致奠巷哭而過車道以萬千數而京師民/畫其象刻印鬻之家置一本飲食必祝焉四方皆遣人)¶
(求之京師時畫/工有致富者)　田園分子(姚崇先分其田園令諸子/姪各守其分仍為遺令曰)¶
(比見諸逹官身亡以後子孫既失䕃覆多至貧寒斗尺/之間參商是競陸賈石苞皆古之賢逹也所有預為定)¶
(分將以絶其後爭吾/静思之深所歎服)　奉廪賙親(薛戎悉奉廪賙濟内/外親既病以所有分)¶
<pb:KR3k0055_WYG_184-24a>¶
　(遺之曰吾死矣可持為/歸資衆皆哭而去之)　清白留名(鄭穆仕齊遷兖州/刺史及病曰以清)¶
　(白之名遺子/孫死無所恨)　訓戒遺後(趙槩聞見錄宋景文公遺戒/云吾歿之後稱家有亡以治)¶
　(䘮用浣濯之衣鶴氅裘紗帽綫履停棺三月𦵏慎無為/流俗隂陽拘忌也棺用雜木漆其四㑹三塗即止使數)¶
　(十年足以腊五骸而已吾學不名家文章僅及中人不/足垂後為吏在良二千石下無功於國無惠於人不可)¶
　(請諡不可受贈典不可求巨公作碑誌不可作道釋二/家齋醮汝等不可違命違命作之是以吾死為無知也)¶
　　其言不朽(左傳穆叔曰魯有先大夫臧文仲既沒其/言立豹聞之太上有立德其次立功其次)¶
　(立言雖久不廢/此之謂不朽)　吾道有托(寧宗時朱子病革以深衣/及所著書授黃幹與之訣)¶
　(曰吾道之托在/此吾無憾矣)¶
<pb:KR3k0055_WYG_184-24b>¶
　　　雜䘮¶
　原未嘗飽(子食於有䘮者之側/未嘗飽惻隐之心也)　有哀色(臨䘮則必/有哀色)¶
　不笑不歌(臨䘮不笑/望柩不歌)　必作必趨(子見齊衰者雖少必/作過之必趨敬有䘮)¶
　(也/)　疾疫隨(民多疾疫/又隨以䘮)　匍匐救(詩凡民有䘮/匍匐救之)　大功¶
　廢業(或曰大功誦可/也注許其口習)　齊衰變色(見齊衰者/雖狎必變)　鄰䘮不¶
　舂(禮鄰有䘮/舂不相)　里殯不歌(又云里有/殯不巷歌)¶
　¶
御定淵鑑𩔖函卷一百七十九¶
