# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.554449
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百十七
<pb:KR3k0055_WYG_122-1a>¶
　欽定四庫全書¶
御定淵鑑類函卷一百十七¶
　　設官部五十七(縣佐總載官縣丞官主簿夫縣尉/鎮戍關市    鄉    嗇)¶
　　　(亭長/故吏)　(吏吏小吏/屬)¶
　　　縣佐總載¶
　原杜氏通典曰漢縣有丞尉及諸曹&KR0122;(多以本郡人為/之三輔縣則兼)¶
　(用他郡及隋氏革/𨕖盡用他郡人)後漢縣諸曹略如郡員(橋𤣥為縣功/曹事具部郡)¶
　(從事篇又升光泥和為縣功曹/縣令遣泥和拜檄謁巴郡太守)又五官為廷&KR0122;監鄉五¶
<pb:KR3k0055_WYG_122-1b>¶
　部春夏為勸農&KR0122;秋冬為制度&KR0122;(後漢爰延字季平外/黃令牛述禮請延為)¶
　(廷&KR0122;范寗為功曹濮陽潛/為主簿常共言談而已)　晉縣有主簿功曹廷&KR0122;法¶
　曹金倉賊曹&KR0122;兵曹賊捕&KR0122;等員　隋煬帝改縣尉為¶
　縣正尋改正為户曹法曹分司以承郡之六司其京四¶
　縣則加置功曹為三司司各二人唐縣有令而置七司¶
　一如郡制(武德元年詔京令五品丞一人七品正六人/八品畿令六品丞一人七品正四人八品上)¶
　(縣令六品丞一人八品正/四人九品中下縣各有差)丞為副貳(如州/上佐)主簿上轄(如/録)¶
　(事參軍其曹謂之録事司并/司功以下六曹總之為七司)尉分理諸曹(如州/判司)録事省¶
<pb:KR3k0055_WYG_122-2a>¶
受符歴佐史行其簿書　增宋史曰宋制有丞簿尉凡¶
縣不置丞則簿兼丞之事縣不置簿則尉兼簿之事¶
遼金俱設　元制上縣丞簿尉各一人典史二人中縣¶
不置丞下縣如中縣民少事簡之地以簿兼尉别有印¶
典史一人　續文獻通考曰明制縣丞主簿各一人不¶
及二十里者縣丞主簿因事添設無定員其屬典史一¶
人¶
　　縣丞一¶
<pb:KR3k0055_WYG_122-2b>¶
原杜氏通典曰縣丞漢諸縣皆有兼主刑獄囚徒(史記/曰詔)¶
(捕淮南太子淮南相怒壽春丞留太子建/不遣如淳注曰丞主刑獄囚徒故責之)後漢令長國¶
相各置丞一人署文書典知倉獄署諸曹&KR0122;史凡諸縣¶
署丞皆銅印黄綬進賢一梁冠自晉後無丞宋時惟建¶
康有獄丞隋及唐縣丞各一人通判縣事赤縣置二人¶
　增宋史曰宋初不置丞天聖中因蘇耆請開封兩縣¶
始各置丞一員在簿尉之上仍於有出身幕職令録内¶
𨕖充熙寧四年編脩條例所言諸路州軍繁劇縣令户¶
<pb:KR3k0055_WYG_122-3a>¶
二萬已上增置丞一員後罷置不一建炎元年詔萬户¶
處存留一員餘並罷嘉定後小邑不置丞以簿兼　續¶
文獻通考曰明制縣丞主簿為之貳縣丞管馬管河管¶
糧　通紀曰成化九年添設蘇松常鎮湖州五府勸農¶
通判縣丞各一員尋復添設北直隸七十三州縣江西¶
二十縣湖廣十州縣河南十三州縣各州判縣丞一員¶
專理勸農¶
　　縣丞二¶
<pb:KR3k0055_WYG_122-3b>¶
原桓譚　温舒(白帖云桓譚字君山數言事忤旨出為/安陵丞忽忽不樂道病卒  又云路温)¶
(舒為石/苞邑丞)　毋失賢者　徒勞人爾(漢書曰黄霸為潁川/太守務在成就全安)¶
(長吏許丞老病聾督郵白欲逐之霸曰許丞亷吏雖老/尚能拜起送迎即重聽何傷且善助之毋失賢者意如)¶
(淳曰許縣丞也勞梁竦/云州縣之職徒  人爾)　增長吏　閒官(山堂肆考云/漢景帝紀縣)¶
(丞長吏也百官表縣百户以上為令皆有丞尉秩四百/石是為長吏  合璧事類云唐大中四年勅曰州有上)¶
(佐縣有丞簿俗謂之閒官不/領公事殊乖制作之本意)　簡靜　真清(事文類聚/云栁宗元)¶
(武功縣丞㕔壁記曰潁川陳南仲居是官號為簡靜夫/以武功疆域之大人徒之衆而陳生以簡靜輔其理斯)¶
(亦難矣最山堂肆考云唐陸景倩為扶溝丞按察使覆/州縣殿  必欲得實有吏言狀曰某强清某詐清惟景)¶
<pb:KR3k0055_WYG_122-4a>¶
(倩真/清)　頒宴賞　賜璽書(獻徵録云周舟永嘉人洪武/初由進士為新化縣丞在官)¶
(以亷謹聞驗民貧富及丁稅多寡第為上中下籍記之/遇有賦役隨輕重使之故民不擾而事易集由是流民)¶
(歸者益衆以課最陞考功主事既而縣民詣闕乞令再/任上命復為縣丞仍令吏部宴賞而遣之  又云武進)¶
(縣丞劉亨有治行/建文三年賜璽書)　具眼　慈色(宋史云謝深甫調崑/山丞為浙漕考官一)¶
(時士望皆在𨕖中司業鄭伯熊曰文士世不乏求具眼/如深甫者實鮮深甫曰文章有氣骨如泰山喬嶽可望)¶
(而知以是得之畯獻徵録云長洲縣丞劉幹每出勸農/周行塍壠呼老  問疾苦慈孺之色溢於顔靣所至民)¶
(歡迎曰父母來矣人有過當笞惟喻以禮終不下鞭箠/卒於官貧無以斂邑民殯之及歸葬士民留其衣冠於)¶
(半塘側聚土葬/之名曰劉公墩)　原佐邑　主刑　佐理一同　貳職¶
<pb:KR3k0055_WYG_122-4b>¶
百里　貳子男之職　佐卓魯之政　增常平義倉之¶
賦受　丁口力役之簡稽(洪咨䕫於潛/丞㕔壁記)　秉正可比精¶
鋼　持己宛如良玉(獻徵録巡按薦雲/南嶍峨丞賀朝用)¶
　　縣丞三¶
增風流不墜(山堂肆考云齊江斆字叔文湛之孫為丹/陽丞袁粲為尹嘆曰風流不墜正在江郎)¶
　鋩刃不頓(翰苑新書云唐崔倕為臨/晉丞處煩應猝鋩刃不頓)　稱雨道晴(彚/苑)¶
(詳註曰裴子雨為下邳令張晴為縣丞二人俱有聲氣/而善言語曾論事移時人吏竊相謂曰縣官甚不和長)¶
(官稱雨贊府道晴/終日如此不和也)　正心誠意(宋史云楊萬里中紹興/進士第調永州零陵丞)¶
<pb:KR3k0055_WYG_122-5a>¶
(時張浚謫永杜門謝客萬里力請乃得見浚勉以正心/誠意之學萬里服其敎終身廼名讀書之堂曰誠齋)¶
　隨事及物(山堂肆考云朱子語録鄂渚敎官闕朱子/曰某嘗勸人不如作縣丞隨事猶可以及)¶
(物/)　事無淹夕(宋史云仇愈大觀三年進士調高密丞/俗尚嚚訟愈攝縣事剖決如神事無淹)¶
(夕民至懷餅/餌以侯決遣)　奪歸(又云仇愈為高密丞州闕司録命/愈攝事既行邑氓萬餘邀留至擁)¶
(歸縣&KR0351;時天寒皆燃火警守愈由他道得出或追拜馬/首曰公舎我去我必使公復來他日愈方白事郡牙忽)¶
(數千人徑奪以/歸守將不能遏)　援裾(獻徵録云呉履字德基蘭谿人/李文忠為浙東左丞知其才辟)¶
(為掾稱疾辭有司舉於朝為南康丞南康俗悍其民以/為丞儒者也易之數月皆周知其情偽有所發摘一縣)¶
(驚伏乃更以寛化之視民如子民有訴召使前/與語弗加咄叱民或援丞裾相爾汝弗責也)　經學¶
<pb:KR3k0055_WYG_122-5b>¶
化俗(翰苑新書云唐王義方貶吉安丞吉安蠻俗荒陋/義方召諸首領集生徒親為講經行釋奠禮清歌)¶
(吹籥而登降有/序蠻酋大伏)　尹為丞師(獻徵録云陶魯為新會丞/初至官而尹王重至重江)¶
(右宿學也見魯甚器之因謂曰丞嘗問學矣乎對曰幼/從先大夫於浙曾受業周先生先大夫殁而學術隨落)¶
(今已為吏其奈之何尹曰丞無傷我為丞師可乎魯曰/幸甚因下拜執弟子禮尹乃與約每晨後當授丞以經)¶
(史講解大義然後出視事何如魯喜見睂宇又下拜曰/謹受敎自是背誦覆講日有新得尹喜曰丞才識已大)¶
(過人今敏學如此異日必顯庸為國名臣也官魯字自/强廣西鬱林人由父廕為新會丞陞知縣歷  湖廣左)¶
(布政使兼廣東按察使轄/治廣西故稱曰三廣公云)　上言大計(宋史云上虞縣/丞婁寅亮上書)¶
(言宗社大計欲𨕖太祖諸孫伯字行下有賢德者視秩/親王使牧九州以待皇嗣之生退處藩服疏入上大感)¶
<pb:KR3k0055_WYG_122-6a>¶
(悟富益柔從而薦之召/赴行在除監察御史)　用兵如神(獻徵録云陶魯為/新會丞方弱冠時)¶
(廣右猺賊流刼盡雷亷高肇以東之境破城殺戮無寧/日魯誓與民守築塞堡中立以捍東西寇之衝築輔城)¶
(以衞城浚外溝以衞輔城布鐵蒺藜植刺以衞溝人守/其土分殊死戰立寨分兵相援一邑之勢如腹心相聯)¶
(絡賊至不得犯父老曰吾等保妻子長子孫/皆陶丞之功陳白沙亦言其用兵如神也)　縱囚自¶
歸(彚苑詳註云唐臨為萬泉丞縣有輕囚十數人會春/暮時雨臨白令請出之令不許臨曰明公若有所疑)¶
(臨請自當其罪乃令囚請假召囚悉歸家耕種與之約/令歸繫所囚等倍感恩義至期畢集詣獄臨由是知名)¶
　救荒實跡(宋史云劉清之字子澄登紹興進士第調/萬安縣丞時江右大祲郡檄視旱徒步阡)¶
(陌親與民接凡所蠲除悉得其實請均境内之地為八/俾有粟者分賑其鄉官為主之規畫防閑使大家得錢)¶
<pb:KR3k0055_WYG_122-6b>¶
(細民得米兩適其便民甚賴之/帥龔茂良以救荒實跡聞於朝)　占氣遷丞(山堂肆考/云相書占)¶
(氣要訣曰口中有黄氣如龍七十日遷為丞也故唐張/鷟云九千里之丹鳳自下升高七十日之黄龍從微知)¶
(著/)　數年列岳(彚苑詳註云宋安恭為龍門丞年已五/十八數年而列岳謂僚屬曰公輩但守)¶
(清白何/憂不遷)　丞負余(韓愈藍田縣丞㕔壁記博陵崔斯立/黜官為藍田縣丞既噤不得施用曰)¶
(丞哉丞哉余不/負丞而丞負余)　不任事(山堂肆考云唐王績大業中/授秘書正字不樂在朝求為)¶
(六合丞以嗜酒/不任事因解去)　原縣僚　縣吏¶
　　主簿一¶
原杜氏通典曰主簿謂主諸簿目漢有之(後漢繆彤字/孺公仕縣為)¶
<pb:KR3k0055_WYG_122-7a>¶
(主簿時縣令被章見考吏皆畏懼自誣而彤獨證據掠/考苦毒至體生蟲螟因轉換五獄踰涉四年令卒以自)¶
(免復又寧陽主簿詣闕訴其縣令之枉積六七歲不省/乃  上書曰臣為陛下子陛下為臣父臣章百上終不)¶
(見省臣豈可北詣單于以告寃乎帝大怒劾以大逆虞/翊駁之曰主簿所重君父之怨百上不省是有司之過)¶
晉亦有之他史多闕(自漢以來皆令長自/調用至隋始置之)唐赤縣置二¶
人他縣各一人掌付事勾稽省署抄目糺正縣内非違¶
監印給紙筆　增宋史曰宋開寶三年詔諸縣千户以¶
上置令簿尉四百户以上置令尉令知主簿事四百户¶
以下置簿尉主簿兼知縣事咸平四年王欽若言川陜¶
<pb:KR3k0055_WYG_122-7b>¶
縣五千户以上請並置簿餘仍舊以尉兼從之自後川¶
蜀江南諸縣各增置主簿中興後置簿掌出納官物銷¶
注簿書凡批銷必親書押(文獻通考按稱縣佐者曰丞/簿尉而漢書百官志所載只)¶
(丞尉而已簿雖起於漢而志無之又丞尉雖皆縣佐而/各有印綬簿獨無蓋古者官府各有主簿一官上自三)¶
(公及御史府下至九寺五監以至州郡縣皆有之所職/者簿書皆曹掾之流耳漢人所謂高士不為者御史府)¶
(之主簿也容齋隨筆言元豐令凡寺監主簿專以鈎考/簿書為職不得與卿丞聯署文書然則主簿之官雖在)¶
(雄要之司猶為卑賤而况縣乎觀後漢繆彤為令証枉/及考城令王渙署仇覽為主簿事則主簿之在漢其視)¶
(縣令猶&KR0122;吏之視使長安得與丞/尉等後來以簿先於尉非古義也)金制中縣而下以主¶
<pb:KR3k0055_WYG_122-8a>¶
簿與尉通領巡捕事下縣則不置尉以主簿兼之明以¶
主簿職巡捕¶
　　主簿二¶
原職司符印　主掌簿書　糾察　準繩　糾職(周/禮)¶
勾稽　鴻漸之資　鳳棲之位(仇覽字季智一名香初/為蒲亭長有陳元者母)¶
(告其子不孝覽為陳慈孝之道卒成孝子考城令王渙/政尚嚴猛聞覽以德化人署為主簿曰聞陳元之過而)¶
(不罪得無少鷹鸇之志耶覽曰以為鷹鸇不若鸞鳳渙/謝曰枳棘非鸞鳳所棲百里非大賢所托他時論道巖)¶
(廊非主簿而誰乃以月俸/資遣令入太學其名大振)　李宣不為　仇香無援(汝/南)¶
<pb:KR3k0055_WYG_122-8b>¶
(先賢傳曰李宣之子名表宋公令寇端召為主簿表不/樂為吏於寺門焚燒衣幘云云  仇香學通三經然無)¶
(知名之援鄉里之舉/年四十召為縣主簿)　增矮屋下　高士軒(山堂肆考/云唐張彖)¶
(登科為華陰簿為守令所抑嘆曰大丈夫有凌雲蓋世/之志而拘於下位若立身矮屋之下使人抬頭不得遂)¶
(棄官去名彚苑詳註云宋朱熹為同安主簿&KR0351;有燕坐/之室更  曰高士軒以令甲内凡簿所當為大書揭之)¶
(楣間當路尊敬/不敢以屬吏待)　歎其後時(翰苑新書云唐韓琬少負/才華長安中為高郵主簿)¶
(使於都塲以州縣徒勞率然題客舎壁曰筋力盡於高/郵容色衰於主簿吏部員外郎蔣欽緒與魏知古盧藏)¶
(用偶見題壁謂諸公曰此高郵主簿/歎後時邪欽緒考琬䇿遂入髙等)　少鷹鸇之志(陳/留)¶
(耆舊傳云仇覽考城人年四十為蒲亭長有陳元者母/告其子不孝覽為陳慈孝之道卒成孝子時考城令河)¶
<pb:KR3k0055_WYG_122-9a>¶
(内王渙政尚嚴猛聞覽以德化人署為主簿謂覽/曰聞陳元之過不罪而化之得無少鷹鸇之志耶)　何¶
敢躁進(宋史曰呉淵初調建德縣主簿丞相史彌遠舘/留之語竟日大恱謂淵曰君國器也今開化新)¶
(置尉欲以此處君對曰甫得一官/何敢躁進彌遠為之改容不復强)　張樂旌能(又曰趙/賀舉毛)¶
(詩及第補臨朐主簿賀有幹才知州寇準具知賀淳化/中調丁壯塞澶州決河衆多逸去獨賀全所部而歸臨)¶
(朐父老張樂迎賀準使/由譙門過曰旌賀之能)　散藏錢(元史曰元至大元年/胡長孺轉台州路寧)¶
(海主簿大德丁未浙西大祲戊申復無麥民相枕死宣/慰同知脫歡察議行賑荒之令斂富人錢一百五十萬)¶
(給之至縣以餘錢二十五萬屬長孺藏去乃行旁州長/孺察其有乾没意悉散於民間閲月再至索其錢長孺)¶
(抱成案進曰錢在是矣脫歡察怒曰汝膽如山耶何所/受命而敢無忌若此長孺曰民一日不食當有死者誠)¶
<pb:KR3k0055_WYG_122-9b>¶
(不及以聞然官書具在可/徵也脫歡察雖怒不敢問)　偵悍卒(又曰民荷器糞田/偶觸軍卒衣卒抶)¶
(傷民且碎器而去竟不知主名民來訴長孺佯怒其誣/械於市俾左右潛偵之向抶者過焉㦸手稱快執詣所)¶
(隸杖而償其器/其行事多𩔖此)　偽為商人(又曰有銅巖惡少年狙伺/山間恒出鈔道為過客患)¶
(官不能擒長孺偽衣商人服令蒼頭負貨以從陰戒騶/卒躡其後長孺至巖中人突出要之長孺方游辭以謝)¶
(騶卒俄集皆成擒俾盡/其黨寘於法夜行無虞)　械繫洞主(獻徵録云洪武戊/午徐均為肇慶府)¶
(陽春縣主簿瘴癘嵓險洞豪雄據為奸利縣官至受頤/指少忤觸之輒死均亷知之至縣吏白往視莫大老叱)¶
(曰何物大老復白此洞主老病居家宜就見叱曰若化/外亦民伍也亟令來見不然且屠戮大老恐懼乘板輿)¶
(至叱使下拜不得已蒲伏熟視諭遣之即伺其語有異/而府符下問之遂繫之獄均曰是必來劫獄戒吏士操)¶
<pb:KR3k0055_WYG_122-10a>¶
(鼓角自帶劒挾弓矢披甲大嘯大老二子各將其衆來/聞有備莫敢前詰朝舁兩土𤓰安石榴十數枚致饋皆)¶
(黃金大珠也均不一視即麾出械繫大老送之府中後/府官竟受賕釋之均欲捕治大老震慄求府符調均攝)¶
(陽江/縣)　授易(宋史曰李之才字挺之天聖八年進士為/衞州獲嘉主簿攝共城令時邵雍居母憂)¶
(於蘇門山百源之上之才叩門來謁勞苦之曰好學篤/志果何似雍曰簡策之外未有適也之才曰君非迹簡)¶
(䇿者其如物理之學何他日則又曰物理之學學矣不/有性命之學乎雍再拜願受業乃授易而終焉後雍卒)¶
(以易/名世)　酬唱(又曰梅堯臣字聖俞用父廕為河南主簿/時錢惟演留守西京特嗟賞之為忘年友)¶
(引與酬唱/一府盡傾)　投劾拂衣(山堂肆考云宋呉江主簿李衡/有部使者怙勢作威侵刻下民)¶
(衡不忍以敲扑迎合/投劾於府拂衣而歸)　挽令偶坐(宋史云司馬池中第/授永寧主簿與令相)¶
<pb:KR3k0055_WYG_122-10b>¶
(惡池以公事謁令令南面踞坐不起/池挽令西向偶坐論事不為少屈)　清主簿(又云冷/應徵寶)¶
(慶元年進士調廬陵主簿即以亷能著/有訴事臺府者必曰願下廬陵清主簿)　名士(又云湯/漢字伯)¶
(紀江東提刑趙汝騰薦於朝授上饒縣主簿轉運使趙/希塈言漢今海内知名士也豈得吏之州縣哉詔差信)¶
(州敎授又兼/象山書院長)　聞人(五代史曰周廣順二年梁周翰舉/進士授虞城主簿辭疾不赴宰相)¶
(范質王溥以其聞人不當佐/外邑改開封府户曹參軍)　簿領乃有是人(翰苑新/書云宋)¶
(呉擇仁字智夫以父任為開封雍丘主簿元祐中金水/河堤壞十六縣皆𨕖屬庀役得詣朝堂白事宰相范純)¶
(仁獨異之曰簿領/中乃有是人耶)　主簿乃若是侈(宋史曰廖德明乾/道中進士第歴官)¶
(廣東提㸃刑獄有鄉人為主簿德明聞其能薦之會德/明行縣簿置酒延之悉假富人觴豆甚盛德明怒曰一)¶
<pb:KR3k0055_WYG_122-11a>¶
(主簿乃若是侈邪必/貪也於是追還薦章)　唐三傑(山堂肆考曰唐魏谷倚/為太原主簿與晉陽簿)¶
(富嘉謨新安簿呉少微皆/以文詞顯名稱北京三傑)　宋三傑(又曰宋程伯淳主/鄠縣簿張山甫主)¶
(武功簿與萬年主簿朱光庭/皆以才名稱關中號為三傑)¶
　　縣尉一(典史附/)¶
原杜氏通典曰縣尉漢諸縣皆有長安有四尉分為左¶
右部後漢令長國相亦皆有尉大縣二人小縣一人主¶
盜賊案察姦宄署諸曹&KR0122;史邊縣有障塞尉掌禁備羌¶
夷犯塞(洛陽有四尉東西南北四/部曹公為北部尉是也)魏因之晉洛陽建康¶
<pb:KR3k0055_WYG_122-11b>¶
皆置六部尉宋齊梁陳並因之餘縣如漢制諸縣道尉¶
銅印黄綬朝服武冠江左止單衣介幘北齊郡縣置三¶
尉隋改為正後置尉又分户曹法曹(說在縣/佐篇)唐初因隋¶
制(武德元年萬年縣法曹孫伏/伽上表論事後為尚書右丞)武德中復改為正七年¶
三月復改為尉赤縣置六員他縣各有差分判諸司事¶
(上縣二員萬户以上者增一員中縣一員四千户/以上者增一員中下縣一員佐史以下各有差)　增¶
文獻通考曰五代久廢尉不置盜賊鬭競則屬鎮將宋¶
朝建隆三年始每縣復置尉一員在主簿之下俸賜與¶
<pb:KR3k0055_WYG_122-12a>¶
主簿同其鎮將只許勾當鎮下煙火爭競公事至和二¶
年開封祥符兩縣增置一員元豐五年詔重立法地縣¶
尉並差使臣元祐元年蘇轍言舊法縣尉皆用𨕖人近¶
歲並用武臣自改法以來未聞盜賊為之衰息請復舊¶
法詔除沿邊縣尉依舊外餘並用𨕖人　續文獻通考¶
曰元丞簿尉外置典史民少事簡之地以簿兼尉又别¶
置尉主捕盜之事别有印典史一員明不置尉置典史¶
一員為令屬¶
<pb:KR3k0055_WYG_122-12b>¶
　　縣尉二¶
原命卿　仙尉(應劭漢官儀曰大縣丞左右尉所謂命/卿三人中下縣一丞一尉命卿二人)¶
(白帖云梅福字子真為/南昌尉故謂之神仙尉)　增仙吏　香尉(翰苑新書白/氏六帖一命)¶
(仙吏又云神仙之吏拜山堂肆考云述異/記漢雍仲進南海香  洛陽尉號曰香尉)　少府　判¶
司(合璧事類云李白贈瑕丘王少府杜甫貽華陽李少/府唐時縣尉多稱少府  宋王陽休為台州黄巖尉)¶
(人稱鐵面少府員山堂肆考云判司即縣尉也唐武德/中赤縣置尉六  他縣各有差分判諸司事故曰判司)¶
　春蘭秋菊　黄綬青袍(翰苑新書云唐裴子餘補鄠/縣尉時周烈李商隱程行謀)¶
(皆以文法著稱子餘獨以文學知名或問三子優劣於/陳崇業曰春蘭秋菊俱不可廢也  山堂肆考云岑參)¶
<pb:KR3k0055_WYG_122-13a>¶
(送麴少府詩青袍美少年黄綬一神仙又送張少府詩/草羡青袍色花隨黄綬新陳子昻送徐少府序黃綬位)¶
(輕青雲/望重)　厭卑劇　謝亷慎(唐書云員半千擢高第歷/華原武功尉厭卑劇  金)¶
(史云金劉煥為任丘尉縣令貪汚煥每規正/之秩滿令持杯酒謝曰尉亷慎使我獲考)　回身¶
歩行(山堂肆考云商則任廩丘尉性亷潔縣令丞多貪/因宴會舞令丞舞皆動手尉則回身而已令問其)¶
(故則曰長官動手贊府亦動手縣尉更動手百姓何容/活耶人皆大笑嘲曰令丞皆動手縣尉止回身  太平)¶
(御覽云程堅字諶甫為北陽尉/貧無車馬常步行郡間給事)　代役　拔萃(唐書云/裴佶字)¶
(𢎞正授藍田尉德宗詔發畿縣民城奉天嚴節為京兆/政刻急本曹尉韋重規妻乳且疾不敢免佶請代役時)¶
(高其義勁合璧事𩔖云宋余靖字安道為人/質直剛  為贛縣尉書判拔萃改將作監丞)　彈琴蒔¶
<pb:KR3k0055_WYG_122-13b>¶
藥　據鞍讀書(又云趙元亮字貞固少負志畧好論辨/武后稱制調宜禄尉到職非公不言彈)¶
(琴蒔藥如隱者之操驢彚苑詳註云江休復字鄰幾進/士起家為藍田尉騎  之官毎據鞍讀書至迷失道家)¶
(人求/得之)　方平與符　老人陳牒(山堂肆考云東漢桓帝/時王方平降蔡經家有)¶
(陳尉詣門乞見方平使前行向日而立從後觀之曰君/心邪不正未可敎以仙道乃以一符與之曰此不能度)¶
(世止可以禳災治病存君本壽出百歲上陳尉果至一/百十歲  又云唐張旭為常熟尉有老人陳牒宿昔復)¶
(來旭厭其煩詰之老人曰見/公筆勢竒妙欲以藏家耳)　聰明尉　台輔器(又云/唐魏)¶
(奉古授雍丘尉嘗九日公燕有客草序五百言奉古曰/此舊文也援筆倒疏之草序者黙然自失列坐撫掌奉)¶
(古徐笑曰適覽記之非舊文也奉古由是知名時姚挺/莅汴州召奉古前曰此聰明尉邪他日持廏畧示之奉)¶
<pb:KR3k0055_WYG_122-14a>¶
(古一覽便誦千餘言挺驚起曰仕宦四十年未嘗見此/  唐書云婁師德第進士調江都尉揚州長史盧承業)¶
(異之曰子/台輔器也)　鸂&KR0529;灘　射鴨堂(山堂肆考云唐河南伊/闕縣前有大溪每縣官)¶
(有入臺省者水中先有小灘出石礫金沙澄澈可愛時/牛僧孺為尉一日忽報灘出翌日邑宰與同僚列筵亭)¶
(上觀之有老吏云此必分司御史若是西臺當有一雙/鸂&KR0529;僧孺祝曰既然有灘何惜鸂&KR0529;言訖俄有雙鸂&KR0529;)¶
(飛下不旬日召拜西臺監察御史坡合璧事𩔖云唐孟/郊為溧陽尉好養鴨開射鴨堂東  題縣尉水亭詩已)¶
(作觀魚檻仍/開射鴨堂)　姚武功　楊臨賀(唐書云姚合元和中/進士第調武功尉善)¶
(詩世號姚武功為又云楊憑貶臨賀尉所善客徐晦者/字大章第進士  櫟陽尉憑得罪姻友憚累無敢往候)¶
(者獨晦至藍田慰餞宰相權德輿稱之朝李夷簡遽表/為監察御史晦過謝問所以舉之之由夷簡曰君不負)¶
<pb:KR3k0055_WYG_122-14b>¶
(楊臨賀肯/負國乎)　原一命　寸禄　馳聲南昌　宣威北部¶
　增協贊鳴絃之化　式資綵棒之威　子真忠讜之¶
氣名著列仙　通泉志氣之高文成寶劒(翰苑/新書)　三𦂳¶
官(事文𩔖聚云西京雜記拾遺立𦂳評事出𦂳赤尉坐/𦂳吏部銓注皆以才望清高標格孤秀者為之俗號)¶
(為三/𦂳官)　親民官(合璧事𩔖云宋仁宗至和間山陽尉李/宗怒百姓訴蝗抑令食之提刑孫錫劾)¶
(之上怒曰縣尉亦親民之官謂其能慰/安於民而不與民除害反傷民命斥之)　𨕖人不欲(山/堂)¶
(肆考云五代之季武臣擅州縣之權遂罷縣尉宋太祖/欲復舊制御講武殿召三銓𨕖人有樂為尉者東面立)¶
(𨕖人多不欲皆面西立帝曰迂儒/如此令驅之出是後樂為者衆矣)　𨕖人特試(宋史云/宋筠字)¶
<pb:KR3k0055_WYG_122-15a>¶
(子儀為舘陶尉還會詔知制誥楊/億試𨕖人校太清樓書擢筠第一)　寶劒篇(唐書云郭/震字元振)¶
(年十八舉進士為通泉尉任俠使氣嘗盜鑄及掠賣部/中口千餘以餉遺賔客百姓厭苦武后知所為召欲詰)¶
(既與語竒之索所為文/上寶劒篇后覽嘉歎)　報政録(翰苑新書云宋王博/文為建昌南豐尉有)¶
(能聲里人饒光輔/著盱江報政録)　直言得尉(宋史云咸淳中牟應龍/擢進士第時賈似道擅)¶
(國應龍對䇿直言考官不敢置上第調光州定城尉應/龍曰昔吾祖對䇿以直言忤史彌遠得洪雅尉今固當)¶
(耳無/愧也)　應對如神(太平御覽云唐盧莊道為長安尉太/宗將録囚京宰以莊道年幼懼不克)¶
(舉欲以他尉代之莊道不從翌日太宗召囚莊道徐以/狀進引諸囚入評其輕重及留繫日月應對如神太宗)¶
(驚/歎)　無出人上(合璧事𩔖云唐高宗時劉延祐弱冠補/渭南尉吏能為畿縣最李勣曰足下春)¶
<pb:KR3k0055_WYG_122-15b>¶
(秋甫爾而有美名宜少/自抑無為獨出人上也)　有憂天下心(彚苑詳註云寶/元初有明州慈)¶
(谿縣尉裴明允倜儻不羣雖處下/位有憂天下之心屢上書言事)　典史登鼎元(弇山/堂别)¶
(集云明曹鼐以泰和典史運糧至京乞會試/得第二廷試復列第一人不十年登相位)　單言折¶
獄(唐書云李程字表臣擢進士宏辭調藍田/尉縣有滯獄十年程單言輙判京兆狀最)　荒政畫¶
圖(宋史云袁燮字和叔登進士第調江陰尉浙西大饑/常平使羅㸃屬任賑䘏燮命每保畫一圖田疇水道)¶
(悉載之而以居民分布其間凡名數治業悉書之合保/為都合都為鄉合鄉為縣徵發爭訟追胥披圖可立決)¶
(以此為/荒政首)　霸陵尉(太平御覽云漢李廣夜一騎出從人/田野飲還至亭霸陵尉醉呵止廣宿)¶
(亭/下)　秣陵尉(又搜神記云蔣子文廣陵人嗜酒好色佻/逹無度嘗自言己骨青當為神漢末為秣)¶
<pb:KR3k0055_WYG_122-16a>¶
(陵尉遂死及孫呉初其故吏見子文於道乘白馬執白/羽扇侍從如平生吏見驚走子文進馬追之謂曰我當)¶
(為此土之神以福汝民/汝宣告百姓為我立祠)¶
　　縣尉三¶
增詩明張羽送蕭縣丞朝京詩曰天官妙𨕖待才賢茂¶
宰清明衆所傳漠漠去帆衝暮雨蕭蕭行李似當年逶¶
迤客路朝京口迢逓王程在日邊為説烏程民吏待金¶
陵酒美莫留連　羅玘送趙縣丞之任招遠詩曰海上¶
羣山魚立頭待君單騎入登州颶風夜半驚批屋蜃氣¶
<pb:KR3k0055_WYG_122-16b>¶
朝來㸔吐樓諺數慢從羣吏睨耳真聾有府公留寅賔¶
出日今何處好與乘閒款款遊　王穉登送陸丈移官¶
海豐丞詩曰官舎有餘清無言政未成頭從潮上白水¶
在槖中輕過魯無魚食歸呉借馬行簿書期倘暇一問¶
濟南生(以上/縣丞)　高啟送孫主簿之德清詩曰(孫善/琴)山水¶
匝秋城君行思已清道逢迎吏拜田雜戍人耕地遠知¶
邊信家貧稱縣名應移一琴去相和長官鳴　又送曾¶
主簿之平樂詩云路出桂江東鄉音想未通蛇飛山苦¶
<pb:KR3k0055_WYG_122-17a>¶
霧鵬運海多風木魅嘗欺客花蠻少學農縣㕔何處在¶
榕樹晩陰中　又送黃主簿之湖州歸安縣詩云我歌¶
栁惲詩送子南汀發山城逢社雨緑樹啼鶯歇留連孤¶
艇遲惆悵雙瓶竭高士尚為簿休慚府中謁無事坐閒¶
㕔彈琴看湖月(以上/主簿)　羅玘送萬典史之黄岡詩曰城¶
脚更無地門開直到江縣樓對魚市驛舎接船窗鳥立¶
藏蛇竹蟻縁繫馬樁聽琴還聽&KR0327;不是故園腔(以上/典史)¶
劉仁本過楓亭驛和周草庭巡檢韻就寄詩曰餽糧千¶
<pb:KR3k0055_WYG_122-17b>¶
里又南征笑犯弓兵擁將星汗血沙塵前後騎驛書烽¶
火短長亭天連閩海團團白山繞彭湖㸃㸃青遙望環¶
峰三十六將軍晏坐對滄溟　劉炳寄賈文彬巡檢詩¶
曰故人為别動經春野渡維舟送夕曛銀燭照窗秋聽¶
雨角弓懸壁晩看雲山城旗影中流見草閣書聲隔岸¶
聞江漢茫茫多舊識猶能俎豆説將軍　高啟送潘巡¶
檢之閩中詩云京師到閩海秋色幾程餘莎柵山兵守¶
榕林島户居曉衙雞應鼓晩邏騎隨車清世原無盜將¶
<pb:KR3k0055_WYG_122-18a>¶
軍好讀書(以上/巡檢)¶
　　鎮戍關市官¶
原杜氏通典曰隋鎮置將副戍置主副關市置令丞唐¶
因之各有上中下三等(關令古官戍主晉宋之顯職鎮/將後周之通班今以其卑賤與)¶
(隋制同故/舉隋而已)　增文獻通考曰宋制諸鎮監官掌巡邏盜¶
竊及火禁之事兼徵稅𣙜酤則掌其出納會計鎮寨凡¶
杖罪以上並解本縣餘聽決遣　續文獻通考曰元置¶
戍守萬户府等官明不設其譏察諸務則有府州縣衛¶
<pb:KR3k0055_WYG_122-18b>¶
所巡捕官及巡檢司¶
　　鄉官¶
原杜氏通典曰周禮有鄉師鄉老鄉大夫之職其任大¶
矣(鄉老管萬二/千五百家)次有州長(二千五百/家為州)黨正(五百家/為黨)族師¶
(百家為族凡/師者帥也)閭胥(二十五家為閭凡/胥者有才智之稱)鄙師(五酇/為鄙)酇長(四/里)¶
(為/酇)里宰(五鄰/為宰)鄰長(五家為鄰皆不/命之士為之)皆鄉里之官也大凡¶
各掌其鄉黨州里之政理云秦制大率十里一亭亭有¶
長十亭一鄉鄉有三老有秩嗇夫游徼(風俗通曰有秩/者言其官才有)¶
<pb:KR3k0055_WYG_122-19a>¶
(秩/耳)三老掌敎化嗇夫職聽訟收賦稅游徼巡禁盜賊¶
漢鄉亭及官皆依秦制也縣大率方百里其人稠則減¶
稀則曠鄉亭亦如之高后元年初置孝悌力田二千石¶
者一人(特制孝悌力田官而尊其秩/欲以勸厲天下令敦行務本)後廢至文帝十二¶
年又置三老及孝悌力田無常員平帝又置外史閭師¶
官　後漢鄉官與漢同有秩郡所署秋百石(鄉户五千/則置有秩)¶
掌一鄉人其鄉小者縣置嗇夫一人平其差品三老掌¶
敎化凡有孝子順孫貞女義婦讓財救患及學士為民¶
<pb:KR3k0055_WYG_122-19b>¶
式者皆扁表其門以興善行(又有屬鄉主/民收賦稅)里有里魁民¶
有什伍善惡以告里魁掌一里百家什主十家伍主五¶
家以相檢察民有善惡以告監官　晉縣五百户以上¶
皆置一鄉三千户以上置二鄉五千户以上置三鄉萬¶
户以上置四鄉鄉置嗇夫一人縣率百户置里吏一人¶
其土廣人稀聽隨宜置里吏限不得減五十户户千以¶
上置校官&KR0122;一人縣皆置方畧吏四人　宋五家為伍¶
伍長主之二伍為什什長主之十什為里里魁主之十¶
<pb:KR3k0055_WYG_122-20a>¶
里為亭亭長主之十亭為鄉鄉有鄉佐三老有秩嗇夫¶
游徼各一人所職與秦漢同　隋以周齊州郡縣職自¶
州都郡正縣正以下皆州郡將縣令而自調用理時事¶
至開皇初不知時事直謂之鄉官官别置品皆吏部除¶
授毎歲考殿最開皇十五年置州縣鄉官　唐凡百户¶
為一里里置正一人五里為一鄉鄉置耆老一人以耆¶
年平謹者縣補之亦曰父老貞觀九年每鄉置長一人¶
佐二人至十五年省太極元年初令老人年九十以上¶
<pb:KR3k0055_WYG_122-20b>¶
板授下州刺史朱衣執象笏八十以上板授上州司馬¶
緑衣執木笏天寶七年詔父老六十以上板授本縣丞¶
七十以上授縣令三十里置一驛(其非通途大/路則曰舘)驛各有¶
將以州里富强之家主之以待行李(自至德之後民貧/不堪命遂以官司)¶
(掌/焉)　增文獻通考曰宋以後至明鄉官不置皆為職役¶
　　嗇夫一¶
原杜氏通典曰秦制鄉有嗇夫(風俗通云嗇者省也夫/賦也言當消息百姓均)¶
(其賦/役)職聽訟收賦稅漢因秦制後漢鄉小者縣置嗇夫¶
<pb:KR3k0055_WYG_122-21a>¶
一人皆主知民善惡為役先後知民貧富為賦多少平¶
其差品晉百户以上皆置鄉鄉置嗇夫一人宋十亭為¶
鄉鄉有嗇夫所職與秦漢同¶
　　嗇夫二¶
原扶助縣國(交州記云秦兼天下又除附庸為鄉有鄉/則有旅今之嗇夫是也鄉之為言境也言)¶
(在人境域之中是社稷之臣非王所置故言鄉也夫之/為言扶也扶助縣國無自專之威為主民之吏當愛人)¶
(故言/嗇也)　聽訟收賦(漢書百官/表詳通典)　得休不歸(續漢書云鄭/元少為鄉嗇)¶
(夫得休不歸常詣學宮不樂為吏父數怒之不能禁常/造太學受業師事京兆第五元先通京氏易公羊春秋)¶
<pb:KR3k0055_WYG_122-21b>¶
(三統九/章算術)　仁化大行(後漢爰延字季平為鄉嗇夫仁化/大行民但聞嗇夫不聞郡縣也)¶
　廉平不苛(漢書曰朱邑少時為桐鄉嗇夫亷/平不苛以愛利為行未嘗笞辱人)　不為¶
苛擾(殷氏世傳云殷勤少年為鄉嗇夫省徭役/賑貧乏嘗矜孤寡不為苛擾民皆愛之)　得民¶
歡心(後漢書云第五倫為鄉嗇夫/平徭賦理怨結得民之歡心)　問民得失(會稽典/録云鄭)¶
(𢎞為鄉嗇夫太守第五倫/見𢎞問民之得失深異之)　東鄉嗇夫龍負昇天(裴淵/南海)¶
(記云龍川縣傅羅為東鄉嗇夫有龍潛/於川後負嗇夫昇天因以龍川名其地)　虎圈嗇夫從¶
旁代對(史記張釋之傳云上問上林尉諸禽獸簿十餘/問尉左右視盡不能對虎圈嗇夫從旁代尉對)¶
(上所問禽獸簿甚悉欲以觀其能口對響/應無窮者文帝曰吏不當如是耶尉無賴)¶
<pb:KR3k0055_WYG_122-22a>¶
　　亭長一¶
原杜氏通典曰秦制大率十里一亭亭有長漢亭及官¶
皆依秦制後漢亭有亭長主禁盜賊(十里一亭五里一/郵郵間相去二里)¶
(半司奸盜亭長持一尺板以劾賊索繩以收執賊詳後/漢陳寔字仲弓為西門亭長  又仇覽為蒲亭長  主)¶
(簿候又先賢傳曰逢萌字子康為縣亭長時尉行過亭/萌  迎拜謁既而擲楯歎曰大丈夫安能為人役哉遂)¶
(去之至王莽時解/冠掛東都門而遁)魏晉無聞宋制同秦漢¶
　　亭長二¶
原宿會之所(風俗通云漢家因秦十里一亭亭留也蓋/行旅宿會之所亭中民有爭訟吏留辨處)¶
<pb:KR3k0055_WYG_122-22b>¶
(勿失其政也案顏師古曰亭長者主/亭之吏也亭謂停留行旅宿食之館)　一亭之長(又云/亭長)¶
(者一亭之長率也陳楚宋/魏謂之亭父齊謂之師)　舊名負弩(亭吏舊名負弩/今改為亭長或)¶
(謂亭/父)　舊名亭員(亭長舊名亭/員後改為長)　習調五兵(漢舊儀云/亭長習調)¶
(五兵五兵言弩/㦸刀劒鎧也)　求捕盜賊(續漢書/百官志)　艤船以待(史記/云烏)¶
(江亭長艤船待項羽孟/康曰附船著岸曰艤)　蓐食去漢(漢書云韓信從南/昌亭長食亭長妻)¶
(苦之乃晨炊蓐食食時信往不/為具食信亦知其意自絶去)　寄聲謝趙(又云趙廣/漢嘗記召)¶
(湖都亭長湖都亭長西至界上界上亭長戲曰至府為/我多謝問趙君亭長既至廣漢與語問事畢謂曰界上)¶
(亭長寄聲謝我何以不為致問亭長叩頭服實有之廣/漢因曰還為我謝界上亭長勉思職事有以自效京兆)¶
<pb:KR3k0055_WYG_122-23a>¶
(不忘卿/厚意)　分平喜任(史記云任安為亭長邑人俱出獵/任安嘗為分禽獸部署老幼皆喜)¶
(曰任少卿/分别平也)　龍壽殺蒼梧女(漢書云蒼梧女子蘇娥行/宿鵲巢亭亭長殺之并其)¶
(婢致富取其財物埋置樓下交趾刺/史行部宿亭覺壽姦罪奏之殺壽)　遊徼殺涪令妻¶
(益部耆舊傳云王純為郿令㹈亭有鬼毎殺止客純直/入亭止宿至夜半有女子稱寃曰妾涪令妻也過此亭)¶
(亭長殺之妾十餘口埋樓下奪取財物亭長/今門下遊徼是也其旦召問遊徼具服其罪)¶
　　吏¶
原石苞販鐵　朱師送書(王隱晉書曰石苞為縣吏乃/販鐵於鄴市  傳云朱師為)¶
(吏効力夜送軍書觸/冒山阻一郡所知也)　鄭元常詣校官　馮良恥在厮¶
<pb:KR3k0055_WYG_122-23b>¶
役(續漢書曰鄭元少給縣為吏得休不歸家常詣校官/讀經家貧無資縣中嘉之  東觀漢記曰馮良少作)¶
(縣吏恥在厮役因壞車殺/馬毁裂衣冠從杜撫學)　理之所出(賈誼新書云吏/者理也理之所)¶
(出/也)　福歸於君(鬻子云昔之帝王所以為明者以其吏/也昔之君子其所以為功者以其民也)¶
(功最於吏/福歸於君)　理乎百揆(楊泉物理論云吏者/所以助萬機理百揆)　民有三¶
勤(揚子法言云民有三勤政善而吏惡一勤/也吏善而政惡二勤也政吏駢惡三勤也)　善樹德¶
(胡子云善為/吏者樹其德)　長子孫(漢書云武帝之初/為吏者長子孫)　著巾幘(魏/武)¶
(𨕖舉令云聞小/吏或有著巾幘)　負青幡(務本/論云)　委吏(孟子云孔子/嘗為委吏)¶
獄吏(史記云以千/金與獄吏)　削木為吏(漢書云畫地為牢期不/入削木為吏議不對)¶
<pb:KR3k0055_WYG_122-24a>¶
　刀筆之吏(王傑儒吏論云彼刀筆之吏豈/生而察寇哉起於几案之下也)　萬人愛¶
之(鬻子云民者至卑者也而使之取吏焉必取所愛故/十人愛之則十人之吏也百人愛之則百人之吏也)¶
(千人愛之則千人之吏也萬人愛之則/萬人之吏也故萬人之吏𨕖卿相矣)　百賈畏之(漢/書)¶
(云尹翁歸為市吏公/亷不受饋百賈畏之)　有勸農之名無賞罰之實(王粲/務本)¶
(論云末世吏有/勸農之名云云)　兼人之吏未易得也(漢武𨕖/舉令云)　增本¶
胥吏(睿宗以鍾紹京為中書令薛稷言於帝曰紹京本/胥吏素無才望今特以勲進師長百僚恐非朝廷)¶
(具瞻/之美)　代計吏(唐書云張行成以隨資為穀/熟尉家貧代計吏集京師)　少習吏¶
事(宋史云周顯德初永興軍節度劉詞辟趙普為/從事普少習吏事寡學術太祖嘗勸以讀書)　始¶
<pb:KR3k0055_WYG_122-24b>¶
為吏胥(通紀云况鍾始為吏胥事禮部尚書呂震震薦/其才授本部主事進郞中宣德朝擢蘇州知府)¶
(授璽書假便宜/從事馳驛之任)　門資為吏(宣宗時于琮以門資為吏/久不調駙焉都尉鄭顥獨)¶
(器/之)　置吏不精(唐書云李吉甫疾吏員廣由漢至隋未/有多於今者乃奏曰方今置吏不精流)¶
(品龎襍存無事之名食至重之/稅所以生人日困冗食日滋)　防禁下吏(明宣宗問/廷臣誰可)¶
(掌憲者楊士竒楊榮同舉通政使顧佐廉公有威/嘗為京尹能防禁下吏政清弊革遂陞右都御史)　吏¶
多避免(宋史云三司補吏率以貲進多恣橫及/雷有終知監受署者憚之率多避免)　折節¶
讀書(又云陳恕字仲言少/為縣吏折節讀書)　禄命竒術(續文獻通考云/萬祺江西南昌)¶
(人少遇異人授以禄命書及吏辦銓部多竒其術景帝/不豫有議召襄藩者石亨問祺對曰帝在南宮何事他)¶
<pb:KR3k0055_WYG_122-25a>¶
(求遂刻期復辟蓋/祺一言之助云)　吏汚文書(尚書夏原吉在户部吏/捧精微文書押之因風)¶
(為墨所汚吏懼即肉袒以俟原吉曰汝何與焉明日持/至上前自咎不謹被汚上命易之一時士大夫雅量推)¶
(原吉/第一)　召吏示狀(通紀云顧佐為都御史吏有遭笞者/捃摭其過謂受皁隸賂放歸悉具名)¶
(姓訴通政司以聞上密以示楊士竒士竒曰朝廷月俸/止給米一石薪炭馬芻咸資於皁不得不遣半歸使備)¶
(所用皁亦樂得歸耕官皁兩便此京師大小臣僚皆然/臣亦然自永樂以來如此上歎曰朝臣之艱如此因怒)¶
(訴者曰朝廷用一好官輒為小人所排上召佐以吏訴/狀授之俾自治佐叩頭退召吏示之狀吏恐甚佐曰上)¶
(命我治汝我姑容汝但改行為善竟/不治之上聞之喜曰佐得大體矣)　州縣吏(唐書云/穆宗以)¶
(温造為太原宣諭使召見辭曰臣/府縣吏也不宜行恐四方易朝廷)　良吏(又云權懷恩/為尚乘奉御)¶
<pb:KR3k0055_WYG_122-25b>¶
(馭人安畢羅為高宗所寵見帝戲慢不恭懷恩奏/事適見之退杖四十帝嗟賞曰良吏也擢萬年令)　清¶
吏(又云張元素仕隋為景城縣户曹竇建德陷景城執/將殺之邑人千餘號泣請代曰此清吏殺之是無天)¶
(也建德/命釋之)　健吏(又云崔日知與張說同為魏/元忠朔方判官以健吏稱)　材吏(又/嚴)¶
(挺調義興/尉號材吏)　吏幹(又云第五琦少以吏幹/進頗能言經國富民術)　宿姦老吏¶
(又裴延齡領度支素不善財計/乃廣為鈎距取宿姦老吏與謀)　納賄吏　舞文吏(唐/書)¶
(云栁公綽為山南東道節度使行部至鄧縣吏有納賄/舞文二人同繫縣令以公綽素持法謂必殺貪者公綽)¶
(判曰贓吏犯法法在奸/吏壞法法亡誅舞文者)¶
　　小吏¶
<pb:KR3k0055_WYG_122-26a>¶
原翁歸文法　王尊史書(漢書云尹翁歸少孤為獄小/吏曉習文法  又云王尊少)¶
(孤歸諸父使牧羊澤中尊竊學問能史書年十三為獄/小吏數歲給事太守府問詔書行事尊無不對太守竒)¶
(之/)　曹著廬山配女　呉龕浮石為妻(祖台之志怪云/建康小吏曹著)¶
(為廬山使君所迎配以女婉著意不安屢求請退婉&KR1008;/然垂涕賦詩序别并贈繒織之物  述異記云武帝小)¶
(吏呉龕得一浮石取置床頭/化作一女端正與龕為夫妻)　幼未有用從容在職(韋/昭)¶
(辨釋名云門下之吏當作三/綱幼未有用從容在職也)　張既畜好刀筆(魏畧曰/張既世)¶
(單家富為人有容儀少小工書疏為郡門下小吏而家/富自惟門寒念無以自達乃常畜好刀筆及版奏伺諸)¶
(大吏有乏者輒給/與以是見識焉)　許嘉持劒抱火(先賢傳云許嘉為/郡小吏常持劒抱)¶
<pb:KR3k0055_WYG_122-26b>¶
(火/)　孝廉越壇歡語而别(袁山松後漢書曰呉祐舉孝/亷將行郡中為祖道祐越壇)¶
(共小吏雍丘黃真歡語移時/與結友而别後真亦舉孝廉)　秀才頓亭指語箋體(王/隱)¶
(晉書云劉官有亭民舉秀才刺史箋久不成官指語箋/體然後成秀才語縣令曰劉官公&KR0122;之精者何况為亭)¶
(民令召為/門下小吏)　增小吏累勞(唐書云孫伏伽以小吏累勞/補萬年縣法曹武德初上言)¶
(三事高祖大恱以/為治書侍御史)　左藏小吏(宋史云用世宗時張美/少善書計初為左藏小)¶
(吏以强/幹聞)　誡遣小吏(唐書云陸象先按察河東小吏有/罪誡遣之大吏白以可杖象先曰)¶
(人情大抵不相遠必責者/當以汝為始大吏慙而退)　邸吏匿奏(宋史云雍熙時/推官馮伉屢表)¶
(邑豪李益奸事為/邸吏所匿不得達)¶
<pb:KR3k0055_WYG_122-27a>¶
　　故吏¶
原避席　同升(漢田蚡起為壽人皆避席魏其侯為壽/故吏賔客避席餘皆半席  胡廣字伯)¶
(始凡七為三公故吏陳蕃李咸並為三司每/朝會蕃等每稱疾避廣時人榮之見本傳)　任安不去¶
　桓𤣥見泣(漢衛青日衰霍去病益貴門下故人多事/去病惟任安不去  桓𤣥年七歲服終州)¶
(府文武吏辭其叔父沖撫元/曰此汝家故吏元涕泣被面)　令復君臣　毎同朝會¶
(世說云向雄為河南郡&KR0122;公事不畢太守劉淮笞之後/俱在朝不相往來晉武令復君臣之好雄曰臣於河内)¶
(不為戎首何好之有帝從之廣白帖云蜀楊洪為蜀郡/太守時書佐何祗數年後為  漢太守毎朝會祗次洪)¶
(朝洪曰君馬何駛祇曰故吏/不敢駛但明府未著鞭也)　增分掌財賦　從給筆¶
<pb:KR3k0055_WYG_122-27b>¶
札(事文𩔖聚云唐劉晏為度支轉運鹽鐵使其商㩁財/用之術者皆一時之𨕖故歿後二十年韓洄元繡裴)¶
(腆包佶盧貞李繼相繼分掌財賦有聲者皆晏之故吏/也  王繼英少從趙普給筆札普再入相繼英名隸中)¶
(書五房院時真宗在藩邸𨕖為導吏太宗召見謂/曰汝昔事趙普朕所備知今奉親賢尤宜盡節)　忝¶
府辟(權德輿作杜佑誌曰德輿嘗忝府辟晩/聯台座每荷同升之義盍陳無愧之辭)　真相知¶
(事文𩔖聚云鞠詠為進士以文受知於王化基及化基/知杭州詠擢第知仁和縣至任畧不加禮課其職事甚)¶
(急詠大失望於是不復冀其相知而專脩吏幹矣後化/基入為參知政亊首以詠薦或問其故答曰鞠詠之才)¶
(不慮不達所憂者氣俊而驕我故抑之以/成其德耳詠聞之始以化基為真相知也)¶
　　屬吏¶
<pb:KR3k0055_WYG_122-28a>¶
原如賔　見母(孫寶字子嚴為京兆尹故吏侯文不肯/仕寶以恩禮請文署為&KR0122;進見如禮賔)¶
(以孔奮字君魚為姑臧令太守梁竦未嘗待/  官屬之禮嘗迎於大門引入見其母也)　登車¶
入被(王徽之字子猷為桓沖騎兵參軍從行遇雨下馬/跳入沖車曰豈獨擅一車耶  光逸為博昌小吏)¶
(縣令使逸送客遇寒雨沾濕凍甚還遇令不在遂解衣/入令被中令還怒將加刑逸曰若不暫温必凍死豈惜)¶
(一被而殺一人故/不疑令竒而釋之)　謂師友　敎拜起(嚴詡為潁川謂/&KR0122;吏為師友)¶
(朱博為琅邪守門下&KR0122;貢遂耆儒拜起舒徐/博出敎主簿云貢不習吏禮主簿且敎拜起)　問馬未¶
知　買牛不與(王徽之為桓沖騎兵參軍問卿所主何/曹子猷搔首曰似馬曹又問馬死多少)¶
(曰未知生焉知死及後漢朱暉字文季為郡吏太守阮/况欲市牛暉不從  况卒暉厚贈送曰前有所求不與)¶
<pb:KR3k0055_WYG_122-28b>¶
(不敢以貨/汚君德也)　名參下吏　職隸外臺(白/帖)　增奉行文書¶
　拏問僚屬(唐書云劉晏出納一委士人吏惟奉行文/書而已  通紀云况鍾璽書有僚屬不法)¶
(徑自拏問之語既宣/勅於是諸吏皆驚)　原統攝(統屬/攝僚)　僚吏(長吏下列/下位資事)¶
　未嘗名(鄭當時未嘗名吏與/官屬言若恐傷之)　案舊令(蓋寛饒字次/公左遷衞司)¶
(馬先時拜謁衞官嘗為繇使市買寛饒案舊/令遂揖官屬行衞者私使寛饒詣尚書辭也)　不為禮¶
(後漢范景拜河東孝王相謁王王不正服箕踞殿上待/郎贊拜景不為禮問王所在虎賁曰是非王邪景曰不)¶
(正服與/民何異)　不脩謁(殷仲文𨕖東陽太守何無忌甚重之/東陽無忌所統許便道脩謁無忌欽)¶
(遲之仲文失志恍惚遂不過府/無忌為薄已大怒遂中傷之)　面折官長(郅惲字君/章太守歐)¶
<pb:KR3k0055_WYG_122-29a>¶
　(陽歙請為功曹十月饗會歙敎曰西郡督郵繇延天資/忠貞云云惲愀然曰明府以惡為善惲敢再拜奉觴詳)¶
　(督/郵)　善事官長(任延字長孫為武威守帝戒曰善事官/長無失名譽延曰忠臣不和和臣不忠)¶
　(上下雷同非陛/下之福帝曰善)　增使吏盡清(唐武后時蜀吏貪暴姚/璹為益州長史擿發無)¶
　(所容貸后降璽書慰勞因謂左右曰為二千/石清其身者易使吏盡清者難惟璹為兼之)　請自逮¶
　捕(宋史云周顯德初郭崇出鎮澶淵辛仲甫掌書記崇/所親吏為廂虞候部民有被劫殺者訴陰識賊魁即)¶
　(捕盜吏也官不敢詰仲甫請自逮捕鞫之吏故稽其/獄仲甫請易吏以雪寃憤崇悟移鞫之乃得實狀)¶
　召三司吏對崇政殿(又云太宗留意金穀召三司吏李/溥等二十七人對於崇政殿詢以)¶
　(計司利害溥等共上七十一事賜&KR0270;/等白金緡錢悉補侍禁殿直領其職)　耕當問奴織當¶
<pb:KR3k0055_WYG_122-29b>¶
　問婢(又云太宗謂宰相曰溥等條奏事頗有所長朕嘗/語恕等若文章稽古此輩固不可望若錢穀利病)¶
　(自幼至長寢處其中必周知根本卿等但假以顏色引/令剖陳必有所益恕等剛强終不肯降意詢問呂端對)¶
　(曰耕當問奴織當問婢寇準曰夫子入太廟毎事/問乃以貴下賤先有司之義恕三司使陳恕也)¶
　¶
　¶
　¶
　¶
御定淵鑑類函卷一百十七¶
