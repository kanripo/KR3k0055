# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.078863
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十四
<pb:KR3k0055_WYG_039-1a>¶
　欽定四庫全書¶
御定淵鑑𩔖函卷三十四¶
　　地部十二(谷/)　(澗/)　(浦/)　(井/)¶
　　　谷一¶
　原爾雅曰水注谿曰谷　増說文曰泉出通川曰谷¶
　書注谷是兩山間流水之道　原毛詩曰葛之覃兮施¶
　於中谷維葉萋萋　又曰伐木丁丁鳥鳴嚶嚶出自幽¶
　谷遷于喬木　又曰皎皎白駒在彼空谷　増又曰髙¶
<pb:KR3k0055_WYG_039-1b>¶
　岸為谷　書曰宅嵎夷曰暘谷　原老子曰谷得一以¶
　盈谷無以盈将恐竭　増又曰知其榮守其辱為天下¶
　谷　又曰上徳若谷　家語曰溪谷為牝　秦紀曰塹¶
　山堙谷　漢司馬相如曰右以湯谷為界注日所出處¶
　　唐韓愈文曰䧟者呀然成谷　總記谷名北直房山¶
　有賈島谷　景州有盧師谷　宻雲縣有掛甲谷　江¶
　南黟縣有樵貴谷　松江有華亭谷　山東臨淄縣有¶
　愚公谷　莒州有崢嶸谷　山西中條山有王官谷以¶
<pb:KR3k0055_WYG_039-2a>¶
王官廢壘為名又有郎君谷　介休縣有雀䑕谷　夏¶
縣有栁谷　唐縣有老姑谷　髙平縣有省寃谷即趙¶
卒坑處舊呼殺谷唐改名省寃　河南濟源縣有盤谷¶
　又有天井谷　登封縣有鬼谷　羅山縣有石人谷¶
　陜西終南山有太乙谷　驪山有鸚鵡谷　又有馮¶
公谷　藍田縣有白鴉谷　長安縣有豹林谷　宜君¶
縣有鳳凰谷　成縣有公主谷　臨潼有坑儒谷　秦¶
州有雕窠谷　臨城縣有牛口谷　褒城縣有褒谷斜¶
<pb:KR3k0055_WYG_039-2b>¶
谷又有箕谷　洋縣有子午谷有篔簹谷又有儻谷駱¶
谷黄金谷　鳳縣有父子谷　黎州有彈琴谷盤龍谷¶
　蘭州有榆谷　夷陵州有琮琤谷　長沙嶽麓山下¶
有篬筤谷　永州江華縣有暖谷　江西五老峰下有¶
青牛谷又有棲賢谷　九江府有康王谷　寧都有延¶
春谷　金溪縣有錦繡谷　福建建陽縣有雲谷即朱¶
晦庵搆草堂於此有桃溪竹塢漆園藥圃諸勝　南漳¶
有刻木谷漢孝子丁蘭所居　廣州英徳縣有涵暉谷¶
<pb:KR3k0055_WYG_039-3a>¶
　滇南大理府有放光谷云是藥師道塲四面放佛光¶
　　谷二¶
増漢律厯志曰黄帝使伶倫取竹之嶰谷生其竅厚均¶
者斷兩節吹之以爲黄鐘之宮　文選曰虞舜沈珠於¶
淵抵璧於谷　原博物志曰夏桀之時為長夜宮於深¶
谷之中男女雜處三旬不出聴政其後大風揚沙一夕¶
塡此谷　増述異記曰廬山康王谷之巓有一城號為¶
釗城相傳周康王廵歴名山至此　宋王禹偁序略云¶
<pb:KR3k0055_WYG_039-3b>¶
康王谷水簾髙三百五十丈其泉為天下第一　原韓¶
子曰昔齊桓公入山問父老此為何谷答曰臣舊畜牛¶
生犢以子買駒少年謂牛不生駒遂持而去傍隣謂臣¶
愚遂名為愚公谷　増左傳曰公會齊侯於祝其實夾¶
谷　原韓詩外傳曰孔子南遊適楚至於阿谷之隧有¶
處子佩璜而浣者孔子抽觴以授子貢曰以觀其辭¶
増寰宇記曰鬼谷先生居清溪之鬼谷采藥得道顔如¶
少童　戰國策蘇秦說秦王曰大王之國東有殽函之¶
<pb:KR3k0055_WYG_039-4a>¶
利按函谷舊闗在靈寶老聃西度田文東出之處函谷¶
新闗在新安項羽坑秦降卒於此　原劉向别錄曰方¶
士傳言鄒衍在燕燕有谷地美而寒不生五榖鄒子居¶
之吹律而温氣至而榖生今名黍谷　増衛宏古文奇¶
字序曰秦既改古文為篆𨽻恐天下不從乃密令冬月¶
種瓜于驪山谷中温處皆熟詔博士諸生説之前後七¶
百人人人各異則皆使往視因伏機䧟之後人號之曰¶
坑儒谷　史記曰張良送漢王至褒中説以燒絶所過¶
<pb:KR3k0055_WYG_039-4b>¶
棧道按褒中即褒斜谷也舊有棧閣二千九百八十九¶
間板閣二千八百九十二間歴代增損不一　原漢武¶
故事曰上時微行至栢谷舎於逆旅翁罵之因從乞漿¶
翁曰止有溺無漿也　増王莽傳曰通子午谷從杜陵¶
直絶南山經漢中　漢書曰鄭子眞隱於谷口故曰鄭¶
谷按谷口即箕谷之口也　抱朴子曰南陽酈縣有甘¶
谷水左右生甘菊花墮其中飲者無不夀　三國志曰¶
蜀姜維出師駱谷又魏曹爽自駱谷入漢中　原戴延¶
<pb:KR3k0055_WYG_039-5a>¶
之西征記曰梓澤去洛城六十里梓澤金谷也中朝賢¶
達所集賦詩猶存是石崇居處　増十道志曰鞏縣東¶
有大谷潘岳閒居賦張公大谷之棃即此　唐書曰司¶
空圗隱中條山王官谷作亭名休休盗賊所過獨不入¶
王官谷　又曰陽城隱居夏縣之栁谷以學行著宰相¶
李泌薦拜諫議大夫　五代史補曰武行徳業採樵有¶
力謂可負一谷之薪號武一谷　宋蒋之奇作暖谷記¶
曰方盛寒入此谷雖挾纊熾炭不若也¶
<pb:KR3k0055_WYG_039-5b>¶
　　谷三¶
原無私　為牝(幽谷無私有致其響/  下家語見谷一)　入幽　守辱(易/困)¶
(卦辭入于幽谷一/下出老子見水)　爲陵　無底(詩深谷為陵/  深谷無底)　抵璧¶
　覆簣(上見谷二谷将/覆簣于浚)　取竹　墮花(並見/谷二)　秦闗¶
石館(上見前函谷别下/詳石崇金谷  館)　増雲門　天井(鄧城縣有雲/門谷盤石西)¶
(有天/井谷)　子午　褒斜(上見谷一/下見谷二)　康王　馮公(並見/前叙)¶
公主　郎君(成縣有公主谷因後魏宣武時賜為公主/湯沐邑  王龜字大年侍父至河中結廬)¶
(于中條山谷中朔望一/歸省故時號郎君谷)　愚公　老姑(上見谷二縣老/姑谷在唐  葛)¶
<pb:KR3k0055_WYG_039-6a>¶
(洪山之南宋時有一老姑謂人曰/貧道在此二百年矣言畢飛昇)　棲賢　坑儒(宗少/文卧)¶
(㳺錄云廬山之陽有棲賢谷多大/石水聲如雷  下坑儒詳前谷二)　黄金　白石(黄金/谷在)¶
(洋縣縣白石谷在/清源  之白石山)　掛甲　彈琴(密雲縣掛甲谷宋楊/延朗北征掛甲于此)¶
(出黎州彈琴谷以水/  谷中聲如鳴琴)　遮馬　盤龍(遮馬谷在河津縣/  盤龍谷見前黎)¶
(州/)　牛口　馬翅(童謡云竇入牛口勢不得久竇建徳/被擒於此  宋李永奇挈家至馬翅)¶
(谷為金/人所害)　原出絲枲　量牛馬(書岱畎谷名出絲枲谷/史記烏氏倮倮人名)¶
(量牛馬不/知數也)畎起凄風　曵寒煙(文選凄風起東谷/  寒谷曵寒煙)　増¶
鄭眞耕　李愿隱(並見/前叙)　産靈芝　生甘菊(永和縣谷/中産芝草)¶
<pb:KR3k0055_WYG_039-6b>¶
(甘下詳/  谷)　原風浸淫　日罕照(宋玉風賦浸滛溪谷盛/怒于土嚢之口  下見)¶
(後周景/式記)　増鳳凰建宮　鸚鵡營第(宜君縣鳳凰谷唐/建玉華宫  韋嗣)¶
(立營别第于驪山鸚鵡谷/中宗臨幸命從官賦詩)　剝白鴉栗　歩靑牛雲(藍/田)¶
(白鴉谷口出栗杜詩盤剝白鴉谷口栗楊五老峰下青/牛谷因道士洪志乗靑牛于此冲舉唐  衡詩隨雲歩)¶
(入青牛谷靑牛/道士留我宿)　篔簹遺畫　蒼筤賜額(文與可遺蘇/東坡畫乃篔)¶
(簹谷偃竹上嶽麓山下蒼筤谷是尚書鍾/仙巣舊隐  有吹香亭宋理宗手題其額)¶
　　谷四¶
原名愚(韓子/見前)　堙(見秦紀/堙谷)　上徳(見前/谷一)　晦(大谷晦/蒼蒼)¶
<pb:KR3k0055_WYG_039-7a>¶
名鄭(即鄭谷/見前)　増岨以石門(左思蜀都賦云岨以石門/謂箕谷之口有石如門也)¶
　白衣士(元稹詩念昔白衣士結廬在石門按石門/在箕谷口則所念白衣士即念子眞也)¶
原出泉(見前/説文)　出風(飀飀出/谷風)　足音(空谷/足音)　曠兮(其若/谷)¶
　増攢靑楓(李白詩杳杳/深谷攢青楓)　隱瓊草(李白詩瓊/草隱幽谷)　深藏¶
數十家(杜甫詩傳道東柯谷深藏數十/家東柯谷子美姪佐所居也)　陰崖茅屋(杜/甫)¶
(詩故人今居子午谷/獨在隂崖結茅屋)　呀然(韓愈文䧟者/呀然成谷)　謙受言徳¶
(韓愈文其石谷曰謙/受之谷谷言徳也)　黄金言容(其土谷曰黄金之/谷谷言容也同上)¶
靈草木古衣冠(樵貴谷在黟昔有樵者入此谷豁然清/曠謂之小桃源李白詩地多靈草木人)¶
<pb:KR3k0055_WYG_039-7b>¶
(尚古衣冠/即指此)　相邀錦繡(金溪縣有錦繡谷宋王安石還/家詩有相邀錦繡谷中春之句)¶
　　谷五¶
増歌唐韓愈送李愿歸盤谷歌曰盤之中維子之宫盤¶
之土維子之稼盤之泉可濯可沿盤之阻誰争子所窈¶
而深廓其有容繚而曲如往而復嗟盤之樂兮樂且無¶
殃虎豹逺跡兮蛟龍遁藏鬼神守䕶兮呵禁不祥飲且¶
食兮夀而康無不足兮奚所望膏吾車兮秣吾馬從子¶
于盤兮終吾生以徜徉¶
<pb:KR3k0055_WYG_039-8a>¶
增詩唐韓愈和盧郎中雲夫送盤谷子詩曰昔尋李愿¶
向盤谷正見髙崖巨壁争開張是時新晴天井溢誰把¶
長劍倚太行衝風吹破落天外飛雨白日灑洛陽東蹈¶
燕川入曠野有饋木蕨芽滿筐馬頭溪深不可厲借車¶
載過水入箱平沙綠浪榜方口鴈鴨飛起穿垂楊窮探¶
極覽頗恣横物外日月本不忙歸来辛苦欲誰為坐令¶
再往之計墮渺茫閉門長安三尺雪推書撲筆歌慨慷¶
旁無壮士遣屬和逺憶盧老詩顛狂開緘忽覩送歸作¶
<pb:KR3k0055_WYG_039-8b>¶
字向紙上皆軒昂又知李侯竟不顧方冬獨入崔嵬藏¶
我今進退幾時决十年蠢蠢隨朝行家請官供不報答¶
無異雀䑕偷太倉行抽手版付丞相不待彈劾還耕桑¶
　宋韓琦過吳児谷詩曰曉入吳児谷危途信不虚千¶
峰疑絶路一逕俯容車山鳥過雲語田夫半&KR0656;鋤時平¶
盡周道天險欲何如　宋孫覿題谷隱詩曰碧痩峩千¶
疉清深漲一篙紅輕花似肉綠細栁如繰句好無强對¶
神超有獨遨葦間靑篛笠髣髴見秦逃　宋朱子康王¶
<pb:KR3k0055_WYG_039-9a>¶
谷水簾詩曰循山西北騖崎嶇幾經丘前行荒蹊斷豁¶
見清溪流一渉臺殿古再渉川原幽縈紆復屢渡乃得¶
寒巖陬飛泉天上來一落散不収披崖日璀璨噴壑風¶
颼飀追薪㸑絶品瀹茗澆窮愁敬酹古陸子何年復來¶
遊¶
原賦晉胡濟瀍谷賦曰嘉髙岡之崇峻兮臨元谷以逺¶
覽仰髙丘之崔嵬兮望清川之澹澹爾乃渉重險陟榛¶
薄倚春木臨幽壑深谷豁以窈藹髙峯鬱而岝㟧¶
<pb:KR3k0055_WYG_039-9b>¶
原序晉石崇金谷序曰余有别廬在河南界金谷澗中¶
或髙或下有清泉茂竹衆果竹木草藥之屬　増唐韓¶
愈送李愿歸盤谷序曰太行之陽有盤谷盤谷之間泉¶
甘而土肥草木叢茂居民鮮少或曰謂其環兩山之間¶
故曰盤或曰是谷也宅幽而勢阻隱者之所盤旋友人¶
李愿居之¶
原記周景式廬山記曰石門是一大谷谷中有修林萬¶
頃偉木千尋日月之光罕照焉　増宋蘇軾為文與可¶
<pb:KR3k0055_WYG_039-10a>¶
&KR0030;篔簹谷偃竹記曰與可以所&KR0030;篔簹谷偃竹遺予曰¶
此竹數尺耳而有萬尺之勢篔簹谷在洋州與可嘗令¶
予作洋州三十詠篔簹谷其一也予詩云漢川修竹賤¶
如蓬斤斧何曾赦籜龍料得清貧饞太守渭濵千畝在¶
胸中與可是日與其妻遊谷中燒筍晚食發函得詩失¶
笑噴飯滿案¶
　　澗一¶
原釋名曰澗間也言在兩山間也　說文曰澗山夾水¶
<pb:KR3k0055_WYG_039-10b>¶
也從水間聲　爾雅曰山夾水曰澗　増詩曰考槃在¶
澗碩人之寛　左傳曰澗溪沼沚之毛　原韓宣子曰¶
董安于為趙上地守行石阜山見深澗峭如牆深百仞¶
問其鄉左右曰人嘗有入此乎曰無有有嬰児狂聾人¶
入此乎曰無有有牛馬犬入此乎曰無有安于歎曰吾¶
能治矣使吾法之無改猶入澗之必死則民莫之犯也¶
　増夢溪筆談曰世傳虹能入溪澗飲水信然熙寜中¶
予使契丹至其極北黒水境永安山下卓帳是時新雨¶
<pb:KR3k0055_WYG_039-11a>¶
霽見虹下帳前澗中予與同職扣澗觀之虹兩頭皆垂¶
澗中使人過澗隔虹對立相去數丈中間如隔綃縠自¶
西望東則見立澗之東西望則為日所鑠睹久之稍稍¶
正東踰山而去次日行一程又復見之¶
　　澗二¶
増寰宇記曰神農澗在温縣昔神農採藥至此以杖畫¶
地遂成澗　又曰空桑澗在嵩縣相傳有莘氏女採桑¶
伊川得子於空桑中故名　水經注曰赤松澗在東陽¶
<pb:KR3k0055_WYG_039-11b>¶
赤松子逰金華山以火自燒而化澗自山出故曰赤松¶
澗　盧氏嵩山記曰半馬澗或云百馬澗亦曰拜馬澗¶
故老傳王子晉得仙而馬還國人思之乃拜其馬於此¶
　原漢書曰沛公與項籍臨廣武澗而語數籍以十罪¶
　増東觀漢記曰耿恭以䟽勒城傍有水徙居之匈奴¶
来攻絶其澗水笮馬糞汁飲之　夢溪筆談曰夀州八¶
公山側土中及溪澗之間往往得小金餅上有篆文劉¶
主字世傳淮南王藥金也　魏都賦曰虎澗龍山相為¶
<pb:KR3k0055_WYG_039-12a>¶
倚伏按虎澗在彰徳一名虎磵　晉史曰陶淡侃之孫¶
也好讀易結廬山中養一白鹿自偶親故有候之者輙¶
移渡澗水人莫得近　孫綽蘭亭序曰以暮春之始解¶
褉南澗之濵　原異苑曰苻堅為慕容冲所襲堅馳騧¶
馬墮而落澗追兵幾及計無由出馬即踟躇臨澗垂控¶
與堅堅不能及馬又跪而授之堅援之得登岸而走¶
増後燕錄曰晉劉牢之與慕容垂戰敗牢之走策馬跳¶
五丈澗得免　唐白居易集東澗種栁詩有三年未離¶
<pb:KR3k0055_WYG_039-12b>¶
郡可以見依依之句澗在重慶忠州治西開元寺側葢¶
樂天為忠州時鑿也　通鑑曰宋胡瑗布衣時讀書泰¶
山十年不歸得家書見上有平安字即投之澗中不復¶
展讀　廣州記曰甘溪澗在番禺縣水味極甘冷又名¶
菖蒲澗澗中産菖蒲一寸九節　南越志云宋咸平中¶
姚成甫於澗側遇一丈夫曰此菖蒲安期生所餌可以¶
忘老倏焉而逝今俗以七月二十五日安期生上昇相¶
率為蒲澗之逰履綦駢錯　捜神記曰南陽劉驎之好¶
<pb:KR3k0055_WYG_039-13a>¶
逰山水嘗採藥至衡山深入&KR0111;反見有一澗水水南有¶
二石囷一閉一開水深廣不得渡欲還失道遇伐弓人¶
問徑僅得還家或說囷中皆仙方靈藥及諸雜物驎之¶
欲更尋索不復知處矣　王韶之神境記曰九疑山半¶
其路皆蒼松翠竹下夾淸澗澗中多黄色蓮花秋夏時¶
香氣盈谷¶
　　澗三¶
原考槃　厲急(上詩見澗一急謝靈運行斤竹澗/詩過澗既厲  注以衣渉水曰厲)　五¶
<pb:KR3k0055_WYG_039-13b>¶
丈　百仞(上見劉牢之跳澗/下見董安于論法)　増磨針　亘石(磨針澗/在均州)¶
(太和山即眞武遇老媪處/栁宗元石澗記亘石為底)　解褉　移渡(上詳孫綽序/  下見陶淡)¶
(移渡/避人)　飲虹　拜馬(上詳澗一/下詳澗二)　採藥　泛蒲(劉驎之/因採藥)¶
(入衡山深澗蒲廣南于七月二十/五日相率為  澗之逰並詳前叙)　原泠泠泉　磊磊¶
石(山澗何泠泠𨕖磊/磊澗中石文)　増偶白鹿　乗黄犢(上係陶淡/事  劉渙)¶
(嘗乗黄犢往/来南康西澗)　開黄蓮　種綠栁(黄蓮見前九疑山清/澗  種栁見前白司)¶
(馬忠州/東澗)　拾金餅　見石囷(金餅見前叙八公山溪澗/  石囷見前劉驎之入衡)¶
(山南/澗)　潄鳴玉　羮香芹(文選飛泉潄鳴玉/杜詩香芹碧澗羮)¶
<pb:KR3k0055_WYG_039-14a>¶
　　澗四¶
原采蘩(詩于以采蘩/于澗之中)　采蘋(于以采蘋/南澗之濵)　斯干(秩秩斯/干澗也)¶
　増行斤竹(見謝靈/運詩題)　老夫自汲(杜甫酬薛文詩/老夫自汲澗)　深¶
不過咫尺(韓愈上于頔書澗谷/之水深不過咫尺)　赤足&KR0191;(韓愈詩當流/赤足&KR0191;澗石)¶
　流若織紋響若操琴(見栁栁州/石澗記中)　縈廻(李白詩澗/谷隨縈廻)¶
鳴騶(韋應物詩鳴/騶響幽谷)　躡石欹危(同上躡石欹/危過碧澗)　一逕如¶
虵三百曲(見楊萬里/逰蒲澗詩)　玉澗三十六(玉澗源出新淦縣/玉笥山廻互紆曲)¶
(號三十/六澗)¶
<pb:KR3k0055_WYG_039-14b>¶
　　澗五¶
原歌宋徐諼華林北澗歌曰總長潭兮括逺源下沈溜¶
兮起輕泉廻谿浚兮曲沼阻衝波激兮瀬淺淺貫九谷¶
兮積靈芝飛淸濤兮潔澄漣¶
原詩梁劉孝威賦得曲澗詩曰澗流急易轉溪竹闇難¶
開近樓俄已失前洲忽復廻石岸生寒蘚沈根漬水苔¶
菱舟失道去歸鳬迷逕來　増唐韋應物滁州西澗詩¶
曰獨憐幽草澗邉生上有黄鸝深樹鳴春潮帶雨晚來¶
<pb:KR3k0055_WYG_039-15a>¶
急野渡無人舟自横　唐王維鳥鳴磵詩曰人閒桂花¶
落夜静春山空月出驚山鳥時鳴春磵中　唐白居易¶
逰石門澗詩曰石門無舊逕披榛訪遺跡時逢山水秋¶
清輝如古昔常聞惠逺軰題詩此巖壁雲覆莓苔封蒼¶
然無處覓蕭踈野生竹崩剥多年石自從東晉後無復¶
人逰歷獨有秋澗聲潺湲空旦夕　宋鄭繇經慈恩澗¶
詩曰岸與恩同廣波将慈共深㳙㳙勞日夜長似下流¶
心　宋葉夢得憶朱氏西澗詩曰澗下流泉澗上松清¶
<pb:KR3k0055_WYG_039-15b>¶
隂盡處有層峰應知六月氷壺外未許人間得暫逢¶
宋楊萬里逰菖蒲澗呈周帥蔡漕張舶詩曰勝日從公¶
蒲澗逰萬壑聲滿千崖秋一逕如虵三百曲繞盡山腹¶
到山頭穹巖千仞敲欲裂仰看飛泉㵼雲窟鏘成環佩¶
奏成琴濺作珠璣霏作雪歩穿危磴攀蒼藤忽上穹巖¶
頂上行人在半天泉在井不敢下瞰惟聞聲只怪前驅¶
深不見須&KR0119;却向前山轉海風吹袖萬丈長海水去人¶
一弓逺老僧髙卧晏未興先遣長松夾道迎小參古殿¶
<pb:KR3k0055_WYG_039-16a>¶
黄面老不見舊日安期生景泰上方半堵壁城中望之¶
雪山白却從景泰望城中曉日樓臺煥金碧君不見中¶
流千金博一壺不如逰山飢時粥一盂金印繫肘大如¶
斗不如逰山倦時一杯酒安期飛昇今幾年祖龍不是¶
不求仙至今年年七月二十五傾城遊人來訪古　宋¶
趙師秀訪韓中止不遇題澗上詩曰隔澗竹扉深蒼童¶
引客尋雖然乖晤語猶得見園林野蔓殊妨歩山蟬亦¶
好吟石根泉數斗清冷應人心　宋眞山民朱溪澗詩¶
<pb:KR3k0055_WYG_039-16b>¶
曰路轉峰廻又一邨天寒大半掩柴門雲融山脊嵐生¶
翠水齧沙洲樹出根任擁重裘風亦冷未投荒店月先¶
昏今宵只傍梅花宿贏得清芬入夢魂　宋紀青宿石¶
公澗中詩曰小閣久留髙士卧鹿皮夢破石牀苔半林¶
曙色生巖牖山鳥不來山雨來　眀李東陽梅澗詩曰¶
地僻沙寒水更清老梅偏向澗邊横風吹落瓣仍低隕¶
石壓傍枝却倒生野鶴對人輕欲舞蹇驢衝雪痩能行¶
山翁只在山中老看盡春光不入城　眀釋宗泐入孤¶
<pb:KR3k0055_WYG_039-17a>¶
澗詩曰谷裏何人住山腰有徑通老猿時挂樹好鳥自¶
吟風古澗寒泉碧連山夕燒紅隱居慙未遂眀日片帆¶
東¶
原記唐栁宗元石澗記曰石渠之事既窮上由橋西北¶
下土山之隂民又橋焉其水之大倍石渠三之一亘石¶
為底達於兩涯若牀若堂若陳筵席若限閫奥水平布¶
其上流若織文響若操琴揭跣而徃折竹掃陳葉排腐¶
木可羅胡牀十八九居之交絡之流觸激之音皆在牀¶
<pb:KR3k0055_WYG_039-17b>¶
下翠羽之木龍鱗之石均蔭其上古之人其有樂乎此¶
耶後之來者有能追余之踐履耶得意之日與石渠同¶
由渴而来者先石渠後石澗由百家瀬上而来者先石¶
澗後石渠澗之可窮者皆出石城村東南其間可樂者¶
數焉其上深山幽林逾峭險道狹不可窮也¶
　　浦一¶
原說文曰浦水濵也　風土記曰大水有小口别通為¶
浦　増雞跖集曰李賀謂天漢為銀浦　潘閬詩曰渙¶
<pb:KR3k0055_WYG_039-18a>¶
浦風水急　杜甫詩曰蕭條别浦清　李華詩曰凌灘¶
出極浦　蘇軾詩曰遥渡清凉浦　又蟬噪垂楊浦¶
總計浦名　淮稱淮浦　洛稱洛浦　金陵有西浦亦¶
名項浦　池陽有秋浦　太平有繁昌浦　松江有五¶
大浦曰大盈曰顧㑹曰崧子曰盤龍曰趙屯諸浦或入¶
江或入泖　上海有黄浦又有周浦鶴沙浦　毘陵亦¶
有申浦　京口有屠児浦　廣陵有公路浦　儀眞有¶
胥浦　廬州有箏笛浦又有藏舟浦　和州有當利浦¶
<pb:KR3k0055_WYG_039-18b>¶
　嘉禾有澉浦乍浦　湖州有掩浦　臨安有鐵幢浦¶
又有富春浦　越州有嶀浦　夔州有魚復浦　武昌¶
有黄軍浦　江夏有南浦以其在郭之南故名　荆州¶
有劉郎浦　岳州有三湘浦　長沙有靑楓浦　澧州¶
有澧浦　江州有湓浦又有女児浦　湖口有射蛟浦¶
　廣州有沈香浦又有合浦溪浦　廣西有浴海浦¶
　　浦二¶
増詩云率彼淮浦　原楚辭曰望美人兮南浦　又曰¶
<pb:KR3k0055_WYG_039-19a>¶
出溆浦而邅廻　増又曰捐予珮&KR0006;澧浦　又曰遺予¶
珮兮蠡浦　輿地記曰儀眞胥浦乃子胥觧劍渡江之¶
處　又曰黄浦東海之喉吭也以黄歇封此名黄浦又¶
曰春申浦　又曰射蛟浦在湖口相傳漢武敎樓船處¶
又云漢武自潯陽浮江親射蛟獲之故名　原後漢書¶
曰孟嘗為合浦太守行化一年去珠復還　増荆州記¶
曰劉郎浦因漢昭烈帝娶孫夫人渡此故名　廬州記¶
曰筝笛浦在廬州城内漁人嘗夜聞筝笛聲云是曹操¶
<pb:KR3k0055_WYG_039-19b>¶
溺妓女舟於此　文選曰魏陳思王遇神女於洛浦作¶
洛神賦　原伏滔北征記曰廣陵西一里水名公路浦¶
袁術自九江東奔袁譚於下邳由此浦渡因名(即今/淮口)¶
述征記曰興浦舊魏歩道吳揭水灌之今絶道為浦¶
僧輿地記曰武昌鸚鵡洲下三國時黄蓋屯兵於上故¶
名黄軍浦沈攸之謂泊黄金浦盖聲之訛也　寰宇記¶
曰廬州城内有浦長八十丈魏将張遼禦孫權鑿之以¶
藏戰艦故名藏舟浦　圖經云松江澱山湖東有大盈¶
<pb:KR3k0055_WYG_039-20a>¶
浦孫權造青龍戰艦之所　原劉楨京口記曰縣城東¶
南大路過長岡五里得屠児浦昔諸屠児居此小浦因¶
以為名也　増輿地記曰和州城東有當利浦晉王濬¶
平吳水軍揚帆順流於此而下王渾以旗招之報云風¶
利不得泊遂先入石頭後因以當利為名　郡國志曰¶
金陵西浦即晉張碩捕魚遇神女杜蘭香之處　異苑¶
曰晉阮眀泊舟西浦見一青衣女子彎弓射之女即軒¶
雲而去　原顧微廣州記曰溪浦口有蒲母養龍裂斷¶
<pb:KR3k0055_WYG_039-20b>¶
其尾因呼龍掘人時見之則土境大豐而利渉也　増¶
又曰晉時吳隱之為廣州刺史及歸其妻劉氏取沈香¶
一片隱之命投諸江遂名沈香浦　廬山記曰江州青¶
湓山有井形如盆故城號湓城浦曰湓浦　蕭子顯齊¶
書曰世祖于湓浦得五尺刀十一口應永眀享厯之數¶
　文選江淹别賦曰春草碧色春水綠波送君南浦傷¶
如之何　輿地記曰池陽秋浦李太白愛其山水之勝¶
常欲家焉　臨安志曰吳越王射潮箭所止處嘗立鐵¶
<pb:KR3k0055_WYG_039-21a>¶
幢故錢塘江上有鐵幢浦　郡國志曰上海鶴沙浦一¶
名下沙浦宋宣城吳濳侍父讀書于此後為開慶名相¶
　董榖澉浦志曰澉乍二浦俱濵海元代設市舶司倭¶
商番賈航海凑集而至元間澉浦為尤盛至今澉上有¶
名十間樓者乃當年楊市舶司敎歌伎樓也¶
　　浦三¶
原率淮　入溆(上見詩經/下見楚辭)　送君　溺妓(送君南浦操/筝笛浦曹)¶
(嘗溺/妓舟)　遺珮　投香(上見楚詞浦/下詳沈香)　藏舟　弭棹(上詳/藏舟)¶
<pb:KR3k0055_WYG_039-21b>¶
(浦棹皮日休詩弭/吾  &KR0006;澧之浦)　射蛟　捕魚(上詳射蛟浦浦捕/魚見張碩西)¶
碧草　綠波(並見/南浦)　蟬噪　鴈驚(東坡詩蝉噪垂楊浦/  王勃滕王閣序雁)¶
(陣驚寒聲斷/衡陽之浦)　龍艦　鐵幢(龍艦見前大盈浦事/鐵幢浦是吳越王)　望¶
美人　遇神女(上見楚詞賦/下見洛神)　號春申　名公路(並詳/前叙)¶
　南濟魚龍　夜聞筝笛(夏口浦有魚龍大禹南濟黄/龍夾舟之處  下詳浦二)¶
　劉郎娶婦　孟守還珠(並詳/浦二)　黄盖屯兵　伍胥&KR0281;¶
劍(並詳/前叙)　白吟獨樹　李詠新林(白居易有獨樹浦詩/  李白有新林浦阻)¶
(風/詩)¶
<pb:KR3k0055_WYG_039-22a>¶
　　浦四¶
増廻塘(簡文帝入溆浦/詩汎水入廻塘)　荒樹寒沙(丘遲漁浦詩森森/荒樹齊淅淅寒沙)¶
(漲/)　旦發夕逗(丘遲旦發漁浦浦劉/孝綽夕逗繁昌)　對青崖(楊烱文/浦對青)¶
(崖/)　寂無喧(陳子昂詩洲/浦寂無喧)　辭北渚宿南洲(陳子昂宿/譲河浦詩)¶
(沿流辭北渚/結纜宿南洲)　眀如月(陳子昂詩沙/浦眀如月)　淨如洗(李白詩/浦沙浄)¶
(如/洗)　以此難挂席(李白新林/浦阻風詩)　挂帆劉郎(杜甫詩挂帆/早發劉郎浦)¶
　欲歸瀼西(杜甫詩欲歸瀼西/宅阻此江浦深)　向來澄(杜甫詩江/浦向来澄)¶
舟檝不敢繫(杜甫宿鑿/石浦詩)　潯陽草木(白居易湓浦早冬/詩潯陽孟冬月草)¶
<pb:KR3k0055_WYG_039-22b>¶
(木未/全衰)　蘆荻花中(白居易浦中夜泊詩/蘆荻花中一㸃燈)　覆湓水失廬¶
山(白居易南浦詩臘後氷生/覆湓水夜来雲闇失廬山)　索索蕭蕭(同上南浦詩/風飄細雪落)¶
(如米索索蕭/蕭蘆葦間)　秋復秋(皮日休詩浦上/蘆花兮秋復秋)　朝夕潮至(陸/龜)¶
(䝉門外有水通浦溆/而朝夕之潮至焉)　女児口(郯韶過女児浦詩/浦口寒煙生白波)　日¶
閃江豚風翻水鶴(盛彧次漢浦詩日閃/江豚背風翻水鶴巢)　潮落西陵渡¶
(崔國輔宿范浦詩月暗/潮又落西陵渡暫停)¶
　　浦五¶
原詩梁簡文帝入漵浦詩曰汎水入廻塘空枝度日光¶
<pb:KR3k0055_WYG_039-23a>¶
竹垂懸掃浪鳬疑逺避檣　梁丘遲旦發漁浦潭詩曰¶
魚潭霧未開赤亭風已颺櫂歌發中流鳴鞞響㳫嶂村¶
童忽相聚野老時一望詭怪石異象危絶峰殊状森森¶
荒樹齊淅淅寒沙漲藤垂島易陟崕傾嶼難傍　梁劉¶
孝綽夕逗繁昌浦詩曰日入江風静安波似天流暮煙¶
生逺路夕鳥赴前洲　増唐崔國輔宿范浦詩曰月暗¶
潮又落西陵渡暫停村煙和海霧舟火亂江星路轉定¶
山遶塘連范浦横鴟夷近何去空山臨滄&KR0538;　唐李白¶
<pb:KR3k0055_WYG_039-23b>¶
新林浦阻風寄友人詩曰潮水定可信天風難與期清¶
晨西北轉薄暮東南吹以此難掛席佳期益相思海月¶
破圎影菰蒋生綠池昨日北湖梅開花已滿枝今朝東¶
門栁夾道垂青絲嵗物忽如此我来定幾時紛紛江上¶
雪草草客中悲眀發新林浦空吟謝朓詩　唐杜甫發¶
劉郎浦詩曰挂帆早發劉郎浦疾風䬃䬃昏停午舟中¶
無日不沙塵岸上空村盡豺虎十日北風風未廻客行¶
嵗晚尤相催白頭厭伴漁人宿黄㡌青鞋歸去来　唐¶
<pb:KR3k0055_WYG_039-24a>¶
陳子昂宿空舲峡青樹邨浦詩曰的的眀月水啾啾寒¶
夜猿客思浩方亂洲浦寂無喧憶作千金子寧知九逝¶
魂虚聞事朱闕結綬騖華軒委别髙堂愛窺覦眀主恩¶
今成轉蓬去歎息復何言　又宿讓河驛浦詩曰沿流¶
辭北渚結纜宿南洲合岸昏初夕廻塘暗不流卧聞塞¶
雁斷坐聽峽猿愁沙浦眀如月汀葭晦若秋不及能鳴¶
鴈徒思海上鷗天河殊未晚滄海信悠悠　眀藍仁晚¶
浦歸帆詩曰估客前年去扁舟此日廽煙生全浦暝風¶
<pb:KR3k0055_WYG_039-24b>¶
健片帆催桂楫看将近柴門認半開隣人攜酒饌歡笑¶
慰歸来　眀郯韶過女児浦詩曰浦口寒煙生白波薲¶
花風急棹舟過人家一路青山下只有秋田落鴈多¶
眀盛彧舟次漢浦詩曰漢浦揚帆秋水髙青山小朶出¶
林梢浪開日閃江豚背草亂風翻水鶴巢破産曾無匡¶
國計辭家徒有故人袍長年三老歌相答一夜霜華入¶
&KR0066;毛　眀謝績東浦夜泊詩曰日落潮生浦天空月上¶
沙歸舟與飛鳥相趂入蘆花　眀程元輔過澱湖泊石¶
<pb:KR3k0055_WYG_039-25a>¶
浦詩曰沙浦偃秋風湖雲藏夕雨何處逺行人飛帆下¶
石浦　眀王穉登黄浦夜泊詩曰黄浦灘頭水拍天寒¶
城如霧栁如煙月沈未沈魚觸網潮來欲来人放船¶
原表宋王宏廣陵前浦開表曰伏聞廣陵前浦榛蕪歴¶
久近復䦕除清源虚䆳含眀内鑒瑞以數致象以𩔖應¶
夫如是者鸞響鳳儀可停矚而須矣¶
　　井一¶
原釋名曰井清也泉之清㓗者也　易傳云井通也物¶
<pb:KR3k0055_WYG_039-25b>¶
所通用也　說文云八家為井象構幹形甕象也　風¶
俗通云井者法也節也言法制居人令節其飲食無窮¶
竭也久不㳿滌為井泥(易井泥/不食)不停汚曰井㳿(易井㳿/不食㳿)¶
(治也去汚/&KR0126;之名也)滌井曰浚井水清曰冽井甃聚磚修井也(甃/責)¶
(救反易井/甃无咎)　増易井卦改邑不改井往来井井　又曰¶
舊井无禽　又曰井収勿幕(謂不覆之/以収其利)　原禮記云井¶
與門户竈中霤為五祀　周禮曰挈壺氏掌挈壺以令¶
軍井　増左傳曰塞井夷竈　又曰井堙木刋　又曰¶
<pb:KR3k0055_WYG_039-26a>¶
目于眢井而出之(眢井廢/井也)　莊子曰塪井之鼃(塪音/坎)謂¶
東海鼈曰吾樂歟吾跳梁於井幹之上休乎缺甃之涯¶
塪井之樂亦至矣奚不来觀乎東海之鼈左足未入右¶
膝已縶矣　又曰子貢過漢陰見一丈人方将為圃畦¶
鑿隧而入井抱甕而出灌子貢曰有械於此後重前輕¶
汲水若抽名曰桔橰日浸百畦用力寡而見功多子不¶
欲乎丈人笑曰有機事者必有機心機心存乎胸中則¶
道之所不載也　原楚詞曰掩芳芷於腐井(言井泉/腐臭也)¶
<pb:KR3k0055_WYG_039-26b>¶
増呂氏春秋曰宋丁氏無井常一人漑汲於外及自穿¶
井喜而告人吾穿井得一人傳之者聞於宋君召問其¶
故對曰得一人之使非得一人於井也　原風俗通曰¶
堂殿上作以象東井&KR0030;水草所以厭火故名藻井　魯¶
靈光殿賦曰圓泉方井反植荷蕖　戴延之西征記曰¶
太極殿上有金井金博山轆轤交龍負山於井上有金¶
獅子在龍下　増山海經注云崑崙墟在西北帝之下¶
都髙萬仞面有九井以玉為檻　原嵩髙山記曰少室¶
<pb:KR3k0055_WYG_039-27a>¶
山有雲母井井出雲母　増荆州記云夏至日浚井改¶
水冬至日鑽燧改火　原又云風井夏則風生冬則風¶
入　又云江陵縣東北有天井臺東臨天井井周廻二¶
里許中有濳室人時見之輙有兵㓂　異物志曰廬陵¶
城中有一井中有二色水半青半黄黄者灰汁取作糜¶
粥皆作金色土人名灰汁為金因名為金井　増從征¶
記曰太山有上中下三廟廟前有大井水極香潔　揚¶
州職方志曰廣陵蜀岡上有井曰蜀井言水與西蜀相¶
<pb:KR3k0055_WYG_039-27b>¶
通茶品天下水有二十種而蜀岡水為第七　夀陽記¶
曰三伏之日炎暑赫曦男女往来氣喘苦渴望見義井¶
而喜未至則憂既至而樂俗呼為歡樂井也　水經注¶
曰東阿北門阜上有井深六丈歳常煮膠以貢天府¶
益州記曰卭州城南有火井民取其火先投以家火投¶
之少頃聲如雷光燄騰上民盛以竹筒拽行終日不滅¶
又以井火煑鹽五斛水得五斛鹽家火煮之則無幾也¶
　輿地記曰藍田縣玉案山有井水落井中輙作氷長¶
<pb:KR3k0055_WYG_039-28a>¶
安不藏冰於此井取之　廣州志曰瓊州文昌縣有魚¶
爺井其水與海通有大魚白頭俗呼魚爺即出　郡國¶
志云㑹同有䧟沿井其水與淪水通人以竹置井口得¶
之淪水其俗呼竹為䧟沿故名　南越志曰貴縣有司¶
命井　燕都㳺覽志曰出安定門外循古壕而東五里¶
有滿井井面五尺冬夏常滿井髙於地泉髙於井築亭¶
其上都人㳺覽之所　原瑞應圖曰王者清淨則浪井¶
出(浪井不鑿/自成也)　洞𠖇記曰長安東七萬里有雲山山頭¶
<pb:KR3k0055_WYG_039-28b>¶
有井雲從中出若土徳王則黄雲出火徳王則赤雲出¶
水徳王則黒雲出金徳王則白雲出木徳王則青雲出¶
　増附鑿井方　聞見後錄云洛陽楚氏掘井每不得¶
泉有術者云夜以水盛器若見星多者下有泉用之果¶
然　感遇傳曰青州刺史張士平中年夫婦皆瞽一日¶
遇書生為開井一眼得新泉洗之眼俱如初因留其說¶
以救世其要曰子午之年五月戌酉十一月夘辰為吉¶
丑未之年六月戌亥十二月辰巳寅申之年七月亥子¶
<pb:KR3k0055_WYG_039-29a>¶
正月巳午夘酉之年八月子丑二月午未辰戌之年九¶
月申未三月寅丑巳亥之年十月申酉四月寅夘按其¶
方位年月日時鑿井即為福地士平拜受訖書生升天¶
去蓋太白星官也　附海井　癸辛雜識曰華亭縣市¶
中有一物如小桶無底非竹非木非金非石忽遇海舶¶
老商見之曰此至寶也名曰海井凡航海者必載淡水¶
自隨今得此但以大器滿貯海水置此井於水中汲之¶
皆甘泉矣急買之去¶
<pb:KR3k0055_WYG_039-29b>¶
　　井二¶
原荆州記曰隨郡北界有厲鄉邨邨南有重山山下有¶
一穴父老相傳云神農所生内周圍一頃二十畝有九¶
井神農既育九井自穿　世本云黄帝見百物始穿井¶
　増帝王世紀曰堯時擊壤歌曰鑿井而飲　史記曰¶
瞽瞍使舜浚井與象共下石填之舜為匿穴旁出　淮¶
南子云伯益作井而龍登元雲神棲崑崙　陳留風俗¶
記云雍丘縣夏后祠有神井能興霧雹　管子云桓公¶
<pb:KR3k0055_WYG_039-30a>¶
與管仲十日齋戒掘新井而柴焉(以柴覆井/取㓗也)　郡國志¶
曰禹城有晏嬰井以水和膠入藥亞於東阿　瀬鄉記¶
曰老子廟中有九井汲一井餘井皆動　原異苑曰句¶
容縣有延陵季子廟廟前井及瀆恒自湧沸故曰沸井¶
于今猶然(亦曰/沸潭)　増韓詩外傳曰魯哀公使穿井三月¶
不得泉得一玉羊哀公甚懼孔子曰丘聞水之精為玉¶
土之精為羊此羊肝乃土耳公命殺羊其肝即土也¶
國語曰季桓子穿井獲如土缶其中有羊焉使問之仲¶
<pb:KR3k0055_WYG_039-30b>¶
尼曰穿井而獲狗何也對曰以丘所聞羊也丘聞之木¶
石之怪曰夔蝄蜽水之怪曰龍㒺象土之怪曰羵羊¶
寰宇記曰荆州章臺寺内有澆花井楚靈王所鑿　又¶
宋玉井在承天府學泮池側　郡國志曰板渚津南有¶
厄井漢髙與楚戰敗遁井中追軍至見兩鳩從井出得¶
免厄　又曰汝寧固始縣治有漆井相傳漢髙追項羽¶
至此以漆布井使不得通河水　捜神記曰漢恵帝二¶
年有兩龍現於蘭陵井中三日去京房易傳曰有徳遭¶
<pb:KR3k0055_WYG_039-31a>¶
害厥妖龍見井中　荆州記曰湘州南寺之東賈誼宅¶
有井上斂下大状似壺即誼所穿井　漢書曰武帝造¶
井榦樓髙五十丈(積木之髙/如井榦形)　古舞曲曰淮南王自言¶
尊百尺髙樓與天連後園鑿井銀作牀金瓶素綆汲寒¶
漿(銀牀即井榦/皆井上欄也)　琅環記曰卓文君閨中庭内有一井¶
文君手汲則甘香用以沐浴則滑澤芳鮮他汲之與常¶
井等沐浴亦不少異至今猶存即文君井也　漢書曰¶
朱博為御史大夫府吏舎百餘區井水俱竭　又曰益¶
<pb:KR3k0055_WYG_039-31b>¶
州嚴貞觀有通仙井相傳此井與廣漢綿竹君平宅井¶
相通有人淘井得銅錢三徑可二寸因恍惚不安復投¶
井中立愈或云此君平卜卦錢也　郡國志曰傾井在¶
束鹿縣相傳漢光武狥師河北歴此三軍渴甚遇井苦¶
無汲具井忽傾倒水溢　又曰阿對井在河南府閿(焚/)¶
鄉西南阿對漢楊震家奴也嘗引泉以灌蔬因名　後¶
漢書曰耿恭守䟽勒穿井十五丈不得水軍士渴乏笮¶
飲馬糞汁恭乃整衣向井再拜水泉奔出恭親挽籠揚¶
<pb:KR3k0055_WYG_039-32a>¶
示之　寰宇記曰蘇耽漢時人事母以孝聞一日謂母¶
曰仙道已成上帝来召又云眀年大疫取庭前井水橘¶
葉救之母果活百餘人今橘井在郴州　抱朴子曰臨¶
沅縣有廖氏家世世夀考後子孫徙去轉多夭折他人¶
居其故宅復累世壽考乃試掘井左右得古人埋丹砂¶
數十斛去數尺此丹砂汁因泉漸入井是以飲其水而¶
得夀　原異苑曰臨卭有火井漢室之隆則炎赫彌熾¶
暨桓靈之際火勢漸微諸葛亮一瞰而更盛至景曜元¶
<pb:KR3k0055_WYG_039-32b>¶
年人以燭投即滅其年蜀并於魏　増郡國志曰喬井¶
在安慶府濳山縣隔皖水一里漢末喬𤣥居此𤣥二女¶
國色孫策克皖城納大喬周瑜納小喬後人於其居起¶
亭曰秀英傍有喬井相傳汲其水恒有臙脂色　原潯¶
陽記曰湓城灌嬰所築孫權經此城自摽井地令人掘¶
之得故井銘曰穎陰侯所䦕卜云三百年當塞塞後不¶
滿百年當為應運者所開權忻恱以為已瑞井甚深大¶
江中風浪此井輙動　増魏略曰眀帝九龍殿前為玉¶
<pb:KR3k0055_WYG_039-33a>¶
井綺欄蟾蜍含受神龍吐水　嶺表異錄曰綠珠井在¶
廣西白州䨇角山下昔梁氏之女有容色石季倫為採¶
訪使以眞珠三斛買之耆老傳云飲此水者誕女必多¶
美麗閭里以美色無益於時遂以巨石鎭之爾後産雖¶
端嚴而七竅四體多不完具　晉書云元帝大興初㑹¶
稽人於井中得一鐘上有古文十八字王者之作必有¶
靈符　地志曰晉旌陽令許遜嘗煉丹於艾城之黄龍¶
山有蛟魅作水漂丹室遜釘之石壁又海昏有巨虵據¶
<pb:KR3k0055_WYG_039-33b>¶
山為穴吐氣為雲遜法北斗七星每穴置一靖井鎭之¶
　北征記曰桓温鑿九井于當塗陽山之南殷仲文從¶
桓公九日逰九井賦詩　異苑曰謝晦宅南路上有古¶
井元嘉二年汲者忽見三龍甚分眀行道往觀莫不嗟¶
異有人入井始知是塼隱起作龍形　齊春秋曰南齊¶
時荆州城東天子井出錦于時士女取用與常錦不異¶
經月乃歇　南史曰梁何逺為武昌太守武昌俗皆汲¶
江水盛夏逺患水温每以錢買人井寒水不取錢者則¶
<pb:KR3k0055_WYG_039-34a>¶
摙水還之　舊經云廣城水多鹹鹵蕭梁時達磨祖師¶
指此地有黄金民争挖之數丈遇石穴泉水迸湧而無¶
金人以師誑語師曰是金非可以斤兩計者也今不知¶
所在或疑即越臺井　異苑曰呉興長興廣恵寺左有¶
五井晉永嘉中邑人陳氏所穿陳武帝初生其一井泉¶
湧出家人汲以浴之後相傳謂之聖井　地志曰景陽¶
井在臺城内一名胭脂井陳後主與張麗華孔貴嬪投¶
入避隋兵後名辱井　北史曰房豹字仲幹遷樂陵太¶
<pb:KR3k0055_WYG_039-34b>¶
守風教脩理稱為美政郡瀕海水味多鹹豹命鑿一井¶
遂得甘泉遐邇以為政化所致豹罷歸後井味復鹹¶
舊唐書曰建中時韓滉為潤州刺史涇帥之亂徳宗出¶
幸滉恐有永嘉渡江之事置館第數十於石頭城以為¶
備預城中穿井十丈近百所下與江平令丘涔督其役¶
先賢丘墓多令毁廢　鄴侯家傳云杭州舊取陂湖貯¶
水地暑多瘧痢乃深穿陰溝引錢塘湖水於郭内穿六¶
井也六井覆以大屋皆得寒泉有餘則洩之於官河民¶
<pb:KR3k0055_WYG_039-35a>¶
遂無疾癘　海録云白居易為杭州刺史復浚李泌六¶
井民頼其汲　唐韓思復傳曰襄州有昭王井傳言服¶
者死人雖渴困不敢視韓朝宗移書謝神自是飲者無¶
恙人更號韓公井　酉陽雜爼曰集賢張希復言初授¶
新州将拜相井忽漲才深尺餘　玉泉子曰賈躭在滑¶
臺于城北命築八角井以鎮黄河濳使人于鑿所偵之¶
有一父老來觀問曰誰鑿此曰賈相公也父曰大好手¶
但近東近西近南近北也躭聞之曰是井太大也　國¶
<pb:KR3k0055_WYG_039-35b>¶
史補曰善和坊舊御井故老云非可飲之井地卑水柔¶
宜用濯開元中以駱駝馱入大内以給六宮　唐統紀¶
曰穆宗有事於南郊将謁太清宮長安縣主簿鄭翦主¶
役見白衣老人云此下有井正值皇帝過路罪在不測¶
翦懼使脩之其處已䧟數尺發之則古井也帝至宮朝¶
獻畢命翰林學士韋處厚撰記起居郎栁公權書於實¶
井之上名曰聖瑞感應紀仍賜鄭緋衣　南部新書曰¶
白樂天之母因看花墜井後有排擯者以賞花新井之¶
<pb:KR3k0055_WYG_039-36a>¶
作左遷穆帝嘗題柱曰此人一生爭得水喫　五代史¶
補曰髙郁起於行陣為楚馬殷謀臣貪而且僣嘗以所¶
居之井不甚清澈思所以澄汰之乃用銀葉護井其四¶
方内外皆然謂之拓裏　霸州志曰護城井舊傳七十¶
有二宋将楊延朗所鑿每值隆冬甲士汲水灌城㓂疑¶
不敢入因名護城井　廣州志曰曾井在潮州漢時縣¶
令曾芳因民苦瘴給藥來者接踵乃以大囊藥投井中¶
令民汲水飲之宋皇祐間狄青征儂智髙經此軍士疾¶
<pb:KR3k0055_WYG_039-36b>¶
癘禱於井飲泉盡愈旋師首以為言仁宗降制封芳忠¶
孝公且賜飛白書曾氏忠孝泉五字旌之　侯鯖錄曰¶
宋時雍丘菜園人浚井得石刻銘云漢代功臣銘隱在¶
秦城井得到靖康春方顯千歳景甕下有甘泉能療千¶
年病　秦觀記曰龍井在浙江杭州府西湖上僧辯才¶
結亭於此率其徒環而呪之忽見大魚自泉躍出　益¶
州談資曰薛濤井在成都錦江南岸眀代屬藩邸環以¶
欄盾耑備製箋每嵗三月三日汲井水造箋二十四幅¶
<pb:KR3k0055_WYG_039-37a>¶
入貢一十六幅留藩邸至餽遺逺近縉紳皆他日倣造¶
蜀錦舊有十様¶
　　井三¶
原金瓶　瑶甕(上見淮南王古舞曲/  下見郭璞井賦)　玉檻　球欄(上/見)¶
(崑崙墟積王廙洛都賦曰玉井球/欄嶷若  霜正殿䨇翼是曰雨堂)　綺欄　玉甃(上見/魏眀)¶
(帝九龍殿賦下/見江逌井)　玉羊　金鳥(上詳魯哀公穿井華劉/敬叔異苑曰蘭陵  山)¶
(上井鳥巢其中金喙/黒色此鳥見則大水)　谷鲋　塪鼃(易井谷射鲋言井/上汲而下注如谷)¶
(水鲋小魚也荘下塪/井之鼃見前  子)　無禽　有魚(易舊井无禽見前/  易災候曰井中)¶
<pb:KR3k0055_WYG_039-37b>¶
(有魚似/蟲出流)　桐生　桃落(上見魏眀帝猛虎行䨇桐生空/井枝葉自相加通泉浸其根𤣥)¶
(雲潤其柯桃師曠問天老曰人家/忌井上種  花落井中為不祥)　投轄　潜鼎(漢書/陳遵)¶
(每大飲取客車轄投井中鼎孔融告昌安縣敎曰邑人/髙㓜自言辟得井中鼎夫  久潜於井徳之休眀雖小)¶
(重也黄耳金鉉利貞之象國遭/凶荒彛器出或者眀以饗人)　投璽　得鐘(張勃吳/録曰初)¶
(漢黄門張讓等刼天子比至河上掌璽投井及平頓洛/陽城南甄宫有井五色氣出孫堅命浚井得漢傳國璽)¶
(㑹&KR0391;榮緒晉書曰晉王将即祚郭璞占得豫之暌案卦/  稽郡當出鐘應在人家井得之後㑹稽剡縣人陳清)¶
(在井中得一鐘/形製尤精也)　負缶　抱甕(劉向說苑曰衛有五丈/夫負缶入井灌韭終日)¶
(一區鄧析過下車敎為機重後輕前終日溉百區五文/夫曰吾聞師言有機智之巧必有機智之心我不為也)¶
<pb:KR3k0055_WYG_039-38a>¶
(見下莊子/  井一)　八家　二舎(上詳水一一墨子/曰二舎共  井)　得銅¶
置器(龎儉父先逃走隨母流蕩後居鄉里鑿井得銅遂/致富奴蒼曰堂上我婦也問其故奴曰我婦姓艾)¶
(字阿宏足下有黑子腋下有痣母曰我翁也遂為夫妻/時人曰鑿井得銅買奴得翁  髙士傳管寜所居屯落)¶
(㑹汲者或男女錯雜或争井寧乃多買器分置/井傍汲以待之又使不知來者得之乃不鬭訟)　柴覆¶
　錢飛(上見管子呪葛仙翁/投錢於井  則飛出)　白石　丹砂(王莽傳謝/囂奏武功)¶
(長孟通浚井得白石/  丹砂見廖氏井)　辨義　愈疾(易井以辨義橘愈/疾見前蘇耽  井)¶
　勿幕　不唾(易井収勿幕見前/語云千里不唾井)　不改　自開(易改/邑不)¶
(改井見前成梁巴/郡地自開  井)　増紀聖　通仙(唐栁公權書聖瑞/感應紀于井上見)¶
<pb:KR3k0055_WYG_039-38b>¶
(前井二君益州嚴貞觀通/仙井通  平宅井亦見前)　鑿六　鎮七(鄴侯杭州作/六井  許遜)¶
(置七靖井以鎮/妖穴並見前)　紫沫　紅光(望江縣菩提寺有司馬/龍井嘗有紫沬浮井上)¶
(識者云此龍涎也宋左慈井在廬江縣南相傳慈嘗/置丹一粒於井中  政和間每清夜輙有紅光燭天)¶
應潮　鎭石(金陵鍾山頭陀寺第一峰有應潮井其泉/與江潮盈縮相應故名  下見前綠珠井)¶
　寳公　玉女(寳誌公井在上元縣大市街心宋曾拯/詩塵容俗状慙窺影欲汲寒泉洗此心)¶
(道玉女井在髙郵治西南東齊郏/  光與其女居井傍煉丹故名)　彭祖　崔婆(上井/在徐)¶
(州城西北隅彭祖舊宅宋陳靖作彭祖/觀井圖銘  下井在衡州府西崔婆宅)　療橘　㵼莝¶
(上見前蘇躭事井金陵記江南計吏止於傳舎及将就/路以馬踐草㵼  中謂已不復再過不久復由此飲遂)¶
<pb:KR3k0055_WYG_039-39a>¶
(為昔時莝刺喉而死後人以/此為戒曰千里井不㵼莝)　洗藥　煉丹(長沙府有/洗藥井相)¶
(傳孫思邈濯丹之所/下見秦少游龍井記)　繪藻　汰粉(上見前藻井粉廣/志云臨卭有  井)¶
(得其水以汰/粉則益光)　胭脂　琉璃(景陽井一名臙脂井見前/  琉璃井在潁州治東南)¶
(井底有青石八片/光瑩如琉璃故名)　飲喬　浴卓(上詳喬井井/下詳文君)　鳩飛¶
　龍見(鳩出井中漢髙祖事見龍見/井中漢恵帝時事並  井二)　雲母　魚爺(二/井)¶
(名並見/前敘)　目眢　悲廢(目于眢井見前左傳/梁范雲有悲廢井詩)　原老子¶
廟　神農社(老子廟前有九井見前瀬鄉記以神農既/育九井自穿在隨州厲鄉邨即  此為神)¶
(農社土人歳祀/之見荆州記)　重華窘　漢祖厄(並見前/井二)　伯益作¶
<pb:KR3k0055_WYG_039-39b>¶
　耿恭拜(並見前/井二)　羸瓶覆　短綆汲(瓶未出井而鈎/羸其瓶而覆之)¶
(可儒效短綆不/  以汲深井)　泥不食　甘先竭(上見易爻陳荘子/孔子圍於  蔡太)¶
(公往弔之曰子幾乎/直木先伐甘泉先竭)　増演八卦　運五材(並見江/逌井賦)¶
仰東宿　倚崇丘(井象東井以孫楚/賦倚崇丘  鑿井)　蒨絲沈　梧花¶
落(李賀詩玉罌汲水桐花井蒨絲沈水如雲影花許彥/周言嘉祐時河濵人網得一石刻詩曰井梧  落盡)¶
(一半在/銀床)　景陽辱　泰岱香(景陽辱井皆泰山有三廟/廟前各井  香並見前)¶
　賈傅穿　東坡鑿(上見井二坡東坡井在廣州元妙/觀之西東  寓居所鑿鑿井得一)¶
(石如龜/名龜鼎)　灌嬰銘　鮑照謎(上見井二飛鮑照井謎曰/一八四八  泉仰流蓋合)¶
<pb:KR3k0055_WYG_039-40a>¶
(則五八五八四十/也四十為井字)　廖氏譜　白家詩(廖氏譜見前丹/砂井  白香山)¶
(以賞花新井詩/左遷詳井二)　原銅人掩泉　蟾蜍含水(南康記云/雩都盤固)¶
(山其峰有井大銅人常守之五十年一涌水起數/十丈銅人每以手掩之  下詳魏眀帝九龍殿井)　金¶
墉祖築　鬱林司命(水經注云南鄭大城内有小城環/帶金墉有七十井皆漢髙祖所脩)¶
(築命鬱林郡有/司  井見前)　豫章洪崖　華林繢石(豫章記云厭/原山有洪井)¶
(飛流懸注其深無底舊說洪崖先生井也口水經注云/華林園中有古井悉以珉玉為之繢石為  工作精密)¶
　増投轄留客　移書諭神(陳遵事見韓朝/宗事並  前)　埋砂致¶
夀　得錢展業(上見井二錢上黨鮑陸/于井中得  業遂大展)　織女繅絲¶
<pb:KR3k0055_WYG_039-40b>¶
金人撞杵(秦州西溪鎮有繅絲井世傳漢董永寓居於/此井即天女所以繅絲者  益陽縣有平岡)¶
(岡上有金井數百所相傳/有金人以杵撞地而成)　淮南銀牀　河間金罐(上/見)¶
(井二井河間王琛/置玉  用金罐)　秦以鑿冰　蜀須取火(氷井火井/並見前敘)¶
　軒轅百見　孔眀一窺(並見/井二)　眞珠三斛　彩箋十¶
様(綠珠井見薛/濤井並  前)　善和坊駱駝馱水　太極殿龍獅負¶
山(俱見/前敘)　廬陵之瑞空存二色之名　卭邑之光還起¶
一窺之燄(事俱/見前)¶
　　井四¶
<pb:KR3k0055_WYG_039-41a>¶
原鑿而飲(見擊/壤歌)　不可䧟(論語井有人焉君子/可逝也不可䧟也)　塞¶
堙(左傳並/見前)　掘不及泉(孟子譬如掘井九仞/而不及泉猶為棄井)　増&KR0008;汋¶
(爾雅井一有水/一無水為&KR0008;汋)　原未為損未為益(終日汲引未為損/終日泉注未為益)¶
　北宫井溢(漢書元帝時謡曰井水溢滅竈煙灌玉堂/流金門至成帝時北宮井泉溢王莽之徴)¶
(也/)　増井底蛙(後漢書隗囂使馬援往視公孫述/于蜀還謂囂曰子陽井底蛙耳)　惡¶
飲牛(東觀漢記淳于恭有井鄉里小兒争/飲牛恭惡之多置水器汲水滿之)　棄之不義¶
(後漢書華歆避董卓之亂遇一丈夫願得俱此人中/道墜井衆欲棄之歆曰棄之不義遂相率出之而别)¶
原杞園出雲(孫堅討董卓至杞/園井出五色雲)　陵雲擲石(朱超石與/兄書云陵)¶
<pb:KR3k0055_WYG_039-41b>¶
(雲臺上有奇井望之幽然/以一石子擲之久方有聲)　増恬退無競(晋書阮瞻嘗/羣行冐熱渇)¶
(甚有井衆競趨之瞻獨逡廵在後/俟飲者畢乃進其恬退無競如此)　原玉溝(濛/汜)　靈井¶
夏凉(風土記云靈井謂/冬温夏凉石包也)　銀井　玉井(蔡誕曰仙/人有玉井)　増¶
金繩五色(伽藍記河間王琛井置/金罐以金五色績為繩)　胭脂痕(景陽井舊/傳欄有石)¶
(脉以帛拭之作胭脂/痕故一名胭脂井)　楚俗佻薄(舊唐書李臯為荆南/節度使楚俗佻薄不)¶
(穿井飲臯始命合/錢開井以便居人)　出多出少(元和志漢耿恭故井久/而有靈車馬大至即出)¶
(多小至即出少李嗣業/鎮䟱勒井涸禱之復出)　一室七井(雲林異景志霍仙/鳴在龍門一室之)¶
(中開七井夏月坐/其上不知有暑氣)　非天小也(韓愈文坐井觀天曰/天小者非天小也)¶
<pb:KR3k0055_WYG_039-42a>¶
所見不過數星(同上自井中視星/所見不過數星)　原凍銀牀(杜甫詩/露井凍)¶
(銀/牀)　増潄寒齒(栁宗元詩汲井潄/寒齒清心拂塵服)　旃檀作欄(西吳記/吳興餘)¶
(不鄉刺史沈子真宅有井放出毫光八道遂捨宅為八/聖寺此梁天監五年事及吳越王鏐嘗病目取此井水)¶
(洗之即愈因賜旃/檀香木為作井欄)　斗水寬百憂(蘇軾詩雲安市無/井斗水寛百憂)¶
美女吹簫(白澤圗故井之精名觀状如美女好吹/簫以其名呼之即去  一云井鬼名瓊)¶
　　井五¶
原詩梁范雲悲廢井詩曰因舊未嘗改緣甘故先竭歴¶
稔久無禽一朝見開渫泌泉既斯涌短綆将焉設已獲¶
<pb:KR3k0055_WYG_039-42b>¶
丁氏利方見管公緤　又詠井詩曰乃鑒長秋曲有浚¶
廣庭前即源以為浪因方自成圎兼冬積温水叠暑泌¶
寒泉不甘應未竭既涸斷來翾　梁湯僧濟渫井得金¶
釵詩曰昔日倡家女摘花露井邉摘花還自挿照井還¶
自憐窺窺終不罷笑笑自成妍寳釵于此落從来非一¶
年翠羽成泥去金色尚如鮮此人今不在此物今空傳¶
　後周宗懔麟趾殿詠新井詩曰當為醴泉出先令浪¶
井開銅新九龍殿石勝凌雲臺　鄭翼過嚴君平古井¶
<pb:KR3k0055_WYG_039-43a>¶
詩曰嚴平本髙尚逺蹈古人風賣卜成都市流名大漢¶
中舊井改人世寒泉久不通年多既罷渫無禽乃遂空¶
如何屬秋氣唯見落䨇桐　蘇味道詠井詩曰玲瓏映¶
玉檻澄澈㵼銀牀流聲集孔雀帶影出羵羊桐落秋蛙¶
散桃舒春錦芳帝力終何有機心庶此忘　増唐李嶠¶
詠井詩曰玉甃談仙客銅臺賞魏君蜀都宵映火杞國¶
旦生雲向日蓮花淨含風李樹薰已開千里國還聚五¶
星文　唐杜甫鹽井詩曰鹵中草木白青者官鹽煙官¶
<pb:KR3k0055_WYG_039-43b>¶
作既有程煮鹽煙在川汲井歳搰搰出車日連連自公¶
斗三百轉致斛六千君子慎止足小人苦喧闐我何良¶
歎嗟物理固自然　唐孫欣奉試冷井詩曰仙闈井初¶
鑿靈液沁成泉色湛青苔裏寒凝紫綆邉銅瓶向影落¶
玉甃抱虚圎永願調神鼎堯時泰萬年　唐髙適同朱¶
五題盧使君義井詩曰髙義唯良牧深仁自下車寜知¶
鑿井處還是飲冰餘地即泉源久人當汲引初體清能¶
鑒物色洞每含虚上善滋来往中和浹里閭濟時應未¶
<pb:KR3k0055_WYG_039-44a>¶
竭懐恵復何如　唐李頎長夀寺粲公院新甃井詩曰¶
僧房來往久露井每同觀白石抱新甃蒼苔依舊欄空¶
瓶宛轉下長綆轆轤盤境界因心淨泉源見底寒鐘鳴¶
時灌頂對此日閑安　宋王安石九鼎井詩曰沿崖渉¶
澗三十里髙下犖确無人耕捫蘿挽蔦到山趾仰見吹¶
㵼何峥嶸餘聲投林欲風雨末勢卷土猶溪阬飛蟲淩¶
競走獸慄霜雪夏落雷冬鳴野人往往見神物鱗甲漠¶
漠雲隨行我來立久無所得空數石上菖蒲生中官繫¶
<pb:KR3k0055_WYG_039-44b>¶
龍沈玉册小吏磔狗澆銀觥地形偶爾藏險怪天意未¶
必司陰晴山川在理有崩竭丘壑自古相虚盈誰能保¶
此千世後天柱不折泉常傾　宋朱子井泉詩曰山髙¶
澤氣通石竇飛靈液黙料谷中雲多應從此出　宋范¶
成大胭脂井詩曰昭光殿下起樓臺拌得山河付酒盃¶
春色已從金井去月華空上石頭來　宋樓鑰㳺龍井¶
詩曰路入風篁上翠微老龍蟠井四山圍水眞綠浄不¶
可唾魚若空行無所依勝處雖多終莫及舊㳺誰在事¶
<pb:KR3k0055_WYG_039-45a>¶
皆非祗今匏繫無由到徒羡聨鑣帶月歸　眀髙啓吳¶
王井詩曰曾開鑒影照宮娃玉手牽絲帶露華今日空¶
山僧自汲一瓶寒供佛前花　又冰壺井詩曰圎甃夏¶
生冰光涵數星冷窓有定中僧休牽轆轤綆　眀鄭義¶
夫梧井詩曰百尺青梧桐下有寒泉井分眀古鏡中照¶
見梧桐影朝汲水花清暮汲水花冷願得沆瀣盃逺寄¶
蓬山頂　眀陶望齡白龍井詩曰招提萬山裏門與蒼¶
崖對嘗聞白龍井窈出清溪外沿洄未覺逺忽抵前山¶
<pb:KR3k0055_WYG_039-45b>¶
背半壁仙屋深廻峰洞門礙奇巒互傾仄飛溜各形態¶
厓松老将化石筍看來大磐谷戴土耕寒苖接流溉蹊¶
幽生晚畏逕轉添新愛己謂人境窮驀與村翁㑹息肩¶
支短策洗足坐鳴瀬但見𤣥髪垂安能辨年軰因知雲¶
霧間神仙宛焉在¶
原賦晉孫楚賦曰倚崇丘以鑿井兮臨斥澤之淫洿若¶
行潦之滓濁兮靡清流以自娱乃喟爾而有感兮率隣¶
左之數夫脉厥土以興泉兮登甘醴於𤣥虚體象圎川¶
<pb:KR3k0055_WYG_039-46a>¶
下貫五仞幽泉騰涌津澤傍潤抱甕而汲不設機引絶¶
彼淫飾安此樸愼俗尚其華我篤其信既處湼而不淄¶
又磨之而不磷雖矢志而無妄實㳺心於大順渴人来¶
翔行旅是頼輟耕息肩不期而㑹沈黄李浮朱柰雜狸¶
首之斑如飛清塵以洮汰枕𤣥石以盥潄喜遨怡以緩¶
帶　晉郭璞井賦曰益作井龍登天鑿后土洞黄泉濳¶
源洊臻潏潏㳙涓幽溟圎渟濙洞深𤣥爾乃冠玉檻甃¶
鱗錯鼓轆轤彈勁索飛輕裾之繽紛手争騖而互搦長¶
<pb:KR3k0055_WYG_039-46b>¶
纍蜲虵以曾縈兮瑶甕龍騰而灑激乃回澄以静映状¶
冏然而鏡灼挹之不損停之不溢莫察其源動而愈出¶
信潤下而徳施壯邑移以不改獨星陳於丘墟兮越百¶
代而猶在守虚静以元澹兮不東流而注海氣霧集以¶
杳𡨕兮聲雷駭而漰湃　晉江逌井賦曰惟大朴之既¶
判兮聖應務以表靈演八卦以極用兮運五材以贊生¶
鑽丹暉於金石兮引黄泉乎杳𡨕巽下火而鼎立兮木¶
上水而井成於是大制既契物遵其徼阡逵&KR0438;分廬宅¶
<pb:KR3k0055_WYG_039-47a>¶
星列修家給之永用鑿階庭而制穴穿重壤之十仞兮¶
搆玉甃之百節營之不日既汲既渫濳流炤炤寒泉冽¶
冽挹之不損滀之不充納而不處其有與而不匱其豐¶
先王借象以辨義君子擬淡以自綏神龍來蟠以育鱗¶
列仙一潄而雲飛含七徳以幾道兮盡衆善而莫伐¶
晉王彪之井賦曰考五材之物化寂&KR0115;感而資静水帶¶
地而壤潤月流天而宵烱燧鑽木而發火益穿坤而搆¶
井摹元羲之靈爻仰東宿之飛景歩土脉測水泉方欄¶
<pb:KR3k0055_WYG_039-47b>¶
結轆轤懸下沈瓶而互汲飛纖綆而幽牽於是杳黄壚¶
之䆳鮮潤下之㓗澄瀾恬以清渟泓冷朗以寥戾協太¶
陰以化液體上善以流惠　増王起浪井賦曰爾其谺¶
豁百尋之表洶湧重泉之下狀靈濤之濳洩匪冽風之¶
是假淪漣不盈觸搏恒驚窺坎塪之底有江湖之情積¶
而有潤於下混而不傷其淸窺則澄澄乍玉甃而同色¶
汲之浩浩激銀瓶而有聲鮒飛鱗而不定羊在缶而皆¶
傾洎夫列宿參差曉月韜映摇珠彩而增㓗湧金波而¶
<pb:KR3k0055_WYG_039-48a>¶
轉浄湯湯下激不施屏翳之功洶洶潛驚詎假陽春之¶
詠然後駭四海之目垂兆人之慶伊厚地之發祥實大¶
君之作聖彼青桐素綆之飾玉欄銀牀之盛皆人力之¶
所成固神造之不競宜乎光瑞典苞坎徳不藏于氷不¶
蓄於墨惟波獨湧惟渫可食奉我皇之飲俾上善以為¶
心戒我皇之窺必臨深以取則　呂令則義井賦曰地¶
接一都之㑹邑居狭俗之境川流雨驟車馬於焉往來¶
風舉雲摇帝王由兹行幸魏主罷指梅之策隰朋息尋¶
<pb:KR3k0055_WYG_039-48b>¶
蟻之請豈非人有其願地不藏靈色湛湛以天碧㠌陰¶
陰而晝𠖇髙風始秋泛落桐之一葉太陽既沒映長天¶
之數星因注水而暫益縱改邑而常寜素綆下懸映垂¶
冰之皛皛銅瓶上汲滴淺溜之泠泠清泉既汲白日可¶
見豈獨兼濟行李抑亦取給兹縣隨所求而皆足豈有¶
殊於貴賤¶
原頌宋孔寗子井頌曰天髙聽卑載厚流謙揮鋒既擊¶
跪拜亦霑惟益有作徳逺事兼眀王用汲人具爾瞻¶
<pb:KR3k0055_WYG_039-49a>¶
原贊晉卞敬宗溝井贊曰爰有邃井冽彼下泉引流重¶
壤合耀青天藴甘澄潔湛爾終年圗象懐惻寄㫖嘉荃¶
　増晉許遜七靖井贊曰海昏之地府實當陽南昌之¶
州龍安之塲上繚艾縣古城之岡地連蛇穴浸截川江¶
愛其地土防民之殃于今立靖萬古吉祥¶
原銘後漢李尤井銘曰井之所尚寒泉冽清法律取象¶
不槩自平多取不損少汲不盈執憲若斯何有邪傾¶
増唐栁宗元栁州井銘曰盈以其神其来不窮恵我後¶
<pb:KR3k0055_WYG_039-49b>¶
之人噫疇肯似于政其来日新¶
増序唐栁宗元栁州井序曰始州之人各以甖甈負江¶
水莫克井飲(甖音鸚甈五計切之甖瓶𩔖大腹/小口爾雅康瓠謂  甈瓠壷也)崖岸峻¶
厚旱則水益逺人陟降大艱雨多塗則滑而顚恒為咨¶
嗟怨惑訛言終不能就元和十一年三月朔命為井城¶
北隍上未晦果寒食冽而多泉邑人以灌其土堅垍其¶
利悠久(垍巨至切/堅土也)其相者浮圗譚康諸軍事牙将米景¶
鑿者蒋晏凡用罰布六千三百役庸三十六大甎千七¶
<pb:KR3k0055_WYG_039-50a>¶
百其深八尋有二尺¶
增記唐賈躭八角井記曰蒲城控白馬之津邇斥鹵之¶
溢里居者井無良焉相地宜視水脉因便道求美泉得¶
之於城濠之右遂成八角合為一甃　宋秦觀杭州龍¶
井記曰龍井即舊龍泓距錢塘十里吳赤烏中方士葛¶
洪煉丹於此當風篁嶺之上實深山亂石中之泉也相¶
傳有龍居之故曰龍井　邵眞義井記曰義以發衷形¶
外昭施物也井以下汲上𨗳彰濟人也河間公鑿井於¶
<pb:KR3k0055_WYG_039-50b>¶
城垣之次陽門通莊之右偏署曰義正哉𨗳之深源經¶
以善利庇彼&KR0201;宇達於交衢鐵其瓶以永不羸石其甃¶
以給無泥飛輪周散泄竇前注淬而平之隨用不私主¶
發生以流潤當赫曦以伏炎在摇落而激清抵凝沍而¶
不閉環四序以一其恵俾憧憧者知飲濯所向焉昏者¶
得以陶盪瘵者由之蠲愈滌汰氛坌沃洒蒸灼澹然不¶
改與地配久化囂闠為閒敞隣梵宮以清淨修廊對開¶
連樓鬱峙指心而授應日而就彼豐福吉祿繁榮重慶¶
<pb:KR3k0055_WYG_039-51a>¶
　欲不萃於河間之門得乎¶
　增文唐杜牧塞廢井文曰井廢輙不塞於古無所據今¶
　之州府㕔事有井廢不塞居第在堂上有井廢亦不塞¶
　或匣而護之或横木以土覆之至有歳久木朽䧟人以¶
　致於死夫井雖列在五祀在都邑中物之小者也若盤¶
　庚五遷其都社稷宗廟尚毁其舊而獨井不可塞耶古¶
　者井田九頃八家環而居之一夫食一頃中一頃樹&KR0188;¶
　鑿井而八家共汲之所以藉齊民而重洩地氣古者八¶
<pb:KR3k0055_WYG_039-51b>¶
　家共一井今家有一井或大家至於四五井十倍於古¶
　地氣漏泄則所産脆薄人生於地内今之人不若古之¶
　人渾剛堅一寜不由地氣泄漏哉易曰改邑不改井此¶
　取象言安也非井不可塞也¶
　¶
　¶
　¶
御定淵鑑𩔖函卷三十四¶
