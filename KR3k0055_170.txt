# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.979854
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR3k0055_WYG_170-1a>¶
　欽定四庫全書¶
御定淵鑑𩔖函卷一百六十五¶
　　禮儀部十二(郊天/)¶
　　　郊天三¶
　原黄郊(後漢書靈帝建寜/二年迎氣黄郊)　黒畤(詳郊/天一)　魯郊(詳郊/天二)¶
　雍畤(漢書祭五帝於雍畤在山上/四望不見四方故曰雍畤)　南郊(詳郊/天二)　北畤¶
　(詳郊/天一)　朱火　紫煙(並見晉/郊祀歌)　蒼璧(春官大宗伯/以蒼璧禮天)　増¶
　騂牲(地官牧人陽祀用騂/牲毛之注陽祀祭天)　紫壇(漢舊儀祭天/紫壇幄帷)　紺幄¶
<pb:KR3k0055_WYG_170-1b>¶
　(隋音樂志紫壇/雲靉紺幄霞褰)　天庫(明太祖實録大祀殿後為庫六/楹以貯神御之物名曰天庫皆)¶
　(覆以黄/琉璃瓦)　雲臺(東觀漢記漢光武時有司議堯之後還/復于漢宜修奉城陽縣堯冢雲臺致敬)¶
　　青門(通考後魏道武帝祀天於西郊祭/之日帝御大駕至郊所立青門内)　黄道(通考/英宗)¶
　(合祭天地於南郊攝太僕吕公著上言仁宗/親祠撤黄道以登虛小次不入上皆循用之)　拜貺(漢/書)¶
　(武帝紀詔曰廵祭后土以祈豐年望見太一修天文壇/辛夘夜若景光十有二明朕甚念年歳未登飭躬齋戒)¶
　(丁酉拜/貺于郊)　蒙嘉(宣帝紀十二年詔曰盖聞天子親祀天/地古今通禮也間者上帝祠闕而不親)¶
　(朕親飭躬齋戒親奉/祝為百姓蒙嘉氣)　金軒(晉郭璞南郊賦升金軒/撫天僕揚六鑾齊八騄)¶
　玉器(史記褚先生云神爵二年上/郊雍五畤祋祤出寶璧玊器)　祝嘏(禮運天子祭/天地祝嘏莫)¶
<pb:KR3k0055_WYG_170-2a>¶
(敢易/其常)　報功(文𨕖張衡賦祀/天郊報地功)　原孟冬(司馬相如封禪/書濯濯之麟遊)¶
(彼靈畤孟冬十月君徂郊/祀馳我君車帝以享祉)　啓蟄(左傳夫郊祀后稷以/祈農事是故啟蟄而)¶
(郊郊而後耕今既耕而/卜郊宜其三卜不從也)　増事帝(書立政亦越文王/武王以敬事上帝)¶
幷神(荀卿禮論郊者并百/神于天而祀之也)　配天(孝經聖治章周公/郊祀后稷以配天)¶
迎日(詳郊/天二)　工歌(唐志貞元中太常禮院考/次歴代郊廟工歌之序)　物備(見/神)¶
(祇大/功注)　茅營　竹宫(後漢祭祀志注元始儀上帝壇圜/八觚徑六丈髙九尺茅營去壇十)¶
(歩竹宫徑三百歩/土宫徑五百歩)　原保萬壽　懋百福(並見傅𤣥/饗神歌)¶
増見黄龍(詳郊/天一)　獲白麟(詳郊/天一)　見五畤(見郊/天一)　賔八¶
<pb:KR3k0055_WYG_170-2b>¶
鄉(見漢郊/祀歌)　翔紫煙(盧思道詩風中翔/紫煙壇上埋蒼玉)　燭靈光(元始/郊祀)¶
(樂歌熙事備成禮文郁/郁紫煙聿升靈光下燭)　原乗素車(郊特牲乗素車貴/其質也鄭注云素)¶
(車殷/輅也)　張氊案(周禮掌次王大旅上帝則張氊案設皇/邸鄭注云張氊案以氊為牀于幄中)¶
　増神光集(漢書武帝太始四年幸甘/泉郊秦畤神光降集紫殿)　精氣感(晉郊/祀志)¶
(郊天饗神歌精/氣感皇神賔)　見羣鶴(長編武帝後元元年詔見/羣鶴留止獻薦于泰畤)¶
用特牲(禮記郊特牲注郊者祭天/之名用一牛故曰特牲)　隂陽順(郊特牲注/五帝主五)¶
(行五行之氣和而庶徵得其/序也疏隂陽順序風雨應節)　風雨節(見郊/天二)　玉帛載¶
升(隋樂志玉帛載/升棫樸斯燎)　籩豆有數(唐志祀昊天上帝于圜/丘金罍玉幣籩豆簠簋)¶
<pb:KR3k0055_WYG_170-3a>¶
(皆有/數)　屏去葷茹(宋史真宗祥符二年上曰太祖太宗/每奉郊祀皆屏去葷茹朕三祀圎丘)¶
(並遵行之顧/外庭不知耳)　更制藁秸(宋史仁宗慶歴十年太常言/郊廟宜更制藁秸為藉縮酒)¶
(用/茅)　乾端澄霽(長編哲宗元符元年南郊/制乾端澄霽冬序晏温)　雲物晏温¶
(長編元祐七年冬至合祭天地于圎丘是日五鼓輦詣/壇外壝不設裀褥稽首跪奠致誠極恭夜月澄爽雲物)¶
(晏/温)　燔燎泰壇(長編英宗治平二年敕燔燎/泰壇之地祼薦清廟之庭)　樂舞圜¶
丘(詳郊/天一)　貴誠尚質(郊祀志其牲用犢其席藁稭其器/陶匏貴誠尚質不敢修其文也)¶
　致敬播惠(太平御覽郭璞疏曰郊祀者以通天人之/誠感因農祥而祈事上以致敬于皇靈下)¶
(以播惠于/氓黎者也)　帝王重事(晉武帝紀郊祀/天地帝王重事)　神祗大功(前/漢)¶
<pb:KR3k0055_WYG_170-3b>¶
(志匡衡以為神祗功徳至大雖備/庶物不足以報大功惟至誠為可)　星斗垂光(吳升郊/祀詩星)¶
(斗垂光/燭紫壇)　霜露凝感(謝莊郊祀詩/霜露凝宸感)　萬方和氣(錢勰郊/祀詩列)¶
(聖公規修盛典萬/方和氣助升煙)　四海懽心(吳升詩欲識懽心從四/海鈞天一曲引回鑾)¶
　龍常玉軔(謝莊詩舞風泛龍/常輪霞浮玉軔)　鸞旗翠盖(揚雄甘泉/賦流星旄)¶
(以電燭兮咸/翠盖而鸞旗)　龍駕鳳笙(陳𢎞詩五岳移龍/駕十州迴鳳笙)　玉輅華¶
芝(明王梅恭祀圎丘賦爾乃振玉輅之殷/轔翳華芝之飄摇金貂翼輈錦校扶軺)　淑氣光風¶
(梁傅昭詩淑氣符/首節光風臨上年)　祥飇慶雲(見郊/天二)　黄麾朱節(盧思/道詩)¶
(黄麾引朱節/靈鼓應華鐘)　瑶壇琳觀(明何景明郊觀詩瑶壇/上星斗琳觀俯虚無)　神¶
<pb:KR3k0055_WYG_170-4a>¶
光相燭(盧思道詩神歌已/相續神光復相燭)　肸蠁斯通(元郊祀樂歌崇/崇泰畤穆穆昊)¶
(穹神之格思/肸蠁斯通)　黒黄蒼赤(月令季夏之月命婦官染采/黼黻文章必以法故無或差)¶
(貸黒黄蒼赤莫不質良毋敢/詐偽以給郊廟祭祀之服)　肝肺首心(祭義薦黍稷/羞肝肺首心)¶
(間以俠甒加以/鬱鬯以報魄也)　本建隆章(長編哲宗元祐七年南郊/制念嘗兩饗乎穹昊未始)¶
(祇事乎皇祗是用推本建隆之舊章復奉熙寜之故實/執鬯以裸太室奠玊以合兩儀嚴烈祖以配天治百神)¶
(而承/宇)　依元祐例(長編元祐八年詔今後南郊合祭天/地依元祐七年例罷禮部集議是年)¶
(十一月冬至合/祭天地于圎丘)　紫壇勿飾(白帖漢匡衡議紫壇享帝/之義尚誠貴質其紫殿飾)¶
(女樂鸞輅騂騎龍馬/石壇之屬宜皆勿修)　黄褥罷供(詳郊/天二)　練時日就陽¶
<pb:KR3k0055_WYG_170-4b>¶
位(杜甫南郊賦今兹練時日就陽位/之美又所以享祖考通神明而已)　因吉土迎長日¶
(唐令狐楚南郊賀表因吉土迎長日咸池屢奏/太簇登歌萬靈識周旋之位百神知饗獻之節)¶
　　郊天四¶
原主日(詳郊/天二)　承天(禮含文嘉曰五祀南郊北郊東郊/西郊中兆正謀五者天子公卿伯)¶
(子男卿大夫士所以承天也北堂書鈔兆者作封畔/兆域也謀者方欲迎氣齋戒自端正謀慮其事也)¶
上辛(公羊傳九月辛丑用郊用者何用者不宜用也九/月非所用郊也然則郊曷用郊用正月上辛或曰)¶
(用然/後郊)　上丁(續漢書禮儀志正/月上丁祠南郊)　増長日　卯月(禮郊/特牲)¶
(郊之祭也迎長日之至也注三王之郊一用夏正夏正/建寅之月也此言迎長日者建卯而晝夜分分而日長)¶
<pb:KR3k0055_WYG_170-5a>¶
(也/)　原貴誠(郊特牲用/犢貴誠也)　貴氣(郊特牲至敬不饗/味而貴氣臭也)　増¶
正陽(漢郊祀志成帝時右將軍王商等以為長安聖王/之居皇天所觀視也甘泉之祠宜徙就長安正陽)¶
(之處/從之)　近陽(梁簡文帝南郊頌配/天道尊近陽義重)　肅虎賁(王褒詩森/沈羽騎肅)¶
(穆虎/賁兮)　振華鑣(韓愈和相公攝事南郊詩/上宰嚴祀事清塗振華鑣)　原通天義¶
(郭璞上疏云郊祀者/以通夫天之義也)　明天道(郊特牲云郊所/以明天道也)　以正¶
月(白虎通郊以/正月上辛日)　用夏正(白虎通五帝三王祭天一用/夏正何天地交萬物通始終)¶
(之正故易乾鑿度云/三王郊祀用夏正也)　王被衮(郊特牲王被衮以象天/鄭注云謂有日月星辰)¶
(之章/也)　御幝幘(顧𢎞集至尊親郊當御幝幘衮服/愚謂郊祀當被法服不宜别施也)　増¶
<pb:KR3k0055_WYG_170-5b>¶
正火徳(光武本紀建武二年立/郊兆于城南始正火徳)　因火數(漢郊祀志立/夏之日迎夏)¶
(于南郊祭赤帝祀融章旂服色皆/赤注云郊去邑七里因火數也)　歳二郊(隋禮儀志/梁天監三)¶
(年左丞吳操之啟稱傳云啟蟄而郊應立春之後尚書/左丞何佟之議今之郊祭是報昔歳之功而祈今年之)¶
(福故取歳首上辛不拘立春之先後帝曰圎丘自是祭/天先農即是祈穀祭天宜在冬至祈穀必須啟蟄在一)¶
(郊壇分/為二祭)　歳一郊(北齊書其南/郊歳一郊)　原供金版(周禮旅上/帝供金版)¶
　増用陶匏(見郊/天二)　司陽事(栁宗元迎長日賦是知迎/長日之儀實王心之所共)¶
(兆南郊之位乃/司陽之所事)　降天神(傅休奕正都賦爾乃太簇為/徵圎鍾為宫吹孤竹而拊雲)¶
(和修軒轅之遺風𩔖于圎丘六變/既終則天神斯降可得而禮矣)　國七里(隋禮儀志/後周圎丘)¶
<pb:KR3k0055_WYG_170-6a>¶
(在國南/七里)　壇三垓(漢郊祀志壇三垓五帝/壇環居其下各如其方)　主王者(漢/書)¶
(郊祀志天地/以王者為主)　令祠官(漢髙帝本紀二年六月漢/王還洛陽令祠官祭天地)　原¶
設祀而敬(袁子正論天地者帝/王所受設祀而敬之)　縁父以祭(白虎通王/者所以祭)¶
(天何縁祀父/以祭天也)　紫壇幄帷(詳紫壇/條下)　圎壇八陛(漢祭祀/志光武)¶
(初制郊兆於雒陽城南十里為圎壇八/陛營北郊雒陽城四里為方壇四陛)　作樂降神(白/虎)¶
(通祭天作樂/者為降神也)　燔柴升中(禮器因名山升中于天鄭注/方岳燔柴祭天告以諸侯之)¶
(成功/也)　卜郊免牲(左傳僖公四卜郊不/從乃免牲非禮也)　南郊暴雨(謝/承)¶
(後漢書丹陽方儲聰明善天文為洛陽令章帝欲出南/郊諸上言當有疾風暴雨乗輿不可以出上疑其妄儲)¶
<pb:KR3k0055_WYG_170-6b>¶
(飲酖而死果有大/風暴雨洛陽晝瞑)　増太后謝貺(白帖武則天臨朝武/承嗣偽款洛水石遣)¶
(雍人唐同泰獻之后號為/寶圗太后乃郊上帝謝貺)　皇后亞獻(文獻通考唐景/龍三年天子將)¶
(郊以皇后/為亞獻)　陟配烈祖(宋史神宗元豐六年上郊祀制/奉罍以款貟宇裸鬯以享宗祊)¶
(齋戒乎端誠之宫清齊乎禮/神之囿陟配烈祖對侑昊穹)　對侑昊穹(宋史徽宗大/觀四年南郊)¶
(改元制推配烈祖對侑昊/穹表徳純犧薦誠蒼玊)　尺二寸圭(春官典瑞四圭/有邸以祀天旅)¶
(上帝疏云圭各尺/二寸與鎮圭同)　十有二旒(郊特牲旂/十有二旒)　原天神饗¶
徳(禮鬼神/饗徳)　百神受職(見郊/天二)　増不侈郊禮(通考紹興/十三年進)¶
(呈郊禮宿齋法如望祭青城幕次事上曰止是一宿不/必枉費所有宿齋處望祭殿只隨宜絞縛用蘆席青布)¶
<pb:KR3k0055_WYG_170-7a>¶
(之𩔖不/得侈大)　乃移郊兆(宋書禮志宋武大明三年尚書右/丞徐緩議宜郊正午以定天位乃)¶
(移郊兆于秣陵牛頭山/西正在宫之午地也)　委貺紛綸(吳升詩紛綸委貺/知旁逹滲漉流恩)¶
(亦下/蟠)　竭誠昭布(唐天寳十載南郊赦内制獻歳初/吉乗時布和展禮崇禋竭誠昭布)¶
角獸至郊(封禪書郊雍獲/一角獸若麟然)　天馬出水(漢武帝本紀太/始二年詔曰往)¶
(者朕郊見上帝/渥洼水出天馬)　騂牲黝牲(詳郊/天二)　陽化隂化(隋書隋/圎丘在)¶
(國南七里每歳夏至祀地祗南郊舞奏黄鍾/取陽始化也北郊舞奏林鍾取隂始化也)　四圭兩¶
圭(詳郊/天二)　子月寅月(疏郊之祭迎長日之至者謂郊/祭于建子之月也一用建寅月)¶
七政永崇(梁簡文帝南郊頌六戎列野八鑾昭日駕殿/星羅重宫霧出康哉徳盛美矣時豐三辰増)¶
<pb:KR3k0055_WYG_170-7b>¶
(耀七政/永崇)　五郊迎氣(見郊/天一)　以人帝配　以祖宗配(長/編)¶
(仁宗皇祐二年明堂合祭/奉太祖太宗真宗並配)　天惟一神(長編皇祐二年/孫奭言天惟一)¶
(神以其至尊故有多名亦猶人/君稱王皇后辟天王天子皇帝)　帝各一神(長編天帝/之神迭主)¶
(五畤故聖人制禮謂之/五帝非五帝各一神也)　徳澤恩光(唐觀南郊詩傳警/千門寂南郊綵仗)¶
(廻但驚龍再見誰識日雙開徳澤施雲雨/恩光變燼灰閱兵𧴀虎振聽樂鳳凰來)　祥輝嘉氣¶
(王珪郊祀慶成詩孝須三后配禮重一郊尊翠羽來千/仗鳴鐃下九門服維周冕盛樂自舞韶温未酌羣靈妥)¶
(先祠萬玉犇黄流凝夕祼紫燄亘宵燔星拱低/宸幄雲廻護帝轅祥輝新日月嘉氣浹乾坤)　髙山¶
之下　小山之上(封禪書天好隂祠之必于髙/山之下小山之上命曰畤)　致饗¶
<pb:KR3k0055_WYG_170-8a>¶
穹祗(長編徽宗建中靖國元年南郊改元崇寜制將藏/事于皇祗先致享于穹昊裸清廟以肅將款圎壇)¶
(而拜享蒼璧既奠紫壇斯涖乾象粹/精虛心嘉嚮和氣洋溢景光陸離)　合祭天地(系年/録髙)¶
(宗紹興十三年初謁景靈/宫合祭天地建金雞肆赦)　原殷薦於上帝(易/)　肆𩔖¶
於上帝(書/)　増見天人之交(栁宗元迎長日賦惟享帝/以祀天必推筴而迎日寅)¶
(方肇建僕啟蟄以展儀卯位將初爰用牲/而叶吉故可以知上下之際見天人之交)　尊祖考之¶
義(詳郊/天二)　竹宫歌毖祀(歐陽修詩盛禮郊儀肅純音帝/樂清葳&KR0331;飄翠羽赫變展華旌)¶
(鳳邸光交覆鸞旗色共明繽紛拂葩盖輝映雜緌纓/且異文干飾非同羽舞名竹宫歌毖祀雅曲播遺聲)¶
吉土兆精禋(歐陽修南郊詩太宫嚴大饗吉日兆精禋/禮樂三王盛梯航萬國賔恩霑羣動洽慶)¶
<pb:KR3k0055_WYG_170-8b>¶
(與一陽新奉冊尊長樂均釐及/衆臣不須雲物瑞和氣協人神)　鳳凰集祋祤(漢郊祀/志上自)¶
(幸河東之明年/鳳凰集祋祤)　黄龍見新豐(漢郊祀志正月上辛甘/泉郊泰畤其夏黄龍見)¶
(新/豐)　綴典儀如舊章(張薦傳貞元元年帝親郊時更兵/亂儀物殘替用張薦為太常博士)¶
(叅綴典儀/略如舊章)　進禮圗閱故事(長編太祖乾徳元年范質/張昭劉温叟進禮圗相與)¶
(討閱故事上嘉之其後遵用此制十/一月甲子日南至合祭天地于圎丘)　分造樂章參施¶
羣祀(宋史景祐二年十一月乙未郊先是上親製郊廟/樂章二十一曲財成頌體告于神明詔宰臣呂夷)¶
(簡等分造樂/章參施羣祀)　作大祀文為九章歌(明太祖實録洪武/十二年己未春正)¶
(月十有一日合祭天地于大祀殿仍奉仁祖淳/皇帝配禮成太祖恱因作大祀文為九章歌)　獸盾¶
<pb:KR3k0055_WYG_170-9a>¶
騰挐圎壇帖妥(韓愈元和聖徳詩乃以上辛於郊用牡/除于國南鱗荀毛簴廬幕周施開掲磊)¶
(砢獸盾騰挐/圎壇帖妥)　柴燄嘘呵髙靈下墮(韓愈元和聖徳詩/天兵四羅旗裳婀)¶
(娜駕龍十二魚魚雅雅宵升于丘奠璧獻&KR1356;/衆樂競作轟豗融冶柴燄噓呵髙靈下墮)　原盛禮¶
　備樂　増疊璧　編珠　凝影　流彩　奠玊　燔¶
柴　髙壇　廣庭　精誠　薦洗　絳節　紫煙　律¶
應　福凝　一陽　五位　原報天之禮　埽地之敬¶
　𤣥徳升聞　皇天眷命　明徳動天　至誠感神¶
天親克敬　神享至誠　増雲馭杳邈　天門洞開¶
<pb:KR3k0055_WYG_170-9b>¶
漢畤龍麟　周臺雲物　龍旂承祀　大輅親郊　候¶
届黄鍾　禮成紫畤　原用繭栗之牲　陳陶匏之器¶
　増肅清衛於勾陳　薦明禋於泰畤　合百神而受¶
職　斂五福以錫民　得上郊之剛日　敬𩔖帝之明¶
禋　祓紫壇而肆祀　奠蒼璧以陳儀　順昊天之成¶
命　得黎民之歡心　雲散而柴燔髙達　風清而蕭¶
薌逺聞　叅文質于六經之中　酌損益于百代之後¶
　捧玉瓚而一獻光靈來格　振金石而六變魄寳昭¶
<pb:KR3k0055_WYG_170-10a>¶
臨　麟筆書雲始迓一陽之復　龍輿在御乃躬三歳¶
之祠　四圭有邸穆然祇肅之容　八陛為壇潔爾静¶
嘉之薦　我其夙夜每懐昭事之心　通於神明獨全¶
錫𩔖之孝　降年有永等皇祐明堂之詩　迎日之長¶
推有熊寳鼎之筴　天為盖而地為輿爰講合祛之禮¶
　祖有功而宗有徳聿崇並祀之文　曰雨而雨曰暘¶
而暘與四時而協序　因天事天因地事地歴三載而¶
親祠¶
<pb:KR3k0055_WYG_170-10b>¶
　　郊天五¶
増賦漢揚雄甘泉賦曰惟漢十世將郊上𤣥定泰畤擁¶
神休尊明號同符三皇録功五帝䘏𦙍錫羡拓迹開統¶
於是乃命羣僚歴吉日協靈辰星陳而天行詔招摇與¶
太隂兮伏鈎陳使當兵屬堪輿以壁壘兮梢夔魖而抶¶
獝狂八神奔而警蹕兮振殷轔而軍裝蚩尤之倫帶干¶
將而秉玊戚兮飛蒙茸而走陸梁齊總總以撙撙其相¶
膠轕兮猋駭雲迅奮以方攘駢羅列布鱗以雜沓兮偨¶
<pb:KR3k0055_WYG_170-11a>¶
傂參差魚頡而鳥䀪翕赫㫚霍霧集而蒙合兮半散照¶
爛燦以成章於是乗輿迺登夫鳳凰兮而翳華芝駟蒼¶
螭兮六素虯蠖略&KR0331;綏灕虖襂纚帥爾隂閉霅然陽開¶
騰清霄而軼浮景兮夫何旟旐郅偈之旖旎也流星旄¶
以電爥兮咸翠盖而鸞旗屯萬騎於中營兮方玉車之¶
千乗聲駍隠以陸離兮輕先疾雷而馺遺風臨髙衍之¶
嵱嵷兮超紆譎之清澄登椽欒而羾天門兮馳閶闔而¶
入凌兢是時未臻夫甘泉也迺望通天之繹繹下隂潛¶
<pb:KR3k0055_WYG_170-11b>¶
以慘懍兮上洪紛而相錯直嶢嶢以造天兮厥髙慶而¶
不可乎彌度平原唐其壇漫兮列新雉於林薄攅并閭¶
與茇葀兮紛被麗其亡鄂崇丘陵之駊騀兮深溝嶔巖¶
而為谷&KR0616;&KR0616;離宫般以相燭兮封巒石闗迤靡乎連屬¶
　原後漢鄧耽郊祀賦咨改元正誕章厥新豐恩羡溢¶
含唐孕殷承皇極稽天文舒優游展𢎞仁揚明光宥罪¶
人羣公卿尹侯伯武臣文林華省奉贄厥珍夷髦盧巴¶
來貢來賔玉璧既萃於萬斯年穆穆皇王克明厥徳應¶
<pb:KR3k0055_WYG_170-12a>¶
符蹈運旋章厥福昭假烈祖以孝以仁自天降康保定¶
我民　晉郭璞南郊賦於是時惟青陽日在方旭我后¶
將受命靈壇乃改歩而鳴玉升金軒撫太僕揚六鸞齊¶
八騄列五幡於一元兮靡日月乎黄屋矯陵烏以偵候¶
兮整豹尾于後屬武騎仡以清道被練煥以波燭爾乃¶
造曠塲戾壇庭百僚山立萬乗雲縈延祝史肆玉牲登¶
圎丘揖太清禮羣望告皇靈天澄其氣日朗其精飛廉¶
鼓舞於八維兮豐隆擊節於九冥祝融穆以肅侍兮陽¶
<pb:KR3k0055_WYG_170-12b>¶
侯澹以中停於是司烜戒燧火烈具炳宗皇祖而配祀¶
増孝思之惟永郊寰之内區域之外雕題卉服被髮左¶
帶駿奔在壇不期而㑹峩峩羣辟蚩蚩黎庶翹懐聖猷¶
思我王度事崇其簡服尚其素化無不融萬物自鼔振¶
西北之絶維隆東南之撓柱廓清紫衢電埽神宇風馬¶
桂林抗旌琳圃五嶽不足以顯其勲九韶不足以賛其¶
舞饗駭鬼方聲振丘壟倒景望風龍漢企踵爛若列星¶
之環辰咸雲騰而海涌此盖和氣旁通𤣥羅潛總自然¶
<pb:KR3k0055_WYG_170-13a>¶
之感鼔而遂動　増唐徐彦伯南郊賦歳合作噩日交¶
長至遘朔旦之明期擇純陽之正地欲陳大旅展時事¶
告紫宇之成功定皇天之寳位蜃鷩司典鳲鳩蕆職崇¶
泰壇考星翼畫八卦以通道錯五行而辨域對越精祗¶
森羅正直木㢲火而殷薦豫乗雷以㒺極載師清野土¶
訓埽㕓繚垣虹合參途電聮籠組帷以艾景覆皇邸以¶
慶煙宫伯糾其禁内饔烹其鱻周廬攅搆以戢孴列纛¶
抗莖而翩綿繩繩都人濟濟多士九牧之守百蠻之子¶
<pb:KR3k0055_WYG_170-13b>¶
莫不挈鴈提羔攅驂噎軌紛鴻溶以騰逗叛遹皇而佁¶
儗或駢肩而側足候吾君之戾止若葵藿之傾離光同¶
江河之赴溟水也然後啟端門警仙蹕雙鳳矯首六龍¶
齊膝青斾罥雲紅旌彗日鏘玉鸞之鳴轙按金雞之廣¶
術傳畫角以啾嘈曳朱旗以駢坒呵風伯令戒道制𤣥¶
冥使司律此靈祗所以保綏昊天所以宥宻於是闢龍¶
次幸蜺幬鶉鳥司衮熊羆奉收皇帝乃彰畫黻襲大裘¶
端玊珽肅朱旒翼翼穆穆遂臻於圎丘躬孝享擁神休¶
<pb:KR3k0055_WYG_170-14a>¶
設天宗之六席援長發之二球盥以明水薦以香羞陳¶
蒼璧而咸事藉白茅而闡幽絜騂毛之泔淡酌𤣥瓉之¶
觩䚧盛哉坤極順天而見邸乳祥開曽沙業薦赫禮數¶
於彤壼布徽音於紫縣率先於金簿之蠶謹覆以瑶筐¶
之鷰皇后介禮恭兹亞奠凝億兆之歡心注穹蒼之景¶
盼紫微開兮天香滿神之來兮軒星纂候黄鍾兮雪飛¶
調大吕兮風暖戛雲和之寶瑟吟孤竹之清管石麟夭¶
矯團翠煙而上征&KR0331;鳳㫚霍迓鴻釐之無算瑞氣蜿蜒¶
<pb:KR3k0055_WYG_170-14b>¶
於藪甸祥光熠爚於旄䍐三觶終獻萬祇呈醺昇羽節¶
導靈羣凝肆夏以青晷颺登歌而咽雲徽鸞鷖之颯沓¶
致戩穀之絪緼禮畢功成天旋日轉宸儀允穆后庸胥¶
展引大火之流旂迴夷庚之翠輦倪三蠻之崇構御六¶
氣之遥辨覽太𤣥之神䇿張集靈之瑞典草木亨兮雷¶
雨霶霈湛恩灑兮雲霄霮䨴壽觴霞舉兮絲竹龢筐篚¶
嶽立兮駢嵯峨天子方合符於大庭之國錯事於梁父¶
之阿岱崱嶷兮清嶂汶泓澄兮紫波屯千轂以霆轉整¶
<pb:KR3k0055_WYG_170-15a>¶
萬轡而星羅則述易象者獻風行之繇設比興者奏時¶
邁之歌蕩蕩乎巍巍乎無得而名言矣　杜甫有事於¶
南郊賦朝廟之禮既畢天子蒼然視於無形澹然若有¶
所聽又齋心於宿設將旰食而匪寜旌門坡陀以前騖¶
彀騎反覆以相經頓曽城之軋軋軼萬戸之熒熒馳道¶
端而如砥浴日上而如萍掣翠毛於華盖之角彗黄屋¶
於勾陳之星神仙戍削以落羽魍魎幽憂以固扃戰岐¶
慄華擺渭掉涇地回回而風淅淅天泱泱而氣清清甲¶
<pb:KR3k0055_WYG_170-15b>¶
胄乗陵轉迅雷於荆門巫峽玊帛清迴霽夕雨於瀟湘¶
洞庭於是乗輿霈然乃作翳夫鸞鳳將至以沖融寥廓¶
不可以彌度聲明通乎純粹溟涬為之垠堮駟蒼螭而¶
蜿蜒若無骨以柔順奔烏獲而黝蟉徒有勢於殺縛朱¶
輪竟野而杳冥金鍐成隂以結絡吹堪輿以軒輊搶寒¶
暑以前郤中營密擁乎太陽宸眷眇臨乎長薄熊羆弭¶
耳以相䑛虎豹髙跳以虛攫上方將降帷宫之綝縭屏¶
玉軑以蠼略人門行馬以拱乎合沓之塲皮弁大裘始¶
<pb:KR3k0055_WYG_170-16a>¶
進於穹崇之幕衝牙鏗鏘以將集周衞轇轕而咸若月¶
窟黒而扶桑寒田燭稠而曉星落肅定位以告潔藹嚴¶
上而清超雲菡萏以張盖春威&KR0331;以建杓簪裾斐斐樽¶
爼蕭蕭方面曲折周旋寂寥必本於天王宫與夜明相¶
射動而之地山林與川谷俱標於是乎官有御事有職¶
所以敬鬼神所以勤稼穡所以報本反始所以度長立¶
極元酒明水之上越席疏布之側必取先於稻秫麴糵¶
之勤必取著於紛純文繡之飾雖三牲八簋豐備以相¶
<pb:KR3k0055_WYG_170-16b>¶
㳂而蒼璧黄琮復歸乎正色　蕭穎士至日圎丘祀昊¶
天上帝賦於是致齋於宫合樂於律羣有司肅肅以儆¶
戒百執事乾乾而莊慄天子迺乗玊輅駕蒼虯率九儀¶
之卿士從五等之諸侯旌旗露卷冠盖雲浮展國容於¶
御路行大禮乎郊丘劒佩紛紜以陸離鐘鼓鏗訇而沸¶
渭爵一獻而上下胥恱樂六成而神祗麏至是以神降¶
我福人懐我惠致洪化於仁壽豈不由肅敬於大祭¶
賈餗至日圎丘祀昊天上帝賦是時星昏東壁日𨇠南¶
<pb:KR3k0055_WYG_170-17a>¶
至爰命有司肅將祀事羅幄帟以雲黕駢罍爼以鱗次¶
藉白茅兮取諸潔薦蒼璧兮象其𩔖皇威允穆司儀辨¶
等而以班明徳惟馨祝史陳辭而不愧觀夫廣塲還合¶
泰壇五畤告萬物之生成當一陽之初晷揖羣望以咸¶
秩列衆靈以備祀紫微開兮天意通元氣調兮薰風起¶
若乃陳以牲幣酌以秬鬯歌大吕以為節舞雲門以為¶
狀達誠於氤氲之際降靈於閶闔之上騰瑞氣而蜿蜒¶
燭神光兮薄暢　又東郊迎氣賦少陽始來隨初日而¶
<pb:KR3k0055_WYG_170-17b>¶
其輝未赤新春乍應拂大旌而其色彌青天統則彰禮¶
容斯覿樂聲動蕩於木氣黄道麗彩於蒼璧氣先四序¶
克配於木徳震宫光被八紘不逃於金壺玊歴　王起¶
東郊迎春賦於是法駕鏗鏘嚴城翕習見太史之先謁¶
知勾芒之已及都人士女候綵仗以駿奔文物聲明擁¶
翠華而鱗集莫不聽玊漏而雷動起靈壇而嶽立於是¶
闢重門遵九逵服蒼玊載青旗八鑾振響隨解凍之和¶
風五輅騰輝映麗天之遲日　韋充郊特牲賦盡黒黄¶
<pb:KR3k0055_WYG_170-18a>¶
蒼赤之形舉書其數用齒角皮毛之狀具體而微茍山¶
川之不捨曷天地以相違當其大禮既陳泰壇斯踐形¶
殊歸獸角若獨繭羈縻忽至初無悚於肇牽觳&KR1100;方來¶
尚不絶乎餘喘斯可以見至徳在斯入用惟時實禮之¶
大者在信以成之介葛雖聞於早辨莊周誠得而興悲¶
　謝觀東郊迎春賦陳靈威於中宫之座設大昊於配¶
享之位東嚮西嚮勾芒歳星而對列左之右之三辰七¶
宿以相厠既竭百辟之心用展一人之事帝乃玉色以¶
<pb:KR3k0055_WYG_170-18b>¶
進磬折而前求發生之候不忒祈温和之氣㒺愆盡敬¶
於地冀祐於天一拜而北陸之寒去矣再拜而東方之¶
風煦然獻酬既已尊卑備矣拂祥光於龍顔之上納和¶
氣於御衣之裏　栁宗元迎長日賦皮弁乍臨土圭之¶
影猶積泰壇既罷玉漏之聲潛長變熙熙之純曜流杲¶
杲之精光璧彩始融麗景欲凝於城闕輪形尚疾斜暉¶
未駐乎康莊浮晨光於爼豆散微照於苞茅周流金石¶
暉照陶匏　李程迎長日賦將報本而郊天因宣明而¶
<pb:KR3k0055_WYG_170-19a>¶
主日大司徒執圭以表位羣有司奉璋而有秩羲和御¶
之而有倫疇人則之而無失運行之次望遲遲以就陽¶
寅賔之時見杲杲而已出　何迴焚柴賦惟天命子之¶
辰惟帝告天之日靈神以之保乂昊穹以之宥密殽核¶
洋溢鼓鐘鏗鍧三靈同感庶物皆精故祭者脩禮之義¶
柴者告成之意燎焜煌而上熏煙勃&KR0805;而傍駛朝野美¶
乎聖澤華夷賛乎能事惠浹洽於煇胞恩汪濊於民吏¶
則知柴而致福祭示吉蠲效周室之為理望虞家之有¶
<pb:KR3k0055_WYG_170-19b>¶
年福福應兮飛燄神神來兮駕煙　王起雍畤舉權火¶
賦伊昔克脩羣祀大合百神聲明雲集文物星陳仰珠¶
旒則嚴其待曙聽玊漏則闇然未晨晦威儀之秩秩迷¶
爼豆之莘莘張華燈而其光不逺秉神燭而其明不均¶
則雍畤之舉權火也莫之與倫既而亭亭有掲燄燄方¶
爇於以觀百里之備於以昭五夜之節拂瑞雲之表乍¶
疑乎燭龍方來入靈壇之中又似乎神光不絶由是薦¶
嘉者於焉仰止執熱者難乎嚮邇電延而自西自東星¶
<pb:KR3k0055_WYG_170-20a>¶
繁而一彼一此比王屋之火空際不流似陳寳之光祠¶
中乍委則雍畤之義斯焉取斯權火之作為於有為照¶
苾苾與芬芬自明無黷燭蹌蹌與濟濟方表有儀故將¶
崇其明祀立我洪規豈徒散孤光於地表煽丹燄於天¶
垂而已哉　宋宋祁圎丘賦敢問圎丘之狀也其何如¶
矣廣矣大矣略可詳矣上崔嵬以鬱律兮外博敞而神¶
麗遡朱鳥以髙燔兮槩瑰魁而斜峙休氣回復乎其椒¶
兮滎泉滋滲乎其趾魑魅不若泯伏於其逺矣神明肅¶
<pb:KR3k0055_WYG_170-20b>¶
然離衛乎其邇於是攘之辟之其菑其翳修之平之其¶
炊其畷上三陔以積髙外四門而疏陛列道糊頳重營¶
界紫無縮板以作勞不藉罽而昭侈因天質之自然非¶
人力之攸致崒兮似髙山之在周邦嶻焉若隆睢之亘¶
汾澨及夫涓日肇祀於郊之宫陶匏尚質金石有容璧¶
奠褥以蒼蒼兮鼎敲雲而隆隆百神服食蔓衍乎坎間¶
兮有司守燎燦爛乎壝中　鄭獬圎丘象天賦肇靈壤¶
以髙峙模圎清而上當擇吉土之成基乃定其位倣髙¶
<pb:KR3k0055_WYG_170-21a>¶
穹之大體以就乎陽由是懽然神意交穆然大貺授徧¶
羣靈以從之祀嚴太祖以為之侑煥乎盛容配乎大就¶
成非人力聳寳勢以下蟠仰合乾儀環太虛而髙覆然¶
則禮有物也其制可象天無形也其端可求故我相法¶
於厚地取𩔖於重丘崇崇其髙隠若積土之固浩浩其¶
大渾如洪覆之周是故有藁秸以藉誠有陶匏以薦禮¶
大裘焉以彰其質蒼璧焉以象其體固異周朝授政築¶
層級之三成漢祀命郊兆重階之八陛　范鎮大報天¶
<pb:KR3k0055_WYG_170-21b>¶
賦大宋七十有二載符節合於聖神陶鈞運於真宰化¶
至而乾用九令行而風不再泰山四維兮固基圗而静¶
寧黄河一清兮撫期運而茂對元尊降休其如響富媪¶
効珍而弗愛星氣交見景炎青赤之光魚馬兩至道出¶
東西之海於時百靈㑹鈞天之游萬物極崇丘之大鑿¶
井者㒺識帝力仰盆者不知天盖以上方游神治古之¶
表垂意㡬成之會不有反本之報曷為含生之賴况夫¶
西踰月竁之垠東走天池之紀北窮祝栗之野南極濮¶
<pb:KR3k0055_WYG_170-22a>¶
鉛之地雷出而奮豫風興而披靡穹居草服華體木薦¶
之酋髽首貫胸離身反踵之帥尋聲望景知中國之有¶
至仁梯虛航深示戎狄之無外事順走我轍跡服馴我¶
鞭轡迺有雙觡共觝之獸赤汗赭沬之駟浮琛没羽之¶
珍文鉞碧砮之異諸福之物倜儻竒偉衆變之狀燦爛¶
譎詭按圗牒而未書歴封禪而不至滔滔焉峩峩焉來¶
助祭者波委而嶽畤　明王梅恭祀圎丘賦爾乃振玊¶
輅之殷轔翳華芝之飄摇金貂翼輈錦校扶軺建螭虯¶
<pb:KR3k0055_WYG_170-22b>¶
之羽斾兮拂雲霞之輕綃儼肅靖之前導兮舞迴飇而¶
飄飄二十八宿五岳四瀆之斾旟迴環矗擁紛不知其¶
㡬許兮目瞑眩而相交列黄麾而豹尾響儀鍠之玉珧¶
被□罽兮馴象山回而嶺峙輝障泥兮仗馬雲滃而川¶
遥於斯時也豐隆排雲雨師汎灑風伯剡然其先驅日¶
馭隨車而散彩於是踰金水出崇墉望清都戾帷宫初¶
海運而天聲忽秋肅而春融奉圭豆者受成於豸史列¶
陛楯者屏息於元戎爾乃達觀於郊丘也廣矣大矣不¶
<pb:KR3k0055_WYG_170-23a>¶
可述矣上鬱律而摩鴻濛兮下混龎而當地軸外翼騫¶
而雄張兮中深閴而無黷廣連廡之千柱兮繚周垣之¶
相屬眇八觚之直上兮倚青雲而盤矗爛虯霓之夭矯¶
兮拂祥飇之回複恍朱鳥之可摘兮謂南極之在麓魑¶
魅魍魎屏跡而遁藏兮太乙勾陳呵護而清肅疑神變¶
之倏成兮非人力之所築羲和弛御候人告昏甲夜寂¶
寂齋宫沉沉天子方儼而一精而真盥而不薦直而惟¶
寅既而絳幘呼旦靈鼉三嚴元冕峩峩大裘襜襜出自¶
<pb:KR3k0055_WYG_170-23b>¶
齋宫穆穆登壇司烜告期萬炬畢然熒惑逡廵而泯燿¶
祝融忽霍而相先大和之鍾厥音維洪鯨吼龍吟殷殷¶
隆隆吉事爰始燎煙方通合蕭薌於焦蒸何奔星而走¶
虹闢天閽以受祉昭毖芬於璇穹蒼璧秩秩黄流崇崇¶
三陟三降棣棣雍雍陶匏十二而豐質雲和六變而始¶
終¶
原詩隋盧思道駕出圎丘詩開年簡時日上辛稱天吉¶
平曉禁門開隠隠乗輿出乗輿出九重金根御六龍章¶
<pb:KR3k0055_WYG_170-24a>¶
移千乗動斾舉百神從黄麾引朱節靈鼓應華鐘神歌¶
已相續神光復相燭風中颺紫煙壇上埋蒼玉　増唐¶
李嶠奉和皇帝丘禮撫事述懐應制詩垂旒滄海晏解¶
網法星空雲散天五色春來日再中稱觴合纓弁率舞¶
應絲桐凱樂深居鎬傳歌盛飲豐　陳子昂奉和皇帝¶
丘禮撫事述懐應制詩雲陛旂常滿天廷玊帛陳鐘石¶
和睿思雷雨被深仁承平信娛樂王業本艱辛願罷瑶¶
池宴來觀農扈春　韓翃扈從郊廟詩丹墀列侍主恩¶
<pb:KR3k0055_WYG_170-24b>¶
同廏馬翩翩出漢宫奉引乗輿金仗裏親甞賜食玊盤¶
中晝趨行殿旌門北夜宿齋房刻漏東明日駕迴承雨¶
露齊將萬歳及春風　權徳輿朔旦冬至攝職南郊即¶
事詩大明南至應天正朔旦圎丘樂六成文軌盡同尭¶
歴象齋祠忝備漢公卿星辰列位祥光滿金石交音曉¶
奏清更有觀臺稱賀處黄雲捧日瑞昇平　武元衡至¶
日圎丘詩郊廟祗嚴祀齋莊覿上元别開金虎觀不離¶
紫微天樹古長楊接池深太液連仲山方補職文舉自¶
<pb:KR3k0055_WYG_170-25a>¶
傷年風澀銅壺漏香凝綺閣煙仍聞白雪唱流詠滿鵾¶
絃　裴度至日圎丘詩致齋移祕府祗事見沖襟皓月¶
當延閣祥風自禁林相庭方積玊王度已如金　崔曙¶
至日圎丘詩典籍開書府恩榮避鼎司郊丘資有事齋¶
戒守無為宿霧蒙瓊樹餘香覆玊墀進經逢乙夜展禮¶
值明時勲共山河列名同竹帛垂年年佐堯舜相與致¶
雍熙　韓愈奉和李相公攝事南郊詩燦燦辰角曙亭¶
亭寒露朝川原共澄映雲日還浮飄上宰嚴祀事清途¶
<pb:KR3k0055_WYG_170-25b>¶
振華鑣圎丘峻且坦前對南山標村樹黄復緑中田稼¶
何饒顧瞻想巖谷興歎倦塵囂　宋蘇軾郊祀慶成詩¶
大祀乾坤合剛辰日月明泰壇朝埽地魄寳夜垂精仰¶
御圎蒼盖環觀海岳城北流吞朔易西極落欃槍升燎¶
靈光答迴鑾瑞霧迎需雲徧枯槁解雨達勾萌　明何¶
景明郊觀詩丹户乾坤闢雕墻海嶽扶瑶壇上星斗琳¶
觀俯虛無輔弼朝元坐勾陳衛紫樞風含浴殿暖雲裊¶
露盤孤好畤瞻春祀嵩髙聽夜呼公侯守禁籞虎旅發¶
<pb:KR3k0055_WYG_170-26a>¶
金吾玉輦臨犧宰珍饈走膳夫時時聆磬管鬱鬱鎖松¶
梧日月藏金櫃龜龍祕赤符祈天洪洛誥渡海斥秦誣¶
　李夢陽正徳元年郊祀詩壇官秉笏候金鐘月出西¶
南照雪峰不向蓬萊看五色那知天子是真龍　神來¶
擊鼔復吹簧一道虹飛萬丈光閶闔清風摇玊燭至尊¶
獨立殿中央　金輿還内放人看萬戸千門震地懽繡¶
扇徐開龍虎氣君身不動泰山安　倪岳甲辰正元奉¶
命南郊看牲詩漏轉重城夜不扃兩街髙炬燭青冥影¶
<pb:KR3k0055_WYG_170-26b>¶
連𧴀虎塵隨路香拂犧牲月滿庭已信卜郊嗤魯史却¶
看在滌重周經明朝復命紅雲殿鵠立金門候曙星¶
胡侍扈駕郊壇陪祭詩朱壇晴雪媚春空雲從天行氣¶
象雄八駿宛迴黄竹路六龍遥向玊華宫爐煙半拂仙¶
人掌樹色微翻少女風應有海神來候駕南端霏霧碧¶
溟濛　郊壇春蹕遶朱城上帝髙居敞玊清五色幡幢¶
空裏見六軍組練月中明雲依黼帳成龍采樂上瑶臺¶
作鳳鳴望秩屢叨陪海嶽涓埃何以答恩榮　趙輔奉¶
<pb:KR3k0055_WYG_170-27a>¶
和觀車駕祀南郊詩御堤新築浄無埃大駕親承祀事¶
來風定爐煙浮衮冕日髙仙仗護蓬萊鸞旂紛擁雲衢¶
合雉扇遥迎翠輦開更有羽林嚴宿衛桓桓多是出羣¶
才　蔡羽郊壇詩輦道風清碧野平紫煙常自鎖南城¶
行宫歳幸乗龍近仙侣朝來學鳳鳴小殿沉香金氣鬱¶
圎丘芳草玊華清祠官記得天行處萬燭光中候珮聲¶
　唐順之冬至南郊應制詩明王敦大報泰畤禮神君¶
位以南離正宵從甲子分月臨太乙館星動羽林軍除¶
<pb:KR3k0055_WYG_170-27b>¶
道疑登岱鳴簫異度汾聲容六變合海嶽百靈紛封簡¶
微題字屏帷悉畫雲神光人共見天語帝親聞盛跡誰¶
能賦多慙扈從羣¶
増歌漢郊祀樂歌九重開靈之斿垂惠恩鴻祐休靈之¶
車結元雲駕飛龍羽旄紛靈之下若風馬左蒼龍右白¶
虎靈之來神哉沛先以雨般裔裔靈之至慶隂隂相放¶
怫震澹心靈已坐五音飭虞至旦承靈億牲繭栗粢盛¶
香尊桂酒賔八鄉靈安留吟青黄徧觀此眺瑶堂　原¶
<pb:KR3k0055_WYG_170-28a>¶
晉郊祀歌整泰壇禮皇神精氣感百靈賔藴朱火燎芳¶
薪紫煙起冠青雲　營泰畤定天衷思心睿謀筮從建¶
表藴設郊宫田燭置權火通歴元旬集首吉飾堦壇坎¶
列室　整泰折祚皇祗衆神感羣靈儀祚有晉暨羣黎¶
溢九有格天庭保萬壽延億齡　宋顔延之天地郊夕¶
牲歌寅威寳命嚴恭帝祀奄受敷錫宅中拓宇宜地稱¶
皇饗天作主月竁來賔日際奉土開元首正禮交樂舉¶
六典聨事九宫列序有牷在滌有潔在爼式薦主衷以¶
<pb:KR3k0055_WYG_170-28b>¶
答神祜　隋牛𢎞郊昊天上帝歌肇禋嚴祀式奉尊靈¶
因髙盡敬埽地推誠六宗隨光五緯陪營金石諧合絲¶
竹淒清我粢既盛我酌惟明元神是鑒百福來成　増¶
唐圜丘樂歌闓陽播氣甄曜垂明有赫圎宰深仁曲成¶
日麗蒼璧煙開紫營聿遵乾享式降鴻禎　欽惟大帝¶
載仰皇穹始命田燭爰啟郊宫雲門駭聽雷鼓鳴空神¶
其介祀景祚斯融　宋郊祀樂歌在國南方時維就陽¶
以祈帝祉式致民康豆籩鼎爼金石絲簧禮行樂奏皇¶
<pb:KR3k0055_WYG_170-29a>¶
祚無疆　元郊祀樂章宗祀配饗肇舉明禋嘉玉既設¶
量幣斯陳惟徳格天惟誠感神於萬斯年休命用申¶
有碩斯爼有滌斯牲鑾刀屢奏血膋載升禮崇繭栗氣¶
達尚腥上帝臨止享於克誠　明髙皇帝御製郊祀樂¶
章天垂風露兮雨澤沾黄壤氤氲兮王化全民勤畎畝¶
兮束帛鮮臣當設醼兮奉來前　庖人兮列鼎殽饈兮¶
已成方爼兮載獻願享兮以歆　初獻聖靈兮皇皇穆¶
嚴兮金牀臣令樂舞兮景張酒行初獻兮捧觴　載斟¶
<pb:KR3k0055_WYG_170-29b>¶
兮載將百辟陪祀兮具張感聖情兮無已拜手稽首兮¶
願享　三獻兮樂舞揚殽俱納兮氣藹而芳祥光朗朗¶
兮上下方况日吉兮時良　旌幢曅曅兮雲衢長龍車¶
鳳輦兮駕飛揚瞻冉冉兮上下方必蒸民兮永樂望¶
進羅列兮燎瘞方炬燄發兮煌煌神變化兮束帛將感¶
至恩兮無量　明南郊祈穀樂章蒸民勸職兮農事專¶
蠶工亦慎兮固桑阡玊帛祗奏兮暨豆籩仰祈大化兮¶
錫臣豐年　鼎烹兮氣馨香羞兮上&KR0812;帝垂享兮以歆¶
<pb:KR3k0055_WYG_170-30a>¶
蒸民蒙福兮以寧　三獻週兮肅乃儀爼豆敬徼兮弗¶
敢遲願留福兮丕而曰雨曰暘兮若時　祀禮告備兮¶
帝鑒彰精神上達兮感昊蒼雲程肅駕兮返帝鄉臣荷¶
恩眷兮何以忘祥風瑞靄兮彌壇壝蒸民率土兮悉獲¶
豐康　明髙皇帝九章歌金石絲竹之㑹陳兮必五音¶
以諧同命舉枹拊鼔而撫琴兮加寳瑟及以笙鐘磬聲¶
嘹喨而韻窮兮吹塤箎以管從　遥瞻閶闔之開闢兮¶
飛龍前導而翺翔蹁躚鶴舞鳳揚兮鑾輿冉冉而上方¶
<pb:KR3k0055_WYG_170-30b>¶
侍從景從周匝兮天香馥郁而旌幢張帝衣元雲之衣¶
兮綵霞赤霓而為裳稽首仰瞻遥迓兮聽金玊之鏗鏘¶
　洪龎之方闢兮擁地祗之旌幢麒麟丹鳳之挾車兮¶
角端前驅以騰驤衛護森嚴而凛凜兮於昭穆穆而聖¶
皇稽首鞠躬而駕來兮惟恪勤以趨蹌　天星不息而¶
周章兮擁旌旄而運銀潢旛幢繚繞於大虛兮護從鑾¶
輿而至下方惟五星日月照臨兮邇帝左右而龍斾傍¶
引領以欣覩兮威威而衛帝行　覩旂旛之四維兮列¶
<pb:KR3k0055_WYG_170-31a>¶
神威而倍張嶽鎮海瀆之㑹兮斂欣地祗之來降陪神¶
迓聖而相從兮擁山鬼於幽篁飛蒼龍而倏然兮清塵¶
導道而妖魅藏矯首以候來兮聖皇為民而錫康　皇¶
天后土之既臨兮享殽饈而美椒漿思隂陽之㑹合兮¶
如臨已而穆穆洋洋躬竭衷以趨蹌兮周旋三獻而奉¶
觴皇皇二聖之優游兮眷予牧民而為王惟天地之恩¶
無極兮獨父母之育相當雖欲報之何以兮但法常經¶
而頤藏　氣氤氲而馥郁兮樂聖駕之旋幢喜雲衢而¶
<pb:KR3k0055_WYG_170-31b>¶
耿冉兮天廓落而地洪龎因遥送而俯仰兮鑾輿降而¶
達元黄慕神降上之盤桓兮於心曅曅而耿光願民之¶
多福兮每以歳首而奠筐　升沉燎瘞而幻化兮餚饈¶
備納而供勤昌以之而祈谷兮民謳歌而福愈良想天¶
門地維之茫茫兮欲假之來享而難望樂之既成兮必¶
時若而雨暘¶
増詔梁沈約南郊恩詔昧旦夙興念兹治道而刑禮叅¶
用未臻和簡向隅之情永言増歎郊禋載洽幽明允從¶
<pb:KR3k0055_WYG_170-32a>¶
思隆嘉祉被之兆庻¶
増赦書唐張九齡南郊赦書爰因長至欽謁上元諸侯¶
駿奔來於穆之相百神受職率咸秩之文六變已陳三¶
獻斯畢豈予一人之福亦爾萬邦之賴宜因咸和之際¶
俾承厚下之澤　天寳十載南郊赦書爰以土徳承漢¶
火行是憑大易之辭用紹前王之烈獻歳初吉乗時布¶
和展禮崇禋竭誠昭布庶叶發生之序載覃雷雨之祥¶
増制唐景龍三年十一月二十三日拜南郊制朕自臨¶
<pb:KR3k0055_WYG_170-32b>¶
四海於今五年幸承祧社之靈未展郊丘之謁方今朔¶
風候律南至登辰乗上日而恭饗奉髙禋而肅事揚祖¶
宗之休命酌壇場之令典百神受職三才合契備殷薦¶
之容行昭報之禮豈惟靈光所燭但驗其徵方冀後先¶
不違實受其福　陸贄貞元九年冬至大禮大赦天下¶
制協天地㑹昌之運實宗社無疆之休慶既荷於元功¶
禮有昭於大報是與公卿大夫䖍奉犧牲恭奠珪璧陳¶
其文物薦其馨香𩔖秩於太壇朝享於清廟率職來助¶
<pb:KR3k0055_WYG_170-33a>¶
萬邦攸同備物致嚴百禮具舉誠慕獲展神人允諧¶
増議唐長孫無忌昊天上帝及五帝異同議按史記天¶
官書等太微宫有五帝者自是五精之神五星所奉以¶
其是人主之象故况之曰帝亦如房心為天王之象豈¶
是天乎周禮云兆五帝於四郊又云祀五帝則掌百官¶
之誓戒惟稱五帝皆不言天此自太微之神本非昊天¶
之祭今請憲章姬孔取王去鄭四郊迎氣存太微五帝¶
之祀南郊明堂廢緯書六天之議　又太宗皇帝配天¶
<pb:KR3k0055_WYG_170-33b>¶
議伏見永徽二年七月詔建明堂追奉太宗已遵嚴配¶
今乃降配五神不得對越天帝深乖明詔之意又臣謹¶
上考殷周下洎貞觀並無一代兩帝同配於明堂伏惟¶
髙祖太武皇帝躬受天命奄有神州創改舊物體元居¶
正為國始祖抑有舊章請奉祀於圎丘以配昊天上帝¶
太宗文皇帝道格上元功清下瀆拯率土之塗炭布大¶
造於生靈請宗祀於明堂以配上帝　唐紹請以正冬¶
至日祀圎丘議臣聞禮以冬至祀圎丘於南郊者以其¶
<pb:KR3k0055_WYG_170-34a>¶
日行𨇠次極於南際是日一陽生為天地交際之始故¶
易曰復其見天地之心乎即冬至卦象也甲子但為六¶
旬之首一年之内隔月常遇既非大㑹晷運未周惟總¶
六甲之辰助四時而成歳今欲避環周以取甲子是背¶
大吉而就小吉也　獨孤及景皇帝配昊天上帝議按¶
禮自古必以首封之君配昊天上帝惟漢崛起豐沛豐¶
公太公皆無位無功徳不可以為祖宗故漢以髙皇帝¶
為太祖伏惟太祖景皇帝以柱國之任翼周弼魏建封¶
<pb:KR3k0055_WYG_170-34b>¶
於唐髙祖因之遂以為有天下之號今若以髙祖創業¶
當躋其祀是棄三代之令典遵漢代之末制黜景皇帝¶
之大業同於豐公太公之不祀失孰甚焉謹稽禮文配¶
食天帝之制請仍舊典¶
原表梁簡文帝上南郊頌表雖周郊南甸宗伯之官徒¶
設漢興北畤寅恪之道未隆而體元含極先後弗違典¶
盛望禋理通孝敬潔静之禮載光禘郊之風斯洽　増¶
唐令狐楚賀南郊表光膺大寳茂對上元盡誠信以奉¶
<pb:KR3k0055_WYG_170-35a>¶
先極婉愉而致養孝光夷貊悌達神明方將告成功敷¶
顯號惟天為大俾衆庶咸新如日之昇與品物相見六¶
幽傾耳四海翹首¶
原啓梁元帝慶南郊啓大裘而冕陶匏以質黄鐘既奏¶
雲門斯舞樂諧六變歌陳九徳感天動神式展誠敬¶
原頌梁簡文帝南郊頌臣聞惟天為大聖人敬其徳知¶
㡬其神至人契其道故龍官弱言之后合揆於蒼旻鳥¶
紀垂衣之君昭格於上帝皇帝之御天下也緯天維理¶
<pb:KR3k0055_WYG_170-35b>¶
地軸移澆風於末俗反淳正於區中化不言而先顯教¶
不言而已肅九垓同軌四海無波塵清世晏蒼兕無所¶
用其武功運謐時雍鵷鷺咸並脩其文徳玊門罷堠紫¶
塞沈烽畫一之政萬代表於時和三章之律百姓沐於¶
仁壽於是龍光之地日浴之鄉紫舌黄支頭飛鼻飲自¶
西自南無思不服由是嘉祥被衆瑞發金人澤馬丹甑¶
玊雞三角九尾四肩六足參差於郊藪布濩於宫闈乃¶
以恭肅神祗理通孝敬江左以來爽塏未闢爰命將作¶
<pb:KR3k0055_WYG_170-36a>¶
揆日載營三靈叶響百工咸事宛如神造儼𩔖仙居五¶
達四通廓郊彌澤南瞻重岳北眺芒嶺東臨灞滻西望¶
舊豐紆餘委蛇丘陵起伏澎湃嶤屼山川異態飛梁邃¶
宇洞燭空懸紫殿仙宫霞褰鳥翥其辭曰肅恭明神逖¶
聽前踵配天道尊迎陽義重元酒陶匏燔柴雲聳跨舜¶
論韶籠堯稱拱郊宫載静紫壇新謐肅肅禁衛隂隂仙¶
室六戎列野八鑾昭日架殿星羅重宮霧出康哉徳盛¶
美矣時豐三辰増曜七政永崇五方來洎四隩兹通懸¶
<pb:KR3k0055_WYG_170-36b>¶
繩度窄駕鹿追風既敷懋化復覩瑞滋金車出野玊露¶
霑墀紫脱神章華平瑞芝長愉汪濊永固雍熙　増明¶
方孝孺郊祀頌赫赫太祖受命孔時黄鉞朱旗載清九¶
圍復天之常脩人之紀惟聖天子皇祖是嗣奉承天心¶
克受帝祉乃諏令辰正月壬午誓戒臣工大祀攸舉陽¶
徳顯融斂戢羣隂天開日舒百神鑒臨玉輅出郊樂備¶
不作齋於祠宫盛服儼恪肅肅于動栗栗于言上帝在¶
兹敢有弗䖍昭哉廣殿取𩔖明堂金鋪瑶礎勢切穹蒼¶
<pb:KR3k0055_WYG_170-37a>¶
鼎爼既豐幣玊既飭地燭煒煌騂牲芬苾乗輿徐來及¶
門而趨執圭屏息仰覿天居乃盥乃薦乃綏乃燎儼若¶
居歆覩其色笑分命羣僚獻於羣神合敬同誠百禮具¶
陳雲君岳祗海王瀆伯厥靈洋洋來舉飲食帝謂天子¶
致孝事天爰錫純嘏子孫萬年太祖歎言天子至仁恩¶
加黎庻四夷咸賔天子稽首受天之祚拜跪周旋如奉¶
寳璐樂止禮成夜氣正中星斗交羅其光□□聖情欣¶
豫上帝予撫萬口同聲昔未嘗覩還坐法宫端拱受朝¶
<pb:KR3k0055_WYG_170-37b>¶
至和盈庭如聞九韶¶
増祝文唐郊天祝文大明南至長晷初升萬物權輿六¶
氣資始式遵彞典慎脩禮物敬以玉帛犧齊粢盛庶品¶
備兹禋燎祗薦潔誠　明南郊祈穀祝文候維啟蟄農¶
事將舉爰以兹辰敬祈洪造謹率臣僚以玉帛犧齊粢¶
盛衆品備斯明潔恭祀上帝於大享殿仰希垂鑒賜福¶
烝民俾五穀以皆登普萬方之咸賴¶
増序明宋濓郊禋慶成詩序郊祀之禮始於有虞氏至¶
<pb:KR3k0055_WYG_170-38a>¶
　周大備秦漢以來寖渉不經且惑於六天六帝之說莫¶
　之適從君國子民者不能恭嚴祀事徃徃遣大臣攝之¶
　惟我皇上一據禮經而洗千古之陋每歳親升泰壇昭¶
　事上帝恪恭寅畏有赫其臨隂斂陽舒降甘風雨覃及¶
　寰宇物無疵厲行見鳳凰降而龜龍假矣聲歌之發兹¶
　非其時乎(本集郊禋/慶成詩序)¶
　¶
　¶
<pb:KR3k0055_WYG_170-38b>¶
　¶
　¶
　¶
　¶
　¶
　¶
　¶
御定淵鑑𩔖函卷一百六十五¶
