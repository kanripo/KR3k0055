# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.940480
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百三十
<pb:KR3k0055_WYG_135-1a>¶
　欽定四庫全書¶
御定淵鑑𩔖函巻一百三十¶
　　政術部九(禮賢下任賢棄得賢蔽知人施不求備䘏/推美  吏    賢    賢    惠  賑)¶
　　　(得擅賑貸附遺求糴/  民  不拾)　(興利/)　(方略/)　(勸課/)¶
　　　禮賢一¶
　原呂氏春秋周公旦曰吾不如者吾不與處累我者也¶
　與吾齊者吾不與處無益我者也惟賢者必與賢於已¶
　者處賢者之可得與處也禮之也　孟子曰用上敬下¶
<pb:KR3k0055_WYG_135-1b>¶
　謂之尊賢　說苑燕昭王問於郭隗曰齊人削取八城¶
　恐危社稷存之有道乎郭隗曰有昭王避席願聞之郭¶
　隗曰帝者之臣其名臣也其實師也王者之臣其名臣¶
　也其實友也霸者之臣其名臣也其實賔也危國之臣¶
　其名臣也其實虜也今王將東面目指氣使以求臣則¶
　厮役之材至矣南面聽朝不失揖讓之禮以求臣則人¶
　臣之材至矣西面等禮相亢下之以色不乗勢以求臣¶
　則朋友之材至矣北面拘指逡巡而退以求臣則師傅¶
<pb:KR3k0055_WYG_135-2a>¶
之材至矣　増漢文帝置三老孝悌力田常員詔曰孝¶
悌天下之大順也力田為生之本也三老衆民之師也¶
亷吏民之表也朕甚嘉此二三大夫之行今萬家之縣¶
云無應令豈實人情是吏舉賢之道未備也其遣謁者¶
勞賜三老孝者帛人五匹悌者力田二匹亷吏二百石¶
以上率百石者三匹及問民所不便安而以户口率置¶
三老孝悌力田常員令各率其意以導民焉　經濟𩔖¶
編賈誼曰王者官人有六等一曰師二曰友三曰大臣¶
<pb:KR3k0055_WYG_135-2b>¶
四曰左右五曰侍御六曰厮役取師之禮出位而朝之¶
取友之禮以身先焉取大臣之禮皮幣先焉取左右之¶
禮使使者先焉取侍御之禮以令至焉取厮役之禮以¶
令召矣　劉向曰游江漢者託於船致逺道者托於乗¶
欲伯王者托於賢伊尹呂尚管夷吾百里奚此伯王之¶
船乗也　晉書曰濟隂太守蜀人文立表以命士有贄¶
為煩請絶其禮幣詔從之皇甫謐聞而歎曰亡國之大¶
夫不可與圖存而以革歷代之制其可乎夫束帛戔戔¶
<pb:KR3k0055_WYG_135-3a>¶
易之明義𤣥纁之贄自古之舊也若湯與文王或身即¶
莘野或就載以歸唯恐禮之不重豈吝其煩費哉且一¶
禮不備貞女恥之况命士乎　經濟𩔖編曰唐代宗嘗¶
問闗播以為政之要對曰為政之本必求有道賢人與¶
之為理代宗曰朕比以下詔求賢又遣使廣加搜訪湏¶
能者用之若何對曰下詔所求及使者所薦唯得文辭¶
干進之士耳安有有道賢人肯隨牒舉選乎　唐書李¶
絳謂憲宗曰與大臣言敬而信無使小人參焉與賢者¶
<pb:KR3k0055_WYG_135-3b>¶
游親而禮無使不肖與焉　又曰聖王𨕖當代之人極¶
其才分自可致治豈借賢異代治今日之人哉天子不¶
以已能蓋人痛折節下士則天下賢者乃出　事文𩔖¶
聚曰宰相自唐以來謂之禮絶百僚見者無長㓜皆拜¶
宰相平立少垂手扶之送客未嘗下堦坐稍乆則吏從¶
旁喝相公尊重客踧踖起及富鄭公為相雖微官布衣¶
皆與之抗禮送之及門視其上馬自是羣公稍效之¶
　　禮賢二¶
<pb:KR3k0055_WYG_135-4a>¶
原左傳曰文公十六年宋公子鮑禮於國人宋饑竭其¶
粟而貸之年自七十以上無不饋詒也時加羞珍異無¶
日不數於六卿之門國之材人無不事也親自桓以下¶
無不恤也　呂氏春秋曰齊桓公告魯曰管夷吾寡人¶
之讐也願得之而親加手焉魯君許諾乃使吏鞹其拳¶
膠其目盛之以鴟夷置之車中至齊境桓公使人以朝¶
車迎之被以爟火釁以犧猳焉生與之如國命有司除¶
廟筵几而薦之　増經濟𩔖編曰齊桓公見小臣稷三¶
<pb:KR3k0055_WYG_135-4b>¶
至不得見也從者曰萬乗之主布衣之士一日三至而¶
不得見亦可以止矣桓公曰不然士之傲爵禄者固輕¶
其主其主傲霸王者亦輕其士縱夫子傲爵禄吾庸敢¶
傲霸王乎五往而後得見　又曰寗戚欲干齊桓公窮¶
困無以自進於是為商旅賃車以適齊暮宿於郭門之¶
外桓公郊迎客夜開門辟賃居者執火甚盛從者甚衆¶
寗戚飰牛於車下望桓公而悲撃牛角疾商歌桓公聞¶
之執其僕之手曰異哉此歌者非常人也命後車載之¶
<pb:KR3k0055_WYG_135-5a>¶
　史記曰子貢所至國君無不分庭與之抗禮　又曰¶
戎王使由余於秦穆公示以宫室積聚由余曰使鬼為¶
之則勞神矣使人為之人亦苦矣穆公於是與由余曲¶
席而坐傳噐而食　原韓詩外傳曰楚莊王使使賫金¶
百斤聘北郭先生先生曰臣有箕帚之婦願入計之即¶
謂婦人曰楚欲以我為相今日相則結駟列騎食方丈¶
於前如何婦人曰夫子以織屨為食食粥毚履無怵惕¶
之憂者何哉與物無治也今如結駟列騎所安不過容¶
<pb:KR3k0055_WYG_135-5b>¶
𦞃食方丈於前所甘不過一肉以容𦞃之安一肉之味¶
而殉楚國之憂其可乎於是遂不應聘與婦去之　史¶
記曰孟嘗君在薛招致諸侯賔客及亡人有罪者皆歸¶
孟嘗君孟嘗君舍業厚遇之以故傾天下之士食客數¶
千人無貴賤一與文等　又平原君傳曰虞卿者遊說¶
之士也躡蹻擔簦說趙孝成王一見賜黄金百鎰白璧¶
一雙再見為趙上卿故號為虞卿　戰國策曰燕昭王¶
卑身厚幣以招賢者往見郭隗曰敢問以國報讐者奈¶
<pb:KR3k0055_WYG_135-6a>¶
何對曰王誠博𨕖國中之賢而朝其門下天下聞王朝¶
其賢臣天下之士必趨於燕昭王曰寡人將誰朝而可¶
郭隗曰今王誠欲致士先從隗始隗且見事况賢於隗¶
者乎於是昭王為隗築宫而師之士爭湊燕　西京雜¶
記曰平津侯自以布衣為宰相乃開東閤營客館以招¶
天下之士其一曰欽賢館以待大賢次曰翹材館以待¶
大才次曰接士館以待國士其有徳任毗賛佐理隂陽¶
者處欽賢之館其有才堪九列將軍二千石者居翹材¶
<pb:KR3k0055_WYG_135-6b>¶
之館其有一介之善一方之藝居接士之館而躬自菲¶
薄所得俸禄以奉待之　増漢書曰初楚元王交禮待¶
申公等穆生不嗜酒元王每致滴常為穆生設醴及王¶
戊即位常設醴後忘設焉穆生退曰可以逝矣　事文¶
𩔖聚曰漢樓䕶家居長安時成都侯商為大司馬衞將¶
軍輔政罷朝欲候䕶主簿諫將軍至尊不宜入閭巷商¶
不聼遂至䕶家家狹小官屬立車下乆住移時天欲雨¶
主簿謂西曹諸掾曰不聼强諫反雨立閭巷　李膺有¶
<pb:KR3k0055_WYG_135-7a>¶
疾不通賔客惟陳仲弓來乗輿出迎之　原魏志曰鉅¶
鹿張臶學兼内外前後辟命並不就後遷居任縣廣平¶
太守盧毓到官三日綱紀白承前致版謁臶毓敎曰張¶
先生所謂上不事天子下不友諸侯者也此豈版謁所¶
可光飾哉但遣主簿奉書致羊酒之禮　吳志云周瑜¶
薦魯肅才宜佐時權即見肅與語甚恱衆賔罷退乃獨¶
引肅還合榻對飲　又劉基傳云孫權大暑時嘗於船¶
中宴飲於船樓上值雷雨權以蓋自覆又命覆基餘人¶
<pb:KR3k0055_WYG_135-7b>¶
不得也　増事文𩔖聚曰劉驎之少尚質素車騎將軍¶
桓冲聞名辟為長史固辭冲常到其家驎之於樹條桑¶
使者致命驎之曰使君既枉駕光臨宜先詣家君冲愧¶
詣其父　又曰郭林宗名益顯士爭歸之載刺常盈車¶
　晉書曰元帝遷鎮東大將軍遺賀循書曰虛薄寡徳¶
忝備近親謬荷寵位受任方鎮餐服元風景羡髙矩常¶
願棄結駟之軒軌策柴車而造門徒有其懐而無從賢¶
之實者何良以宼逆殷擾志在竭節耳羣望顒顒實在¶
<pb:KR3k0055_WYG_135-8a>¶
君侯庶禀徽猷以𢎞逺規今上尚書屈徳為軍司謹遣¶
參軍某銜命奉授望必屈臨以副傾遲循猶不起　宋¶
書曰羊欣常詣領軍將軍謝混混拂席改服然後見之¶
時混族子靈運在坐退告族兄瞻曰將軍見羊欣遂易¶
衣改席欣由是益知名　唐書曰自徳宗朝宰相歸私¶
第百官不敢及門裴度以方討不庭宰相宜日接多士¶
冀有所得因奏請通賔客許之四方布衣盡得以策干¶
宰相至今宰相私接士度之請也　宋史髙宗時侍讀¶
<pb:KR3k0055_WYG_135-8b>¶
范冲薦尹焞自代授左宣敎郎充崇政殿說書以疾辭¶
冲奏給五百金為行資命漕臣奉詔至涪親遣始就道¶
至九江又疏辭張浚當國言其拒劉豫之節且所學有¶
大過人者乞令江州守臣津送至國門　元史元世祖¶
在濳藩以安車迎李俊民延訪無虛日　眀紀事本末¶
明太祖為吳王時既下處州遣使以書幣聘青田劉基¶
浦江宋濓龍泉章溢麗水葉琛明年三月基等至建康¶
入見喜曰我為天下屈四先生命有司創禮賢館處之¶
<pb:KR3k0055_WYG_135-9a>¶
　　禮賢三¶
原築臺　懸榻(郭隗謂燕昭王曰王欲禮賢請從隗始/昭王乃築䑓師事隗於是樂毅自魏往)¶
(鄒衍自齊往劇辛自趙往也招後漢樂安太守陳蕃郡/人周璆髙潔之士前後郡守  命不至唯蕃致之而不)¶
(名特為設一榻去則懸之璆字宣/之案與徐孺子事不同並存之)　引車見朱亥　避¶
寢舍蓋公(史記魏有隠士侯生為夷門抱闗公子欲厚/遺之不受乃置酒大㑹侯生曰有客在市屠)¶
(中願枉車騎公子乃引車入市侯生下見朱亥睥睨乆/立公子顔色愈和  漢書曹參為齋相聞有蓋公善治)¶
(黄老言使人厚幣請之既見公為言治/道貴清静而民自定乃避正寢舍之)　降尊就卑¶
以貴下賤(大得民/也易)　隗囂與馬援共臥　闗張與先主¶
<pb:KR3k0055_WYG_135-9b>¶
同牀(後漢馬援從南幸&KR0058;丘轉至東海及還以為徒詔/使大中大夫來歙持節送援西歸隴右隗囂與援)¶
(共臥起問以東方流言及京師得失曲蜀志云先主為/平原相以羽飛為别部司馬分統部  先主與二人寢)¶
(則同牀恩若兄弟而稠人廣坐侍/立終日隨先主周旋不避艱險)　増栖筠執經問義¶
　鉅夫奉詔求賢(唐書李栖筠拜西都團練觀察使増/學廬表宿儒河南褚冲等超拜學官)¶
(身執經問義求元史吳澄字㓜清力聖賢之學侍御史/程鉅夫奉詔  賢江南起澄至京師未幾以母老辭歸)¶
　懷金訪師道　守禮絶章惇(宋史陳師道初遊京師/踰年未嘗一至貴人之)¶
(門傅堯俞欲識之先以問秦觀觀曰是人非持刺字俛/顔色伺候乎公卿之門者殆難致也堯俞曰吾將見之)¶
(懼其不吾見也子能介於陳君乎知其貧懷金欲為餽/比至聽其議論益敬畏不敢出  人曰章惇在樞府將)¶
<pb:KR3k0055_WYG_135-10a>¶
(薦師道亦屬觀延之師道答曰辱書諭以章公降屈年/徳以禮見招不佞何以得此公卿不下士尚矣乃特見)¶
(於今而親於其身幸孰大焉然先王之制士不傳贄為/臣則不見於王公所以成禮而其敝必至自鬻故謹其)¶
(始以為之防師道於公前有貴賤之嫌復無平生之舊/公雖可見禮可去乎且公之見招蓋以能守區區之禮)¶
(也若昧冐法義聞命走門公又何取焉幸公他日成卭/謝事幅巾東歸師道當御欵叚乗下澤車候公於東門)¶
(外尚未晚也及惇為/相又致意焉終不往)　改名髙陽里　更署浩然亭(唐/書)¶
(賀徳仁越州山隂人與從兄徳基師事周𢎞正以文辭/稱人為語曰學行可師賀徳基文質彬彬賀徳仁兄弟)¶
(八人比漢荀氏太守鄱陽王伯山改所居甘滂里為髙/陽里  又曰樊澤為節度使時孟浩然墓碑壞澤乃更)¶
(為刻碑鳯林山南封寵其墓初王維過郢州畫浩然像/於刺史亭因曰浩然亭咸通中刺史鄭諴謂賢者名不)¶
<pb:KR3k0055_WYG_135-10b>¶
(可斥更署/曰孟亭)　躬至簿㕔　獨拜牀下(宋史呂午嘉定間/授烏程主簿郡守)¶
(致之幕下事一決於午守張忠恕浚之孫也薦午尤力/時忠恕之母就養而時時躬至簿𠫊迎午二親入郡與)¶
(午皆衣彩衣奉觴上壽邦人榮之拜事文/𩔖聚諸葛孔明每至龎徳公家獨  牀下)　延聘何基¶
　師禮王栢(宋史何基師事黄幹淳固篤實絶𩔖漢儒/趙汝騰守婺延聘請講辭不就景定五年)¶
(詔舉賢特薦基與建人徐幾同理宗立授史館校勘終/亦不就也  又曰蔡抗楊棟相繼守婺趙景緯守台聘)¶
(王栢為麗澤上蔡兩書院師/鄉之耆徳皆執弟子之禮)　李密修弟子禮　彌逺¶
置人才簿(唐書徐曠字文逺性方正舉動純重竇威楊/元感李密王世充皆從受學隋越王侗署國)¶
(子祭酒時洛陽饑文逺自出城樵拾為李密所得密使/文逺南向坐備弟子禮拜之文逺謝曰前日以先王之)¶
<pb:KR3k0055_WYG_135-11a>¶
(道授将軍今将軍擁兵百萬威震四海猶能屈禮老夫/此盛徳也安敢不盡将軍若欲為伊霍繼絶扶傾吾雖)¶
(老猶願盡力如為莽卓乗危廹險則僕髦矣無能為也/後歸髙祖  宋史呂午為烏程主簿史彌逺雖非賢相)¶
(猶置人才簿書賢士大夫以待用午治縣之政亦書之/差兩浙轉運司主管文字彌逺病乆不見客午入謁特)¶
(出/迎)　還刺不通　書幣不啓(北齊神武東出李元忠載/素筝濁酒奉迎神武聞其)¶
(酒客未即見之元忠下車獨酌擘脯食之謂門者曰本/言公招延賢雋仐國士到門不能吐餔輟洗其人可知)¶
(還吾刺勿復通門者以告神武遽見之張宋史蘇雲卿/者廣漢人來豫章東湖結廬灌園少與  浚為布衣交)¶
(浚為相馳書函幣屬豫章帥及漕臣親造其廬帥漕乃/屏騎從入其圃翁運鋤不顧進而揖之土銼竹几地無)¶
(纖塵案上有漢書一冊遂叩其鄉里曰廣漢因言張徳/逺廣漢人翁當識之且問其何如人曰賢人也第長於)¶
<pb:KR3k0055_WYG_135-11b>¶
(知君子短於知小人客起而言曰張公令某等致書共/濟大業因出書幣寘几上請共載不可期以詰朝旦跡)¶
(之則書幣不啓家具如故而翁已遁矣帥漕/復命浚拊几歎曰求之不早實懐竊位之差)¶
　　禮賢四¶
原吐握(周公下白屋之士一沐/三握髪一飯三吐哺)　灑埽(任延為㑹稽都/尉有龍丘萇隠)¶
(居三公連辟不到延灑埽其門遣功曹奉謁相望於道/積一嵗萇乃乗輦詣府門願得生死備録遂署議曹祭)¶
(酒尋/卒)　屏後記語(孟嘗君在薛每待客坐語/屏後侍人主記與賔客語)　車下伏¶
謁(魏文侯師田子方太子擊遭於道下車伏謁子方不/為禮擊因問曰富貴驕人乎貧賤驕人乎子方曰諸)¶
(侯驕人失國大夫驕人失家貧/賤行不合去之楚越如脫屣)　無忌下士(魏公子無/忌仁而下)¶
<pb:KR3k0055_WYG_135-12a>¶
(士無賢不肖謙而禮交之士爭/往歸之諸侯不敢加兵於魏)　董允下士(蜀志董允/為尚書令)¶
(費禕典中軍期遊燕嚴駕已辦董恢詣允恢年少官㣲/見允将出逡廵求去允不許曰舍此就彼實非所宜乃)¶
(命解禕等駕/下士如此)　執轡愈恭(史記信陵君傳云魏有隠士/曰侯嬴年七十家貧為大梁)¶
(夷門監者公子聞之乃置酒大㑹賔客坐定公子從車/騎虚左自迎夷門侯生侯生攝敝衣冠直上載公子上)¶
(坐不讓欲以&KR0026;公/子公子執轡愈恭)　倦不敢息(說苑魏文侯見叚干木/立倦而不敢息及見翟)¶
(璜踞堂而與之言翟璜不恱文侯曰叚干木官之則不/肯禄之則不受今汝欲官則相至欲禄則上卿既受吾)¶
(賞又責吾禮/毋乃難乎)　特設一榻(後漢徐穉傳時陳蕃為太守/以禮請署功曹穉既謁而退)¶
(蕃在郡不接賓客惟穉/來特設一榻去則縣之)　為設几杖(後漢鄭𤣥傳云靈/帝末黨禁解大将)¶
<pb:KR3k0055_WYG_135-12b>¶
(軍何進聞元而辟之州郡以進權戚不敢違意遂廹脅/元不得已詣之進為設几杖禮待甚優元不受朝服而)¶
(以幅巾見/一宿逃去)　起客館(漢書曰公孫𢎞起徒歩數年至宰/相封侯於是起客館開東閣以延)¶
(賢人與/參謀議)　舍上舍(戰國策云靖郭君善齊貎辯齊貎辯/之為人也多疵門人弗說士尉以證)¶
(靖郭君靖郭君不聼士尉辭而去孟嘗君又竊以諌靖/郭君大怒曰剗而𩔖破吾家茍可慊齊貎辯者吾無辭)¶
(為之於是舍之上舍令/長子御之旦暮進食)　魏王郊迎(孔叢子云魏王遣/使者聘孔子曰君)¶
(乆聞下風願/委國先生)　公孫虛館(魏志管寧遇天下大亂/往遼東投公孫度云云)　駕¶
車而往(典略云范蠡楚宛人被髪佯狂文種為宛令遣/吏奉謁曰士有賢聖之資必有佯狂之義駕車)¶
(而/往)　擁彗先驅(史記燕昭/王詳後)　躧履起迎(前漢雋不疑傳/云暴勝之素聞)¶
<pb:KR3k0055_WYG_135-13a>¶
(不疑賢至渤海遣吏請與相見不疑冠進賢冠帶櫑具/劒環玦褒衣博帶盛服至門上謁門下欲使解劒不疑)¶
(曰劒者君子武備所以衞身不可解請退吏白勝之勝/之開閣延請望見不疑容貎尊嚴衣冠甚偉勝之躧履)¶
(起/迎)　擥履而起(魏志邴原傳云太祖北伐三郡單于還/往昌國燕士大夫酒酣太祖曰孤反鄴)¶
(守諸君必皆來迎今日明旦度將至矣其不來者獨有/邴祭酒耳言訖未乆而原先至門下通謁太祖大驚喜)¶
(擥履而起逺出迎原曰賢者誠難測度孤謂君/将不能來而逺自屈誠副饑渴之心謁訖而出)　屣履¶
造門(後漢書鄭因傳/云孔融深敬因)　衣不及席(續漢書/皇甫規)　文信待賓¶
(史記呂不韋傳云魏有信陵楚有春申趙有平原齊有/孟嘗皆下士喜賓客以相傾呂不韋以秦之强羞不如)¶
(亦招致士厚遇之/至食客三千人)　田伯好士(韓/詩)　淮南養士(前漢淮/南王安)¶
<pb:KR3k0055_WYG_135-13b>¶
(為人好士鼔琴不喜弋獵狗馬馳騁亦欲以行隂/徳拊循百姓流名譽招致賔客方術之士數千人)　公¶
子愛客(魏曹植公讌詩公子/敬愛客終宴不知疲)　寫范蠡之狀(國語范蠡/辭於王曰)¶
(君王勉之臣不復進於越國矣遂乗輕舟以浮於五湖/莫知其所終極王命工以良金寫范蠡之狀而朝禮之)¶
　禮徐穉之墓(吳志顧劭為豫章太守下車祀/先賢徐孺子之墓優待其後)　修曽¶
子之舍(說苑云魯人攻鄪曽子辭於鄪君曰謂出冦罷/而後復來請姑毋使狗豕入吾舍鄪君曰寡人)¶
(之於先生也人無不聞今魯人攻我而先生去我我胡/守先生之舍魯人果攻鄪而數之罪十而曽子之所爭)¶
(者九魯師罷鄪君復修/曽子之舍而後復迎之)　軾叚干木之閭(新序云魏文/侯過叚干木)¶
(之閭而軾其僕曰君何為軾曰此非叚干/木之閭乎段干木蓋賢者也吾安敢不軾)　朝隘巷之¶
<pb:KR3k0055_WYG_135-14a>¶
士(戰國策李疵觀中山之君所傾蓋與/車者而朝窮閭隘巷之士者七十家)　見窮閭之士¶
(韓子云/趙文侯)　倪寛卑體下士(前漢倪寛為左内史勸農業/緩刑罰理獄訟卑體下士務)¶
(在於得人心擇用仁厚士推情/與下不求名聲吏民大信愛之)　定國迎師執經(前漢/于定)¶
(國為廷尉乃迎師學春秋身執經北面備弟子禮為人/謙恭尤重經術士雖卑賤徒歩往過定國皆與鈞禮恩)¶
(敬甚備學/士咸稱焉)　楚王郊迎至舍(說苑田忌去齊奔/楚楚王郊迎至舍)　齊王¶
迎之於門(戰國策先生王斗造門而欲見齊宣王宣王/使謁者延入王斗曰斗趨見王為好勢王趨)¶
(見斗為好士於王何如使者還報王曰先/生徐之寡人請從宣王因趨而迎之於門)　接以師友¶
之道(後漢班彪避地河西河西大將軍竇融以為從事/深敬待之接以師友之道彪乃為融畫策事漢總)¶
<pb:KR3k0055_WYG_135-14b>¶
(河西以拒隗囂及融徴還京師光武問曰所上章奏誰/與參之融對曰皆從事班彪所為帝雅聞彪材因召入)¶
(見舉司/𨽻茂才)　待以交友之禮(吳志虞翻歸孫策命為/功曹待以交友之禮)　周¶
公下白屋之士(說苑周公攝天子位七年布衣之士執/贄所師見者十二人窮巷白屋所先見)¶
(者四十九人時進善者百人/教士者千人官朝者萬人)　齊桓下布衣之士(韓子/云齊)¶
(桓/公)　平原君側行襒席(史記騶衍重於齊適梁梁惠王/郊迎執賔主之禮適趙平原君)¶
(側行襒席如燕昭王擁篲先驅請列弟子之/座而受業築碣石宫身親往師之作主運)　燕太子¶
側階迎光(史記鞠武謂燕太子丹曰燕有田光先生其/為人智深而勇沈可與謀太子曰願因太傅)¶
(而得交於田先生可乎鞠武曰敬諾出見田先生道太/子願圖國事於先生也田光曰敬奉敎乃造焉太子逢)¶
<pb:KR3k0055_WYG_135-15a>¶
(迎却行為導/跪而蔽席)　九九薄能因為禮之(說苑云齊桓公設/庭燎為士之欲造)¶
(見者期年而士不至於是東野鄙人有以九九之術見/桓公曰九九何足以見乎鄙人對曰臣非以九九為足)¶
(以見也夫九九薄能而君猶禮之况賢於九九乎/桓公曰善乃因禮之期月四方之士相𢹂而並至)　一¶
分之善莫不加禮(後漢孔融傳融聞人之善若出諸已/言有可採必演而成之而告其短而)¶
(退稱所長薦達賢士多所奨進知而未/言以為已過故海内英俊皆信服之)　賓客所歸傾¶
心折節(後漢/袁紹)　折節待士坐不重席(典略/荀生)　聞粲在門¶
倒屣迎之(魏志王粲徙長安左中郎将蔡邕見而竒之/時邕才學顯著貴重朝廷常車騎填巷賓客)¶
(盈坐聞粲在門倒屣迎之粲至年既㓜弱容狀短小一/坐盡驚邕曰此王公孫也有異才吾不如也吾家書籍)¶
<pb:KR3k0055_WYG_135-15b>¶
(文章盡/當與之)　晏聞弼來倒屣迎之(世語云何晏為吏部郎/時賓客盈坐聞王弼來)¶
(倒屣/迎之)　愛士好賓盛修肴膳(後漢崔瑗愛士好賓盛修/肴膳殫極滋味不問餘産)¶
(居常蔬食/菜羮而已)　勞謙接納坐無空席(晉書王渾為安東將/軍鎮壽陽時吳人新)¶
(附頗懐畏懼渾拊循羇旅虛懐綏納坐無/空席門不停賓於是江東之士莫不恱附)　士雖徒歩¶
皆與鈞禮(前漢于/定國)　士無貴賤與之抗禮(後漢袁紹姿/貌威容愛士)¶
(養名既累世台司賓客所歸傾心折節莫不爭赴/其庭士無貴賤與之抗禮輜軿柴轂填接堦陌)　入¶
與共食出與同衣(說苑宋司城子罕之貴子韋也入與/共食出與同衣司城子罕亡子韋不)¶
(從子罕來復召子韋而貴之左右曰君之善子韋也君/亡不從來又復貴之君獨不貴於君之忠臣乎子罕曰)¶
<pb:KR3k0055_WYG_135-16a>¶
(吾惟不能用子韋故至於亡今吾之得復也尚是子韋/之遺徳餘敎也吾故貴之且吾之亡也吾臣之削迹拔)¶
(樹以從我者奚/益於吾亡哉)　出則同輿坐則同席(蜀志先主傳曹/公還許表先主)¶
(為左将軍禮/之愈重云云)　同席而坐同簋而食(魏書劉平結客刺/備備不知而待客)¶
(甚厚容以狀語之而去是時人民饑饉屯聚鈔暴備外/禦宼難内豐財施士之下者必與同席而坐同簋而食)¶
(無所揀擇/衆多歸焉)　同輿而載共帳而寢(吳志太子孫登傳云/權欲登讀漢書習知)¶
(近代之事以張昭有師法重煩勞之乃令張休從昭受/讀還以授登登待接僚屬略用布衣之禮與休等或同)¶
(車而載或/共帳而寐)　愛敬君子不恤小人(蜀志張飛傳雲長善/待卒伍而驕於士大)¶
(夫飛愛敬君子而不恤小人先主常戒之曰卿刑殺/既過差又日鞭笞健兒而令在左右此取禍之道也)¶
<pb:KR3k0055_WYG_135-16b>¶
貴而能降　降心相從(白/帖)　増幸異其禮(漢書東方朔/對武帝曰臣)¶
(言可用幸異其/禮不可用罷之)　結襪(漢書王生者善為黄老言常召/居廷中公卿盡㑹立王生老人)¶
(曰吾襪解顧謂張釋之跪而/結之諸公賢王生而重釋之)　延置上坐(後漢書趙壹/字元叔舉郡)¶
(上計京師司徒袁逄受計吏皆拜伏庭中莫敢仰視元/叔獨長揖逄令讓之曰計吏而揖三公何也對曰酈食)¶
(其長揖漢王今揖三公何遽訝哉/逄即歛袵下堂執其手延置上坐)　二千石不如縫掖¶
(後漢王符字節信度遼将軍皇甫規解官歸安定鄉人/有以貨得雁門太守者亦去職還家書刺謁規規臥不)¶
(起既入問曰卿前在郡食雁羙乎有頃曰王符在門規/素聞符名驚起衣不及帶屣履出迎𢹂手而還命坐極)¶
(歡時人為之語曰徒見二千石不/如一縫掖言書生道義之為貴也)　復令就家致聘(唐/書)¶
<pb:KR3k0055_WYG_135-17a>¶
(建中時張鎰為相黜陟使裴伯言薦潞州處士田佐時/詔除集賢院直學士鎰以為禮輕恐士不勸復令州縣)¶
(吏以絹百疋粟百石就/家致聘佐時卒不至)　破械致禮(唐書李懐光辟李/鄘于幕府及懐光)¶
(反鄘與髙郢刺賊虚實白諸朝懐光覺/囚之河中平馬燧破械致禮表佐其府)　獨引同榻(唐/書)¶
(李擇言以吏治稱張嘉貞為益州都督性簡貴接部刺/史倨甚擇言守漢州獨引同榻坐講繹政事名重當時)¶
　視若布衣交(李栖筠舉進士調冠氏主/簿太守李峴視若布衣交)　請為忘年¶
交(唐書陸䞇調都尉罷歸夀州刺史張鎰有/重名䞇往見語三日竒之請為忘年交)　使我急¶
賢詣子(沈傳師字子言父既濟有良史才拜左拾遺傳/師貞元間舉進士時給事許孟容禮部侍郎權)¶
(徳輿樂挽轂士號權許徳輿稱之于孟容孟容曰我故/人子盍不過我傳師往見謝曰聞之丈人脫中第則累)¶
<pb:KR3k0055_WYG_135-17b>¶
(公舉矣故不敢孟容曰如子可使我急/賢詣子不可使子因舊見我遂擢第)　幕下安得此¶
人(唐書封常清投牒髙仙芝竄名傔中及靈詧遣仙芝/躡敵禽馘略盡常清于幕下潛作㨗布具記井泉次)¶
(舍克賊形勢謀略條最明審仙芝取讀之皆意所欲出/乃大駭及還判官劉眺獨孤峻爭問向㨗布誰作者公)¶
(幕下安得此人答曰吾傔封常清也眺/等驚進揖常清坐與語異之遂知名)　先進皆與鈞¶
禮(唐書天寳初蕭穎士補祕書正字于時裴耀卿席豫/張均宋遥韋述皆先進器其材與鈞禮由是名播天)¶
(下/)　九齡改容小友(唐書李泌年九嵗時召見張說賀/帝得竒童張九齡尤所奨愛常引)¶
(至臥内九齡與嚴挺之蕭誠善挺之惡誠佞勸九齡謝/絶之九齡忽獨念曰嚴太苦勁然蕭軟羙可喜泌在旁)¶
(曰公起布衣以直道至宰相而喜軟/羙者乎九齡驚改容謝之因呼小友)　拜以三老之禮¶
<pb:KR3k0055_WYG_135-18a>¶
(崔鴻北凉録沮渠䝉遜令曰祕書郎中燉煌劉彦明/學冠當時道光區内可授元虚先生拜以三老之禮)¶
待士以布衣之禮(後秦錄太尉文成公姚顯字子章興/之弟也清秀明發為令錄十餘年機)¶
(務之暇賓客如雲謙虛傳授待士以布/衣之禮或昏夜静處與賢士談論政事)　詣門禮士(宋/史)¶
(孝宗朝王十朋歴知饒州夔州湖州/泉州所至士之賢者詣門以禮致之)　識其車音(宋史/富弼)¶
(司馬光呂公著諸賢退居洛中雅敬邵雍堯夫恒相從/遊為市園宅雍出則乗小車士大夫家識其車音爭相)¶
(迎/候)　豈得吏之州縣(宋史湯漢字伯紀知名當時真徳/秀在潭致漢為賓客江東提刑趙)¶
(汝騰薦於朝廷授上饒縣主簿轉運使趙希/暨言漢今海内知名士也豈得吏之州縣哉)　軍中事¶
以師禮(宋史靖康中穎陽王忠民數言邊方利害於朝/累召不至髙宗渡江諸鎮翟興等皆重之弗能)¶
<pb:KR3k0055_WYG_135-18b>¶
(致忠民避地南下遇商虢鎮撫使/董先於内鄉留軍中事以師禮)　首禮名士(元史陳/祐為河)¶
(南府總管下車之日首禮金季名士李國/維楊果李㣲薛元咨訪治道商略古今)　執饋(又曰/左丞)¶
(董士𨕖延吳澄於家親執/饋食曰吳先生天下士也)　待之若賓友(又曰元元明/善字復初弱)¶
(冠遊吳中已名能文章浙東使者薦為安豐建康兩學/正辟掾行樞密院時董士𨕖僉院事待之若賓友不敢)¶
(以曹屬/御之)　折行輩與交(又曰元李孟七嵗能文倜儻有/大志博學强記通貫經史善論)¶
(古今治亂開門受徒逺近爭從之一/時名人商挺王博文皆折行輩與交)　省臣皆呼先生¶
(又曰元周仁榮字夲心用薦署美化書院山長後/辟江浙行省掾史省臣皆呼先生不以吏遇之)　此¶
行必致葉李(又曰葉李字太白南宋末以太學生上書/攻賈似道竄漳州後歸隠富春山江淮行)¶
<pb:KR3k0055_WYG_135-19a>¶
(省及宣憲爭辟之不應至元十四年世祖命御史相威/行臺江南且求遺逸以李名上世祖大恱即授浙西儒)¶
(學提舉李聞命欲遁去而使者致丞相安童書李乃幡/然就詔二十三年侍御史程文海奉命搜賢江南世祖)¶
(諭之曰此行/必致葉李來)　虞集折節古學(又曰虞集為學士時凡/山林之士知古學者必)¶
(折節/下之)　宜居師範之𨕖(又曰陳旅字衆仲為閩海儒學/官御史中丞馬雍古常使泉南)¶
(一見竒之與俱至京師學士虞集見其所為文慨然歎/曰此所謂我老将休付子斯文者矣即延至館中與雍)¶
(古交口游譽以旅博學/多文宜居師範之𨕖)　安車召之於家(又曰耶律有/尚為國子祭)¶
(酒以親老辭職歸大徳末朝廷/思用老儒以安車召之於家)　如漢聘四皓禮(又曰/楊恭)¶
(懿字元甫力學强記尤深於易禮春秋至元七年與許/衡并召恭懿不至十一年太子下教中書俾如漢惠聘)¶
<pb:KR3k0055_WYG_135-19b>¶
(四皓者以聘恭懿遣郎中張/元智為書致命乃至京師)　皆以賓禮延見(又曰熊/朋來字)¶
(與可豫章人咸淳間進士隠處州里敎諭學/者凡居南昌者朝廷名公卿皆以賓禮延見)　屬僚待¶
以上客(又曰劉賡至元時累遷御史是時御史中丞崔/彧好盛氣待人他御史拜謁或平受之獨至賡)¶
(則待以/上客)　密請勿殺孝孺(明紀事本末燕王發北平僧/道衍送之郊跪而宻啓曰南)¶
(有方孝孺者素有學行武成之日必不降附請勿/殺之殺之則天下讀書種子絶矣燕王首肯之)¶
　　任賢¶
原好士則至(新序晉平公浮西河中流而歎曰嗟乎安/得賢士與共此樂者船人固桑進對曰君)¶
(言過矣夫劒産於越珠産江漢玉産崑山此三/寳者皆無足而至今君苟好士則賢士至矣)　用才¶
<pb:KR3k0055_WYG_135-20a>¶
棄邪(左傳鄭駟歂殺鄧析而用其竹刑君子謂子/然於是不忠苟有加於國家者棄其邪可也)　授¶
方任能(春秋傳曰衛文公大布之衣大帛之冠務/材訓農通商惠工敬敎勸學授方任能)　㧞¶
賢舉善(汝南先賢傳云薛勤/聰哲仕郡為功曹云)　舉賢用之(韓非子云郢/人有遺燕相)¶
(國書者夜書火不眀因謂持燭者曰舉燭云而過書舉/燭舉燭非書意也燕相受書而說之曰舉燭者尚眀也)¶
(尚眀也者舉賢而任之燕相白王/大恱國以治治則治矣非書意也)　𨕖吏委任(王隠晉/書云王)¶
(戎代王渾為司徒髙/𨕖長吏委任責成)　招聘隠逸(後漢岑彭為魏郡守/招聘隠逸與參政事)¶
(無為而化視事/二年輿人歌之)　甄拔隠屈(王隠晉書山濤/為冀州刺史)　檄為文¶
學(魏志管輅傳清河太守華表召輅為文學掾安平趙/孔曜薦輅於冀州刺史裴徽曰輅雅性寛大與世無)¶
<pb:KR3k0055_WYG_135-20b>¶
(忌仰&KR0026;天文則同妙甘公石申俯覽周易則齊思季主/今眀使君方垂神幽藪留精九臯輅宜䝉隂和之應得)¶
(及羽儀之時徽於/是辟為文學從事)　召署户曹(鍾離意為瑕丘令民桓/扶温良恭儉為鄉里推)¶
(重/)　辟郇恁(東觀漢記郇/恁字君大)　舉劉毅(晉書劉毅傳平陽/太守杜恕請毅為)¶
(功/曹)　任以郡職(後漢劉平舉孝亷拜濟隂郡丞太守/劉育甚重之任以郡職上書薦平)¶
隂代其政(後漢韓稜初為郡功曹太守葛興中風病不/能聼政稜隂代興視事出入二年令無違者)¶
(興子嘗發敎欲署吏稜拒執不從因令怨者章之事下/案驗吏以稜掩蔽興病專典郡職遂至禁錮顯宗知其)¶
(忠後詔/特原之)　風聲大行(後漢陳寵為廣漢太守/用良吏王渙鐔顯云云)　州境獲¶
寜(王隠晉書云王仲/秤琅邪人為别駕)　不遺治世才(抱朴子曰善用木/者不以膚寸之盤)¶
<pb:KR3k0055_WYG_135-21a>¶
(節而損干雲之梓善用人者不/以名行之不著而遺治世之才)　所至聘賢士(漢書韓/延夀為)¶
(潁川守尚禮義好古敎化所至必/聘其賢士納諫爭姦人莫敢入界)　拔孟嘉為勸學(孟/嘉)¶
(傳云/庾亮)　辟李固為中郎(後漢梁商自以戚屬居大位每/存謙柔虛己進賢辟漢陽巨覽)¶
(上黨陳龜為掾屬李固周舉為從事中/郎於是京師翕然稱為良輔帝委重焉)　董昆清約守¶
貧署上計吏(㑹稽先/賢讃)　顧和體履平貴請為别駕(王丞/相集)¶
(以顧和為别/駕宜得其才)　龎統州里所信召為功曹(荆州先徳傳/云周瑜為南)¶
(郡太守以龎統有/重名召為功曹)　任旭立操清修請為功曹(晉書任/旭傳云)¶
(旭兒童時勤於學及長立操清修不染流俗鄉曲推而/愛之郡将&KR0253;秀嘉其名請為功曹秀居官貪穢每不奉)¶
<pb:KR3k0055_WYG_135-21b>¶
(法旭正色苦諫秀既不納旭/謝去閉門講習養志而已)　陸續為功曹郡内大治¶
(陸續傳云太守王朗命為功曹續承/陸機士衡雅治千里風化郡内大治)　王基為别駕流¶
稱青土(魏志王基少孤與叔父翁居翁撫養甚篤基亦/以孝稱黄初中察孝亷除郎中是時青土初定)¶
(刺史王凌特表/請基為别駕)　署鍾離意為功曹威儀嚴肅(鍾離意/傳竇翔)¶
(召意署/為功曹)　用岑晊為功曹褒善黜惡(後漢岑晊傳晊有/髙才郭林宗朱公)¶
(叔等皆為友李膺王暢稱其有幹國噐雖在閭里慨然/有董正天下之志太守𢎞農成瑨下車欲振威嚴聞晊)¶
(髙名請/為功曹)　以趙勤為功曹委以郡事(東觀漢記趙勤南/陽太守桓虞用為)¶
(功曹委以/郡事也)　引華譚為從事以為賓友(晉書華譚好學/不倦爽慧有口)¶
<pb:KR3k0055_WYG_135-22a>¶
(辯為隣里所重揚州刺史周浚引為/從事史愛其才噐待以賓友之禮)　南陽宗資主畫¶
諾　𢎞農成瑨但坐嘯(後漢書黨錮傳云汝南太守宗/資任功曹范滂南陽太守成瑨)¶
(亦委功曹岑晊二郡為之謡曰汝南太守范孟博南/陽宗資主畫諾南陽太守岑公孝𢎞農成瑨但坐嘯)¶
其所辟命皆海内長者(後漢王龔拜太尉在位恭慎自/非公事不通州郡書記其所辟)¶
(命皆海/内長者)　拔用武官無非俊傑(世語云夏侯元世名知/人為中䕶軍拔用武官)¶
(參㦸衙門/無非俊傑)　政事所施意為節度(鍾離/意傳)　文武之事一¶
以委之(吳志張昭傳云孫䇿創業命昭為長史撫軍中/郎将升堂拜母如比肩之舊文武之事一以委)¶
(昭/)　寡人之有仲父猶飛鴻之有羽翼(管/子)　孤之有孔¶
<pb:KR3k0055_WYG_135-22b>¶
明猶魚之有水(蜀/志)　用沈窽補儒林祭酒(北堂/書鈔)　増自¶
擇局僚(宋史司馬光編次通鑑英宗命自擇館閣英才/共脩之光對曰館閣文學之士誠多至於專精)¶
(史學臣得而知者惟/劉恕耳即召為局僚)　從歴四鎮(唐書元和中李石擢/進士第辟李愿幕府)¶
(從歴四鎮有才略為吏精明愿每征伐必留石主後務/太和中為行軍司馬愿以兵北渡河令石入奏占對華)¶
(敏文宗/異之)　表名士(宋史范成大制置四川知名士孫松/夀年六十餘樊漢廣五十九皆掛冠)¶
(不仕表其節詔召之皆/不起蜀士由是歸心)　辟郡人(元史曰至正十七年/江浙行省左丞相達)¶
(實持穆爾陞舒穆嚕宜孫行樞密院判官總制處州又以/江浙儒學提舉劉基為其院經歴而宜孫又辟郡人胡)¶
(琛葉琛章溢參謀其軍事處為郡山谷聮絡盗賊憑據/險阻不易平治宜孫用基等謀或擣以兵或誘以計皆)¶
<pb:KR3k0055_WYG_135-23a>¶
(殲殄無遺𩔖是時天下已多故浙東則/宜孫在處州穆爾古蘇在紹興為稱首)　遲魯不及事¶
(唐書穆宗時沈傳師為江西觀察使徙宣州嘗擇邸吏/尹倫遲魯不及事官屬屢白易之傳師曰始吾出長安)¶
(誡倫曰可闕事不可多事如/是足矣故所莅以亷静稱)　日醉廢曹事(漢書陳遵/入公府日)¶
(出醉歸曹事數廢西曹白請斥之大司徒馬宫重遵謂/西曹曰此人大度士奈何以小文責之乃舉遵能治三)¶
(輔劇/縣)　求士為已重(唐書楊國忠執政求天下士為已/重聞張鎬才薦之釋褐衣拜左拾)¶
(遺/)　使恩歸於上(宋史李昉在中書日有求進用者雖/知其才必正色拒絶之已而擢用子)¶
(弟問其故曰用賢人主之事若受其請/是市私思也故峻絶之使恩歸於上)　荆州老從事¶
(事文𩔖聚習鑿齒有材桓宣武噐之用為荆/州治中謝牋曰不遇明公荆州老從事耳)　幕府最¶
<pb:KR3k0055_WYG_135-23b>¶
少年(韓魏公琦知揚州王安石為僉判每讀書達旦略/假寐日已髙上府多不及盥潄魏公疑其夜飲放)¶
(逸一日從容謂之曰君年少無廢書安石不對退而言/曰韓公非知我者故熙寧日録中短魏公為多及魏公)¶
(薨安石挽詩有曰幕府少年今白髪傷心無路哭靈輀/猶記魏公年少之語也又入𤓰歩望揚州詩云白頭追)¶
(想當年事幕府/青衫最少年)　據案鈎視簿最(唐書呂諲開元末第/進士調寜陵尉哥舒)¶
(翰節度河西表度支判官性静慎勤總吏職諸/僚或出遊諲獨頽然據案鈎視簿最翰益親之)　坐曹¶
躬決案牘(元史曰張昉性縝宻遇事敢言嚴實行臺東/平辟為掾有執左道謀不軌者逮捕詿誤甚)¶
(衆諸僚佐莫敢言昉獨别白出數百人實才之進幕職/時兵後曹吏雜進不習文法東平轄郡邑五十四民衆)¶
(事繁簿書填委漫無統紀昉坐曹躬閱/案牘左酬右答咸得其當事無留滯)　求吏不責文¶
<pb:KR3k0055_WYG_135-24a>¶
學(唐書薛珏召為司農卿是時詔舉堪刺史縣令者且/百人延問人間疾苦得失取尤通達者什二宰相欲)¶
(校以文詞珏曰求良吏不可責文學宜以上/愛人之本為心也宰相多其計所用皆稱職)　檢覈一¶
委士人(劉晏分置諸道租庸使慎簡臺閣士專之嘗言/士有爵禄則名重於利吏無榮進則利重於名)¶
(故檢覈出納一委士人/吏惟奉行文書而已)　幕府皆留不徙(唐書郗士羙/字和夫未冠)¶
(為陽翟丞佐李抱真潞州幕府/以才歴王䖍休李元皆留不徙)　職事往來效忠(宋史/崔與)¶
(之帥淮東辟洪咨夔置幕府邊事纖悉為盡力後與之/帥蜀請以咨䕫通判成都府與之為制置使首檄咨夔)¶
(自近辭曰今乃開誠心布公道合西南人物以濟國事/而先及門生故吏是示人私也卒不受惟以通判職事)¶
(往來/效忠)　决遣郡事而行(吕午調當塗丞陳貴誼守太平/屬午安集淮南流民江東提舉)¶
<pb:KR3k0055_WYG_135-24b>¶
(徐僑辟為幕屬午欲盡决遣郡事而行帖趣行/至十八而不以白貴誼至僑貽書貴誼午始行)　府中¶
事悉以咨(范如圭登進士第授武安軍節度推官始至/帥將斬人如圭白其誤帥為已署不易也如)¶
(圭正色曰節下奈何重易一字而輕數人之命/帥矍然從之自是府中事無大小悉以咨焉)　幕下¶
甚見親信(明紀事本末太祖起兵時定逺人李善長/來謁留幕下掌書記畫餽餉甚見親信)¶
開府極一時𨕖(唐書武元衡代髙崇文為劒南西川節/度使性莊重雖淡於接物而開府極一)¶
(時/𨕖)　幕府一時髙𨕖(李栖筠觀察浙西幕府皆一時髙/𨕖判官許鳴謙名知人見崔造及)¶
(裴胄噐之白栖/筠取胄為支使)　僚佐極當時𨕖(沈傳師為觀察使初/拜官宰相欲以姻私)¶
(托幕府者傳師拒曰誠爾願罷所授故其/僚佐如李景讓蕭寘杜牧極當時𨕖云)　表髙適為¶
<pb:KR3k0055_WYG_135-25a>¶
兵曹(髙適解褐封丘尉非其好也乃去官客遊河右河/西節度使哥舒翰見而異之表為左驍騎兵曹為)¶
(翰掌書記杜甫贈以詩曰/十年出幕府自可持旌麾)　士安屢典記室(宋史宰相/畢士安舉)¶
(進士時邠帥楊延璋辟幕府掌書記雍熙三年/諸王出閣慎擇僚屬士安遷冀王府記室參軍)　廣漢¶
任新進年少(漢書趙廣漢為京兆尹好用世吏子孫新/進年少者專厲强壯蠭氣見事風生無所)¶
(回避率多果敢/之計莫為持難)　劉晏署新進銳敏(唐書劉晏所用士/數百人皆新進銳)¶
(敏盡當時之𨕖趣督倚辦故能成功雖權貴干請欲假/職任者晏但以廩食奉之未嘗使親事是以人人勸職)¶
　大者為棟樑小者為榱桷(宋史宋太宗嘗謂樞密使/張宏曰朕自御極以來親)¶
(擇羣材大者為棟/樑小者為榱桷)　至治未嘗任不肖至亂未嘗任賢¶
<pb:KR3k0055_WYG_135-25b>¶
(唐書令狐綯入翰林為學士他夜宣宗召與論事出金/鏡書曰太宗所著也卿為我舉其要綯摘語曰至治未)¶
(嘗任不肖至亂未嘗任賢任賢享天下之福任不肖罹/天下之禍帝曰善朕讀此三復乃已綯再拜曰陛下必)¶
(欲興王業/舍此孰先)　為官擇人為人求治(建中時齊映劉滋為/政戴叔倫言天下州)¶
(縣有上中下繫望雄輔者有司銓擬皆便所私此非為/官擇人為人求治之術其尤切者縣令録事參軍事此)¶
(二者宜出中書門下無計資序限逺近髙/卑一以殿最升降則人知勸映等重其言)　賢則當任¶
任則當乆(憲宗謂李絳曰何以知其賢而任之對曰知/人誠難堯舜以為病然循其名驗以事所得)¶
(十七夫任官而辨亷措事不阿容無希望依違之詞/無邪媚愉恱之容此近於賢矣賢則當任任則當乆)¶
　　得賢¶
<pb:KR3k0055_WYG_135-26a>¶
原嘉魚(詩序嘉魚/樂與賢也)　干旄(又云干旄/美好善也)　國寶(賢國之/寳也)¶
善寶(禮以善/為寳)　五百(五百年一/賢人出)　二八(舜舉八/元八凱)　致堯¶
舜(致君於/堯舜)　得君平(李彊拜益州牧謂揚雄曰吾真得/嚴君平矣雄曰此人可見而不可)¶
(屈/也)　論士告王(禮記論進士之賢者以告於王論定然/後官之位定然後爵之任事然後禄之)¶
　以賢制爵(周禮則/人慎徳)　燕昭築宫(燕昭王為郭隗築/碣石宫詳禮賢)¶
王褒作頌(王褒作聖主/得賢臣頌)　齊照千里(齊威王曰四/臣將照千里)　鄭¶
有三良(管仲曰鄭有三良/為政未可間也)　増遺珠(唐書狄仁傑初調/汴州參軍為吏誣)¶
(訴黜陟使閻立夲召訊異其才謝曰仲尼稱觀過/知仁君可謂滄海遺珠矣薦授并州法曹參軍)　拱¶
<pb:KR3k0055_WYG_135-26b>¶
璧(宋史靖康初髙宗以康王開大元帥府時羣盜四起/餉道阨絶向子諲轉運京畿環視左右無足使者有)¶
(以李植薦遂借補廸功郎使督四百艘總押犒師銀百/萬兩糧百萬石招募忠義二萬餘衆自淮入徐趨濟凡)¶
(十餘戰卒以計達髙宗駐師鉅野聞東南一布衣統衆/而至士氣百倍首加勞問植占對詳敏髙宗大恱親賜)¶
(之食曰得一士如獲拱璧豈/特軍餉而已承制授承直郎)　材館録(孝宗朝虞允文/為相簡人才為)¶
(三等有所見聞即記之號材館録凡所舉士如胡銓/周必大王十朋趙汝愚晁公武李燾其尤章眀者也)¶
夾袋中(乾道中施師㸃除知樞密院事師㸃惓惓搜訪/人才手書置夾袋中太宗每有除授必列陳之)¶
　親擇吏(唐書貞元時栁渾為相帝嘗親擇吏宰畿邑/而政有狀召宰相語皆賀帝得人渾獨不賀)¶
(曰此特京兆尹職耳陛下當擇臣等以輔聖徳臣當𨕖/京兆尹承大化尹當求令長親細事代尹擇令非陛下)¶
<pb:KR3k0055_WYG_135-27a>¶
(所宜帝/然之)　喜得人(宋史蔡齊舉進士第一儀狀俊偉舉/止端重真宗見之顧宰相宼準曰得)¶
(人/矣)　置章再拜(張逸知襄州鄧城縣有能名知州謝泌/將薦逸先設几案置章其上望闕再拜)¶
(曰老臣為朝廷得一良吏乃奏之真宗/雅賢泌他日引對再召問者用泌薦也)　備疏於朝(紹/興)¶
(末王剛中以龍圖閣待制制置四川差擇將士衆所推/者上之朝備統帥𨕖又疏蜀名勝士與幕府之賢備部)¶
(使者州刺/史之佐)　引天下士(唐書張說為相多引天下知名/士以佐佑王化粉澤典章成一)¶
(王法天子尊尚經術開館置/學士脩太宗之政皆說倡之)　屈公數旬(韋思謙貶沛/王府長史皇)¶
(甫公義引為倉曹參軍謂曰公非/池中物屈公為數旬客以重吾府)　徒勞州縣(韋安石/為乾封)¶
(尉雍州長史蘇良嗣噐之永昌元年遷雍州司兵參軍/良嗣當國謂安石曰大才當大用徒勞州縣可乎薦於)¶
<pb:KR3k0055_WYG_135-27b>¶
(武后授繕/部貟外郎)　以恩終始(張嘉貞為相汲引人能以恩終/始所薦中書舍人苖延嗣呂太)¶
(一考功貟外郎貟嘉静殿中侍御史崔訓皆位清/要日與議政事故當時語曰令君四俊苗呂崔貟)　得¶
一張齊賢(宋太祖幸西都張齊賢以布衣獻䇿馬前以/手畫地條陳十事内四說稱㫖齊賢堅執以)¶
(為皆善上怒命拽出之及還語太宗曰我幸西都唯得/一張齊賢我不欲爵之以官異時可使輔汝為相也)¶
　喜擢陳同甫(宋史光宗策士得陳亮策大喜以為善/處人父子之間奏名第三既知為亮則)¶
(又喜曰朕擢果不謬孝宗在南内寧宗在東宮聞知皆/喜故賜第告詞曰爾早以藝文首賢能之書旋以論奏)¶
(動慈宸之聽親閱大對嘉其淵源擢置舉首/殆天留以遺朕也先是亮數上書言事故云)　時號得¶
才(唐書韋陟除吏部郎中中書令張九齡引/為舍人與孫逖梁陟並司書命時號得才)　翕然稱¶
<pb:KR3k0055_WYG_135-28a>¶
得人(李吉甫始執政以情謂中書舍人裴垍曰吾落&KR0334;/更十年始相天子比日人物吾懵不及知且宰相)¶
(職當進賢任能君精鑒為我言之垍即筆疏三/十許人吉甫籍以薦於朝天下翕然稱得人)　原賢¶
者能者(周/禮)　縶之維之(詩/)　禹稱善人　衞多君子¶
賢為國賓　人代天工　德成而上　禄在其中　終¶
因德進　始以名稱　汝得人焉　吾與㸃也(白/帖)¶
　　知人一¶
原其難　不易(書知人則哲惟帝其難之也/人固不易知知人亦不易)　王佐才¶
　方伯器(袁山松漢書曰王允字子師世仕州郡為冠/蓋郭林宗見而竒之曰王生一日千里王佐)¶
<pb:KR3k0055_WYG_135-28b>¶
(才也遂與之友後王允至司徒妻魏張既字德容兒童/時馮翊功曹殷游設賓𩜹請之  笑曰童昏小兒殷曰)¶
(方伯之噐以子楚託之/後既薦楚吳興太守)　南州冠冕　洛陽孝亷(龎統/少樸)¶
(鈍司馬德操有知人之鑒統往見操操採桑樹上統坐/樹下自晝達夜稱之為南州冠冕  种暠為縣門下吏)¶
(河南尹田歆外甥王諶知人歆曰今當舉六孝亷多得/貴戚書以五應之欲自用一人清善者以報國爾助我)¶
(求之諶送客至洛陽郭遥見暠曰得孝亷矣歆曰當山/澤隠滯此近洛陽門下吏耶諶曰山澤不必有異士異)¶
(士不必出山澤歆召暠於庭辨詰職/事辭對有據遂舉孝亷暠官至司徒)　深竒嗇夫　結¶
交小吏(鄭𢎞字巨君為鄉嗇夫太守第五倫行春見而/深竒之署督郵  後漢吳祐字季英舉孝亷將)¶
(行郡中為祖道祐越坐共小吏雍丘黄真歡語移時與/交結而别功曹以為倨請黜之太守曰吳季英有知人)¶
<pb:KR3k0055_WYG_135-29a>¶
(之明卿且勿言/真後亦舉孝亷)　分財不及　拔士咸稱(石苞臨終分/財與諸子不)¶
(及崇崇母為言苞曰此兒雖小後自能得下後漢郭泰/字林宗許劭字子將咸有知人之鑒故天  言拔士者)¶
(咸稱具許/郭之鑒)　褚裒指孟嘉　鮑叔知管仲(晉孟嘉方年/幼知名庾亮)¶
(大㑹州府吏士嘉坐甚逺褚裒問亮聞江州孟嘉其人/何在亮曰在座卿但自覓裒歴觀指嘉曰此君小異得)¶
(無是亮大笑得嘉賢史齊桓霸者管仲之謀/天下不多管仲之  而多鮑叔能知人也)　始以智¶
知　終因德進　増日角珠庭　凌霄聳壑(唐書李珏/甫冠舉明)¶
(經李絳為華州刺史見之曰日角珠庭非庸人相明經/碌碌非子所宜乃更舉進士髙第  宋史錢若水有人)¶
(倫鑒見王旦每曰王君凌霄&KR0717;壑/棟梁之材貴不可涯非吾所及)　鳶肩火色　麞頭¶
<pb:KR3k0055_WYG_135-29b>¶
䑕目(唐書岑文本嘗對所親言馬周曰馬君論事㑹文/切理聽之令人忘倦然鳶肩火色上騰必速恐不)¶
(能乆章初苖晉卿數薦元載於李揆揆素輕載謂晉卿/曰龍  鳳姿士不見用麞頭䑕目子乃求官耶載聞銜)¶
(之/)¶
　　知人二¶
原當至卿相(石苞字仲容為縣吏㑹謁者郭元信奉使/求人為御以苞及鄧艾給之行十餘里元)¶
(信謂二人曰子後並當至卿/相苞曰御隷也何卿相乎)　後果輕薄(漢中晉文經/梁國黄子艾)¶
(並恃才智炫燿上京三公每見辟召輙詢訪之隨其臧/否以為予奪符融謂李膺曰二子行業無聞恐小道破)¶
(大義公宜察焉膺然之後/果輕薄並以罪廢棄也)　令見妻子(琅邪太守趙貢/行縣見不其丞)¶
<pb:KR3k0055_WYG_135-30a>¶
(薛宣還府令妻子與相見戒曰/君至丞相我兩子亦中丞相史)　恐惑兄弟(魏曹爽秉/政用何晏)¶
(為吏部尚書傅嘏謂爽弟義曰/何平叔外静内銛恐惑我兄弟)　知人則哲(詳/上)　知人¶
者智(老/子)　患已不知(論語不患人之不/已知患不知人也)　舉爾所知(仲/弓)¶
(曰焉知賢才而舉之子曰舉/爾所知爾所不知人其舍諸)　自牖占胡廣(後漢胡廣/為南郡散)¶
(吏太守法雄子真知人嵗終雄敕真助求才雄㑹諸吏/真自牖間占之乃指廣白雄遂舉孝亷到京師試以章)¶
(奏為天/下第一)　解驂贖石父(越石父賢在縲絏中晏子遇之/觧左驂贖之載與歸不謝入乆)¶
(之石父請絶晏子懼攝衣冠以謝之石父/曰君子屈於不知己而仲於知己者也)　子桑能舉¶
善(傳子桑之忠也其/知人也能舉善也)　陸遜勸别族(吳楊竺少獲聲名/陸遜為竺終敗勸)¶
<pb:KR3k0055_WYG_135-30b>¶
(竺兄穆/别族)　拔友為二郡守(第五倫字伯英為宕渠令顯/㧞鄉友袁賀賀後為二郡守)¶
(以清/潔稱)　舉吏至二千石(第五倫所舉吏多至/二千石世以為知人)　子桑之¶
舉孟眀(子桑公/孫枝)　叔向之知鬷蔑(左傳晉叔向適鄭鬷/蔑立堂下一言而善)¶
(叔向執其手曰子/若不言幾失子矣)　拔于禁樂進於行陣　取張遼徐¶
晃於亡虜(並魏/太祖)　増公輔才(唐書王珪隠居時與房元/齡杜如晦善母李嘗曰而)¶
(必貴然未知所與遊者何如人而試與偕來㑹元齡等/過其家李闚大驚敕具酒食歡盡日喜曰二客公輔才)¶
(汝貴/不疑)　清廟器(崔渙博綜經術為亳州司功參軍還調/于時入判者千餘吏部侍郎嚴挺之施)¶
(特榻試彛尊銘謂曰子/清廟器故以題相命)　訪僚吏(盧齊卿長安初為雍/州參軍武后詔長史)¶
<pb:KR3k0055_WYG_135-31a>¶
(薛季昶擇僚吏堪御史者季昶訪於齊卿齊卿曰長安/尉盧懐慎李休光萬年尉李乂崔湜咸陽丞倪若水盩)¶
(厔尉田崇璧新豐尉崔日用/季昶用其言皆通顯鉅人)　識囚伍(于志寧歸髙祖/參謀議薛仁杲)¶
(平識褚亮於囚/伍中引與同列)　今郄詵(崔沔補陸渾主簿入調吏部/侍郎岑羲歎曰君今郄詵也)¶
　皆銓衡(裴行儉在吏部見蘇味道/王勮謂曰二君後皆銓衡)　名位似吾(宋史/富言)¶
(者呂䝉正客也一日白曰兒子十許歲欲令入書院事/廷評太祝䝉正許之及見驚曰此兒他日名位與吾相)¶
(似而勲業逺過吾令與諸子同/學供給甚厚言之子即弼也)　資送計偕(陳恕少為/縣吏折節)¶
(讀書禮部侍郎王明知洪州恕以儒服/見明與語大竒之因資送令與計偕)　一日千里(唐/書)¶
(蘇頲除率府冑曹參軍吏部侍郎/馬載曰古稱一日千里蘇君是也)　衒玉賈石(貞元時/李希烈)¶
<pb:KR3k0055_WYG_135-31b>¶
(據淮蔡闗播用李元平守汝州兵部侍郎柳渾曰是夫/衒玉而賈石者也往必見擒何賊之攘既而果為賊縛)¶
　有公輔器(宋史章得象為知州日楊億以為有公輔/器薦之或問之徳曰閩士輕狹而章公深)¶
(重有容此/其貴也)　宰輔之器(元史李孟字道復生而敏悟郭/彦通名能知人嘗語人曰此兒)¶
(骨相異常宰/輔之器也)　待之加禮(唐書韓滉初判度支李晟以/裨將白事滉待之加禮使其)¶
(子拜之厚遺/器幣鞍馬)　長其知人(宇文融執政薦宋璟為右丞/相裴耀卿為户部侍郎許景)¶
(先為工部侍郎/當時長其知人)　知人最深(宋史陳薦字彦升從韓琦/定州河東幕府性木彊簡)¶
(澹獨琦知之最深每語人曰亷於進勇於退嫌疑間毫/髪不處與人交乆而不變如彦升者無幾也琦輔政薦)¶
(為袐閣/校理)　不媿知人(陳恕知貢舉自以洪人避嫌凡江/南貢士悉被黜退而所取以王曽)¶
<pb:KR3k0055_WYG_135-32a>¶
(為首時議稱之每自歎曰曽/命世才也不媿於知人矣)　誠知人矣(唐書武后嘗/問狄仁傑曰)¶
(師德賢乎對曰為將謹守賢則不知也又問知人乎對/曰臣嘗同僚未聞其知人也后曰朕用卿師德薦也誠)¶
(知人矣仁傑慙已而歎曰婁公盛德/我為所容乃不知吾不逮也逺矣)　知人不眀(宋史/神宗)¶
(嘗問王安國曰卿兄秉政外論謂/何曰恨知人不明聚歛太急耳)　五百歲一賢(唐書/貟半)¶
(千舉童子已能講易老子長與何彦先同事王義方以/邁秀見賞義方嘗曰五百歲一賢者生子宜當之因改)¶
(今/名)　十年至節度(盧齊卿拜幽州刺史張守珪𨽻果毅/齊卿厚遇之曰君十年至節度使已)¶
(而果/然)¶
　　不求備¶
<pb:KR3k0055_WYG_135-32b>¶
原畫睂不責(漢張敞為京兆尹為人輕媚為/婦畫睂帝愛其才而不備責)　病聾何¶
傷(黄霸為潁川許丞病聾督郵欲逐之霸曰丞亷吏年/雖老尚能拜起重聽何傷且善助之無失賢者意)¶
　與人不求備(書/)　使人也器之(論語子曰君子易事/而難恱及其使人也)¶
(器/之)　戴其角者無上齒有其翼者兩其足(董仲/舒云)　有行¶
之士未必能進趣進趣之士未必有行(魏祖/令曰)　増幕僚¶
不拘小節(宋史范成大帥蜀凡人才可用者悉置幕下/用所長不拘小節其傑然者露章薦之往往)¶
(顯於朝位/至二府)　署吏不易所職(唐書王播為西川淮南等/節度使所署吏茍無大罪)¶
(以歲勞増秩而/已卒不易所職)　寛假官吏(宋史劉湜為殿中侍御史/上言轉運使掎摭郡縣苛)¶
<pb:KR3k0055_WYG_135-33a>¶
(束官吏人不得騁其材宜/稍寛假不為改者繩治之)　録過薦才(胡宿在審官刑/院擇詳議官有)¶
(在𨕖中而嘗以監征𣙜水災負課同列謂小累不足白/宿竟白之而薦其才足用仁宗聽納同列退而請曰公)¶
(固欲白上儻縁是不用奈何宿曰彼之得否不過詳議/官宿平生以誠事主今白首矣忍以毫髪欺乎為之開)¶
(陳聽吾君/自擇耳)　不喜攟拾小過(韓億參知政事每見天下/諸路有奏攟拾小過者輙)¶
(顔色不懌曰天下太平聖主之心雖毘蟲草木皆欲使/之得所今仕者大則望為公卿次亦望為侍從職司二)¶
(千石其下亦望京朝幕/職奈何錮之於盛世)　過官不復撓退(唐書柳渾為/相門下吏白)¶
(過官渾愀然曰既委有司而復撓之豈賢者用心耶士/或千里辭家以干禄小邑主辦豈慮不能是歲擬官無)¶
(退異/者)¶
<pb:KR3k0055_WYG_135-33b>¶
　　推美下吏¶
原某吏所為(張湯為廷尉奏事即譴湯摧謝注上有所/譴即摧折而謝之也嚮上意所便必引正)¶
(監掾吏賢者曰固為臣議如此上責臣臣不用愚抵此/注言不用諸掾語故至此罪常原即奏事上善之即曰)¶
(臣非知此奏乃監掾吏某所為其/欲薦吏揚人之善解人之過如此)　某掾所為(趙廣漢/為二千)¶
(石推功美於下曰某掾所為非二千/石所及發於至誠吏皆輸寫心腹)　得王生敎(龔遂/見上)¶
(問何以為理遂辭讓推美於上上曰君安得/長者之言而道之曰臣議曹王生敎臣耳)　奪令長¶
名(薛宣字貢君為馮翊得罪人告其縣長吏/使自行罸曰不欲代縣治奪賢令長名也)　任王渙¶
鐔顯(陳寵為太守威聲大行入守司農和帝問何以治/對曰臣任功曹王渙以簡賢𨕖能主簿鐔顯拾遺)¶
<pb:KR3k0055_WYG_135-34a>¶
(補闕臣奉宣/詔㫖而已)　委陳蕃應嗣(王棠字敬伯為汝南守下/敎曰古人勞於求賢逸於)¶
(任使其憲章朝右簡核主職委任功曹/陳蕃匡政治務拾遺補闕任主簿應嗣)　不視文書(吳/黄)¶
(蓋字公覆為石城長署兩掾主曹敎曰若相欺終不加/鞭初皆畏怖後以蓋不視文書漸容人事蓋案其姦情)¶
(殺之縣/中震怖)　唯主盜賊(孫堅字文臺為長沙長敕吏曰善/治官曹文書以盜賊付太守也)¶
　此丞掾任(馬援為隴西守任下吏諸曹時白外事輒/曰此丞掾任何足相煩若大侵小&KR0219;羌旅)¶
(拒此乃太/守事耳)　擇丞吏任(汲黯字長孺為東海守學黄老/好清静擇丞吏任之責大指不)¶
(苛細臥閨/閣而理也)　委别駕王祥(呂䖍字子恪為徐州/刺史委别駕王祥)　任功¶
曹岑晊(詳任/賢)　増言其能(唐書元和初王正雅擢進士/第時京邑多盜賊正雅以萬)¶
<pb:KR3k0055_WYG_135-34b>¶
(年今威震强豪尹柳公/綽言其能就賜緋魚)　何自晦(裴琰之永徽中為同/州司户參軍年甚少)¶
(不主曹務刺史李崇義内輕之鐫諭曰同三輔吏事繁/子盍求便官母留此琰之唯唯吏白積案數百崇義讓)¶
(使趣斷琰之曰何至逼人乃命吏連紙進筆為省决一/日卑既予奪當理而筆詞勁妙崇義驚曰子何自晦成)¶
(吾過耶由是名動/一時號霹靂手)　此公坐(蘇珦中明經調鄠尉時李/義琰為雍州長史鄠多訟)¶
(日至長史府珦裁决明辨自是無訴者義琰異/之顧㕔事曰此公坐也恨吾齒晚不及見耳)　事必¶
咨(元義方為華州參軍厯京兆府司録事/韋夏卿李實繼為京兆尹事必咨之)　蘭菊異芬¶
(裴子餘中明經第補鄠尉時同舍李朝隠程行諶以文/法稱而子餘以儒術顯或問優劣於長史陳崇業答曰)¶
(蘭菊異芬/胡有廢者)　子孫相委(婁師徳調江都尉揚州刺史盧/承業異之曰此台輔器也當以)¶
<pb:KR3k0055_WYG_135-35a>¶
(子孫相委詎/論僚吏哉)　歎為不及(宋史陳俊卿為泉州觀察推/官服勤職業同僚宴集恒謝)¶
(不往一日郡中失火守汪藻走視之諸掾屬方飲某所/俊卿輿卒亦假之行於是皆以後至被詰俊卿唯唯推)¶
(謝已而得其實問故俊卿曰某不能止同僚之行又資/其僕安得為無過時公方盛怒其忍幸自解重人之罪)¶
(乎藻歎服以/為不可及)　稱其善政(又曰王旦以大理評事知平/江縣趙昌言為轉運使以威)¶
(望自任屬吏屏畏/入旦境稱其善政)　倚任掾屬(唐書韋陟出為河南採/訪使以判官貟錫善訊)¶
(覆支使韋元甫工書奏時/號貟推韋狀陟皆倚任之)　委任僚佐(宋史錢若水所/至推誠待物委)¶
(任僚佐總其綱/領無不稱治)　請以官讓(唐書張嘉貞以五經舉補/平鄉尉坐事免長安中御)¶
(史張循憲使河東事有未决病之問吏曰若輩頗知有/客乎吏以嘉貞對循憲召見咨以事嘉貞條析理分莫)¶
<pb:KR3k0055_WYG_135-35b>¶
(不洗然循憲大驚試命草奏皆意所未及他日武后以/為能循憲對皆嘉貞所為因請以官讓后曰朕寧無一)¶
(官自進賢耶因召見拜監察御/史擢循憲司勲郎中酬其得人)　宜居臣上(宋史紹興/間劉穎僉)¶
(判潭州王佐為帥負其能盛氣以臨僚吏穎約以中道/多屈而改為及陳峒反所擒賊多頴計䇿帥上其功曰)¶
(僉判宜/居臣上)　見古循吏(紹興中熊克知諸暨縣部使者芮/燀行縣至其境謂克曰曩知子文)¶
(墨而巳乃今見古/循吏為表薦之)　有恊賛功(孝宗時章穎調道州敎/授㑹宜章冦為亂郡僚)¶
(相繼引去穎獨留寇平郡守以功/入為郎奏穎有恊賛之功可大用)　以掾屬為賓友(元/史)¶
(董士𨕖文炳子也時言世家有禮法必歸董氏禮敬/賢士尤至行省江西左丞以屬掾元明善為賓友)¶
有善歸之所部(唐書薛戎為浙東觀察使不尚約束詭/名譽其有善歸之所部故居官時無灼)¶
<pb:KR3k0055_WYG_135-36a>¶
(灼可驚者已/罷則懷之)　家客馬周為之(馬周舍中郎將常何家/貞觀五年詔百官言得)¶
(失何武人不渉學問為條二十餘事太宗怪問何何曰/此非臣所能家客馬周敎臣言之客忠孝人也帝即召)¶
(之使者四輩敦趣及謁見大恱詔/直門下省以何得人賜帛三百匹)　主簿錢勰為之(宋/史)¶
(錢勰以䕃授流内銓主簿判銓陳襄常登進班簿神/宗稱之襄曰此非臣所能主簿錢勰為之明日召對)¶
　　棄賢¶
原無終(詩序權輿秦康公與賢人/有始無終也權輿始也)　不遇(又曰栢舟言/仁而不遇也)¶
　退而窮處(又曰考槃刺莊公/使賢者退而窮處)　仕於伶官(又曰簡兮/刺不用賢)¶
(也衛之賢者/仕於伶官)　不得仕進(又曰伐檀君子不/得仕進退而伐檀)　不見維¶
<pb:KR3k0055_WYG_135-36b>¶
縶(詩白駒在谷/不見維縶)　媢嫉(人之有技媢/嫉以惡之)　沈滯(白帖晉陳/夀字承祚)¶
(遭父䘮有疾使婢丸藥客見之鄉黨以為敗義及蜀平/坐是沈滯累年張華愛其才以夀雖不逺嫌原情不至)¶
(貶廢舉/為孝亷)　不能舉(見賢而不能舉舉而不/能先慢也注先先已也)　不得調(馬/融)¶
(字季長為校書郎于東觀十年/不得調因兄子喪自劾歸也)　親累不調(晉華廙字/長駿𢎞敞)¶
(有才妻父盧毓典𨕖難舉姻/親故廙年三十五不得調)　功髙不調(張安世字少/孺有郎功髙)¶
(不調自言於安世安世曰君功髙明主所知人臣執事/何短長而自言乎絶不許已而郎遷言安世不伐功也)¶
　増素忌(唐書崔𦙍與王摶並位素忌摶明/達有謀即劾摶為中官外應貶之)　竒詆(叚/文)¶
(昌在憲宗朝數欲親用頗為/韋貫之竒詆偃蹇不得進)　外徙(蘇瓌歴朗歙二州/刺史時來俊臣貶)¶
<pb:KR3k0055_WYG_135-37a>¶
(州參軍人懼其復用多致書請瓌瓌叱其使曰吾忝州/牧髙下自有體能過待小人乎俊臣未至追還恨之由)¶
(是連外徙/不得入)　臥家(宋史孝宗愛揚萬里之才以問周必/大必大無善語由此不見用韓侂胄)¶
(用事欲網羅四方知名士相羽翼嘗築南園屬萬里作/記許以掖垣萬里曰官可棄記不可得也侂冑怒改命)¶
(他人臥家十五年/皆其柄國之日也)　不用(真德秀立朝奏疏無慮數十/萬言皆切當世要務直聲震)¶
(天下四方人士誦其文想見其/風采時相益忌之輙擯不用)　不遷(唐書杜黄裳為/侍御史為裴延)¶
(齡所惡十/年不&KR0118;)　擯廢(韋陟少有名而為李林甫楊國忠擯/廢及肅宗起為御史大夫終不能得)¶
(相/也)　流落(李暌罷相元載素銜之及秉政奏暌試祕書/監江淮養疾家百口貧無禄丐食取給牧守)¶
(稍厭慁則去之/流落十六年)　抑地望(韓洄宰相休子補𢎞文生滿/歲參調吏部侍郎達奚珣以)¶
<pb:KR3k0055_WYG_135-37b>¶
(地望抑之除章慎/太子陵令無愠色)　更幕府(宣宗時白敏中令狐綯當/國皆怨李徳裕其賓客並)¶
(廢黜鄭畋不調幾十年更帥鎮/府綯去位始為虞部貟外郎)　流於俗(諸鎮節度使/武臣多粗暴)¶
(待賔客不以禮失意則以罪中傷之德宗時裴冑/拜荆南節度使亦劾斥其管記世恨胄之流於俗)　非¶
上意(宋史理宗朝史彌逺既死召魏了翁權禮部尚書/還朝六閱月前後二十餘奏上將引以共政而忌)¶
(者相與合謀乃以樞密院督視京湖兵馬開幕府江州/了翁既出則復以建督為非故遽召還前後皆非上意)¶
　原道惟難進　人豈易知　進以趨時不聞刈楚¶
退而窮處空歎伐檀　任賢委政既乖勿貳之言(書曰/任賢)¶
(勿/貳)　失寵退身終及如遺之棄(詩云棄/子如遺)　薖軸之歎¶
<pb:KR3k0055_WYG_135-38a>¶
　　蔽賢¶
原黜爵(大戴禮古者諸侯不官士一則黜/爵再則削地三則黜爵削地俱盡)　竊位(子曰/臧文)¶
(仲其竊位者與知柳下惠之賢/而不與立也言不舉之在位)　簡賢(書簡賢附勢/注簡棄也)¶
棄德(不/讓)　有罪(管子蔽/才有罪)　有罸(蔽賢/有罸)　史魚自貶(衛史/魚知)¶
(蘧伯玉之才而不能進/死不殯於正堂以自貶)　文仲不仁(臧文仲下展禽/仲尼曰不仁)¶
増嫌白衣(宋史陳師道早以文謁曽鞏一見竒之許其/以文著留受業鞏後典五朝史事得自擇其)¶
(屬欲舉師道而朝/中以白衣難之)　棄竒寶(蘇軾常曰棄竒寶於路隅/昔人所歎我曹得無意哉)¶
　皆下之(唐書天寶六載詔天下有一藝詣轂下李林/甫命尚書省試皆下之遂賀野無遺賢時杜)¶
<pb:KR3k0055_WYG_135-38b>¶
(甫元結皆/應詔而退)　不敢取(太和二年舉直言極諫劉蕡對策/切直時第䇿官馮宿賈餗嗟伏以)¶
(為過古晁董而畏/中官眦睚不敢取)　束髙閣(事文𩔖聚殷浩才名冠世/庾翼弗之重也每語人曰)¶
(此輩宜束之髙閣俟天/下太平然後議其仕耳)　不見省(李商隠為彭陽公令/狐楚從事彭陽之子)¶
(綯繼有韋平之拜惡商隠從鄭亞之辟以為忘家恩疎/之屢啓陳情綯不之省商隠留詩㕔事有云郎君官貴)¶
(施行馬東閣/無因得再窺)　原賢路既妨　倖門惟啓　舉善且聞¶
懋賞　蔽賢豈得無辜　誠宜見善必求　何乃知賢¶
不舉¶
　　惠澤¶
<pb:KR3k0055_WYG_135-39a>¶
原德施普(易曰見能在田德施普/也雲行兩施天下平也)　養民惠(子産其養/民也惠其)¶
(使民/也義)　施惠散利(周禮旅師職云以質劑致民施其惠/散其利鄭元注謂恤民之艱阨也以)¶
(賙衣食曰惠以/作事業曰利)　移民通財(周禮司徒職云大荒大札/則令邦國移民通財舍禁)¶
(弛力薄/征緩刑)　惠在愛民(家語子游問於孔子曰夫子之極/言子産之惠可得聞乎孔子曰惠)¶
(在愛民而已子游曰愛民/之謂德敎何趐任惠者哉)　仁足惠下(漢張湛/詳威嚴)　康濟¶
小民(尚書蔡仲孔安國傳云康安/也汝為政當安小民之居也)　博施於民(論語搏/施於民)¶
(而能濟衆堯舜其猶病諸孔安國曰君能/廣施恩惠度民於患堯舜至聖猶病其難)　愛利為行¶
(漢書云朱邑字仲卿廬江人少為桐鄉嗇/夫亷平不苛以愛利為行未嘗笞辱人也)　大小感恱¶
<pb:KR3k0055_WYG_135-39b>¶
(東觀漢記鄧訓字平叔為䕶羌校尉諸胡俗皆恥病臨/困輙以刀自刺訓聞有疾困者輙使醫藥療之差者甚)¶
(多大小感恱訓卒遂家家為訓/立祠每有疾病輙禱請求福也)　視民如傷(左傳云國/之興也視)¶
(民如傷是其福也及其衰/也以民為土芥是其禍也)　視民如子(賈誼新書云鄒/穆公親賢以定)¶
(國視民如子又漢書召信臣為上蔡長視/民如子遷南陽太守其治民如在上蔡也)　治有惠政¶
(後漢書云張訓遷丹/陽太守治有惠政)　外播惠政(應璩與梁州刺史劉/文爽書曰足下内挹)¶
(叔夷之清節外播二南之惠政徳敎/加於百姓要道過於諸國之卿也)　民懷其惠(東觀/漢記)¶
(云朱暉為臨淮/太守民懷其惠)　吏民所愛(後漢書云劉寵除平陵令/以仁惠為吏民所愛母疾)¶
(棄官去百姓/將送塞道)　愍哀病徒(東觀漢記曹褒為城門校尉/愍哀病徒親自省治醫藥糜)¶
<pb:KR3k0055_WYG_135-40a>¶
(粥/)　義𦵏流民(潁川太守王立義葬流民蔡邕頌云哀/此骼胔寛體孤魂遭水為泥逄風成塵)¶
(殮以時服/葬以洛濵)　手筆作議所活甚多(東觀漢記徐/寵為廷尉云)　冬月¶
斷囚夫妻垂泣(盛吉詳/廷尉)　仁風翔於路衢禮讓行於士¶
女(太常趙咨賛云天下信之如/日月仰之如雲雨仁風云云)　増為政惠裕(唐書開/元初裴)¶
(子餘屢遷冀州刺史/為政惠裕人稱有恩)　以惠化稱(苖晉卿寛厚所/至以惠化稱)　惠¶
利可紀(劉晏天寶中補温令/所至有惠利可紀)　慈惠為本(徳宗時袁滋/求外遷為華)¶
(州刺史專以慈惠為本/未嘗設條敎民愛向之)　呼慈父(李桐客貞觀初為通/巴二州刺史治尚清)¶
(平民呼/為慈父)　弛下户(宋史崔立字本之歴通判廣州許州/㑹滑州塞決河調民出芻楗命立提)¶
<pb:KR3k0055_WYG_135-40b>¶
(舉受納立計其用有餘而下户/未輸者尚二百萬悉奏弛之)　有惠愛(唐書王質為/河南尹徙宣)¶
(歙觀察使為政必先/究風俗所至有惠愛)　有惠政(裴琰之為永年令有/惠政吏刻石頌羙)¶
自曝祈雨(髙宗永徽中田仁㑹為平州刺史歲旱自曝/以祈雨雨大至榖遂登人歌之曰父母育我)¶
(兮田使君挺精誠兮上天聞田中致雨兮山/出雲倉廩實兮禮義申願君常在兮不患貧)　造舟以¶
濟(宋史蕭振微時居瀕江見過客與掌渡者爭多溺/死振造大舟傭工以濟人感其德迄為南宋名臣)¶
與民休息(范應鈴開禧間調衡州録事總領聞應鈴名/辟為屬改知崇仁縣將代政如始至每歲杪)¶
(與百姓休息閣債負蠲租稅釋囚繋恤生/瘞死崇孝勸睦仁民厚俗之事悉舉以行)　視民疾苦¶
(宋太祖以潘羙尹崇珂為嶺南轉運使以王明為副使/明徧歴部内視民疾苦舊無名科歛悉條奏除之嶺表)¶
<pb:KR3k0055_WYG_135-41a>¶
(遂/安)　還所侵田(鄆州牧馬草地侵民田數百頃牒訴連/上凡五遣使按視不決袁逄吉受命往)¶
(則悉還所侵民/田民咸徳之)　均賦他郡(唐書韓休為虢州刺史虢/于東西京為近州乗輿所)¶
(至常稅廐芻休請均賦他郡中書令張說曰免虢而與/他州此守臣為私惠耳休復執論吏白恐忤宰相意休)¶
(曰刺史幸知民之敝而不救豈為/政哉雖得罪所甘心焉訖如請)　法外縱舍(袁滋為/刺史民)¶
(犯令者時時法外縱舍得盜/賊或哀其窮出財為償所亡)　加意勞徠(陳君賔貞觀/初徙鄧州刺)¶
(史州承喪亂百姓流亡君賔加意勞徠不期月皆還自/業明年四方雨澇獨君賔所治有年儲倉充羡蒲虞二)¶
(州民就食其境太宗下詔勞之曰去年闗内六州各不/登餱糧少析民逐食聞刺史與百姓識朕此懷務相安)¶
(養還有贏糧出布帛贈遺行者此知水旱常數更相拯/贍禮讓興行變澆薄之風朕顧何憂已命有司録刺史)¶
<pb:KR3k0055_WYG_135-41b>¶
(以下功最百姓養/户免今年調租)　思之不忘(宋史楊時歴知瀏陽餘/杭蕭山三縣皆有惠政)¶
(民思之/不忘)　民頌其愛(唐書張延賞更歴四/鎮所至民頌其愛焉)　患申請不¶
實(崔衍&KR0118;宣歙池&KR0026;察使簡静為百姓所懷後為虢州/刺史奏州郡多巖田又郵傳劇道屬歲無秋民舉流)¶
(亡不蠲減租額民無生理臣見長史之患在因循不以/聞不患陛下之不憂恤也患申請不實不患朝廷之不)¶
(矜貸也德宗聽之/為詔度支減賦焉)　與下共勞苦(殷侑為昌義軍節度/使於時痍荒之後骸)¶
(骨蔽野墟里生荆棘侑單身之官安足粗淡與/下共勞苦以仁惠為治歲中流户襁屬而還)¶
　　賑䘏一¶
原救患䘏隣(左傳曰晉薦饑使乞糴於秦秦伯謂百里/奚與諸乎對曰天災流行國家代有救患)¶
<pb:KR3k0055_WYG_135-42a>¶
(䘏隣道也行道有福於是輸粟於晉/自雍及絳相繼命之曰泛舟之役)　分貧拯窮(左傳/楚子)¶
(使然丹簡上國之兵於宗丘且撫/其民分貧拯窮長孤㓜養老疾)　慈切䘏孤　通窮¶
振困(管子云九惠之敎一曰老老二曰慈㓜三曰䘏孤/四曰養病五曰合獨六曰問病七曰通窮八曰振)¶
(困九曰/接絶)　賑艱阨(周禮鄉師職云以歲時廵國及野而/賑萬民之艱阨以王命施惠鄭𤣥注)¶
(曰艱阨/饑乏也)　哀窮賤(裴秀新詩云姬文發號先哀哀矜窮/賤齊景吐德音嬰稱治國半注曰齊)¶
(景見長年負薪而饑色悽然傷心命吏養焉/晏聞之再拜而賀曰君吐此音宜治國半也)　賜貧窮¶
賑乏絶(禮記月令季春之月命有司發倉廩/賜貧窮賑乏絶鄭注云賑猶救之)　出貨財¶
振困乏(春秋繁露董仲舒五行逆順云火者夏成長也/本朝舉賢良進茂才官得其能任得其力賞有)¶
<pb:KR3k0055_WYG_135-42b>¶
(功封有徳出貨財振困乏正封疆使/四方恩及於火則火順人而甘露降)　巡孤寡供乏困¶
(左傳子西曰昔闔閭在國天有菑厲親廵孤/寡而供其乏困在軍熟食者分而後敢食)　䘏鰥寡¶
振不足(新序曰楚人有獻魚楚王者曰今日漁獲食之/不盡賣之不售棄之又惜故來獻也楚王曰漁)¶
(者仁人也其以此諭寡人也乃遣使䘏鰥寡而存孤獨/出倉廩發幣帛而賑不足罷去後宫不御者出而妻鰥)¶
(夫楚民大恱/隣國歸之)　私財為饘粥(王薈為吳郡内史其年大/饑荒薈出私財為百姓饘)¶
(粥全活/甚多)　私米賑餘敝(虞氏家記曰虞潭為南康内史/於時年荒潭内出私米二千七)¶
(百斛賑/其餘敝)　載米給貧民(東觀漢記梁髙饑年穀貴有飢/餒輙遣蒼頭以車載米菜錢於)¶
(四城外給/與貧民)　出穀贍貧民(㑹稽典錄云駱駿字孝逺烏/傷人孝靈帝擢拜丞相出倉)¶
<pb:KR3k0055_WYG_135-43a>¶
(見穀以贍/貧乏者)　出粟以貸(左傳云宋饑平/公出粟以貨)　以穀給民(王/隠)¶
(晉書云華譚字令恩廣陵人為郟令司徒王戎聞在政/有稱而時軍民從役荒以穀三百斛與譚使給饑餓譚)¶
(給無/困者)　開倉振民(晉書郭黙為東郡太守值歲荒人饑/黙輙開倉振給乃舍都亭自表待罪)¶
(朝廷嘉黙憂國詔書褒歎比之汲黯班/告天下若郡縣有此比者皆聽出給)　賑貸貧民(晉/中)¶
(興書鄧攸為吳郡/守輙賑䘏貸貧民)　出裘衣寒者(賈誼云楚昭王當房/而立愀然有寒色曰)¶
(寡人朝飢時酒二䣯重裘而立猶憯然有寒氣將柰百/姓何是日也出府之裘以衣寒者出倉之粟以賑饑者)¶
(居二年闔閭襲郢昭王奔隨諸當房之賜者請還死寇/闔閭一夕而十徙臥不能賴楚曵師而去昭王乃復當)¶
(房之/徳也)　解裘衣老人(戰國䇿齊襄王立田單相之過淄/水有老人渉淄而寒出不能行坐)¶
<pb:KR3k0055_WYG_135-43b>¶
(於沙中田單見具寒欲使後車分/衣無可以分者單解裘而衣之)　五羖贖百里奚(史/記)¶
(云穆公以五羊皮贖百里/奚於楚號為五羖大夫)　左驂贖越石父(又云越石/父在縲絏)¶
(中晏子出遭之途解左驂贖之載歸弗謝入閨乆之越/石父請絶晏子戄然攝衣冠謝曰嬰雖不仁免子於厄)¶
(子何求絶之速也越石父曰不然吾聞君子屈于不知/己而申于知己方吾在縲絏中彼不知我也夫子既以)¶
(感悟而贖我是知己知己而無禮固不/如在縲絏中晏子于是延入為上客)　外御妻貧人¶
(管子云桓公之平陵家有九子年老而自養者公問其/故對曰吾有子九人家無以妻之盡居傭而未返桓公)¶
(出外御五/人為妻之)　乗輿濟溱洧(孟子子産以其乗/輿濟人於溱洧)　増私財¶
全活(唐書髙宗時王方翼為肅州刺史儀鳳間河西蝗/獨不至方翼境而他郡民或餒死皆重趼走方翼)¶
<pb:KR3k0055_WYG_135-44a>¶
(治下乃出私錢作水磑簿其贏以濟饑瘵/搆舍數十百楹居之全活甚衆芝産其地)　斥俸給貧¶
(馮元淑歴清漳浚儀始平三縣令所至不挈妻子斥俸/餘以給貧窮人咸譏其近名元淑曰吾性也不為苦中)¶
(宗降蠒書勞/勉付狀史官)　䘏&KR0276;女(李綱初仕周為齊王憲參軍宣/帝殺憲露車載尸故吏奔匿綱)¶
(為瘞訖乃去歸唐官太子少保尚書詹事憲女/&KR0276;居綱厚䘏之及綱卒女被髪號哭如喪其親)　視其¶
孤(孟簡字幾道尚節義與之/交者雖沒視其孤不少衰)　解腰金(續文獻通考曰/宋趙閱道知趙)¶
(州歲大歉公集富民誘以賑濟之義自解腰/間金帶置庭下於是施者雲集全活甚衆)　出俸粟¶
(宋史林㮣以祕書省校書郎知常縣歲大饑富人閉糴/以邀價槩出俸粟庭下勸士豪輸數千石以飼饑者)¶
　代婚嫁(事文𩔖聚曰柳仲郢父子仕更九鎮屢為京/兆河南尹每旱潦必貸匱蠲負里無逋家衣)¶
<pb:KR3k0055_WYG_135-44b>¶
(冠子女不能自歸者代/婚嫁之其迹略相同)　資喪(郭元振為太學生家嘗/送資錢四十萬㑹有縗)¶
(服者叩門自言五世未𦵏乞假/以治喪元振舉以與之無少吝)　不禁他遷(唐書張延/賞為淮南)¶
(節度使歲旱民他遷吏禁之延賞曰食者人視以為活/拘此而斃不如適彼而生茍存吾人何限為乃具舟遣)¶
(之敕吏為修室廬已逋/債而歸者更増于舊)　虚張平糴(宋史畢仲游字公/叔以祕閣校理知)¶
(耀州是歲大旱仲游先民之未饑也揭諭境内曰郡賑/施與平糴若干萬石實虚張其數富室知有備亦相勸)¶
(發廩凡民就食者十七/餘萬口無一人去其鄉)　示糠餅(元史延祐間蓋苗登/進士第授濟寧路單)¶
(州判官歲饑白郡府㑹他邑亦以告郡府遣苗至户部/以請户部難之苖伏中書堂下出糠餅以示曰濟寧民)¶
(率食此况不得此食者尤多豈可坐視不救/乎因泣下時宰大悟凡被災者咸獲賑焉)　貸佃人¶
<pb:KR3k0055_WYG_135-45a>¶
(宋史李燔添差江西運司幹辦公事常言社倉之置僅/貸有田之家而力田之農不得沾惠遂倡議裒穀立倉)¶
(以貸/佃人)　旌義民(明紀事本末宣徳五年江西淮安饑吉/水民胡有初山陽民羅振出穀千餘石)¶
(賑濟命行人齎璽書/旌為義民復其家)　安流民(事文𩔖聚曰富弼知鄲/州自鄆移青㑹河朔大)¶
(水民流京東擇所部豐稔者三州勸民出粟得十五萬/斛益以官廩隨所在貯之得公私廬舍千餘萬間散處)¶
(其人山林河澤之利可取為生者聽流民取之其主不/得禁凡活五十萬人募為兵者又萬餘人前此救災者)¶
(皆聚民城郭中煑粥食之多致疾疫或待次數日不食/得弼皆僵仆名為救之而實殺之自公立法簡便天下)¶
(傳以/為法)　親至邨谷(宋史李道傳提舉江東路常平茶鹽/公事條上荒政與漕臣真德秀賑饑)¶
(道傳分池宣歙三州窮冬行風雪中雖深邨窮谷必至/攝宣州行朱熹社倉法上饒新安諸郡翕然應命人䝉)¶
<pb:KR3k0055_WYG_135-45b>¶
(其/利)　分賑其鄉(劉清之調萬安丞時江右大祲州縣議/減常平米直清之曰此惠不過三十里)¶
(内耳外鄉逺民豈能奉老㓜疾患之人必有餒死在我/有政使大家得錢細民得米兩適其便乃請圴境内之)¶
(地為八俾有粟者分賑其鄉官為主之規畫防/閑民甚頼之帥龔茂良以救荒實迹聞于朝)　減抑¶
米價(續文獻通考曰明周忱巡撫直隷初至蘇州屬大/饑穀貴忱亷得江浙湖廣大稔令人槖金至其地)¶
(故抑其直勿糴且紿言吳中米價髙甚用是三省大賈/販米數百艘集吳中忱乃下令盡發官廩貸民半收其)¶
(直城中米價驟減各賈進退兩難只得賤/糶忱復椎牛灑酒謝之各賈大歡而去)　興役濟民¶
(范仲淹守杭值歲大祲縱民競渡日張宴湖上自春至/夏富民空巷出遊又詔僧修寺及新倉厥吏舍日役千)¶
(夫監司核其不䘏荒嬉遊無節公乃條叙所以/皆欲發有餘之財以惠無者是歲兩浙無流民)　授醫¶
<pb:KR3k0055_WYG_135-46a>¶
藥(宋史仁宗哀病者乏良醫為頒慶厯善救方知雲安/軍王端請官為給錢和藥予民遂行于天下嘗因京)¶
(師大疫命太醫和藥内出犀角二夲析之視之其一通/天内侍李舜舉請留供服御帝曰吾豈貴異物而賤百)¶
(姓竟/碎之)　置坊院(宋制凡鰥寡孤獨癃老疾廢及貧乏不/能自存應居養者以户絶屋居之無則)¶
(居以官屋以户絶財産充其費不足則給以常平息錢/崇寧初蔡京當國置居養院安濟坊給常平米厚至數)¶
(倍差官卒充使令置火頭具飲膳給以衲衣絮被州縣/奉行過當或具帷帳雇乳母女使糜費無藝不免率斂)¶
(貧者樂而/富者擾矣)¶
　　賑䘏二(擅賑貸附/)¶
原振廪(楚大饑荘王乃自廬以往振廩同食/注振廪開倉同食上下無異食也)　竭粟(宋/公)¶
<pb:KR3k0055_WYG_135-46b>¶
(子鮑禮于國人宋/饑竭其粟而貸之)　愍飢寒(後漢王望為青州刺史行/部見飢寒者愍之以便宜)¶
(出所在布粟賑給之上欲/罪之鍾離意云云乃赦之)　貸喪祭(漢王莽時人欲祭/祀喪紀而無用者)¶
(錢府以所入工商之貢但賒之祭祀/無過旬日喪紀無過三月依周禮也)　無滯積(傳曰晉/饑悼公)¶
(謀息人乃輸積聚以貸自公以下茍/有積者盡出之國無滯積亦無困人)　不書貸(宋饑司/城子罕)¶
(請出粟以貸司城氏貸而不書宋無饑人叔向/曰樂氏其以宋升降乎施而不德貸而不書)　舍償¶
債(晉王長文字德濬太康中蜀土荒殣開倉賑貸長文/居貧無以償郡縣切責送到州刺史徐幹舍之不謝)¶
(而/去)　止要利(晉張駿境内饑譚祥時出倉穀貸取/三倍利隂據曰是因饑要利乃止)　子¶
皮一鍾(鄭饑人未及麥人病子皮以/子展之命餼國人粟户一鍾)　陳氏三量(傳陳/氏有)¶
<pb:KR3k0055_WYG_135-47a>¶
(施於人人歸之豆區釜鍾之數其取之公也薄其施之/民也厚謂陳氏三量皆登一焉以家量貸而以公量收)¶
　匡乏(匡救/也)　賑窮　儲蓄　虞災　擅賑貸原汲黯¶
矯制(漢河内饑父子相食汲黯使至河/内因矯制開倉賑之朝廷不坐罪)　劉頌除名(劉/頌)¶
(字子雅奉使于蜀表請振/貸不待報而行乃除名也)　王藴左降(晉王藴字叔仁/為吳興守郡荒)¶
(賑䘏主簿爭云朝廷以為科罪/免官士庻詣闕特左降晉陵守)　鄧攸免官(鄧攸字伯/道以吳郡)¶
(守表賑貸未報/開倉坐免官)　仲謀以身救人(第五訪字仲謀為張/掖守歲饑開倉賑給)¶
(&KR0122;吏爭欲上言訪曰若須奏報是/棄人也寜以身救百姓上嘉之)　仲黄含笑入地(韓/韶)¶
(字仲黄為嬴長開倉賑贍民主者謂不可韶/曰以此伏罪含笑入地太守知韶名得不坐)　増惠出¶
<pb:KR3k0055_WYG_135-47b>¶
一尉(唐書貟半千調武陟尉歲旱勸令殷子良發粟賑/民不從及子良謁州半千悉發之下頼以濟刺史)¶
(大怒囚半千于獄㑹薛元超持節渡河讓之曰/君有民不能䘏使惠出一尉尚可罪耶釋之)　詰責¶
參軍(韓思復調梁府倉曹參軍㑹大旱輙開倉賑民州/劾責對曰人窮則濫不如因而活之無趣為盗賊)¶
(州不/能詘)　矯發他儲(宋史程師孟提㸃䕫部無常平粟建/請置倉適凶歳賑民不足即矯發他)¶
(儲不俟報吏懼白不可師孟曰/必俟報饑者盡死矣竟發之)　不罪擅發(元史王克/敬除江浙)¶
(行省都事番陽大饑總管王都中出倉粟賑之行省欲/罪其擅發克敬曰番陽距此千里比待命民且死彼為)¶
(仁而吾屬顧為不/仁乎都中因得免)　先貸後奏(明紀事本末洪武二十/六年詔户部諭天下有)¶
(司凡遇歲饑先發倉廩/貸民然後奏聞著為令)　先給後聞(宣德初河南新安/知縣陶鎔奏民饑)¶
<pb:KR3k0055_WYG_135-48a>¶
(借驛糧千石賑救秋成償還上謂夏原吉曰有司拘文/法饑荒必申報賑濟民饑死乆矣陶鎔先給後聞能稱)¶
(任使毋責/其專擅也)　截留綱運(宋史洪皓為秀州録事州大水/流移滿路倉府空虚無以為賑)¶
(㑹浙東綱運常平米四萬過城下皓遣吏鎖津柵請守/使截留守不肯曰此御筆所起也罪死不赦皓曰寧以)¶
(一身易十萬人命訖留之亡何亷訪使王孝竭至郡曰/平江民哀號訴饑者旁午此獨無有何也守具以對孝)¶
(竭曰違制之罪請為君脫之呼吏寫奏皓曰食猶未足/公能終惠更得二萬石乃可孝竭以聞米如數而得)¶
　議發封樁(山堂肆考曰范堯夫知慶州餓殍滿路官/無穀以賑䘏公欲發常平封樁粟麥濟之)¶
(州縣皆欲俟奏請得㫖而後散公曰人七日不/食即死何可待報諸君但勿憂吾寧獨坐罪)¶
　　求糴¶
<pb:KR3k0055_WYG_135-48b>¶
原禮(傳曰京師來告饑魯侯為/請糴于宋衛齊鄭禮也)　正(穀梁臧孫辰告糴/于齊諸侯相歸粟)¶
(正也告然後與/之言内無外交)　古制(國語魯饑臧文仲請糴于齊公/曰誰使文仲曰卿出告糴古之)¶
(制也辰也備卿辰請如齊公使往遂以鬯圭玉磬如齊/告糴曰敝邑薦饑大懼殄周公魯公之命祀而獲戾不)¶
(忝先君之敝器敢告滯積以/紓執事救敝邑使能供職)　私行(穀梁臧孫辰告糴/于齊國無三年之)¶
(蓄曰國非其國也一年不升告糴諸侯非正也故舉臧/孫辰以為私行也注云為内諱故不言使若私行也)¶
　無藴年(藴年為藴蓄年/穀而閉糴也)　無遏糴(葵丘盟曰/無遏糴)　歸粟¶
于蔡(以周亟/矜無資)　閉糴於秦(傳曰晉饑秦輸之粟秦饑晉/閉之糴故秦伯伐晉獲晉侯)¶
　増増糴(宋史太宗恭儉仁愛勸民務農重穀又置常/平倉乗時増糴唯恐不足真宗繼之於是推)¶
<pb:KR3k0055_WYG_135-49a>¶
(廣淳化之制而常平/惠民倉殆遍天下矣)　歲糴(張詠治蜀歲糴/六萬石貯之)　増價以¶
糴(趙抃知越州揭榜於通衢令民有米増價以/糴于是米商輻輳越之米價頓減民無饑死)　賑糴¶
(紹興三十一年民多艱食詔臨安府并屬縣以常平米/減時價之半賑糴十日輔近郡之民令諸州以常平錢)¶
(賑之吏元史至元二十二年始行賑糴之法于京師分/遣官  發海運之粟減其市直以賑糴焉成宗時以賑)¶
(糴多為豪强嗜利之徒用計巧取弗能周及貧民/于是令有司籍貧乏户口之數劾實以賑糴焉)　平¶
糴(宋史臨安府又有平糴倉舊貯米數十萬石糴補循/環其後用而不補所存無幾咸淳元年詔豐儲倉撥)¶
(公田米五十萬石付平/糴倉遇米貴平價出糶)　告糴(黄幹知漢陽軍值歲饑/糴客米發常平以賑制)¶
(置司下令欲移本軍之粟而禁其糴幹報以乞候幹罷/然後施行及援鄂州例十之一告糴于制司荒政具舉)¶
<pb:KR3k0055_WYG_135-49b>¶
　抑價(續文獻通考曰明成化六年將京通二倉糧米/發糶五十萬石每秔米收銀六錢粟米五錢以)¶
(殺京城/米價)　閉糴之禁(唐書崔倰遷湖南觀察使湖南舊/法雖豐年貿易不出境隣部遭荒)¶
(不䘏也倰至謂屬吏曰此豈人情乎無閉糴以重困民/削其禁自是商賈流通資物益饒  宋史理宗朝撫州)¶
(饑起黄裳知其州單車疾馳申約富人耆老集城中無/過某日至則大書閉糴者籍强糴者斬揭于市坐驛舍)¶
(治文書不入州治不抑米價價日損請于朝給爵旌勞/者而後入  紹興時詔閉糴者斷遣侍御史周祕言許)¶
(以㫁遣恐貪吏懷私善良被害宜戒/守吏多方勸諭務令樂從為便從之)　原匡困　資無¶
　同䘏災危　備救凶患　匡救其災勿虛其請　幸¶
災斂怨安可藴年　凶年補敗或闕於宿儲　善隣䘏¶
<pb:KR3k0055_WYG_135-50a>¶
災方資於乞糴　災維代有宜酌義於泛舟　仁必矜¶
無豈忘情於歸粟(白/帖)¶
　　興利¶
原好為民興利務在富之(漢書召信臣遷南陽太守好/為民興利務在富之躬勸耕)¶
(農行視水泉開通溝瀆起水門堤閼凡數十處以廣溉/灌歲歲増加多至三萬頃民得其利信臣為民作均水)¶
(約束刻石立于/田畔以防分爭)　為百姓興利郡以殷富(漢書荆州刺/史奏召信臣)¶
(為百姓興利郡以殷/富賜黄金三十斤)　富民之術日引月長(魏志劉馥/子靖出為)¶
(河南尹應璩書與靖曰入作納言/出臨京任富民之術日引目長)　必先富民(管子云/凡為國)¶
<pb:KR3k0055_WYG_135-50b>¶
(之道必先富民民富則易治民貧/則難治治國常富而亂國必貧也)　入務利民(春秋云/晉侯出)¶
(定襄王入/務利民)　開澮興造民頼其利(崔氏集崔瑗為汲令/有澤田不殖五穀瑗)¶
(為開澮興造蒲萑之地/更為沃壤民頼其利)　稻田歲増民頼其利(魏志鄭/渾為沛)¶
(郡太守郡界下濕興陂遏開稻田頃畝/歲増民頼其利刻石頌之號曰鄭陂)　開道通溝民¶
得其利(召信臣/詳上)　嚴使儲水百姓為便(東觀漢記亷范/字叔度為蜀郡)¶
(太守舊制禁民夜作以防火災范/乃毁削先令嚴使儲水百姓為便)　開治稻田百姓殷¶
富(又云張堪為漁陽太守開治稻/田八千餘頃百姓于是殷富)　興鴻郄陂常以豐¶
熟(又云鄧晨為陳留郡興鴻郄陂溉郡/稻常以豐熟兼流給他郡詳太守)　敎民糞種(汜/勝)¶
<pb:KR3k0055_WYG_135-51a>¶
(之書云昔湯有旱災伊尹作區敎民糞種乃負水/澆稼收至畝百石勝之試為之收至畝四十石)　敎¶
民牛種(續漢書任延字長孫為九真太守/敎民牛耕鑄作田器民以利之)　益蓄菱芡¶
(漢書龔遂為渤海太守見齊俗奢侈好末伎不田作乃/躬率以儉約勸民農桑春夏不得不趨田畝秋冬課收)¶
(斂益蓄果實菱芡勞徠循行郡中/皆有蓄積吏民皆富實詳太守)　育養漆園(魏志嶺/南太守)¶
(傅方到郡以來育養漆園/之樹念存軍國用心纖微)　治作水排敎化大行(張璠/漢記)¶
(曰杜詩為南陽太守治作/水排敎化大行號曰杜母)　因流為排利益三倍(魏志/韓暨)¶
(為監冶謁者舊時冶作馬排每一熟食用馬百匹更作/人排又費功力暨乃因長流為水排計其利益三倍于)¶
(前詳/錢)　斥鹵生稻粱(呂氏春秋云魏襄王時史起為鄴/令決漳河灌田鄴民大怨欲籍起)¶
<pb:KR3k0055_WYG_135-51b>¶
(起不敢出而避之王乃使他人遂為之水已行民大得/其利相與歌曰鄴有聖令史公決漳水灌鄴旁終古斥)¶
(鹵生/稻粱)　涇水長禾黍(詳涇/水)　蒲萑之地更為沃壤(崔瑗/詳前)¶
　曩之鹵田化為甘壤(蔡邕京兆樊君傳云曩之鹵田/化為甘壤熙怡恱豫相與謳歌)¶
　増耦耕法(唐書髙宗朝王方翼以功遷夏州都督屬/牛疫民廢田作方翼為耦耕法張機鍵力)¶
(省而見功多/百姓順頼)　均水法(戴叔倫試守撫州刺史民爭/溉灌為作均水法俗便利之)¶
無棣渠(薛大鼎以功遷滄州刺史無棣渠乆廞塞大鼎/浚治屬之海商賈流行里民歌曰新溝通舟楫)¶
(利屬滄海魚鹽至昔徒行/今騁駟美哉薛公德滂沛)　平津堰(李吉甫以宰相出/為淮南節度使築)¶
(富人固本二塘溉田且萬頃漕渠庳下不能居/水乃築堤閼以防不足洩有餘名曰平津堰)　水利¶
<pb:KR3k0055_WYG_135-52a>¶
圖(宋史程師孟字公闢徙知河東路晉地多土山旁接/川谷春夏大雨水濁如黄河俗謂之天河可灌溉師)¶
(孟勸民出錢開渠築堰淤良田萬八/千頃裒其事為水利圖經頒之州縣)　補闕柳(唐書辛/仲甫以)¶
(右補闕為彭州先是州少種樹暑無所休仲/甫課民栽柳䕃行路郡人德之名為補闕柳)　因髙築¶
障(韋景駿歴肥鄉令縣北瀕障連年泛溢舊防廹漕渠/雖峭岸隨即壞決景駿相地勢益南千歩因髙築障)¶
(水至堤趾輙去其北燥為/腴田功少費約後遂為法)　毁磑決水(元史耶律伯堅/為清苑縣尹縣)¶
(西有塘水溉民田甚廣勢家據以為磑民以失利伯堅/命毁磑決其水而注之田許以溉田之餘月乃得堰水)¶
(置磑仍以其事聞/省部著為定制)　修陂渠以復舊迹(宋史趙尚寛字/濟之參知政事)¶
(安仁子也嘉祐中以考課第一知唐州唐素沃壤經五/代亂田不耕民稀賦丕足以充役議者欲廢為邑尚寛)¶
<pb:KR3k0055_WYG_135-52b>¶
(曰土曠可益墾辟民稀可益招徠何廢郡之有乃按視/圖記得漢召信臣陂渠故迹益發卒復疏三陂一渠溉)¶
(田萬頃又敎民自為支渠數十轉相浸灌而四方之民/來者雲布尚寛復請以荒田計口授之及貸民官錢買)¶
(耕牛比三年榛莾復為膏腴尚寛勤于農政治有異等/之效三司使包拯與部使者交上其事仁宗聞而嘉之)¶
(而王安石蘇軾作/新田新渠以美之)　城安慶以固疆禦(黄幹知安慶府/請于朝城安慶)¶
(以備戰守即日興工分十二料先自築一料計其工費/若干然後委官吏寓公士人分料主之城成㑹上元張)¶
(燈士民扶老攜㓜有老嫗百姓二子輿之諸孫從至府/致謝幹禮之命具酒炙且勞以金帛嫗曰老婦之來為)¶
(一郡生靈謝耳太守之賜非所冀也不受而去後二年/金人破黄州淮東西皆震動獨安慶安堵如故繼而霖)¶
(潦餘月巨浸暴至城屹然無虞舒人徳之相/謂曰不殘于敵不蹈于水生汝者黄父也)　鄰州導¶
<pb:KR3k0055_WYG_135-53a>¶
水圖(元史至元九年耶律伯堅為保定路清苑尹初安/肅州苦徐水之害訴於大司農大司農官欲奪水)¶
(故道導水使東東則清苑境也地勢不利果導之則清/苑被其害而水亦必反故道為災伯堅陳其形勢圖其)¶
(利害要大司農司官及都/守行視可否事遂得已)　海上澄清録(宋史紹興中/崔與之特授)¶
(廣西提㸃刑獄徧歴所部至浮海巡朱崕朱崕地産苦/䔲民或取葉以代茗州郡征之歲五百緡瓊人以吉貝)¶
(為衣衾工作皆婦人役之有至期年者民尤苦之與之/皆為榜免其他利疾罷行甚衆瓊人次其事為海上澄)¶
(清/録)　遂無凶年(唐書王起為山南東道節度使濵海塘/堰聨屬吏弗完治起至部先修復與民)¶
(約為水令/遂無凶年)　民頼其利(宋史陳堯佐知并州毎汾水暴/漲州民擾亂堯佐為築堤植柳)¶
(數萬本作柳/溪民頼其利)　築堤修堰舉以利民(張綸有才略所至/興利除害除江淮)¶
<pb:KR3k0055_WYG_135-53b>¶
(制置發運副使疏五渠導太湖入海又築漕河堤二百/里于髙郵又泰州有捍海堰延袤百五十里乆廢不治)¶
(歲患海濤冐民田綸方議修復論者難之以為濤患息/而蓄潦之患興矣綸曰濤之患十九而潦之患十一獲)¶
(多而患少豈不可耶表三請願身自/執役兼權知泰州卒成堰民利之)　瀕海廣潟並為¶
膏土(元史烏克遜澤至元末為廣西兩江道宣慰副使/雷州地近海潮汐齧其東南陂塘鹻鹵農病焉而)¶
(西北廣衍平袤宜為陂塘澤行視城隂曰三溪徒走海/而不以灌溉此史起所以薄西門豹也乃敎民浚故湖)¶
(築大堤堨三溪瀦之為斗門七堤堨六以制其贏耗為/渠二十有四以達其注輸渠皆支别為牐時其啓閉計)¶
(得良田數千頃瀕/海廣潟並為膏土)¶
　　方略¶
<pb:KR3k0055_WYG_135-54a>¶
原方略耳目發伏禁姦(漢書張敞字子髙河東平陽人/為京兆尹方略耳目發伏禁姦)¶
　治有方略為民興利(又曰召信臣舉髙第選上蔡宰/視民如子遷南陽太守其治如)¶
(在上蔡為人勤/有方略云云)　長於計策功費約省(漢官儀云成帝/時王延世以校)¶
(尉領河隄詔曰東郡決河流漂二州校尉延世隄防立/塞改為河平元年惟延世長於計䇿功費約省以延世)¶
(為光禄寺大/夫秩二千石)　以一警百吏民恐懼(漢書尹翁歸為東/海太守其治以一)¶
(警百民皆恐/懼改行自新)　以便宜從事(龔遂為渤海太守上問何/以息盜賊遂曰臣聞治亂)¶
(民猶治亂繩不可急也唯緩之然後可治臣願丞相/御史且無拘臣以文法得一切便宜從事上許焉)¶
有莅任之方(晉中興書琅邪諸葛録云忻字道明為㑹/稽太守臨行上為置酒謂之曰今日會稽)¶
<pb:KR3k0055_WYG_135-54b>¶
(昔之闗中足食足兵在於良守/以君有莅任之方是以相屈也)　西門豹為河伯投巫¶
於河(詳縣/令)　宋均為唐山娶巫家女(東觀漢記宋均字/叔庠為九江太守)¶
(有兩山名曰唐后山有神祠衆至共為嫁娶皆取百姓/男女不復要娶巫家女百姓患之長吏莫敢改之均乃)¶
(移書曰自今已去當為/山娶巫家女其後乃絶)　印綬示劫(典録云張敞為太/原太守有三人劫)¶
(郡界持三人以為質敞聞之自往詣劫所曉諭之曰釋/質太守釋汝乃解綬印以示之曰大夫不敢欺賊釋質)¶
(自首遂解縱之遂自/劾詔復其冠履如故)　破械遣囚(魏志田豫為南陽太/守先是郡人侯音反)¶
(前太守收其黨五百人表奏皆當死豫悉見慰諭/破械遣之諸囚叩頭願自効即相告語一朝解散)　石¶
犀厭水(蜀王本紀云江水為害蜀守李氷作石犀五枚/二在府一在市橋二在淵中厭水精因曰石犀)¶
<pb:KR3k0055_WYG_135-55a>¶
(里/)　聽民輸芋(汝南先賢傳云袁安為隂平長民饑/租調不入聽民輸芋頭惠澤流著)¶
除藻飾割浮費(又云應華為將作大匠發/姦摘伏除藻飾割浮費)　頼遇賢令¶
(謝承後漢書彭修字子陽海賊丁義欲向郡郡内驚惶/不能捍禦太守聞修義勇請守吳令身與義相見宣國)¶
(威德賊遂解去民歌之曰時歲倉卒盜賊/縱横大㦸强弩不可當頼遇賢令彭子陽)　風俗頗革¶
(後漢周舉為并州刺史太原舊俗介子推焚骸有龍忌/之禁咸言神靈不樂舉火毎冬中輙一月寒食歲多死)¶
(者舉既到州作書置子推廟使/還温食于是風俗頗革詳寒食)　桴鼓希鳴市絶偷盜¶
(詳京/兆尹)　増耳目方略(宋史英宗時李清臣出提㸃京東/刑獄齊魯盜賊為天下劇設耳目)¶
(方略搜/捕且盡)　治多方略(唐書德宗朝戴叔倫遷容管經略/使其治清明仁恕多方略故所至)¶
<pb:KR3k0055_WYG_135-55b>¶
(稱最德宗嘗賦/中和節詩賜之)　無他方略(吳少誠拒命詔合十七鎮/兵討之以韓全義為淮西)¶
(行營招討使諸鎮兵皆屬全義無他方略號令悉稟監/軍毎議攻戰宦䜿十數紛爭帳中小人好自異互詆訾)¶
(不能/決)　禦賊方略(明紀事本末正德時許逵為山東樂/陵令流賊劉六劉七等横行河北逵)¶
(修城濬隍踰月而成又使民家各築牆髙踰屋簷仍開/牆竇如圭僅可客一人家令一壯丁執刀俟于竇内其)¶
(餘人皆入隊伍令守號令視旗鼔進退違者無赦又設/伏巷中洞開城門未幾賊果至舉旗伏發賊火無所施)¶
(兵無所加盡擒斬/之自是賊不敢進)　一切呵止(唐書宣宗時黄播為京/兆尹時禁屯列畿内者)¶
(出入屬鞬佩劒姦人冐之以剽劫又勲戚家馳/獵近郊播請一切呵止盜賊不能隠皆走出境)　令相¶
告捕(宋史張栻知江陵府湖北多盜往往縱釋以病其/良民栻首核大吏之縱賊者捕斬縣民之舍賊者)¶
<pb:KR3k0055_WYG_135-56a>¶
(令其黨得相告捕以/除罪羣盜皆遁去)　挺身叩壘(唐書劉潼為京兆少/尹山南有劇賊依山)¶
(為剽宣宗怒欲討之宰相崔鉉請遣使諭釋之詔潼馳/往潼挺身直叩其壘曰有詔赦爾罪盜皆列拜約潼就)¶
(館而/降)　至壁撫諭(始安賊歐陽倩衆數萬剽沒州縣以/裴懷古為桂州都督未踰嶺先以書)¶
(諭禍福賊迎降自陳為吏侵而反懷古知其誠身至壁/撫諭倩等大喜歸所掠出降雖諸洞素反覆者亦牽連)¶
(根附嶺/外平)　舉沒占田(永徽中賈敦頤遷洛州刺史有豪/右占田踰制敦頤舉沒三千餘頃)¶
(以賦/貧民)　燒薙壕草(宋史辛仲甫知彭州州卒誘營兵及/諸屯戍謀以長春節宴集日為亂屬)¶
(春初仲甫出城巡視見壕中草深意可藏伏/命燒薙之兇黨疑謀泄有自首者乃擒之)　拊納逃¶
卒(程顥出為鎮寧軍判官程昉治河取澶卒八百而虐/用之衆逃歸羣僚畏昉欲勿納顥曰彼逃死自歸弗)¶
<pb:KR3k0055_WYG_135-56b>¶
(納必亂若昉怒吾自任之即親往啓門拊勞/約少休三日復役衆驩踴而入具以事上)　撫定流¶
民(明紀事本末鄖陽地界湖廣河南陜西三省又多曠/土山谷阨塞林箐蒙密為流民窟穴成化間流民無)¶
(慮百萬劉千斤李鬍子搆亂荆襄白圭項忠相繼勦滅/每至歲饑民入山就食勢不可止乃命原傑經略鄖陽)¶
(撫定流民傑乃増置郡縣深山窮谷無不親至宣朝廷/德意問民疾苦于是籍流民得十一萬餘户遣歸故土)¶
(者一萬六千其願留者九萬六千餘户許各自占曠土/官為計丁力令開墾為永業割地三省設置六縣而鄖)¶
(陽儼然/重鎮焉)　揭方治蠱(宋史趙尚寛知忠州俗畜蠱殺人/尚寛揭方書市中敎人服藥索為)¶
(蠱者窮治寘于/理大化其俗)　造舟計直(張觷知處州嘗欲造大舟/幕僚不能計其直觷敎以)¶
(造一小舟量其尺/寸而十倍算之)　片言定變(政和時蕭振調婺州兵/曹兼功曹時盜賊所在)¶
<pb:KR3k0055_WYG_135-57a>¶
(猖獗婺卒揚言欲叛以應賊有一軍官素得軍志守疑/而罷之羣卒數百人被甲挺刃斬儀門入振聞即往羣)¶
(卒羅拜呼曰某等屈抑願兵曹理之振使之言厲色叱/曰細事耳車駕南巡大兵咫尺汝速死耶急釋械當為)¶
(汝言衆拜謝而去太守由/是益相信事悉與謀之)　亟出慰勞(李舜臣調卭州/主簿嵗大祲饑)¶
(民千百持鉏棘大呼響震邑市令懼閉門/舜臣曰此非盗也何懼為亟出慰勞之)　區處檢防¶
亡匿復業(唐書李傑以採訪使行山南時户口逋蕩細/弱下户為豪力所兼傑為設科條區處檢防)¶
(亡匿復業/者十七八)　按墾廢田邑閈如初(徐申遷韶州刺史韶/自兵興四十年刺史)¶
(以縣為治署而令丞雜處民間申按公田之廢者募人/假牛犂墾發以所收之半畀之田乆不治故肥美歲入)¶
(凡三萬斛諸工計所庸受粟有/差乃徙治故州未幾邑閈如初)¶
<pb:KR3k0055_WYG_135-57b>¶
　　勸課¶
原興敎勸學(左傳衞文公大布之衣大帛之冠務財訓/農通商惠工興敎勸學授方任能元年革)¶
(車三十乗季/年乃三百乗)　正學為基(濳夫論云凡為治之體莫善/於抑末而務本夫為國者以)¶
(富民為本以正學為基民/富乃可敎學正乃得義)　起學成都(漢文翁/為蜀郡)　執經¶
敎授(魏志杜畿為河東太守冬月修戎講武/日開學宮親自持經敎授郡中化之)　勞農勸¶
民(禮記月令云孟夏之月令野虞出行田原/為天子勞農勸民謹案重農故勞勸之)　命農勉¶
作(禮記月令孟夏之月命農勉作/無休于都鄭元注急趨農事)　巡其稼穡(周禮遂/師職云)¶
(廵其稼穡而移用/其民以救其時事)　勸民農桑(召信臣/詳興利)　敎民織履(東/觀)¶
<pb:KR3k0055_WYG_135-58a>¶
(漢記范克為桂陽郡俗不種桑無蠶織之利民惰少織/履冬皆以火燎克為令屬縣敎民種桑柘養蠶織履數)¶
(年之間大/賴其利)　敎民紡績(崔寔傳云寔為五原斥賣儲峙/為作紡績織絍練緼之具以敎)¶
(之民得以/免寒苦)　龔遂令渤海種榆(龔遂詳興利又魏志鄭/渾為魏郡太守百姓乏)¶
(材木乃課種榆為/籬種五果云云)　王景敎廬江種桑(東觀漢記建初/八年王景為廬)¶
(江太守乃敎民/種麻桑而養蠶)　饁彼南畝田畯至喜(毛詩甫田篇云/云鄭元箋云饁)¶
(饋田飯田畯司嗇今之嗇夫也謹案嗇夫/勸農之使勸將南畝饋餉飯喜樂其事)　星言夙駕¶
說于桑田(毛詩定之方中云云鄭元箋云星雨止見也/夙早也衞文公于雨下欲主駕欲往說于桑)¶
(田敎民稼穡/急務農之人)　晝爾于茅宵爾索綯(毛詩七月云云傳/曰宵夜也綯絞也)¶
<pb:KR3k0055_WYG_135-58b>¶
(箋云爾汝當晝日往取茅/歸夜作綯索以待時用)　農無廢業野無空地(新序/子産)¶
(相/鄭)　増興學校敎耕織(唐書韋丹為容州刺史敎民耕/織止惰遊興學校民貧自鬻者)¶
(贖歸之敎種茶/麥仁化大行)　崇學校勸耕桑(元史至元二年李德/輝為太原守至郡崇)¶
(學校表孝節勸耕桑立社倉一權度凡可/以阜民者無不為之嘉禾瑞麥亦出其境)　興學校治¶
水利(明紀事本末沐英鎮雲南興學校治水利墾/田一百一萬餘畝敎化大行雲南遂為樂土)　興¶
學校修屯田(太祖以吳良為江隂守將/興學校修屯田境内帖然)　興復學宫(元/史)¶
(世祖時叚直為澤州長官興復學宮迎儒士李俊民為/師以招延四方來學者不五六年學之以通經被𨕖者)¶
(百二十/有一人)　講敎生徒(唐書大厯初張鑑出為濠州刺史/政調清簡延經術士講敎生徒比)¶
<pb:KR3k0055_WYG_135-59a>¶
(去州升明經/者四十人)　賞農器(元史泰定間呂思誠改景州蓨/縣尹差民户為三等均其徭役)¶
(刻孔子像令社學祀事每歲春行田樹蓄/勤敏者賞以農器人爭趨事地無遺力)　給耕牛(唐/書)¶
(代宗時以闗輔多事後百姓貧田多荒茀詔諸道上耕/牛委京兆府勸課給牛不滿五十畝不給時袁髙為給)¶
(事中請不滿五十畝者/兩户共給一牛從之)　絃誦聲(元史楊景行字賢可/登延祐二年進士授)¶
(贛州路會昌州判官乃創學舍禮師儒/勸民斥腴田以饍士絃誦之聲遂盛)　農桑鼓(明紀/事本)¶
(末太祖令民每邨置鼔凡遇農桑時月晨起/擊鼓會田所怠惰者里老督責之不督者罸)　勸力田¶
(唐書崔衍調清源令/勸民力田懷附流亡)　敎樹藝(元史姚天福遷山北道/按察使其民鮮知稼穡)¶
(天福敎以樹/藝皆至蕃富)　拔茶種桑(明紀事本末太祖曰昔人/有拔茶種桑民獲其利者)¶
<pb:KR3k0055_WYG_135-59b>¶
月朔讀法(洪武初監察御史睢稼請命/府州縣長吏月朔會民讀法)　刺史行春¶
縣令勸耕(宋史真宗時陳靖條上請刺史行春縣/令勸耕靖平生多建畫而于農事尤詳)　原¶
崇肅肅之儀揚濟濟之化(張衡南陽文學儒林書賛云/南陽太守上黨鮑君愍文學)¶
(之弛廢懷儒林之陵遲/乃命匠修而新之云云)　田修理賜之以巨觴田蕪穢¶
戮之以柔桑　使習壤者相澤仁才者播種(並陳思王/籍田論)¶
　能明農事者置黄金一斤使蠶不病者置黄金一斤¶
(管/子)　一農不辦民有飢者一女不織民有寒者　一年¶
之計莫若樹穀十年之計莫若樹木終身之計莫若樹¶
<pb:KR3k0055_WYG_135-60a>¶
人(並管/子)　登金商之館察田夫之私者(陳思王/籍田論)¶
　　得民¶
原留蓋(蓋寛饒左遷衞司馬躬行士卒廬室疾病者身/自拊循歲盡交代衞卒數千皆叩頭自請復留)¶
(共卒一年以報寛饒/厚德以是顯名也)　借宼(寇恂詳/太守)　能勞來(鴻雁美/宣王也)¶
(萬民離散不安其居而能勞來還/定安集之曰維此哲人為我劬勞)　謹待遇(宣帝詔二/千石云嚴)¶
(敎吏謹待遇/無令失職)　扶車流涕(韓延夀棄市吏人數千送至/渭城老小扶車轂奉酒炙延)¶
(夀不忍逆人人為飲使/掾吏分謝莫不流涕)　守闕號泣(趙廣漢為京兆下/獄吏人或言臣生)¶
(無益縣官願代京兆/死使得牧養小民)　吏願僵仆(漢趙廣漢以和顔接/士待遇殷勤發於至)¶
<pb:KR3k0055_WYG_135-60b>¶
(誠吏皆無隠願為/僵仆無所避也)　人恐失之(倪寛為内史收租稅時/裁濶狹與民相假貸以)¶
(故租多不入以負租當免人聞當免恐/失之大家車牛小家擔負課為最也)　以貴下賤(易/以)¶
(貴下賤大/得民也)　以俗敎安(司徒以十二敎以俗敎安則/民不偷注俗土地所生習)¶
以養萬民(以保息養萬/民六曰慈幼)　以道安人(周禮保氏以道/安人保安也)¶
視民如傷(傳/)　安堵如故(漢髙入闗吏/人安堵如故)　老者安之(論/)¶
　&KR0058;民懷之(書安人則惠/&KR0058;民懷之)　侯君去必死(侯霸字君房/為臨淮大尹)¶
(詔徵百姓遮使者車乞留相戒/乳婦不舉子曰侯君去必死)　亷叔來何暮(亷范詳/興利)¶
　増還鎮(唐書崔圎徙淮南節度使在鎮六年請朝/京師吏民乞留詔檢校尚書右僕射還之)¶
<pb:KR3k0055_WYG_135-61a>¶
斷橋(宋史孝宗時王十朋出知饒州復移䕫州民走諸/司乞留不得至㫁其橋乃以車從間道去衆葺㫁)¶
(橋以王/公名之)　取鞾(唐書憲宗時崔戎為華州刺史徙兖海/沂密觀察使民擁留于道不得行乃休)¶
(傳舍民至抱持取其鞾時詔使尚在民泣詣使請白天/子匄戎還使許諾戎恚責其下衆曰留公而天子怒不)¶
(過斬吾二三老人則公不去矣戎/夜單騎亡去民追之不及乃止)　構祠(呂諲在朝不/稱任職及為)¶
(荆州其治尚威信故軍士用命闔境無盜賊民歌詠之/自至德以來處方面數十人諲最有名荆人生搆房祠)¶
(及歿吏裒錢十/萬徙祠府西)　守前政(袁滋為華州刺史民愛向之/召為左金衞大將軍以楊於)¶
(陵代之滋行耆老遮道不得去於陵使諭曰吾/不敢易袁公政人皆羅拜乃得去莫不流涕)　冀為¶
真(元史張起巖弱冠以察舉為福山縣學敎諭值縣官/缺移攝縣事乆之聽斷明允其民相率曰若得張敎)¶
<pb:KR3k0055_WYG_135-61b>¶
(諭為真縣尹/吾屬何患焉)　受紙百番(唐書杜暹補婺州參軍秩滿/歸吏以紙萬番贐之暹為受)¶
(百番衆歎曰昔清吏/受一大錢何異哉)　以姓字子(韓愈初為陽山令有/愛在民民生子多以)¶
(其姓/字之)　至誠感天(宋史王十朋凡厯四郡所至布上恩/恤民𨼆朔望會諸生學宫講經詢政)¶
(僚屬間有不善反復告誡俾之自新民輸租俾自槩量/聞者相告宿逋亦願償訟至庭温詞曉以理義多退聽)¶
(者人無不繪而祠之去之日老穉攀留涕泣越境以送/之思之如父母饒乆旱入境而雨湖積霖入境即霽凡)¶
(禱必應誠不獨感人/而亦動天地鬼神)　歡聲動地(紹定五年起真德秀/復知泉州迎者塞路)¶
(深村百歲老人亦扶杖/而出城中歡聲動地)　狄使君活汝(唐書狄仁傑為/豫州刺史時越)¶
(王兵敗支黨二千人論死仁傑釋其械密疏陳其詿誤/至此詔悉謫戍囚出寧州父老迎勞曰狄使君活汝邪)¶
<pb:KR3k0055_WYG_135-62a>¶
(相與哭碑下/齋三日乃去)　真直院至矣(宋史真徳秀宦遊四方所/至惠政深洽不愧其言由)¶
(是中外交頌都城人時驚傳澒洞奔擁出闗/曰真直院至矣果至則又填塞聚觀不置)¶
　　不拾遺¶
原繫樹(魏邴原得遺錢拾以繫樹枝人以為神人繫/錢逾多謂之神樹祀之原恐成淫祀乃辨之)¶
守劒(後漢王烈在鄉里敎化行人有盜牛者主得之盜/曰我將改勿使王烈知也烈聞遺布一端後父老)¶
(遺劒于路至夜尋求見一人/守劒于路問之乃昔盜牛者)　牛屬稚子(王渙字稚子/為温令清商)¶
(人露宿于道放牛/者輙云屬稚子)　裝付樊父(樊曄字仲華為天水太/守嚴猛道不拾遺行旅)¶
(至聚衣裝道旁/云云以付樊父)　得遺尋主(後漢劉矩為雍丘令有得/遺者皆推尋其主而還之)¶
<pb:KR3k0055_WYG_135-62b>¶
　得遺詣吏(益部閻憲為綿竹令杜成夜得遺/裝詣吏曰縣有明府能不慙心)　何並¶
(為長陵令/路不拾遺)　卓茂(為密令道/不拾遺)　増道不舉遺(唐書郭震/拜凉州都)¶
(督遣甘州刺史李漢通闢屯田稻收豐衍支廥/十年牛羊被野治凉五歲令行禁止道不舉遺)　未嘗¶
拾遺(張允濟仕隋為武陽令有行人夜發遺袍道中行/十餘里乃寤人曰吾境未嘗拾遺可還取之既而)¶
(得袍舉政尤異/遷髙陽郡丞)　道無掇遺(髙宗時郎餘慶為萬年令/道無掇遺遷御史中丞)¶
　路不拾遺(宋史乾道中楊簡知樂平縣興學訓士/邑人以訟為恥夜無盜警路不拾遺)¶
境不藏盜(曽公亮以端明殿學士知鄭州為政有能聲/盜悉竄他境至夜户不閉嘗有使客亡索中)¶
(物移書詰盜公亮報吾境不藏/盜殆從者之廖耳索之果然)¶
<pb:KR3k0055_WYG_135-63a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_135-63b>¶
　¶
　¶
　¶
　¶
　¶
　¶
　¶
御定淵鑑𩔖函卷一百三十¶
