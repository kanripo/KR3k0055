# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.788348
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十
<pb:KR3k0055_WYG_225-1a>¶
　欽定四庫全書¶
御定淵鑑𩔖函卷二百二十¶
　　武功部十五(神助/俘獲)　(軍勝/受降)　(追犇/)¶
　　　神助一¶
　增隋書曰漢王諒反周羅㬋副楊素討平之餘黨據晉¶
　絳等三州未下詔羅㬋行晉絳呂三州諸軍事進兵圍¶
　之為流矢所中卒于師秋七月子仲隱夢見羅㬋曰我¶
　明日當戰其靈座所有弓箭刀劔無故自動若人帶持¶
<pb:KR3k0055_WYG_225-1b>¶
　之狀絳州城陷是其日也贈柱國右翊衛大將軍　北¶
　齊書陸法和隠於江陵侯景遣將任約擊梁湘東王法¶
　和乃詣湘東乞征約召諸蠻弟子八百人在江津二日¶
　便發登艦大笑曰無量兵馬江陵多神祠俗恒祈禱自¶
　法和軍出無復一驗人以為神皆從行故也　太平御¶
　覽曰梁臨汝侯蕭猷嘗為吳郡太守與楚廟神交飲至¶
　一石而神亦有酒色祈禱必從後遷益州刺史江陽人¶
　齊茍兒反率衆攻城猷乃遥禱請救戰之日有田老逢¶
<pb:KR3k0055_WYG_225-2a>¶
一騎絡鐵從東來問去城幾里曰四十時已晡騎舉矟¶
曰後人來可令之疾馳欲及日破賊俄有數百騎如風¶
一騎請飲田老問誰曰吳郡楚王來救臨汝侯此時廟¶
中祈禱無復有驗十餘日後乃見侍衛土偶泥濕如汗¶
　唐書曰江西都團練使李廉奏建中四年鄂州刺史¶
逆賊李希烈之將董侍召率衆襲鄂州順風縱火邑屋¶
將焚臣乃禱於城隍神倏忽風廻火烈賊潰遂擊破之¶
連黄沔三州請付史官以答神意從之　又裴行儉傳¶
<pb:KR3k0055_WYG_225-2b>¶
曰行儉為安撫大食使徑莫賀延磧風礫晝冥導者迷¶
將士饑乏行儉止營致祭令曰水泉非逺衆少安俄而¶
雲徹風恬行數百歩水草豐美後來者莫識其處衆皆¶
驚以方漢貳師將軍　又王晙傳曰王禕討奚於幽州¶
告㨗且言戰時士咸見晙與部將髙昭麾兵赴敵天子¶
嗟異陽伯成上疏請封晙墓表異之乃遣使祭晙¶
　　神助二¶
原蜚鳥下　河氷合(史記燕圍即墨田單令城中必祭/先祖於廷蜚鳥下食燕軍怪之單)¶
<pb:KR3k0055_WYG_225-3a>¶
(宣言神來助今日當有神人為我師有卒入曰臣可為/師乎單東向師事之卒曰臣欺君誠無能單曰勿言出)¶
(入必稱神皆後漢王霸字元伯從世祖南馳聞王郎兵/在後從者  恐至滹沱河候吏還白河水流澌無船可)¶
(濟衆大懼使霸視之霸欲安衆令且前遂詭曰氷堅可/渡遂前比至河氷亦合遂獲渡世祖悦霸謝曰神靈之)¶
(祐/也)　祠子産　祈鍾山(劉聰討李矩矩詐降夜襲之矩/兵有懼色矩令祠子産揚言神)¶
(兵助掩賊營大獲鎧馬山晉苻堅載記曰堅入冦望見/王師部陣齊整又八公  上草木皆𩔖人形憮然有懼)¶
(色初㑹稽王道子聞堅入冦以威儀鼓吹求助/於鍾山神奉以相國之號及堅所見若有力焉)　秦伯¶
祈　凝之禱(左傳秦伯以璧祈戰於河㑹王氏世事張/氏五斗米道凝之尤甚為  稽内史孫恩)¶
(攻郡凝之不設備入净室請禱詔諸將/佐曰大道許鬼兵相助遂為恩所害)　夢周何廟¶
<pb:KR3k0055_WYG_225-3b>¶
奉太乙旗(梁書曰王僧辨平郢州進師尋陽軍人多夢/周何二廟神兵曰吾助天子討賊並乗朱航)¶
(靈漢書武帝伐南越禱告太乙命曰/  旗太史奉以指所伐國詳旌旗)　增蔣帝神報敕¶
　霍山神遣語(梁書曰先是旱甚詔祈蔣帝神求雨十/旬不降帝怒命載荻欲焚蔣廟當神上)¶
(忽有雲如繖倏忽驟雨如瀉臺中宫殿皆自振動帝懼/馳詔追停火一時遂静自此帝畏信遂深自踐阼以来)¶
(未嘗躬自到廟於是乃法駕將朝臣修謁是時魏軍攻/圍鍾離蔣帝神報敕必許扶助既而無雨水長遂挫敵)¶
(人亦神之力凱旋之後廟中人馬脚盡有泥濕當時並/目覩焉  唐書曰髙祖初起師次霍邑隋武牙郎將宋)¶
(老生陳兵拒險義師不得進屯軍於賈胡堡㑹淋雨積/旬餽運不給忽有白衣人詣軍門見曰霍山神遣語大)¶
(唐皇帝若向霍山邑當東南傍山取路八月雨止我當/助爾破之髙祖初哂之遣人東南視地果有微道髙祖)¶
<pb:KR3k0055_WYG_225-4a>¶
(笑曰此神不欺八月己卯雨果霽髙祖大悦以太牢祭/霍山辛己引師從傍山道趨霍山去城十餘里有陣雲)¶
(起軍北東西竟天髙祖謂裴/寂曰雲色如此必當有慶)¶
　　神助三¶
增明日毋大郎死(栁宗元龍城錄曰唐神尭拜河東節/度使九月領大使擊龍門賊毋端兒)¶
(夜過韓津口時明月方出白露初澄於小橋下有二人/語言明日毋大郎死我輩勤亦不少矣神尭因駐馬問)¶
(二人再拜起泣言某二人漢兵也奉東嶽命岳神管押/七十人付龍門助將軍討賊某二人埋骨在此因少憩)¶
(亦自感傷兼欲先知于將軍耳神堯訝其言深切詢其/姓氏俱笑言將軍貴人某僕卒之賤分不當逾言訖倉)¶
(惶辭去云大隊至矣倐忽不見頃疾風如過矢風煙蔽/天而過神堯黙喜明日破賊發七十三矢皆中而復得)¶
<pb:KR3k0055_WYG_225-4b>¶
(其矢信乎聖主所向至/靈亦先為佐佑者焉)　止雪反風(註見祥/應四)　旗不霑¶
韀不濡(又髙僊芝傳曰西北二十餘國皆羈屬吐蕃天/寳六載詔僊芝以歩騎一萬出討僊芝乃分軍)¶
(為三約㑹連雲堡堡有兵千餘城南因山為柵兵九千/守之城下據婆勒川㑹川漲不得度僊芝殺牲祭川命)¶
(士人齎三日糒集水涯士不/甚信既渉旗不霑韀不濡)　方渠青蛇(又楊朝晟傳/曰晟為邠寜)¶
(節度使師次方渠水乏有青蛇降險下走視其跡水從/而流朝晟築防環之遂為渟淵士飲仰足圖其事以聞)¶
(有詔置祠命/泉曰應聖)　妄言有神呼野中(又康承訓傳曰初龎/勲之遁懼衆不軍妄)¶
(言有神呼野中曰天符下國兵休/勲使下相語符未降故敗北津)　聞廟廷甲馬號令¶
(吴越備史曰壬午命統軍使張筠趙承泰等率水陸兵/三萬人以救無諸是行也宿衣錦軍武肅王廟廷有聞)¶
<pb:KR3k0055_WYG_225-5a>¶
(甲馬號令之聲凡數夕而止及接戰于閩淮/人視我師周遍郊野皆丈餘盖陰兵之助也)　若有扶¶
其首者三(金史太祖本紀曰遼都統蕭吉里副都統托/卜嘉將歩騎十萬㑹于鴨子河北太祖自將)¶
(擊之未至鴨子河既夜太祖方就枕若有扶其首/者三寤而起曰神明警我也即鳴鼔舉燧而行)¶
　　軍勝一¶
增春秋提要曰召陵以義勝城濮以威勝鄢陵以幸勝¶
蕭魚以善勝　孫子曰夫未戰而廟算勝者得算多也¶
未戰而廟算不勝者得算少也多算勝少算不勝而况¶
無算乎吾以此觀之勝負見矣　又曰昔之善戰者先¶
<pb:KR3k0055_WYG_225-5b>¶
為不可勝以待敵之可勝不可勝在己可勝在敵故善¶
戰者能為不可勝不能使敵之必可勝　又曰善戰者¶
立於不敗之地而不失敵之敗也是故勝兵先勝而後¶
求戰敗兵先戰而後求勝善用兵者修道而保法故能¶
為勝敗之政　又曰勝可為也敵雖衆可使無鬬故策¶
之而知得失之計作之而知動静之理形之而知死生¶
之地角之而知有餘不足之處故形兵之極至於無形¶
無形則深間不能窺智者不能謀因形而措勝於衆衆¶
<pb:KR3k0055_WYG_225-6a>¶
不能知人皆知吾所以勝之形而莫知吾所以制勝之¶
形故其戰勝不復而應形於無窮　又曰知勝有五知¶
可以與戰不可以與戰者勝識衆寡之用者勝上下同¶
欲者勝以虞待不虞者勝將能而君不御者勝此五者¶
知勝之道也故曰知彼知己百戰不殆不知彼而知己¶
一勝一負不知彼不知己每戰必敗　又曰勝兵若以¶
鎰稱銖勝者之戰若決積水於千仭之谿者形也　吳¶
子治兵篇曰兵以治為勝若法令不明賞罰不信金之¶
<pb:KR3k0055_WYG_225-6b>¶
不止鼓之不進雖有百萬何益於用所謂治者居則有¶
禮動則有威進不可當退不可追前却有節左右應麾¶
雖絶成陣雖敗成行投之所往天下莫當名曰父子之¶
兵　尉繚子兵談曰兵之所及羊腸亦勝鋸齒亦勝縁¶
山亦勝入谷亦勝方亦勝圎亦勝重者如山如林如江¶
如河輕者如炮如燔如垣壓之如雲覆之令人聚不得¶
以散散不得以聚左不得以右右不得以左　又戰威¶
篇曰凡兵有以道勝有以威勝有以力勝講武料敵使¶
<pb:KR3k0055_WYG_225-7a>¶
敵之氣失而師散雖形全而不爲之用此道勝也審法¶
制明賞罰便器用使民有必戰之心此威勝也破軍殺¶
將乗闉發機潰衆奪地成功乃返此力勝也王侯知此¶
所以三勝者畢矣　司馬兵法曰凡戰以力久以氣勝¶
以固久以危勝本心固新氣勝以甲固以兵勝凡車以¶
密固徒以坐固甲以重固兵以輕勝　管子曰用兵者¶
攻堅則軔乗瑕則神攻堅則瑕者堅乗瑕則堅者瑕故¶
堅其堅者瑕其瑕者屠牛垣朝九牛而刀可以莫(猶削/也)¶
<pb:KR3k0055_WYG_225-7b>¶
鐵則刃游間也　漢書髙祖曰連百萬之衆戰必勝攻¶
必取吾不如韓信　淮南子主術訓曰文王知而好問¶
故勝武王勇而好問故勝夫乗衆人之智則無不勝也¶
用衆人之力則無不勝也　又兵略訓曰擊之如雷霆¶
斬之若草木燿之若火電¶
　　軍勝二¶
增後漢書呉漢傳曰漢與公孫述戰於廣都成都之間¶
八戰八克遂軍於其郭中　唐書王君廓傳曰君廓從¶
<pb:KR3k0055_WYG_225-8a>¶
戰東都有功詔勞之曰爾以十三人破賊萬自古以少¶
制衆無有也　又執失思力傳曰薛延陀兵十萬寇河¶
南思力示羸不與角賊深入至夏州乃整陣擊敗之追¶
躡六百里耀兵磧北而歸　又李嗣業傳曰廣平王收¶
長安嗣業統前軍陣於香積寺北賊酋李歸仁擁精騎¶
薄戰王師注矢逐之走未及營賊大出掩追騎還蹂王¶
師於是亂不能陣嗣業即袒持長刀大呼出陣前殺數¶
十人陣復整歩卒二千以陌刀長柯斧堵進所向無前¶
<pb:KR3k0055_WYG_225-8b>¶
自日中至昃斬首六萬級塡澗壑死幾半賊東走遂平¶
長安　又李晟傳曰晟收復京師露布至梁帝感泣羣¶
臣上夀且言晟蕩夷凶憝而市不易㕓宗廟不震長安¶
之人不識旗鼓雖三代用師不能加之　又王佖傳曰¶
晟在師佖無不從攻朱泚於光泰門賊方鋭佖與李演¶
鏖戰蹀血賊數北諸軍乗之遂大振　五代史曰末帝¶
召王彦章為招討使問破敵之期對曰三日左右皆失¶
笑彦章受命而出馳兩日至滑州置酒大會陰遣人具¶
<pb:KR3k0055_WYG_225-9a>¶
舟於楊村命甲士六百人皆持巨斧載冶者具鞴炭乗¶
流而下彦章㑹飲酒半佯起更衣引精兵數千沿河以¶
趨徳勝舟兵舉鎻燒斷之因以巨斧斬浮橋而彦章引¶
兵急擊南城遂破盖三日矣　又曰梁軍已登無石山¶
荘宗遣李嗣昭轉擊山北而自以銀槍軍趨而呼曰今¶
日之戰得山者勝晉軍皆争登山梁軍遽下陣於山西¶
晉軍從上急擊大敗之於是晉城徳勝　通鑑宋紀曰¶
王韶用兵有機略臨出師召諸将授以指不復更問每¶
<pb:KR3k0055_WYG_225-9b>¶
戰必㨗　又曰趙元昊寇三川砦都廵檢楊保吉死之¶
連陷乾溝乾福趙福三堡韓琦使環慶副總管任福等¶
領兵七千聲言廵邊部分諸将夜趨七十里至白豹城¶
平明克之破四十一族焚其積聚而還　又元紀曰徐¶
壽輝兵攻九江右丞博囉特穆爾方駐兵於江聞風宵¶
遁總管李黼檄鄉落聚木石於險處遏其歸路黄梅主¶
簿伊遜特穆爾願出擊賊黼與之出戰大敗賊兵殺獲¶
二萬餘人黼曰賊不利於陸必以舟薄我乃令以長木¶
<pb:KR3k0055_WYG_225-10a>¶
數千冒鐵錐於杪暗植沿岸水中賊舟數千艘順流鼓¶
譟而至遇木樁不得動黼發火箭射之焚溺無算　弇¶
州史料曰李伯昇悉兵號二十萬來圍新城李文忠救¶
之令去城十里而軍新城之将來告謂賊勢盛不敵盍¶
小避其鋒俟大軍至而後合擊之文忠曰俟大軍至城¶
為彼有矣将在謀不在衆寡遂誓師而鼔之曰彼衆而¶
囂我寡而整何彼之虞且聞彼之輜重山積矣是天以¶
富若曺也勉之衆咸奮戰既合文忠横槊引鐵騎數十¶
<pb:KR3k0055_WYG_225-10b>¶
乗馬馳下直出賊陣斷其中堅賊列騎迎戰文忠手格¶
殺數人縱横搏擊所向草靡賊駭而亂相蹂躪大軍乗¶
之城中守兵亦鼓譟而出呼聲動天地無不一當百賊¶
遂大潰　兵略纂聞曰額森攻居庸羅通與少監潘成¶
指揮趙玟謀曰賊所恃者鐵騎須以計襲敗其鐵騎而¶
後賊可破也衆皆曰善敵人臥用兩馬相比二人共宿¶
一革囊横置馬上鐵騎外繞每鐵騎隨一犬有警以犬¶
吠為號通多用鹺虆實熟羊肉置藥漏下二鼓使夜不¶
<pb:KR3k0055_WYG_225-11a>¶
收持鹺虆雜投敵騎中犬㗖羊肉甘飽以石試投之不¶
吠隨以油索連套鐵騎馬足夜過半開城門出軍燒賊¶
營鼓譟舉火砲四面擊之賊驚鐵騎聮絡咆哮跳躍而¶
縛益急營内賊騎盡驚又為鐵騎所制不能馳人馬自¶
相蹂踐死者數千遂大潰三戰三㨗　又曰曾銑嘗令¶
人製疎孔竹簍數千久積不知其所用一日報賊至銑¶
度其暮當至某河悉令沉之因伏兵其旁賊至渡河馬¶
足多陷孔中彼此牽制伏兵乗之因以大勝　説𨕖平¶
<pb:KR3k0055_WYG_225-11b>¶
夏錄曰傅友徳拔文州五月己未友徳兵至漢江不得¶
渡乃令軍中造船百餘艘己卯船成将進兵欲以軍事¶
達湯和而山川懸隔適江水漲乃以木牌數千書克階¶
文綿州月日投漢江順流下　敬懼増左傳曰宣公十¶
二年楚子圍鄭晉救之欒武子曰楚自克庸以來無日¶
不討軍實而申儆之　又曰哀公十一年公㑹吳伐齊¶
齊師敗績季孫命修守備曰小勝大禍也齊至無日矣¶
　通鑑梁紀曰𢎞農王楊渥遣劉存等将水軍三萬以¶
<pb:KR3k0055_WYG_225-12a>¶
擊楚楚王馬𣪞甚懼静江軍使楊定真賀曰我軍勝矣¶
殷問其故定真曰夫戰懼則勝驕則敗今淮南兵直趨¶
吾城是驕而輕敵也而王有懼色吾是以知其必勝也¶
　典故紀聞曰大將軍徐達等北征屢㨗太祖遣人諭¶
之曰聞将軍已下齊魯諸郡中外皆慶予獨謂勝而能¶
戒者可以常勝安而能警者可以常安戒者雖勝若始¶
戰警者雖安若履危夫屢勝之兵易驕久勞之師易潰¶
能慮於敗乃可以無敗能慎於成乃可以有成必須關¶
<pb:KR3k0055_WYG_225-12b>¶
防謹密常若臨敵勿坐懈怠為人所乗慎之慎之¶
　　軍勝三¶
原天幸　人喜(晉師徃嵗克敵今又勝鄢天幸/多矣  師有功國人喜以逆之)　慮敵¶
　保勝(後漢書世祖使&KR0391;宫謂之云常勝之/家難與慮敵  左傳于勝之不可保)　築京觀¶
　狃蒲騷(左傳築武軍以為京觀也又莫敖/狃于蒲騷之役将自用  必小羅)　一戰而¶
霸　七戰皆獲(文之敎也死畢萬匹夫也七戰皆獲/有馬百乗  于牖下注言以夀終也)¶
昔陳今鄭　左律右鉞(楚昔嵗入陳今茲入鄭以若師/有功則左執律右秉鉞  先凱)¶
(樂于/社)　元凱平吳　鄧艾伐蜀(杜預封/當陽侯)　戰勝之後¶
<pb:KR3k0055_WYG_225-13a>¶
常勝之家(陸遜與關羽書戰勝之後常若/輕敵願廣為方略  下詳前)　取威定霸¶
　成霸安疆　增銘書大常　獻㨗太廟(周禮夏官司/勲戰功曰多)¶
(凡有功者銘書于王之大常祭于大烝司勲詔之㨗唐/六典曰元帥凱樂之日天子遣使郊勞有司先獻  于)¶
(太廟又告/齊太公)　五岳壓枯　千鈞壓卵(潛確𩔖書曰諸葛/子鼓洪爐以燎毛)¶
(髮傾五岳以壓枯朽鈞又曰/唐子猶震霆摧枯千  壓卵)　雲撤席卷　霆埽風除¶
(左思魏都賦曰剋翦方命吞滅咆哮雲撤叛換席卷䖍/劉  唐書突厥傳賛曰太宗身勒兵顯責而陰間之戎)¶
(始内阻不三年縛頡利獻北/闕下霆埽風除其國遂墟)　太原一勝　渭南三㨗¶
(談叢曰熙寜中賜契丹金繒召二府觀焉衆謂天子修/貢為辱而陛下神武可一戰勝也張方平獨曰宋與契)¶
<pb:KR3k0055_WYG_225-13b>¶
(丹戰大小八十一陣唯張齊賢太原之戰纔一勝耳陛/下視和與戰孰便上善之  通鑑唐紀曰李克用與忠)¶
(武将龎從河中將白志遷等引兵先進與黄巣戰于渭/南一日三戰皆㨗義成義武等諸軍繼之賊衆大奔)¶
　搴旗蹈軍　揚兵𢷬壘(唐書李光顔傳光顔從崇文/平劔南數搴旗蹈軍出入若)¶
(神得又郭子儀傳曰子儀討史思明晝揚兵夜𢷬壘賊/不  息氣益老乃與光弼等擊賊嘉山斬首四萬級獲)¶
(人馬萬計思/明跳奔博陵)　六戰皆克　一轡無返(唐書唐璿傳璿/字休璟吐蕃寇)¶
(凉州入洪源谷璿以兵數千臨髙望之見賊旗鎧鮮明/謂麾下曰吐蕃自欽陵死賛婆降莽布支新将兵欲以)¶
(示武且其下皆貴臣酋豪子弟騎雖精不習戰吾為諸/軍取之乃被甲先登六戰皆克斬二将獲首二千五百)¶
(築京&KR0026;而還吐蕃來請和既宴使者屢覘休璟后問焉/對曰洪源之戰是将軍多殺臣士卒其勇無比今願識)¶
<pb:KR3k0055_WYG_225-14a>¶
(之后嗟異沙又劉沔傳曰突厥刼營田沔發/吐渾契苾  陀部萬人擊之賊一轡無返者)　僵尸屬¶
道　漂血丹渠(唐書郭子儀傳曰安慶緒聞王師至遣/嚴莊悉衆十萬屯陜助通儒旗幟鉦鼔)¶
(徑百餘里師至新店賊已陣出輕騎子儀悉軍追横貫/其營賊張兩翼包之官軍却嗣業率回紇從後擊塵且)¶
(坌飛矢射賊賊驚曰回紇至矣遂大敗僵尸相屬于道/  又馬璘傳曰吐蕃寇邊詔璘移軍援河西懐恩之叛)¶
(璘引還間關轉鬪至鳯翔虜圍已合節度使孫志直嬰/城守璘令士持滿外向突入縣門不觧甲出戰背城陣)¶
(虜潰率輕騎追之斬/數千級漂血丹渠)　威動京師　威震遼海(唐書鄭/畋傳曰)¶
(中和元年賊将王璠率衆三萬來攻畋使唐宏夫設伏/以待璠内輕畋懦柔縱歩騎鼓而前畋以鋭卒數千當)¶
(賊䟽陣而多張旗幟乗髙伐鼓賊不測衆寡陣未整伏/發衆皆囂日暮軍四合鏖戰龍尾坡殺賊二萬級積尸)¶
<pb:KR3k0055_WYG_225-14b>¶
(數十里多獲鎧仗璠遁去禽璠子斬之威動京師殺又/薛仁貴傳曰仁貴進攻扶餘城身率士遇賊輒破  萬)¶
(餘人拔其城因旁海略地與李勣軍合扶/餘既降他四十城相率送&KR0323;威震遼海)　鋒蝟斧螗¶
　摧株搏兔(栁宗元皇武篇曰裒凶鞠頑鋒蝟斧/螗  一品集曰如摧枯株如搏畜兔)　易¶
若摧枯　勢如破竹(陸䞇論李晟兵曰總仗順之師乗/制勝之氣鼓行芟剪易若摧枯)¶
(晉書杜預傳曰今兵威已振譬如破竹/數節之後皆迎刃而觧無復著手處也)　八遇八克¶
三遇三克(唐書婁師徳傳曰師徳與虜戰白水澗八遇/八克  又王忠嗣傳曰天寳元年忠嗣北討)¶
(奚怒皆戰桑乾河三遇三/克耀武漠北髙會而還)　刻石紀功　種樹旌功(唐/書)¶
(契苾何力傳曰何力討龜兹擒其王遣左衛郎將權祗/甫狗諸酋長示禍福降者七十餘城宣諭威信莫不歡)¶
<pb:KR3k0055_WYG_225-15a>¶
(服刻石紀功而還時周書文帝紀曰太祖既破齊神/武乃於戰所准當  兵士人種樹一株以旌武功)¶
十三戰皆㨗　二十年始㨗(通鑑宋紀曰副元帥宗澤/自大名至開徳與金人十)¶
(三戰皆㨗遂以書勸康王檄諸道兵會京城問金史禪/華善傳曰哀帝時北兵入大昌原平章哈達  誰可為)¶
(前鋒者禪華善出應命先已沐浴易衣若将就木椑者/擐甲上馬不反顧是日以四百騎破八千衆三軍之士)¶
(踴躍思戰盖自軍興二十/年始有此㨗奏功第一)　投秦坑而盡沸　噎强水¶
而不流(海錄碎事曰/言破敵也)　未三旬而定晋陽　纔期年而¶
滅潞子(一品集曰姦臣方命二紀陸梁據太常之固下/窺洛邑通故絳之道旁睨近闕任馮異則拔天)¶
(井而震上黨仗吳漢則發突騎而傾邯鄲未三句而定/晉陽纔期年而滅潞子不以金購豨將多降不勞師克)¶
<pb:KR3k0055_WYG_225-15b>¶
(粤首/馳報)　敬懼原天益疾　色有憂(左傳晉厲公侈與楚/戰于鄢陵楚師敗績)¶
(范文子憂之曰君驕侈而克敵是天益其疾也文子名/燮  列子趙襄子攻翟勝之有憂色孔子曰趙氏其昌)¶
(乎勝非其難/持之為難)　猶有憂色　亦有天幸(左傳城濮之役/楚師敗績晉文)¶
(猶有憂色曰得臣猶在憂未歇也絶漢書云霍去病嘗/與壯騎先大軍亦有天幸未嘗困  而諸將常坐留落)¶
(不/耦)¶
　　軍勝四¶
增北府兵(晉書曰劉牢之字道堅沉毅多計畫謝元/以為参軍攻苻堅百戰百勝號為北府兵)¶
軍將之最(通鑑唐紀注曰唐考法凡百司之長嵗校其/屬功過差以九等流内之官叙以四善善狀)¶
<pb:KR3k0055_WYG_225-16a>¶
(之外有二十七最十三曰賞罰/嚴明攻戰必勝為軍将之最)　足澡渭水之恥(唐書/李靖)¶
(傳曰突厥部種離畔帝方圖進取靖以兵部尚書為定/襄道行軍總管率勁騎三千繇馬邑趨惡陽嶺頡利可)¶
(汗大驚曰兵不傾國來靖敢提孤軍至此于是帳部數/恐靖縱諜者離其心腹夜襲定襄破之可汗脱身遁磧)¶
(口進封代國公帝曰李陵以歩卒五千入絶漠然卒降/匈奴其功尚得書竹帛靖以騎三千蹀血虜庭遂取定)¶
(襄古未有輩足澡/吾渭水之恥矣)　勝則以家貲賞(又馬燧傳曰燧討/田悦進軍臨洺悦)¶
(悉軍戰燧自以鋭士當之凡百餘返士皆決死悦大敗/初將戰燧約衆勝則以家貲賞至是殫私財賜麾下徳)¶
(宗嘉之詔出度支/錢五千萬償其財)　藏所獲鎧仗於神䇿庫(又髙霞寓/傳曰元和)¶
(中討王承宗諸将多覆軍獨霞寓有/功詔藏所獲鎧仗於神策庫以旌之)　伺隙取勝(五代/史曰)¶
<pb:KR3k0055_WYG_225-16b>¶
(周徳威老将常務持重以挫人之/鋒故其用兵常伺敵之隙以取勝)　行執手禮(遼史國/語觧曰)¶
(將帥有克敵功上親執手慰勞若將在/軍則遣人代行執手禮示優遇之意)¶
　　軍勝五¶
增詩晉謝朓詩曰北拒溺&KR0406;鑣西戡收組練　又曰長¶
蛇固能翦奔鯨自此曝　張景陽詩曰折衝樽俎間制¶
勝在兩楹　唐韓愈元和聖徳詩曰負鄙為艱縱則不¶
可出師征之其衆十旅軍其城下告以福禍腹敗肢披¶
不敢保聚擲首陴外降幡夜&KR0390;　又晚秋聮句詩曰雨¶
<pb:KR3k0055_WYG_225-17a>¶
矢逐天狼電矛驅海若摧鋒若貙兕超乗如猱玃策勲¶
封龍頟歸獸獵麟脚跋朝賀書飛塞路歸鞍躍¶
增頌晉陸機功臣頌曰威亮火烈勢踰風埽拾代如遺¶
偃齊如草¶
增表後周庾信賀平鄴都表曰威風所振烈火之遇鴻¶
毛旗鼓所臨衝風之卷秋葉　唐元稹賀誅吳元濟表¶
曰拯遺甿於溝瀆非聖不能埽餘沴以雪霜非天不可¶
　又賀誅李岕表曰風行號令天助機謀斬此鯨鯢破¶
<pb:KR3k0055_WYG_225-17b>¶
兹梟獍　李商隠賀幽州破奚寇表曰坎三鼓而河流¶
自却聲六校而屋瓦皆飛自使鴞懼喪林兔忙迷穴無¶
舟掬指有地僵屍未驚紫陌之烏前軍已蹷不唳淮山¶
之鶴後隊仍窮¶
增牒唐栁宗元為裴中丞牒曰衆輕鬭蟻勇劣怒蛙纖¶
縞當彊弩之初孤豚僨肥牛之下事同拾芥力易摧枯¶
杪忽蜂腰虚見辱於齊斧突梯䑕首濫欲寄於旄頭懽¶
聲洽於萬夫勝氣横於千里南則浮海濟師共集堂堂¶
<pb:KR3k0055_WYG_225-18a>¶
之陣東則横江誓衆用成善善之功¶
增檄唐祖君彦為李密檄云瀉滄海而濯殘螢舉崐崘¶
而壓小卵¶
增露布唐于公異破朱泚露布曰讙譟之聲山傾而河¶
泄鼓鼙之氣霆鬭而電奔屛翳發向敵之風回禄扇燎¶
原之燄勢均破浪攻甚決河　又曰王師奮發勢無駐¶
於建瓴醜𩔖搶攘功有輕於折箠¶
增書後漢延篤與段紀明書曰得知窮兵極逺大㨗而¶
<pb:KR3k0055_WYG_225-18b>¶
反雖齊桓之制服流沙霍將軍之身到祁連蔑以加焉¶
莫不魚爛雲除震懼稽顙矣¶
增狀唐栁宗元賀平李師道状曰破竹寜比其發機走¶
丸未喻於乗勝濁河清濟曾無溝洫之虞大峴琅琊不¶
聞崖岸之阻¶
　　追奔一¶
增春秋提要曰已去而躡之曰追　海錄碎事曰追北¶
北幽隂之處故謂退敗奔走為北説文云北乖也¶
<pb:KR3k0055_WYG_225-19a>¶
　　追奔二¶
增左傳長勺之戰曹劌曰吾視其轍亂望其旗靡故逐¶
之　唐書江夏王道宗傳曰吐谷渾寇邊李靖出崑邱¶
道詔與侯君集為靖副賊聞兵至走嶂山數千里道宗¶
以單師進去大軍十里及之吐谷渾拒險殊死鬭道宗¶
陰引千騎超山乗其後賊驚潰　又羅士信傳曰士信¶
逐北每殺一賊輒劓鼻納諸懐暨還驗以代級　通鑑¶
唐紀曰龎勛引兵擊康承訓勛所将皆市井白徒覩官¶
<pb:KR3k0055_WYG_225-19b>¶
軍勢盛不戰而潰承訓命諸將急追以騎兵邀其前歩¶
卒蹙其後賊狼狽不知所之自相蹈藉僵尸數十里死¶
者數萬人勛觧甲服布襦而遁　五代史梁太祖卒與¶
敵遇敗而走敵兵追之甚急前至大溝㡬不免頼溝中¶
有積薪馬乃得過　又曰周徳威晨遣三百騎叩梁營¶
挑戰自以勁兵三千繼之王景仁怒悉其軍以出與徳¶
威轉鬬數十里至於鄗南兩軍皆陣梁軍横亘六七里¶
汴宋之軍居西魏滑之軍居東莊宗策馬登髙望而喜¶
<pb:KR3k0055_WYG_225-20a>¶
曰平原淺草可前可却真吾之勝地乃使人告徳威曰¶
吾當為公先公可繼進徳威持馬諫曰梁軍輕出而逺¶
來與吾轉戰其來必不暇齎糧糗縱其能齎亦不暇食¶
不及日午人馬俱饑因其將退而擊之勝諸将亦皆以¶
為然至未申時梁軍東偏塵起徳威鼓譟而進麾其西¶
偏曰魏滑軍走矣又麾其東偏曰梁軍走矣梁陣動不¶
可復整乃皆走遂大敗自鄗追至於柏鄉横尸數十里¶
景仁以十餘騎僅而免自梁與晉争凡數十戰其大敗¶
<pb:KR3k0055_WYG_225-20b>¶
未嘗如此¶
　　追奔三¶
原拔斾　倒戈(晉人犇以廣隊不能進楚人惎之脱扄/拔斾投衡顧曰吾不如大國之數犇也)¶
(惎敎也後前徒倒/戈攻于  以北)　周山　渡水(晉敗齊師于鞌逐之/三周華不注註華不)¶
(注山名也道趙充國引兵至先零先零望見大軍棄輜/重渡湟水  陿充國徐行驅之或曰逐利行大遅充國)¶
(曰窮寇緩之則/走急則致死)　勿追　不逐(困獸猶鬪窮寇勿追/  榖梁曰戰不逐奔)¶
如追逃　猶逐北(宣子曰逐寇如追逃軍之善政北李/陵書曰然猶斬将搴旗追奔逐)¶
　追犇逐利　彼竭我盈　逐倒戈之徒　乘破竹之¶
<pb:KR3k0055_WYG_225-21a>¶
勢¶
　　追奔四¶
增遏其歸逕(宋書袁淑傳曰如有決罦漏網逡/窠逗穴命淮汝戈船遏其歸逕)　一日¶
夜馳二百里(唐書曰武徳三年四月敗宋金剛于柏璧/金剛走介州太宗追之一日夜馳二百里)¶
(宿于雀䑕谷之西原軍士/皆饑太宗不食者二日)¶
　　俘獲一¶
增左傳曰昭公十三年楚師還自徐呉人敗諸豫章獲¶
其五帥　魏書曰孝文帝太和十九年二月車駕至鍾¶
<pb:KR3k0055_WYG_225-21b>¶
離軍士擒蕭鸞卒三千帝曰在君為君其民何罪於是¶
免歸　後周書曰裴寛與東魏将彭樂樂恂戰於新城¶
因傷被擒至河隂見齊文襄寛舉止詳雅善於占對文¶
襄甚賞異之謂寛曰卿三河冠蓋材識如此我必使卿¶
富貴關中貧校何足可依勿懐異圖也因觧鎻付館厚¶
加禮遇寛乃裁臥氊夜縋而出因得遁還見於太祖太¶
祖顧謂諸公曰被堅執鋭或有其人疾風勁草嵗寒方¶
驗裴寛為髙澄如此厚遇乃能冒死歸我雖古竹帛所¶
<pb:KR3k0055_WYG_225-22a>¶
載何以加之　八編𩔖纂曰賀若弼拔京口軍令嚴肅¶
軍士於民間酤酒者弼立斬之所俘獲六千餘人弼皆¶
釋之給糧勞遣付以敕書分道宣諭所至風靡　唐書¶
尉遅恭傳曰竇建徳營板渚時王世充兄子琬使于建¶
徳乗隋帝廐馬鎧甲&KR0160;整出入軍中以夸衆恭請與髙¶
甑生梁建方三騎馳徃擒琬引其馬以歸賊不敢動¶
又曰恭從秦王擊王世充世充自将兵數萬來戰恭大¶
敗之擒其將陳智略獲排矟兵六千　五代史曰梁軍¶
<pb:KR3k0055_WYG_225-22b>¶
圍晉太原有驍將軍陳夜叉常乗白馬被朱甲以自異¶
出入陣中求周陽五欲必生致之徳威笑曰陳章好大¶
言因戒其部兵曰見白馬朱甲者當佯走以避之兩軍¶
皆陣徳威微服雜卒伍中陳章出挑戰兵始交徳威部¶
下見白馬朱甲者因退走章果奮矟急追之徳威伺章¶
已過揮鐵鎚擊之中章墮馬遂生擒之　又曰周徳威¶
圍劉守光於幽州劉守光驍将單廷珪望見徳威於陣¶
曰此周陽五也乃挺槍馳騎追之徳威佯走度廷珪垂¶
<pb:KR3k0055_WYG_225-23a>¶
及側身少却廷珪馬方馳不可止縱其少過奮檛擊之¶
廷珪堕馬遂見擒　宋史太祖紀曰安國軍節度使王¶
全斌等率兵入太原境以俘來獻給錢米以釋之　遼¶
史聖宗本紀曰統和十二年詔諸部所俘宋人有官吏¶
儒生抱器能者諸道軍有勇健者具以名聞　兵略纂¶
聞曰王守仁與宸濠戰於湖上賊勢尚鋭值風不便我¶
兵少挫守仁急令斬取先却者頭知府伍文定等立於¶
銃砲之間方奮督各兵殊死戰忽見一大牌書寜王已¶
<pb:KR3k0055_WYG_225-23b>¶
擒我軍毋得縱殺一時驚擾賊兵遂大潰次日賊兵既¶
窮促宸濠思欲潛遁見一漁船隠在蘆葦中宸濠大聲¶
呌渡漁人移棹請渡竟送中軍諸將尚未知也¶
　　俘獲二¶
原勿佚　猶遣(書汝勿佚盡執拘以歸于周予其殺獲/諸葛亮至南中擒孟獲使觀己營陣)¶
(曰若祇如此易敗爾亮縱之使更戰七擒七縱而/亮猶遣獲獲止不去曰公天威也南人不復反矣)　繫¶
頸　斷頭(繫單于頸降張飛破劉璋獲嚴顔呵之曰大/軍至何不  顔曰卿無狀侵我州我州但有)¶
(斷頭將軍也飛怒令斫頭顔容色不變曰斫/頭便斫頭何為怒飛壯而釋之引為客也)　衛俘¶
<pb:KR3k0055_WYG_225-24a>¶
夷俘(傳雖多衛俘而晉無信何以求諸侯/  兩君合好而裔夷之俘以兵亂之)　縲臣　係¶
虜　獲賢王　縛廣武(衛青擊匈奴獲左右賢王車韓/信破趙有縛廣武君李左  至)¶
(麾下者信觧縛東向/坐西向對而事之)　俘寳玉　賜繡被(書遂伐三朡/俘厥寳玉)¶
(後漢李忠獨無所掠世祖賜/之大驪馬及繡被詳軍整)　還生口　嫁生口(後漢/武威)¶
(太守孟威云宜還生口袁安曰還之示中國優貸也戮/&KR0160;歆得賜生口出而嫁之孫盛曰施舍自出人君拏)¶
(之家國刑所屬歆當公言以彰/天澤而黙受嘉賜獨為君子也)　增賞劔帶　賜鞍馬¶
(後周書侯莫陳崇傳曰崇隨賀拔岳征伐万俟醜奴醜/奴率餘衆奔髙平崇與輕騎逐北至涇州長坑及之賊)¶
(未成列崇單騎入賊中於馬上生擒醜奴於是太呼衆/悉披靡莫敢當之後騎益集遂大破之岳以醜奴所乗)¶
<pb:KR3k0055_WYG_225-24b>¶
(馬及寳劍金帶賞之姚五代史曰皇甫暉屯清流關為/周師所敗并其都監  鳯皆被擒世宗賜金帶鞍馬後)¶
(數日暉以/金瘡卒)　原鮑叔釋縛　种暠遣獲(管仲至堂阜鮑/叔釋縛  种暠)¶
(字景伯為渡遼將軍有生口/見獲悉遣之羌胡乃來降)　虜魏王豹　執太史慈¶
(韓信事問太史慈為孫/策所執  以進取也)　止獲三軍　何有二毛(州綽/射殖)¶
(綽中肩謂曰止将為三軍獲不止將取其衷于傳曰今/之勍者皆吾敵也雖及吳耉獲則取之何有  二毛)¶
　係虜之功　徃遺之禽　增偽遊雲夢　劫縛兜題¶
(漢書髙帝紀曰六年冬十月人告楚王信謀反上問左/右左右争欲擊之用陳平計乃偽遊雲夢十二月會諸)¶
(侯於陳楚王信迎謁因執之兹後漢書班超傳曰龜兹/王攻破疏勒殺其王而立龜  人兜題為疏勒王明年)¶
<pb:KR3k0055_WYG_225-25a>¶
(春超從間道至疏勒去兜題所居槃槖城九十里逆遣/吏田慮先徃降之敕慮曰兜題本非疏勒種國人必不)¶
(用命若不即降便可執之慮既到兜題見慮輕弱殊無/降意慮因其無備遂前劫縛兜題左右皆驚懼奔走慮)¶
(馳報超超即赴之悉召疏勒將吏説以龜兹無/道之狀因立其故王兄子忠為王國人大悦)　俘滅¶
三國　生擒二萬(唐書蘇定方傳曰定方為神邱道大/總管討百濟俘其王義慈等所滅三)¶
(國皆生執其王萬又郭子儀傳曰子儀從元帥廣平王/率蕃漢兵十五  收長安陣香積寺之北距灃水臨大)¶
(川彌亘一舍賊領勁騎薄戰官軍囂嗣業以長刀突出/斬賊數十騎乃定回紇以奇兵繚賊背夾攻之斬首六)¶
(萬級生/擒二萬)　多執村民　聼贖儒士(通鑑唐紀曰楊行遷/等與羅渾擎大戰於)¶
(乾谿官軍大敗行遷等恐無功獲罪多執村民為俘送/府日數十百人敬瑄不問悉斬之其中亦有老弱及婦)¶
<pb:KR3k0055_WYG_225-25b>¶
(女觀者或問之皆曰我方治田績麻官軍忽入村係虜/以來竟不知何罪  通鑑宋紀曰元世祖中統二年詔)¶
(軍中所俘儒士聼贖為民時淮蜀士&KR0476;俘虜者皆没為/奴翰林學士髙智耀奏言以儒為驅役古無有也陛下)¶
(方以古道為治宜除/之以風天下從之)¶
　　俘獲三¶
增擇體肥者令左右分㗖(通鑑宋紀曰宋慕容延釗進/克潭州將趨朗州周保權牙)¶
(将張從富等懼為所襲相與拒守帝聞之遣使諭從富/等不聼以兵逆戰於澧江宋師敗之李處耘擇所俘體)¶
(肥者數十人令左右分㗖而黥其少健者令先入朗黥/者入城言被擒者為宋師所㗖聞者皆恐遂潰延釗因)¶
(長驅而進/遂克其城)　乞二虎賁護俘(宋史韓世忠傳曰世忠擒/正彦及傅弟翊送行在傅)¶
<pb:KR3k0055_WYG_225-26a>¶
(亡建陽追擒之皆伏誅世忠初陛辭奏曰臣誓生獲賊/為社稷刷恥乞殿前二虎賁護俘來獻至是卒如其言)¶
(帝手書忠勇二/字揭旗以賜)¶
　　俘獲四¶
增詩唐王昌齡從軍行曰大漠風塵日色昏紅旗半捲¶
出轅門前軍夜戰洮河北已報生擒吐谷渾　韓愈征¶
蜀聮句詩曰逆頸盡徽索仇頭恣髠鬝　栁宗元平淮¶
詩曰左翦右屠聿擒其良¶
　　受降一¶
<pb:KR3k0055_WYG_225-26b>¶
增左傳曰昭公十三年魯叔弓帥師圍費弗克敗焉平¶
子怒令見費人執之以為囚俘冶區夫曰非也若見費¶
人寒者衣之饑者食之為之令主而供其乏困費來如¶
歸南氏亡矣民將叛之誰與居邑若憚之以威懼之以¶
怒民疾而叛為之聚也若諸侯皆然費人無歸不親南¶
氏將焉入矣平子從之費人叛南氏　漢書西南夷傳¶
曰陸賈至南越越王恐頓首謝罪願奉明詔長為藩臣¶
奉貢職于是下令國中曰吾聞兩雄不俱立兩賢不並¶
<pb:KR3k0055_WYG_225-27a>¶
世漢皇帝賢天子自今以來去帝制黄屋左纛因為書¶
稱蠻夷大長老夫臣佗　後漢岑彭傳彭與大司馬吴¶
漢等圍洛陽數月朱鮪等堅守不肯下帝以彭嘗為鮪¶
校尉令徃説之鮪在城上彭在城下相勞苦歡語如平¶
生鮪曰大司徒被害時鮪與其謀又諫更始無遣蕭王¶
北伐誠自知罪深彭還具言於帝帝曰夫建大事者不¶
忌小怨鮪今若降官爵可保况誅罰乎河水在此吾不¶
食言彭復徃告鮪鮪從城上下索曰必信可乗此上彭¶
<pb:KR3k0055_WYG_225-27b>¶
趣索欲上鮪見其誠即許降　又曰彭與嚴説共守宛¶
漢兵攻之數月城中糧盡人相食彭與説舉城降諸將¶
欲誅之大司徒伯升曰彭郡之大吏執心堅守是其節¶
也今舉大事當表義士不如封之以勸其後更始乃封¶
彭為歸徳侯　三國典略曰梁蕭乾字思惕閩中豪帥¶
反叛陳武謂乾曰陸賈南征趙佗歸順隨何奉使黥布¶
來臣追想清風髣髴在目乃令乾徃使諭以逆順渠帥¶
並即&KR0323;附　唐書李靖傳曰靖攻蕭銑率輕騎五千為¶
<pb:KR3k0055_WYG_225-28a>¶
先鋒趨江陵薄城而營破其將楊君茂鄭文秀俘甲士¶
四千孝恭軍繼進銑大懼檄召江南兵不及到明日降¶
　又李孝恭傳曰孝恭拜山南招慰大使狥巴蜀下三¶
十餘州進擊朱粲破之俘其衆諸將曰粲徒食人摯賊¶
也請阬之孝恭曰不然今列城皆吾寇若獲之則殺後¶
渠有降者乎悉縱之由是騰檄所至輙下　又李光弼¶
傳曰上元元年進圍懐州思明來救光弼再逐北思明¶
聲渡河絶餉路光弼壁野水度既夕還軍留雍希顥守¶
<pb:KR3k0055_WYG_225-28b>¶
曰賊將髙暉李日越萬人敵也賊必使劫我爾留此賊¶
至勿與戰若降與偕來是日思明果召日越曰光弼野¶
次爾以鐵騎五百夜取之不然無歸日越至壘使人問¶
曰太尉在乎曰去矣兵幾何曰千人將為誰曰雍希顥¶
日越謂其下曰我受命云何今失李光弼得希顥而歸¶
吾死必矣不如降也遂請降希顥與之俱見光弼光弼¶
厚待之髙暉聞亦降或問公降二将何易也光弼曰思¶
明再敗恨不野戰命將來襲必許以死日越懼死不降¶
<pb:KR3k0055_WYG_225-29a>¶
何待髙暉材出日越之右降者見遇貳者得不思奮乎¶
　又馬燧傳曰燧討李懐光自京師與渾瑊駱元光韓¶
遊瓌合軍賊將徐廷光守長春宫城燧度長春不下則¶
懐光固守久攻所傷必衆乃挺身至城下見廷光廷光¶
憚燧威拜城上燧顧其心已屈徐曰我自朝廷來可西¶
向受命廷光再拜燧曰公等朔方士自祿山以來功髙¶
天下奈何棄之為滅族計若從吾言非止免禍富貴可¶
遂也未對燧曰爾以吾為欺耶今不逺數歩可射我披¶
<pb:KR3k0055_WYG_225-29b>¶
而示之心廷光感泣一軍皆流涕即率衆降燧以數騎¶
入其城衆大呼曰吾等更為王人矣　又范希朝傳曰¶
希朝號當世善將或比之趙充國在朔方時招突厥别¶
部沙陀千落衆萬餘其後用沙陀戰者所至有功　又¶
劉仁軌傳曰百濟酋帥遲受信據任存城未下酋領沙¶
吒相如黑齒常之皆降仁軌以赤心示之俾取任存自¶
効即給鎧仗糧糒孫仁師曰受甲濟粟資冦便也仁軌¶
曰吾觀相如常之忠而有謀因機立功尚何疑二人訖¶
<pb:KR3k0055_WYG_225-30a>¶
拔其城　通鑑宋紀曰金張林據益都欲歸附以自固¶
而未決會李全自齊州還揣知林意乃薄兵青州城下¶
遣人陳説國家威徳勸林早附林恐全誘已猶豫未納¶
全挺身入城惟數人從林乃開門納之相見甚讙結為¶
兄弟全既得林要領附表奉青莒密登萊濰淄濵棣寜¶
海濟南十二郡版籍來歸表辭有云舉七十城之全齊¶
歸三百年之舊主詔授林武翼大夫京東安撫使兼京¶
東總管　又曰韓世忠既平范汝為旋師永嘉若將休¶
<pb:KR3k0055_WYG_225-30b>¶
息者忽由處信徑至豫章連營江濵數十里羣賊不虞¶
其至大驚世忠因使董收招曺成成方為岳飛所廹乃¶
率衆降得戰士八萬遣詣行在　通鑑元紀曰英宗時¶
諸王徹伯爾遣使來降帝曰朕非欲彼土地人民但吾民¶
不罹邊患軍士免於勞役斯幸矣今既來降當厚其賜¶
以安之¶
　　受降二¶
原係頸　畫狀(秦王白馬素車係頸以組降漢王于軹/道旁  魏于禁降關羽歸文帝慰諭遣)¶
<pb:KR3k0055_WYG_225-31a>¶
(詣鄴髙陵先令於陵屋畫關羽戰克/龎徳積怒禁降服之狀禁遂薨焉)　主降　受服(司/寇)¶
(主降也/服降)　陷堅　摧剛　去殺　來降　增掲碑　築¶
館(唐書張仲武傳曰烏介失勢徃依康居盡徙餘種寄/黒車子部回鶻遂衰名王貴種相繼降捕幾千人仲)¶
(武表請立石以紀聖功帝詔徳裕為銘揭碑盧龍以告/後世  海錄碎事曰鄧太后令築南北兩部質館注築)¶
(館以受/降質)　原執茅旌　奉璽綬(公羊傳云楚子圍鄭鄭/伯肉袒左執茅旌右執)¶
(鸞刀以逆莊王何休注曰茅旌祀宗廟所用迎道神指/護祭者斷曰籍不斷曰旌用茅者取其心理順一自本)¶
(而暢乎末所以通精誠副至意鸞刀宗廟割切之刀鐶/有和&KR0289;有鸞執宗廟器者示以宗廟不血食自歸首也)¶
(袒東觀漢記云劉盆子及丞相徐宣以下三十餘人肉/  降奉髙皇帝傳國璽綬詔以屬城門校尉賊皆輸鎧)¶
<pb:KR3k0055_WYG_225-31b>¶
(甲積兵甲宜陽城/西與熊耳山齊)　百萬口　萬餘人(杜預集序云預/為鎮南將軍觀)¶
(兵于江男女降者百萬餘口軍中為之謡曰以計代戰/一當萬  東觀漢記世祖詔曰馮異軍雁門胡卒萬餘)¶
(人皆來/降之)　築城受　發車迎(漢築受降城萬渾邪王來/降漢發車三  乗縣官無)¶
(錢從民貰馬民或匿馬不具上怒欲斬長安令汲黯曰/無罪且匈奴叛其主來降徐以縣次傳之何至騷動疲)¶
(國甘心夷/狄之人乎)　愛其來　畏其衆(易王用三驅失前禽注/云禽逆前來者不射唯)¶
(有去者射之愛其來而惡其去也以喻來降者則不殺/之  康居太子保蘇匿率衆數萬餘欲降段會宗漢遣)¶
(衛司馬逢迎司馬畏其衆欲令/降者皆自縛蘇匿怨舉衆亡去)　黄巾乞　白起坑(後/漢)¶
(朱雋字公健攻黄巾黄巾乞降雋曰秦項之際人無定/主故賞附以勸來今海内一統納降無以賞勸討之足)¶
<pb:KR3k0055_WYG_225-32a>¶
(以懲惡縱敵受寇非良策遂破之此事與荀吳事同意/異  武安君白起坑趙降卒四十萬于長平後賜劍死)¶
(于杜/郵)　謀而來　服而舍(傳示之以整使謀/而來  服而舍之)　孫布詐¶
　程普殺(吳將孫布詣揚州詐降王凌請兵迎之滿寵/字伯寜曰必詐也凌遣七百人徃迎布夜掩)¶
(擊破之火吴程普殺降者數百人/皆使投  即自病瘖百餘日而卒)　不犯順　如受敵¶
(文不犯順降耿秉擊/車師云受  如受敵)　增就館降　以州降(唐書劉潼/傳曰山南)¶
(有劇賊依山為剽宣宗怒欲討之宰相崔鉉曰此陛下/赤子廹于饑寒㺯兵山谷間不足討請遣使諭釋之詔)¶
(潼馳徃潼挺身直叩其壘曰有詔赦爾罪盗皆列拜約/潼就館而降  唐書馬燧傳曰李懐光反河中詔燧為)¶
(行營副元帥討之時賊黨安廷珍守晉毛朝/𫾻守隰鄭抗守慈燧移檄鐫諭皆以州降)　原面縛¶
<pb:KR3k0055_WYG_225-32b>¶
銜璧　肉袒牽羊(左傳云楚子圍許以救鄭諸侯救許/乃還冬蔡穆侯將許僖公以見楚子)¶
(于武城許男面縛銜璧大夫衰絰士輿櫬楚子問諸逢/伯對曰昔武王克殷微子啓如是武王親釋其縛受其)¶
(璧而祓之焚其櫬禮而命之使復其所楚子從之天又/云楚圍鄭三月克之鄭伯肉袒牽羊以逆曰孤不  不)¶
(能事君君懐怒以及敝邑/孤之罪也敢不唯命是聼)　待以不死　誅不慎服(東/觀)¶
(漢記云赤眉遇光武軍驚震不知所為乃遣劉恭乞降/曰盆子將百萬衆降陛下何以待之上曰待汝以不死)¶
(耳不榖梁注來服/者  能慎厭也)　舞干而格　因壘而降(舜征有苖/舞干羽于)¶
(兩階七旬有苗格復文王伐崇軍三旬/不降退而修徳而  伐之因壘而降)　景帝欲侯¶
于禁泣斬(漢匈奴王徐盧降景帝欲侯之周亞夫曰彼/背其主而侯何以責人臣不守節上曰丞相)¶
<pb:KR3k0055_WYG_225-33a>¶
(議不可用曰昌豨降于禁諸將皆以當送太祖禁又與/豨有舊禁  諸公不聞令乎圍而後降不赦雖舊不敢)¶
(失法泣/涕斬之)　殺降有禍　犯順不祥(李廣所以不封侯相/者王朔云禍莫大于)¶
(殺降傳/下見)　再駕而降　滿日而受(文王伐崇再駕而降/  漢晉春秋曰初霍)¶
(光使楊稷毛炅屯交趾曰賊圍未百日而降者家屬誅/過百日而降刺史受其罪及吳陶璜圍之日未滿而糧)¶
(盡乞降璜不許而給糧日滿糧盡/救不至乃受降與荀吴事正𩔖也)　陳衆譬諭　郭淮¶
訊問(後漢李憲屯灊山揚州牧歐陽歙攻不克廬江人/陳衆請得譬諭降之單車白馬徃説而降之灊山)¶
(人生為立祠號白馬從事周郭淮為雍州刺/史每羌胡降淮&KR0323;曲訊問  至咸稱其神明)　穆子不¶
受　羊祜放歸(鼓人請降穆子不受荀呉事聼羊祜/與吴人開布大信降者欲去  之)¶
<pb:KR3k0055_WYG_225-33b>¶
增脱帽抱馬　素服乗驢(後漢耿秉傳曰秉與竇固擊/車師後王安得震怖從數百)¶
(騎出迎秉而固司馬蘇安欲全功歸固即馳謂安得曰/漢貴將獨有奉車都尉天子姊壻爵為通侯當先降之)¶
(安得乃還更令其諸將迎秉秉大怒被甲上馬麾其精/騎徑造固壁言曰車師王降訖今不至請徃梟其首固)¶
(大驚曰且止將敗事秉厲聲曰受降如受敵遂馳赴之/安得惶恐走出門脱帽抱馬足降秉将以詣固其前王)¶
(亦歸命遂定車師而還&KR1019;五代史曰王師範敗降梁劉/鄩乃亦降從周為具齎  送鄩歸梁鄩曰降將䝉梁恩)¶
(不誅幸矣敢乗馬而衣裘乎乃素服乗驢歸梁太祖賜/之冠帶飲之以酒鄩辭以量小太祖曰取兖州量何大)¶
(乎/)　膝行請命　泥首待罪(唐書髙麗傳曰髙延夀收/餘衆負山自固長孫無忌)¶
(李勣合圍之撤川梁斷歸路帝按轡觀敵營壘曰髙麗/傾國來一麾而破天賛我也下馬再拜謝貺于天延夀)¶
<pb:KR3k0055_WYG_225-34a>¶
(等度勢窮即舉衆降入轅門膝而行拜手請命罪五代/史曰梁亡莊宗入汴張全義自洛來朝泥首待  莊宗)¶
(勞之曰卿家弟姪幸復/相見全義俯伏感涕)　至壁諭降　以書諭降(唐書/裴懐)¶
(古傳曰始安賊歐陽倩衆數萬剽沒州縣以懐古為桂/州都督身至壁撫諭倩等大喜悉歸所掠出降  通鑑)¶
(宋紀曰張用復寇江西岳飛與用俱相人以書諭之曰/吾與汝同里欲戰則出不戰則降用得書遂帥衆降江)¶
(淮悉平張俊奏飛功第一詔進飛/右軍都統制屯洪州彈壓盗賊)　申脰就鞅　蹴足¶
入絆(魏志王朗傳注獻帝春秋曰朗為會稽太守兵敗/降孫策策使人詰責朗自稱禽虜對使者云云又)¶
(言申脰就鞅蹴足入絆/叱咤聼聲東西是命)　縱囚相告　執旗先驅(唐書/曰劉)¶
(黑闥敗洺水魏徵謂建成曰黑闥雖敗殺傷太甚不大/蕩宥恐殘賊嘯結民未可安既而黑闥復振命齊王元)¶
<pb:KR3k0055_WYG_225-34b>¶
(吉討之有詔降者赦罪衆不信建成至獲俘皆撫遣之/百姓欣悦賊夜奔衆猶盛乃縱囚使相告曰褫而甲還)¶
(鄉里若妻子獲者既已釋矣衆乃散或縛其渠長降遂/禽黑闥  唐紀曰髙仁厚討阡能諭降羅渾擎五寨明)¶
(旦仁厚謂降者曰始欲遣汝歸而前塗諸寨百姓未知/吾心或有憂疑藉汝曺為前行乃取渾擎旗倒繫之每)¶
(五十人為隊揚旗疾呼曰羅渾擎已生擒送使府大軍/行至汝曺居寨中者速如吾出降立得為良人無事矣)¶
(至穿口衆皆降明旦焚寨使降者執旗先驅一如雙流/至新津縱雙流穿口降者先歸使新津降者執旗先驅)¶
(衆縛阡能前迎官軍見仁厚擁馬首大呼泣拜曰百姓/負寃日久無所控訴自諜者還百姓引領度頃刻如朞)¶
(年今遇尚書如出九泉覩白日已死而復生矣讙呼不/可止賊寨在他所者分遣諸將徃降之仁厚出軍凡六)¶
(日五賊/皆平)　單騎造壘　單馬詣營(唐書曰王國良反拜/曺王臯湖南觀察使)¶
<pb:KR3k0055_WYG_225-35a>¶
(臯至遺書曰觀將軍非敢大逆者特逃讒抗死耳將軍/遇我可以降國良得書請降然内尚首䑕臯即日單騎)¶
(&KR0091;使者造國良壘大呼曰有識曺王者乎乃吾也來受/良降良今安在一軍愕眙不敢動國良迎拜臯執手約)¶
(為昆弟則盡焚攻守具散其兵説李大亮傳曰大亮為/土門令賊大至大亮單馬詣營  豪帥為分别禍福賊)¶
(衆感服遂相率降大亮殺/所乗馬與之食至歩而返)　書歸順字　號歸聖軍(通/鑑)¶
(唐紀髙仁厚討阡能未發前一日有鬻麪者自旦至午/出入營中數四邏者疑之執而訊之果阡能之諜也仁)¶
(厚命釋縛溫言問之對曰某邨民阡能囚父母妻子于/獄云詗事得實則免不然盡死某非願爾也仁厚曰誠)¶
(知汝如是今縱汝歸救汝父母妻子汝當為我潛語寨/中人云僕射愍汝曺皆良人為賊所制尚書來汝曺各)¶
(投兵迎降當使人書汝背為歸順字遣汝復舊業所欲/誅者阡能羅渾擎句胡僧羅夫子韓求五人耳縱之去)¶
<pb:KR3k0055_WYG_225-35b>¶
(降遼史本紀曰聖宗以宋/  軍分七指揮號歸聖軍)　從間道先降　斬異己出¶
降(後漢岑彭傳曰田戎聞秦豐被圍懼大兵方至欲降/而妻兄辛臣諫戎曰不如按甲以觀其變戎曰以秦)¶
(王之强猶為征南所圍豈况我耶降計決矣四年春戎/乃留辛臣守夷陵自將兵沿江泝沔止&KR0058;邱刻期日當)¶
(降而辛臣于後盗戎珍寳從間道先降於彭以書招戎/戎疑必賣已遂不敢降而反與秦豐合彭出兵攻戎數)¶
(月大破之結晉書曰樊雅據譙郡祖逖使桓宣説之雅/與宣置酒  友遣子随宣詣逖少日雅便自詣逖逖遣)¶
(雅還撫其衆僉謂前數罵辱逖懼罪不敢降雅閉城自/守逖徃攻之復遣宣入説雅即斬異己者遂共出降)¶
　單騎白衣降　素衣白馬降(唐書李愬傳曰愬入駐/元濟外宅計元濟且望)¶
(救于董重質愬乃訪其家慰安之使無怖以書召重質/重質以單騎白衣降  五代史曰劉鋹素衣白馬以降)¶
<pb:KR3k0055_WYG_225-36a>¶
(獻俘/京師)　放降卒八百　馘降賊四百(五代史周世宗本/紀曰放降卒八百)¶
(歸于蜀四唐書曰建成嘗廵行北/邊遇賊  百出降悉馘其耳縱之)　畫地三十里　為¶
屋三萬間(通鑑宋紀曰宋英宗時陜西宣撫主管機宜/文字趙卨移書執政請存綏以張兵勢規度)¶
(大理河川建堡畫稼穡之地三十里以處降者不從黄/八編𩔖纂曰孟珙兼知光州又兼知黄州三年珙至)¶
(増埤浚隍蒐訪軍實邊民來歸/者日以千數為屋三萬間居之)　一日降數千人　一¶
言賢十萬師(唐書張建封傳曰盗起蘇常間代宗詔中/人馬日新與李光弼偕討建封見中人請)¶
(前諭賊可不須戰因到賊屯開譬禍福一日降數千人/縱還田里  又馮盎傳曰貞觀初或告盎叛盎舉兵拒)¶
(境太宗召右武衛將軍藺謩發江淮甲卒將討之魏徵/諫曰當懐之以徳盎懼必自來帝乃遣韋叔諧喻盎盎)¶
<pb:KR3k0055_WYG_225-36b>¶
(遣子智戴入侍帝曰/徵一言賢于十萬師)　原疏勒井竭將軍猶守(耿/恭)　居¶
延兵盡都尉遂降(李/陵)　晉侯示信三日而原降　帝舜¶
脩文七旬而苗格¶
　　受降三¶
原面縛輿櫬(王隠晉書云太康元年孫/皓面縛輿櫬將其太子降)　增為彭君故¶
降(後漢彭脩傳曰賊張子林等數百人作亂郡言州請/脩守呉令脩與太守俱出討賊賊望見車馬競交射)¶
(之飛矢雨集脩障扞太守而為流矢所中死太守得全/賊素聞其恩信即殺弩中脩者餘悉降散言曰自為彭)¶
(君故降不為/太守服也)　和欺(海録碎事曰青州刺史桓和紿東/昏出戰因降梁武帝先是俗語謂)¶
<pb:KR3k0055_WYG_225-37a>¶
(宻相欺變者為和欺於是梅蟲兒茹法/珍等曰今日敗于桓和可謂和欺矣)　煙塵漲天而¶
南(唐書裴行儉傳曰阿史那伏念與温傳合行儉縱反/間令相貳伏念懼宻送&KR0323;且請縛傳自效行儉祕不)¶
(布密以聞後數日煙塵漲天而南斥候惶駭行儉曰此/伏念執温傳來降非他也且受降如受敵乃敕嚴備遣)¶
(單使往勞既而果然/于是突厥餘黨悉平)　築三受降城(又張仁愿傳曰時/黙啜悉兵西擊突)¶
(騎施仁愿請乗虚取漠南地于河北/築三受降城絶南寇路中宗從之)　七十二國降附¶
(又髙仙芝傳曰小勃律其王為吐蕃所誘妻以女故西/北二十餘國皆羈屬吐蕃自田仁琬以來三討之皆無)¶
(功詔仙芝出討至阿弩越城遣將軍席元慶先徃宻令/元慶曰若酋領逃者苐出詔書呼之賜以繒綵至皆縛)¶
(以待我元慶如言仙芝至悉斬之王及妻逃山穴不可/得仙芝招諭乃出降因平其國於是拂菻大食諸胡七)¶
<pb:KR3k0055_WYG_225-37b>¶
(十二國皆/震懾降附)　悉家貲懐輯(又李晟傳曰晟拜鳯翔隴右/涇原節度使常曰河隴之陷)¶
(非吐蕃能取之皆將臣沓貪暴其種落不得耕稼日益/東徙自棄之爾且土無繒絮人苦役擾思唐之心豈有)¶
(既乎因悉家貲懐輯降附得大酋浪息曩表以王號每/吐蕃使至必召息曩於坐衣大錦袍金帶夸異之皆指)¶
(目歆/豔)　愚人不足語降(又髙仁厚傳曰邛州賊阡能衆/數萬略諸縣列壁數十陳敬瑄)¶
(召仁厚還使督兵四討屯永安命諸將毁柵鼔行而前/賊渠羅渾擎設伏詐降仁厚遣將不持兵入諭其衆皆)¶
(真降渾擎詐窮而逸吏執/之仁厚曰愚人不足語降)　素衣牽羊草索繫首(五代/史曰)¶
(李繼岌伐蜀為西南靣行營都統郭崇韜為都招討使/繼岌至綿州王衍上箋請降丙辰入成都衍乗竹輿至)¶
(昇僊橋素衣牽羊草索繫首&KR0079;袒銜璧輿櫬羣臣衰絰/徒跣以降繼岌下而取璧崇韜觧縛焚櫬自出師至降)¶
<pb:KR3k0055_WYG_225-38a>¶
　(衍凡七十五日兵不血刃自/古用兵之易未有如此者)　請命而後降(又曰周世/宗復南征)¶
　(遂圍濠州濠州刺史郭廷謂告于周曰臣不能守一州/以抗王師然願請命于唐而後降世宗為之緩攻廷謂)¶
　(遣人請命于景/景許其降乃降)¶
　　　受降四¶
　增露布唐于公異破朱泚露布曰繫頸求活投戈乞降¶
　增碑唐段文昌平淮西碑曰魏軍得田疇為導潛出盧¶
　龍鄧艾得田章既登長驅綿竹¶
　¶
<pb:KR3k0055_WYG_225-38b>¶
　¶
　¶
　¶
　¶
　¶
　¶
　¶
御定淵鑑𩔖函卷二百二十¶
