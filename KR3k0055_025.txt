# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.705464
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0055_WYG_025-1a>¶
　欽定四庫全書¶
御定淵鑑類函卷二十¶
　　歳時部九(七月十五嵗中秋除九月九日/蜡臘  小    嵗)¶
　　　七月十五日一¶
　原道經曰七月十五中元之日地官校勾捜選人間分¶
　别善惡諸天聖衆普詣宫中簡定劫數人鬼傳録餓鬼¶
　囚徒一時皆集以其日作元都大獻於玉京山採諸花¶
　果珍竒異物幢旛寳盖清膳飲食獻諸聖衆道士於其¶
<pb:KR3k0055_WYG_025-1b>¶
　日夜講誦是經十方大聖齊詠靈篇囚徒餓鬼俱飽滿¶
　免於衆苦得還人中　荆楚嵗時記曰七月十五日僧¶
　尼道俗悉營盆供諸寺院　増大明一統賦註云七月¶
　十五為中元節僧家有盂蘭盆㑹有司祭無祀鬼神¶
　　　七月十五日二¶
　原盂蘭盆經曰目連比丘見其亡母生餓鬼中即以鉢¶
　盛飯往餉其母食未入口化為火炭遂不得食目連大¶
　叫馳還白佛佛言汝母罪重非汝一人力所奈何當湏¶
<pb:KR3k0055_WYG_025-2a>¶
十方衆僧威神之力至七月十五日當為七代父母現¶
在父母厄難中者具百味五果以著盆中供養十方大¶
徳佛勅衆僧皆為施主呪願七代父母行禪定意然後¶
受食是時目連母得脱一切餓鬼之苦目連白佛未来¶
世佛弟子行孝順者亦應奉㿻蘭盆為爾可否佛言大¶
善故後代人因此廣為華飾乃至刻木割竹飴蠟翦綵¶
模花果之形極工妙之巧　又云有七葉功徳並旙花¶
歌鼓果食送之盖由此　増天竺云盂蘭此云倒懸救¶
<pb:KR3k0055_WYG_025-2b>¶
器謂目連救母飢厄如解倒懸之具也今人遂飾食味¶
於盆亦誤矣　唐六典曰中尚署七月十五日進盂蘭¶
盆　開元遺事云明皇在便殿甚思姚元之論時務七¶
月十五苦雨不止泥濘盈尺上令待制者擡歩輦召學¶
士来時元之為翰長中外榮之　眀皇實録云三元日¶
宜令崇元學士講道徳南華等經羣公咸就觀禮　㑹¶
要云開寳四年中元節京城張燈　孔帖云韓愈直諫¶
表曰近聞陛下七月十五日幸安國寺觀禮空王以為¶
<pb:KR3k0055_WYG_025-3a>¶
崇福示信示天下仁心　舊唐書曰代宗七月望日於¶
内道塲造盂蘭盆飾以金翠所費百萬又設髙祖以下¶
七聖神座備旛節龍繖衣裳之制各書尊號於旛上以¶
識之舁出内庭陳於寺觀是日排儀仗百寮序立於光¶
順門以候之旛花鼔舞迎呼道路嵗以為常而識者嗤¶
其不典其傷教之源始於王縉也　唐百官志曰中元¶
日非供祠不採魚　夢華録曰東京中元賣𠖇器綵衣¶
以竹斫三脚如燈窩状亦謂之盂蘭盆挂𠖇錢衣服在¶
<pb:KR3k0055_WYG_025-3b>¶
上焚之　徽郡中元日薦新炊庀𤓰果以祀先祖集族¶
衆宴聚而散夜置具度亡放水燈¶
　　七月十五日三¶
原獻佛　供僧　地官考校之元日　天人集聚之良¶
辰　道門寳盖獻在中元　釋氏蘭盆盛於此日　増¶
慶月　齋日(修行記云七月中元乃大慶之月聞王建/宫詞云燈前飛入玉階&KR0393;未臥先  半夜)¶
(鐘看取中元齋日到/自盤金線繡真容)　張燈　泛舟(上詳七月十五日/二  蘇東坡賦云)¶
(壬戌之秋七月既望蘇子/與客泛舟逰於赤壁之下)¶
<pb:KR3k0055_WYG_025-4a>¶
　　七月十五日四¶
原百味　五果　中元　大獻　旛幢　花果　釋氏¶
託生(謝承後漢書云佛以癸丑七月十五日託生於浄/住國摩耶夫人腹中至周荘王十年甲寅四月八)¶
(日/生)衆僧解夏(荆楚記云十五日僧尼坐草為一嵗云四/月八日結夏至七月十五日解衆僧以長)¶
(養之節在外恐傷草木&KR0393;類故九十日安居又經云四/月八日坐樹下至七月十五日為一嵗故曰衆僧解夏)¶
　日在張星　斗建申位　孟秋之望　中氣之辰¶
増元都㑹(詳七月十/五日一)　七聖旛(詳七月十/五日二)　集福世界¶
(道蔵經此日太上老君同/元始天尊㑹集福世界)¶
<pb:KR3k0055_WYG_025-4b>¶
　　七月十五日五¶
増詩唐徳宗七月十五日題章敬寺詩曰招提邇皇邑¶
複道連重城法筵㑹早秋駕言訪禪扃常聞大仙教清¶
浄宗無生七物匪吾寳萬行先求成名相既雙寂繁華¶
奚所榮金風扇微凉逺煙凝翠晶松院静苔色竹房深¶
磬聲境幽真慮恬道勝外物輕意適本非説含毫空復¶
情　盧拱中元日觀法事詩曰四孟逢秋序三元得氣¶
中雲迎碧落歩章奏玊皇宫壇滴槐花露香飄柏子風¶
<pb:KR3k0055_WYG_025-5a>¶
羽衣凌縹緲瑶轂輾虚空久慕餐霞客常悲習蓼&KR0393;青¶
囊如可授從此訪鴻蒙　李郢中元夜詩曰江南水寺¶
中元夜金粟欄邉見月娥紅燭影迴仙態近翠環光動¶
見人多香飄彩殿疑蘭麝霧遶輕衣雜綺羅湘水夜空¶
巫峡逺不知歸路欲如何¶
原賦楊炯盂蘭盆賦曰渾元告秋羲和奏曉大隂望兮¶
圓魄皎閶闔開兮凉風嫋四海澄兮百川皛隂陽肅兮¶
天地窅掃離宫清重閣設皇邸張翠幕鸞飛鳳翔燄陽¶
<pb:KR3k0055_WYG_025-5b>¶
倐爍雲舒霧布翕赫䀜霍陳法供飾盂蘭壯神功之妙¶
物何造化之多端青蓮吐而非夏頳果摇而不寒銅鐵¶
鉛錫璆琳琅玕暎以甘泉之玉樹冠以承露之金盤憲¶
章三極儀形萬𩔖上寥廓兮法天下安貞兮象地殫怪¶
力窮神異少君王子掣曵兮若来玉女瑶姬翩蹮兮必¶
至鳴鷫鸘與鸑鷟舞鶤雞與翡翠毒龍怒兮赫然狂象¶
奔兮沈醉怖魍魎潛魑魅離婁明目不足見其精微匠¶
石洗心不足徴其奥秘繽繽紛紛氤氤氲氲五色成文¶
<pb:KR3k0055_WYG_025-6a>¶
若榮光休氣發采於重雲蒨蒨燦燦煥煥爛爛三光壯¶
觀若合璧連珠耿曜於長漢夫其逺也天台嵥起繞之¶
以赤霞夫其近也削成孤峙覆之以蓮花晃兮瑶臺之¶
帝室赩兮金闕之仙家其髙也上諸天於大梵其廣也¶
遍法界於恒沙上可以薦元符於七廟下可以納羣動¶
於三車¶
　　中秋一¶
増禮記曰天子春朝日秋夕月朝日以朝夕月以夕¶
<pb:KR3k0055_WYG_025-6b>¶
周禮曰中春晝擊土鼓吹豳雅以逆暑中秋夜迎寒亦¶
如之　提要録曰八月十五為月夕　瑣碎録曰中秋¶
無月則兔不孕蚌不胎蕎麥不實中秋有月是嵗多珠¶
　原枚乘七發客曰将以八月之望與諸侯逺方交逰¶
兄弟並往觀濤於廣陵之曲江¶
　　中秋二¶
原諸山記曰武夷山神號武夷君秦始皇二年一日語¶
邨人曰汝等以八月十五日㑹山頂是日邨人畢集見¶
<pb:KR3k0055_WYG_025-7a>¶
幔亭彩屋設寳座施紅雲紫霞褥器用甚設令男女分¶
坐聞空中人聲不見其形湏臾樂響亦但見樂器不見¶
其人酒行命食味皆甘美唯酒差薄諸仙既去衆皆欣¶
喜因與神君同㑹名其地曰同庭　武夷山記曰玉皇¶
與太姥魏真人武夷君建幔亭綵屋是日與鄉人宴飲¶
曰汝等皆吾之曽孫也　増晉書曰謝尚鎮牛渚中秋¶
夕與左右微服泛江㑹袁宏於别舫諷詠聲韻清朗詞¶
意藻拔尚即逆宏舟吐華達旦　眀皇雜録云上與太¶
<pb:KR3k0055_WYG_025-7b>¶
真葉法静八月望日逰月宫少頃見龍樓雉堞金闕玊¶
扉冷氣逼人後西川奏其夕有天樂過　宣室志云唐¶
太和中周生善道術中秋客至周曰我能梯雲取月置¶
懐袖中因取筯數百條繩梯架之閉目良久忽天黒仰¶
視無雲俄呼曰至矣手舉其衣出月寸許一室盡明寒¶
入肌骨食頃如初　三水小牘云趙知微有道術中秋¶
積隂不解知微曰可備酒肴登天柱峰玩月既出門天¶
色開霽及登峰月色如晝比下山淒風苦雨隂晦如故¶
<pb:KR3k0055_WYG_025-8a>¶
　夢華録曰中秋夕貴家結飾臺榭民家争占酒樓玩¶
月笙歌逺聞市里嬉戯連坐至曉　仙釋傳竒云鍾陵¶
西山有逰帷觀每至中秋車馬喧闐十里若闤闠豪家¶
貴逰多召名姝善謳者夜與丈夫間立握臂連&KR0191;而唱¶
以應答敏㨗者為勝太和末有書生文簫往觀覩一姝¶
甚麗其詞曰若能相伴陟仙壇應得文簫嫁綵鸞自有¶
綵繻并甲帳瓊臺不怕雪霜寒生意其神仙植足不去¶
姝亦相盼歌罷獨秉燭穿大松逕将盡陟山捫石冒險¶
<pb:KR3k0055_WYG_025-8b>¶
而升生躡其蹤姝曰莫是文簫耶相引至絶頂坦然之¶
地後忽風雨裂帷覆機俄有仙童持天判曰吳綵鸞以¶
私欲洩天機謫為民妻一紀姝乃與生下山歸鍾陵¶
　　中秋三¶
増投錢　獻鏡(集異記明皇八月望夜與葉法喜同逰/月宫還過潞州城上俯視城郭悄然而)¶
(月色如晝法喜因請上以玉笛奏曲時玉笛在寝殿中/法喜命人取之旋頃而至曲奏既復以金錢投城中而)¶
(還旬餘潞州奏是夜有天樂臨城兼獲金錢以進按佛/經法喜謂見法生歡喜也葉名法喜盖取於此或作法)¶
(善恐非喜處州人明皇嘗贈以詩清溪道士人不識上/天下天鶴一隻洞門深鎖碧忩寒滴露研朱㸃周易今)¶
<pb:KR3k0055_WYG_025-9a>¶
(處州有㸃易亭三體唐詩作髙駢詩鏡唐太宗記/八月十五日為中秋節三公以下獻  及盛露囊)　出¶
丹　擲杖(唐明皇雜録八月十五夜葉静能出丹二粒/進上服之  唐逸史羅公逺鄂州人開元中)¶
(中秋夜侍明皇於宫中玩月奏曰陛下能從臣月中逰/否乃取拄杖向空擲之化為大橋其色如銀請帝同登)¶
(約行數十里精光奪目寒氣侵人遂至大城闕公逺曰/此月宫也見仙女數百皆素練霓裳舞於廣庭帝問曰)¶
(此何曲也曰霓裳羽衣曲也帝宻記其聲調而回郤顧/其橋隨歩而滅且召伶官依其聲作霓裳羽衣之曲)¶
　文酒宴　水調歌(天寳遺事蘇頲與李乂對掌文誥/明皇顧念之深也八月十五夜於)¶
(禁中直宿諸學士備文酒之宴時長天無雲月色如晝/蘇曰清光可愛何用燈燭遂命撤去  復雅歌詞東坡)¶
(居士以丙辰中秋歡飲達旦大醉作水調歌頭詞都下/傳唱神宗問内侍外面新行小詞内侍録此進呈讀至)¶
<pb:KR3k0055_WYG_025-9b>¶
(又恐瓊樓玉宇髙處不勝寒上曰/蘇軾終是愛君乃命量移汝州)　光屬林間　影移¶
殿外(酉陽雜爼長慶中有人中秋夜見月光屬林間如/匹練就視之一金背蝦蟇疑月中者陳簡齋中秋)¶
(不見月詩明年强健更相約㑹見林/間金背蟇  下見唐許渾中秋月詩)¶
　　中秋四¶
増隂晴同(使燕録中秋天色隂晴與夷狄同蘇東坡曰/故人史生為予言嘗見海賈云中秋之月雖)¶
(相去萬里他日㑹合相問隂晴無不同者公集中有中/秋詩嘗聞此宵月萬里同隂晴天公自著意此㑹那可)¶
(輕又詠月詩暮雲收盡溢清寒銀漢無聲轉/玊盤此生此夜不常好明月明年何處看)寒暑均(唐/歐)¶
(陽詹玩月詩序月之為玩冬則繁霜大寒夏則蒸雲大/熱雲蔽月霜侵人蔽與侵俱害玩秋之於時後夏先冬)¶
<pb:KR3k0055_WYG_025-10a>¶
(八月於秋季始孟終十五於夜又月之中/稽之天道則寒暑均取之月數則蟾魄圓)　凭欄望月¶
(唐明皇中秋與貴妃臨太液池凭欄望月不盡帝意遂/勅左右於太液池西别築髙臺與妃子来年望月後經)¶
(禄山亂不/復置焉)上梯取月(詳中/秋二)¶
　　中秋五¶
増詩唐李嶠中秋月詩曰盈缺青㝠外東風萬古吹何¶
人種丹桂不長出輪枝　又曰桂魄上寒空皆言四海¶
同安知千里外不有雨兼風　杜甫八月十五夜月詩¶
曰滿目飛明鏡歸心折大刀轉蓬行地逺攀桂仰天髙¶
<pb:KR3k0055_WYG_025-10b>¶
水路疑霜雪林棲見羽毛此時瞻白兔直欲數秋毫¶
又曰稍下巫山峽猶銜白帝城氣沈全浦暗輪側半樓¶
明刁斗皆催曉蟾蜍且自傾張弓倚殘魄不獨漢家營¶
　許渾八月十五夜宿鶴林寺玩月詩曰待月東林月¶
正圓廣庭無樹草無煙中秋雲浄出滄海半夜露寒當¶
碧天輪影漸移金殿外鏡光猶挂畫樓前莫辭達曙殷¶
勤望一墮西巖又隔年　韓偓中秋禁直詩曰星斗疎¶
眀禁漏殘紫泥封後獨憑欄露和玉屑金盤冷月射珠¶
<pb:KR3k0055_WYG_025-11a>¶
光貝闕寒天襯樓臺歸苑外風吹歌管下雲端長卿只¶
為長門賦未識君臣際㑹難　陸龜蒙中秋待月詩曰¶
轉缺霜輪上轉遲好風偏似送佳期簾斜樹隔情無限¶
燭暗香殘坐不辭最愛笙調聞北里漸看星斗失南箕¶
何人為校清凉力欲減初圓及午時　宋秦觀中秋月¶
詩曰雲山簷楯接低空公宴初開氣鬱蔥照海旌旛秋¶
色裏激天鼓吹月明中香槽旋滴珠千顆歌扇驚圍玉¶
一叢二十四橋人望處台星正在廣寒宫¶
<pb:KR3k0055_WYG_025-11b>¶
　　九月九日一¶
原風土記曰九月九日律中無射而數九俗尚此日折¶
茱茰房以插頭云辟除惡氣而禦初寒　荆楚嵗時記¶
曰九月九日土人並集野飲宴　臨海記曰郡北四十¶
歩有湖山山甚平正可容數百人坐民俗極重每九日¶
菊酒之辰讌㑹於此山者常至三四百人　増玉燭寳¶
典云九日食餌其時黍稌並收因以黏米加味嘗新¶
嵗時雜記曰二社重陽尚食糕而重陽為盛大率以棗¶
<pb:KR3k0055_WYG_025-12a>¶
為之或加以栗亦有用肉者　夢華録云都人重九各¶
以粉麫蒸糕相遺上揷剪綵小旗糁飣果實如榴栗銀¶
杏松實之𩔖　金門嵗節記云洛陽人家重陽作迎凉¶
脯羊肝餅佩癭木符¶
　　九月九日二¶
原西京雜記曰漢武帝宫人賈佩蘭九月九日佩茱茰¶
食蓬餌飲菊花酒云令人長夀相傳自古莫知其由(周/禮)¶
(籩人職曰羞籩之實糗餌粉餈干寳注曰糗餌者豆末/屑米而蒸之以棗豆之味今餌䭔也方言餌謂之糕或)¶
<pb:KR3k0055_WYG_025-12b>¶
(謂之/餈)　晉陽秋曰寜康三年九月九日上嘗講孝經謝¶
安侍坐陸納卞耽執讀謝石袁宏執經車𦙍王温摘句¶
　續晉陽秋曰陶潛嘗九月九日無酒宅邉東籬下菊¶
叢中摘菊盈把坐其側未㡬望見白衣人至乃王𢎞送¶
酒也即便就酌醉而後歸　續齊諧記曰汝南桓景隨¶
費長房逰學累年長房謂之曰九月九日汝家當有灾¶
厄急宜去令家人各作絳囊盛茱茰以繫臂登髙飲菊¶
花酒此禍可消景如言舉家登山夕還家見雞狗牛羊¶
<pb:KR3k0055_WYG_025-13a>¶
一時暴死長房聞之曰代之矣今世人每至九日登山¶
飲菊酒婦人帶茱茰囊是也　孟嘉傳曰嘉為桓温參¶
軍既和而正温甚重之九月九日温逰龍山參僚畢集¶
時佐吏並著戎衣有風至吹嘉帽墮落不覺温謂左右¶
及賔客勿言以觀其舉止　姑孰記曰縣南十里有九¶
井山即殷仲文九日從桓公九井賦詩之所　増南史¶
曰蕭子顯為邵陵王友天監六年始預九日朝宴稠人¶
廣坐獨受㫖云今雲物甚美卿何不斐然賦詩詩既成¶
<pb:KR3k0055_WYG_025-13b>¶
又降㫖曰可謂才子子顯退謂人曰一顧之恩非望而¶
至遂方賈誼未易當也　唐書曰王勃道出鍾陵九月¶
九日都督大宴滕王閣宿命其壻作序以誇客因出紙¶
筆遍請客莫敢當至勃泛然不辭都督怒起更衣遣吏¶
伺其文輙報少頃成文乃嘆曰天才也極歡而罷　景¶
龍文館記云景龍三年九月九日中宗幸臨渭亭登髙¶
賦詩學士皆屬和　又曰九月九日中宗幸慈恩寺登¶
浮圖羣臣獻菊花酒稱夀昭容賦詩　隋唐嘉話云故¶
<pb:KR3k0055_WYG_025-14a>¶
事九月九日賜王公以下射中鹿鳴賜馬第一賜綾其¶
餘布帛有差至開元八年秋舍人許景先以為徒耗國¶
用而無益於是罷之　集異記曰明皇重陽日獵於沙¶
苑有鴈飛帝射中之鴈帶箭西南而去益州道觀第一¶
院有道士徐佐卿寄寓一日自外持一箭来曰吾行山¶
中為飛矢所傷已無恙因挂箭於壁書其日月且云此¶
後十年箭主到此付之後明皇幸蜀至此觀乃見箭¶
續仙傳曰潤州鶴林寺有杜䳌花髙丈餘每春末爛熳¶
<pb:KR3k0055_WYG_025-14b>¶
節使賔僚一城士庶無不賞玩者時或見三女子紅裳¶
艷娤共逰花下俗傳花神也周寳鎮浙西謂道人殷七¶
七曰鶴林之花天下竒絶聞君能非時開花今重九将¶
近君能開此花副此日乎七七曰可乃前二日宿鶴林¶
寺中中夜女子来謂七七曰妾為上元所命下司此花¶
今與道者共開之来日晨起寺僧忽訝花漸拆蘂及九¶
日爛熳如春乃以聞寳與一城士庶咸驚之㳺賞復如¶
春間¶
<pb:KR3k0055_WYG_025-15a>¶
　　九月九日三¶
原王酒　賈餌(俱詳九月/九日二)　登山　坐湖(上詳九月九/日二  顔測)¶
(九日坐北湖聨詩曰亭/席斂徂蕙澄酒泛初蘭)　落帽　佩符(上詳九月九日/二  下詳九月)¶
(九日/一)　服黄華　佩赤實(太清諸草木方曰九月九日/採菊花與茯苓松脂久服之)¶
(令人不老禮記曰菊有黄華榝西京雜記曰九月九日/佩茱茰令人長夀爾雅曰椒  醜莍郭璞注曰本草茱)¶
(茰一名榝而/實赤細者)　揚鑾戾行宫　商風凝素籥(上見謝瞻/詩  下見)¶
(賀凱九/日詩)　増&KR0235;嶺宴　龍沙㑹(襄陽記宋武陵王駿為/刺史改馬鞍山為望楚)¶
(山後遂龍飛人號為&KR0235;嶺髙處有三隥即劉𢎞山簡九/日宴賞之所  唐權徳輿龍沙宴㑹詩龍沙重九㑹千)¶
<pb:KR3k0055_WYG_025-15b>¶
(騎駐/旌旂)　詩戲少卿　宴参明允(蘇軾在杭於九日望見/有美堂上魯少卿飲以)¶
(詩戲之曰指㸃雲間數㸃紅笙歌正擁紫髯翁誰知愛/酒龍山客却在漁舟一葉中  宋韓忠獻嘗遇重陽置)¶
(酒私第惟歐陽文忠公與一二執政而蘇明允以布衣/参其間都人以為異禮席間賦詩明允有佳節屢從愁)¶
(裏過壮心還倚醉中来之/句其志氣不少衰如此)¶
　　九月九日四¶
原泛菊(齊民月令曰重陽日必以糕酒登髙/眺迥以暢秋志採茱茰甘菊泛酒)賜菊(魏武/帝與)¶
(鍾繇書曰九月九日草木遍/枯而菊芬然獨秀今奉一束)　遊龍山(詳九月/九日二)戲馬臺¶
(南齊書曰宋武帝為宋公在彭城九月九/日登項羽戲馬臺至今相承以為故事)　望楚山(詳/九)¶
<pb:KR3k0055_WYG_025-16a>¶
(月九/日三)商飈館(南齊書曰武帝永明五年九月己丑詔曰/九日出商飈館登髙宴羣臣辛卯車駕幸)¶
(商飈館館上所立在孫陵/寺岡世呼為九日臺者也)　講孝經(詳九月/九日二)習馬射(南/齊)¶
(書以九月九日馬射或説秋金/氣講武習射象漢立秋之禮)　菊制齡(陶潛詩云酒/常祛百慮菊)¶
(為制/頺齡)茰繫臂(詳九月/九日二)　無射紹候(詳九月/九日一)順陽應節(鍾/㑹)¶
(新菊賦曰於惟季秋九月/九日順陽應節爰鍾福靈)　勁風肅林　鳴鴈驚時(范/泰)¶
(九月九日詩曰勁風肅林阿鳴鴈/驚時候籬菊熙寒叢竹林不改茂)　朝廷飲宴(孫瑞奏/事云興)¶
(平二年秋朝廷以九月/九日賜公卿近官飲宴)舊俗登髙(豫章記云龍沙郡北/帶江沙甚潔白髙峻)¶
(而陂有龍形舊俗為/九月九日登髙處)　授衣之月　落帽之辰　九井¶
<pb:KR3k0055_WYG_025-16b>¶
賦詩(詳九月/九日二)　凌囂作賦(見九月/九日五)　増賜橘(説寳唐太/宗於此日)¶
(在蓬萊殿賜羣臣/之橘乃曰賜橘)賖酒(杜甫詩曰毎恨陶彭澤無錢對/菊花如今九日至自覺酒湏賖)¶
　詩題糕字(邵氏聞見後録劉夢得作九日詩欲用糕/字以五經中無此字輙不復為宋子京以)¶
(為不然故九月食糕詩飈館輕霜拂曙袍糗餈花飲鬪/分曹劉郎不敢題糕字空負詩家一代豪遂為古今絶)¶
(唱/)　不敢食糕(嘉話録袁師徳給事中髙之子九日客/出糕謂坐客曰某不忍喫請諸公食俛)¶
(首久之盖以父名/髙故不忍食糕也)　曲江别㑹(唐韋綬為集賢院學士/九月九日宴羣臣於曲)¶
(江綅請集賢學士得/别㑹帝一一順從)文峰戲登(江南野史唐尹氏善歌/因重陽與羣女戲登南)¶
(山文峰而同輩命之歌乃顰眉緩頰怡然一曲/聲聞數里故俗耆舊云尹氏之歌聞於長安)¶
<pb:KR3k0055_WYG_025-17a>¶
　　九月九日五¶
原詩宋謝瞻九日從宋公戲馬臺詩曰風至授寒服霜¶
降休百工巢幕無留鷰遵渚有来鴻輕霞冠秋日迅商¶
薄清穹聖心眷嘉節揚鸞戾行宫四筵霑芳醴中堂起¶
絲桐扶光廹西汜歡餘宴有窮　宋謝靈運九日從宋¶
公戲馬臺送孔令詩曰季秋朔邉苦旅鴈違霜雪淒淒¶
陽卉腓皎皎寒潭潔良辰感聖心雲旗興暮節鳴笳戾¶
朱宫蘭巵獻時哲歸客逐海隅脱冠謝朝列河流有急¶
<pb:KR3k0055_WYG_025-17b>¶
瀾浮驂無緩轍　齊竟陵王蕭子良九日侍宴詩曰月¶
殿風轉層臺氣寒髙雲斂色遥露已漙式詔司警言戾¶
秋巒輕觴特薦落英可餐　齊王儉侍皇太子九日𤣥¶
圃宴曰明明儲后沖黙其量徘徊禮樂優游風尚微言¶
外融機神内王就日齊暉儀雲等望本茂條榮源澄流¶
潔漢稱間平周云魯衛咨我藩華方軌前軼秋日在房¶
鴻鴈来翔寥寥清景靄靄微霜草木摇落幽蘭獨芳眷¶
言淄苑尚想濠梁既暢㫖酒亦飽徽猷有来斯悦無逺¶
<pb:KR3k0055_WYG_025-18a>¶
不柔　梁簡文帝九日侍皇太子樂遊苑詩曰離光麗¶
景神英春裕副極儀天金鏘玉度監撫昭明善物宣布¶
惠潤琨瓊澤熙垂露秋晨精曜駕動宫闈露㸃金節霜¶
沈玊璣𤣥戈側影翠羽翻暉庭迴鶴盖水照犀衣蘭羞¶
薦爼竹酒澄芬千音寫鳳百戲承雲紫燕躍舞赤兔越¶
空横飛鳥箭半轉蛇弓　又九日賦韻詩曰是節協陽¶
數髙秋氣已精簷芝逐月啟帷風依夜清逺燭承歌黛¶
斜橋聞履聲梁塵下未息共愛賞心并　梁沈約為臨¶
<pb:KR3k0055_WYG_025-18b>¶
川王九日侍太子宴詩曰凉風北起髙鴈南翻葉浮楚¶
水草折梁園淒清霜野惆悵晨鵾雲輕寒樹日麗秋原¶
三金廣飾六羽髙陳寒英始獻凉酎初醇靡靡神襟鏘¶
鏘羣彦思媚儲猷洽和奉宴恩暢蘭席歡同桂殿景遽¶
樂推臨風以眷麗景天枝位非徳舉任伍辰階祚均河¶
楚負岳未勝瞻雲難侣望古興惕心焉載佇　又九日¶
侍宴樂逰苑詩曰憑玊宅海端扆御天止流飛壑静震¶
騰川凝神貫極摛道漏泉西裘委衽南風在絃暮芝始¶
<pb:KR3k0055_WYG_025-19a>¶
緑年桂初丹上林葉下滄池水寒霜霑玊樹鴈動輕瀾¶
停蹕玉陛徙衛璇墀琱箱鳳綵羽盖鸞姿虹旌迢逓翠¶
華葳蕤禮𢎞㶚汭義髙洛湄　梁丘遲九日侍宴樂逰¶
苑詩曰朱明已謝蓐收司禮爰理秋袚備揚旌棨奉璋¶
峩峩金貂濟濟上林𢎞敞離宫非一綵殿迴風丹樓映¶
日隨珠甲帳屯衛周&KR0662;睟容徐動天儀澄謐雲物㳺颺¶
光景髙麗枯葉未落寒花委砌絲桐激舞楚雅閑慧參¶
差繁響殷勤流詣　梁任昉九日侍宴樂逰苑詩曰帝¶
<pb:KR3k0055_WYG_025-19b>¶
徳峻韶夏王功書頌平共貫沿五勝獨道邁三英我皇¶
撫歸運時乗信告成一唱華鍾石再撫被絲笙黄草歸¶
雒木梯山薦玊榮時来濁河變瑞起温洛清物色動神¶
眷民豫降皇情　梁劉苞九日侍宴樂逰苑正陽堂詩¶
曰六郡良家子幽并逰侠兒立乘争飲羽倒騎競紛馳¶
鳴珂設華眊金鞍暎玊羈膳羞殫海陸和齊眂秋宜雲¶
飛雅琴奏風起洞簫吹曲終髙宴罷景落樹隂移微薄¶
承嘉惠飲徳良不貲取効績無紀感恩心自知　梁王¶
<pb:KR3k0055_WYG_025-20a>¶
脩已九日詩曰霜威始落翠寒氣初入堂隋珠爛似燭¶
懸藜疑夜光舞歩因弦折歌聲隨袂揚夜深聞漏緩簷¶
虚覺唱長　梁劉孝威九日酌菊花酒詩曰露花疑始¶
摘羅衣似適熏餘杯度不取欲持嬌使君　梁何遜為¶
西豐侯九日侍宴樂逰苑詩曰皇徳無與讓重規襲帝¶
勲垂衣化比屋卷領慎為君翾飛悦有道卉木荷平分¶
宸襟動時豫嵗序屬凉氛城霞旦晃朗槐霧曉氤氲鸞¶
和馳八襲鳳駕起千羣羽觴歌湛露佾舞奏承雲禁林¶
<pb:KR3k0055_WYG_025-20b>¶
終宴晚華池物色曛疎樹翻髙葉寒流聚細文晴軒連¶
瑞氣飛惹御香芬　梁庾肩吾侍宴九日詩曰轍跡光¶
周頌巡逰盛夏功鉤陳萬騎轉閶闔九門通秋暉逐行¶
漏朔氣繞相風獻夀重陽節迴鸞上苑中疏山開輦道¶
間樹出離宫玊醴吹巖菊銀牀落井桐飲羽山西射浮¶
雲冀北驄塵飛金埒滿葉破栁條空　北周王褒九日¶
從駕詩曰黄山獵地廣青門官路長律改三秋節氣應¶
九鐘霜曙影初分地暗色始成光交斾長秋坂緹幕杏¶
<pb:KR3k0055_WYG_025-21a>¶
間堂射馬垂雙帶豐貂佩兩璜苑寒梨樹紫山秋菊葉¶
黄華露菲菲冷輕飈颯颯揚終慙屬車對空假侍中郎¶
　隋江總衡州九日詩曰秋日正淒淒茅茨復蕭瑟姬¶
人薦初醖㓜子問殘疾園菊抱黄華庭榴剖朱實聊以¶
著書情暫遣他鄉日　又九月九日至微山亭詩曰心¶
逐南雲逝形隨北鴈来故鄉籬下菊今日㡬花開　賀¶
凱奉和九月九日詩曰商飊凝素籥元覽賁黄圖曉霜¶
驚斷鴈晨吹結棲烏寒花低岸菊凉葉下庭梧澤宫申¶
<pb:KR3k0055_WYG_025-21b>¶
舊典相圃叶前模玉砌分雕㦸金溝轉鏤戵帶星飛夏¶
箭映月上軒弧慶展簪裾洽恩融風露濡天文發丹篆¶
寳思掩𤣥珠承歡徒聳抃負弛竊忘軀　増唐李白九¶
月九日詩曰今日雲景好水緑秋山眀㩦壺酌流霞攀¶
菊泛寒榮地逺松石古風揚絃管清窺觴照歡顔獨笑¶
還自傾落帽醉山月空歌懐友生　王勃九日詩曰九¶
日重陽節開門有菊花不知来送酒若箇是陶家　孟¶
浩然九日詩曰九日未成旬重陽即此辰登髙聞故事¶
<pb:KR3k0055_WYG_025-22a>¶
載酒訪幽人落帽恣歡飲授衣同試新茱茰正可佩折¶
取寄情親　杜甫九日詩曰舊日重陽日傳杯不放杯¶
即今蓬&KR0066;改但愧菊花開北闕心長戀西江首獨迴茱¶
茰賜朝士難得一枝来　又曰舊與蘇司業兼隨鄭廣¶
文采花香泛泛坐客醉紛紛野樹欹還倚秋砧醒却聞¶
歡娛兩㝠寞西北有孤雲　又九日藍田崔氏荘詩曰¶
老去悲秋强自寛興来今日盡君歡羞将短髮還吹帽¶
笑倩旁人為正冠藍水逺從千澗落玉山髙並兩峰寒¶
<pb:KR3k0055_WYG_025-22b>¶
明年此㑹知誰健醉把茱茰子細看　又九日登梓州¶
城詩曰客心驚暮序賔鴈下襄州共賞重陽節言尋戲¶
馬逰湖風秋戍栁江雨暗山樓且酌東籬菊聊袪南國¶
愁　嚴維九日陪崔郎中北山讌詩曰上客南臺至重¶
陽此㑹文菊芳寒露洗杯翠夕陽曛務簡人同醉溪閒¶
鳥自羣府中官㝡小惟有孟參軍　朱灣九日登香山¶
詩曰昔人惆悵處繫馬又登臨舊地煙霞在多時草木¶
深水将空合色雲共我無心緬想龍山㑹良辰亦似今¶
<pb:KR3k0055_WYG_025-23a>¶
　李羣玉九日詩曰玉醴泛金菊雲亭敞玳筵晴山低¶
畫浦斜鴈逺書天謝脁離都日殷公出守年不知瑶水¶
宴誰和白雲篇　杜牧九日詩曰金英繁亂拂欄香明¶
府辭官酒滿缸還有玉樓輕薄女笑他寒燕一雙雙¶
耿湋九日詩曰重陽寒寺滿秋梧宻在南樓顧老夫歩¶
蹇强登遊藻井髮稀那更插茱茰横空過雨千峰出大¶
野新霜萬葉枯更望樽中菊花酒殷勤能得㡬回沽¶
沈佺期奉和九日幸臨渭亭登髙應制得行字詩曰御¶
<pb:KR3k0055_WYG_025-23b>¶
氣幸金方憑髙薦羽觴魏文頒菊蘂漢武賜茰囊去鶴¶
留笙吹歸鴻識舞行臣歡重九慶日月奉天長　李乂¶
奉和九日幸臨渭亭登髙應制得龍字詩曰望幸紆千¶
乘登髙自九重臺疑臨戲馬殿似接疏龍捧篋茰香徧¶
稱觥菊氣濃更看仙鶴舞来此慶時雍　杜審言重九¶
日宴江隂詩曰蟋蟀歸期晚茱茰節候新降霜青女月¶
送酒白衣人髙興要長夀卑栖隔近臣龍沙即此地舊¶
俗坐為鄰　宋韓琦重九㑹光化二園詩曰誰言秋色¶
<pb:KR3k0055_WYG_025-24a>¶
不如春及到重陽景自新隨分笙歌行樂處菊花茰子¶
更宜人　蘇軾次韻蘇伯固主簿重九詩曰雲間朱袖¶
拂雲和應是長松挂女蘿髻重不嫌黄菊滿手香新喜¶
緑橙搓墨翻衫袖吾方醉紙落雲煙子更多只有黄雞¶
與白髮玲瓏應識使君歌　程俱九日寫懐詩曰節物¶
驚心兩&KR0066;華東籬空繞未開花百年将半仕三己五畆¶
就荒天一涯豈有白衣来剥啄亦從烏帽自欹斜真成¶
獨坐空搔首門栁蕭蕭噪暮鴉　王安石九日登東山¶
<pb:KR3k0055_WYG_025-24b>¶
寄昌叔詩曰城上啼烏破寂寥思君何處坐岧嶤應湏¶
緑酒醻黄菊何必紅裙弄紫簫落木雲連秋水渡亂山¶
煙入夕陽橋淵明久負東籬醉猶分低心事折腰　朱¶
子九日詩曰去嵗瀟湘重九時滿城寒雨客思歸故山¶
此日還佳節黄菊清樽更晚暉短髮無多休落帽長風¶
不斷且吹衣相看下視人寰小祇合從今老翠微　元¶
薩都拉九日登石頭城詩曰九日吟鞭聚石頭翠微髙¶
處倚晴秋西風不定鴈初度落木無邉江自流兩眼欲¶
<pb:KR3k0055_WYG_025-25a>¶
窮天地觀一杯深護古今愁烏臺賔主黄華宴未必龍¶
山是勝逰　張養浩九日詩曰一行作吏廢歡㳺九日¶
登臨擬盡酬詩有少陵難著語菊無元亮不成秋雲山¶
自笑頭將鶴人海誰知我亦鷗幸遇佳辰莫辭醉浮雲¶
今古劇悠悠　周權九日詩曰座上風流憶孟嘉憑髙¶
目斷楚天涯百年歳月催蓬&KR0066;十載江湖負菊花小雨¶
釀寒侵白苧西風憐醉避烏紗閒&KR0157;楖栗吟歸路流水¶
殘雲帶晚鴉　眀髙啓九日陪諸閣老食賜糕次謝授¶
<pb:KR3k0055_WYG_025-25b>¶
經韻詩曰叨陪講席接詞曹曉禁霜花㸃素袍院貯圖¶
書西掖静雲連宫殿碧山髙故園莫憶黄花酒内府初¶
嘗赤棗糕最愛鳳毛今復見便令池上一揮毫¶
原賦宋傅亮九月九日登凌囂館賦曰嵗九旻之暮月¶
肅晨駕而北逝度迴壑以停轅凌孤館而逺憩何物惨¶
而節哀又雲悠而風厲悴緑蘩於寒渚隕豐灌於荒澨¶
玩中原之芬菊惜蘭圃之彫蕙旌竹柏之勁心謝梧楸¶
之零脆爾乃流眄平隰落日還臯千感具盈在物同騷¶
<pb:KR3k0055_WYG_025-26a>¶
聆離鵾之悽響聴鳴林之瀏飈彼逰子之苦傷每寤歎¶
於我勞矧集悲而鍾苦疚寸心其如忉眇天末以遥瞪¶
怨故鄉之阻遼¶
原書魏文帝與鍾繇書曰嵗往月来忽復九月九日九¶
為陽數而日月並應俗嘉其名以為宜於長久故以享¶
宴髙㑹是月律中無射言羣木庶草無有射而生至於¶
芳菊紛然獨榮非夫含乾坤之純和體芬芳之淑氣孰¶
能如此故屈平悲冉冉之将老思餐秋菊之落英輔體¶
<pb:KR3k0055_WYG_025-26b>¶
延年莫斯之貴謹奉一束以助彭祖之術¶
　　蜡臘一¶
原風俗通曰禮傳曰夏曰嘉平殷曰清祀周曰大蜡漢¶
改曰臘臘者獵也因獵取獸祭先祖也(或曰臘接也新/故交接狎獵大)¶
(祭以報/功也)　又曰菟髕俗説臘正祖食得菟髕者名之曰¶
幸賞以寒酒幸善吉祥令人吉利也　禮記曰天子大¶
蜡八(八蜡者一先嗇二司嗇三農四郵/表畷五貓六虎七坊八水庸也)伊耆氏始為蜡¶
蜡者索也嵗十二月合聚萬物而索饗之　周禮曰國¶
<pb:KR3k0055_WYG_025-27a>¶
祭蜡則龡豳頌擊土鼓以息老物(謂萬物老成/以息勞也)　漢書¶
曰臘者報諸鬼神古聖賢有功於民者也　増唐六典¶
云中尚署臘日進衣香囊　又云冬臘日前寅蜡百神¶
於南郊　原蔡邕獨斷曰臘者嵗終大祭縱吏民宴飲¶
非迎氣故但送不迎也　韓子曰山居谷汲者膢臘而¶
買水　徐爰家儀曰蜡本施祭故不賀　玉燭寳典曰¶
臘者祭先祖蜡者報百神同日異祭也漢以戍日為臘¶
(魏臺訪議曰王者各以其行盛日為祖衰/日為臘漢火徳火衰於戌故以戌日為臘)魏以辰(魏土/徳王)¶
<pb:KR3k0055_WYG_025-27b>¶
(土衰於辰故/以辰為臘)晉以丑(晉金徳金衰於/丑故以丑為臘)　荆楚嵗時記曰¶
諺云臘鼓鳴春草生邨人並擊細腰鼓戴胡頭及作金¶
剛力士以逐疫　養生要曰十二月臘夜令人持椒卧¶
井旁無與人言内椒井中除温病　増金門嵗節云洛¶
陽人家臘日造脂花餤¶
　　蜡臘二¶
原禮記曰子貢觀於蜡孔子曰賜也樂乎對曰一國之¶
人皆若狂賜未知其樂也子曰百日之蜡一日之澤非¶
<pb:KR3k0055_WYG_025-28a>¶
爾所知也(蜡之祭勞農以休息之言民勤稼穡有百日/之勞今日飲酒宴樂君之恩澤也非爾所知)¶
(其義/大也)　左傳曰晉侯假道於虞以伐虢宫之竒諫弗聴¶
以其族行曰虞不臘矣　史記曰秦惠文公十二年初¶
臘始皇三十一年更名臘曰嘉平　東觀漢記曰甄宇¶
北海人建武中青州從事徴拜博士每臘詔賜博士羊¶
人一頭羊有大小肥痩時博士祭酒議欲殺羊稱分其¶
肉宇曰不可又欲投鉤宇復恥之宇因先自取其最痩¶
者　袁山松後漢書曰韓卓字子助陳留人臘日奴竊¶
<pb:KR3k0055_WYG_025-28b>¶
食祭其先人卓義其心即白免之　謝承後漢書曰沛¶
國陳咸為廷尉監王莽簒位還家杜門不出莽改易漢¶
法令及臘日咸常言我先祖何知王氏臘乎　又曰第¶
五倫母老不能之官每至臘日常悲戀垂淚　捜神記¶
曰宣帝時隂子方者至孝有仁恩常臘日晨炊而竈君¶
神形見子方再拜受慶家有黄羊刲以祀之自是以後¶
暴至巨富故後常以臘日祀竈　鄭𤣥别傳曰𤣥年十¶
二隨母還家正臘宴㑹同列十數人皆美服盛飾語言¶
<pb:KR3k0055_WYG_025-29a>¶
閑通𤣥獨漠然如不及父母私督數乃曰此非吾志不¶
在所願　列女傳曰魯之母師者魯九子之寡母也臘¶
日休家作者嵗祀禮事畢&KR0662;召諸子㑹曰婦人之義非¶
有大故不出夫家然吾父母家多㓜稚嵗時禮不理吾¶
從汝謁往監之諸子皆稽首唯諾又召諸婦曰婦人有¶
三從之義無専制之行少繫於父母長繫於夫老繫於¶
子今諸子許我歸私家雖踰婦禮願與少子俱以脩婦¶
人出入之制諸婦其慎房户之守吾夕而反於是使少¶
<pb:KR3k0055_WYG_025-29b>¶
子僕而歸　㑹稽典録曰陳脩烏傷人家貧為吏常歩¶
擔上下恒食乾糗每至正臘僵仆不起同寮飲食請不¶
肯往其志操如此　世説曰王朗中年以識度推華歆¶
歆蜡日常集子姪宴飲王朗亦學之有人向張茂先稱¶
此事茂先曰王之學華皆是形骸之外去之所以更逺¶
　華陽國志曰王長文字徳雋元康初試守江源令縣¶
收得盗馬賊及發塚賊長文引前誘慰時遇臘晦皆遣¶
歸家獄先有繫囚亦遣之謂曰教化不厚使汝等如此¶
<pb:KR3k0055_WYG_025-30a>¶
長文過也蜡節慶祚歸就汝上下善相歡樂過節来還¶
當為汝思他理羣吏惶懅争請不許尋有赦令無不感¶
恩所宥人誓不為惡曰不敢負王君也　陳留志曰范¶
喬字伯孫邑人臘日多盗斫其樹人有告喬佯弗聞邑¶
人愧而歸之喬曰卿臘日取此欲與父母相歡娛耳¶
梁書曰何鳳為建安太守物不敢忤伏臘每放囚還家¶
依期而返　増唐景龍文館記曰景龍三年臘日帝於¶
苑中召羣臣賜臘晚自北門入於内殿賜食加口脂臘¶
<pb:KR3k0055_WYG_025-30b>¶
脂盛以碧鏤牙筒　唐㑹要曰貞元九年十一月上曰¶
比来京兆府毎年及臘日府縣捕養狐兔以充進獻自¶
今以後宜停　唐書曰蕭炅李林甫所引不知書嘗與¶
嚴挺之言稱蒸嘗伏臘乃為伏獵挺之白張九齡曰省¶
中有伏獵侍郎乎出炅為岐州刺史林甫恨之　唐㑹¶
要曰貞元十一年十二月臘日畋於苑中止多殺行三¶
驅禮軍士無不知感¶
　　蜡臘三¶
<pb:KR3k0055_WYG_025-31a>¶
原嘉平　眀祀(上詳蜡臘一蜡周處風土記曰/進清醇以告  竭恭敬於明祀)　魏丑¶
　漢戌(晉宋舊事曰魏帝遜位祖以酉日臘以丑日魏/名臣奏曰大司農董遇議曰土行之君故宜以)¶
(未祖以丑臘為得盛終之節不可/以戌祖辰臘也  下詳蜡臘一)　祠彘　磔雞(漢書/曰髙)¶
(祖十年春有司奏令縣道常以春二月及臘祠社稷以/羊彘  王肅儀禮曰季冬大儺旁磔雞出土牛以送寒)¶
(氣即今之臘除逐疫/磔雞葦絞桃梗之屬)　魏辰　晉丑(魏臺訪議曰詔問/何以用未祖丑臘)¶
(臣崇對曰按月令孟冬十月臘先祖五祀謂薦田獵所/得禽獸謂之臘左傳曰虞不臘矣惟見此二者而皆不)¶
(書日聞先師説曰王者各以其行之盛祖以其終臘水/始生於申盛於子終於辰故水行之君以子祖辰臘火)¶
(始生於寅盛於午終於戌故火行之君以午祖戌臘木/始生於亥盛於夘終於末故木行之君以夘祖未臘金)¶
<pb:KR3k0055_WYG_025-31b>¶
(始生於巳盛於酉終於丑故金行之君以酉祖丑臘土/始生於未盛於戌終於辰故土行之君以戍祖辰臘今)¶
(魏據土徳宜以戌祖辰臘丑晉起居注曰/安帝隆安四年十二月辛  臘祀作樂)　勞農　縱¶
吏(司馬彪續漢志曰季冬之月星迴嵗終隂陽/已交勞農夫享臘以送故  下詳蜡臘一)　薦禽¶
　祭獸(上詳魏辰注/下詳蜡臘一)　晨炊　冬釀(上詳蜡臘二曰崔/寔四民月令  十)¶
(月上辛命典饋清麴/釀冬酒以供臘祀也)　祈五祀　祭百神(禮記曰天子/乃祈年於天)¶
(宗大割牲祠於公社及門間臘先祖五祀/  許氏説文曰臘冬至後壬戌臘祭百神)　祈天宗¶
報先嗇(月令天子祈年於天宗謂日月星辰也種禮記/曰蜡之祭也主先嗇而祭司嗇也祭百  以報)¶
(嗇也注云先嗇若神/農者司嗇后稷是也)　尊野服　息田夫(草笠而至尊/野服也  既)¶
<pb:KR3k0055_WYG_025-32a>¶
(蜡而收民息已故既蜡君子不興功息田/夫也注諸侯於蜡遣使帶草笠貢禽獸)　天子祈榖¶
　有司祭禽(季冬天子乃蜡百神於南郊為来年祈榖/注神農后稷句芒田畯岳鎮海瀆丘陵墳)¶
(隰鱗介羽毛之𩔖獵命有司修祭禽/之禮注謂先蜡日  禽獸以供蜡祭)　増浴佛　報神¶
(南方専用臘月八日浴佛宋朝東京十二月初八日都/城諸大寺作浴佛㑹并送七寳五味粥謂之臘八粥)¶
(下詳蜡/臘一)　賜脂　竊食(酉陽雜爼臘日賜北門學士口/脂臘脂盛以碧鏤牙筩  下詳)¶
(蜡臘/二)¶
　　蜡臘四¶
原謹財(八蜡以記四方年不順成八蜡不通以謹民財/順成之方其蜡乃通以移民也注其方榖不熟)¶
<pb:KR3k0055_WYG_025-32b>¶
(則不通於蜡使/人謹於財用)賜藥(神仙傳尹軌字公度晉太康元年/臘日過洛陽城西一家求宿主人)¶
(以明且是臘意不容又以曽聞公度名因/為設酒至旦乃賜主人神藥一丸而去)　疈辜(大宗/伯以)¶
(疈辜祭四方百物注㽬/而磔之謂磔攘及蜡祭)䄍辭(郊特牲祭坊與水庸事也/曰土反其宅水歸其壑昆)¶
(&KR0393;無作草木歸/澤注此䄍辭也)　迎貓　迎虎(古之祭者使之必報之/迎貓為其食田䑕也迎)¶
(虎為其食田豕也蜡之/祭仁之至義之盡也)　大儺逐疫(續漢書云臘/月大儺逐疫)畫虎¶
衛凶(風俗通云桃梗葦茭畫虎謹案黄帝書上古之時/有神荼鬱壘兄弟簡閲百鬼縛以葦索執以食虎)¶
(於是縣官常以臘除夕飾桃人垂葦茭/畫虎於門者追效於前事冀以衛凶也)　要命内外(盛/翁)¶
(子蔵鉤賦序云今以臘之後因祭/祀餘胙要命内外以行蔵鉤為戲)　延嘯周契(嵇含娛/蜡賦曰)¶
<pb:KR3k0055_WYG_025-33a>¶
(大蜡之夕/延嘯周契)　仲尼與蜡賔(禮記昔者仲尼與於蜡賔事/畢出逰於觀之上喟然而歎)¶
(仲尼之嘆盖歎魯也/注云歎其祭不備也)張亮議蜡臘(晉博士張亮議曰案/周禮蜡為合聚百物)¶
(而索饗之臘者祭之祖廟臘則服/𤣥蜡則服黄蜡臘不同總之非也)　嚴母適見報囚(漢/書)¶
(嚴延年為河南太守母從東海来欲從延年臘到雒陽/適見報囚母大驚便止都亭不肯入府因數責延年幸)¶
(得備郡守専治千里顧乘刑罰多刑殺人欲以立威豈/為民父母意哉延年服罪頓首謝因自為母御歸府舎)¶
江偉廓焉獨處(見江偉荅/賀蜡詩)　息其老物吾則從周　闕¶
以禮文子将歎魯　増膢臘(韻府獵取禽/獸以祭之名)　八蜡(詳蜡/臘一)¶
　椒口(詳蜡/臘一)　新故交接(風俗通曰臘接也新故交/接狎獵大祭以報功也)¶
<pb:KR3k0055_WYG_025-33b>¶
痩羊博士(詳蜡/臘二)¶
　　蜡臘五¶
原詩晉裴秀大蜡詩曰日&KR0292;星紀大吕司辰元象改次¶
庶衆更新嵗事告成八蜡報勤告成伊何年豐物阜豐¶
禋孝祀介兹萬祜報勤伊何農功是歸穆穆我后務兹¶
烝黎宣力菑畝沾體暴肌飲饗清祀四方来綏充牣郊¶
甸鱗集京師交錯貿遷紛葩相追摻袂成幕連衽成帷¶
有肉如丘有酒如泉有肴如林有貨如山率土同歡和¶
<pb:KR3k0055_WYG_025-34a>¶
氣来臻祥風協順降祉自天方隅清謐嘉祚日延與民¶
優㳺享夀萬年　晉江偉答賀蜡詩曰正元二年冬臘¶
家君在陳郡余别在國舎不得集㑹弟廣平作詩以貽¶
余余因答之曰蜡節之㑹廓焉獨處晨風朝興思我慈¶
父我心懐戀運首延佇　宋張望蜡除詩曰元靈告稔¶
謝青龍駕拂軫鮮氷迎流結凝霤垂簷霣人欣八蜡暢¶
詎知嵗華盡　北齊魏收蜡節詩曰迎寒迫清祀有酒¶
宴嘉平宿心何所道藉此慰中情　増唐杜甫臘日詩¶
<pb:KR3k0055_WYG_025-34b>¶
曰臘日常年暖尚遥今年臘日凍全消侵陵雪色還萱¶
草漏洩春光有栁條縱酒欲謀良夜醉還家初散紫宸¶
朝口脂面藥隨恩澤翠管銀罌下九霄　宋范成大謝¶
賜臘藥感遇詩曰鴻寳刀圭下九闗十年長奉璽書看¶
扶持蒲栁身猶健收拾桑榆嵗又寒天地恩深雙&KR0066;雪¶
山川途逺一心丹疲甿疾苦今何似拜手歸来愧伐檀¶
原序晉嵇含娛蜡賦序曰元象運而寒暑交節㑹至而¶
萬物遷天地之化固以不停况於人道之不變乎是以¶
<pb:KR3k0055_WYG_025-35a>¶
百年憂喜相参能達要終之數悟生生之宜者百世不¶
遇其人大蜡之夕雖天下同有㩦金蘭以齊馨利貴得¶
意以遣榮勢孰我尚哉¶
　　小嵗一¶
原徐爰儀(徐爰家儀曰蜡本施祭故不賀其明為小嵗/賀稱初嵗福始慶無不宜正旦賀稱元正首)¶
(慶百福惟新小嵗之賀/既非大慶禮止門内)張亮議(晉博士張亮議曰俗謂/臘之明日為初嵗秦漢)¶
(以来有賀此者/古之遺語也)　卒嵗㑹曰初嵗(史記天官書云凡候/嵗美惡諥候嵗始嵗)¶
(始或冬至日産氣始萌臘明日人衆/卒嵗一會飲食發陽氣故曰初嵗)臘眀日為小嵗(崔/寔)¶
<pb:KR3k0055_WYG_025-35b>¶
(四民月令云臘明日更新謂/之小嵗進酒尊長脩賀君師)¶
　　小嵗二¶
原詩晉張華冬初嵗小㑹詩曰日月不留四氣迴週節¶
慶代序萬國同休庶尹羣后奉夀升朝我有嘉醴式宴¶
百寮¶
　　嵗除一¶
増詩曰嵗聿云暮　原論語曰鄉人儺孔子朝服而立¶
於阼階　増漢書曰大儺侲子(侲音振逐/疫之人也)　原張衡東¶
<pb:KR3k0055_WYG_025-36a>¶
京賦曰卒嵗大儺　吕氏春秋季冬紀注曰前嵗一日¶
擊鼔驅疫癘之鬼謂之逐除亦曰儺　荆楚嵗時記曰¶
嵗前又為藏鉤之戲(辛氏三秦記云昭帝鉤弋夫人手/拳而國色今人學蔵鉤亦法此鉤)¶
(亦作/彄)　増風土記曰蜀之風俗晚歳相與餽問謂之餽¶
嵗酒食相邀謂之别嵗至除夕達且不眠謂之守嵗¶
秦中嵗時記云嵗除日儺皆作鬼神状二老人儺翁儺¶
母　風土記云除夜祭先竣事長㓜聚飲祝頌而散謂¶
之分嵗¶
<pb:KR3k0055_WYG_025-36b>¶
　　嵗除二¶
増紀聞云唐貞觀初天下乂安時屬除夜太宗盛飾宫¶
掖明設燈燭盛奏樂歌乃延蕭后觀之后曰隋主淫侈¶
毎除夜殿前諸院設火山數十爇沈香木根毎一山焚¶
沈香數車火光暗則以甲煎沃之燄起數丈香聞數十¶
里　竇懐貞本傳曰嵗除中宗宴近臣謂懐貞曰聞卿¶
䘮妻今欲繼室可乎懐貞唯唯俄而禁中寳扇障衛有¶
衣翟衣出者乃韋后乳嫗所謂莒國夫人者故蠻婢也¶
<pb:KR3k0055_WYG_025-37a>¶
懐貞納之不辭世謂媪壻為阿㸙懐貞毎奏事自署皇¶
后阿㸙而或謂國㸙軒然不慚¶
　　嵗除三¶
原宿嵗　迎年(荆楚記曰嵗暮家家具肴蓛詣/宿嵗之位以迎新年相聚酣飲)　去故¶
　納新(荆楚記曰留宿嵗飯至新年則/棄之街衢以為去故納新也)　増爆竹　頌¶
花(西方山中有人長丈餘人見之即病寒熱名曰山&KR0008;/毎以竹著火中熚烞有聲則山&KR0008;驚走遁異聞録云)¶
(李畋鄰人仲叟家為山魈所祟叟求報謝而妖彌盛畋/謂曰公於夜中若除夕爆竹數十竿叟然其言爆竹至)¶
(曉寂然妖遂止盤杜甫詩曰/守嵗阿戎家椒  已頌花)　驅儺　嫁婢(上詳嵗除/一  下詳)¶
<pb:KR3k0055_WYG_025-37b>¶
(嵗除/二)　嵗盡　斗回(唐史育開元中上書自薦能詩謂/子建七歩臣五歩之内可塞明詔)¶
(明皇試以除夕詩應口而賦云今嵗今宵盡明年明日/来寒隨一夜去春逐五更回氣色空中改容顔暗裹催)¶
(風光人不覺已著後園梅上稱賞久之授為左/監門将軍  司馬光除夕詩物華全為斗杓回)　鼔琴¶
　埋硯(九國志云吳越王錢鏐嘗於除夜毎命諸子及/諸孫鼔胡琴一再行遽止之日人将以我為長)¶
(夜之飲也埋洛陽人家除夜以/銅刀刻門  小兒硯㸃水盆燈)　賣癡獃　照虚耗(吳/俗)¶
(分嵗罷小兒繞街呼呌云賣汝癡賣汝獃世傳吳人多/獃故兒輩諱之欲賣其餘  夢華録云都人至年夜請)¶
(僧道看經備酒果送神燒合家替代紙錢貼竈馬於竈/上以酒糟塗抹竈門日醉司命夜於竈裏㸃燈謂之照)¶
(虚耗/也)　設火山　打灰堆(上詳嵗除二鳴吳中風俗除/夜将曉雞且  婢獲持杖擊)¶
<pb:KR3k0055_WYG_025-38a>¶
(糞壤致詞以致利/市謂之打灰堆)　相煖熱　補精神(吳中風俗爆竹/之夕人家各於)¶
(門首燃薪滿盆無貧富皆爾謂之相煖熱脯金門嵗節/云唐賈島常以嵗除取一年所得詩以酒  祭之曰勞)¶
(我精神以/是補之)　赴壑蛇　卧籠兔(東坡守嵗詩欲知垂盡/嵗有如赴壑蛇  又云)¶
(發籠雙/兔卧)¶
　　嵗除四¶
原送寒(月令云大儺旁/磔以送寒氣)卒歳　日月窮(禮記曰日窮於/次月窮於紀星)¶
(迴於天數将㡬/終嵗且更始)日月除(詩云日/月其除)　三百六旬之盡　七¶
十二候之窮　増峥嶸(文𨕖嵗峥嶸其将暮言歳/除多事也注峥嶸山峻貌)　商¶
<pb:KR3k0055_WYG_025-38b>¶
陸火(裴度歎老殆曉不寐爐/中商陸火凡數添也)¶
　　嵗除五¶
原詩梁庾肩吾嵗盡應令詩曰嵗序已云殫春心不自¶
安聊開柏葉酒試奠五辛盤金薄圖神鷰朱泥印鬼丸¶
梅花應可折倩為雪中看　隋薛道衡嵗窮應教詩曰¶
故年隨夜盡初春逐曉生方驗從軍樂飲至入西京¶
唐太宗守嵗詩曰莫景斜芳殿年華麗綺宫寒鉤去冬¶
雪暖帶入春風階馥舒梅素盤花卷燭紅共歡新故嵗¶
<pb:KR3k0055_WYG_025-39a>¶
迎送一宵中　又詩曰嵗隂窮暮紀獻節啓新芳冬盡¶
今宵促年開明日長氷消出鏡水梅散入風香對此歡¶
終宴傾壺待曙光　又於太原召侍臣賜宴守嵗詩曰¶
四時運灰琯一夕變冬春送寒餘雪盡迎嵗早梅新¶
増杜甫杜位宅守嵗詩曰守嵗阿戎家椒盤已頌花盍¶
簮喧櫪馬列炬散林鴉四十眀朝過飛騰暮&KR1402;斜誰能¶
更拘束爛醉是生涯　駱賔王於西京守嵗詩曰閒居¶
寡言宴獨坐卷風塵忽見嚴冬盡方知列宿春夜将寒¶
<pb:KR3k0055_WYG_025-39b>¶
色去年共曉光新耿耿他鄉夕無由展舊親　曹松除¶
夜詩曰舊厯不足卷東風還坐聞一宵有㡬刻兩歳欲¶
平分臘盡傾時斗春通綻處雲眀朝遥捧酒先合祝吾¶
君　又江外除夜詩曰千門庭燎照樓臺總為年光急¶
急催半夜臘因風捲去五更春被角吹来寜無好鳥思¶
花發應有㳺魚待凍開不是多岐漸平稳誰能呼酒祝¶
昭回　宋范成大除夜地爐書事詩曰節物閒門裏人¶
情老境中鴈聲凌急雨燈影戰斜風糟䤑新醅白柴錐¶
<pb:KR3k0055_WYG_025-40a>¶
　軟火紅家人歡夜話我已困蒙茸¶
　¶
　¶
　¶
　¶
　¶
　¶
　¶
<pb:KR3k0055_WYG_025-40b>¶
　¶
　¶
　¶
　¶
　¶
　¶
　¶
御定淵鑑𩔖函卷二十¶
