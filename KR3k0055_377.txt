# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.380574
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百七十二
<pb:KR3k0055_WYG_377-1a>¶
　欽定四庫全書¶
御定淵鑑類函卷三百七十二¶
　　服飾部三(紳/環)　(韍/笏)　(珮/舄)　(玦/靴)¶
　　　紳一¶
　増禮記玉藻曰凡侍于君紳垂足如履齊　又曰紳長¶
　制士三尺有司二尺有五寸　子游曰參分帶下紳居¶
　二焉紳&KR1302;結三齊¶
　　　紳二¶
<pb:KR3k0055_WYG_377-1b>¶
　原書紳(論語曰子/張書諸紳)　増拖紳(又曰子疾君視/之加朝服拖紳)　垂紳(晝/錦)¶
　(堂記曰垂/紳搢笏)　原搢紳(漢郊祀志曰搢紳者不道謂搢笏/于大帶革帶之間  又難蜀文曰)¶
　(搢紳先生之/徒或云薦紳)　増簪紳(詩云合宴簪紳滿簪又/曽鞏詩曰風義動  紳)　纓紳¶
　(詩云濟濟/盛纓紳)　解紳(謝恵連雪賦曰/褫佩而解紳)　不紳(禮記曰麻者/不紳注云紳)¶
　(大帶喪/代之)　泉紳(韓愈詩曰泉紳拖/修白石劍攅髙青)　天紳(又曰懸瀑垂/天紳  又孟)¶
　(郊詩曰簷/溜擲天紳)　玉紳(簷雨/也)　韠紳(内則曰子事父/母端韠紳搢笏)¶
　　韍一¶
　増釋名曰韍韠所以蔽前也婦人蔽膝亦如之齊人謂¶
<pb:KR3k0055_WYG_377-2a>¶
之巨巾田家婦人出至田野以覆其頭故因以為名也¶
　又曰跪襜跪時襜然張也　爾雅曰衣蔽前謂之襜¶
　禮記曰一命韞韍幽衡再命赤韍幽衡三命赤韍葱¶
衡　又曰韠君朱大夫素士爵韋圜殺直天子直諸侯¶
前後方大夫前方後挫角士前後正韠下廣二尺上廣¶
一尺長三尺其頸五寸肩革帶博二寸　又曰有虞氏¶
服韍鄭箋云冕服謂之韍他服謂之韠唐車服志云朝¶
服謂之韠冕服謂之黻案韍或作黻芾紱同又作紼¶
<pb:KR3k0055_WYG_377-2b>¶
原五經要義曰太古之時未有布帛食獸肉而衣其皮¶
先知蔽前而未知蔽後　又曰韠者舜之所制也裳前¶
之蔽也　又曰天子朱韍諸侯赤韍　白虎通曰紼者¶
何謂也紼者蔽也行以蔽前者爾有事因以别尊卑彰¶
有徳也　増徐廣輿服儀注曰蔽膝古之韍也戰國連¶
兵以韍非兵飾去之漢眀帝復制韍　魏曹植求通親¶
親表曰觧朱組佩青紱　宋史輿服志曰韍從裳色上¶
有紕下有純去上五寸繪以山龍火上接革帶繫之¶
<pb:KR3k0055_WYG_377-3a>¶
　　韍二¶
原環濟要畧曰舜始作韍以尊祭服禹湯至周増以畫¶
文　増拾遺録曰孔子生有麟吐玉書于闕里人家云¶
水精之子繼商周而素王出故蒼龍繞室五星降庭徴¶
在賢眀知為神異乃以繡紱繫麟角而去夫子系殷湯¶
水徳而素王至敬王之末魯哀公二十四年魯人鉏商¶
田于大澤得麟以示夫子知命之終抱麟觧韍而涕泗¶
焉　漢書東方朔𫝊曰館陶公主迎武帝蔽膝登階¶
<pb:KR3k0055_WYG_377-3b>¶
又曰王莽妻著布蔽膝見客　魏志曰武帝内誡令曰¶
宫人位為貴人金印藍紱女人爵位之極　又曰文帝¶
賜于禁以魏王時自所佩朱紱　吳志曰孫權潘夫人¶
有娠夢人以龍頭授巳以蔽膝受之生亮¶
　　韍三¶
原夏山　殷火(禮記明堂位曰夏山殷火周龍章/山取其仁火取其明龍取其變化)　蔽¶
前　在股(上詳韍一幅詩曰赤/芾在股邪  在下)¶
　　韍四¶
<pb:KR3k0055_WYG_377-4a>¶
原斯皇(詩曰朱芾斯皇室家君王/  又服其命服朱芾斯皇)　方來(易曰朱/紱方來)　増¶
困赤紱(又曰困/于赤紱)　垂朱紱(杜甫詩曰扶/病垂朱紱)　映白髪(白居/易詩)¶
(曰晩遇何足言/白髪映朱紱)　還鈴閣(又曰便留朱/紱還鈴閣)　原君朱臣素¶
(詳韍/一)　我韍子佩(莊子曰祝牧謂其妻曰天下有道我/韍子佩天下無道我負子戴注謂隠)¶
(藏/也)¶
　　珮一¶
原釋名曰佩陪也言其非一物有陪貳也有珠有玉¶
説文曰佩從人凡聲也佩必有巾從巾　蔡謨毛詩疑¶
<pb:KR3k0055_WYG_377-4b>¶
字議曰以為佩者服用之稱珮者玉器之名稱其服用¶
則字從人名其器則字從玉　増詩曰青青子佩悠悠¶
我思　又曰將翺將翔佩玉瓊琚　又曰彼留之子遺¶
我佩玖　又曰何以贈之瓊瑰玉佩　又曰童子佩觹¶
童子佩鞢　又曰巧笑之瑳佩玉之儺　又曰宛然左¶
辟佩其象揥　又曰鞙鞙佩璲不以其長(箋云璲/瑞玉也)　又¶
曰知子之來之雜佩以贈之知子之順之雜佩以問之¶
知子之好之雜佩以報之　周禮曰玉府掌王之金玉¶
<pb:KR3k0055_WYG_377-5a>¶
玩好共王之服玉佩玉　原禮記曰古之君子必佩玉¶
右徴角左宫羽趨以采齊行以肆夏周還中䂓折還中¶
矩進則揖之退則揚之然後玉鏘鳴也故君子在車則¶
聞鸞和之聲行則鳴佩玉是以非辟之心無自入也¶
又曰君在不佩玉左結佩右設佩居則設佩朝則結佩¶
齊則綪結佩而爵韠　増又曰佩玉有衝牙君子無故¶
玉不去身君子于玉比徳焉　原又曰立則罄折垂佩¶
主佩倚則臣佩垂主佩垂則臣佩委　増又曰男女未¶
<pb:KR3k0055_WYG_377-5b>¶
冠笄者皆佩容臭昧爽而朝　楚辭曰長余佩之陸離¶
　原又曰虚衣兮披披玉佩兮陸離　又曰何瓊珮之¶
偃蹇衆薆然而蔽之　増又渉江曰被眀月兮佩寳璐¶
　原白虎通曰所以眀有佩者表意見所能故修道無¶
窮即佩環能大道徳即佩琨能决嫌疑即佩玦是以見¶
其所佩即知其能故農夫亦佩其耒耜工匠佩其斧斤¶
婦人佩其針縷亦佩玉也　三禮圖曰凡玉佩上有雙¶
衡衡長五寸博一寸下有雙璜璜徑三寸衝牙蠙珠以¶
<pb:KR3k0055_WYG_377-6a>¶
納其間上下為衡半璧為璜璜中横以衝牙以蒼珠為¶
瑀　増文獻通考陳氏禮書曰古之君子必佩玉其制¶
上有折衡下有雙璜中有琚瑀下有衝牙貫之以組綬¶
納之以蠙珠而其色有白蒼赤之辨其聲有角徴宫羽¶
之應其象有仁智禮樂忠信道徳之備此所以非辟之¶
心無自入也　原魚豢魏畧曰有雙璜雙珩琚瑀衝牙¶
琨珠為佩者漢明帝采古文始制　晋公卿禮秩曰特¶
進佩水蒼玉尚書令僕射中書監令皆佩水蒼玉　増¶
<pb:KR3k0055_WYG_377-6b>¶
晋宋舊事曰太皇太后雀鈕白玉佩　原搜神記曰元¶
康中婦人飾五兵佩　増晋潘岳西征賦曰飛翠緌拖¶
鳴玉出入禁門者衆矣想佩聲之遺響若鏗鏘之在耳¶
　齊書曰永明元年有司奏加貴妃金章紫綬淑妃于¶
闐玉佩　隋書曰何稠參㑹古今多所改創從省之服¶
初無佩綬稠曰此乃晦朔小朝之服安有人臣謁帝而¶
除去印綬兼無佩玉之節乎乃加獸頭小綬及佩一隻¶
　　珮二¶
<pb:KR3k0055_WYG_377-7a>¶
増穆天子𫝊曰七萃之士曰百姓珤富何謀于樂天子¶
嘉之賜以左佩玉華(郭璞注云玉華/之佩佩之精也)　又曰天子渴于¶
沙中七萃之士髙奔戎刺其左驂之頰取其清血而飲¶
天子天子美之乃賜奔戎珮玉一雙　原典畧曰孔子¶
返衛衞夫人南子使人謂之曰四方君子來者必見寡¶
小君孔子不得已見之夫人在錦帷中孔子北靣稽首¶
夫人自帷中再拜環珮之聲璆然　増左傳曰晉獻公¶
使其太子申生伐東山臯落氏公衣之偏衣佩之金玦¶
<pb:KR3k0055_WYG_377-7b>¶
狐突歎曰佩衷之旗也金寒玦離何可恃也　禮記曰¶
石駘仲卒無適子有庶子六人卜所以為後者曰沐浴¶
佩玉則兆五人者皆沐浴佩玉石祁子曰孰有執親之¶
䘮而沐浴佩玉者乎不沐浴佩玉石祁子兆　原鹽鐡¶
論曰子思銀佩　説苑曰經侯過魏太子左帶玉具劍¶
右帶環珮左光照右右光照左太子不視又不問經侯¶
曰魏國亦有寳乎太子曰主信臣忠百姓戴之此魏之¶
寳也經侯觧劔佩委之趨而出上車去太子使騎操劔¶
<pb:KR3k0055_WYG_377-8a>¶
珮與侯曰此寒不可衣飢不可食無遺我賊也　増又¶
曰襄成君始封之日衣翠衣帶玉珮至流水之上大夫¶
莊辛見而悦之　拾遺録曰燕昭王時西王母降與昭¶
王遊乎燧林之下説炎皇鑚火之術取永桂之膏然以¶
照夜忽有飛蛾銜火狀如丹雀來拂桂膏之上此蛾出¶
員丘之穴穴洞逹于九天中有細珠流出可穿為結因¶
用為佩　又曰漢昭帝穿林池廣千歩植分枝荷狀如¶
駢蓋日照則葉低䕃若葵之衞足也名曰低光荷實如¶
<pb:KR3k0055_WYG_377-8b>¶
𤣥珠可以飾佩　又曰漢成帝時乗輿服皆尚黒宫中¶
美女服皂班姬以下皆𤣥綬䃜珮　漢蔡邕輿服志曰¶
孝明帝作蠙珠之佩以郊祀天地　晉令曰皇太子妃¶
珮瑜玉諸王郡公太宰太傅太保司空諸長公主諸王¶
世子大司馬大將軍太尉珮𤣥玉　鄴中記曰石虎出¶
行有女鼓吹尚書官屬皆著錦袴佩玉　唐書曰憲宗¶
懿安皇后郭氏穆宗嗣位上尊號皇太后凡朔望三朝¶
帝率百官詣宫門為壽或嵗時慶問燕饗後宫戚里内¶
<pb:KR3k0055_WYG_377-9a>¶
外婦車騎駢壅環珮之聲滿宫¶
　　珮三¶
原蠙珠　象環(俱詳/珮一)　紉蘭　連蕙(椘辭曰紉秋蘭以/為佩王逸注紉索)¶
(也佩又曰連蕙若以/為  過鮑肆而失香)　捨玦　鮮環(孔叢子曰子産死/鄭人丈夫捨玦珮)¶
(婦人捨珠玉謀劉向列女傳曰齊桓公行覇諸侯朝之/衛獨不至公  伐衛衛姬脱簪珥觧環珮再拜請衛之)¶
(罪公悦/許諾)　増五星　原六氣(五星佩道士服也六朝詩/曰佩帶五星連  傅𤣥大)¶
(言賦曰腰佩六/氣首戴天文)　俘商　獻楚(周書曰武王俘商得佩/玉億有八萬  左傳曰)¶
(蔡昭侯為兩珮如楚以一珮獻昭王子常/欲其一弗與三年止之獻于子常乃得歸)　雙渠璜¶
<pb:KR3k0055_WYG_377-9b>¶
六火玉(董巴漢輿服志曰孝明帝詔有司采周官禮記/尚書臯陶篇衣裳玉佩備章采其大佩則衝牙)¶
(雙渠璜皆以白玉出漢武帝内𫝊/曰上元夫人帶六  火玉之珮)　遺澧浦　觧江濵¶
(椘辭曰捐余玦兮江中遺余珮兮澧浦交列仙𫝊曰江/濵二女者不知何許人歩漢江濵逄鄭  甫桃之不知)¶
(神人女遂觧珮與之交甫悦受珮/而去數十歩空懐無珮女亦不見)　無所繫　尚可比¶
(左傳曰吳申叔儀乞粮于公孫有山氏曰佩/玉繠兮余無所繫之  溫潤之徳尚可比焉)　連日月¶
　増乞飛霞(曹植與陳琳書曰帶蛇虹以為紳連日月/以為佩  韓愈詩曰乞君飛霞佩與我髙)¶
(頡/頏)¶
　　珮四¶
<pb:KR3k0055_WYG_377-10a>¶
原左佩(内則曰子事父母左佩紛帨/刀礪小觹金燧婦事舅姑同)　右佩(又曰子右/佩玦捍管)¶
(遰大觹木燧婦佩箴管/線纊施縏袠大觹木燧)　章徳(董巴輿服志曰古者君/臣佩玉尊卑有度佩以)¶
(章/徳)　為度(大戴禮曰上車以和鸞為莭下車以珮玉為/度上有雙衡下有雙璜衝牙玭以納其間璜)¶
(琚瑀以/離之也)　衷旗(詳珮二衷中/也旗表也)　禮容(玉/徳)　昭聲(昭其聲/也于以)¶
(用之聲/以發之)　制容(文選佩/以制容)　有聲(容觀/玉聲)　不變(行不/變玉)　鏘¶
鳴(詳珮/一)　掩轉(椘辭曰佩繽紛其掩/轉遂委絶而離異)　増幽佩(杜甫詩/曰椘宫)¶
(久已滅幽/佩為誰哀)　趨佩(栁宗元詩曰/響切晨趨佩)　襍佩(詩曰襍佩/亦銷鑠)　劒¶
佩(漢史曰單于來朝/賜以玉具劒佩)　紳佩(纓緌之徒紳佩/之士皆儒學也)　纓佩(文/選)¶
<pb:KR3k0055_WYG_377-10b>¶
(曰纓佩/空為忝)　落佩(杜牧賦曰倒冠落/佩兮與世濶踈)　瘞佩(栁宗元弔屈/原文曰沈璜)¶
(瘞佩兮孰/幽而不光)　佩犢(漢龔遂守渤海使民賣劔買牛賣刀/買犢曰帶劔佩刀何如帶牛佩犢)¶
　佩魚(服飾總論唐之綬/有佩龜佩魚之制)　草承(杜甫詩曰宫草/霏霏承委佩)　花¶
迎(岑參詩曰花迎/劒佩星初落)　佩豭豚(史曰子路性勇/冠雄雞佩豭豚)　佩霹靂¶
(孔六帖曰唐𤣥宗欲廢皇后王氏后兄守之懼為求厭/勝浮屠明悟教祭北斗取霹靂木刻天地文及帝諱佩)¶
(之/)　佩韋絃(范丹字史雲董安于性緩佩弦以自急西/門豹性急佩韋以自緩范亦以狷急佩韋)¶
(以自/戒)　佩安危(李晟𫝊曰/身佩安危)　佩采瓊(尚書舊𫝊曰淑妃/修媛修華修容媫)¶
(妤佩采瓊玉貴/人佩于闐玉)　垂蒼玉(韓愈詩曰帶/垂蒼玉佩)　佩聲隨(杜甫/詩曰)¶
<pb:KR3k0055_WYG_377-11a>¶
(劒佩聲随/玉墀歩)　佩聲歸(王維詩曰佩聲/歸到鳳池頭)　蘇秦佩(蘇秦為/從約長)¶
(并相六國歎曰使我有洛陽負郭/田二頃吾豈能佩六國相印乎)　酈生佩(漢王納酈/食其之言)¶
(欲立六國後曰趣刻/印先生因行佩之)　原流景揚輝(曹植七唘曰佩則/結緑懸黎寳之㣲)¶
(妙符彩昭爛/流景揚輝)　光潤清越(殷仲堪與湘王牋曰所致玉/佩光潤清越可謂瓊琚也)¶
　解佩要之(曹植洛神賦曰願誠素以/先逹兮解玉佩以要之)　解佩結言(楚/辭)¶
(曰壒吾逰此春宫兮折瓊枝以繼珮及榮華之未落兮/相下女之可詒吾令豐隆乗雲兮求宓妃之所在解佩)¶
(纕以結言兮吾/令蹇修以為理)　王粲識珮(摯虞決疑注曰漢末喪亂/無玉珮王粲識舊珮始作)¶
(之今玉珮皆/受法于粲也)　石崇雕珮(王子年拾遺記曰石崇使/翔風雕玉為倒龍之珮)¶
<pb:KR3k0055_WYG_377-11b>¶
増佩聲珊珊(杜甫贈鄭駙馬詩曰/時聞雜佩聲珊珊)　佩玉將將(音鏘詩/曰將翺)¶
(將翔佩/玉將將)　原佩服無斁　揖讓有聲　先王有制所以¶
比徳　君子無故乃不去身¶
　　珮五¶
増賦唐胡運佩賦曰玉有環珮所以節威儀珪璋所以¶
應朝覲朝覲貴乎特逹威儀在乎淑慎則珮之為用以¶
徳聞珮之為服以禮進既取堅以縝宻亦體柔以温潤¶
其彩烱明涵黼黻之華其聲清越諧金石之韻豈止法¶
<pb:KR3k0055_WYG_377-12a>¶
先王之服戒乎大夫抑以觀古人之象原之帝舜由是¶
表尊卑之飾彰朝覲之美佩山𤣥而抱水蒼揺揺兮耿¶
光左宫羽而右徴角鏘鏘兮垂委非徒抑其進退亦以¶
制其容止珩韍相煥品命不渝貫以桃花之綬錯以眀¶
月之珠時也朝北極歴天衢明玉殿耀金鋪徽音生于¶
矩歩繁響起于風趨濟翼為君臣之榮觀逶迤乃賢哲¶
之令圗亦何必搴修蘭于長坂折瓊枝于逺區然後為¶
美乎别有楚臺神媛越國名姝嬌羅艶縠秀色鮮膚振¶
<pb:KR3k0055_WYG_377-12b>¶
鳴玉以亮響踐瑶階以踟蹰聲珊珊兮若有無睇綿綿¶
兮意愉愉翩躚躚兮望坐隅欲從君子禮之拘乃歌曰¶
佩玉蕊兮徳音𤼵中規矩兮聲不歇馳畋獵兮思敬慎¶
壽考不忘兮長嵗月端法服兮臨魏闕羣后覲兮萬方¶
謁　麻不期佩賦曰夫聖人彰徳以建物表意以與名¶
禮容孔備制度昭明衣冠振序簪紱齊榮亦兹佩之為¶
用隨劒履而揚聲觀其所興爰自古昔玉華既重于周¶
后蠙珠亦珍于漢辟盖將以威儀節度知無不易豈徒¶
<pb:KR3k0055_WYG_377-13a>¶
矜珠玊之芳聲喧歩頓之前跡懿其符彩照燭流曜輝¶
光宫徴合韻左右鏗鏘此亦邦國之儀範為衣裳之典¶
章于是垂為臣倚為主式標上下動合規矩亦非獨洛¶
妃觧贈于陳思漢女見投于交甫爾其幽人所重君子¶
攸資則蘭蕊馳馨于椘客象環騰譽于宣尼斯偶物昇¶
榮助荷衣之葱翠因時適用陪藻服之葳蕤既而天子㑹朝¶
臣御華闕冠盖星羅簮裾雲發公侯進退而為容卿士俛仰¶
而趨謁兹珮也幸朝儀不棄流響未歇既連帶于虹蜺¶
<pb:KR3k0055_WYG_377-13b>¶
庶𫝊名于日月　衝牙賦(闕/名)佩必有節牙惟應聲既熠¶
熠以光動始鏘鏘而韻清馳聲曲折之間突爾乃激方¶
隨歩武之際跳然若驚嘉其琢自良工飾于君子冀靜¶
聞而中矩每徐轉而知止乍旁逹以𣪚遷忽髙飄而間¶
起比于徳寜無故以去身習乎容諒和鳴而入耳是知¶
宫徴交應周旋必聞助清音而靡絶混真質以纔分將¶
觀其禮朝于君假抑揚而有耀俟動靜以成文故乃藉¶
此相攻彰夫必佩窅爾同聲服而非礙顧規模之可則¶
<pb:KR3k0055_WYG_377-14a>¶
宛在其中聽寥亮之無差不離于内則知俯仰寜阻進¶
退皆由引異響而非徃配禮容而必周虚徐互振寂寞¶
相求洞晨照而彌徹驚㣲風而更幽原夫製彼竒形韻¶
茲良玉雖杳杳以將盡竟遲遲而潛續澹以成章靜而¶
應曲重輕莫雜恒宛轉而下垂左右皆調每玲瓏而中¶
觸由是孤光屢進片影彌輕駐幽音而乍黙佩逸勢而¶
俄成方將應組綬厠瑶瓊應疾徐而洞徹順激射以鏘¶
鳴故其悄以分音玲然自我當待扣而逾寂匪輕揺而¶
<pb:KR3k0055_WYG_377-14b>¶
孰可豈不以佩服紛綸威儀衆夥徴衡牙之㣲㫖然後¶
知古禮之不墮　裴度古君子佩玉賦伊君子兮何師¶
邈淳古而繹思儼然有章相威儀于樂只温其如玉故¶
切磋而佩之縝宻是比貞眀所資追琢斯成既殊張氏¶
之印清美可羡寜匹孔侯之龜是用濯自丹水取諸𤣥¶
圃君求美質我則表温潤于光容臣聽好音我則動淒¶
清于歩武結以紳帶綴以環組使感之者在約而思純¶
服之者居今而行古豈比夫詩人無文贈雜佩兮夫君¶
<pb:KR3k0055_WYG_377-15a>¶
騷人著美紉幽蘭兮之子是以嘉其抱素貴以合真想¶
見白虹之氣思聞清越之聲發凝輝兮既昭我述鏘雅¶
韻兮必俟君行是以敬慎侯度獨髙人情至若斵以為¶
壺徒玩其質執而為璧徒旌其秩豈若用之有方垂之¶
無必威儀棣棣居則粲然之光進退瑲瑲動則泠然之¶
律是以古之君子物有其章温恭可象環珮其鏘既覩¶
容而生敬諒播徃以𫝊芳然則貞玉之質非賢無以服¶
用昔賢之佩非玉無以表彰故佩斯敬覩斯莊方今野¶
<pb:KR3k0055_WYG_377-15b>¶
無遺賢山不藏玉彼華佩兮同昔時以入用彼君子兮¶
思古人以自朂故能振休風播淳俗則今日之佩玉昔¶
賢之髙躅者也¶
原銘後漢崔瑗遺葛龔佩銘曰禹湯罪已仲尼多誨盤¶
盂有銘几杖有誡天為剛徳猶不干時君子妄怒厥亦¶
生灾晋厲好虐欒書作亂荀瑶峻戾韓魏致難慷慨憤¶
激動腸傷氣久生百疾歴年不遂俯覽斯佩柔韋是貴¶
原啓齊禇彦回謝賜珮啓曰𫝊詔宣敕賜臣玉佩一具¶
<pb:KR3k0055_WYG_377-16a>¶
製懋姬嬴寳冠荆越璇瑰鎮曜珩玦凝華采賁蓬楹響¶
聞䋲户佩服載驚心容交惕　梁簡文帝謝敕賜玉佩¶
啟曰昉田麗彩槐水鏤文飾以金闕之珠製以魯班之¶
巧故以裾端照色影外生光恩發内府猥垂霑賜臣方¶
温謝徳比振慙聲¶
　　玦一¶
増説文曰玦玉珮也珮如環而有缺故云玦也　原隨¶
巢子曰召人以環絶人以玦　増晋書曰自公主封君¶
<pb:KR3k0055_WYG_377-16b>¶
以上皆帶綬以綵組為緄帶金辟邪首為帶玦¶
　　玦二¶
原瑞應圖曰舜時西王母獻白環及玦　左傳曰狄人¶
伐衛將戰衛懿公與石祁子玦與寗莊子矢使守曰子¶
以此贊國擇利而為之　漢紀曰項羽與沛公飲鴻門¶
范増數目羽舉所佩玉玦示之者三羽黙然　増西亰¶
雜記曰趙飛燕為皇后女弟昭儀遺玉珊瑚玦　後漢¶
書曰更始謀殺光武兄伯升乃㑹諸侯以成其計繡衣¶
<pb:KR3k0055_WYG_377-17a>¶
御史申徒建隨獻玉玦更始竟不䏻殺　續漢書曰桓¶
帝永興二年光祿勲史舍壁下有青氣視之得玉鈎玦¶
各一　原漢末𫝊云先主既取成都大㑹作樂乃取劉¶
璋所藏金玉寳玦以賜功臣　魏畧曰太祖征漢中太¶
子在盟津聞鍾繇有玉玦使臨淄侯因人説之繇即送¶
焉　増魏氏春秋曰眀帝時張掖郡金山元川溢涌寳¶
石負圗有玉匣開蓋上有玉玦二璜一　孟逹與諸葛¶
亮書曰今送綸㡌玉玦各一以徴意焉　蕭子顯齊書¶
<pb:KR3k0055_WYG_377-17b>¶
曰太祖在淮隂治城得錫玦下有篆字人莫識紀僧真¶
曰何須辨文此自久逺之物即九錫之徴也太祖曰卿¶
勿妄言　北齊書曰樂陵王百年被召自知不免割帶¶
玦與妃斛律氏武成果斬之妃把玦哀號月餘亦死玦¶
猶在手拳不可開時年十四　杜陽編曰唐文宗宫中¶
有黄金蛇出階光灼宫人以珊瑚玦下之并玦而帶去¶
上㝷庫得真金蛇貫玦上曰此隋煬帝為晋王賜陳夫¶
人者熟視下有阿麽字¶
<pb:KR3k0055_WYG_377-18a>¶
　　玦三¶
原佩金　賜玉(左傳曰晉太子申生帥師晉侯佩之金/玦狐突曰金寒玦離胡可恃也罕夷曰)¶
(金玦不復雖復何為君有心矣數東觀漢記曰明帝詔/曰馮魴以忠孝典兵出入八年  進忠言正諫其還故)¶
(爵為楊邑侯/賜以玉玦)　決嫌疑　決狐疑(白虎通曰凡䏻決嫌/疑者即佩玦故見所)¶
(佩玦即知其所䏻以王隱晉書曰禮䏻使決疑者佩玦/故遺其臣亦投之  玦晉受命有二玦其一當魏歴數)¶
(既終當禪大晉故與之玦凡受命居天子之位皆衆人/之所疑以武皇帝䏻斷決狐疑應天順人受曹氏禪而)¶
(無疑得應佩玦故以/賜焉是以有二玦)¶
　　玦四¶
<pb:KR3k0055_WYG_377-18b>¶
増清玉(杜甫詩曰清玉/刻佩連玦環)　珊瑚(又曰腰間寳/玦青珊瑚)　捐玦(譲/太)¶
(尉表曰既望汨以懷沙甘赴湘而/捐玦  又楚辭曰捐余玦兮江中)　似玦(韋應物詩曰/荆山之白玉)¶
(兮良工雕琢雙環連月蝕中夾鏡心穿故人贈妾初相/結㤙在環中尋不絶人情厚薄苦湏㬰昔似連環今以)¶
(玦/)　思帝鄉(劉禹錫賦曰俟/環玦兮思帝鄉)　視徘徊(視環玦以徘/徊空嗟白首)¶
紫玉玦(蘇軾詩曰空煩赤泥/印逺選紫玉玦茶也)　烏玉玦(又曰逺致烏/玉玦墨也)¶
原佩玦而斷(莊子曰綬佩玦/者事至而斷)　與玦即去(大夫得罪待/放于郊公與)¶
(之環即還與之玦即去又曰/逐臣賜環則反賜玦則絶)¶
　　玦五¶
<pb:KR3k0055_WYG_377-19a>¶
原賦魏文帝玉玦賦曰有崑山之妙璞産層城之峻崖¶
潄丹水之炎波䕃瑶樹之𤣥枝包黄中之純氣抱虚靜¶
而無為應九徳之淑懿體五材之表儀¶
原書魏文帝與鍾繇書曰南陽宋惠叔稱君侯昔有美¶
玦聞之驚喜笑與抃㑹當自白書恐𫝊言未審是以令¶
舍弟子建因荀仲茂時從容喻鄙㫖乃不忽遺鄴騎既¶
到寳玦初至捧匣跪發五内震駭繩窮匣開爛然滿目¶
猥以蒙鄙之姿得觀希世之寳不須一介之使不損連¶
<pb:KR3k0055_WYG_377-19b>¶
城之價既有秦昭章臺之觀而無藺生詭奪之誑嘉貺¶
益腆敢不欽承¶
　　環一¶
増説文曰好倍肉謂之瑗肉好若一謂之環　莊子内¶
篇曰彼是莫得其偶謂之道樞樞得其環中以應無窮¶
　毛𫝊曰后妃羣妾以禮御于君所女史書其日月授¶
之環以進退之生子月辰以金環退之當御者以銀環¶
進之著于左手既御著于右手　白虎通曰修道無窮¶
<pb:KR3k0055_WYG_377-20a>¶
即佩環也　晋左思蜀都賦曰其中則有青珠黄環¶
　　環二¶
増王子年拾遺記曰顓頊時北海之濵有勒題國皆衣¶
毛無翼而飛帝乃更衣以文豹為飾獻墨環色如淳漆¶
　左傳曰穆叔之子仲壬與公御萊書觀于公公與之¶
環使豎牛入示之入不示出命佩之　原春秋後語曰¶
秦始皇聞齊王后賢嘗使遺之連環曰齊人多知能觧¶
此乎后以羣臣莫能觧乃引椎破之謝秦使曰謹以觧¶
<pb:KR3k0055_WYG_377-20b>¶
矣以報始皇壯其志益不敢謀齊　増西亰雜記曰戚¶
姬以百鍊金為彄環照見指骨上惡之以賜侍兒鳴玉¶
耀光等各四枚　又曰趙飛燕為皇后其女弟合徳上¶
五色文玉環　宋書曰江夏王義恭孝武即位以在藩¶
所服玉環大綬賜之　梁書曰栁惔武帝之鎮襄陽惔¶
祖道帝觧玉環賜之天監二年元㑹帝謂曰卿佩玉環¶
是新亭所贈邪對曰既瑞感神衷臣謹服之無斁　唐¶
史髙力士幼失母及貴得之嶺南母曰胷有七黒子在¶
<pb:KR3k0055_WYG_377-21a>¶
否力士袒示之母出金環曰兒所服者乃相持慟哭¶
　　環三¶
原反絶　解連(荀子曰聘人以珪問士以璧召人以/瑗絶人以玦反絶以環  下詳環)¶
必佩　當還(列女傳曰后妃進退必鳴玉佩環時樂府/曰何時大刀頭注刀頭有環問何  當還)¶
(也/)　王母獻　叔子探(瑞應圗曰黄帝時西王母乘白/鹿来獻白環舜時復来獻白環)¶
(及益地圗鄰羊祜五嵗令乳母取所㺯金環母曰汝無/此祜即詣  人李氏東垣桑木中探得之主人驚曰此)¶
(吾亡兒所/失物也)¶
　　環四¶
<pb:KR3k0055_WYG_377-21b>¶
原象環(禮孔子去魯佩象環五寸注象牙有文理言似/已有文章也五寸法五行環者取其循環似已)¶
(徳之無/窮也)　玉環(左傳曰晉韓宣子有玉環其一在/鄭商宣子謁諸鄭伯子産弗與)　増¶
佩環(經解曰行則/有佩環之聲)　賜環(黄庭堅詩曰黄/州逐客未賜環)　原重環(詩/曰)¶
(盧重環以/環帶犬也)　増三環(地理志曰有妓嫗號汴州婆/有數妓毎召飲與以三環)　綫¶
環(食貨志曰唐高祖入長安民間行綫環/錢輕小凡八九萬才滿半斛綫與線同)　綖環(顔浚/𫝊宋)¶
(泰始中通私鑄而錢大壊一貫/長三寸謂之綖環錢入水不沉)　阿環(上元/夫人)　玉環(楊/貴)¶
(妃小/字)　瘠環(齊侍/人)　瑶環(韓愈馬君墓誌曰瑶/環瑜珥稱其家兒也)　原雀¶
銜環(後漢楊寳七嵗行于華山見一黄雀被傷為螻蟻/所侵寳見之而憐因將歸置箱中采黄蕊飼之經)¶
<pb:KR3k0055_WYG_377-22a>¶
(旬瘡愈旦来暮去忽一朝變為黄衣少年銜玉環一/雙来報寳曰好掌此環子孫累代為三公果如其言)¶
增猿獻環(孫恪妻袁氏偕至端州峽山寺/持碧玉環獻老僧化為猿去)　海九環(廣/博)¶
(物志曰中國者天下八十分之/一有海環之者九謂之九環)　月半環(韓渥詩曰月/若半環雲若)¶
(土/)　華胥環(瑯嬛記曰季女贈賢夫以瑪瑙宛轉環丹/山白水宛然在焉握之而寢則夢入其中)¶
(始入甚小漸進漸大有名山大川之勝異木竒禽/宫室璀璨心有所思隨念輙見因名曰華胥寳環)　玉¶
指環(雲溪友議曰韋臯逰江夏與青衣玉簫有情約七/年再會留玉指環逾八年不至玉簫絶食而歿後)¶
(得一歌姬真如玉簫中/指有肉隱出如玉環)¶
　　環五¶
<pb:KR3k0055_WYG_377-22b>¶
増賦唐錢起象環賦曰聖有制作人具爾瞻是環也用¶
之撝謙成乎其規故有典有則全乎其素故匪雕匪刻¶
動法天旋温如玉色可以觀象見意可以取文昭徳終¶
日佩之其儀不忒懿夫員通既固雅麗且殊皓質中澈¶
騰光外敷守其明也處暗室而不昧偕其道也映素服¶
而如無鄙南容之珪貞而猶玷嗤卞氏之璧瑾而不瑜¶
升諸組綬不亦宜乎或有黄雀酬㤙鄭商所利其名則¶
一其宜則異皆浮俗之所珍乃老氏之遐棄寜若斯為¶
<pb:KR3k0055_WYG_377-23a>¶
美也將君子而比義文而不華垂之如墜循環無極參¶
日月之在躬佩服有常如韋弦而戒事固知宣尼之㫖¶
有要有倫于此表禮創物乃將卑服謙身是以成形而¶
不受其彩散璞而不失其真瑩爾情性潔白惟純導爾¶
情性貞眀日新捨之則禮容若缺用之則法度是循物¶
既合權古稱其善常虚心以隨運雖匪石而可轉覩妙¶
用之昭宣知前哲之舒卷　沈仲象環賦曰佩服之設¶
惟徳是瞻夫子之服素而博夫子之徳稱而亷式制象¶
<pb:KR3k0055_WYG_377-23b>¶
以表諸儉豈無玉兮體乎謙謙而伊何服用有則捨寳¶
佩庶以彰其無位制象環寔亦眀其讓徳匪玉兮匪金¶
是雕兮是刻取其焚身之齒奮其截昉之色磨而不磷¶
湼而不黒相彼玦兮謂其玦之有離制此環兮體其環¶
之不極因良工以表器奉聖人以聘國茍烱戒之斯存¶
曷威儀之有武于是不師爾制爰始我謀錯落增色晶¶
眀克殊寫金規于顧兔掩素彩之隋珠崇其五寸之範¶
輝彼十圍之軀貴其文兮我則文而䏻潔謂其曲也我¶
<pb:KR3k0055_WYG_377-24a>¶
則曲而不踰既圎體以就滿亦虚中而應無服為身表¶
環為佩器若禮義之相須豈周旋之暫墜將以體象其¶
法理亦以循環乎志意雜章甫以為飾騰組綬以生輝¶
蔚禮經以留規掩水蒼之故事明夫素王立範象豈因¶
循必使動容有則箴規合倫得禮容之不選著盛徳之¶
日新環之質兮取其終始罔極象之齒也取其堅白可¶
珍體夫子之列聘周流似夫子之從時屈伸象環之制¶
兮其義不淺謙撝之㫖兮因斯而闡道崇受物用能寛¶
<pb:KR3k0055_WYG_377-24b>¶
而有容理貴適時體如丸而任轉忝明試以効拙敢獻¶
賦而旌善¶
　　笏一¶
原笏手板也釋名曰笏忽也君有教命及所啟白則書¶
其上偹忽忘也或曰笏可以簿一物　禮記曰笏天子¶
以球玉諸侯以象大夫以魚須文竹士竹本象可也(球/美)¶
(玉也文飾也大夫以近尊而屈故飾竹/以魚須士以逺尊而伸故飾竹本以象)　又曰天子搢¶
珽方正于天下也諸侯荼前詘後直讓于天子也大夫¶
<pb:KR3k0055_WYG_377-25a>¶
前詘後詘無所不讓也　又曰凡有指畫于君前用笏¶
造受命于君前則書于笏笏畢用也因飾焉笏度二尺¶
有六寸其中博三寸其殺六分而去一(中廣三寸凡笏/皆然諸侯從中)¶
(殺至上首止廣二寸半大夫又從中殺至/下亦廣二寸半是六分三寸而去其一也)　大戴禮曰¶
天子御珽諸侯御荼大夫服笏　増五經要義曰天子¶
之笏謂之珽然無所屈也　原三禮圗曰士笏飾以象¶
骨大夫飾以魚須(鮫魚/髪)　輿服雜事曰古者貴賤皆執¶
圭書君上之政令有事則搢之于腰帶中五代以來惟¶
<pb:KR3k0055_WYG_377-25b>¶
八座尚書執笏者白筆綴手板頭以紫&KR0809;裹之其餘王¶
公卿士但執手板板主于敬不執笏示非記事官也¶
増管子曰天子執玉笏以朝日　文獻通考曰珽天子¶
之笏長尺二寸方而不折以球玉為之笏度二尺有六¶
寸中博三寸其殺六分去一晋宋以來謂之手板此乃¶
不經今還謂之笏以法古名自西魏以降五品已上通¶
用象牙六品以下兼用竹木　又曰開元八年敕諸笏¶
三品已上前詘後直五品以上前詘後挫並用象九品¶
<pb:KR3k0055_WYG_377-26a>¶
以上任用竹木上挫下方聽依品爵執笏假板官者亦¶
依此例　常朝録曰唐㑹昌以來宰相朝則有笏架入¶
禁中逐門𫝊送至殿前朝罷則置于架上百僚則各有¶
笏囊吏持之　宋史輿服志曰哲宗元祐元年禮部言¶
元豐新禮皇帝祀天搢大圭其制圎首前詘于禮未合¶
今欲倣西魏隋唐玉笏之制方而不折上下皆博三寸¶
長尺二寸其厚以鎮圭為約從之　又通考曰宋大觀¶
中詳定儀注所言者及羣臣助祭本無執玉帛羔雁之¶
<pb:KR3k0055_WYG_377-26b>¶
義故雖冕服但當執笏玉藻曰見于天子與射無説笏¶
入太廟脱笏非古也説者以為太廟之中唯君當事説¶
笏非是請羣臣冕助祭執笏當事則搢其陪位官亦合¶
冕服執笏從之¶
　　笏二¶
増周書曰武王不閉外門以示無懼去劒搢笏以示無¶
仇　原穆天子𫝊曰天子大服冕禕帗帶搢曶夾佩奉¶
璧南靣立于寒下受河宗注帗&KR1302;也曶音笏搢猶帶也¶
<pb:KR3k0055_WYG_377-27a>¶
夾佩左右兩佩　増後漢書曰陳蕃為光禄勲范滂為¶
主事以公儀詣蕃執板入閣至坐不奪滂投板振衣而¶
去郭泰責蕃曰以階級言滂宜有敬以類數推之至閣¶
宜省　江表𫝊曰漢獻帝甞見郗慮及少府孔融問融¶
曰鴻豫何所優長融曰可與適道未可與權慮舉笏曰¶
融昔宰北海政𣪚民流其權安在遂與融互相長短¶
原又曰孫權既即尊位㑹請百官歸功周瑜張昭舉笏¶
欲褒贊功徳未及言權曰如張公之計今已乞食矣昭¶
<pb:KR3k0055_WYG_377-27b>¶
大慙伏地流汗　増郡國志曰晋眀帝為太子時嘗戲¶
殿前以玉手板㺯銅蟠螭口手傾溜入螭腹中不能出¶
人後見一白鼠出入螭口　宋書曰庾道愍尤精相板¶
宋明帝時山陽王休祐屢以言語忤顔見道愍託以已¶
板為他物令道愍占之道愍曰此乃甚貴然使人多憎¶
忤祐以禇彦回詳宻求換其板他日彦回侍明帝自稱¶
下官帝甚不悦祐具以言狀帝意乃觧　又曰綦母珍¶
之在西州時有一手板相者云當貴毎以此言動帝又¶
<pb:KR3k0055_WYG_377-28a>¶
圖黄門郎帝嘗問之曰西州時手板何在珍之曰此是¶
黄門手板官何須問帝大笑　齊書曰豫章王嶷薨見¶
形于第後園乗腰輿指麾處分呼直兵直兵無手板左¶
右授一玉手板與之謂曰橘樹一株死可覓補之因出¶
後園閣直兵倒地仍失手板　宋書曰明帝起事諸方¶
並舉兵帝與蔡興宗言曰頃日人情言何事當濟否興¶
宗曰今米甚豐賤而人情更安以此籌之清蕩可必但¶
臣之所憂更在事後猶羊公言既平之後方當勞聖慮¶
<pb:KR3k0055_WYG_377-28b>¶
耳尚書褚彦囘以手板築興宗不巳上曰如卿言　又¶
曰建平王宏文帝子也元凶劭弑立孝武入討劭宏在¶
殿内自拔莫由孝武先嘗以一手板與宏宏遣左右親¶
信周法道賫手板詣孝武事平以為尚書左僕射　北¶
齊書曰爾朱榮既誅得其手板上有數牒啓皆左右去¶
留人名非其腹心在出限帝曰豎子若過今日便不可¶
制矣　又曰父襄疑文宣佯愚慮其有後變將隂圗之¶
以問崔暹暹曰嘗與二郎俱在行位試以手板柏其背¶
<pb:KR3k0055_WYG_377-29a>¶
而不瞋乃將犀手板換暹竹者自揩拭而玩視之以是¶
知其實癡不足慮也後帝鏁暹責其往昔打背暹自陳¶
所對文襄之言以功求贖死帝悟曰我免禍乃暹之力¶
釋而勞之　唐書曰常達歸賊薛舉奴張貴曰識我否¶
達瞑目曰若乃奴耳貴忿舉笏擊其靣達不為懾　又¶
曰唐髙宗欲立武昭儀褚遂良諫不從置笏殿階曰還¶
陛下此笏乃解巾叩頭流血　又曰宋璟吿滿入朝公¶
卿以次謁見張易之等後至促歩而附璟舉笏却捐唯¶
<pb:KR3k0055_WYG_377-29b>¶
唯　又曰張九齡體弱故事公卿皆搢笏于帶而後乗¶
馬九齡獨常使人持之因設為笏囊自九齡始　又曰¶
唐崔琳每嵗時宴于家以一榻置笏重積其上　又曰¶
王播善口奏雖數十事未嘗書于笏　又曰朱泚召段¶
秀實議事源休姚令言皆在坐秀實戎服與休並語至¶
僭位勃然起執休腕奪其象笏而前唾泚面大罵曰狂¶
賊可磔萬段吾豈從汝反邪遂擊之泚舉臂捍笏中顙¶
流血　又曰裴延齡方横無敢忤者嘗與顧少速會田¶
<pb:KR3k0055_WYG_377-30a>¶
鎬第酒酣少連捉笏曰段秀實以笏擊賊臣今我以笏¶
擊姦臣奮且前元友直在坐勸解之　又曰魏謩文宗¶
時為起居舎人上謂之曰卿家有何舊書詔對曰比多¶
失墜惟簪笏獨存令進之鄭覃曰在人不在笏上曰覃¶
不解我意此乃甘棠之義非在笏而已　又曰崔元亮¶
改諫議大夫鄭注誣宋申錫捕逮倉卒内外震駭元亮¶
率諫官叩延英苦諫反覆數百言文宗赤諭元亮置笏¶
在陛俯伏流涕　又曰李絳面論吐突承璀用兵無功¶
<pb:KR3k0055_WYG_377-30b>¶
合從顯責又言承璀于軍中立聖政碑事不可舉上初¶
怒色變絳語不已詞㫖懇切因泣下上察其意乃大開¶
悟拜絳為中書舎人即命曵去所立碑曰微絳語吾不¶
知為損又面賜絳紫袍為擇笏以賜之因謂之曰爾他¶
時勿易此心　又曰初唐昭宗屢徴司空圗不起栁璨¶
以詔書徴之圗懼入見陽為衰野墜笏失儀璨復下詔¶
曰養髙釣名匪夷匪惠難居公正之朝可放還山按璨¶
希賊臣意誅天下才望故圗無意于世　孔帖曰唐韋¶
<pb:KR3k0055_WYG_377-31a>¶
貫之為長安丞或薦之京兆尹李實實舉笏示所記曰¶
此其姓名也素聞其賢願薦之而進于上　唐韋端符¶
衞公故物記曰三年冬端符于三原令座中揖其羣官¶
有客曰某丞李謂端符曰是衞公之胄也其家𫝊賜書¶
與他物服器十餘物訖讌端符即丞居為客謁丞延入¶
就次因請以觀丞慘然曰諾即奉賜書一函他物一器¶
出發眎有玉𢃄一公擒蕭銑時所賜于闐所獻素錦袍¶
鞾袴皆非華人所為象笏不類今笏火鏡椰杯䓁凡十¶
<pb:KR3k0055_WYG_377-31b>¶
三物文皇賜書二十通多言征討事丞因請韋作衛公¶
故物記　南部新書曰陳希烈不便執笏騎馬以帛裹¶
令左右執之李右座見曰便為將来故事矣　五代史¶
曰唐明宗天成元年八月丁酉以象笏三十二賜百官¶
之無笏者　錢希白小說曰宋丘巒為兩浙進表開寳¶
末年廣州牙綱到吏私藏一牙巒易得之命工解笏得¶
五面其中三靣甚大工曰此笏紅文光瑩頗殊常䓁有¶
一聶長史者年過八十獨善相笏召使相之既至命水¶
<pb:KR3k0055_WYG_377-32a>¶
洗手取其大者向日視之曰此王侯笏也然生人不當¶
秉又舉次者曰宰相笏也又取第三者熟視之曰卿監¶
笏也亦可為節度使而非真其後不數日忠懿王急須¶
一大笏巒乃以第一靣附歸盖欲致之于武肅王祠中¶
備供養耳又月餘沈相公遣堂吏欲致新笏遂以次者¶
進于相第執之十餘年餘第三靣巒以奉錢昭宴昭宴¶
後太平興國二年除衞尉卿知滑州皆如聶之言嗟乎¶
三笏同出異用物固不逃于數矣何聶老之術其妙如¶
<pb:KR3k0055_WYG_377-32b>¶
此邪　又曰沈良除大理寺丞通判吉州借緋遂至鋪¶
家買一笏次有一道士行乞至鋪見沈持笏乃曰貧道¶
善相笏見沈笏曰此只是借緋笏耳官人爭得似賜緋¶
賜紫笏遂自出一靣授沈曰此笏借緋兼是吉州通判¶
執得沈大驚延于靜室祈以向去之事道士笑曰但且¶
赴任如獲罷後貧道方為官人别選一靣朝官笏曰何¶
時曰明年六月乃去不見明年六月良果卒于吉州章¶
服品第只此可以知其前定矣¶
<pb:KR3k0055_WYG_377-33a>¶
　　笏三¶
原記善　書思(仲長子曰笏以書君敎令紀善刺過今/之持板以象焉  禮記曰將適公所史)¶
(進象笏書/思對命)　通理　耀握(相手板經曰相手板法出蕭/何或曰四皓東方朔見之喜)¶
(曰非庸人所解用白直檀刺榆桑四材當令理通直從/上至下直如弦不得出邊絶理  劉義恭啓事曰聖恩)¶
(優重猥賜華纓玉笏珍冠飾首/琛板耀握非臣朽薄所宜服受)　増題詩　書字(唐王/起兼)¶
(太常卿禮儀使帝題詩太子笏以賜之有宋太宗有疾/宰相呂端問疾禁中見太子不在旁疑  變乃以笏書)¶
(大漸字令親宻/吏趣太子入侍)　書慎宻　署謹宻(唐崔滌𤣥宗時嘗/朝夕宫掖出入無)¶
(間慮有所漏洩乃于滌笏上親書慎宻二字以誡之字/唐崔澄性滑稽善辨帝恐其漏洩禁中語以謹宻二)¶
<pb:KR3k0055_WYG_377-33b>¶
(親署/笏端)　原與孟岐　擊錢鳳(洞冥記曰孟岐河清之逸/人也年可七百嵗語及周)¶
(初時事如目前岐時侍周公升壇上岐以手摩成王之/足周公以玉笏與之  晉書曰溫嶠知王敦有異志欲)¶
(出外備之乃請為丹陽尹敦許之恐錢鳳説敦留已因/餞㑹自起行酒至錢鳳佯醉以手板擊鳳幘墜作色曰)¶
(錢鳳何人溫太真行酒而/不即飲由是鳳間遂不行)　増𫝊三世　執百人(唐語/林曰)¶
(韓臯自黄門以来三世傳執一笏經祖父所執未嘗䡖/授于僕人之手歸則别置臥内一榻以示敬謹  宋孝)¶
(穆拜太師賛拜不名一/門執象笏者百餘人)　居安思危　偃武修文(唐裴/晉公)¶
(以文皇敕起居郎書居安思危四字書于笏以為至戒/  周遷輿服雜事曰應仲逺云昔荆軻逐秦王其後謁)¶
(者持匕首以備不虞從此侍官皆執刀/劒漢髙偃武修文始制以手板代焉)¶
<pb:KR3k0055_WYG_377-34a>¶
　　笏四¶
原黻珽(左傳曰衮冕黻/珽注珽笏也)　葵首(鄭注笏制曰天子杼上/終葵首諸侯不終葵首)¶
(大夫士又杼其下首廣二寸半杼猶殺也/終葵首者于杼上又廣其首方如椎頭也)　増簪筆(晉/志)¶
(曰古者貴賤皆執笏笏者有事則書之故常簪筆今之/白筆是其遺象三臺五省二品文官簪之王公侯伯子)¶
(男卿尹及武官不簪加内侍者乃簪之尚/書令僕手板頭復有白茟以紫皮裹之)　修贄(胡氏/曰古)¶
(者君臣所執五玉三帛二生一死皆以為贄而已笏則/搢之用以記事不執之以為儀也宇文周乃不修贄而)¶
(執笏于是攝齊/鞠躬之禮廢)　横奏(宋慶歴中知滄州楊偕召還令/間日入對凡對必條數十事皆)¶
(黙記于笏上令/横笏以奏之)　原倒執(晉桓溫大陳兵衞將移晉室/呼謝安王坦之欲于座害之)¶
<pb:KR3k0055_WYG_377-34b>¶
(既見溫坦之汗流沾衣倒執手板安從容就席坐定謂/溫曰安聞天下有道守在四鄰明公何須壁後置人邪)¶
(溫笑曰正自/不䏻不爾)　運笏(禮記曰侍坐于君子欠伸/運笏注云長者意欲去也)　脫笏¶
(又曰小功不脫笏當事則脱注云/悲哀之時不在記事  又詳笏一)　増相笏(南唐新書/曰李參軍)¶
(善相笏休咎多騐呼為李相笏嘗/相陸遵笏云生子為評事果然)　捻笏(又有龍復本/者無目凡有)¶
(象簡竹笏以手捻/之必知官祿年夀)　賜世忠(紹興二年賜韓/世忠帶笏狨坐)　賜李綱¶
(紹興六年江西制置大使李綱獻/太上皇帝所賜象簡詔還以賜綱)　移南山(唐李賀詩/曰帝前動)¶
(笏移/南山)　量西室(維摩居士西室以手板量/之得十笏故名方丈室)　插手板(昨/因)¶
(有縁事馬/上插手板)　袖手板(韓愈詩曰行袖/手板付丞相)　原拄笏㸔山(王/徽)¶
<pb:KR3k0055_WYG_377-35a>¶
(之為桓沖参軍沖謂王曰卿在府日久比當相料理徽/之初不荅直髙視以手板拄頰云西山朝来致有爽氣)¶
　増執笏敎歌(唐宋遜為連州參軍刺史聞其善/歌使敎婢日執笏簾外唱吟自如)　原¶
執版交拜(吳志曰朱治領吳郡時權歴位上將及/為吳王治毎進見權常親迎執版交拜)　斂¶
版正色(檀道鸞春秋曰桓𤣥嘗詣㑹稽王道子已醉對/𤣥張眼曰桓賊長史謝重斂板正色曰公廢昬)¶
(立明功髙社稷風/塵之論宜絶聖聽)　増以笏叩額(唐文宗與同平章事/宋申錫謀誅宦官王)¶
(守澄鄭注䓁知之使人誣告申錫謀立漳王貶/為開封司馬申錫望延英門以笏叩額還第)　以笏¶
叩顙(五代史曰何澤姦佞當班退獨㽞以笏/叩顙北望而頻呼曰真明主真明主)　笏書遺¶
稿(唐魏徵薨帝臨朝嘆曰朕比使人至徴家得書一紙/乃半稿其可識者曰公卿之内情有愛憎憎者惟見)¶
<pb:KR3k0055_WYG_377-35b>¶
(其惡愛者惟見其善愛憎之間所宜謹慎其大略如此/朕自思不免斯過公卿大夫宜書于笏庻知過必改也)¶
　笏書奏事(宋余靖奉使入辭書所奏事于笏各用一/字為目上顧見之問其所書者何靖以實)¶
(對上指其事一一/問之盡而後已)　揚笏謂楚客(唐王無競三遷監察/御史又改殿中㑹朝)¶
(見宰相宗椘客楊再思離位偶/語無競揚笏謂曰朝禮不敬)　擁笏見直言(唐劉從/諫悟子)¶
(也見賈直言輒衣紫擁笏以兵自衞直言諫悟/曰郎少年毋使襲山東態朝服可常著者邪)　以笏¶
陳勝負(五代史曰王彦章至京師入見上以笏/畫地陳勝負趙巖䓁劾其不恭勒還第)　以笏¶
擊僕隸(宋晏元獻公以笏擊/死僕隷出守南京)　賈隱林貌偉(唐徳宗見/賈𨼆林偉)¶
(其貌問家世荅曰故范陽莭度使循臣從父也帝/異之引至臥内𨼆林以手板畫地陳攻守之計)　呂¶
<pb:KR3k0055_WYG_377-36a>¶
用之術窮(六帖曰唐術士吕用之憚髙駢恐術窮見詰/乃刻青石手板為龍蛇隠起文曰帝賜髙駢)¶
(使人潛擲几上/駢得之大喜)¶
　　笏五¶
増詩元趙孟頫題孔道輔擊蛇笏詩曰以笏擊蛇有孔¶
公義與段公擊賊同事之鉅細雖有異正氣憤激生于¶
中偉哉孔公聖人裔豈聽妖邪亂民志即今槐木一尺¶
強氣象凛凛含風霜子孫守之慎寳藏絶勝象牙堆滿¶
牀¶
<pb:KR3k0055_WYG_377-36b>¶
増賦唐王子先笏賦曰昔者聖人之理天下也辨方位¶
垂衣裳制兹手板整乎維綱莫不明有徳著才良法天¶
地體隂陽欲其表行見能則外文而内質取其前讓後¶
敬則上圎而下方笏之時義逺矣大矣蕭何列其深規¶
郭璞辨其微㫖請原為用之本特申建造之始採文竹拔¶
象齒爰謀爰相載考載擬華睆功錯英明卓峙煥飛霞¶
綴流晷殊相逸發竒文秀起五岳備焉四瀆呈矣上及¶
君帝下及庻士或魚鬚而表其章或玉珽以申其羙故¶
<pb:KR3k0055_WYG_377-37a>¶
能朱紫不奪尊卑咸理懿夫植性端平文理中正間瓊¶
弁而雪白對華纓而氷淨出入必書俛仰惟敬其在宗¶
廟即搢而請享其在朝廷即端而受命豈不用捨隨時¶
物莫之令雖冠冕之貴黼黻之飾徒有備于朝儀孰與¶
兹而同徳¶
原賛晉王升之笏賛曰慎為徳要惟善用光敬上尊賢¶
貴不踰常用制斯器備對遺㤀因事施禮升降有章¶
増銘唐孫樵笏銘曰靈豸薦角比干獻骨合以憤烈在¶
<pb:KR3k0055_WYG_377-37b>¶
公為笏怒虎可唾笏不可挫太華可裂笏不可折拄天¶
不側指日不蝕標儀條臆起鯁開直¶
増表闕名氏謝賜象簡表曰御府分珍煥切磋之文采¶
使軺臨賜新指畫之威儀看山拄頰敢為晉士之清狂¶
上馬設囊豈有唐人之風度執以正容書以待命入趨¶
表著知文竹之非珍𫝊示子孫庻甘棠之不朽¶
　　舄一¶
増崔豹古今注曰舄以木置履下乾腊不畏泥溺也¶
<pb:KR3k0055_WYG_377-38a>¶
方言曰履中有木者謂之椱舄自闗而東謂之椱其上¶
單者謂之宛下謂之鞮　三禮圗曰複底曰舄單底曰¶
履又朝服謂之履祭服謂之舄燕服謂之屨　周禮曰¶
天官屨人掌王及后之服屨為赤舄黒舄赤繶黄繶青¶
句注云凡舄之内有屨屨外又加以舄王赤舄下有白¶
黒二舄后𤣥舄下有赤青二舄但言赤黒特言其尊者¶
耳繶者縫中之紃以赤絲黄絲為縁也句者屨頭之枸¶
謂之絇　輟耕録曰按屨人注舄有三等赤舄白舄黒¶
<pb:KR3k0055_WYG_377-38b>¶
舄也赤舄為上冕服之舄詩曰王錫韓侯𤣥衮赤舄則¶
諸侯與王同矣所謂𤣥舄青舄王后祭服之舄也　文¶
獻通考曰梁天監之後諸王朝服有黒舄開國公侯伯¶
子男助祭郊廟有赤舄　唐六典曰凡王公第一品青¶
舄　宋史輿服志曰服通天冠絳紗袍則用黒舄以烏¶
皮為之常服則用白舄以絲為之　元史輿服志曰金¶
攀龍口玳瑁襯釘舄一重底紅羅靣白綾托裏如意頭¶
銷金黄羅縁口玉鼻又飾以珍珠金¶
<pb:KR3k0055_WYG_377-39a>¶
　　舄二¶
増列仙𫝊曰黄帝𦵏橋山山崩無尸唯劔舄存　拾遺¶
録曰秦王子嬰寢于望夷宫夜夢有一人長丈餘鬚鬢¶
絶青納玉舄而乗丹車告云天下當亂王乃殺趙髙所¶
夢則始皇之靈所著舄則安期所遺者¶
　　舄三¶
原複下　乾腊(鄭𤣥注曰複下曰舄立下詳舄一又釋/名曰舄腊也行禮久  地或泥濕故複)¶
(其末下使/乾腊也)　鳳文　増龍口(漢武内𫝊曰元封二年七/月七日夜二更之後西王)¶
<pb:KR3k0055_WYG_377-39b>¶
(母降于殿前履鳳/文舄  下詳舄一)　原金華　増革鞜(曹植七唘曰金/華𤣥舄動趾遺)¶
(光穿揚雄長楊賦曰革鞜/不  服䖍注曰鞜舄也)　上方賜　家廟藏(蘇軾詩/曰上方)¶
(行賜尚書舄舄又/曰家廟藏赤)¶
　　舄四¶
原赤舄(詩曰公孫碩/膚赤舄几几)　𤣥舄(三禮圗曰皇后翬衣元/舄褕翟赤舄鞠衣青履)¶
玉舄(列仙傳曰安期先生者瑯琊阜鄉人也賣藥于東/海邉時人皆言千嵗翁秦始皇東逰請見與語三)¶
(日三夜賜金璧度數千萬出于阜鄉亭皆置去留書以/赤玉舄一量為報曰後数年求我于蓬萊山始皇即遣)¶
(使者徐巿盧生等數百人入海至蓬萊山輒逄風波而/還立祠阜鄉亭海邉十數處  又云嶺表葛蒲澗有菖)¶
<pb:KR3k0055_WYG_377-40a>¶
(蒲一節九寸安期服/之飛去遺下玉舄)　金舄(詩曰赤芾金/舄㑹同有繹)　縞舄(說苑/曰襄)¶
(成君始封之日/衣翠衣履縞舄)　文舄(陸續裳衣經曰冬/服純青裘履文舄)　龍舄(風土/記曰)¶
(衣羙爽之輕裘/躡光華之龍舄)　豹舄(左傳曰楚子次于乾谿以為之/援雨雪王皮冠秦復陶翠被豹)¶
(舄執鞭/以出)　革舄(風俗通曰孝文身/曵弋綈而履革舄)　鳬舄(王喬為葉令/有神術毎月)¶
(朔望常自縣詣臺帝怪其来數而不見車騎宻令太史/伺望之言其臨至有雙鳬飛来舉羅張之但得雙舄呈)¶
(上方識是四年/所賜尚書履也)　増露舄(韓愈詩曰暄/晨躡露舄)　墮舄(明皇幸/華清貴)¶
(妃兄錡國忠及三姊皆從别為一隊五家隊合爛若萬/花國忠導以劔南旗節遺鈿隋舄瑟瑟璣琲狼籍于道)¶
(香聞數/十里)　亂舄(漢中常侍張讓子奉為太醫令與人飲/酒輒掣引衣裳發露形體以為戲樂將)¶
<pb:KR3k0055_WYG_377-40b>¶
(罷又亂其舄/履無不顛倒)　錯舄(淳于髠曰州閭之㑹男女/同席合樽促坐履舄交錯)　厚舄¶
(杜氏幽求曰裒衣博帶髙冠/厚舄佩以珠璣結之纓蕤)　陵舄(莊子曰鼃蠙之衣/生于陵屯則為陵)¶
(舄注陵舄車前也言物因水成生/于陵阜則化為車前無常形也)　萬錢(衡波𫝊曰足/屬萬錢之舄)¶
(溧寫日光/宛如逰龍)　一雙(張安國詩曰泰階歴盡郎/歸来赤舄几几應一雙)¶
　　舄五¶
増詩宋蘇軾謝人惠方舄詩曰胡鞾短靿格粗踈古雅¶
無如此樣殊妙手不勞盤作鳳輕身只欲化為鳬魏風¶
褊儉堪羞葛楚客豪華却笑珠擬學梁家名解脫便于¶
<pb:KR3k0055_WYG_377-41a>¶
禪坐作跏趺¶
増賦唐錢起豹舄賦曰麗哉豹舄文彩彬彬豹則雕虎¶
齊價舄與君子同身故得飛聲入楚見賜留秦曩者何¶
為隱霧而不下今復何幸對雪而迎賔盖因虞者之獲¶
成于匠者之手茍當時以為用雖殺身而何有于以履¶
之美且無度既居下以禦濕亦迎前而唘路花映香塵¶
光生玉歩借使登朝廷列臺閣規矩不改㑹同自若投¶
其迹必陟鴛鴦之行取其文不改犬羊之鞟詩人歌其¶
<pb:KR3k0055_WYG_377-41b>¶
事春秋美其名捨則止用則行拂漢齊飛遙分鄴令之¶
術入朝曵響近雜尚書之聲彼糾糾葛屨珊珊珠履一¶
則固窮一則僭起制度首出憲章俱美嘗試談論其兹¶
舄而已士或覽之而言曰象以齒而焚龜以骨而斃况¶
之豹也憑巖穴以逞欲以爪牙而自衞而有用于人竟¶
以皮而戾一朝寢處成此新偉夫斑文𣪚煥毳毛䝉宻¶
映鶴氅以迎暉臨翠被以曜質于斯時也不可談悉亦¶
有刻意未參卑秩東郭之曵履長穿王生之結襪何日¶
<pb:KR3k0055_WYG_377-42a>¶
思蔚然而一變歌豹舄以自畢　又賦曰豹可為兮鬱¶
矣其文材賈害兮用之楚君用之則那為舄几几雖工¶
興其飾亦天鍾厥羙奢以則之衆目所視異哉惟雜爾¶
巧有詭其制也青葱掩其真赤繶慙其麗動容而彩射¶
金屋舉趾而聲𫝊玉砌諒服翫之惟竒知侈靡之無藝¶
徴夫至理也匪威儀不忒匪古訓是則甚葛屨之失禮¶
同鷸冠之敗徳何役智以宣驕乃自躬而刑國噫先王¶
立極念茲在兹服有常度行無越思何爾舄之豹飾雜¶
<pb:KR3k0055_WYG_377-42b>¶
珠綺與文狸若昭其泰無乃簡夷是舄也君子歎之觀¶
乎異狀班然周蹙霞起煥爾文質當其踐履知我者謂¶
我惡居下流不知我者謂我親承玉趾則知物有所歸¶
天之𠖇數惟豹作舄殺身思遇惜其有羙而来亦以禦¶
寒之故雖雨雪而盈尺俾陽和而在歩不然者寧踐于¶
斯路客有感而言其文也何麗其用也何薄當卑歩武¶
之間徒異犬羊之鞟飾被已慙于翡翠為裘更羡于狐¶
貉别南山之霧以奉進趨同鄴縣之鳬願翔寥廓　謝¶
<pb:KR3k0055_WYG_377-43a>¶
良輔豹舄賦曰惟兹舄兮稱珍受異質而彬彬其文也¶
合變于君子其用也見美于詩人伊昔大匠未知含章¶
可久栖止隠霧或羣或友且申威以肅殺寜畏險而挺¶
走豈知獻狀于獠者之身入用于屨人之手敏手既至¶
光華増媚兩美必合一朝成器信常功之嘉猷為盡飾¶
之美利茍賞善之在我甘殺身而不懟曲直裁成威儀¶
可覩若向也獸而今也舄諸侯所重楚子之翠被有光¶
王者攸宜周官之赤繶無斁左之右之乍合乍離每唯¶
<pb:KR3k0055_WYG_377-43b>¶
命以進退將有翼于威儀擇地而行豈慮泥塗之辱有¶
道則至尚懐文彩之竒故尚書之曵履聲則有音中郎¶
之倒屣義亦為美雖措足以同方豈能文而可紀則知¶
隨時應物順人合度克通夫莫徃莫來寔怪于規行矩¶
歩滯阜鄉之自惜飛鄴縣之可慕願賔上國之堦墀冀¶
吾君之一顧夫材俟時而進用時須材以求索彼微獸¶
之有章亦飾躬而制作慕公孫之几几恥&KR0632;稽以文錯¶
幸參鵷鸞之行無雜犬羊之鞟若然者則荷夫天衢之¶
<pb:KR3k0055_WYG_377-44a>¶
亨對斯文而不怍¶
　　靴一¶
原釋名曰靴本戎服也趙武靈王所作常短靿以黄皮¶
為之後漸以長靿軍戎通服　増晋傅咸表曰涼州民¶
先辦靴從軍之物然後作衣　筆談曰北齊全用戎服¶
長靿靴　文獻通考曰隋文帝聽朝之服有六合靴與¶
貴臣同服　朱子語録曰隋煬帝出幸因令百官以戎¶
服從一品紫次朱次青皂靴乃馬靴也後世循襲遂為¶
<pb:KR3k0055_WYG_377-44b>¶
朝服　唐六典曰平巾幘之服武官及衛官烏皮靴¶
宋史輿服志曰宋初沿舊制朝履用靴政和更定禮制¶
改韈用履中興仍之乾道七年復改用靴以黒革為之¶
大抵參用履制惟加靿焉其亦有絇繶純綦大夫以上¶
具四飾朝請武功郎以下去繶從義宣教郎以下至將¶
校技術官並去純底用麻再重革一重裏用素衲氊髙¶
八寸諸文武官通服之惟以四飾為别服緑者飾以緑¶
服緋紫者飾亦如之倣古隨裳色之意　又通考曰宋¶
<pb:KR3k0055_WYG_377-45a>¶
制天子之服有皁文靴大宴則服之　元史輿服志曰¶
紅羅靴制以紅羅為之髙靿　又曰雲頭靴制以皮幇¶
嵌雲朶頭作雲象䩺束于脛¶
　　靴二¶
増後魏書曰有人遺趙柔靴數百枚柔與子善眀鬻之¶
于市有人從柔買柔索絹二十疋有商人知其賤與柔¶
三十疋善眀欲取之柔曰與人交易一言便定豈可以¶
利動心也遂與之　唐史曰皇甫鎛詔出内帑所餘給¶
<pb:KR3k0055_WYG_377-45b>¶
邉兵故繒陳綵觸手輙壊士怒焚之裴度奏聞鎛指所¶
著靴曰此内帑所出牢韌可服帝信之　又曰建中初¶
贈司徒沈易良之妻崔氏即太后之季父母也上見之¶
方屣而靴¶
　　靴三¶
増加靿　原織成(上詳靴一成魏武帝與楊彪書曰今/遺足下織  花靴一緉  又鄴中記)¶
(曰石虎皇后出女騎千/人皆著五綵織成靴)　擊吏　賜軍(後周王羆性急/有吏挾私陳事)¶
(自取靴履擊之親後周武帝平陳之役軍/士有跣行者帝  脱靴賜之得其死力)　増繫錢¶
<pb:KR3k0055_WYG_377-46a>¶
用銅(鄭愔掌選贜汙有選人繫百錢于靴上曰當今之/選非錢不行  輟耕録太府少監阿嚕奏取黄金)¶
(三兩為御靴刺花用上曰不可因請易以銀而鍍金者/上曰亦不可金銀首飾也今民間所用何物對曰用銅)¶
(上曰/可)　力士脱　原竇軌遺(李白供奉翰林常侍𤣥宗/醉使髙力士脫靴力士恥)¶
(之摘其詩激楊貴妃帝欲官白輒為妃沮止以唐朱桃/椎成都人隱居不仕浮游人間長史竇軌遺  鹿幘麂)¶
(靴委之地/不肯服)　増叔通加帶　馬周加氊(唐開元中裴叔/通以羊皮為靴)¶
(加以𢃄子裝束事事物紀原曰唐馬周以麻為靴殺其/靿加以靴氊故  不許著入殿省至是加飾乃許也)¶
　原毛寳血滿　増韋斌雪沒(王隱晉書曰溫嶠討蘇/峻參軍毛寳為箭所傷)¶
(貫股徹鞍及歸營使人㧞箭血流滿靴裾唐韋斌毎朝/㑹不敢離立笑言㑹大雪在庭者皆振  更立斌獨不)¶
<pb:KR3k0055_WYG_377-46b>¶
(徙足雪甚/幾至沒靴)¶
　　靴四¶
原繡靴(慕容晃與顧和書曰今致足下繡靴一緉風増/宋范成大詩曰繡靴畫鼔留花住剩舞春  小)¶
(契/丹)　増錦靴(唐李白詩曰青/黛蛾眉紅錦靴)　石靴(酉陽雜爼曰于闐/國刹利市有石靴)¶
　銀靴(南唐近事曰元宗㓜學之年馮權常給使左右/上深所親幸毎曰我富貴之日為爾置銀靴焉)¶
(保大初命親王及東宫舊僚擊鞠歡極頒賚/有䓁語及前事即日賜銀三十斤以代銀靴)　原作靴¶
(北齊書曰鄭太妃初與神武避葛/榮同走并州貧困燃馬屑自作靴)　賣靴(列仙傳曰文/賔太丘人也)¶
(賣靴/為業)　虎皮靴(梁蕭琛箸虎皮靴䇿桃枝/杖直造王儉與語大恱之)　増烏紋靴¶
<pb:KR3k0055_WYG_377-47a>¶
　(黄庭堅謝恵墨詩曰/麝煤漆澤烏紋靴)　出門厭(又曰出門/厭靴襪)　泥土滿(蘇/軾)¶
　(詩曰泥土/滿靴屨)　賜進士(宋太平興國二年賜新及/第進士諸科緑袍靴笏)　賜遺¶
　逸(宋祥符四年以河中遺逸劉選為評/事賜緑袍靴笏銀帶束帛及五言詩)　原換婦人靴¶
　(北齊書曰任城王湝為并州刺史有婦人臨汾水浣衣/有乗馬人換其新靴而去婦人持故靴詣州言之湝召)¶
　(城外諸嫗以靴示之紿曰有乗馬人于路被賊刼害遺/此靴焉得無親屬乎一嫗撫膺哭曰兒昨著此靴向妻)¶
　(家如其語捕獲/一時稱明察)　増抱刺史靴(唐崔戎為華州刺史遷/東海沂宻觀察使民擁)¶
　(留于道不得前乃休傳舎/至抱持其靴戎夜亡去)　辟支佛靴(酉陽雜爼曰于/闐國賛摩寺有)¶
　(辟支佛靴非皮/非綵嵗久不爛)　藍采和靴(藍采和一脚/靴一脚跣)¶
<pb:KR3k0055_WYG_377-47b>¶
　¶
　¶
　¶
　¶
　¶
　¶
　¶
御定淵鑑類函卷三百七十二¶
