# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.028476
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十二
<pb:KR3k0055_WYG_037-1a>¶
　欽定四庫全書¶
御定淵鑑𩔖函卷三十二¶
　　地部十(川澤/)　(藪附/)　(湖/)¶
　　　川澤一(藪附/)¶
　増釋名曰川者穿地而流也　周禮地官曰注瀆曰川¶
　　爾雅曰水通流曰川　月令章句曰泉流注海曰川¶
　　釋名曰下而有水曰澤今兖州人謂澤曰掌水渟處¶
　如掌中也　爾雅曰水所鍾曰澤　文子曰髙莫髙於¶
<pb:KR3k0055_WYG_037-1b>¶
　天下莫下於澤天髙澤下聖人法之　風俗通曰藪之¶
　為言厚也有草木魚鼈所以厚養人君與百姓者也¶
　周禮曰澤無水有草木曰藪藪一作掫　禮運曰麟鳳¶
　在郊藪　左傳曰山藪藏疾¶
　　　川澤二(藪附/)¶
　増尚書禹曰予决九川距四海濬畎澮距川　國語曰¶
　三川竭(河洛/伊也)　莊子曰禹治名川三百支川三千　妲¶
　己川在靈臺縣舊傳妲己生於此　洋川戚夫人所生¶
<pb:KR3k0055_WYG_037-2a>¶
處漢髙祖得而寵之夫人思慕本鄉追求洋川之舊髙¶
帝為驛致長安蠲復其鄉　樊川在西安即樊噲食邑¶
　朔州居延川一名居延澤蘇武嘗囚此　若耶溪旁¶
有沈釀川舊志鄭宏應舉赴洛親友餞于此　牧馬川¶
在蜀之雙流縣劉先主置籍田牧馬故名　文川在涇¶
陽百頃原北水邨花卉逺望如畫乃唐李靖故居　隴¶
州魚龍川川有五色魚人不敢取即杜詩所云水落魚¶
龍夜　日斤川係隰州及蒲縣兩界水其水屈曲入黄¶
<pb:KR3k0055_WYG_037-2b>¶
河　酉陽雜爼云朱崖有一島民苦無井海水鹹不可¶
飲取草木汁飲之故名木飲川　唐六典云江河之水¶
自西極逹於東溟中國之大川其餘百三十有五水是¶
為中川其千二百五十有二水是為小川　史記曰舜¶
漁于雷澤　墨子曰舜漁濩澤　禹貢曰九澤既陂¶
詩曰東有甫草即圃田澤澤産麻黄草今開封之滎澤¶
是也　左傳曰董澤之蒲澤在聞喜縣即董氏豢龍處¶
　穆天子傳曰天子北征舍于珠澤　戴延之西征記¶
<pb:KR3k0055_WYG_037-3a>¶
曰巨澤魯之西界孔子獲麟處　管子曰北澤燒火照¶
臺下管子曰萬乗之國不可無薪而炊今北澤燒農夫¶
得賣其薪蕘一束十倍　史記曰漢武帝元封四年祠¶
西畤繇回中北出蕭關歴獨鹿鳴澤　後漢書云安帝¶
永初元年以廣成遊獵地假與貧人于時馬融作廣成¶
頌廣成澤在梁縣　郡國志云臨潼南有煮鹽澤苻秦¶
于此煮鹽　荆州記曰晉羊祜鎮荆州嘗取江陵澤中¶
鶴教之翔舞以娯賓客因名鶴澤　輿地志曰梓澤在¶
<pb:KR3k0055_WYG_037-3b>¶
洛下王城西北與金谷相近　晉書曰陶侃少時漁于¶
雷澤網得一織梭以置于壁有頃雷雨至化龍去　陶¶
淵明作彭澤宰故稱陶彭澤　楚有七澤小者雲夢方¶
九百里　左傳曰䢵子之女棄子于夢中無雲字楚子¶
濟江寢于雲中無夢字是知雲夢乃二澤禹貢爾雅皆¶
曰雲夢者並舉二澤言之耳舊尚書雲夢土作乂唐太¶
宗得古本作雲土夢作乂遂詔從古本　統志曰泗水¶
縣漏澤其穴有五春夏積水秋冬漏盡　秦州記曰坳¶
<pb:KR3k0055_WYG_037-4a>¶
澤河水之所潛也其源渾渾泡泡者也東去玉門陽關¶
一千三百里　周禮職方九藪揚州曰具區荆州曰雲¶
夢豫州曰圃田青州曰望諸兖州曰大野雍州曰弦蒲¶
幽州曰貕養冀州曰陽紆并州曰昭餘祁　淮南子曰¶
何謂九藪越之具區楚之雲夢秦之陽紆晉之大陸鄭¶
之圃田宋之孟諸齊之海隅趙之鉅鹿燕之昭餘　原¶
爾雅十藪魯有大野晉有大陸秦有陽陓宋有孟諸楚¶
有雲夢呉越之間有具區齊有海隅燕有昭餘祁鄭有¶
<pb:KR3k0055_WYG_037-4b>¶
圃田周有焦䕶三書所紀藪名大同小異¶
　　川澤三(藪附/)¶
原為澤　疏川(易兊為澤滯國/語疏川導)　出雲　鍾水(禮山川/出雲)¶
(下爾雅/見前)　通流　畫地(上爾雅見前/  畫地成川)　為稼　采英(周/禮)¶
(稻人掌稼下地凡稼澤夏以水殄草而芟夷/之鄭注以澤為稼  詩彼汾沮洳言采其英)　禹决¶
周竭(上書見前竭/國語三川)　禹治　秦專(上莊子見前之秦任/商鞅専川澤  利)¶
　國主　子在(傳國主山川上/論語子在川)　㑹海　滌源(呉都賦/百川派)¶
(别歸海而㑹/書九川滌源)　　積形　流血(家語川為積形血王/莽時川谷流人)¶
<pb:KR3k0055_WYG_037-5a>¶
鱗宜　魚逝(大司徒辨五土之物二曰川澤/動物宜鱗物  川涸而魚逝)　灌注¶
沸騰(莊子百川灌注/  詩百川沸騰)　増障川　麗澤(韓愈文障百川/而東之  易麗)¶
(澤/兌)　沈釀　煮鹽(上川下澤/並見前)　漁雷　飲木(上澤見前/  下川見)¶
(前/)　偽遊　實表(漢髙祖偽遊雲夢實更名戚夫人/所生洋川鄉曰縣  表誕載之休)¶
原叔在　物歸(詩叔在藪歸國/語藪物之  也)　十藪　九兩(上爾雅/見前)¶
(周禮九兩繫人九曰藪以富/得人謂使人富藪中物也)　耦耕　藏疾(耦耕幽藪/  下左傳)¶
(見/前)　無水　不崇(上周禮見前髙國語/不崇藪澤崇  也)　増善談　為¶
謗(晉裴顔善談論時謂言談之/林藪  身居下流為謗藪)　原隨山濬　閲水成¶
<pb:KR3k0055_WYG_037-5b>¶
(書隨山濬川而陸機歎/逝賦川閱水  成川)　以時入　不使居(禮以時入/川而不禁)¶
(順又禮曰聖人所以/  山者不使居川)　傅說濟　辛有適(説命若濟巨/川用汝作舟)¶
(楫被左傳辛有適伊川/見  髮而祭于野者)　有草木　蓄鳥獸(上詳前藪/釋名内)¶
(周禮太宰九職四/曰藪牧養蓄鳥獸)　増賜孟諸　發逢忌(左傳楚子玉/夢河神謂己)¶
(畀予瓊弁予賜汝孟諸之麋澤梁惠/王發逢忌之藪以賜民即逢  也)¶
　　川澤四(藪附/)¶
原利渉大川(易/)　在地成形(易/)　設險守國(易王公設/險以守其)¶
(國/)　増通氣(易山澤/通氣)　原川澤滸滸(詩/)　居民(王制居/民川澤)¶
<pb:KR3k0055_WYG_037-6a>¶
(沮/洳)　取材用(禮/)　為下必因(孟子為下/必因川澤)　川衡掌禁令¶
(掌廵川澤之禁令/而平其守見周禮)　澤虞掌政令(掌國澤之政令為/之厲禁見周禮)¶
増無曲防(齊桓/五命)　原守萑蒲(左傳澤之萑/蒲舟蛟守之)　増涸澤之¶
精(管子曰涸澤數百嵗水不絶者生慶忌其狀若人長/四寸黄衣黄冠戴黄葢乗水鳥好疾馳以其名呼之)¶
(可使千里外一日反/報此涸澤之精也)　漁者諫(新序曰晉公逐獸于碭/入大澤迷不知所出問)¶
(漁者送出澤因以諫公令記其名/漁者曰公亟反國臣亦反漁所)　原為民(後漢書冲/拂為潁川)¶
(守劉翊為功曹時楊翟黄綱恃程夫人權力/求川澤翊對曰名山大川不以封為民也)　増無防¶
(賈讓曰大/川無防)　原不足衛(蜀都賦山川不/足以周衛也)　不辭盈(𢎞海/者川)¶
<pb:KR3k0055_WYG_037-6b>¶
(不辭/盈)　泝(魏武泝秦/川而舉旗)　臨(文𨕖悟臨/川而有悲)　懐珠而媚(文𨕖/水懐)¶
(珠而/川媚)　朗詠長川　六川(河水赤水遼水/黒水江水淮水)　八川(涇渭/灞滻)¶
(澇潏/灃滈)　九澤(見/前)　七澤(見/前)　藪澤之利(榖梁築鹿囿山/川藪澤之利可)¶
(與人/共也)　増萃淵藪(左傳紂為天下/逋逃主萃淵藪)¶
　　川澤五(藪附/)¶
増詩宋楊萬里過霅川大溪詩曰菰蒲際天青無邊只¶
堪蓮蕩不堪田中有一溪元不逺折作三百六十灣政¶
如緑錦地衣上玉龍盤屈於其間前船未轉後船隔前¶
<pb:KR3k0055_WYG_037-7a>¶
灣望得到不得及至前灣到得時只與後灣纔咫尺朝¶
來已度數百縈問知徳清猶半程老夫乍喜櫂夫悶營¶
有到時君莫問¶
原賦魏文帝濟川賦曰臨濟川之魯淮覽洪波之容裔¶
濞騰揚以相薄激長風而亟逝漫浩汗而難測眇不覩¶
其垠際於是龜龍神嬉鴻鸞羣翔鱗介霍驛載止載行¶
俯唼菁藻仰餐若芳永號長吟延首相望美玉昭晰以¶
曜暉明珠灼灼而流光於是遊覽既厭日亦西傾朱旗¶
<pb:KR3k0055_WYG_037-7b>¶
電曜擊鼓雷鳴長驅風厲悠爾北征思魏都以偃息託¶
華屋而遨遊酌元清於金罍騰羽觴以獻酬　晉應貞¶
臨川賦曰陟緜岡之迢邈臨窈谷之濬遐覽丹源之冽¶
泉眷懸流之清波潄𤣥瀬而漾沚順黄崖而蕩搏激重¶
巖之絶根拂崇丘之飛㟧然後隂渠洞出邊澮旁開倐¶
熠髙騖皓&KR0008;長懐盤溢鬱沒雲轉飇廻屏側為之飛隕¶
壁岸為之陂隤列以青林䕃以緑枝檉松蓊茸於其側¶
楊柳婀娜乎其下水則髙溜承崖懸泉屬嶺别流分注¶
<pb:KR3k0055_WYG_037-8a>¶
冰瑩玉靜清波引鏡形無遁影¶
　　湖一¶
原説文曰湖大陂也水澤所仰以灌溉也　廣雅云湖¶
池也　風俗通云湖都也流瀆四面所隈都也　周官¶
揚州其浸五湖按張勃呉録五湖者太湖之别名其周¶
行五百餘里故以五湖名虞翻又云太湖水通五道謂¶
之五湖或説以太湖射瀆湖上湖洮湖滆湖為五湖按¶
國語呉越戰於五湖直在笠澤一湖中戰耳則知諸説¶
<pb:KR3k0055_WYG_037-8b>¶
非也揚州記曰太湖一名震澤一名笠澤一名洞庭¶
越絶書曰太湖週三萬六千頃在呉興　風土記曰陽¶
羡縣東有太湖中有包山山下有洞穴潛行地中云無¶
所不通謂之洞庭地脉也　増陸魯望云太湖上禀咸¶
池五車之氣故一水五名然湖中亦自有五名曰菱湖¶
游湖莫湖貢湖胥湖　原荆州記云宫亭湖即彭蠡澤¶
也亦謂之彭澤湖一名滙澤青草湖一名洞庭湖凡此¶
並昭昭尤著又廣大也　總記湖名居巢縣有巢湖楊¶
<pb:KR3k0055_WYG_037-9a>¶
泉湖　呉郡有臨平湖女墳湖　鄮縣有黄金湖　山¶
隂有鏡湖廻踵湖蘭湖華湖魚湖山隂湖　溧陽有長¶
蕩湖　阜陵有麻湖　建業有後湖一名𤣥武湖又有¶
蔣陵湖髙湖　潯陽有招湖　無錫有射瀆湖尸湖小¶
湖耆湖乗湖猶湖譙湖雍湖昆湖　江東有滆湖　郢¶
縣有赤湖　蜀有白羊湖　山陽郡有樊梁湖射陽湖¶
津湖　新安有白馬湖　常熟有赤山湖夏架湖丹陽¶
湖張昭湖昭封婁侯又名婁湖又有髙平湖太傅湖太¶
<pb:KR3k0055_WYG_037-9b>¶
傅即謝安也又有著作簿湖劉南蠻湖侍中湖張侯湖¶
葛塘湖倪塘湖庾冰湖　東陽有徐湖　永嘉有蔣公¶
湖　武昌有長湖　琅邪有攝湖　錢塘有明聖湖淮¶
湖承湖承湖一名詔息湖　京口有醴湖孟佐湖半陽¶
湖龍目湖刼亭湖新豐湖　呉興有欣湖　武陵有丹¶
坡湖　始興有滄湖洋湖錡湖梅湖　荆州有大井湖¶
髙沙湖大滻湖馬骨湖支湖陂湖赤湖沔湖　酃縣有¶
&KR0789;湖　南康有平湖　豫州有芍陂湖　南越有石湖¶
<pb:KR3k0055_WYG_037-10a>¶
　鄿春有菜黄湖　曲阿有後湖　増一統志云順天¶
府治西有太湖南流入洗馬溝與玉淵潭燕家泊諸水¶
滙而為西湖　又曰西湖在玉泉山下湖環十餘里荷¶
蒲菱芡與沙禽水鳥隱映雲霞中不減江鄉佳境也¶
金陵記云建業後湖初名北河以壅北山之水劉宋初¶
築堤南抵白塘以肄舟師元嘉中乃改名𤣥武湖週四¶
十里水兩派下入秦淮　郡國志曰溧陽長蕩湖一名¶
洮湖周處韋昭酈道元皆以為五湖之一　統志云射¶
<pb:KR3k0055_WYG_037-10b>¶
瀆湖在無錫名無錫湖一名芙蓉湖又或云即上湖¶
又曰丹陽縣北有後湖即練湖也南徐記晉時陳敏所¶
開輿地記云曲阿出名酒皆後湖水所釀故醇冽也¶
劉楨京口記云龍目湖始皇東廵親相形勢云此有天¶
子氣使赭衣徒鑿湖中長岡使斷因改名丹徒　錢塘¶
記云臨平湖在鹽官亘五十里晉武帝咸寧中有星孛¶
于大角占者云呉臨平湖自漢末壅至是當開又云此¶
湖開天下寧是嵗呉平天下混一　又曰詔息湖去邑¶
<pb:KR3k0055_WYG_037-11a>¶
十里故老傳秦始皇廵狩經塗暫憩因名詔息　又曰¶
明聖湖週遶三十里漢時金牛見湖中以為明聖之瑞¶
因稱明聖又以負郭而西稱西湖唐長慶二年白居易¶
為杭州刺史築堤捍湖故自段橋至孤山為白公堤呉¶
越王時置撈湖兵士千人至宋蘇軾為郡守取葑泥積¶
湖中南北徑十餘里為長隄今稱蘇公隄西曰裏湖東¶
曰外湖　舊志曰西湖本通海東至沙河塘南向大江¶
故始皇東遊泛海艤舟于此今山麓有纜船石　輿地¶
<pb:KR3k0055_WYG_037-11b>¶
記曰鏡湖即鑑湖本名慶湖故賀方囘號慶湖居士以¶
避漢安帝父清河王諱改為鏡或云軒轅得寳鏡於此¶
　長沙志曰洞庭之水瀦七百里在岳州城西　原荆¶
州記曰巴陵有青草湖周廻數百里日月出沒其中因¶
湖南有青草山故名　増又統志云青草湖一名巴丘¶
湖北連洞庭南接瀟湘東納汨羅之水每秋夏水泛與¶
洞庭為一水涸則此湖先乾青草生焉潯陽記曰彭¶
蠡湖在南康府南即今之鄱陽湖　又曰宫亭湖即彭¶
<pb:KR3k0055_WYG_037-12a>¶
蠡其名宫亭也或謂因廬山三宫得名按爾雅大山曰¶
宫不必盡由三宫矣　原裴氏廣州記曰廬山頂有湖¶
廣數頃有楊梅山桃止得于上飽噉不得持去　鄧徳¶
明南康記曰平固縣覆笥山上有太湖周數十里靈果¶
異物皆不可識又有石鴈浮在湖中每至秋天石鴈飛¶
鳴如候時也　秦州記曰武都山前有湖冬夏無増減¶
義熙初有白龍於此湖升天　神異經曰北方荒外有¶
石湖其水恒冰　又曰亶州有温湖　拾遺記曰貟嶠¶
<pb:KR3k0055_WYG_037-12b>¶
山有方湖¶
　　湖二¶
増史記曰黄帝登熊湘作咸池樂張于洞庭之野　原¶
吳録曰書云三江既入震澤底定震澤呉西南太湖也¶
　増郡國志云彭蠡湖心有大孤山石髙數十丈大禹¶
刻石以紀功焉有乞烏隨船行舟人擲摶飯接之髙下¶
不失一粒　呉地記曰呉王𦵏女取土成湖又郡國志¶
云闔閭食蒸魚留半賜三女三女怨自殺王痛之𦵏於¶
<pb:KR3k0055_WYG_037-13a>¶
郭西文石為槨金印玉牒銀罇朱盤悉以送𦵏因名女¶
墳湖　原風俗通曰越滅呉范蠡乗舟于五湖　増呉¶
録曰范蠡湖在嘉興府治西南中有西施妝臺遺址相¶
傳即蠡寓處　寰宇記曰車馬湖在如臯相傳范蠡為¶
五湖之遊棄車馬於此岸　原淮南子曰夫歴陽之都¶
一夕反而為湖歴陽淮南國名昔有老嫗常行仁義有¶
兩書生過之謂曰此國當沒為湖視東城門閫有血便¶
走上山勿返顧也自爾此嫗數往視閫吏問之嫗對如¶
<pb:KR3k0055_WYG_037-13b>¶
其言至暮門吏殺雞以血塗門明日嫗早往視門血便¶
走上山國沒為湖　増金陵志曰莫愁湖在石頭城西¶
廣可二頃中植芰荷引古樂府莫愁家在石城西之名¶
其實莫愁楚産石城楚地也　西京雜記曰㑹稽人顧¶
翺事母至孝母好食彫胡飯躬自採擷還家導水自種¶
每有贏儲家亦近太湖湖中後自生彫胡無復餘草郡¶
縣表其閭舍　呉地記云當湖在平湖治東周四十餘¶
里即漢時䧟為湖者亢旱水涸其街陌遺跡隱隱可見¶
<pb:KR3k0055_WYG_037-14a>¶
　㑹稽記曰漢順帝永和五年㑹稽太守馬臻創立鏡¶
湖在㑹稽山隂兩縣界築塘畜水髙丈餘周廻三百一¶
十里溉田九千頃創湖之始多淹&KR0664;宅有千餘人怨訴¶
於臺臻遂被刑於市及臺中遣使按鞫總不見人驗籍¶
皆死亡人名　神仙傳云東漢時廬山廟有神于帳中¶
與人言語飲酒投杯能令彭蠡湖中分風船行者舉帆¶
相逢欒巴為豫章太守未到十數日廟間神不復作聲¶
　建康實録曰呉孫皓寳鼎元年開城北渠引後湖水¶
<pb:KR3k0055_WYG_037-14b>¶
廵繞殿堂窮極伎巧　錢塘記曰石鼓湖在杭州府城¶
東北桐扣山下晉武帝時岸崩出一石鼓扣之無聲張¶
華命取蜀中桐木刻魚形扣之聲聞數里　郡國志曰¶
酃湖在衡州府城東其水湛然緑色取以釀酒極佳晉¶
武帝薦之太廟呉都賦飛瓊觴而酌酃緑即此　寰宇¶
記曰倉基湖在宿遷東南周四十五里石崇積貯之倉¶
有閘曰石崇閘亦季倫時築以攞木為樁好事者捫拭¶
于水猶有鐵環可驗　晉書曰巴丘湖沅湘之㑹表裏¶
<pb:KR3k0055_WYG_037-15a>¶
山川荆蠻之所恃也杜預乃開楊口起夏水達巴陵千¶
餘里内㵼長江之險外通郴桂之漕南土歌之曰後世¶
無叛由杜翁孰識智名與勇功　寰宇記曰迎擔湖晉¶
南渡衣冠席捲過江客主相迎行李塞于湖上後人因¶
呼迎擔湖　又曰千里湖在溧陽東南産蓴菜即陸機¶
所謂千里蓴羮未下鹽豉者　武昌記曰武昌南湖通¶
江夏于時靡所産植陶太尉立塘水自不竭因取琅邪¶
郡隔湖菱著湖内菱甚甘美　世説曰謝萬經曲阿後¶
<pb:KR3k0055_WYG_037-15b>¶
湖問左右此是何水答曰曲阿湖謝曰故當淵注渟著¶
納而不流　原語林曰褚公與孫綽遊曲阿後湖狂風¶
忽起舫欲傾褚公已醉乃曰此舫人皆無可以招天譴¶
者惟有興公多塵滓正當以厭天欲耳便欲捉擲水中¶
孫遽無計唯大啼曰季野卿念我　述異記曰桓冲為¶
江州刺史乃遣人周行廬山冀覩靈異既陟崇巘有一¶
湖匝生桑樹有大羣白鵝湖中有敗艑赤鱗魚　増宋¶
書曰㑹稽太守孟顗事佛精懇而為謝靈運所輕東郭¶
<pb:KR3k0055_WYG_037-16a>¶
有廻踵湖靈運求决以為田太祖令州郡履行此湖去¶
郭近水物所出百姓惜之顗堅執不與靈運既不得囘¶
踵又求始寧岯崲湖為田顗又固執靈運謂覬非存利¶
民正慮决湖多害生命言論毁傷遂搆讎隟　窮神祕¶
苑曰昭明太子薨封墳之際有燕雀數萬銜土以増其¶
上墳側有湖後人因名燕雀湖　圖經曰歙縣篁墩湖¶
其中有蜃常與吕湖蜃鬭程靈銑好勇而善射夢蜃化¶
為人告之曰吾為吕湖蜃所厄君能助我必厚報束白¶
<pb:KR3k0055_WYG_037-16b>¶
練者吾也明日靈銑彎弧助之正中後蜃不知所之後¶
人名其處為蜃灘　唐書曰禇無量字𢎞度杭州鹽官¶
人也幼孤貧勵志好學家近臨平湖時湖中有龍鬭傾¶
里閈就觀之無量時年十二讀書晏然不動　又曰賀¶
知章天寳初病夢遊帝居數日寤乃請為道士還鄉里¶
詔許之以宅為千秋觀而居又求周宫湖數頃為放生¶
池有詔賜鏡湖剡溪一曲　李白郎官湖序曰尚書郎¶
張謂出使夏口沔州牧杜公漢陽宰王公觴于江城之¶
<pb:KR3k0055_WYG_037-17a>¶
南湖方夜月如練清光可掇張公殊有勝槩四望超然¶
乃顧白曰此湖古來賢豪遊者非一而枉踐佳景寂寞¶
無聞夫子可為我標以嘉名俾傳不朽白因舉酒酌水¶
號之曰郎官湖　金陵志曰李白常遊丹陽湖酷愛其¶
景乃張帆載酒縱意往來有詩云湖與元氣連風波浩¶
難止天外賈客歸雲間片帆起　酉陽雜爼曰歴城北¶
二里有蓮子湖周環二十里湖中多蓮花魏袁翻曽在¶
湖讌集參軍張伯瑜諮公言向為血羮頻不能就公曰¶
<pb:KR3k0055_WYG_037-17b>¶
取湖水必成也遂如公語果成時清河王諮公何義公¶
曰可思湖目王未解主簿房叔道曰藕能散血湖目蓮¶
子故令公思清河歎曰人不讀書其猶夜行二毛之叟¶
不如白面書生　搜神記曰廬陵歐明從賈客道經彭¶
澤湖每以舟中所有多少投湖中云以為禮積數年忽¶
見湖中有大道有數吏乗車馬候明云是青洪君使要¶
湏臾達見有府舍吏曰青洪君感君前後有禮故要君¶
必有重遺君勿取獨求如願耳既見乃求如願青洪君¶
<pb:KR3k0055_WYG_037-18a>¶
婢也明將歸所願輙得數年大富　五代史曰唐莊宗¶
滅梁楚馬殷遣其子希範修貢京師上梁所授都統印¶
莊宗問洞庭廣狹希範對曰車駕南廵纔堪飲馬爾莊¶
宗嘉之　南唐近事曰金陵北有湖周圍數十里幕府¶
雞籠二山環其西鍾阜蔣山諸峰聳其左名山大川掩¶
映如畫六朝舊跡多出其間一日諸閣老待漏朝堂語¶
及林泉之事坐間馮謐舉𤣥宗賜賀監三百里鏡湖信¶
為盛事又曰余非敢望此但賜得後湖亦暢得平生徐¶
<pb:KR3k0055_WYG_037-18b>¶
鉉怡聲而對曰主上尊賢下士常若不及豈惜一後湖¶
所乏者知章耳馮大有慙色　宋聞人滋南湖紀略曰¶
檇李澤國也東南皆陂湖而南湖尤大計百有二十頃¶
其禽多鴛鴦故名鴛湖又云兩湖相麗若鴛鴦然　原¶
鄭緝之東陽記曰北山有湖故老傳曰其下居民有徐¶
公者常登嶺見湖水湛然有二人共博于湖間自稱赤¶
松子安期先生有一壺酒因酌以飲徐公徐公醉而寐¶
其側比醒宿草攢蔓其上及抵家而家人已服闋矣今¶
<pb:KR3k0055_WYG_037-19a>¶
其處猶名徐公湖　増聞見後録曰孫何帥錢塘柳耆¶
卿作望海潮詞贈之内有三秋桂子十里荷花之句此¶
詞流播金主亮聞之起投鞭渡江之想命畫工潛入臨¶
安圖西湖揭軟屏間貎已像䇿馬呉山之巔題其上曰¶
萬里車書盍㑹同江南豈有别疆封提兵百萬西湖上¶
立馬呉山第一峰紹興淳熙間君相縱逸耽樂湖山無¶
復新亭之淚是以論者以西湖為尤物比之西施破呉¶
也　癸辛雜識曰庚寅五月連雨四十日浙西之田盡¶
<pb:KR3k0055_WYG_037-19b>¶
沒幸而不沒者則大風駕湖水而來田廬頃刻盡邨落¶
名之曰湖翻¶
　　湖三¶
原青草　赤沙(上湖名見前東水經曰澧水/經南安縣又  與赤沙湖㑹)　荆藪¶
揚浸(荆州記曰雲夢澤一名巴丘/湖荆州之藪也  下見前)　芍陂　笠澤(劉澄/之豫)¶
(州記曰陳縣北有芍陂湖魏將王陵/與呉將張休交戰處  笠澤即太湖)　縣淪　城䧟(趙/華)¶
(呉越春秋曰海鹽縣淪為招湖徙居/武原鄉故越地也  下見前淮南子)　魚出　龍升(永/嘉)¶
(記曰蔣公湖有祈禱者湖輙出/大魚與之  下見前淮南子)　分風　起雨(上見荆/州記)¶
<pb:KR3k0055_WYG_037-20a>¶
(南康仁空山上有平湖湖中艑/底浮在湖面動摇便起風雨)　秦憩　范游(並見/前叙)¶
三山　五渚(豫州記曰城父縣有巢湖周五里/湖中有三山  五渚在洞庭湖)　石函¶
　銅斗(呉志曰孫皓時呉郡言臨平湖邊得石函中有/小石青白色刻上作皇帝字改元為天璽  謝)¶
(綽宋拾遺曰張永開𤣥武湖古塚上得一銅斗有柄太/祖訪之朝士何承天曰此是新威斗王莽時王公亡皆)¶
(賜之一在冢内一在冢外于時江左唯有甄邯為/大司徒俄而又得一斗復有石書稱甄邯之墓)　白¶
鵞　赬鯉(劉澄之揚州記曰新城縣俱山上有湖湖中/白鵞十隻時時飛來  周景式廬山記曰山)¶
(頂有一窮/湖出赬鯉)　龍目　馬骨(俱湖名/見前)　賣藥　浮舟(劉向/列仙)¶
(傳曰東方朔楚人漢武帝時為郎後有/見于㑹稽賣藥五湖  下即范蠡事)　積水　安流¶
<pb:KR3k0055_WYG_037-20b>¶
　浮天　浴日　増郎官　太傅(俱湖名/見前)　瀹雞　飲¶
馬(半湯湖可以瀹/雞  下見湖二)　乗鯉　射蛟(漢有何氏兄弟九人/各乗一鯉仙去今福)¶
(建九鯉湖是也事/下見前程靈銑)　三城　五葉(江寧縣西南有湖湖/中舊有三少城故名)¶
(遂豫章記張披五葉同居/  名所居一湖曰五葉)　長蕩　短汀(上見湖一沔/短汀湖在)¶
(陽州/東)　塔影　倉基(塔影湖在泗州倉倉/基湖即石崇建  處)　千里　五¶
部(千里湖見前湖二南五部湖在無錫縣/東北東西二十里  北十里源濁流清)　原金銀塘¶
　珠玉泉(伏滔登故臺詩序曰夫差姑蘇臺東有丹湖/萬頃内有金銀塘  陸賈新語曰舜捐珠玉)¶
(于五湖之泉以/塞邪淫之路)　増軒轅鑿　始皇憩(軒轅游蜀見水/多下流江湖皆)¶
<pb:KR3k0055_WYG_037-21a>¶
(溢乃鑿湖注水洞庭其一/也  始皇事見前詔息湖)　養武士　溺宫人(太子湖/一名西)¶
(池在金陵城北呉宣明太子所創晉明帝為太子時修/西池養武士  落星湖在彭蠡湖西北宋孟太后過此)¶
(宫人舟覆溺者十/數惟太后舟無虞)　千頃練　萬株金(白樂天宿太湖/詩浸月冷波千)¶
(頃練苞霜新/橘萬株金)　柳姑廟　道士莊(陸放翁鏡湖歌柳姑/廟前魚作市道士莊)¶
(畔菱/為租)　狂客詔賜　莘老家居(賀知章號四明狂客詔/賜鏡湖剡溪一曲見前)¶
(湖孫莘老家居甓社/  隂夜見珠光及第)　夢兒亭古　教妓樓新(白香山/詩夢兒)¶
(亭古傳名謝教妓樓新道姓蘇皆/西湖上故事謝名客兒蘇稱小小)　山川如畫　燕雀¶
助封(𤣥武湖山川掩映如/畫  下見前燕雀湖)　十里荷花　三秋桂子(見/前)¶
<pb:KR3k0055_WYG_037-21b>¶
(柳耆卿錢/塘湖詞)　分風為二　劈流成兩(見曹毗彭/蠡湖詩)¶
　　湖四¶
原禦之于笠澤(左傳越伐呉呉子禦/之于笠澤即太湖)　相忘(莊子曰魚/相忘于江)¶
(湖/)　増使其阿曲(曲阿湖本名雲陽秦始皇以為有王/氣鑿北阬山截其直道使其阿曲故)¶
(曰曲/阿也)　望五湖(太史公登姑/蘇望五湖)　原始波(文選洞庭始/波木葉微脫)¶
増貢橘(太湖洞庭山産橘白/刺史有㨂貢橘詩)　西施採(李太白詠鑑湖/荷花有五月西)¶
(施採/之句)　五月涼(杜工部詩越女天/下白鑑湖五月凉)　東灣北塢(白刺史/遊太湖)¶
(自陽塢入明月灣詩曰湖山處/處好淹留最愛東灣北塢頭)　草緑裠腰(白刺史杭/州望春詩)¶
<pb:KR3k0055_WYG_037-22a>¶
(誰開湖寺西南路草緑裠腰一道斜蓋謂孤/山寺路在湖之西南草緑時望如裠腰也)　蒸雲夢¶
　撼岳陽(孟浩然洞庭詩氣蒸/雲夢澤波撼岳陽城)　巴陵漁父(張志和漁/歌云青草)¶
(湖中月正圓巴/陵漁父棹歌連)　比西子(蘇太守詩好把西湖比/西子淡妝濃抹總相宜)　原¶
銅船(劉欣期交州記曰有一湖去合流北四/十里至隂日百姓樵捕見銅船出水上)　金牛(見/前)¶
(西/湖)　増異螺(范蠡湖産異螺/隂雨即紓五采)　異蟹(分湖半屬嘉善半/屬呉江産異蟹)¶
　尤物(南宋紹興淳熙間君相耽樂湖山故論/者以西湖為尤物比西子之亡呉寃哉)　良將¶
出　狀元生(進賢縣有日月湖水涸分為二漲則合為/一中有石人灘古諺曰日月湖明良將出)¶
(石人灘合/狀元生)　湖有四白(蜀有白羊湖沔有白鷺湖邳有/白鹿湖新安寳應各有白馬湖)¶
<pb:KR3k0055_WYG_037-22b>¶
　原池魚之思(池魚有江/湖之思)　石雁之候(詳見/前)¶
　　湖五¶
原詩晉李顒渉湖詩曰旋經義興境頓棹石蘭渚震澤¶
為何在今惟太湖浦圓徑縈五百盼目渺無覩髙天淼¶
若岸長津雜如縷窈窕尋灣漪迢遞望巒嶼驚飇揚飛¶
湍浮霄薄懸岨輕禽翔雲漢游鱗憩中滸黯藹天時隂¶
岧嶤舟航舞馮河安可殉静觀戒征旅　湛方生帆入¶
南湖詩曰彭蠡紀三江廬岳主衆阜白沙浄川路青松¶
<pb:KR3k0055_WYG_037-23a>¶
蔚巖首此水何時流此山何時有人運互推遷兹氣獨¶
長久悠悠宇宙中古今迭先後　宋孝武濟曲阿後湖¶
詩曰宵登毘陵路旦過雲陽郛平湖曠津濟菰渚迭明¶
蕪和風翼歸采夕氛晦山嵎驚瀾翻魚藻頳霞照桑榆¶
　謝靈運石壁還湖中作詩曰昏旦變氣候山水含清¶
暉清暉能娯人遊子澹忘歸出谷日尚早入舟陽已微¶
林壑斂暝色雲霞收夕霏芰荷迭映曖蒲稗相因依披¶
拂趨南逕愉恱偃東扉　謝惠連汎南湖至石帆詩曰¶
<pb:KR3k0055_WYG_037-23b>¶
&KR0100;息陸塗初枻鼓川路始漣漪繁波漾參差層峰峙蕭¶
踈野趣生逶迤白雲起登陟苦跋渉䁹盼樂心耳即翫¶
翫有竭在興興無已　謝靈運彭蠡口詩曰春晩緑野¶
秀巖髙白雲屯千念集日夜萬感盈朝昏攀崖照石鏡¶
牽葉入松門　梁元帝汎蕪湖詩曰桂潭連菊岸桃李¶
映成蹊石文如濯錦雲飛似散珪橈度菱根反舩去荇¶
枝低颿隨迎雨燕鼓逐伺潮雞　范雲治西湖詩曰史¶
氏導漳水西門溉河潮圖始未能悅克終良可要擁鍤¶
<pb:KR3k0055_WYG_037-24a>¶
勸年首提爵勞春朝平臯草色嫩通林鳥聲嬌已集故¶
池鶩行蒔新田苗何吁畚築苦方懽魚稻饒　劉孝威¶
登覆舟山望湖北詩曰紫川通太液丹岑連少華堂皇¶
更隱映松灌雜交加荇浦浮新葉漁舟繞落花浴童爭¶
淺岸漂女擇平沙極望傷春日廻車空狹斜　陳隂鏗¶
渡青草湖詩曰洞庭春溜滿平湖錦颿張沅水桃花色¶
湘流杜若香穴去茅山近江連巫峽長帶天澄逈碧映¶
日動浮光行舟逗逺樹度鳥息危檣滔滔不可測一葦¶
<pb:KR3k0055_WYG_037-24b>¶
詎能航　劉刪汎宫亭湖詩曰廻艫乗派水舉帆逐分¶
風滉漾疑無際飄揚似度空檣烏排鳥路船影沒河宫¶
孤石滄波裏匡山苦霧中寄言千金子安知萬里篷¶
増唐李白登巴陵望洞庭詩曰清晨登巴陵周覽無不¶
極明湖映天光徹底見秋色秋色何蒼然際海俱澄鮮¶
山青滅逺樹水緑無寒煙來帆出江中去鳥向日邊風¶
清長沙浦霜空雲夢田瞻光惜頽髪閲水悲徂年北渚¶
既蕩漾東流自潺湲郢人唱白雪越女歌採蓮聽此更¶
<pb:KR3k0055_WYG_037-25a>¶
腸斷憑崖泪如泉　韓愈登岳陽樓詩曰洞庭九州間¶
厥大誰與讓南滙羣崖水北注何奔放瀦為七百里吞¶
納各殊狀自古澄不清環混無歸向炎風日搜攬幽怪¶
多冗長軒然大波起宇宙隘而妨巍峩拔嵩華騰躍較¶
健壯聲音一何宏轟磕車萬兩猶疑帝軒轅張樂就空¶
曠蛟螭露筍簴縞練吹組帳鬼神非人世節奏頗跌蕩¶
陽施見夸麗隂閉咸悽愴朝廻宜春口極地缺隄障夜¶
纜巴陵州叢芮纔可傍星河盡涵泳俯仰迷下上餘瀾¶
<pb:KR3k0055_WYG_037-25b>¶
怒不已喧聒鳴甕盎明登岳陽樓輝煥朝日亮飛亷戢¶
其威清晏息纖纊泓澄湛凝緑物影巧相况江豚時出¶
戲驚波忽蕩瀁　趙冬曦秋夜遊㴩湖詩曰政理常多¶
暇方舟此泝洄吹笙虚洞答舉檝便風催山暗雪猶辨¶
潭幽月稍來清溪無數曲未盡莫先回　宋之問泛鏡¶
湖南溪詩曰乗興入幽棲舟行日向低巖花候冬發谷¶
鳥作春啼㳫嶂開天小叢篁夾路迷猶聞可憐處更在¶
若耶溪　盧處約題太湖詩曰三萬六千頃湖浸海内¶
<pb:KR3k0055_WYG_037-26a>¶
田逢山方得地見月始知天南國吞將盡東溟勢欲連¶
何當洒為雨無處不豐年　白居易錢塘湖春行詩曰¶
孤山寺北賈亭西水面初平雲脚低㡬處早鶯爭暖樹¶
誰家新燕啄春泥亂花漸欲迷人眼淺草纔能沒馬蹄¶
最愛湖東行不足緑楊隂裏白沙堤　又西湖晩歸回¶
望孤山寺贈諸客詩曰柳湖松島蓮花寺晩動歸橈出¶
道塲盧橘子低山雨重棕櫚葉戰水風涼煙波澹蕩搖¶
空碧樓殿參差倚夕陽到岸諸君回首望蓬萊宫在水¶
<pb:KR3k0055_WYG_037-26b>¶
中央　又春題湖上詩曰湖上春來似畫圖亂峰圍繞¶
水平鋪松排山面千重翠月㸃波心一顆珠碧毯線頭¶
抽早稻青羅裠帶展新蒲未能抛得杭州去一半勾留¶
是此湖　杜甫過南嶽入洞庭湖詩曰洪波忽爭道岸¶
轉異江湖鄂渚分雲樹衡山引軸轤翠芽穿裛蔣碧節¶
吐寒蒲病渴身何去春生力更無壤童犂雨雪漁屋架¶
泥塗欹側風帆滿微冥水驛孤悠悠廻赤壁浩浩略蒼¶
梧帝子留遺恨曹公屈壯圖聖朝光御極殘孽駐艱虞¶
<pb:KR3k0055_WYG_037-27a>¶
才淑隨厮養名賢隱鍛鑪邵平原入漢張翰後歸呉莫¶
怪啼痕數危檣逐夜烏　孟浩然遊鏡湖寄包賀二公¶
詩曰試覽鏡湖物中流見底清不知鱸魚味但識鷗鳥¶
情帆得樵風送春逢榖雨晴將探夏禹穴稍背越王城¶
府掾有包子文章推賀生滄浪醉後唱因子寄同聲¶
白居易汎太湖詩曰煙渚雲帆處處通飄然舟似入虚¶
空玉盃淺酌廵方匝金管徐吹曲未終黄夾纈林寒有¶
葉碧琉璃水淨無風避旗飛鷺翩翻白驚鼓躍魚蹳剌¶
<pb:KR3k0055_WYG_037-27b>¶
紅澗雪壓多松偃蹇巖泉滴久石玲瓏書為故事留湖¶
上吟作新詩寄浙東軍府威容從道盛江山氣色定知¶
同報君一事君應羡五宿澄波皓月中　賈至與李十¶
二白同泛洞庭湖詩曰楓岸紛紛落葉多洞庭秋水晚¶
來波乗興輕舟無近逺白雲明月弔湘娥　李白和詩¶
曰洞庭西望楚江分水盡南天不見雲日落長沙秋色¶
逺不知何處吊湘君　宋蘇軾懐西湖詩曰西湖天下¶
景遊者無愚賢深淺隨所得誰能識其全嗟我本狂直¶
<pb:KR3k0055_WYG_037-28a>¶
早為世所捐獨專山水樂付與寧非天三百六十寺幽¶
尋遂窮年所至得其妙心知口難傳至今清夜夢耳目¶
餘芳鮮君持使者節風采爍雲煙清流與碧巘安肯為¶
君妍胡不屏騎從暫借僧榻眠讀我壁間詩清凉洗煩¶
煎䇿杖無道路直造意所便應逢古漁父葦間自夤縁¶
問道若有得買魚弗論錢　陸游思故山鏡湖詩曰千¶
金不須買畫圖聼我長歌歌鏡湖湖山竒麗說不盡且¶
復為子陳吾廬柳姑廟前魚作市道士莊畔菱為租一¶
<pb:KR3k0055_WYG_037-28b>¶
灣畫橋出林薄兩岸紅蓼連菰蒲陂南陂北鴉陣黒舍¶
東舍西飄葉赤正當九月十月天放翁艇子無時出船¶
頭一束書船後一壺酒新釣紫鱖魚旋洗白蓮藕從渠¶
貴人食萬錢放翁癡腹常便便暮歸穉子迎我笑遙指¶
一抹西邨煙　蘇舜欽望太湖詩曰杳杳波濤閱古今¶
四邊無際莫知深潤通曉月為清露氣入霜天作暝隂¶
笠澤魚肥人膾玉洞庭柑熟客分金風煙觸目相招引¶
聊為停橈一楚吟　歐陽修西湖泛舟呈運使學士張¶
<pb:KR3k0055_WYG_037-29a>¶
掞詩曰波光柳色碧溟濛曲渚斜橋畫舸通更逺更佳¶
唯恐盡漸深漸密似無窮綺羅香裏留佳客絃管聲來¶
颺晩風半醉廻舟迷向背樓臺髙下夕陽中　林逋西¶
湖詩曰混元神巧本無形匠出西湖作畫屏春水淨於¶
僧眼碧晩山濃似佛頭青欒櫨粉堵搖魚影蘭杜煙叢¶
閣鷺翎往往鳴榔與横笛細風斜雨不堪聽　秦觀遊¶
鑑湖詩曰畫舫珠簾出繚牆天風吹到芰荷裳水光入¶
座杯盤瑩花氣侵人笑語香翡翠側身窺緑酒蜻蜓偷¶
<pb:KR3k0055_WYG_037-29b>¶
眼避紅妝葡萄力緩單衣怯始信湖中五月凉　明髙¶
啓太湖詩曰長溪如白虹分走荆霅派具區納羣流襟¶
帶三郡界太虚混鴻濛元氣流沆瀣初疑溟渤寛稍覺¶
雲夢隘茫茫雁飛遲䬃䬃帆度快雨來鼉報鳴風起鷗¶
驚邁神龍作淵都豈復數鱗介珠光照水府不受白日¶
曬朝看砲車雲雲浪動澎湃聲吹地將浮勢擊山欲壊¶
黄頭雖輕生捩舵不敢懈有時湛明鏡峰吐青㡬塊煙¶
中樹若莎波上舟如芥漁就沙岸炊客來水祠拜震澤¶
<pb:KR3k0055_WYG_037-30a>¶
思禹功夫椒記呉敗白魚逢夏出黄柑待秋賣我性好¶
遊觀夙負雲水債欲尋鴟夷舸不顧渉險戒人生亦何¶
為世故自拘械萬事風飄花百年露垂䪥何當叩林屋¶
秉炬訪仙怪試探不死方為人起疴瘵　郭武晩渡白¶
馬湖詩曰輕風小寒吹浪花新柳茸茸啼乳鴉平湖一¶
望㡬千頃逺水連天飛落霞斜陽忽墮澄波底白鳥猶¶
明山色裏嚴更何處鼓鼕鼕櫂歌未斷漁燈起　陳叔¶
紹丹陽湖詩曰積水涵太虚一望何瀰瀰風瀾漾輕縠¶
<pb:KR3k0055_WYG_037-30b>¶
霞光映文綺遥山鳥外横孤棹沙邊艤漁家夜語聲深¶
在蘆花裏¶
原賦呉楊泉五湖賦曰余觀夫主五湖而察其雲物皇¶
哉大矣以為名山大澤必有記頌之章故梁山有奕奕¶
之詩雲夢有子虚之賦夫具區者揚州之澤藪也有大¶
禹之遺跡疏川導滯之功而獨闕然未有翰墨之美余¶
竊憤焉敢忘不才述而賦之其辭曰濬矣大哉於此五¶
湖乃天地之元源隂陽之所徂上值箕斗之精與雲漢¶
<pb:KR3k0055_WYG_037-31a>¶
乎同模受三方之灌溉為百川之巨都居揚州之大澤¶
苞呉越之具區南與長江分體東與巨海合流太隂之¶
所毖元靈之所遊追湖水而往還通蓬萊與瀛洲爾乃¶
詳觀其廣深之所極延袤之規方邈乎浩浩漫乎洋洋¶
西合乎濛汜東苞乎扶桑日月於是出入與天漢乎相¶
望左有包山連以醴瀆岝&KR0725;崔嵬穹窿紆曲右有平原¶
廣澤蔓延旁薄原隰陂阪各有條格茹蘆菼薍隱軫肴¶
錯衝風之所去零雨之所薄　増唐陸䞇月臨鏡湖賦¶
<pb:KR3k0055_WYG_037-31b>¶
曰月配陽含虚而明湖止水體柔而平光無不臨故麗¶
天並耀清可以鑒因取鏡表名月包隂以成象水禀月¶
而為精兩氣相合實不入而疑入二美交映伊本清而¶
又清色皎潔而秋天愈静波演漾而宵風乍輕𩔖泗濵¶
之磬見疑合浦之珠明至明洞幽至清無垢同伭澤無¶
逺不遍等達人以虚而受滿不可恃望之足戒以虧盈¶
形或未分鑒之則辨其妍醜輕靄不起纖塵莫過沈璧¶
彩而為鏡碎金輝以成波皓質未判空聞田鶴之唳香¶
<pb:KR3k0055_WYG_037-32a>¶
風乍度暗傳蓮女之歌萬象皆總湛清光而不動極望¶
靡窮凝虚皓而如空照同心千里之外洞遊鱗百丈之¶
中棹影乍浮如上天邊之漢桂華不定多因蘋末之風¶
原祭文隋盧思道祭漅湖文曰維開皇元年十二月朔¶
甲子具位姓名遣某官以清酌庶羞之饋敬祭漅湖之¶
靈曰泱漭澄湖南服之紀斜通海甸旁帶江汜深過百¶
仞潤踰九里彭蠡莫儔具區非擬揚越不庭多歴年紀¶
王師薄伐六軍戾止戒期指日馬首欲東常隂作沴零¶
<pb:KR3k0055_WYG_037-32b>¶
雨其濛水氣朝合天雲夜同申之苦霧繼以嚴風塗泥¶
已甚&KR0100;躅不通有稽天罰用沮元戎唯夫百神受職水¶
靈為大皇王御宇率土無外當使日月貞明天地交泰¶
雨師止其淋瀝雲將卷其蔚薈東渡戈船南聳鵰斾收¶
尉佗之黄屋納孫皓之青蓋然後革車旋軫戎卒凱歌¶
楚俘霧集冀馬星羅無徳不報有酒如河神之聽之斯¶
言匪蹉¶
増記唐樊珣絳巖湖記曰句容西南三十三里曰赤山¶
<pb:KR3k0055_WYG_037-33a>¶
天寳中改為絳巖山以文變質也出外周流厥有湖塘¶
舊址考於前志則曰呉人創之梁人通之矣洎金火有¶
變積為習坎灌莽之所我唐麟徳嵗邑宰楊嘉延亦纂¶
前服利農為名楊氏之後又餘百年實滋菰蒲莫植粳¶
稻大厯十二紀縣大夫兼大理司直太原王公昕能蘇¶
罷勞且易弊俗臨湖而歎吟使臣之清風酌良牧之髙¶
課將圖永逸匪顧暫勞因察其地形訪以輿誦謀始作¶
則定徒撰工月在休農雲其荷鍤周匝百頃蓄為湖塘¶
<pb:KR3k0055_WYG_037-33b>¶
置兩斗門用以為節旱暵則决而全注霖潦則瀦而不¶
流收功濟時道甚明逺開田萬頃贍户九鄉洎成奥區¶
頗無凶嵗魚稻之盛公實為之昔叔敖芍陂能張楚國¶
史起漳水竟富魏邦秦稱鄭國漢歌邵杜皆謂是也每¶
商羊罷舞龍見而雩比屋有憂於銷鑠連阡莫覩於耕¶
耨此則黛波奫淪白鳥飛滅下洞庭之鳬雁泳中流之¶
鱣鮪横塘之右構為新亭芬其芰荷樹以杞柳楊楚江¶
嶺憧憧是途行李實獲於䕃庥歌詠或藉於觀覽懿乎¶
<pb:KR3k0055_WYG_037-34a>¶
　哉君子之用心也孰愈崇其島榭侈以林堂此而莫文¶
　翰墨奚述大厯十二年十月三日記¶
　¶
　¶
　¶
　¶
　¶
　¶
<pb:KR3k0055_WYG_037-34b>¶
　¶
　¶
　¶
　¶
　¶
　¶
　¶
御定淵鑑類函卷三十二¶
