# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.901610
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十三
<pb:KR3k0055_WYG_228-1a>¶
　欽定四庫全書¶
御定淵鑑𩔖函卷二百二十三¶
　　武功部十八(劒/鋏)　(匕首/斧鉞)¶
　　　劒一¶
　原釋名曰劒檢也所以防檢非常也　集韻曰鐔劒口¶
　也　字林曰璏劒鼻也　方言曰鞘謂之室　說文曰¶
　韜劒衣也亦曰襓(音/饒)　周官曰鄭之刀宋之斤魯之削¶
　吴越之劒遷乎其地而不能為良地氣然也　龍魚河¶
<pb:KR3k0055_WYG_228-1b>¶
　圖曰流州在西海中上多積石名為昆吾石冶其石成¶
　鐵作劒光眀四照洞如水精割玉如泥　又曰劒名飛¶
　揚　管子曰葛天盧之山發而出金蚩尤受而制之以¶
　為劒鎧矛㦸此劒之始也　又曰羽劒珠飾者斬生之¶
　斧也　孫卿子曰桓公之慈太公之闕文王之琢莊君¶
　之忽闔閭之干将莫邪巨闕辟閭皆古良劒也　尸子¶
　曰水試斷鵠鴈陸試斷牛馬所以觀良劒也　初學記¶
　曰周官桃氏為劒臘廣二寸有半寸(臘謂/兩刃)兩從半之(劒/脊)¶
<pb:KR3k0055_WYG_228-2a>¶
(兩面殺/趨鍔)以其臘廣為之莖圍長倍之(莖謂劒夾人之/所握鐔以上)中¶
其莖設其後(謂従中以/却稍大之)身長五其莖長重九鋝謂之上¶
制上士服之身長四其莖長重七鋝謂之中制中士服¶
之身長三其莖長重五鋝謂之下制下士服之其後楚¶
有龍淵秦有太阿工市吴有干将鏌耶屬鏤越有純鈎¶
湛盧豪曹魚腸巨闕諸劍(吴越春秋曰干将吴人與歐/冶子同師闔閭使造劍二枚)¶
(一曰干将二曰鏌耶鏌耶者干将之妻名干将作劍採/五山之精合六金之英候天伺地隂陽同光金鐵之頴)¶
(未肯淪流干将夫妻乃斷髮剪指投之鑪中使童子二/百鼓槖装炭金鐵乃濡遂以成劍陽曰干将而作龜文)¶
<pb:KR3k0055_WYG_228-2b>¶
(隂曰鏌耶而作漫理干将/匿其陽以其隂獻之闔閭)魏文帝有飛景流彩華鋒三¶
劍(見典/論)吳有白虹紫電辟邪流星青冥百里六劒(見崔/豹古)¶
(今/注)皆陸斷馬牛水擊鴻鴈當敵則斬扵甲盾(戰國策曰/韓卒之劍)¶
(皆出扵冥山棠谿墨/陽宛馮龍泉太阿)此天下名器也(見列/子)古者天子二¶
十而冠帶劒諸侯三十而冠帯劍大夫四十而冠帯劒¶
隸人不得冠庶人有事得帶劍無事不得帶劍(見賈/子)禮¶
之所興也劍之在左青龍象也刀之在右白虎象也(見/春)¶
(秋繁/露)舊制上公九命則劒履上殿儲君禮均羣后宜劒¶
<pb:KR3k0055_WYG_228-3a>¶
舄升殿或云漢魏儲君制不納舄則知劒履上殿久矣¶
漢儀諸臣帶劒至殿階解劒晋世始代之以木貴者猶¶
用玉首賤者用蚌金銀玳瑁為雕飾(見周遷輿/服雜事)　漢武¶
内傳曰西王母帯分景之劒上元夫人帯流黄澤精之¶
劒　山海經注曰汲郡冢中得銅劒一枚長三尺五寸¶
今所名干将劒眀古者通以錫銅為兵器　又曰君子¶
之國其人衣冠帯劒　増玉海亢倉子曰蜚景之劒威¶
奪白日氣成紫蜺　又續志注曰漢舊儀乗輿帶七尺¶
<pb:KR3k0055_WYG_228-3b>¶
斬蛇劒(古今注髙祖為亭長提三尺劒/及貴别得七尺寳劒故儀因之)　廣雅曰燕支¶
蔡愉千勝墨陽並稱名劒　楚詞曰執棠谿以拂蓬乗¶
干将以割肉¶
　　劒二¶
原左傳曰吴王賜子胥屬鏤以死　増詞林海錯曰荀¶
子剄以獨鹿棄之江(注與屬/鏤同)　原列子曰衛孔周其祖¶
得殷帝之寳劒童子服之却三軍之衆其一曰含光視¶
之不可見運之不知其所觸冺然無際經物而物不覺¶
<pb:KR3k0055_WYG_228-4a>¶
二曰承影将旦昧爽之交日夕昏眀之際北面察之淡¶
焉若有物在莫識其状其觸物也寂無有聲而物不疾¶
三曰霄練方晝見影而不見光方夜見光而不見影騞¶
然而過随過随合覺疾而不血刃此三寶傳之十三世¶
矣　又曰宋王有蘭子者以技干宋元君弄七劒迭躍¶
之五劒常在空中元君大驚立賜金帛　又曰周穆王¶
征西戎西戎獻昆吾之劒赤刃切玉如泥　荘子曰昔¶
趙文王喜劒荘子曰臣聞大王喜劒臣有三劒惟王所¶
<pb:KR3k0055_WYG_228-4b>¶
用有天子劒有諸侯劒有庶人劒天子之劔以燕谿石¶
城為鋒齊代為鍔晋衛為脊周宋為鐔韓魏為鋏繞以¶
渤海帯以常山此劒一用匡諸侯天下服矣諸侯之劒¶
以智勇士為鋒以清㢘士為鍔以賢良士為脊以忠勝¶
士為鐔以豪傑士為鋏此劒一用如雷霆之震也庶人之¶
劔蓬頭突鬢垂冠曼胡之纓短後之衣瞑目而語難相¶
擊扵前此無異鬪雞一旦命已絶矣今大王有天子之¶
位而好庶人之劒臣竊為大王薄之　吕氏春秋曰荆¶
<pb:KR3k0055_WYG_228-5a>¶
有佽飛者得寳劒扵江干遂還反渉江至扵中流而兩¶
蛟夹繞其船佽飛攘臂袪衣㧞寳劔赴江刺蛟殺之荆¶
王聞之任以執圭　說苑曰經侯往適魏太子左帶玉¶
具劒右帶環佩左光照右右光照左　吴越春秋曰越¶
王允常聘歐冶子作名劒五枚一曰純鉤二曰湛盧三¶
曰豪曹(或曰/盤郢)四曰魚腸五曰巨闕秦客薛燭善相劔王¶
取純鉤示之薛燭矍然望之曰沈沈如芙蓉始生扵湖¶
觀其文如列星之行觀其光如水之溢塘觀其色煥煥¶
<pb:KR3k0055_WYG_228-5b>¶
如氷将釋見日之光王曰客有賣此劒者有市之鄉三¶
十駿馬千匹千户之都二其可與乎薛燭曰不可臣聞¶
王之造此劒赤堇之山破而出錫若耶之谿涸而出銅¶
吉日良時雨師灑道雷公發鼓蛟龍捧爐天帝装炭太¶
一下觀扵是歐冶子因天地之精造為此劒取湛盧視¶
之薛燭曰善㢤含金鐵之英行氣託靈服此劒者可以¶
折衝伐敵人君有逆謀則去之允常以魚腸湛盧豪曹¶
獻吴王僚後闔閭為一女殺生以送死湛盧之劒惡其¶
<pb:KR3k0055_WYG_228-6a>¶
無道乃去如楚昭王寐而得之召風胡子問之此劒值¶
㡬何對曰赤堇之山已合若耶之谿深而不測羣神上¶
天歐冶子已死雖有傾城量金珠玉猶不可與况駿馬¶
萬户之都乎　又曰伍子胥過江解其劒與漁父曰此¶
劒中有七星北斗其值百金　越絶書曰楚王召風胡¶
子而問之曰寡人聞吴有干将越有歐冶子寡人願請¶
此二人作鐵劒乃令風胡子之吴見干将越見歐冶子¶
干将使之鑿茨山洩其谿取其鐵英作劒三枚一曰龍¶
<pb:KR3k0055_WYG_228-6b>¶
淵二曰太阿三曰工市楚王問之風胡子對曰欲知龍¶
淵状如登髙山臨深淵欲知太阿觀其鍔巍巍翼翼如¶
流水之波欲知工市鍔從文間起至脊而止如珠而不¶
可枉文若流而不絶晋鄭聞而求之不得興師圍楚扵¶
是王引泰阿之劒登城而麾之三軍破敗士卒迷惑流¶
血千里江水抑折晋鄭之頭畢白　史記曰吴季札之¶
初使北過徐徐君好季札劒口不敢言季札知之為使¶
上國未獻還至徐徐君已死乃解其寳劒繫徐君塚樹¶
<pb:KR3k0055_WYG_228-7a>¶
而去　又曰秦昭王臨朝歎息應侯進曰臣聞主憂臣¶
辱主辱臣死今大王中朝而憂臣敢請其罪王曰吾聞¶
楚之鐵劒利而倡優拙夫鐵劒利則士勇倡優拙則思¶
慮逺矣以逺思慮而御勇士恐楚之圖秦　又曰髙祖¶
送徒驪山到豐而夜徑澤中令一人行前行前者還報¶
曰前有大蛇當徑願還髙祖曰壮士行何畏乃前拔劒¶
斬蛇　増又子貢傳曰越使大夫種言扵吴王曰奉先¶
人蔵器甲二十領鈇屈盧之矛歩光之劔以賀軍吏吴¶
<pb:KR3k0055_WYG_228-7b>¶
王大說　又任安傳曰有詔擇衛将軍舍人以為郎将¶
軍取舍人中富給者令具鞍馬絳衣玉貝劒　原漢書¶
曰雋不疑字曼倩帝使暴勝之為直指使者素聞不疑¶
賢遣吏請與相見不疑冠進賢冠帶櫑具劒至門門下¶
欲使解劒不疑曰劒者君子武備所以衛身不可解(櫑/磊)¶
(落壮/大貎)　又曰陸賈常乗安車駟馬從歌鼓琴瑟侍者十¶
人寳劒值百金其逰漢庭名聲藉甚　東觀漢記曰世¶
祖時有獻名馬寳劒值百金馬以駕鼓車劒以賜騎士¶
<pb:KR3k0055_WYG_228-8a>¶
　増後漢書應奉傳注延熹中詔曰以奉昔守南土威¶
名播越賜駁犀方具劒金錯把刀劒革帯各一奉其勉¶
之　又蔡倫傳曰倫為上方令永元九年監作秘劒及¶
諸器械莫不精工堅宻為後世法　原文士傳曰魏文¶
帝愛楊修才修誅後追憶修修曽以寳劒與文帝文帝¶
後佩之告左右曰此楊修劒也　典論曰建安二十四¶
年二月壬午魏太子丕造百辟寳劒長四尺二寸選兹¶
良金令彼國工精而錬之至扵百辟淬以清漳礪以礛¶
<pb:KR3k0055_WYG_228-8b>¶
諸光似流星名曰飛景　異苑曰晉恵帝元康三年武¶
庫火燒孔子履髙祖斬白蛇之劒咸見此劒穿屋飛去¶
莫知所向　雷次宗豫章記曰吴未亡恒有紫氣見斗¶
牛之間占者以為吴興惟張華以為不然及吴平此氣¶
愈眀聞雷孔章妙逹緯象乃要宿屏人問孔章曰惟斗¶
牛之間有異氣是寳物之精上徹扵天耳孔章具言精¶
在豫章豐城遂以孔章為豐城令至縣掘深二丈得玉¶
匣長八尺開之得二劒其夕斗牛氣不復見孔章乃㽞¶
<pb:KR3k0055_WYG_228-9a>¶
其一匣而進之劒至光耀煥若電發後張華遇害此劒¶
飛入㐮城水中孔章臨亡戒其子恒以劒自随後其子¶
為建安從事經淺瀬劒忽扵腰間躍出初出猶是劒入¶
水變為龍逐視之見二龍相随逝焉　沈約宋書曰世¶
祖賜謝荘劒以與豫州刺史魯爽别後爽反叛世祖因¶
宴集問劒所在答曰昔以與魯爽别竊為陛下杜郵之¶
賜上甚恱當時以為知言　増唐書劉仁軌傳曰仁軌¶
遇倭人白江口四戰皆克扶餘豐脫身走獲其寳劒¶
<pb:KR3k0055_WYG_228-9b>¶
又髙駢傳曰蕭勝納賄吕用之求鹽城監駢不肯用之¶
曰仙人言鹽城有寳劒湏真人取之惟勝可往駢許諾¶
數月勝獻銅匕首用之曰此北帝所佩也得之者兵不¶
敢犯　又南蠻傳曰南詔異牟尋獻鐸鞘浪劒鬱刃鐸¶
鞘者状如殘刃有孔旁逹出麗水飾以金所擊無不洞¶
夷人尤寳月以血祭之鬱刃鑄時以毒藥並冶取迎躍¶
如星者凡十年乃成淬以馬血以金犀飾鐔首傷人即¶
死浪人所鑄故亦名浪劒王所佩者傳七世矣　又曰¶
<pb:KR3k0055_WYG_228-10a>¶
裴度發蔡州上封二劒以授梁守謙使誅吴元濟舊将¶
度至郾城遇之與俱入蔡州量罪施刑不盡如詔㫖仍¶
上疏言之　又曰西川黄頭軍使郭琪為田令孜激變¶
陳敬瑄命将攻之琪夜突圍出奔廣都從兵皆潰獨廳¶
吏一人従息扵江岸琪謂&KR0550;吏曰陳公知吾無罪然軍¶
府驚擾不可以莫之安也汝事吾能始終今有以報汝¶
汝齎吾印劒指陳公曰郭琪走渡江我以劒擊之墜水¶
尸随湍流下矣得其印劒以獻陳公必據汝所言榜懸¶
<pb:KR3k0055_WYG_228-10b>¶
印劒扵市以安衆汝當獲厚賞吾家亦保無恙吾自此¶
適廣陵歸髙公後數日汝可宻以語吾家也遂解印劒¶
授之而逸&KR0550;吏以獻敬瑄果免琪家　又曰田令孜奉¶
僖宗發寳雞時軍民雜糅鋒鏑縱横以神策軍使王建¶
晋暉為清道斬斫使建以長劒五百前驅奮撃乗輿乃¶
得前　又曰髙郵鎮遏使張雄淮南人善劒號張神劒¶
　五代史曰荘宗好戰而輕敵與梁軍戰潘張軍敗而¶
潰荘宗得三四騎馳去梁兵數百追及攅矟圍之元行¶
<pb:KR3k0055_WYG_228-11a>¶
欽望其旗而識之一騎飛馳奮劒斷其二矛斬首一級¶
梁兵解去　又曰霍彦威嘗戰敗脫身走麾下兵無從¶
者獨客淳于晏徒歩以一劒從之榛棘間以免　又曰¶
有夫婦訟其子不孝者安重榮拔劒授其父使自殺之¶
其父泣曰不忍也其母從旁詬罵奪其劒而逐之問之¶
乃繼母也重榮叱其母出從後射殺之　八編𩔖纂曰¶
宋太祖欲伐江南曹彬與諸将入辭上謂彬曰南方之¶
事一以委卿切弗暴掠生民務廣威信使自歸順不湏¶
<pb:KR3k0055_WYG_228-11b>¶
急擊也且以匣劒授彬曰副将而下不用命者斬之¶
宋史真宗本紀曰代州進士李光輔善擊劒詣闕帝曰¶
若奨用之民悉好劒矣遣還　兵畧纂聞曰孫炎為䖏¶
州總制時上方事延攬秀民伏匿山谷中未肯出青田¶
劉基最知名使者再往不出以一寳劒奉炎炎以為劒¶
當獻天子斬不順命者我人臣不可私受作詩封還之¶
仍草數千言陳天時人事¶
　　劒三¶
<pb:KR3k0055_WYG_228-12a>¶
原鐵英　金頴(上詳劒二/下詳劒一)　飾鮫　雕蚌(山海經曰鮫/鮒魚類也皮)¶
(有珠文而堅可飾刀劒口晋周遷輿服雜事曰劒所従/来久矣其後惟朝服帶劒  朝代之以木貴者玉飾首)¶
(賤者雕蚌/詳劒一)　龜文　龍藻(上詳前叙飛曹毗魏都賦曰/劒則含章  景冶剛露皓流)¶
(彩之珍素質之寳乍虹蔚波映㦯龜文龍藻苕鋒氷/幹紫頴霜杪服之可以威百蠻指麾可以開昏擾)¶
歩光　飛景(曹植七啓曰歩光之劒/華藻繁縟  下詳劒二)　齊金　楚鐵(國/語)¶
(曰桓公問曰齊國寡甲兵為之若何管子曰小罪謫以/金分宥問罪入美金以鑄劒㦸試諸狗馬  下詳劒二)¶
　玉頭　珠口(晋東宫舊事曰太子儀飾/有玉頭劒  下詳飾鮫注)　犀表　魚¶
文(魏文帝典論曰余好擊劒命彼國工以為寳器飾以/文玉表以通犀  淮南子曰夫純鉤魚腸之始下型)¶
<pb:KR3k0055_WYG_228-12b>¶
(擊則不能斷刺又不能入及加之砥礪則水斷龍角髙/誘注曰鈍鉤利劒名魚腸文理屈辟若魚腸者良劒也)¶
賜馮　賞魏(東觀漢記曰建武二年遣馮異西擊赤眉扵/闗中上自河南賜異乗輿七尺玉具劒  張)¶
(瑩漢南記曰魏應字尹伯任城人明魯詩章/帝重之數見論難扵前特受賞賜劒玦衣服)　辟閭　巨¶
闕(並詳/劒一)　候天　占氣(上詳劒一注/  下詳劒二)　鼓槖　駭鑪(上詳/劒一)¶
(注始魏文帝典論余好擊劒善以短乗長精而煉之/其  成也五色駭鑪巨槖自鼓雲物髣髴飛鳥翔舞)　遷¶
地　徹天(上詳劒一/下詳劒二)　墜竹　帶槐(吴越春秋曰越王允/常聘歐冶子造劒五)¶
(枚三大二小三曰豪曹秦客薛燭善相劒王取豪曹示之/薛燭曰實非寳劒也今豪曹五色黯然無華已殞其光亡)¶
(其神此劒不登斬而辱則堕扵飲中矣王曰寡人置劒竹/盧上過而墜之斷金獸之&KR1450;飲濡其刃以為利也  周斐)¶
<pb:KR3k0055_WYG_228-13a>¶
(先賢傳曰許嘉給縣功曹儀小吏常持劒侍功曹月朔晨/朝並持炬火嘉扵是忿然歎曰男兒為吏終不免賤役即)¶
(投火扵地以劒/帶槐趋出府門)　太阿　干越(史記李斯諌逐客上書云/今陛下服太阿之劒乗纎)¶
(離之馬秦不生一焉而陛下恱之何也至荘子/云干越之劒匣而蔵之不敢輕用寳之  也)　神器¶
異物(張協七命云神器化成陽文隂漫/  雷煥云靈異之物終當化去)　鐔衛　櫝襓(俱/詳)¶
(劒/一)　上殿　入省(漢書蕭相國劒履上殿一梁冀帶劒入/省張陵字楚中劾之以  嵗俸贖罪)¶
　鄧師　宛馮(鄧國有善鑄劒者因以名號/  宛人於馮鑄劒因以為)　斬馬　買¶
牛(漢書朱雲請上方斬馬劒斷佞臣一人頭謂/張禹也  龔遂為渤海太守令人賣劒買牛)　常盛¶
不折(史記衛綰景帝賜之劒綰曰先帝賜臣劒凡六不敢/奉詔使取之六劒常盛未嘗服  荘子曰復讐者不)¶
<pb:KR3k0055_WYG_228-13b>¶
(折鏌鎁/)洗削　砥礪(史記貨殖傳郅氏以洗削鼎食加法/言干将鏌鎁古之良劒然而不  砥)¶
(礪則不/能利)　増曵影　滅□(拾遺記曰顓頊髙陽氏有曵影/之劒騰空而舒若四方有兵此)¶
(劒則飛起指其方則克伐未用之時常在匣中如龍虎之/吟  又曰越王鑄八劒六曰滅□挟之夜行不遇魑魅)¶
　玉珥　蒯緱(楚詞曰撫長劒分玉珥但蒯草名緱把劒/之物言其劒無物可装  以蒯繩纒之也)¶
　氣白　色青(拾遺記曰漢上皇賜髙祖一劒髙祖常佩/扵身以殱三猾及天下已定蔵扵寳庫見)¶
(白氣如雲出户外状如龍蛇吕后改庫曰靈金蔵恵帝/即位以此庫貯禁兵器名曰靈金内府  酉陽雜爼曰)¶
(大歴中髙郵人張存以踏藕為業嘗扵陂中見旱藕稍/大如臂遂倂力掘之深二尺大至合抱以不可窮乃斷)¶
(之中得一劒長/二尺色青無刃)　蘭葉　蓮花(彚苑詳注曰唐詩蘭葉/千旗照平浦蘭葉劒也)¶
<pb:KR3k0055_WYG_228-14a>¶
(花李白詩曰起舞蓮/  劒行歌眀月宫)　扁諸　靈寳(潜確𩔖書曰皇覧/闔閭既鑄成干将)¶
(莫邪二劒餘鑄得三千並號扁諸之劒纎夢溪筆談曰/錢塘聞人紹一劒削十大釘皆截劒無  迹用力屈之)¶
(如鈎縦之鏗然有聲復直/如絃古之所謂靈寳劒也)　斷水　破山(拾遺記曰越/王勾賤鑄八)¶
(劒一曰斷水畫水開則不合取廣異記曰有農夫耕地/得劒賈胡售以百萬約眀旦  之農夫夜歸庭中有石)¶
(偶以劒指之石遂中斷詰旦賈胡載鏹至視之歎曰劒/光已盡不復買矣農夫問故曰此名破山劒惟可一用)¶
(吾欲持之以/破寳山耳)　吹毛　吼血(杜甫詩曰騎突劒吹毛血/杜甫南郊賦曰長劒吼)¶
　斷豕　揮馬(唐書唐儉傳曰儉從獵洛陽苑羣豕突/出扵林帝射四發輙殪四豕一豕躍及)¶
(鐙儉投馬摶之帝拔劒斷豕頋笑曰天策長史不見上/将擊賊耶何懼之甚  飬疴漫筆曰陳同甫名亮號龍)¶
<pb:KR3k0055_WYG_228-14b>¶
(川始聞辛稼軒名訪之将至門遇小橋三躍而馬三却/同甫怒拔劒揮馬首推馬仆地徒歩而進稼軒適倚樓)¶
(望見之大驚異遣人詢/之則已及門遂定交)　原錯荆玉　銜越金(曹植七/啓曰歩)¶
(光之劒綴以驪龍之珠錯/以荆山之玉  下詳劒二)　采山精　候月蝕(上詳劒/一  漢)¶
(書云韓延夀在東郡時取官銅物候/月蝕鑄作刀劒鈎鐔放效尚方事)　禦羣凶　除妖¶
氛(傅元正都賦云苗山之鋌鑄以為劒其利也陸斷犀/兕水截輕鴻灑奔駟扵中衢斬雙蛟扵大江将以威)¶
(天下而禦羣凶飾魏文帝書曰僕有劒一枚/眀珠標首藍玉  靶用給左右以除妖氛)　賜陳遵¶
　進孔休(東觀漢記云陳遵破匈奴詔賜駮犀劒守漢/書朱博奏王莽為庶人莽就國南陽太  以)¶
(莽貴重選門下掾孔休守新都相休候/之莽進其玉貝劒欲以為好休不肯受)　進左手　捧¶
<pb:KR3k0055_WYG_228-15a>¶
水心(禮進劒者左手尊也中秦昭王三月三日/曲水宴有金人扵水  捧水心劒以奉王)　五色¶
匣　千金銘(西京雜記云髙祖斬白蛇劒以七采珠九/華玉為飾五色琉璃為匣刃上常如霜雪)¶
(光照扵外開囊拔鞘輙有風氣射人金又云昭/帝時茂陵人獻寳劒上銘之曰直千  夀萬嵗)　一人¶
敵　諸吏帶(漢書項羽學劒不成乃曰劒一人敵不足/學學萬人敵  又云魏相以文吏為丞相)¶
(好武皆令諸/吏帯劒奏事)　司馬傳　東方學(史記司馬氏在趙者/以傳劒論顯劒術也)¶
(五東方朔十/  學擊劒)　衛君子　斷佞臣　増倚天外　入指¶
端(上詳後長劒耿介注民孔帖九國志曰蜀許寂少學/劒居四眀一夕有村  夫婦掲壺酒訪寂而飲迭謡)¶
(以歡寂寂飲訖聞室中戞戞有聲視之有數劒飛躍寂/甚懼夫婦頋寂笑曰奉以薄伎佐酒公何懼也及舉手)¶
<pb:KR3k0055_WYG_228-15b>¶
(叱劒皆入指端至夜分乃去眀日有二僧至寂以其事/語之僧曰此侠也知君好劒術欲来相教耳願公無好)¶
(學凡神仙清浄事異扵此諸侠皆鬼為隂物故婦人與/僧尼皆學之言訖命水洗足以浄水拭之乃騰空而去)¶
　刻龜形　鑄兔膽(刀劒録曰文帝以初元十六年庚/午鑄三劒長三尺六寸銘曰神龜)¶
(多刻龜形以應大横之兆刃拾遺記曰昆吾山有獸如/兔食銅鐵吴國武庫中兵  皆盡忽見雙兔殺之有鐵)¶
(膽腎方知兵刃為兔所食乃鑄鐵/膽為二劒雄為干将雌為莫邪)　韓信劒　項㐮劒¶
(刀劒録曰赤烏中有人得韓信劒帝以賜周瑜之淮南/子曰今劒㦯絶側羸文齧鐵卷銋而稱以項㐮  劒則)¶
(貴人争/帯之)　生神芝　撞玉斗(玉麈集曰唐成都朱善存/家世寳一劒劒每生神芝)¶
(則天下宴清如安史王巢之亂劒生黒煙屬天不差毫/髮  沛公已去鴻門宴使張良以白璧一雙獻項王以)¶
<pb:KR3k0055_WYG_228-16a>¶
(玉斗一雙獻亞父項王則受璧置/之座上亞父拔劒撞玉斗而碎之)　碎狻猊　遺龍鳳¶
(杜陽雜編曰徳宗将幸奉天自携火精劒出内殿因歎/曰千萬年社稷豈謂狗䑕所竊耶遂以劒斫檻上鐵狻)¶
(猊應手而碎上曰吾碎小㓂如狻猊不足憂也及乗輿/遇夜侍從皆見上仗數尺光眀即火精劒也  孔帖曰)¶
(五代孫徳昭梁太祖頗徳其/附已以龍鳳劒鬪雞綾遺之)　揮雷霆　斷兕犀(記纂/淵海)¶
(曰劒揮雷霆斾卷風雨将淮南子曰/砥利劒者非以斬縞衣  以斷兕犀)　原徳行則福¶
行徳則興(太公金匱劒銘云徳行則福徳廢則覆行大/戴禮劒之銘云帯之以為服動必行徳  徳)¶
(則興倍/徳則崩)　仁義為劒　謀謨為劒(鹽鐵論云以道徳為/胄仁義為劒莫之敢)¶
(當莫之敢禦湯武是也以陳思王征蜀論/云今将以謀謨為劒㦸  策畧為旌旗)　苖山之鋌¶
<pb:KR3k0055_WYG_228-16b>¶
　耶谿之鋌(傅元正都賦云五采文身質美光炫激衝/風扵秦鑪飛光天之烈燄  張協七命云)¶
(楚之陽劒歐冶所營耶谿之鋌赤山之精銷踰羊頭/鏷越鍜成乃煉乃鑠萬辟千灌豐隆奮椎飛廉扇炭)¶
蛟龍捧鑪　男女進火(又云雷公鼓槖蛟龍捧鑪取抱/朴子云以五月丙午日自  壮)¶
(銅鑄五口下其銅扵神鑪中以桂薪燒之以剛炭鎔之/令童男女進火劒成各長三尺六寸五分帶之入水則)¶
(蛟龍不/敢近人)　煉質定形　淬鋒歛鍔(潘尼武庫賦云若夫/大刀寳劒曠世絶殊)¶
(煉質扵昆吾之竈定形扵薛燭之鑪骨王子淵聖主得/賢臣頌曰工人之用鈍器也勞筋苦  終日矻矻及至)¶
(巧冶鑄干将之璞清水淬其鋒越/砥歛其鍔水斷蛟龍陸剸犀革)　磨華隂土　代真¶
人形(雷煥得寳劒二取南昌西山黄土拭之光豔照耀/送一劒與張華並送黄土張更以華隂赤土送煥)¶
<pb:KR3k0055_WYG_228-17a>¶
(拭之劒光愈亮百神仙傳曰眞人去世/多以劒代形五  年後劒亦能靈化)　飾犀雕玉¶
綴珠飾璜(曹植七唘云歩光之劒飾以文犀雕以翠緑/綴以驪龍之珠錯以荆山之玉陸斷犀象未)¶
(足稱隽随波截鴻水不漸刃歩傅元正都賦云龍淵太/阿巨闕干将純鈎莫邪辟閭  光綴以南海之珠飾以)¶
(夏后/之璜)　色如秋霜　色如秋水(淮南子云寳劒之色如/秋霜  越絶書云太阿)¶
(劒色視之/如秋水)　陸剸犀甲　水截輕鴻(淮南子云夫鈍鈎/磨其鋒鍔則陸剸)¶
(犀甲清陳琳武軍賦云其劒則越金楚冶棠谿/名工  涇皓刃苗山銳鋒陸䧟元犀水截輕鴻)　斬犀¶
截蛟　斷金切玉(劉子云薛燭之寳劒雖未陸斬元犀/水截蛟龍而銳刃之資亦已露矣)¶
(下詳後指/月倒蟾注)　其值千金　可值萬金(吕氏春秋曰伍員/逃楚至江見一丈)¶
<pb:KR3k0055_WYG_228-17b>¶
(人刺小船従之求渉丈人刺船渡之已絶伍員解劒以/與之曰此劒其值千金願獻之丈人曰荆國之法得伍)¶
(員者爵執圭禄萬石金千鎰豈值千金劒乎辭不受可/世說云鍾㑹是荀朂従舅二人情好不協荀有寳劒)¶
(值百萬常在母鍾夫人䖏㑹善書學/荀手跡作書扵母取劒仍竊去不還)　長劒七尺　長¶
劒一丈(漢書廣川王去疾繆王太子也好文辭方技博/奕倡優其殿門有成慶畫短衣大袴長劒王好)¶
(之作七尺五寸劒被服皆效焉公班固幽通賦序云衛/靈公太子蒯瞶好帯劒長一丈  諫乃作短者長一尺)¶
(公知不可以/傳國乃逐之)　天下名器　上世名器(烈士傳云干将/為晋君作劒三)¶
(年而成劒有雌雄天下名器也以雌劒獻君㽞其雄者/謂妻曰吾蔵劒在南山之隂北山之陽松生石上劒在)¶
(其中君若覺殺吾爾生男以告之及君覺殺干将妻後/生男名赤鼻具以告之赤鼻斫南山之松得劒欲往刺)¶
<pb:KR3k0055_WYG_228-18a>¶
(之晋君夢一人眉廣三寸辭欲報仇君覺購求甚急鼻/乃逃朱興山中遇客欲為之報乃刎首以奉晋君客令)¶
(鑊煑之頭三日三夜不爛君往視之客以雄劒倚擬君/君頭落鑊中客又自刎三頭悉爛不可分别𦵏之名曰)¶
(三王塚匕典論云楚國太/阿徐氏  首皆上世名器)　長劒耿介　長鋏陸離(宋/玉)¶
(大言賦云方地為車圎天為盖長劒耿介倚天外離楚/辭云余㓜好此竒服年既老而不衰帶長鋏之陸  冠)¶
(青雲之崔巍/注長鋏劒名)　汲郡冢劒　子喬墓劒(王隐晋書汲郡/冢有銅劒一枚)¶
(長三尺五寸無世語王子喬墓在京陵戰國時人有盗/發之者覩之  所見惟有一劒停在穴中欲進取之劒)¶
(作禮鳴虎吼遂不敢/近俄而徑飛上天)　越女試劒　君大習劒(吴越春/秋云越)¶
(有䖏女道逢老人自稱袁公公問曰吾聞子善為劒願/一觀之女曰妾不敢隐惟公試之袁公即杖箖箊竹竹)¶
<pb:KR3k0055_WYG_228-18b>¶
(枝上頡橋末堕地女即㨗末袁公即飛上樹變為白猿/遂别去  桓子新論云君大素曉習萬劒之名凡器遥)¶
(視而知不湏/手持熟察)　莒子好劒　宣帝求劒(左傳莒子庚輿/虐好劒茍鑄劒)¶
(必試諸人國人患之有漢書外戚傳云宣帝飬扵掖庭/號皇曽孫時許廣漢  女平君張賀謂廣漢曽孫體近)¶
(可妻廣漢遂與曽孫一嵗生元帝數月曽孫立為帝平/君為偼伃是時公卿議更立后上乃詔求微時故劒大)¶
(臣知指白/立許為后)　袁紹竦劒　酈生按劒(後漢書袁紹上書/云臣獨将家兵百)¶
(餘人抽戈承眀竦劒翼室虎叱羣司奮擊凶醜何楚漢/春秋云上遇陳㽞酈生求見使者入通上問如  人曰)¶
(状𩔖大儒上曰吾方以天下為事未暇見大儒也使/者出告酈生瞋目按劒入言髙陽酒徒非大儒也)¶
拔劒而舞　舞劒欲擊(家語云子路戎服見扵孔子拔/劒而舞之曰古之君子固以劒)¶
<pb:KR3k0055_WYG_228-19a>¶
(而自衛乎孔子曰古之君子忠以為質仁以為衛不出/環堵之室而知千里之外有不善則以忠化之侵暴則)¶
(以仁固之何待劒乎沛史記項羽置酒㑹沛公亞父令/項荘㧞劒起舞欲擊  公項伯亦起舞以蔽沛公獲免)¶
　納劒求地　解劒挂壁(管子云桓公與魯荘公及曹/翽遇荘公與曹翽並納劒扵)¶
(懐而求割地無益部耆舊傳云趙珜好逰侠亭長辱之/珜乃歎曰吾  大志故為人所輕乃解劒挂壁曰珜不)¶
(乗駟馬車不/復佩劒也)　遺劒與兒　守劒扵路(風俗通云沛國/有富家趙某者)¶
(子年數嵗失母後妻復生一女性僻爱趙病㑹族人作/遺書令悉以財屬女但遺一劒與兒年十五以劒還之)¶
(後女不肯與請族人謂當以劒占之夫劒主以决斷死/者度此女必不還其劒故以此令後人察之耳扵是聞)¶
(之官官乃奪其財悉以與子之先賢行状云王烈字彦/方時國中有盗牛者牛主得  盗者曰後将改過子幸)¶
<pb:KR3k0055_WYG_228-19b>¶
(無使王烈知頃者老父失劒扵路一人行而遇之欲置/而去之懼後人得之劒主永失欲取而購募恐致差錯)¶
(遂守之至暮劒主還見之曰守吾劒扵路子請告吾姓/名将以告王烈其人乃語之覓而視之乃昔時盗牛人)¶
(也/)　末喜佩劒　李寄請劒(列女傳云末喜者夏桀之/妃也美扵色薄扵徳亂孽)¶
(無道女子行丈夫心佩劒帯冠長搜神記云東越門中/有嶺髙數十里下北隰中有蛇  七八丈大十餘圍巫)¶
(覡云欲得童女常以八月祭之凡祭輙吞已用九女李/誕有小女名寄應募而行乃請好劒往伺穴口蛇出頭)¶
(大如囤目如二尺鏡寄便/以劒斫殺越王乃聘為后)　淬龍泉水　刻鹿盧形(孟/康)¶
(曰龍泉宫西平界其水可用淬劒特堅利古/龍泉劔之名取扵此  古劒以玉刻鹿盧形)　發硎之¶
刃　出匣之鋒　増指月倒蟾　泛海驚鯢(拾遺記曰/越王勾踐)¶
<pb:KR3k0055_WYG_228-20a>¶
(使工人以白牛白馬祀昆吾山神採金鑄之以成八劒/一名掩日以之指日則光晝暗金隂也隂盛則陽滅二)¶
(曰斷水以之劃水開即不合三曰轉魄以之指月蟾兔/為之倒轉四曰懸剪飛鳥逰過觸其刃如斬截焉五曰)¶
(驚鯢以之泛海鯨鯢為之深入六曰滅□挟之夜行不/遇魑魅七曰却邪有妖魅者見之則伏八曰眞剛以之)¶
(切玉斷金如削土木以/應八方之氣鑄之也)　拔劒擊柱　鳴劒抵掌(漢書/叔孫)¶
(通傳曰髙帝悉去秦儀法為簡易羣臣飲争功醉㦯妄/呼拔劒擊柱上患之  後漢書論曰臧宫馬武之徒撫)¶
(鳴劒而抵掌志/馳扵伊吾之北)　黄蛇繞灘　青龍突陣(廣異記曰唐/開元末武勝)¶
(之知静江軍忽見灘中雷逐一黄蛇盤繞灘上静江之/人戯以石投之中蛇鎗然作金聲雷公飛去吏人往視)¶
(得一銅劒有文曰許旌陽斬蛟第三劒大酉陽雜爼曰/開元中河西騎将宋青春每陣常運臂  呼執馘而旋)¶
<pb:KR3k0055_WYG_228-20b>¶
(未嘗中鋒鏑西戎憚之後吐蕃入㓂獲生口數千軍帥/令譯問衣大蟲皮者爾何不能害青春荅曰常見青龍)¶
(突陣而来兵刃所及若叩銅鐵我謂/神助将軍也青春知乃劒之有靈也)　愬遺元翼　燧¶
贈光顔(唐書李愬以寳劒遺牛元翼曰此劒吾先人嘗/以剪大盗吾又以平蔡姦今鎭人逆天公冝用)¶
(此平之元翼拜謝曰敢有不承而爱其死力燧又李光/顔傳曰光顔嘗從河東軍為禆将節度使馬  謂曰若)¶
(有竒相終必光大/乃解所佩劒贈之)　操劒參乗　抽劒斷鞅(續漢書曰/漢西京法)¶
(駕出則侍中多識者一人負傳國璽操斬蛇劒參乗與/左傳曰㐮公十八年晋伐齊齊侯駕将走郵棠太子)¶
(郭榮扣馬以諫齊侯将犯/之太子抽劒斷鞅乃止)　永治四方　各投五嶽(刀/劒)¶
(録曰梁武帝命陶宏景造神劒十三口用金銀銅錫鐵/五色合為之文曰服之者永治四方  又曰周昭王鑄)¶
<pb:KR3k0055_WYG_228-21a>¶
(五劒各投五/嶽銘曰鎭嶽)　刻漢平名　鐫魏武字(又曰漢平帝衎/元始元年掘得)¶
(一劒上有帝名因佩之曰又曰魏武帝嘗扵/幽谷得一劒有金字銘  孟徳王嘗佩之)　原章帝¶
賜陳寵　安帝賜馮石(後漢書云韓稜為尚書令與僕/射郅夀尚書陳寵同時俱以才)¶
(能稱肅宗嘗賜諸尚書劒唯此三人特以寳劒自手署/其名曰韓稜楚龍淵郅夀蜀漢文陳寵濟南椎成論者)¶
(謂稜淵深有謀故得龍淵夀眀逹有文章故得漢文寵/敦朴善不見外故得椎成  東觀漢記云馮石為安帝)¶
(所寵帝嘗幸其府㽞飲十數日賜/駮犀具劒紫文綬玉玦各一枚)　増賣劒說韓信¶
投劒事陸機(山堂肆考曰張良事漢知韓信有将佐才/假作道人賣劒時信在楚王麾下信見良)¶
(問曰此劒何名良曰一曰将軍劒二曰諸侯劒三曰天/子劒君若用此必覇諸侯信㽞良宿與之叙事良因說)¶
<pb:KR3k0055_WYG_228-21b>¶
(信歸漢信從之重又曰戴淵少好逰侠常在江湖刼掠/時陸機赴洛輜  甚盛淵在岸上據胡牀指揮左右機)¶
(扵船上遥相謂曰君才如此亦作劫耶非獨汚名亦玷/宗戚淵遂涕泣投劒改過修行機珍重之便與定交)¶
　原候時去國惡無道扵吴王　入夜干星幸見知扵¶
雷煥¶
　　劒四¶
増為隋侯劒立祀(漢書郊祀志曰神爵元/年為隋侯劒立祀未央)　授斬蛇劒¶
(後漢書禮儀志曰皇太子即位中黄/門掌兵以玉具隋侯珠斬蛇寳劒授)　唯得使社公(搜/神)¶
(記曰㑹稽賀瑀字彦琚得疾不知人唯心下温二日蘇/云吏以将上天入曲房房中有層架其上層有印中層)¶
<pb:KR3k0055_WYG_228-22a>¶
(有劒使瑀惟意所取而短不及上層取劒而出/門吏曰恨不得印可策百神劒唯得使社公耳)　記山¶
川日月(刀劒録曰夏禹子帝唘以庚戌八年鑄一銅劒/蔵之秦望山上刻二十八宿面背有文面文為)¶
(星辰背記/山川日月)　同寳鼎之在汾州(豐城寳劒賦曰異金陵/之浮王氣同寳鼎之在)¶
(汾/州)　大梁氏之劒(水經注曰梁國多池沼時沼中出神/劒到今其民像而作之號大梁氏之)¶
(劒/)　七星劒(潜確𩔖書曰唐太宗有古劒七星隐顯随/扵北斗恒在燈下試之使人視雲氣過斗)¶
(劒上逐星漸/隐頃刻不差)　疥癆賔(唐書顧彦暉傳曰彦暉為東川/節度嘗㑹諸将堂上以所佩劒)¶
(號疥癆賔使飬子瑶佩之侍左右嘗語諸/将曰與公䓁生死同之違者先齒疥癆賔)　拜三動(又/王)¶
(潮傳曰衆推劉行全為将軍辭曰我不及潮請以為主/潮苦譲不克乃除地剚劍祝曰拜而劍三動者我以為)¶
<pb:KR3k0055_WYG_228-22b>¶
(主至審知劒躍扵地衆以為/神皆拜之審知譲潮自為副)　鱗鋏星鐔(酉陽雜爼曰/鄭雲逵少時)¶
(得一劒鱗鋏星鐔有時而吼常在荘居晴日藉膝翫之/忽有一人從庭樹窣然而下紫衣朱蚪髮露劒而立黒)¶
(氣周身状如重霧鄭素有膽氣佯若不見其人因言我/上界人知公有異劒願借一觀鄭謂曰此凡鐵爾不堪)¶
(君玩上界豈藉此乎其人求之不已鄭伺便良/久疾起斫之不中忽堕黒氣著地數日方散)　横磨¶
大劒(五代史曰景延廣謂契丹使者曰先皇帝北朝所/立今天子中國自冊可以為孫而不可為臣且晋)¶
(有横磨大劒十萬口翁要戰則/来佗日不禁孫子取笑天下)　直湏長槍大劒(又曰/史宏)¶
(肇曰安朝廷定禍亂直湏長槍/大劒若毛錐子則安所用㢤)　板橋王氏劒(又曰馮/暉復鎮)¶
(靈武前王令温鎮靈武失夷落心大為邊患暉即請曰/今朝廷多事必不能以兵援臣願得自募兵以為衛乃)¶
<pb:KR3k0055_WYG_228-23a>¶
(募得兵千餘人行至梅戍蕃夷稍稍来謁暉頋首領一/人指其佩劒曰此板橋王氏劒耶吾聞王氏劒天下利)¶
(器也俯而取諸腰間若将玩之因擊/殺首領者其從騎十餘人皆殺之)　六印加劒(錦繡/萬花)¶
(谷曰宋凌策舉進士後知益州初策登第夢人以六印/加劒遺之其後官劒外者凡六人以為異策䖏事精審)¶
(所至有/治迹)　夢威寜伯貽劒(明王弇州史料曰王守仁登/甲榜使治前威寜伯王越𦵏)¶
(守仁少則夢威寜伯貽之寳劒既𦵏而其子出威/寜伯所佩劒為謝則宛然如熟覿矣益沾沾自喜)　陳¶
劒堂皇(又曰大司馬劉天和總制三邊萃羣帥而誓之/大出賜金為牛酒饗士陳二寳劒堂皇指左劒)¶
(曰有将不用命者狥此指右/劒曰有卒不用命者狥此)　馬授墜劒(兵畧纂聞曰/倭賊入金山)¶
(衛南門時衛指揮同知侯端率衆前至東門門閉不得/入趋南門亦不得入轉至西門弔橋斷端祝其馬曰我)¶
<pb:KR3k0055_WYG_228-23b>¶
(命不絶汝當努力馬炰烋一躍直過城/濠倉卒間墜一劒扵地馬銜起授端)¶
　　劒五¶
増詩古詩陌上桑曰腰中鹿盧劒可直千餘萬　原魏¶
文帝歌辭云越民鑄寳劒出匣吐寒芒服之御左右除¶
凶致福祥　又歌辭云歐氏寳劒何為低昂白如積雪¶
利若秋霜　魏曹植雜詩曰美玉生盤石寳劒出龍淵¶
帝王臨朝服秉此威百蠻　晋傅元歌辭曰寳劒神竒¶
鏤象龍螭文犀飾首錯以眀珠光如電影氣燭紫微¶
<pb:KR3k0055_WYG_228-24a>¶
宋鮑照詩曰雙劒将别離先在匣中鳴雌沉吴江裏雄¶
飛入楚城吴江深無底楚闕有崇扃一為天地别豈直¶
限幽眀神物終不隔千祀儻還并　梁吴均詠寳劒詩¶
曰我有一寳劒出自昆吾谿照人如照水切玉如切泥¶
鍔邊霜凜凜匣上風凄凄寄語張公子何當来見攜¶
崔融詠劒詩曰寳劒出昆吾龜龍夹采珠五精初獻術¶
千户竟論都匣氣衝牛斗山形轉鹿盧欲知天下貴持¶
此問風胡　唐李嶠寳劒篇曰吴山開越溪涸三金合¶
<pb:KR3k0055_WYG_228-24b>¶
冶成寳鍔淬緑水鑒紅雲五彩燄起光氛氲背上銘為¶
萬年字胸前㸃作七星文龜甲參差白虹色鹿盧宛轉¶
黄金飾駭犀中斷寜方利駿馬羣騑未擬直風霜凛凛¶
匣上清精氣遥遥斗間眀避災朝穿晋帝屋逃亂夜入¶
楚王城一朝運偶逢大仙虎吼龍鳴騰上天東皇提升¶
紫微座西王佩下赤城田承平久息干戈事僥倖得充¶
文武備除災避患宜君王益夀延齡後天地　郭元振¶
古劒歌曰君不見昆吾鐵冶飛炎煙紅光紫氣俱赫然¶
<pb:KR3k0055_WYG_228-25a>¶
良工鍛錬經㡬年鑄得寳劒名龍泉龍泉顔色如霜雪¶
良工咨嗟歎竒絶琉璃匣裏吐蓮花錯鏤金環映眀月¶
正逢天下無風塵幸得周防君子身精光黯黯青蛇色¶
文章片片緑龜鱗非直結交逰侠子亦嘗親近英雄人¶
何言中路邅棄捐零落漂淪古獄邊雖復沉埋無所用¶
猶能夜夜氣衝天　増唐裴夷直觀淬龍泉劒詩曰蓮¶
花生寳鍔秋日厲霜鋒鍊質纔三尺吹毛過百重　李¶
賀春坊正字劒子歌曰先軰匣中三尺水曽入吴潭斬¶
<pb:KR3k0055_WYG_228-25b>¶
龍子隙月斜眀刮露寒練帯平鋪吹不起蛟胎皮老蒺¶
藜刺鸊鵜淬花白鷴尾直是荆軻一片心莫教照見春¶
坊字挼絲團金懸䍡&KR1913;神光欲截藍田玉提出西方白¶
帝驚嗷嗷鬼母秋郊哭　杜甫觀公孫大娘弟子舞劒¶
器行曰㸌如羿射九日落矯如羣帝驂龍翔来如雷霆¶
收震怒罷如江海凝清光　又詠蕃劒曰致此自僻逺¶
又非珠玉装如何有竒怪每夜吐光芒虎氣必騰趠龍¶
身寜久蔵風塵苦未息持汝奉眀王　李白獨漉篇曰¶
<pb:KR3k0055_WYG_228-26a>¶
雄劒挂壁時時龍鳴不斷犀象羞澀苔生　又感遇詩¶
曰寳劒雙蛟龍雪花照芙蓉精光射天地電騰不可衝¶
　白居易鵶九劒詩曰歐冶子死千年後精靈暗授張¶
鵶九鵶九鑄劒吴山中天與日時神借功金鐵騰光火¶
翻熖踊躍求為莫耶劒劒成未試十餘年有客持金買¶
一觀誰知閉匣長思用三尺青蛇不肯蟠客有心兮劒¶
無口客代劒言報鵶九君勿矜我玉可切君勿誇我鐘¶
可刜不如持我决浮雲無令漫漫蔽白日為君使無私¶
<pb:KR3k0055_WYG_228-26b>¶
之光及萬物蟄蟲昭蘇萌芽出　又詠李都尉古劒詩¶
曰古劒寒黯黯鑄来㡬千秋白光納日月紫氣排斗牛¶
有客借一觀愛之不敢求湛然玉匣中秋水澄不流至¶
寳有本性精剛無與儔可使寸寸折不能繞指柔願快¶
直士心将斷佞臣頭不願報小怨夜半刺私仇勸君慎¶
所用無作神兵羞　又詠折劒頭曰一握青虬尾數寸¶
碧峰頭　韋應物古劒行曰千年土中兩刃鐵土蝕不¶
入金星滅沈沉青脊鱗甲滿蛟龍無足蛇尾斷忽欲動¶
<pb:KR3k0055_WYG_228-27a>¶
時中有靈豪士得之敵國寳仇家舉意半夜鳴小兒女¶
子不敢近龍蛇變化此中隐夏雲奔走雷闐闐恐成霹¶
靂飛上天　韓愈利劒詩曰我心如氷劒如雪不能刺¶
䜛夫使我心腐劒鋒折决雲中斷開青天噫劒與我俱¶
變化歸黄泉　孟郊詩曰太一装以寳列仙篆其文¶
曹唐和周侍御買劒詩曰将軍溢價買呉鈎要與中原¶
静㓂讐試挂窗前驚電轉畧抛牀下怕泉流青天露拔¶
雲霓泣黑地潜驚鬼魅愁見說夜深星斗畔等閑期尅¶
<pb:KR3k0055_WYG_228-27b>¶
月支頭　宋歐陽修詠劒詩曰寳劒匣中蔵暗室常夜¶
明欲知天将雨錚爾劒有聲神龍本一物氣𩔖感則鳴¶
帝恐躍匣去有時暫開□煌煌七星文照耀三尺氷此¶
劒在人間百妖夜收形姦兇與佞媚膽破骨亦驚試以¶
向星月飛光射欃槍蔵之武庫中可息天下兵　蘇軾¶
詩曰雨餘江清風捲沙雷公躡雲捕黄虵虵生空中如¶
注矢雷公煜煜燒虵尾或投以塊鏗有聲雷飛上天虵¶
入水水上青山如削鐵神物欲出山自裂細看兩脇生¶
<pb:KR3k0055_WYG_228-28a>¶
碧花猶是江西老蛟血蘇子得之何所為蒯緱彈鋏詠¶
新詩君不見凌煙功臣長九尺腰間玉具髙拄頤　明¶
潘仲文賦得雙佩劒送方生趋幕府詩曰延津雙玉虹¶
神物合雌雄易用千金購難為一割功塵埋餘斗氣嵗¶
逺結隂風感激封侯去龍鳴出匣中　張元凱匣劒詩¶
曰生長夫差國家住専諸里鍛錬昆吾成一匣明秋水¶
秋水泠泠聲繞扉淒清中夜蛟龍歸空廬獨抱朗月卧¶
髙天颯動霜華飛提携神物無人覺何来白虹長在握¶
<pb:KR3k0055_WYG_228-28b>¶
鋒芒衛霍耀天山精靈荆聶傾河嶽結客紛紛向五陵¶
呼盧博采且浮沉寜輸百萬㽞三尺懸在腰間酬寸心¶
鸊鵜新淬光如彗照見人間不平事玉玦金環日月間¶
匣中一匊明珠淚嚴城吹角秋夜清風淒月肅鄰雞鳴¶
擥衣起舞欲拔劒無乃嵗久青苔生莫邪空老無人齒¶
世人共寳鉛刀耳幕南塞北行路難酬恩報怨竟誰是¶
淪落沈埋一蒯緱恥将彈鋏動諸侯豐城不掩干霄氣¶
越石何嗟繞指柔　俞仲蔚寳劒篇曰吾聞龍泉太阿¶
<pb:KR3k0055_WYG_228-29a>¶
之寳劒此物往往鍾神英人間得名千萬載國内惟有¶
徴求兵昆吾之頴茨山精銀花繡出霜雪明星氣朝朝¶
鸊鵜紫龍光夜夜芙蓉生文章已足清朝貴勲業還為¶
猛将驚七雄五列雖已矣報讐報恩心未已非但飄淪¶
古獄邊亦㑹提擕楚城裏峥嶸磊落世兩見斷蛟剸犀¶
竊所恥天下嘗令萬事平匣中不惜千年死朝馳咸陽¶
莫雲中此間未必皆成功但看古来功名士殺身濺血¶
俱英雄嗟㦲神物㑹遇亦有以至今升騰變化為飛龍¶
<pb:KR3k0055_WYG_228-29b>¶
　薛蕙寳劒篇曰昔聞歐冶鑄寳劒冶中蛟龍歘揮霍¶
冶開火歇蛟龍失黯黯青雲吐芒鍔赤山丹液色鬱勃¶
白帝金精氣縈薄翠珉磨出氷洞眀寳鞘装成金錯落¶
鸊鵜膏瑩科斗字鹿盧玉映芙蓉萼坐上傳看疾風起¶
尊前拔舞驚虹躍蚩尤蒼黄化日隕天呉辟易随潮却¶
果然魑魅忌精爽坐令神物蔵冥漠由来世事不可測¶
湏臾淪落豐城側玉珥彫零苔蘚昏雪花蠧蝕塵沙黑¶
當年得意斷犀象今朝失路埋荆棘地底龍眠鬼猶泣¶
<pb:KR3k0055_WYG_228-30a>¶
斗間氣騰人未識泥塗汚辱君勿悲風雲變化時将逼¶
掘獄重開雙寳刀入市争酬萬金直自古英雄每如此¶
平生蹉跌長歎息哀歌謾作行路難髙飛自有横天翼¶
　李東陽挂劒曲曰長劒許烈士寸心報知已死者豈¶
必知我心元不死平生譲國心耿耿方在此　沈貞吉¶
詠劒曰三尺精靈夜吐輝曾聞天上化龍飛千金空落¶
英雄手不斷人間是與非　蘇伯衡元潭古劒歌曰扁¶
舟昔向元潭過聞有古劒㽞巖阿欲觀躊躇復不敢只¶
<pb:KR3k0055_WYG_228-30b>¶
恐開匣踴躍翻滄波此時解后都城裏玉質珠輝那得¶
比元靈外䕶朱草莖赤日天中湧湖水想當旌陽初鑄¶
成槖籥元氣驅六丁星象失光彩白蔵儲精靈不然長¶
纔尺又半如何照室影凌亂神光兔脫飛雪霜寳氣龍¶
騰貫霄漢自從斬蛟江水中濁世餘子誰能庸長伴空¶
山棲遁者但見白晝風雲從邇来閱嵗未五十兩度江¶
湖寄蹤跡瑶臺月夜聴吹笙金界晴空逐飛錫昔至燕¶
京時太平今㽞石城氛祲清乃知神物等鎮圭冥漠自¶
<pb:KR3k0055_WYG_228-31a>¶
有神提擕由来治忽係出䖏非是漂泊東復西聖明御¶
九有妖孽俱授首既非假道斬大蛇何用軍中撞玉斗¶
明朝且賦歸去来彭蠡扁舟落吾手申之以歌曰我知¶
爾兮為赤虬上帝有命兮下土㽞為民捍患兮萬嵗千¶
秋彭蠡之奥兮蜿蜒所鳩爾之歸兮徑中流慎勿奮飛¶
兮従爾儔使我思爾兮離憂舞蛟鰐兮與鱔鰍　孫伯¶
融寳劒歌曰寳劒光耿耿佩之可以當一龍只是隂山¶
太古雪為誰結此青芙蓉明珠為寳錦為帯三尺枯蛟¶
<pb:KR3k0055_WYG_228-31b>¶
出氷海自從虎革褁干戈飛入芒碭育光彩青田劉郎¶
漢諸孫傳家惟有此物存匣中千年睡不醒白帝血染¶
桃花痕山童神全眼如日時見蜿蜒走虚室我逢龍精¶
不敢彈正氣直貫青天寒還君持之獻明主若嵗大旱¶
為霖雨　王元章劒歌行曰先輩匣中三尺水斬蛟曽¶
入吴潭裏提歸未肯策竒勲軒冕泥塗真戯耳雞林削¶
鐵不足比昆吾百鍊安能齒淬花不瑩鸊鵜膏掉箾却¶
敲鸞鳳髄憶昔破敵如破竹帯霜飛渡桑乾曲扵今繡¶
<pb:KR3k0055_WYG_228-32a>¶
澀混鉛刀不遇何異荆山玉驚雷夜作青龍哭血痕冷¶
剝苔花綠野人一見駭心目到手撫摩看不足雪花皎¶
皎明闌干毛髮凜凛肝膽寒老軍弊将長慨歎願欲置¶
諸武庫間書生無用且挂壁引杯時接殷勤歡天眼太¶
髙俗眼頑銳鍔宜許兒曹看先生有志不在此出䖏每¶
談徐孺子清髙厭覓萬户侯笑引江山歸畫史我来四¶
十鬢已班學劒學書俱廢弛五更聞雞狂欲起何事英¶
雄心未已¶
<pb:KR3k0055_WYG_228-32b>¶
原銘漢李尤寳劒銘曰五材並用誰能去兵龍淵躍竒¶
太阿飛名陸斷犀兕水截鯢鯨縉紳咸服翼宣儀刑豈¶
徒振武義合金聲　後漢崔駰刀劒銘曰歐冶運巧鑄¶
鋒成鍔麟角鳳體玉飾金錯　又刀劒銘曰龍淵太阿¶
干将莫邪帯以自禦曅曅吐花　士孫瑞劒銘曰天生¶
五材金徳惟剛從革作辛含景吐商辨物利用勲伐彌¶
彰暨彼良工歐冶干将爰造寳劒巨闕墨陽精通皓靈¶
𫉬兹休祥剖山竭川虹蜺消亡曜威耀武震動遐荒楚¶
<pb:KR3k0055_WYG_228-33a>¶
以定霸越以取彊　晋傅元劒銘序云道徳不修雖有¶
千金之劒何所用之先王觀變而服劒所以立武象也¶
太上有象而已其次則親用之銘曰光文耀武以衛乃¶
國　裴景聲文身劒銘曰器以利顯實以名舉長劒耿¶
介體文經武陸斷元犀水截輕羽九功斯象七徳是輔¶
　張協泰阿劒銘曰泰阿之劒世載其美淬以清波礪¶
以越砥如玉斯曜若景在水不運自肅率土從軌　増¶
孔帖潘存實蔵劒銘曰龍入泉星上天雄雄神器蓄在¶
<pb:KR3k0055_WYG_228-33b>¶
人間於戯動不仁静不徳雖百煉之鋼扵愛身也奚力¶
増賛唐李徳裕賛曰公之智决利若青萍¶
増七晋張協七命曰楚之陽劒歐冶所營耶谿之鋌赤¶
山之精銷踰羊頭鏷越鍛成乃鍊乃鑠萬辟千灌豐隆¶
奮椎飛廉扇炭神器化成陽文隂漫流綺星連浮彩豔¶
發光如散電質如耀雪霜鍔水凝氷刃露潔形冠豪曹¶
名珍巨闕指鄭則三軍白首麾晋則千里流血豈徒水¶
截蛟鴻陸灑奔駟斷浮翮以為工絶重甲而稱利云爾¶
<pb:KR3k0055_WYG_228-34a>¶
而已㢤若其靈寳則舒辟無方竒鋒異模形震薛燭光¶
駭風胡價兼三鄉聲貴兩都或馳名傾秦或夜飛去呉¶
是以功冠萬載威曜無窮揮之者無前擁之者身雄可¶
以從服九國横制八戎爪牙景附函夏成風此盖希世¶
之神兵也¶
増牋魏陳琳牋曰君侯體髙世之材秉青萍干将之器¶
刜鐘無聲應機立斷¶
原啓梁簡文帝謝敕賚方諸劒等啓曰纔發紫(一作/玉)函¶
<pb:KR3k0055_WYG_228-34b>¶
雕竒溢目始開泥(一作/牙)檢麗飾交陳已匹丹霞之暉乍¶
比青雲之制身文自貴器用惟冝寒暑兼華左右相照¶
　沈約為東宫謝勑賜孟嘗君劒啓曰田文重氣狥名¶
四豪莫及寳劒雄身故能威陵秦楚人髙事逺遺物足¶
竒謹加玩服以深存古之懐¶
　　匕首一¶
原鹽鐵論曰匕首短劒也長一尺八寸　通俗文曰匕¶
首劒屬其頭𩔖匕故曰匕首短而便用　諸葛故事曰¶
<pb:KR3k0055_WYG_228-35a>¶
成都作匕首五百枚以給騎士　典論曰昔周魯寳雍¶
狐之㦸屈盧之矛孤父之戈徐氏匕首凡斯皆上世名¶
器君子雖有文事必有武備矣　又曰魏太子造百辟¶
匕首三其一理似堅氷名曰清剛其二曜似朝日名曰¶
揚文其三状似龍文名曰龍鱗　増鹽鐵論曰荆軻懐¶
數年之謀而事不就者三尺匕首不足恃也¶
　　匕首二¶
原說苑曰秦王以五十里封鄢陵之君辭不受使唐且¶
<pb:KR3k0055_WYG_228-35b>¶
謝秦秦王怒曰嘗見天子之怒乎一怒伏尸百萬流血¶
千里唐且曰大王嘗聞布衣韋帯之士怒乎一怒伏尸¶
二人流血五歩即按其匕首起曰今将是矣王變色曰¶
先生就坐寡人喻矣秦破韓滅魏鄢陵獨以五十里存¶
者徒用先生故也　神仙傳曰有書生姓張就李仲文¶
學隐術久無所得患之張懐匕首斫之仲文笑曰我寧¶
可殺　増魏志典韋傳曰韋有志節任侠㐮邑劉氏與¶
睢陽李永為讐韋為報之永故富春長備衛甚謹韋乗¶
<pb:KR3k0055_WYG_228-36a>¶
車載雞酒偽為候者門開懐匕首入殺永並殺其妻徐¶
出取車上刀㦸歩出永居近市一市盡駭追者數百莫¶
敢近　談藪曰烏珠見一卒妻美殺其夫而納之寵嬖¶
殊甚珠有所佩匕首極利寝則枕之他日方寝此婦取¶
匕首将殺烏珠覺驚問婦曰将殺烏珠曰何故曰我夫¶
為汝殺吾欲報仇烏珠黙然久之曰吾不忍殺汝當為汝¶
别求夫乃盡集諸将使自擇婦指一人即以嫁之丘宗¶
卿同客談此曰此其所以為烏珠也　弇州史料曰張¶
<pb:KR3k0055_WYG_228-36b>¶
大司馬佳允為滑令一日晏坐有弁而急装者一髯輔¶
之至邑門門者㦸之叱曰我官校也遂入公下與語徑¶
前曰縣官欲捕若邑耿氏豪亦與若有連胥吏以下皆¶
辟易遂挟公入别室出匕首交置扵項乃知為刼賊¶
　　匕首三¶
原曹沬投　専諸進(曹沫為魯荘公将與齊戰三敗荘/公懼獻遂邑之地荘公與齊桓盟)¶
(扵柯曹沬執匕首刼齊桓左右莫敢動問曰子将何欲/沬曰齊强魯弱而大國侵魯亦已甚矣今魯城壊即壓)¶
(齊境君其圗之桓公乃許還魯之侵地既而曹沬投匕/首北面就羣臣之位顔色不變桓公怒欲背其約管仲)¶
<pb:KR3k0055_WYG_228-37a>¶
(曰不可扵呉公子光将令専諸殺吴王僚四月丙子光/伏甲士  窟室乃請王僚酒酣公子光佯為足疾入窟)¶
(使専諸置匕首扵魚腹中而進王既至前専諸擘魚因/以匕首刺王僚立死左右亦殺専諸闔廬立乃封専諸)¶
(子為/上卿)　楊懐佩　鄧遵得(零陵先賢傳云劉璋請劉備/璋将楊懐數諫不聴備亦設)¶
(宴請璋及子禕懐從之酒酣備先懐佩匕首乃出其匕/首謂曰将軍匕首好孤亦有可得觀乎懐遂與之備得)¶
(匕首謂懐曰汝小子何敢間吾兄弟之好耶懐罵言未/訖備斬之  東觀漢記云鄧遵破匈奴得匕首三千枚)¶
　増趙匕首　燕匕首(李白詩曰袖中趙匕首買自徐/夫人玉匣閉霜雪經燕復歴秦)¶
(首又曰笑開燕匕/  拂拭竟無言)　原虞帝匕首　髙宗匕首(漢書王/莽傳云)¶
(莽避火宣室前殿火輙随之莽紺衲服帯璽韍持虞帝/匕首天文郎按拭扵前日時加某莽旋席随斗柄而坐)¶
<pb:KR3k0055_WYG_228-37b>¶
(上拾遺記云漢太/  皇得髙宗匕首)　藥焠以試　圗窮而見(史記曰燕/太子丹使)¶
(荆軻刺秦王豫求天下之利匕首得趙人徐夫人匕首/取之百金使工以藥焠之以試人血濡縷人無不立死)¶
(者乃装為遣荆卿匕荆軻/獻燕地圖圖窮而  首見)　提入彊秦　擿中銅柱(荆/軻)¶
(云提一匕首入不測强秦銅荆軻/引匕首以擿秦王不中中  柱)　増兩刃匕首　百¶
金匕首(後魏叔孫俊傳曰太宗初命俊與磨渾等拾遺/左右朱提王恱懐刃入禁中欲為大逆俊覺恱)¶
(舉動有異便引手掣之乃扵恱懐中得/兩刃匕首遂殺之  下見藥焠以試注)¶
　　匕首四¶
増水斷虬龍陸斬虎兕(拾遺記曰漢太上皇微時佩一/刀長三尺上有銘字雖難識疑)¶
<pb:KR3k0055_WYG_228-38a>¶
(是殷髙宗伐鬼方時所作也上皇逰豐沛山中寓居窮/谷裏有人歐冶鑄上皇息其傍問曰此鑄何器工笑答)¶
(曰為天子鑄劒慎勿泄言上皇謂為戯辭而無疑色工/人曰今所鑄鐵剛礪難成若得翁腰間佩刀雜而冶之)¶
(即成神器可以尅定天下昴星為輔佐以殱三猾木衰/火盛此為異兆也上皇曰余此物名為匕首其利難儔)¶
(水斷虬龍陸斬虎兕魑魅魍魎莫能逢之切玉鐫金其/刃不卷工人曰若不得此匕首以和鑄雖歐冶専精越)¶
(砥歛鍔終為鄙器上皇則解匕首投扵鑪中俄而煙燄/衝天日為之晝晦及乎劒成殺三牲以釁祭之鑄工問)¶
(上皇何時得此匕首上皇曰秦昭㐮王時余行逢一野/人扵陌上授余云是殷時靈物世世相傳上有古字記)¶
(其年月及成劒工人即持劒授上皇上皇賜髙祖髙祖/常佩扵身以殱三猾天下已定吕后蔵扵寳庫庫中守)¶
(蔵者見白氣如雲出扵户外状如龍蛇吕后改庫名曰/靈金蔵及諸吕擅權白氣亦滅恵帝即位以此庫貯禁)¶
<pb:KR3k0055_WYG_228-38b>¶
(兵器名曰/靈金内府)　北帝所佩(通鑑唐紀曰髙駢好神仙信任/吕用之有蕭勝者賂用之求鹽)¶
(城監勝至監數月函一銅匕首以獻用之見稽首曰此/北帝所佩得之則百里之内五兵不能犯駢乃飾以珠)¶
(玉常置/坐隅)　不刺頭(星槎勝覧曰𤓰哇國人生子一嵗便/以匕首佩之名曰不刺頭以金銀象)¶
(牙雕琢為靶凡男子老幼貧富皆佩扵腰間若有/争詈即拔刃相刺盖殺人逃三日而出即無事矣)　羊¶
角匕首(說淵聶隐娘傳曰隐娘自言被一尼挈去教之/劒術授以羊角匕首刃廣三寸遂白日刺人於)¶
(都市中人莫能見以首入/嚢返命則以藥化之為水)¶
　　匕首五¶
増詩唐李白侠客行曰少年學劒術匕首插呉鴻由来¶
<pb:KR3k0055_WYG_228-39a>¶
萬夫勇挟此生雄風　眀王原吉小匕首歌曰水晶生¶
苗月芽直彗芒披雲電流隟蟄蛇斷尾短草間海鶻褪¶
翎霜雪色宋斤魯削譲陗刻金錯錐刀豈其敵吴鴻扈¶
稽飛著體不曽為主開邊鄙嗟兹神物久泥滓用之可¶
以報國士簷氷卓筯日黯空稍玩股掌生雄風鮫魚室¶
卧縞帯影長鈹辟易萬雉墉古昔客揕秦王胸㡬仆翠¶
鳳咸陽宫由来意氣泰山重命甘燎毛不旋踵誰墮古¶
制鑄小之佩稱衣冠加珌琫我歌三歎淚滿裾曹鱄豫¶
<pb:KR3k0055_WYG_228-39b>¶
聶無時無¶
原銘晋張載匕首銘曰先民造制戒豫惟謹匕首之設¶
應速用近既不忽備亦無輕忿利以形彰功以道隐¶
　　鋏一¶
原荘子曰天子之劒韓魏為鋏諸侯之劒豪傑士為鋏¶
(詳/劒)¶
　　鋏二¶
原戰國策曰馮讙為孟嘗客彈劒鋏而歌曰長鋏歸来¶
<pb:KR3k0055_WYG_228-40a>¶
乎食無魚¶
　　鋏三¶
増齒鋏　鱗鋏(左思吴都賦曰毛羣以齒角為/矛鋏  下詳劒四鄭雲逵事)¶
　　鋏四¶
増詩魏曹植詩曰長鋏鳴鞘弓¶
原銘晋張協長鋏銘曰五才並建金作明威長鋏陸離¶
弭凶防違素刃霜厲溢景横飛　又短鋏銘曰器用多¶
品詭制殊觀亦有短鋏清暉載爛昔在先朝戢兵静亂¶
<pb:KR3k0055_WYG_228-40b>¶
惟皇寳之優而弗玩¶
　　斧鉞一¶
増釋名曰鉞豁也所用莫敢當前豁然破散也　字林¶
曰鉞王斧也　書顧命曰一人冕執劉立扵東堂一人¶
冕執鉞立扵西堂　詩曰武王載斾有䖍秉鉞如火烈¶
烈則莫我敢遏　禮記曰天子賜諸侯樂則以柷将之¶
賜伯子男樂則以鼗将之諸侯賜弓矢然後征賜鈇鉞¶
然後殺賜圭瓉然後為鬯　太公六韜曰将既受命乃¶
<pb:KR3k0055_WYG_228-41a>¶
命太史卜齋三日之太廟鑚靈龜卜吉日以授斧鉞君¶
入廟門西面而立将入廟門北面而立君親操鉞持首¶
授将其柄曰從此上至天者将軍制之復操斧持柄授¶
将其刃曰從此下至淵者将軍制之　尉繚子将令曰¶
将軍受命君必先謀扵廟行令扵廷君身以斧鉞授将¶
曰左右中軍皆有分職若踰分而上請者死軍無二令¶
二令者誅㽞令者誅失令者誅　漢書刑法志曰大刑¶
用甲兵其次用斧鉞　晋書天文志曰天槍三星在北¶
<pb:KR3k0055_WYG_228-41b>¶
斗杓東一曰天鉞曰天之武備也　又曰參十星一曰¶
參伐一曰大辰一曰天市一曰鈇鉞主斬刈　摯虞新¶
禮議曰漢魏故事遣将出征符節郎授鉞扵朝堂新禮¶
遣将御臨軒尚書授節鉞古兵書跪而推轂之義也¶
潜確𩔖書曰黄帝作斧鉞　又曰戚揚二者斧鉞之别¶
名戚為斧揚為鉞斧小扵鉞鉞大扵斧　又曰有玉斧¶
資斧方斧月斧　海録碎事曰蕭斧越斧也　太元經¶
曰上九斧刃蛾蛾利匠人之貞測曰蛾蛾之斧利征亂¶
<pb:KR3k0055_WYG_228-42a>¶
也　崔豹古今注曰金斧黄鉞也鐵斧元鉞也三代通¶
用之以斷斬今以金斧黄鉞為乗輿之飾大将軍出征¶
得加黄鉞者以銅為之黄金塗刃及柄不得純金也¶
　　斧鉞二¶
増左傳曰襄公三年晉侯之弟揚干亂行扵曲梁魏綘¶
戮其僕晉侯怒魏綘至授僕人書将伏劒士魴張老止¶
之公讀其書曰君師不武執事不敬罪莫大焉臣懼其¶
死以及揚干無所逃罪不能致訓至扵用鉞臣之罪重¶
<pb:KR3k0055_WYG_228-42b>¶
敢有不從以怒君心請歸死扵司㓂　又曰昭公四年¶
楚子将戮慶封椒舉曰臣聞無瑕者可以戮人慶封唯¶
逆命是以在此其肯従扵戮乎播扵諸侯焉用之王弗¶
聴負之斧鉞以狥扵諸侯　史記殷本紀曰湯自把鉞¶
以伐昆吾遂伐桀　史記魯周公世家曰周公把大鉞¶
召公把小鉞以夹武王釁社　司馬法曰夏執元戉殷¶
執白戉周左杖黄戉右秉白旄(說文云戉俗/作鉞非是)　後漢橋¶
元傳曰四府舉為度遼将軍假黄鉞　呉志陸遜傳曰¶
<pb:KR3k0055_WYG_228-43a>¶
曹休舉衆入皖乃召遜假黄鉞為大都督逆休　玉海¶
曰蜀建興三年諸葛亮南征賜金斧鉞一具　又曰魏¶
辛毘杖黄鉞當軍門立　又曰晉安平王孚王導為大¶
司馬皆假黄鉞　又曰謝安太保進加黄鉞　五代史¶
曰王凝妻李氏凝卒李氏携其子負遺骸以歸東過開¶
封止旅舍主人見其婦人獨携一子而疑之不許其宿¶
李氏頋天已暮不肯去主人牽其臂而出之李氏仰天¶
長慟曰我為婦人不能守節而此手為人執耶不可以¶
<pb:KR3k0055_WYG_228-43b>¶
一手並汙吾身即引斧自斷其臂路人見者環聚而嗟¶
之或為之彈指或為之泣下¶
　　斧鉞三¶
原飾怒　耀威(禮記曰軍旅鈇鉞先王所以飾怒也楚/曹植王仲宣誄曰我公奮鉞耀威南)¶
(荆人式違/陳戈講武)　専征　行罰(史記曰紂囚西伯扵羑里西/伯之臣閎夭之徒求美女竒)¶
(物善馬以獻紂紂乃赦西伯西伯出而獻洛西之地以/請除炮烙之刑紂乃許之賜弓矢斧鉞得専征伐  楚)¶
(詞云后辛之𦵔醢兮殷宗用之不長王逸注云言紂為/無道殺比干醢梅伯武王杖黄鉞行天罰殷宗遂絶不)¶
(得長/久)　増狂章　劈正(太公兵法曰斧神名狂章碾輟/耕録曰劈正斧以水蒼玉  造)¶
<pb:KR3k0055_WYG_228-44a>¶
(髙二尺有竒廣半之徧地文藻粲然自殷時流傳大/朝㑹則一人持之立扵陛下所以正人不正之意)¶
原建齊斧　樹齊斧(馬融東廵頌云飛綘旗之彪虎載/日月而招摇建匏𤓰之齊斧揮工)¶
(倕之靈鞀嚴成公綏云元冬暮嵗三時既終南軫晨曜/東壁夕中  霜肅然寒氣始隆扵是建吴戈樹齊斧鳴)¶
(金鼓陳虎旅将校獵以/展威順天時而講武)　仗黄鉞　建元鉞(尚書牧誓/云武王左)¶
(仗黄鉞右秉白旄以麾孔安國傳云鉞以黄金飾斧左/手仗鉞示無事扵誅右手把旄示有事扵教  崔豹古)¶
(今注云元鉞諸公主得建之武王以黄鉞斬紂故王/者以為戒太公以元鉞斬妲己故婦人以為戒也)¶
増大車斧　大柯斧(晋起居注曰成帝咸和元年四月/乙丑詔曰作瑯琊王大車斧六十)¶
(枚侍臣劒八枚将軍手㦸四枚一太公六/韜曰大柯斧刃廣八寸重八斤  名天鉞)　黄金飾¶
<pb:KR3k0055_WYG_228-44b>¶
蒼玉造(上見仗黄鉞注/  下見劈正注)　先凱樂　齊軍旅(周禮夏官/大司馬若)¶
(師有功則左執律右秉鉞以先凱樂獻扵社斧陳琳檄/呉将校部曲曰要領不足以之膏齊斧注云  所以整)¶
(齊軍/旅也)　蚩尤秉鉞　方相秉鉞(張平子西京賦曰扵是/蚩尤秉鉞奮鬛被般禁)¶
(禦不若以知神姦覡又東京/賦曰方相秉鉞巫  操茢)　繫表扵斧　鐫名扵斧¶
(通鑑唐紀曰初殿中侍御史楊汪既殺張審素更名萬/頃審素二子瑝琇皆㓜坐流嶺表尋逃歸謀伺便復讐)¶
(三月丁夘手殺萬頃扵都城繫表扵斧言父寃状欲之/江外殺與萬頃同謀䧟其父者至氾水為有司所得)¶
(弇州史料曰孝子王世民其父為族兄毆死世民尚稚/既長每嵗旦即謁家祠之父主前而以兩筳篿卜之不)¶
(吉則掩泣而退至辛巳卜得吉乃走冶工所鑄一利刃/已厭其薄不任棄之復為剛斧鐫姓名扵背而匣焉日)¶
<pb:KR3k0055_WYG_228-45a>¶
(伺族子/所之)¶
　　斧鉞四¶
増繡衣持斧(漢書雋不疑傳曰武帝時盗賊起暴勝之/為直指使者衣繡衣持斧逐捕盗賊威振)¶
(州/郡)　伐朝菌(說苑善說篇曰摩/蕭斧而伐朝菌)　棨㦸即為斧鉞(後漢/書郭)¶
(躬傳曰竇固出擊匈奴騎都尉秦彭為傅彭在别屯而/輙以法斬人固奏彭専擅請誅之顯宗乃引公卿朝臣)¶
(平其罪科躬以明法律召入議議者皆然固奏躬獨曰/扵法彭得斬之帝曰軍征校尉一統扵督彭既無斧鉞)¶
(可得専殺人乎躬對曰一統扵督者謂在部曲也今彭/専軍别将有異扵此兵事呼吸不容先闗督帥且漢制)¶
(棨㦸即為斧鉞扵法/不合罪帝從躬議)　儀鍠(唐書儀衛志黄麾仗第二/行儀鍠五色幡宋朝志儀)¶
<pb:KR3k0055_WYG_228-45b>¶
(鍠鉞屬秦漢有之唐用為儀仗刻木/如斧柄以黄上綴小錦幡五色帯)　畫大渡河(宋太/祖建)¶
(隆四年王全斌既平蜀欲因兵威取滇以圖進扵上太/祖鑒唐之禍基扵南詔以玉斧畫大渡河曰此外非吾)¶
(有/也)　寜言而死於斧鉞(宋張浚母計氏誦其父咸紹聖/初制策曰臣寜言而死扵斧鉞)¶
(不忍不言/而負陛下)　仗兩鉞(弇州史料曰宣平王朱永與王越/厚相結而出入中貴人汪直門兵)¶
(部尚書陳鉞既以建州之役中直心直亦怙之有閹而/優者阿丑嘗扵上曲宴為中貴武状者挟雙斧踉蹌而)¶
(前人問之曰我汪太監也已左/右頋其手曰我惟仗此兩鉞耳)¶
　　斧鉞五¶
増賦晉張平子東京賦曰我世祖忿之乃龍飛白水鳳¶
<pb:KR3k0055_WYG_228-46a>¶
　翔參墟授鉞四七共工是除(四七二十/八将也)　又曰戴金鉦¶
　而建黄鉞¶
　増制唐天寳制曰黄鉞古来以金為飾金者應五行之¶
　數有肅殺之威去金稱黄理或未當其鉞冝改為金鉞¶
　副鉞威武之義焉¶
　増文漢終軍上對曰大将軍秉鉞單于犇幕票騎抗旌¶
　昆邪右衽是澤南洽而威北暢也　魏陳琳檄吴将校¶
　部曲文曰丞相秉鉞鷹揚順風烈火元戎啓行未鼓而¶
<pb:KR3k0055_WYG_228-46b>¶
　破　又曰仗鈇嬰鉞首腰分離¶
　増論鹽鐵論繇役曰屠者解分中理可横以手而離也¶
　至其抽筋鑿骨非行金斧不能决聖主循性而化有不¶
　從者亦将舉兵而征之　晋范蔚宗宦者傳論曰續以¶
　五侯合謀梁冀受鉞迹因公正恩固主心故中外服従¶
　上下屏氣¶
　¶
御定淵鑑𩔖函卷二百二十三¶
