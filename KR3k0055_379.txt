# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.471684
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百七十四
<pb:KR3k0055_WYG_379-1a>¶
　欽定四庫全書¶
御定淵鑑類函卷三百七十四¶
　　服飾部五(裘/褐)　(衫/襦)　(襜褕/裳)¶
　　裘一¶
　原說文曰裘皮衣也　増瑞應圖曰王者奉五行敎民¶
　種植以事則渠捜國來獻裘王者徳茂不耻惡衣服則¶
　四夷乘白鹿來獻白裘　毛詩曰羔裘如濡洵直且侯¶
　羔裘豹飾孔武有力　又曰君子至止錦衣狐裘　又¶
<pb:KR3k0055_WYG_379-1b>¶
　曰羔裘逍遥狐裘以朝羔裘翺翔狐裘在堂　又曰彼¶
　都人士狐裘黄黄　原禮記曰良冶之子必學為裘¶
　又曰裘之裼也見美也服之襲也充美也　又曰君衣¶
　狐白裘錦衣以裼之君之右虎裘厥左狼裘(注云衛尊/者宜武猛)¶
　君子狐青裘豹褎𤣥綃衣以裼之(鄭注云君子大夫/士也𤣥與青相宜)麛¶
　裘青豻褎絞衣以裼之(豻胡犬絞/蒼黄之色)羔裘豹飾緇衣以裼¶
　之狐裘黄衣以裼之錦衣狐裘諸侯之服也犬羊之裘¶
　不裼不文飾也　又月令曰孟冬之月天子始裘　周¶
<pb:KR3k0055_WYG_379-2a>¶
官曰司裘為大裘以供王祀天之服(大裘羔裘也/祀天以示質)仲秋¶
獻良裘乃行羽物(鄭注黼裘也良善也天子所服仲/秋鳥獸毛毨王乃以羽物賜羣吏)季¶
秋獻功裘以待班賜(功人功微麄謂狐青麛裘之屬卿/大夫所服季秋鳩化為鷹故於此)¶
(時為/賜)　五經要義曰諸侯黼裘以誓田雜羔裘為黼文¶
也　又曰古者著裘於内而以繒衣覆之乃加以朝服¶
朝會之時袒其朝服見裘裏覆衣謂之裼裼之言露可¶
見之辭所以示美呈好而為飾加以朝服謂之襲袒謂¶
之裼大裘不覆反本取其質也　増左傳曰狐裘蒙茸¶
<pb:KR3k0055_WYG_379-2b>¶
一國三公吾誰適從　原白虎通曰裘所以佐女工助¶
温也古者緇衣羔裘黄衣狐裘禽獸衆多獨以狐羔取¶
其輕煖狐死首丘明君子不忘本也羔取其跪乳遜順¶
也　増漢書賈誼上疏曰卧赤子天下之上而安植遺¶
腹朝委裘而天下不亂　淮南子曰夫夏日之不披裘¶
者非愛之也暖有餘於身也裘與蓑孰急見雨則裘不¶
用上堂則蓑不御此代為貴者白狐之裘天子之披也¶
而在朝堂然為狐計者不若走於澤披羊裘而賃固其¶
<pb:KR3k0055_WYG_379-3a>¶
事也狐裘而負籠甚可怪也哉　原晉令曰山鹿白□¶
遊毛狐白貂領黄貂斑白鼲子渠捜裘皆禁物　墨子¶
曰江河之水非一水之源千鎰之裘非一狐之白　増¶
抱朴子曰狐白不可以當暑　原說苑曰千金之裘非¶
一狐之皮也廊廟之榱非一木之枝也先王之法非一¶
士之知也　増文子曰裘足以禦寒盖形　潛夫論曰¶
挾夫私計以論公政猶與狐議裘無時可得也　符子¶
曰為千金之裘而與狐謀之其皮不可得也　崔寔四¶
<pb:KR3k0055_WYG_379-3b>¶
民月令曰蠧蟲竝興以灰藏氊裘　桓譚新論曰振裘¶
持領萬毛皆整　楊寡見曰大寒而後索裘不亦晩乎¶
　桞宗元文曰冰雪之交衆裘我絺¶
　　裘二¶
増田休子曰少昊氏都於曲阜鞬鞮毛人獻其羽裘¶
韓子曰堯之王天下也冬則鹿裘夏則葛絺　原帝王¶
世紀曰禹治水畢天錫𤣥龜渠捜國服禹之徳來獻珍¶
裘　左傳曰齊人以郲寄衛侯右宰糓從而逃歸衛人¶
<pb:KR3k0055_WYG_379-4a>¶
将殺之辭曰余不悅初矣余狐裘而羔袖乃赦之(杜注/曰言)¶
(一身盡善唯少有惡喻/已雖從出其罪不多)　増又曰昭公賜公衍羔裘使¶
獻龍輔於齊侯遂入羔裘齊侯喜與之陽榖　原又曰¶
齊侯伐晉夷儀東郭書讓登犁彌從之齊侯賞犁彌犁¶
彌辭曰有先登者臣從之晳幘而衣貍製公使視東郭¶
書乃夫子也　増墨子曰晉文公好士之惡衣故文公¶
之臣皆䍧裘　韓子曰孫叔敖相楚衣羖羊裘　說苑¶
曰晉平公使叔向聘吳吳人飾舟以送左右各五百人¶
<pb:KR3k0055_WYG_379-4b>¶
有繡衣而貂裘者　又曰晉平公出朝有鳥環平公不¶
去平公謂師曠曰吾聞之霸王之主鳯下之今者出朝¶
有鳥環寡人終朝不去是鳯鳥也曠對曰東方有鳥名¶
諌珂文身而赤足憎烏而愛狐今者君不衣狐裘以朝¶
乎平公曰然　原又曰趙簡子乘敝車痩馬衣羖羊裘¶
其宰曰車新則安馬肥則往來疾狐裘則温且輕君宜¶
改之簡子曰君子服善則益恭細人服善則益倨我以¶
自備恐有細人之心也　晏子曰景公時雨雪三日公¶
<pb:KR3k0055_WYG_379-5a>¶
披狐白裘曰怪哉雨雪三日不寒晏子曰古之賢君飽¶
而知人飢温而知人寒今君不知也公乃命出裘以與¶
寒者發粟以與飢者　増又曰景公賜晏子狐白裘其¶
價千金晏子辭而不受三反曰君服之上而使嬰服之¶
下不可以為敎　又曰晏子至晉有敝冠反裘負芻者¶
晏子曰子何者對曰我越石父也不免凍餒為人僕三¶
年晏子解左驂贖之　說苑曰林既衣韋衣而朝齊景¶
公曰此君子服耶既作色曰服何足以端士行如君言¶
<pb:KR3k0055_WYG_379-5b>¶
衣狗裘者當狗號衣羊裘者當羊鳴今君衣狐意得無¶
變乎　吕氏春秋曰孔子始用於魯魯人歌之曰麛裘¶
而鞞投之無戾鞞而麛裘投之無郵三年男行乎途左¶
女行乎途右民之遺者民莫之舉　新序曰魏文侯出¶
遊見反裘負芻者問之對曰愛毛也文侯曰爾不知皮¶
盡而毛無所附也明年東陽上計其布十倍大夫賀之¶
文侯曰民不増而稅倍亦何異反裘負芻者厚取於下¶
則上下不安此自危之道也子何用賀之乎　原戰國¶
<pb:KR3k0055_WYG_379-6a>¶
䇿曰蘇秦說秦王書十上而說不行黒貂之裘敝　増¶
春秋後語曰淳于髠見鄒忌曰狐裘雖敝不可補以黄¶
犬之皮忌曰諾謹受敎請擇君子無雜小人其間　原¶
戰國䇿曰齊襄王立田單相之過魯有老人渉淄而寒¶
出而不行坐沙中田單見其寒解裘而衣之　十洲記¶
曰漢武帝天漢三年西國王獻吉光毛裘裘色黄盖神¶
馬之類入水經日不濡入火不焦帝厚謝使者　増西¶
京雜記曰漢成帝好蹴踘羣臣以勞體非至尊所宜帝¶
<pb:KR3k0055_WYG_379-6b>¶
曰可擇似而不勞者奏之劉向作彈碁以獻帝大悅賜¶
青羔裘紫絲履服以朝覲　原東觀漢記曰東平王蒼¶
來朝章帝以王觸寒渉道賜王乘輿貂裘　増又曰祭¶
彤為遼東太守鮮卑奉馬一匹貂裘二領　後漢書曰¶
嚴光世祖時遊學及世祖即位乃變名隐身不見帝思¶
其賢乃令以物色訪之後齊國上言曰有男子披羊裘¶
釣澤中帝令齎𤣥纁聘之三聘而後至　又曰馬援歎¶
曰殖貨財産貴其能施賑也不能守錢虜耳乃盡&KR0262;以¶
<pb:KR3k0055_WYG_379-7a>¶
班昆弟故舊身服羊裘皮袴　又曰劉虞為幽州刺史¶
常著氊裘　原魏氏春秋曰髙柔為刺姧令史處法平¶
允夙夜匪懈至擁膝抱文書而寝太祖常夜微出觀察¶
諸史見而哀之徐解裘覆柔而去自是而辟焉　増會¶
稽典略曰魏朗字少英為郡功曹佐正旦掾吏顧龕被¶
裘以加朝服朗以裘非臣服龕不敬勅卒撤去龕恚而¶
不聽朗右手鳴鼔左手撤裘以聞府君喜朗遂退龕以¶
朗代之朗辭病不就　原晉咸寧起居注曰大醫司馬¶
<pb:KR3k0055_WYG_379-7b>¶
程據上雉頭裘一領詔曰據此裘非常衣服消費功用¶
其於殿前燒之勅外内有造異服者罪之　増晉書曰¶
羊祜在軍中常輕裘緩帶身不披甲　又曰趙王倫字¶
子&KR0156;初封瑯琊郡王坐使散騎將劉緝買工所將盗御¶
裘廷尉杜友正緝棄市倫當與緝同罪有司奏倫爵重¶
屬親可不坐諫議大夫劉毅駁曰王法賞罰不阿貴賤¶
然後可以齊禮制而明典刑也倫知裘非常蔽不語吏¶
與緝同罪　王隐晉書曰歩熊字叔羆好學兼術數趙¶
<pb:KR3k0055_WYG_379-8a>¶
王倫辟熊熊言倫死不久不足應有人告倫倫怒遣兵¶
圍之熊使諸生著已裘南走圍者皆奔之熊宻從北道¶
走得脫　又曰桓𤣥殺羅企生先是𤣥以羔裘遺企生¶
所生母氏及企生遇害即日焚裘　又曰王敦參軍摰¶
瞻見敦以故壊裘賜老外部都督曰此裘雖故不可與¶
小吏敦曰何故瞻曰上服賜下貂蟬亦可賜下乎　齊¶
書曰文帝製孔雀毛裘　又曰文惠太子性奢侈製珍¶
玩之物織孔雀毛為裘光采金翠過於雉頭逺矣　後¶
<pb:KR3k0055_WYG_379-8b>¶
魏書曰裴佗暑不張盖寒不衣裘　北齊書曰唐邕字¶
道和少明敏有治世才斛律金啟太后曰唐邕强幹一¶
人當千顯祖乃解所服青鼠皮裘賜之云意在與卿共¶
敝　集異記曰則天賜張昌宗集翠裘后令狄仁傑與¶
賭此裘狄因指所衣紫拖袍曰臣以此敵后曰為不若¶
矣狄曰此大臣朝見奏對之服也昌宗累局皆北公禠¶
裘拜恩而出　唐李程𫝊曰𤣥宗著令十月始裘　唐¶
書曰武攸緒凡王公所遺鹿裘俱不服塵皆滿積　本¶
<pb:KR3k0055_WYG_379-9a>¶
傳曰張志和常欲以大布製裘嫂為躬績及成衣之雖¶
暑不解　𫝊記曰李巖為參軍時製一裘服之終身¶
文獻通考曰宋髙宗紹興十三年禮部侍郎王賞言按¶
周禮王祀昊天上帝服大裘而冕元豐中何洵直議以¶
黒繒作大裘如衮惟領袖用羔議者謂純用羔恐太重¶
難服今請如洵直議從之¶
　　裘三¶
原狐腋　雉頭(王褒四子論曰千金之裘/非一狐之腋  下詳裘二)　黒貂　青¶
<pb:KR3k0055_WYG_379-9b>¶
鳯(戰國䇿曰蘇秦說李兌兌送秦黒貂之裘黄金百鎰/  拾遺記曰周昭王綴青鳯毛為二裘一名燠質一)¶
(名暄肌常以禦寒至厲王流於彘彘人得而竒之分裂/此裘遍於彘土罪入大辟者抽裘一毛以贖死價值萬)¶
(金/也)　素錦　紫綈(禮記鄭𤣥注曰君衣狐白毛之裘則/以素錦為衣覆之可使裼也  西京)¶
(雜記曰慶安年十五為成帝侍郎善鼔琴趙后悦之/白上得出入御内絶見愛幸常著紫綈裘與后同居)¶
鵠氅　豹襜(劉義慶世說曰謝萬與安詣簡文著白綸/巾鵠氅裘履板而前共談移日大器重之)¶
(故管子曰武王為侈靡令曰豹襜豹裘方得入廟/  豹皮百金功臣之家享千鍾而未得一豹皮)　鷫¶
鸘　狐貉(西京雜記曰司馬相如與卓文君還成都居/貧愁懣以所服鷫鸘裘就市鬻酒與文君為)¶
(歡曰李白詩曰謝尚自能鴝鵒舞相如免脱鷫鸘裘又/詩  鷫鸘裘貰酒  論語曰緇衣羔裘素衣麑裘黄衣)¶
<pb:KR3k0055_WYG_379-10a>¶
(狐裘䙝裘長短右/袂狐貉之厚以居)　青豻　𤣥狐(上詳裘二帝黄帝出/軍決曰黄  伐蚩尤)¶
(未克西王母遣人被𤣥狐之裘以符授之/  又西域髙昌國唐太宗即位獻𤣥狐裘)　三英　千¶
鎰(郭璞毛詩拾遺曰羔裘晏兮三英粲兮毛詩注曰三/英三徳也英謂古者以素絲英飾裘即上素絲五紽)¶
(也裘下/詳  一)　𤣥華　翠雲(上見裘五謝荘表日宋玉風賦/曰主人之女翳承  之華披翠)¶
(雲之裘雲又李鳴早歌曰/身披翠  裘袖拂紫煙去)　狐青　狖白(上詳裘一餘/魏志曰夫)¶
(國人如狐狸狖/白黒貉之裘也)　増釣澤　獵苑(上詳裘二寳杜陽編/曰唐敬宗  歴中南)¶
(粤國進浮光裘即紫海水染色也以五采織成龍鳯綴/五色真珠上衣之以獵北苑為朝日所照光彩動揺一)¶
(日從禽忽值暴雨而/裘畧無沾潤上異之)¶
<pb:KR3k0055_WYG_379-10b>¶
　　裘四¶
原粹白(吕氏春秋曰天下無粹白之/狐而有粹白之裘取諸衆白)　温輕(詳上/裘二)　擇¶
羝(尹子曰皐陶擇/羝裘以御之)　襲貉(聖主得賢臣頌曰服絺綌之/涼者不苦盛暑之鬰燠襲狐)¶
(貉之煖者不憂/至寒之悽愴)　錦裘(魏武與楊彪書曰今/贈足下錦裘三領)　罽裘(傅/子)¶
(曰房陵都尉戰有功/太祖賜罽裘豹裀)　鼲裘(吳書曰陸遜破曹休吳主/集羣僚大會酒命遜對舞)¶
(解所著鼲子裘賜遜按/鼲音渾鼠名皮可為裘)　鹿裘(晏子衣緇布之衣麋鹿/之裘以朝公曰夫子之)¶
(家若此而貧也晏子曰王孫子云堯/之為君冬則鹿裘夏則絺葛云云)　反衣(漢楊興謂/史髙曰將)¶
(軍所舉不過門下賔客富貴而烈/士不舉是有狐白之裘而反衣也)　不弔(論語曰羔裘/𤣥冠不以弔)¶
<pb:KR3k0055_WYG_379-11a>¶
　重裘(王昶家誡曰救寒莫如/重裘止謗莫如自修)　輕裘(論語曰赤之適/齊也乘肥馬衣)¶
(輕/裘)　増麤裘(唐六帖曰鄭/注常衣麤裘)　袒裘(左傳曰衛侯為虎幄/於藉圃渾良夫乘衷)¶
(甸兩牡紫衣狐裘至袒裘不釋劔而食/太子使牽以退數之以三罪而殺之)　氊裘(蘇軾詩/曰提戈)¶
(入市畏氊裘/  又詳裘二)　環裘(唐李百藥文曰/薦環裘而委䞇)　五色(李白詩曰/粉圖珍裘)¶
(五雲色曄如/晴天散彩虹)　百結(明錄曰董威得殘碎繒帛結以為/衣號百結裘  詩曰敝裘何啻聮)¶
(百/結)　青毛(裘披青毛錦/上元夫人服)　紫茸(黄庭堅詩曰可/堪更著紫茸裘)　青兕¶
(唐詩曰羌/兒青兕裘)　紫貂(豹袖紫貂裘/豪俠之服也)　木棉裘(蘇軾詩曰江/東賈客木棉)¶
(裘/)　日本裘(李白詩曰身著日/本裘昻藏出風塵)　原綴孔翠(𫝊𤣥樂府/曰輕裘綴)¶
<pb:KR3k0055_WYG_379-11b>¶
(孔翠明珂/曜珊瑚)　致白鼲(魏文帝與孫權書曰今因趙咨/致文馬一匹白鼲子裘一領)¶
有千金(秦青子曰有千金之/裘而無千金之布)　非一狐(杜篤衆瑞賦曰/夫千金之裘非)¶
(一狐之白雅頌之/聲非一家之作也)　公子狐狸(詩曰一之日于貉取/彼狐狸為公子裘)¶
舟人熊羆(又曰舟人之子熊/羆是裘注言富也)　日出有曜(又曰羔裘如/膏日出有曜)¶
(刺檜君好潔/其衣服也)　天下無雙(史記曰秦囚孟嘗君欲殺之/孟嘗君使人說昭王幸姬求)¶
(解姬曰妾願得君狐白裘此時孟嘗君有一狐白裘直/千金天下無雙入秦獻之昭王更無他裘有能為狗盗)¶
(者曰臣能得狐白裘乃夜為狗以入秦宫/藏中取所獻狐白裘以獻幸姬遂得歸)　裘不及蓑¶
(劉子曰今處繡戸洞房則蓑不如裘被雪沐雨則裘/不及蓑以此觀之適才所施隨時成務各有宜也)¶
<pb:KR3k0055_WYG_379-12a>¶
扇不清涼(趙書曰汲桑盛暑重裘因使人扇之/扇者悉罷桑恚不得清涼斬扇者)　狐白¶
坐堂(詳裘/二)　鶴氅乘輿(世說曰孟昶未達時家在京嘗/見王恭服鶴氅裘而乘輿於時)¶
(微雪昶於籬間窺之/歎曰此真神仙人也)　渠捜獻裘(詳上/裘二)　鮮卑為裘(漢/書)¶
(曰鮮卑國以貂豽鼲子皮毛/為裘注貂鼲並䑕屬豽猴屬)　解裘覆體(詳裘/二)　致裘¶
達情(劉越石箋曰致裘/一領亦達其情耳)　増臧紇狐裘(左傳曰臧孫紇/救鄫侵邾敗于)¶
(狐駘國人頌之曰臧/之狐裘敗我于狐駘)　桃椎鹿裘(唐六典曰朱桃椎鹿/裘索𢃄人莫能測其)¶
(所/為)　原底春被裘(列子曰林類年且百嵗底春被裘拾/遺穂於故畦竝歌竝進注云底當也)¶
　五月披裘(吳越春秋曰延陵季子見路有遺金謂薪/者請取之對曰五月披裘負薪豈取遺金)¶
<pb:KR3k0055_WYG_379-12b>¶
　増曽子襲裘　子游裼裘(禮記檀弓曰曽子襲裘而/弔子游裼裘而弔主人既)¶
(小斂袒括髮子游趨而出襲裘𢃄/絰而入曽子曰我過矣夫夫是也)　原冬日霓裘(韓/子)¶
冬日黒裘(又曰孫叔敖冬日/黒裘夏日葛衣)　遺而不受(孔叢子曰子/思居衛緼袍)¶
(無裏田子方遺其狐白之裘子思曰吾間遺人食物不/義者受之如棄物于溝壑中吾雖無徳不敢以身為溝)¶
(壑遂/不受)　讒乃獻之(蔡昭侯朝楚持美裘二其一獻之昭/王而自衣其一楚相子常讒之蔡侯)¶
(留楚三年乃獻其/裘子常遂歸蔡侯)　士不狐白(禮記曰士/不衣狐白)　童不裘裳¶
(童子不衣裘/裳為太温也)　晏子三十年(一狐裘三十年晏子/焉知禮言太儉也)　毛¶
民七千里(外國圖曰毛民國出/名裘去朔方七千里)　奢而不度翠被可鑒¶
<pb:KR3k0055_WYG_379-13a>¶
於楚王　儉則失儀狐裘見非于齊相¶
　　裘五¶
増詩宋王禹偁黒裘詩曰野蠶自成繭繰宻為山紬此¶
物産何許萊夷負海州一端重數斤裁染為䙝裘守黒¶
異華侈崇儉非輕柔燻香則無取風雪曽何憂朝可奉¶
冠𢃄夜以為衾裯晏嬰三十載庶幾跡相侔季子歎貂¶
敝吾服已為優不取狐貉者亦當師仲由況我屢遷謫¶
行採賡歌謳映髮垂鷺頂植杖昻鳩頭袖寛可以舞老¶
<pb:KR3k0055_WYG_379-13b>¶
農即為儔不曵銀䑓門任爾争封侯　元楊載敗裘詩¶
曰寂寞牛衣子能無敝緼袍塵埃須浣濯蟣蝨費爬搔¶
意味存雞肋寒涼視馬毛千金既銷鑠猶聽朔風號¶
増賦唐獨孤綬西域獻吉光裘賦曰邈矣外區實生珍¶
異彼靈獸之則獲製良裘之斯至聖王之所未覩獻令¶
之所莫備叶朝宗則來自金方應中國而色當土位意¶
者以烈風之靡興溟海之清澄徳動天而遐方内向氣¶
入翼而貢獻足徵方啟襲以進御如執輕之不勝䬃然¶
<pb:KR3k0055_WYG_379-14a>¶
舜風翠雲之光可奮籠夫堯日青鳯之煥徒稱故其背¶
崑崙踰弱水重九譯越萬里豈殊俗之所貴信希代之¶
為美直千金者更輕稱狐白者非擬雖沉以天沼無易¶
暵其之性燎以京薪獨異焚如之理斯乃動聽驚視孰¶
知其然者矣夫物有難測必思之而不厭事有詭常亦¶
推之而可騐何異績鼠毛以為布引龍鬚以成絲澣於¶
火而自若弦於弓而有之況能禦寒涼以効用衣裼襲¶
以呈姿司服以登備皇儀而餙朝禮至尊爰御光紫極¶
<pb:KR3k0055_WYG_379-14b>¶
而耀丹墀遂使越人捧翟以求退王母收環而請辭羣¶
公乃拜首而稱曰休哉聖君之緝熈且天地不愛其寳¶
豈戎夷敢愛其私乎將念委裘之有實防侈服之生禍¶
表微於君子小人酌義於夏山殷火俾萬物之咸格其¶
徳風之在我於是天子曰俞彼則獻其琛曷若獻其可¶
　陶翰狐白裘賦曰邈哉瑞獸生乎青丘資挾温以流¶
潤得頤素而成裘故鎮毫錯毳匪剛斯柔象羣哲以濟¶
美較千年而取優配華玩於車服曜珍竒於貴游殷祀¶
<pb:KR3k0055_WYG_379-15a>¶
典以崇賁飾禮容而克修暨夫秋沉金氣冬舉𤣥律進¶
卿相之門登王侯之室寒袪温薦恩纒好宻任藏用以¶
卷舒委涼暄以昇黜將綌衣以遞御與紈扇而更出茍¶
人事之宜然諒廢興之若一嘉其全真定色育精含徽¶
千金振價衆服騰輝朝臨皓雪且状乎寒披鶴氅曉安¶
朱架又象乎髙懸玉衣雖質文之可别盖貴賤而同歸¶
故崇侈者取貴而尚戒奢者含貞以非矧乎從損而益¶
工兼素腋徳之攸親豈惟物新晏嬰相齊以推弊孟嘗¶
<pb:KR3k0055_WYG_379-15b>¶
獻秦而獲珍貞休利乎蕃決悔恡生乎妄人儻兹道之¶
無替庶遺芳於後塵　雍陶千金裘賦曰良冶之子兮¶
不&KR2297;舊規製珍裘兮巧意無遺非一狐之成此直千金¶
而在兹盖以表盛服之麗者舉髙價而美之儻以負芻¶
如當市骨之日如將貰酒偏宜買笑之時如其選擇亦¶
求粹白資衆毛取羣腋極貍製之状殊豹飾之跡俾裼¶
襲之有加欲曵婁而無斁紉針既就振領提裳乍掩孔¶
雀全欺鷫鸘有斯而死不於市衣此而坐不垂堂何必¶
<pb:KR3k0055_WYG_379-16a>¶
獻武帝之時人來西域受平公之處鳥下東方宜乎在¶
笥見珍滿籯非貴將示美以爰御豈救寒而乃衣時彰¶
節用乃三十年而尚存俗競奢妍乃十萬軍之所費觀¶
其皓練漸潔輕埃莫霑巾幣之酬猶少外飾之態俄添¶
日影遥臨寧識驌驦之易雪華傍射自宜狐貉之兼爾¶
乃取而諷論其象亦猶多士補于衮職羣材搆于時棟¶
豈比夫告弊於黒貂誇煥於青鳯然則乖惡衣之義生¶
侈服之心既傷三徳之數徒稱千鎰之金所以披鶴氅¶
<pb:KR3k0055_WYG_379-16b>¶
于王公獨標耿潔焚雉頭於晉帝用戒奢淫況乎衣褐¶
可以備卒嵗挾纊足以禦寒夜何勞寳劔侔貲豈要驪¶
珠同價委此蒙茸之資被乎勤儉之化使狗盜之人盡¶
息其偷詐¶
原表宋謝荘謝賜貂裘表曰臣荘言主衣黄達言勅賜¶
臣貂裘匭發袵開𤣥華有曜靡毫柔毳黯鑑自凝固以¶
綵越綴翬光逾緝燕臣聞嚬笑不妄韓裳勿假續有昭¶
庸楚纊爰建臣歡忭自歌而同委衾之澤勤勞未報而¶
<pb:KR3k0055_WYG_379-17a>¶
叨解裘之寵空荷榮施徒賁微軀承殊恩必識服以淪¶
生銘恱之情妄知所寘臣受假無由恭拜謹遣表¶
原啟齊王融謝勅賜御裘等啟曰雲衣降受仙裾曲委¶
榮振素里澤駭蓬心昔漢帝解裘不獨前寵曹王褫帶¶
復降今恩　又謝竟陵王賜衲裘啟曰降飾自尊垂榮¶
及賤𤣥玉不純曽波奪采南陸方永北風日壮無衣無¶
褐發念聖衷而挾纊之問毎流解裘之賜偏委　梁簡¶
文帝謝東宫賜裘啟曰物華雉毳名髙燕羽才慙齊相¶
<pb:KR3k0055_WYG_379-17b>¶
愧白狐之飾徳謝漢蕃均黒貂之賜地巻朔風庭流花¶
雪故以裾生惠氣袖起陽春¶
　　衫一¶
原劉熈釋名曰衫芟也衣無袖端也　揚雄方言曰陳¶
魏宋楚之間謂之襜或謂之單襦　晉東宫舊事曰太¶
子納妃有白縠白紗白絹衫竝紫結纓　増文獻通考¶
曰梁天監制直閣將軍諸殿主帥朱衣正直絳衫從則¶
裲襠衫　又曰唐初士人以棠苧襴衫為上服貴女工¶
<pb:KR3k0055_WYG_379-18a>¶
之始也一命以黄再命以黒三命以纁四命以綠五命¶
以紫士服短褐庶人以白　唐中書令馬周上議曰禮¶
無服衫之文三代之制有深衣請加襴袖褾襈為士人¶
上服開骻者名曰𡙇骻衫庶人服之　唐六典曰益州¶
出髙杼衫段　浣花旅地志曰籠桶衫拂袖巾皆蜀人¶
奉親之服　通考曰宋制執儀仗者鸞衫　宋史輿服¶
志曰紫衫本軍校服中興士大夫服之以便戎事紹興¶
二十六年禁毋得以戎服臨民自是紫衫遂廢　又曰¶
<pb:KR3k0055_WYG_379-18b>¶
涼衫其制如紫衫亦曰白衫乾道初禮部侍郎王儼奏¶
竊見近日士大夫皆服涼衫甚非美觀而以交際臨民¶
居官純素可憎有似凶服陛下方奉兩宫所宜革之且¶
文武竝用本不偏廢朝章之外宜有便衣仍存紫衫未¶
害大體於是禁服白衫除乘馬道塗許服外餘不得服¶
若便服許用紫衫　金史輿服志曰婦人上衣謂之團¶
衫　日下舊聞曰元順帝時宫女奏樂或用唐帽窄衫¶
　　衫二¶
<pb:KR3k0055_WYG_379-19a>¶
増炙轂子曰燕朝衮冕有白紗中單有明衣皆汗衫之¶
象以行祭接神至漢與項羽交戰汗透中單改名汗衫¶
貴賤通服　原魏文帝列傳曰吳選曹令史劉卓病荒¶
夢見一人以白越單衫與之言曰汝著衫汗火燒便潔¶
也卓覺果有衫在側汗輙火浣之　増晉惠帝起居注¶
曰愍懐以體上白絹單衣一領因士寄與妃　宋書曰¶
薛安都與魏戰魏多縱突騎衆軍患之安都怒甚乃脫¶
兜鍪解所帶鎧唯著絳納裲襠衫馬亦去其装馳賊陣¶
<pb:KR3k0055_WYG_379-19b>¶
猛氣咆&KR2251;所向無當其鋒者　又曰渴盆陀國士人剪¶
髮著氊帽小袖衣為衫則開頸縫前　宋起居注曰到¶
溉為建安太守任昉以詩贈之求二衫云鐵錢兩當一¶
百代易名實為惠當及時無待涼秋日溉荅云余衣本¶
百結閩中徒八蠶假令金如粟詎使亷夫貪　齊書曰¶
陽休之除&KR0262;騎常侍監修起居注頃之坐事左遷文宣¶
郊天百僚咸從休之為驍騎將軍衣兩襠用手持白棓¶
時魏收為中書令嘲之曰義真服未休之曰我昔為常¶
<pb:KR3k0055_WYG_379-20a>¶
伯首帶蟬冕今處驍遊身被衫甲允文允武何必減卿¶
談笑晏然議者服其夷曠　原劉敬叔異苑曰毌丘儉¶
征沃沮使王傾窮其東界父老曰曽有破船從漢海流¶
得布衫身如中人但兩袖頓長三丈　宋書曰髙祖微¶
時有納布衫襖等衣既貴付公主曰後代驕奢不節以¶
此示之　増唐書曰徳宗在梁州地熱未給将士春衣¶
上亦御夾服以視朝左右請御衫上曰從我者冬服未¶
易我豈可獨衣衫乎将士聞之莫不流涕　又曰桑道¶
<pb:KR3k0055_WYG_379-20b>¶
茂見李晟以一縑易晟衫請題衿膺曰它日為信後道¶
茂受朱泚偽官出衫衿示晟得原死　六帖曰昭宗既¶
誅宦官第五可範等凖國故事量留三十人各賜黄絹¶
衫一領以備宫中指使仍不得輙有養男其左右神䇿¶
軍諸道監軍竝令停廢　晦菴語錄曰隋煬帝數出幸¶
因令百官以戎服從一品紫次朱次青皁後世循襲遂¶
為朝服我朝渡江乃變為白涼衫紹興間士人猶是白¶
涼衫至後來軍興又變為紫衫皆戎服也　又曰壽皇¶
<pb:KR3k0055_WYG_379-21a>¶
初間羣臣皆許用紫衫　又曰祖宗時元正冬至皆有¶
大朝會君臣都著法服諸州解頭亦預籍溪胡先生在¶
州解元亦曽預元正朝會著白羅衫　又曰籍溪云士¶
服著白羅衫紹興間韓勉之知某州於信州會様來製¶
士服正如此某後來看祖宗實錄乃是敎大晟樂士人¶
所服方知出處　朝野雜記曰宋自軍興士大夫始衣¶
紫窄衫上下如一紹興九年詔長吏毋得以戎服臨民¶
復用冠帶𥘿檜死魏道弼秉政復舉行之論者以為擾¶
<pb:KR3k0055_WYG_379-21b>¶
士人貧者尤患苦之未幾道弼為䑓諫所攻遂罷數事¶
紫衫其一也於是士大夫皆服涼衫乾道中李獻之為¶
學士上言會聚中顔色可憎今陛下上奉兩宫宜服紫¶
衫為便上從之盖自渡江以來人情日趨簡便不可復¶
故矣　又曰孝宗之喪趙子直當國始令羣臣服白涼¶
衫皁帶以治事終喪乃止論者以為是及光宗之喪禮¶
部侍郎陳宗召復請百官以日易月禪除畢服紫衫皁¶
帶以治事從之¶
<pb:KR3k0055_WYG_379-22a>¶
　　衫三¶
原白紗　絳納(車灌晉循復山陵故事曰梓宫衣物練/單衫五領練複衫五領白紗衫六領白)¶
(紗縠衫五領沈宋起居注曰太始二年御史中丞羊希/奏山隂令謝  親憂未除常著青絳納兩襠衫請免沈)¶
(前所居/官也)　増從事　隐士(唐詩曰將軍昔著從事衫謂/吳起暫卸戰裘學著從事衫)¶
(也為梁福廬陵記曰成芳隐麥林山剥苧織/布  短襴寛袖之衣著以酟酒自稱隐士衫)　顔郎色¶
　舍人面(明皇遺事曰顔真卿問范氏尼曰吾得五品/否尼指示紫布食單曰顔郎衫色如此  謝)¶
(泌戲胡旦飲酒面赤/曰舍人面色如衫色)　長三丈　重七斤(上詳衫二萬/僧問趙州)¶
(法歸一一歸何所州云我在/青州作一領布衫重七斤)¶
<pb:KR3k0055_WYG_379-22b>¶
　　衫四¶
増碧衫(蘇軾夢詩曰亂/㸃餘花唾碧衫)　青衫(白居易詩曰江/州司馬青衫濕)　皁衫¶
(士大夫家/居常服)　白衫(趙宋渡江時/為白涼衫)　單衫(唐詩曰陽春二/三月單衫繡兩)¶
(襠/)　唐衫(宋方岳詩曰蹇/驢不管唐衫濕)　練鵲衫(文獻通考曰宋制/駕前殿前指揮使)¶
(有練鵲/纈衫)　孔雀衫(宋沈遼龜兹舞詩曰玉顔二/女髙髻花孔雀羅衫金畫縷)　寳相¶
衫(通考曰宋制執儀/仗者有寳相花衫)　荷葉衫(宋方岳詩曰荷/葉衫枯䔩䔩塵)　黄衫¶
年少(唐詩曰黄衫年少來/宜數富貴家之服也)　冬衣葛衫(袁充冬初尚衣/葛衫客戲之)¶
　　衫五¶
<pb:KR3k0055_WYG_379-23a>¶
増詩唐白居易故衫詩曰闇淡緋衫稱老身半披半曳¶
出朱門袖中吳郡新詩本襟上杭州舊酒痕殘色過梅¶
看向盡故香因洗嗅猶存曽經爛漫三年著欲棄空箱¶
似少恩¶
　　襜褕一¶
増方言曰襜褕江淮之間謂之&KR2391;褣自關而西謂之襜¶
褕以無緣謂之藍縷(按襜褕音苫姚謂/帷襜以前後也)¶
　　襜褕二¶
<pb:KR3k0055_WYG_379-23b>¶
増漢書曰何竝為長陵令侍中王林卿通輕俠傾京師¶
至寺拔刀剥其建鼓竝追之卿迫窘乃令奴冠其冠被¶
其䄡褕自代乘變服馳去　東觀漢記曰王阜為益州¶
太守大將軍竇憲貴盛以絳罽襜褕與阜不受　又曰¶
延岑上元還被襜褕宿下邑亭亭長白言睢陽賊衣絳¶
罽襜褕今宿客疑是乃發卒來岑卧不動吏謝去¶
　　襜褕三¶
原入宫　詣闕(漢武安侯田蚡坐襜褕入宫不敬國除/  漢書曰元始五年有一男子乘黄犢)¶
<pb:KR3k0055_WYG_379-24a>¶
(車建黄旗衣黄襜褕著黄/帽詣北闕自稱衛太子)　増服襜裙　曳褕絏(金史/輿服)¶
(志曰婦人服襜裙多以黒紫上編繡全枝花周身六□/積  司馬相如上林賦曰曳獨繭之褕絏張揖注曰褕)¶
(襜褕/也)　美人贈貂　宿客被罽(漢張衡四愁詩曰美人/贈我貂襜褕何以報之)¶
(明月珠二下/詳襜褕)¶
　　襜褕四¶
原縑襜褕(東觀漢記曰王郎反世祖自薊東南馳耿純/與從昆弟訢宿植共率宗族賔客二千餘人)¶
(皆衣縑襜褕絳衣奉迎/牙育拜純為前將軍)　絳襜褕(又云𤣥熲滅羌詔賜/錢十萬七尺絳襜褕)¶
(一/具)　絳罽襜褕(桓譚新論曰余從長安歸道病蒙/絮被絳罽襜褕宿於下邑亭中)　諸¶
<pb:KR3k0055_WYG_379-24b>¶
于襜褕(東觀漢記曰更始在長安諸將皆冠幘而服婦/人衣諸于襜褕按諸于大掖衣如婦人之袿)¶
　襜褕先生(述征記曰齊之南有一谷谷/中有襜褕先生碑平原人也)　襜褕有餘¶
(邊讓字文禮孔融薦於武帝曰邊讓為九/州之牧衣被則不足為單衣襜褕則有餘)¶
　　褐一¶
増說文曰褐短衣也　原詩曰無衣無褐何以卒嵗¶
増老子曰聖人披褐而懐玉　墨子曰人不可衣短褐¶
衣服不美身體從容不足道也　唐六典曰會州出駝¶
褐常州出兎褐洮州出毛褐　文獻通考曰革輅銀褐¶
<pb:KR3k0055_WYG_379-25a>¶
飾職掌駕士一百五十六人服色以銀褐　又曰宋仁¶
宗時太平日久士民富樂寖為浮侈乃下詔禁約令京¶
師士庶不得衣黒褐地白花衣服并藍黄紫地撮暈花¶
樣女子不得衣白褐毛𤣥并黲褐帛¶
　　褐二¶
増左傳曰吳申叔儀乞粮于公孫有山氏曰佩玉繠兮¶
余無所繫之㫖酒一盛兮余與褐之父睨之對曰粱則¶
無矣麄則有之若登首山以呼曰庚癸乎則諾　韓詩¶
<pb:KR3k0055_WYG_379-25b>¶
外𫝊曰東郭先生知宋將亡褰褐而過其朝曰宋將有¶
荆棘之患縈吾褐故褰而避之三年宋果亡　史記曰¶
五羖大夫鄙人也聞秦繆公之賢自鬻秦客被褐食牛¶
朞年舉之牛口之下加之百姓之上　又曰婁敬隴西¶
人過洛陽衣羊裘因齊人虞將軍求見上虞将軍欲為¶
易其衣不肯曰臣衣帛衣帛見衣褐衣褐見遂見上說¶
上西行　後漢黄瓊𫝊曰拂巾袵褐以企旌車之招矣¶
　又王望本𫝊曰望遷青州刺史州郡大旱望行部道¶
<pb:KR3k0055_WYG_379-26a>¶
見飢者裸行草宿愍然哀之因以便宜出布粟給其廩¶
粮為作褐衣　又孔融薦禰衡表曰乞令衡以褐衣召¶
見　晉書五栁先生傳曰裋褐穿結簞瓢屢空晏如也¶
　又曰皇甫謐字士安上書曰咎繇振褐不仁者逺矣¶
　唐史曰徳宗召拜陽城為諫議大夫遣長安尉齎束¶
帛至其家城褐衣到闕下辭讓帝遣中人持緋衣衣之¶
　　褐三¶
原毛布　穀皮(鄭箋曰褐毛布也樹裴淵南海記曰/蠻夷俗不蠶取穀  皮熟槌之為褐)¶
<pb:KR3k0055_WYG_379-26b>¶
懐璧　墮履(史記曰藺相如奉璧西入秦視秦王無意/償趙城乃使從者衣褐懐璧從徑道亡歸)¶
(璧于趙履又曰張良遊下邳圯上有一老父衣褐至良/所&KR1089;其  圯下謂良曰孺子下取履良因長跪進之)¶
　増孔子惴　北宫刺(曽子謂子襄曰吾嘗聞大勇於/夫子矣自反而不縮雖褐寛博)¶
(吾不惴焉之孟子曰北宫黝/視刺萬乘  君若刺褐夫)　許行衣　王猛被(孟子/曰許)¶
(子衣褐褐晉書曰/王猛被  詣桓温)¶
　　褐四¶
增毳褐(嘉話錄曰有朝士詣友生見衲衣道人在坐他/日曰公好毳褐之夫吾但覺其臭耳友生曰毳)¶
(褐之臭豈甚銅乳之臭吾/視毳褐愈于朱紫逺矣)　霄褐(六朝文曰彈雲冕以/辭色披霄褐而延佇)¶
<pb:KR3k0055_WYG_379-27a>¶
　樵褐(宋林逋詩曰樵/褐裋衣披榼膝)　幽褐(唐陳子昻詩曰/眷然顧幽褐)　羽褐¶
(即羽衣也/仙人所服)　毛褐(披毛褐/之森森)　裋褐(始皇紀寒者利裋褐/飢者甘糟糠裋童䜿)¶
(所/著)　短褐(杜甫詩曰天吳與/紫鳯顛倒在短褐)　衣褐(毛穎傳衣褐/之徒兎也)　被¶
褐(吕氏春秋曰被褐而出衣錦而入藏文/於内固不可也又文選曰被褐出閶闔)　原被褐懐¶
玉(家語子路曰有人於此被褐而懐玉何如孔/子曰國無道可也國有道則衮冕而執玉)　被褐¶
懐珠(晉阮籍詠懐詩/曰被褐懐珠玉)　裋褐不全(漢書貢禹上書曰年/老貧窮而家貲不滿)¶
(萬錢妻子糠豆不贍/裋褐不全裋音樹)　短褐無絮(古詩曰短褐中無/絮帯斷續以繩)¶
増褐衣冠笠(符子曰有澤父冠葭盧之/笠納鹿皮履莎裳褐衣)　披褐懐金(漢/趙)¶
<pb:KR3k0055_WYG_379-27b>¶
(壹疾邪賦曰勢家多所宜欬唾自/成珠披褐懐金玉蘭蕙化為芻)　原拂褐詣宣王(新/序)¶
(曰齊人有婦人極醜無雙號曰無鹽女行年三十無所/容入&KR0247;嫁不售乃拂拭短褐自詣宣王願備後宮之埽)¶
(除宣王乃召而見之女歴陳/齊之四殆王大感拜為王后)　被褐說張温(後漢書曰/張元字處)¶
(㣲有才畧以世亂不仕司空張温數以禮辟不就建中/二年温從車騎將軍欲出征涼州將行元以田廬被褐)¶
(帶索說温/温不能用)¶
　　襦一¶
増說文曰襦短衣也一曰□衣□温也奴案反　釋名¶
曰襦煗也言温煖也單襦如襦而無絮也反閉襦之小¶
<pb:KR3k0055_WYG_379-28a>¶
者也却向著之領含於項反於背後閉其襟也　西京¶
雜記曰漢諸陵皆珠襦玉匣形如鎧甲　夢書曰上襦¶
為大夫婦人夢之得賢夫也　晉令曰旄頭羽林著長¶
腰襦　唐六典曰女則半袖裠襦¶
　　襦二¶
増吕氏春秋曰子産治鄭鄧析務難之約民大獄一衣¶
小獄襦袴鄭國大亂子産殺鄧析而民服　吳越春秋¶
曰句踐與妻入臣吳夫人衣無縁之裳左開之襦莝以¶
<pb:KR3k0055_WYG_379-28b>¶
養馬　漢書曰昌邑王被廢太后被珠襦盛服坐武帳¶
中王前聽詔　原又曰班伯容貌甚麗誦說有法時上¶
方向文學鄭寛中張禹等朝夕入說尚書論語于金華¶
殿中詔伯受焉數年金華之業絶班出與王許子弟為¶
羣在於綺紈襦袴之中非其好也　又曰亷范為蜀郡¶
太守舊制禁民夜作范削毁先令百姓為便歌曰亷叔¶
度來何暮不禁火民安作昔無襦今五袴　西京雜記¶
曰趙飛燕為皇后其女弟在昭陽殿遺織成上襦一曰¶
<pb:KR3k0055_WYG_379-29a>¶
鴛鴦襦　增漢書曰哀帝以東園秘器珠襦玉匣皆豫¶
以賜董賢　東觀漢記曰來歙詣洛見上上大喜解所¶
披襜襦衣歙　原又曰梁鴻鄉里孟氏女容貌醜而有¶
節操多求之不肯父母問其所欲曰得賢壻如梁鴻者¶
鴻聞乃求之女布襦袴裙鴻曰此真梁鴻妻也　増晉¶
陸機與長沙夫人書曰士璜亡恨一襦少便以機新襦¶
衣與之　晉韓康伯𫝊曰伯數嵗天大寒母為作襦令¶
持熨斗曰且作襦尋當作複褌伯曰不復須火在熨斗¶
<pb:KR3k0055_WYG_379-29b>¶
中柄亦熱今既作襦下亦當煖　桓譚新論曰待詔景¶
子春素善占坐事繫獄其妻朱君至獄門通言遺襦袴¶
子春驚曰朱君來言與朱為誅袴而襦中絶者也我當¶
誅斷也後遂腰斬　齊書曰武陵昭王過竟陵王子良¶
宅冬月道逢乞人脫襦與之子良見王衣單進襦于王¶
王曰我與向人亦復何異　梁書曰郭祖深清儉常服¶
故布襦　又曰索君正為豫章内史性不信巫邪有師¶
世榮稱道術為一郡巫長君正在郡小疾主簿熊丘問¶
<pb:KR3k0055_WYG_379-30a>¶
巫師云須疾者衣為信命君正以所著襦與之事竟取¶
襦去云神將送與北斗君君正使檢諸身於衣裏獲之¶
以為亂政即刑于市而焚神一郡無敢行巫　後魏書¶
曰髙祖復至鄴見公卿曰朕昨日入城見車上婦人冠¶
帽而著小襦襖者尚書何為不察任城王澄曰著者猶¶
少帝曰任城意欲全著乎一言可以䘮邦其斯之謂可¶
命史官書之　列仙𫝊曰組伯子者冬著單衣盛暑襦¶
袴　又曰東海君以織成青襦遺陳節方¶
<pb:KR3k0055_WYG_379-30b>¶
　　襦三¶
原紫羅　紫綺(語林曰謝鎮西著紫羅襦乃據胡牀彈/琵琶作大道曲  古詩曰細綺為上□)¶
(紫綺為上襦案□音展丹縠衣也紫又曰羅敷/善採桑採桑城南隅湘綺為下裠  綺為上襦)　繡縠¶
　金銀(東宫舊事曰太子納妃有紫縠襦絳紗繡縠襦/  述異記曰乾羅者慕容廆十一世祖也忽一)¶
(夕見一神著金銀襦鎧乘白馬金銀/鞍勒自天而墜鮮卑神之推為君長)¶
　　襦四¶
原羅襦(史記淳于髠曰羅/襦衿解微聞香澤)　珠襦(吳越春秋曰闔閭/𦵏女以珠襦之寳)¶
朱襦(鄉射禮曰君/袒朱襦以射)　薰襦(大夫與士/射袒薰襦)　増繡羅襦(白居/易詩)¶
<pb:KR3k0055_WYG_379-31a>¶
(曰紅樓富家女/金縷繡羅襦)　絳羅襦(蘇軾荔枝詩曰海/上仙人絳羅襦)　未解襦¶
(荘子曰未解裙/襦口中有珠)　且著襦(黄庭堅詩曰婦/無複褌且著襦)　繫明襦(晉/束)¶
(晳近遊賦曰繫/明襦以御冬)　繡腰襦(古詩曰妾有繡腰/襦葳蕤金縷光)　原第五¶
布襦(東觀漢記曰第五倫雖/為二千石常服布襦)　管寧布襦(魏志曰管寧/嘗著皁帽布)¶
(襦隨時/單複)　冬不服襦(王韶孝子𫝊曰竺彌字道倫本外/國人居吳興父母亡哀痛瘠毁冬)¶
(不衣/襦袴)　不敢遺襦(梁顧協為廷尉正冬服單薄寺卿蔡/法度欲解繻與之憚其清嚴不敢發)¶
(口謂人曰顧郎難衣/食者竞不敢遺之)　雪中贈襦(謝朓大雪中見江革/敝絮單席耽學不倦)¶
(嗟歎久之乃脫其著襦并手/割半氊與之充坐具而去)　大寒作襦(詳襦/二)　司馬¶
<pb:KR3k0055_WYG_379-31b>¶
無私施(世說曰司馬宣王從遼東還有老人寒凍于路/乞一襦公惟與之酒左右曰官不少襦何不賜)¶
(之公曰襦官物/人臣無私施)　鍾離為徒作(吴越春秋曰鍾離意字/子阿為司徒侯霸府議)¶
(曹掾詔送三百人到河北遇隆冬到𢎞農意輙使屬縣/令出錢與徒作襦袴光武謂侯霸曰君所使吏仁恕用)¶
(心/乎)¶
　　襦五¶
原啟梁沈約謝齊竟陵王賚毋赫國雲氣黄綾裙襦啟¶
曰竊以積絲成綵散繭騰花巧擅易水之間價貴叢䑓¶
之下民受祿為養霑荷彌深聖恩曲漸自葉流根複袖¶
<pb:KR3k0055_WYG_379-32a>¶
緼裾豈伊恒飾榮新之寵固難輕報　任孝恭謝裙襦¶
啟曰加以庭闕桑麻室空機杼牀無煖席桁靡懸衣值¶
蓬卷北郊鴈飛南浦雪闇河隂冰生海岸而繩𢃄屢盡¶
苦風霜之切敝履恒穿踐泥沙之凍自憐袖短雖内手¶
而猶寒每恨衣輕徒斂襟而彌愴¶
　　裳一¶
原釋名曰下曰裳裳障也所以自障蔽也　又曰裠下¶
裳也連接裙幅也緝下横縫緝其下也縁裙裙施縁也¶
<pb:KR3k0055_WYG_379-32b>¶
　又曰裙裏衣也古服裙不居外皆有衣籠也　周易¶
曰黄裳元吉象曰文在中也　増又曰黄帝堯舜垂衣¶
裳而天下治　原尚書大𫝊曰舜曰精華已歇褰裳去¶
之　毛詩曰摻摻女手可以縫裳　増又曰綠衣黄裳¶
　又曰子惠思我褰裳渉溱褰裳渉洧　又曰制彼裳¶
衣勿士行枚　又曰東方未明顛倒衣裳　又曰我朱¶
孔陽為公子裳　原又曰乃生男子載衣之裳　又曰¶
之子無裳　又曰裳錦褧裳　増又曰君子至止黻衣¶
<pb:KR3k0055_WYG_379-33a>¶
繡裳　原禮記曰裳間色　又曰諸母不潄裳　鄧析¶
子曰逆理而求之猶倒裳以索領也　揚雄方言曰陳¶
魏之間謂裙為帔繞衿謂之裙　晉東宫舊事曰皇太¶
子納妃有絳紗複裙絳碧結綾複裙丹碧紗紋雙裙紫¶
碧紗紋雙裙紫碧紗紋繡纓雙裙紫碧紗縠雙裙丹碧¶
杯紋羅裙　晉宋舊事曰崇進皇太后為太皇太后有¶
絳碧絹雙裙絳絹䙱(屬/)裙緗絳紗複裙白絹裙　増文¶
獻通考曰梁天監七年王僧崇云尋冕服無鳯應改為¶
<pb:KR3k0055_WYG_379-33b>¶
翟又裳有圓花於禮無礙是畫飾加葩蘤耳藻米黼黻¶
竝&KR0446;古制今請改正并去圓花帝曰古日月星辰此以¶
一辰攝三物也山龍華蟲又以一山攝三物也藻火粉¶
米又以一藻攝三物也是為九章今衮服畫龍則宜畫¶
鳯孔安國曰華者花也則為花非疑若一向畫翟差降¶
之文復將安寄　唐輿服志曰婦人裙不過五幅曳地¶
不過三寸¶
　　裳二¶
<pb:KR3k0055_WYG_379-34a>¶
増左傳曰晉樂桓子欲求貨於叔孫使請帶焉豹召使¶
者裂裳帛而與之曰帶其褊矣　晏子春秋曰景公飲¶
酒數日衣縠繡之裳一衣而五采具焉　淮南子曰楚¶
欲攻宋墨子自魯往足重繭不休息裂裳裹之至郢見¶
楚王　漢書曰石建白首萬石君尚無恙毎歸取親中¶
裙厠牏身自浣(厠牏若今汗衫/中裙親身衣也)　原西京雜記曰趙飛¶
燕立為皇后其弟上遺織成裙　東觀漢記曰桓少君¶
既歸鮑宣著短布衣裳　續漢書曰漢明徳太后禿裙¶
<pb:KR3k0055_WYG_379-34b>¶
不緣　増後漢書曰祭遵為人亷約夫人裳不加縁¶
列女傳曰梁鴻妻孟光裙布荆釵　原五行志曰漢獻¶
帝時女子好為長裙而上甚短　魏志曰管寧恒著布¶
裙　増四王起事曰晉惠帝還洛陽得鹿犢車一乘以¶
單帛裙為幃　後趙錄曰孟卓字君偉少修清苦之志¶
著單裙十六年不換　齊書曰魚復侯子響不道帝以¶
兵圗之有司奏絶子響屬籍賜為蛸氏子響宻作啟數¶
紙藏妃王氏裙腰中且自申明云輕舫還闕而不得見¶
<pb:KR3k0055_WYG_379-35a>¶
此苦之深惟願矜之無使竹帛云齊有反父之子父有¶
害子之名　事始曰梁武帝作五色繡裙以朱繩真珠¶
為飾　後魏書曰河間任齊與太武攻赤連昌帝以微¶
服入其城齊固諌不許乃與數人從帝入城内既覺諸¶
門悉下帝及齊等因入其宫中得婦人裙繫之槊帝乘¶
而上因此得㧞齊有力焉　北齊書曰世祖為胡皇后¶
造真珠裙所費不可勝計後被火燒之　事始曰隋煬¶
帝作長裙十二破名仙裙　唐孫伏伽上表曰近太后¶
<pb:KR3k0055_WYG_379-35b>¶
常於民間借婦女裙襦以充妓衣於五月五日𤣥武門¶
遊戲非所以為子孫法　五行志曰安樂公主使尚方¶
合百鳥毛織二裙正視為一色旁視為一色日中為一¶
色影中為一色而百鳥之状皆見以其一獻韋后　又¶
曰安樂公主初出降益州獻單絲碧羅籠裙縷金為花¶
鳥細如絲髮大如黍米眼鼻觜甲皆備瞭視者方見之¶
　唐書曰淮南觀察使李徳裕令管内婦人裙曳地四¶
五寸者減三寸　陶岳荆湖近事曰周行逢為武安節¶
<pb:KR3k0055_WYG_379-36a>¶
度使婦人所著裙皆不縫謂之散幅裙或曰裙之於身¶
以幅多為尚周匝於身今乃散開是不周也不周不縫¶
是姓與名俱去矣夫幅者福也福已破散其能久乎未¶
幾行逢卒¶
　　裳三¶
増雲錦　原緗絳(蘇軾韓昌黎廟碑歌曰天孫為織雲/錦裳  車灌晉循復山陵故事曰梓)¶
(宫衣物有緗/絳雙裙六腰)　積素　覆丹(周禮司服職曰眡朝則皮/弁服鄭注云視朝視内外)¶
(朝之事皮弁之服十五升白布衣積素以為裳王受諸/侯朝覲于廟則衮冕  阮籍清思賦曰厭白玉以為面)¶
<pb:KR3k0055_WYG_379-36b>¶
(覆丹霞/以為裳)　留仙　増化龍(外𫝊曰漢成帝立飛燕為皇/后帝歩太液池榭后歌歸風)¶
(送逺之曲帝以文犀筯擊玉甌酒酣風起后揚袖曰仙/乎仙乎去故而就新寧忘懐乎帝令左右持其裠風止)¶
(裙為之縐它日宫姝或擘裠為縐號留仙裠纓又拾遺/記曰每輕風至飛燕殆欲隨風入水帝以翠  結其裠)¶
(常怨曰妾微賤何得復與纓裠之遊飬郭子横洞𠖇記/曰東方朔生三日而母死鄰母得而  之經嵗母忽失)¶
(朔累月暫歸後復去家萬里見一/枯樹脫白布裳掛樹裳化為龍)　原書字　増裹首¶
(沈約宋書曰羊欣年二十時王獻之為吳興太守甚知/愛之獻之嘗夏月入縣欣著新絹裠晝寝獻之書裠數)¶
(幅而去欣本工書因此彌善齊左𫝊曰華登以吴師救/華氏齊烏枝鳴曰用少莫如  致死齊致死莫如去備)¶
(彼多兵矣請皆用劒從之華氏北復即之厨人濮以/裳裹首而荷以走曰得華登矣遂敗華氏于新里)¶
<pb:KR3k0055_WYG_379-37a>¶
石榴　蒲桃(六朝詩曰日照石榴裠曰又黄庭堅詩曰/石榴裙褶紅  六朝詩  機上蒲桃裠)¶
　六幅　四圍(元稹詩曰裙拖六幅瀟湘水裙長安/士女春遊競解裙四圍謂之  幄)¶
原湘綺　増金縷(古樂府陌上桑曰湘綺為下/裳  六朝詩曰徒逢金縷裠)　原薜¶
荔　芙蓉(楚辭曰採薜荔以為裳揚離騷曰製芰荷以/為衣兮集芙蓉以為裳  雄反離騷曰衿芰)¶
(荷之綠衣兮被/芙蓉之朱裳)　白蜺　青羽(楚辭曰青雲衣兮白蜺/裳舉長矢兮射天狼)¶
(真人三君内傳曰南極/夫人被錦服青羽裙也)　四等　三條(周斐汝南先賢/傳曰戴良嫁女)¶
(縁裙四等又曰後漢戴良五女家貧求昬輙予練裳布/被竹笥木履遣之  繁欽定情詩曰何以合歡欣紈素)¶
(三條裙又蘇軾近遊賦曰帽/有四角之降裙有三條之殺)¶
<pb:KR3k0055_WYG_379-37b>¶
　　裳四¶
原文繡(管子曰昔桀之時女樂三/萬人無不服文繡衣裳)　織成(張敏神女傳/曰班義起感)¶
(神女智瓊智瓊去/賜義起織成裙衫)　素繡(晏子衣素/繡之裳)　紗縠(劉梁七舉/曰黼黻之)¶
(服紗縠之裳繁飾/參差微鮮若霜)　布裳(東觀漢記曰鮑宣之妻桓氏/女也字少君宣嘗就少君父)¶
(學父竒其清苦以女妻之装送甚盛宣不悅謂妻曰少/君生富驕不敢當禮妻曰大人以先生修徳守約故使)¶
(賤妾侍執巾櫛既奉君子惟命是從妻乃悉歸侍御服/飾更著短布裳與宣共挽鹿車歸鄉里拜姑禮畢提甕)¶
(出汲修行婦/道鄉邦稱之)　増甲裳(左傳曰楚王乘左廣以逐趙㫋/㫋棄車而走林屈蕩搏之得其)¶
(甲裳殺又後周耿豪本名令貴沙苑之/戰豪  甚多血染甲裳盡赤周文歎之)　開裙(梁劉遵/諫舞詩)¶
<pb:KR3k0055_WYG_379-38a>¶
(曰風度開裠/&KR1645;&KR1645;丁頰反)　褰裳(崔駰達㫖曰有/事則褰裳濡首)　紅裳(天寳遺事/曰崔元徽)¶
(採藥夜回風月佳爽有白衣引紅裳/者曰李氏陶氏色皆姝麗芳馨襲人)　𤣥裳(赤壁賦曰/𤣥裳縞衣)¶
(鶴/也)　菊裳(西京雜記曰始元二年黄鵠下太液池上為/歌曰黄鵠飛兮下建章金為衣兮菊為裳)¶
　原莎裳(符子曰有澤父者冠霞笠/兼莎裳褐衣緩歩而去)　增坤裳(蘇軾詩/曰坤裳)¶
(有正/色)　風裳(姜䕫荷花詞/曰水佩風裳)　霞裳(李白詩曰文/帳丹霞裳)　霓裳¶
(唐明皇覽成帝以趙飛燕體輕能為掌上舞置七寳避/風臺謂妃子曰爾則任吹多少妃曰霓裳一曲足以髙)¶
(掩前世衣白居易長恨歌曰風吹仙袂飄飄舉猶似/霓裳羽  舞  黄庭堅茶蘼詩曰倚闌偷舞白霓裳)¶
草裳(嵇康集曰孫登字公和於汲郡北山中/為土窟夏則編草為裳冬則以髮自覆)　草裙(杜/甫)¶
<pb:KR3k0055_WYG_379-38b>¶
(詩曰野花留寳/靨蔓草見羅裠)　絳裙(俗說曰車武子婦大妒夜恒出/掩襲車車後呼其婦兄顔照夜)¶
(宿共眠取一絳裙掛著屏風上婦果來拔刀逕上/牀欲刃牀上人定看乃是其兄于是慙羞而退)　紫¶
裙(蘇軾近遊賦曰/著紫裙之䙰簁)　練裙(蘇軾詩曰哀哉練/裙子  又詳裳二)　縞裙(韓/愈)¶
(李花詩曰縞裠/練帨無等差)　湘裙(曜采接湘裙/美人裙也)　油裳(宋孔平仲/詩曰狂風)¶
(亂掣紙傘飛疲/馬屢拜油裳裂)　原服素裙(束晳近遊賦曰若夫祭奠/之醊親里往來服素裙曳)¶
(藍/縷)　増醉紅裙(韓愈詩曰不解文/字飲惟能醉紅裙)　褰帷裳(賈琮曰刺/史當逺視)¶
(廣聽驂駕何垂帷裳以自/掩乎命褰之聞者震悚)　坐單裳(劉昆列𫝊曰親故/有窮老者每見之)¶
(拜起甚恭或脱袴以與之則/單衣裳而坐其天性如此)　原裸國解裳(風俗通曰/禹入裸國)¶
<pb:KR3k0055_WYG_379-39a>¶
　(欣起解裳俗説君子入俗不改其恒也原其所以當作/皆裳祼國今吳是也見大聖之君悅禹文徳欣然皆著)¶
　(衣裳/矣)　西河布裳(西河記曰西河無蠶桑婦/女著碧纈裠加細布裳)　被裳鼓¶
　甕(晏子曰景公飲酒數/日去冠被裳自鼔甕)　増羽裳吹簫(六典曰張昌宗/侍武后羽裳吹)¶
　(簫/)　原裂裳裹楯(後漢書輿服志曰樊噲嘗持鐵楯聞/項羽有意殺漢王噲裂裳以裹楯冠)¶
　(之入軍門立漢/王旁視項羽)　布裙曳柴(東觀漢記曰王良為司/徒妻布裙徒跣曳柴)¶
　布裙荷屐(荆州記曰劉盛公著練帽布/裙以杖荷屐與桓司空語)¶
　　　裳五¶
　原詩陳蕭鄰詠複裙詩曰皛皛金紗浄離離寳縫分纎¶
<pb:KR3k0055_WYG_379-39b>¶
　腰非學楚寛𢃄為思君¶
　原銘晉傅𤣥裳銘曰上衣下裳天地則也服從其宜君¶
　子徳也¶
　¶
　¶
　¶
　¶
御定淵鑑類函巻三百七十四¶
