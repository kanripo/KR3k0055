# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.686975
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷十九
<pb:KR3k0055_WYG_024-1a>¶
　欽定四庫全書¶
御定淵鑑𩔖函卷十九¶
　　歲時部八(五月五日/七月七日)　(伏/)¶
　　　五月五日一¶
　増提要録曰五月五日午時為天中節　原大戴禮曰¶
　五月五日蓄蘭為沐浴楚辭曰浴蘭湯兮沐芳華　夏¶
　小正曰此日蓄采衆藥以蠲除毒氣　續漢禮儀志曰¶
　五月五日朱索五色桃印為門户飾以止惡氣　抱朴¶
<pb:KR3k0055_WYG_024-1b>¶
　子曰蟾蜍萬歲者頭上有角頷上有丹書八字再重五¶
　月五日午時取之陰乾百日以其足畫地即為流水¶
　又曰或問辟五兵之道答曰以五月五日作赤靈符著¶
　於心前　増道書曰五月五日為地臘五帝校定生人¶
　官爵血肉盛衰外滋萬類内延年壽記録長生此日可¶
　謝罪求請移易官爵祭祀先祖　原荆楚記曰荆楚人¶
　以五月五日並蹋百草采艾以為人懸門户上以禳毒¶
　氣故師曠占曰歲多病則艾草先生也　風俗通曰五¶
<pb:KR3k0055_WYG_024-2a>¶
月五日續命縷俗說以益人命　崔寔四民月令曰五¶
月五日取蟾蜍可合惡疽瘡取東行螻蛄治婦難產¶
風土記曰仲夏端午烹鶩角黍端始也謂五月初五日¶
也以菰葉裹黏米煑熟謂之角黍　又曰端午進筒椶¶
一名角黍(風土記曰以菰葉裹黏米/以象陰陽相包裹未分散)一名糉(子弄反/亦作粽)造¶
百索繫臂一名長命縷一名續命縷一名辟兵繒一名¶
五色縷一名五色絲一名朱索又有條達等織組雜物¶
以相贈遺(孝經援神契曰仲夏繭始出婦人染練咸有/作務玉燭寶典云此節備擬甚多其來尚矣)¶
<pb:KR3k0055_WYG_024-2b>¶
(又有日月星辰鳥獸之狀文繡金縷/帖畫貢獻所尊古詩云繞臂雙條達)采艾懸於户上(玉/燭)¶
(寶典云以禳毒氣荆楚歲時記曰宗則字文度常以五/月五日未雞鳴時采艾見似人處攬而取之用灸有驗)¶
蹋百草(荆楚歲時記曰四人並蹋百/草今人又有鬭百草之戲)競渡(又曰俗謂是/為屈原越地)¶
(傳云起于/越王句踐)是月俗多禁忌蓋屋及暴薦席(風俗通云五/月蓋屋令人)¶
(頭秃又異苑云新野庾寔家嘗以五月暴席忽有一小/兒死于席下俄失所在其後寔女子遂亡相傳彌以為)¶
(忌此二事通五月之事今附于此董勛問禮俗曰五月/俗稱惡月俗多六齋放生按月令仲夏陰陽交死生分)¶
(君子齋戒止/聲色節嗜慾)　増金門歲節記云洛陽端午作朮羮艾¶
酒¶
<pb:KR3k0055_WYG_024-3a>¶
　　五月五日二¶
原琴操曰介子綏割其腓股以啗重耳重耳復國子綏¶
獨無所得綏甚怨恨乃作龍蛇之歌以感之遂遁入山¶
文公驚悟迎之終不肯出文公令燔山求之子綏遂抱¶
木而燒死文公令民五月五日不得發火(國語云/介子推)　續¶
齊諧記曰屈原五月五日投汨羅而死楚人哀之每至¶
此日竹筒貯米投水祭之漢建武中長沙歐囘白日忽¶
見一人自稱三閭大夫謂曰君當見祭甚善但常所遺¶
<pb:KR3k0055_WYG_024-3b>¶
苦爲蛟龍所竊今若有惠可以楝樹葉塞其上以五采¶
絲縛之此二物蛟龍所憚也囘依其言世人作粽并帶¶
五色絲及楝葉皆汨羅之遺風也　荆楚記曰屈原以¶
是日死於汨羅人傷其死所以并將舟楫以拯之今之¶
競渡是其跡　風俗通曰五月五日以五綵絲繫臂者¶
辟兵及鬼令人不病溫亦因屈原　會稽典録曰女子¶
曹娥者會稽上虞人父能絃歌為巫漢安帝二年五月¶
五日於縣江泝濤迎波神溺死不得尸骸娥年十四乃¶
<pb:KR3k0055_WYG_024-4a>¶
縁江號哭晝夜不絶聲遂投江而死數日抱父尸出¶
增孝子傳曰紀邁五月五日生其母棄之邨人紀淳妻¶
養之年六歲本父母云汝是我兒邁涕泣傭所得輒上¶
母　舊唐書曰崔信明以五月五日正中時生有異雀¶
身形甚小五色畢備集於樹鼓翼齊鳴其聲清亮隋太¶
史令史良使至青州遇而占之曰五月為火火為離離¶
為文彩日正中文之盛也又雀五色奮翼而鳴此兒必¶
文藻煥爛聲名播于天下雀形既小禄位殆不髙矣及¶
<pb:KR3k0055_WYG_024-4b>¶
長博聞強記下筆成章鄉人髙孝基有知人之鑒每謂¶
人曰崔信明才學富贍雖名冠一時但恨其位不達耳¶
　又曰唐武德初孫伏迦以三事上諫曰百戲散樂本¶
非正聲此謂淫風不可不改近者太常官司於民間借¶
婦女裙襦五百餘具以充散妓之服擬五月五日於𤣥¶
武門遊戲非所以為子孫法也　唐新語曰端午日明¶
皇賜宰臣鍾乳宋璟既拜賜而命醫人鍊之醫請將歸¶
家鍊子弟諫曰此乳珍異他者不如今付之歸恐招欺¶
<pb:KR3k0055_WYG_024-5a>¶
換璟誡之曰自隱爾心然疑他心耶仗信示誠猶恐不¶
至時有猜責豈可得乎　唐書曰肅宗端午日召見山¶
人李唐方擁幼女顧唐曰我念之無怪也唐曰太上皇¶
今日亦當念陛下帝泫然涕下内制于張后卒不敢謁¶
西宮　陜西志曰唐肅宗時張嘉字伯達以五月五日¶
生名五郎少好儒術以節義自負年十五游長安與李¶
泌長源為友禄山叛詣闕上書補參軍平賊有功為雲¶
居宰有善政邑人立祠祀之　癸辛雜志曰宋徽宗以¶
<pb:KR3k0055_WYG_024-5b>¶
五月五日生以俗忌因改作十月十日為天寧節　困¶
學齋雜録曰金轉運田特秀字彥實易縣人大定十九¶
年進士所居里名半十行第五以五月五日生小名五¶
兒年二十五應鄉府省殿四試俱第五名年五十五以¶
八月十五日卒¶
　　五月五日三¶
原祭屈　祠陳(上詳五月五日一誠謝承後漢書曰陳/臨為蒼梧太守推  而理導人以孝悌)¶
(臨徵去後本郡以五月五日祠/臨東城門上令小童潔服舞之)　朱索　赤符(俱詳五/月五日)¶
<pb:KR3k0055_WYG_024-6a>¶
(一/)　采朮　角黍(養生要集曰朮味苦小溫生漢中南/鄭山谷五月五日采之  范汪祠制)¶
(曰仲夏/薦角黍)　浴蘭　懸艾(俱詳五月/五日一)　葅龜　烹鶩(風俗/通云)¶
(先節一日以菰葉裹黏米栗棗以灰汁煑令熟節日又/煑肥龜令極熟去骨加鹽豉麻蓼名曰葅龜節日啖之)¶
(黏米一名角黍蓋取陰陽包裹之象也龜甲表肉裏/陽外陰内之形所以贊時也  下詳五月五日一)¶
梟羮　蒲酒(樂府注云漢令郡國賜梟五月五日為梟/羮賜百官以惡鳥故食之  歲時記云端)¶
(午以菖蒲或/縷或屑泛酒)　厭兵繒　續命縷(裵元新語曰五月五/日集五綵繒謂之辟)¶
(兵五下詳五/月  日一)　百索繞臂　五綵纏筒(上詳五月五日/一  下詳五月)¶
(五日/二)　日叶正陽　時當中夏　采蟾蜍之令節　語¶
<pb:KR3k0055_WYG_024-6b>¶
鴝鵒之佳辰(上詳五月五日一養歲時記以午日取鴝/鵒兒毛羽新成者  之皆善語必先翦去)¶
(舌/尖)　拯屈原以為俗　因句踐以成風(荆楚記曰午日/競渡舟檝拯屈)¶
(原也其舟輕謂之飛鳬注下/詳五月五日一越地傳)　増賀扇　奪標(唐太宗/五日謂)¶
(長孫無忌楊師道曰五日舊俗必有服玩相賀朕今各/賀卿以飛白扇三枚庶動清風以増美德  宋郭功父)¶
(詩競渡傳風俗旁觀亦壯哉櫂爭飛鳥疾標奪彩龍囘/江影渾飜錦歡聲逺震雷輕生一餉樂時序密相催)¶
　射團　蓄藥(開元遺事宮中端午造粉團角黍貯盤/中以小角弓射之中者得食  荆楚歲)¶
(時記端午日競采雜藥夏/小正云此日蓄藥除毒氣)　五時花　百索粽(開元遺/事北朝)¶
(婦人五日進五時圗五時花施之帳上粽文/昌雜録唐時五日有百索粽又有九子)　公主翦¶
<pb:KR3k0055_WYG_024-7a>¶
鬚　宮人塗臂(劉公嘉話宋謝靈運鬚美臨刑因施為/南海祗洹寺維摩洹像鬚寺人寶惜初)¶
(不虧損至唐中宗朝安樂公主五日鬭百草欲廣其物/色令馳驛取之又恐為他人所得因翦棄其餘  漢武)¶
(時端午日取蜥蜴置之器飼以丹砂至明年端午擣之/萬杵以塗宮人臂有所犯則消沒不則臂上如赤痣終)¶
(身不滅故蜥蜴/得守宮之名)¶
　　五月五日四¶
原天節(詳五月/五日一)地臘(詳五月/五日一)　胡廣生(世記云胡廣本/姓黄以五月五)¶
(日生惡之甕盛棄江中胡公/見收養為己子後登台司)田文生(史記曰文以五月/五日生父敕勿舉)¶
(母私舉之文長啓父曰不舉五日子何父曰及户不/利于父文曰何不髙其户使其不至父賢之立為嗣)¶
<pb:KR3k0055_WYG_024-7b>¶
名鎭惡(宋書王鎭惡以五月五日生家人欲棄之祖猛/曰昔孟嘗以此日生相齊此兒必興吾宗乃以)¶
(鎮惡/為名)非不祥(西京雜記王鳯以五月五日生其父欲勿/舉其叔曰以田文推之非不祥也遂舉之)¶
　五日同夏至(風土記云仲夏端午謂五月/五日也俗重是日與夏至同)五日共浴¶
戲(習鑿齒與禇常侍書云想往日與足下及江/州五月五日共浴戲追尋舊約髣髴玉儀)　五色¶
剛卯以施門户(續漢書云仲夏之月陰氣萌作恐物不/茂以朱索連葷以施門户注漢家以五)¶
(月五日用朱索連五色剛/卯為門户飾止惡祲也)五色縷華以相問遺(石虎鄴/中記云)¶
(俗以介子推五月五日燒死世人為其忌故不舉餉食/非也北方五月五日自作飲食餉神及作五色縷五色)¶
(新盤相問遺不/為介子推也)　増香蒲(古詞角黍包/金香蒲切玉)鬭草(五日有鬭/百草之戲)¶
<pb:KR3k0055_WYG_024-8a>¶
(歐陽修詩共鬭今朝勝盈襜百草香章簡/公詩五日看花憐并葉今朝鬭草得宜男)　九子粽(端/午)¶
(粽名不一又有九子粽王沂公/詩曰爭傳九子粽皇祚續千春)益智粽(盧循遺劉裕以/益智粽益智藥)¶
(名以之為粽言其智力窮也裕報以續命湯/亦藥名治中風不省人事言循不省事也)　戴艾虎¶
(端午以艾為虎形或翦綵為虎粘艾葉戴之王/沂公詩釵頭艾虎辟羣邪曉駕祥雲五色車)　畫天¶
師(端午都市人畫天師像賣置于門上蘇轍/詩太醫爭獻天師艾瑞霧長縈堯母門)　仙艾靈¶
絲(王禹玉詩仙艾垂/門綠靈絲繞户長)¶
　　五月五日五¶
原詩梁王筠五日望採拾曰裁縫逗早夏㸃畫守初晨¶
<pb:KR3k0055_WYG_024-8b>¶
綃紈既妍媚脂粉亦香新長綵表良節命縷應嘉辰結¶
蘆同楚客采艾異詩人折花競鮮彩拭露染芳津含嬌¶
起斜盼歛笑動微嚬獻璫依洛浦懷珮似江濱湏待恩¶
光接中夜奉衣巾　北齊魏收五日詩曰麥涼殊末畢¶
蜩鳴早欲聞喧林尚黃鳥浮天已白雲辟兵書鬼字神¶
印題靈文因想蒼梧郡兹日祀陳君　増唐明皇端午¶
三殿宴羣臣詩曰五月符天數五音調夏鈞舊來傳五¶
日無事不稱神穴枕通靈氣長絲續命人四時花競巧¶
<pb:KR3k0055_WYG_024-9a>¶
九子粽爭新方殿臨華節圓宮宴雅臣進對一言重遒¶
文六藝陳股肱良足詠風化可還淳　張說端午三殿¶
侍宴應制詩曰小暑夏絃應徽音商管初願齊長命縷¶
來續大恩餘三殿褰珠箔羣臣上玉除助陽嘗麥彘順¶
節進龜魚甘露垂天酒芝花捧御書合丹同蝘蜓灰骨¶
共蟾蜍今日傷蛇意銜珠遂闕如　杜甫端午日賜衣¶
詩曰宮衣亦有名端午被恩榮細葛含風軟香羅疊雪¶
輕自天題處濕當暑著來清意内稱長短終身荷聖情¶
<pb:KR3k0055_WYG_024-9b>¶
　萬楚五日觀妓詩曰西施謾道浣春紗碧玉今時鬭¶
麗華睂黛奪將萱草色紅裙妬殺石榴花新歌一曲令¶
人豔醉舞雙眸歛鬢斜誰道五絲能續命却令今日死¶
君家　張說岳州觀競渡詩曰畫作飛鳬艇雙雙競拂¶
流炫裝山色變急櫂水華浮土尚三閭俗江傳二女遊¶
齊歌迎孟姥獨舞送陽侯鼓發南湖涘標爭西驛樓並¶
驅恒詫速非畏日光遒　元袁易重午客中詩曰往恨¶
湘纍逺他鄉楚俗同流傳存弔祭汨沒見英雄竹葉於¶
<pb:KR3k0055_WYG_024-10a>¶
人緑榴花此日紅未湏嗟旅泊吾道豈終窮　虞集端¶
午節飲客與趙伯髙詩曰龍沙冰井夏初融簪筆長隨¶
避暑宮蠟燭煙輕留賈誼銅盤露冷賜揚雄南邨久病¶
思求艾北客多情問轉蓬忽聽滿船歌白苧飜疑昔夢¶
倚春鴻　明髙啓端陽寫懷詩曰去歲端陽直禁闈新¶
題帖子進彤扉大官供饌分蒲醑中使傳宣賜葛衣黃¶
繖廻廊朝旭澹玉爐當殿午熏微今朝寂寞江邊臥閒¶
看遊船競渡歸　王英端午日賜觀射柳詩曰鳯皇城¶
<pb:KR3k0055_WYG_024-10b>¶
上駐龍旂瑞日含光耀紫微澹蕩蒲風初應節絪縕花¶
氣半熏衣仗前新築麒麟苑雲外遥聞虎豹圍先看聖¶
孫來試馬指揮兵陣合天機　王直端午日觀打毬射¶
柳應制詩曰玉勒千金馬琱文七寶毬鞚飛驚電掣仗¶
奮覺星流歘過成三㨗歡傳第一籌慶雲隨逸足繚繞¶
殿東頭　莊㫤端午食賜粽詩曰蓬萊宮中懸艾虎舟¶
滿龍池競簫鼓千官曉綴紫宸班拜向彤墀賀重午大¶
官角黍菰蒲香綵繩萬縷雲霞光天恩敕賜下丹陛璚¶
<pb:KR3k0055_WYG_024-11a>¶
筵侑以黃金觴¶
増序唐駱賓王揚州看競渡序曰夏日江干駕言臨眺¶
於時桂舟始泛蘭櫂初遊便娟舞袖向渌水以全低飄¶
颺歌聲聽清風而更逺是以臨波笑臉豔出浦之輕蓮¶
映渚蛾睂麗穿波之半月靚妝舊飾此日爭竒絃管相¶
催兹辰特妙能使洛川廻雪猶賦陳思巫嶺行雲專稱¶
宋玉凡諸同好請各賦詩¶
　　伏一¶
<pb:KR3k0055_WYG_024-11b>¶
原厯忌釋曰伏者何也金氣伏藏之日也四時代謝皆¶
以相生立春木代水水生木立夏火代木木生火立冬¶
水代金金生水至於立秋以金代火金畏于火故至庚¶
日必伏庚者金故也　増漢書曰論功定封每擇伏日¶
　後漢書曰六月伏日周時無至此乃有之師古曰伏¶
者謂陰氣將起迫于殘陽而未得升故為藏伏　唐書¶
曰大厯四年六月伏日寒　原陰陽書曰從夏至後第¶
三庚為初伏第四庚為中伏立秋後初庚為後伏謂之¶
<pb:KR3k0055_WYG_024-12a>¶
三伏曹植謂之三旬　荆楚歲時記曰伏日進湯餅名¶
為辟惡¶
　　伏二¶
原風俗通曰户律漢中巴蜀廣漢自擇伏日俗說漢中¶
巴蜀廣漢其地溫暑草木早生晩落氣異中國夷狄畜¶
之故令自擇伏日按漢書髙帝分四部之衆用良平之¶
䇿還定三秦席卷天下蓋君子所因者本也論功定封¶
加金帛重復寵異令自擇伏日不同凡俗　増書儀曰¶
<pb:KR3k0055_WYG_024-12b>¶
六月三日伏日昔賈誼於湘南六月三庚日有鵩鳥來¶
時以南方毒惡以助太陽銷鑠萬物故損人因避之¶
後漢書曰和帝永元六年初令伏閉盡日伏日厲鬼行¶
故盡日閉不干他事　原典略曰使光禄大夫劉松北¶
鎮袁紹軍與紹子弟日共飲宴常以三伏之際晝夜飲¶
酒至於無知云以避一時之暑故河朔有避暑飲　世¶
說曰郗嘉賓三伏之日詣謝公炎暑熏赫雖復當風交¶
扇猶霑汗流離謝著故絹衣食熱白粥晏然無異　陸¶
<pb:KR3k0055_WYG_024-13a>¶
翽鄴中記曰石季龍於冰井臺藏冰三伏之日以冰賜¶
大臣　増開元遺事曰長安富家子弟劉逸李閒衞曠¶
等家世富豪而好待士每至暑伏中各於林亭内植畫¶
柱以錦結為涼棚設坐具召長安名姝間坐逓請為避¶
暑會人皆愛羡　又曰元載有紫龍䫇拂色如爛椹三¶
尺水精為柄清冷辟塵拂之有聲鷄犬驚逸伏月居室¶
晝無蠅蚋夜無蚉蝟　又曰楊國忠鏤冰為鳥獸繫以¶
金鈴綵絲遺贈王公　又曰唐都人伏天於風亭水榭¶
<pb:KR3k0055_WYG_024-13b>¶
雪檻冰盤浮瓜沈李流杯曲沼通夕而罷　月令廣義¶
曰燕京每歲初伏起錦衣衞日用旗鼔迎象出宣武門¶
外濠内洗濯三伏而止觀者如堵¶
　　伏三¶
原金藏　火升(上詳伏一肜夏侯湛大暑賦曰三伏相/仍徂暑肜  上無纖雲下無微風扶桑)¶
(赩以増燌大/火華其南升)　秦祠　漢擇(史記曰秦徳公三年初為/伏祠注云六月上伏日秦)¶
(始置一下/詳伏)　亢陽　徂暑(王彪之井賦曰三伏焦暑亢/陽重授輕飇不扇纖雲不覆)¶
(火下見/  升注)　勞酒　薦瓜(漢書曰楊惲報孫㑹宗書曰田/家作苦歲時伏臘烹羊炮羔斗)¶
<pb:KR3k0055_WYG_024-14a>¶
(酒自勞薦崔寔四民月令/曰初伏  麥瓜于祖禰)　賜東方　祠黃石(漢書曰/東方朔)¶
(為郎伏日詔賜諸郎肉朔獨拔劔割肉謂其同官曰伏/日當早歸請受賜即懷肉而去上問朔曰肉不待詔而)¶
(去何也上令自責朔曰受賜不待詔何無禮也拔劔割/肉一何壯也割之不多又何廉也歸遺細君又何仁也)¶
(上笑曰令生自責而反自譽復賜酒一巵肉百斤遺細/君  史記曰張子房始所見下邳圯上老父與太公書)¶
(者後十三年從髙祖過濟北果見榖城山下黄石取/而寶祠之留侯死并黃石葬每上冢伏臘祠黄石)¶
秋夏交會之辰　金火伏藏之日　謝公食白粥之辰¶
　方朔割賜肉之日　増食粥　進餅(上詳伏二/下詳伏一)　磔¶
狗禦災　養羊供費(史記諸侯年表秦德公二年初作/伏祠磔狗邑四門以禦蟲災  潘)¶
<pb:KR3k0055_WYG_024-14b>¶
(岳閒居賦養羊酟/酪以供伏臘之費)　麥瓜薦祖　荷葉飲賓(上詳薦瓜/注  雜俎)¶
(魏正始中鄭公慤三伏之際率賓僚避暑取荷葉盛酒/以簪刺葉令與柄通屈莖輪囷如象鼻與賓僚傳噏之)¶
(名曰碧筒酒歷下人皆效/之至今歷城北有使君林)¶
　　伏四¶
原酒食之會(漢舊儀云厲鬼所行故伏/漢魏伏日有酒食之會)羊酪之供(詳養/羊注)¶
　三伏始奏(嵇含困熱賦序曰于夏則崇暑在冬則増/寒三伏之節始奏商秋之辰□□陋巷不)¶
(來清風短廡不足増蔭並天/而寒暑殊同世而憂樂異)初伏啓新(見潘/岳詩)　三伏之¶
秋(陰陽書曰立秋/後初庚為末伏)一時之暑(典/略)　増驕陽(杜詩三伏忽/已過驕陽化)¶
<pb:KR3k0055_WYG_024-15a>¶
(為霖欲歸瀼西/宅阻此江浦深)畏景(王言史詩曲池煎畏景髙閣絶微/飇潘岳詩南陸迎修景朱明送末)¶
(垂初伏啓新節/隆暑方赫曦)　建冰臺(鄴中記石季龍于冰井臺藏/冰三伏之月以冰賜大臣按)¶
(冰井銅雀金虎三臺皆曹/操建在彰德府臨漳縣)琢冰山(天寶遺事楊氏子弟/每至伏中取大冰使)¶
(匠琢成山周圍於宴席間客雖酒酣而各有寒色至有/挾纊者又以冰鏤鳯獸之象送王公家冰以藥固之數)¶
(日不/消潰)　金畏於火(詳伏/一)陰迫於陽(顔師古曰伏者謂陰/氣將起迫於殘陽而)¶
(未得升故為藏/伏因名伏日)¶
　　伏五¶
原詩晉程曉詩曰平生三伏時道路無行車閉門避暑¶
<pb:KR3k0055_WYG_024-15b>¶
臥出入不相過今世褦襶子觸熱到人家主人聞客來¶
嚬蹙奈此何搖扇膊中疼流汗正滂沱傳誡語髙明熱¶
行宜見訶　晉潘岳懷縣詩曰南陸迎修景朱明送末¶
垂初伏啓新節隆暑方赫曦朝想慶雲興夕馳白日移¶
揮汗辭中宇登城臨清池涼風自逺集輕衿隨風吹靈¶
圃曜華果通衢列髙椅　増明文徵明伏日詩曰九衢¶
三伏漲黃塵病髮蕭蕭罣葛巾正好關門消永日可堪¶
曳履見時人驚風梧葉常疑雨窺户薇花不是春睡起¶
<pb:KR3k0055_WYG_024-16a>¶
北窗修茗供月團香細石泉新¶
　　七月七日一¶
原崔寔四民月令曰七月七日曝經書設酒脯時果散¶
香粉於筵上祈請於河鼓織女言此二星神當會守夜¶
者咸懷私願或云見天漢中有奕奕正白氣如地河之¶
波輝輝有光曜五色以此為徵應見者便拜乞願三年¶
乃得　又曰七月七日作麪合藍丸及蜀漆丸曝經書¶
及衣裳　周處風土記曰七月七日其夜灑埽於庭露¶
<pb:KR3k0055_WYG_024-16b>¶
施几筵設酒脯時果散香粉於河鼓織女乞富乞壽無¶
子乞子唯得乞一不得兼求三年乃得言之頗有受其¶
祚者　荆楚歲時記曰七夕婦人結綵樓(一作/縷)穿七孔¶
鍼或以金銀鍮石為鍼(宋孝武七夕詩曰迎風/披綵縷向月貫元鍼)陳瓜果¶
於庭中以乞巧有喜子網於瓜上則以為得　増歲時¶
紀事云七夕俗以蠟作嬰兒浮水中以為戲為婦人生¶
子之祥謂之化生本出於西域謂之摩睺羅唐詩曰水¶
拍銀盤弄化生　歲時雜記云七月六日有雨謂之洗¶
<pb:KR3k0055_WYG_024-17a>¶
車雨七日雨曰灑淚雨　金門歲節記云洛陽人間乞¶
巧造明星酒裝同心繒　焦林大斗記云天河之西有¶
星煌煌與參俱出謂之牽牛天河之東有星微微在氐¶
之下謂之織女世謂之雙星¶
　　七月七日二¶
原漢書曰武帝七月七日生於猗蘭殿　漢武故事曰¶
七月七日上於承華殿齋正中忽有一青鳥從西方來¶
集殿前上問東方朔朔曰此西王母欲來也有頃王母¶
<pb:KR3k0055_WYG_024-17b>¶
至(詳/鳥)　増漢武内傳曰七月七日西王母降漢武帝闕¶
廷東方朔於朱雀窗中窺母時母以桃七枚獻帝帝欲¶
留核種之母笑曰此桃千年生花千年結實指方朔曰¶
此兒三偷桃矣　原西京雜記曰漢綵女嘗以七月七¶
日穿鍼於開襟樓　列仙傳曰陶安公者六安鑄冶師¶
行火者朱雀止冶上曰安公安公冶與天通七月七日¶
迎汝以赤龍　又曰王子喬見柏長曰告我家七月七¶
日待我於緱氏山頭至時乘白鶴在山頭望之不得到¶
<pb:KR3k0055_WYG_024-18a>¶
舉手謝時人數日而去　續齊諧記曰桂陽成武丁有¶
仙道謂其弟曰七月七日織女當渡河諸仙悉還宮弟¶
問曰織女何事渡河答曰織女暫詣牽牛世人至今云¶
織女嫁牽牛也　増風土記曰魏時人或問董勛云七¶
月七日爲良日飲食不同於古何也勛云七月黍熟七¶
日為陽數故以糜為珍今此日唯設湯餅無復有糜矣¶
　原王隱晉書曰魏武辟髙祖髙祖辭以風痺時七月¶
七日髙祖方曝書令史竊知以告重遣辟之懼而應命¶
<pb:KR3k0055_WYG_024-18b>¶
　竹林七賢論曰阮咸字仲容籍兄子也諸阮頗善居¶
室内足於財惟籍一巷尚道棄事好酒而貧舊俗七月¶
七日法當曬衣諸阮庭中爛然莫非綈錦籍兄子咸時¶
總角乃竪長竿標大布犢鼻褌於庭中曰未能免俗聊¶
復爾爾　世說曰郝隆七月七日見鄰人皆曝曬衣物¶
隆乃仰臥出腹云曬書　輿地記曰齊武帝起層城觀¶
七月七日宮人多登之穿鍼世謂之穿鍼樓　後魏書¶
曰道武七月七日生於參合殿　増紀事云李行言中¶
<pb:KR3k0055_WYG_024-19a>¶
宗時為給事中能唱歩虛歌帝七月七日御兩儀殿會¶
宴命為之行言於御前長跪作三洞道士音詞歌數曲¶
貌偉聲暢上頻歎美　天寶遺事曰帝與貴妃每至七¶
月七日夜在華清宮遊宴時宮女輩陳瓜花酒饌列於¶
庭中求恩於牽牛織女星也又各捉蜘蛛閉於小合中¶
至曉開視蛛網稀密以為得巧之候密者言巧多稀者¶
言巧少民間亦效之　雜異書曰時有女子尚幼七夕¶
見家人出㕔望候天門開獨在室中不出曰若合當見¶
<pb:KR3k0055_WYG_024-19b>¶
者雖暗室中亦應見之至夜深忽見天上門開雲氣赫¶
奕因求富及長嫁而富家累鉅萬　五國故事曰南唐¶
後主李煜每七夕延巧必命紅白羅百匹以竪為日宮¶
天河之狀一夕而罷乃收之¶
　　七月七日三¶
原泛星　飛月(上見謝莊七夕詠牛女詩詩/下見顏延之織女贈牽牛)　乘鶴¶
奔龍(上詳七月七日一牛下見/謝惠連七夕詠牽  詩)　天路　星河(徐爰牛/女詩曰)¶
(結彩彪天路頽芳菲靈臺闐王鑒七夕/織女詩曰隱隱驅千乘闐  越星河)　雲川　漢渚¶
<pb:KR3k0055_WYG_024-20a>¶
(王微七襄怨詩曰藻帳越星波玉飾渡雲川光/顔測七夕聯句詩曰雲扃息遊彩漢渚起遥)　鳳舄¶
　鶴蓋(漢武帝内傳曰七月七日西王母降武帝戴太/眞晨纓之冠履元瓊鳯文之舄  劉楨魯都賦)¶
(曰素秋二七天漢指隅日暮宴罷/車騎就衢蓋如飛鶴馬如游魚)　羽車　雲輦(神仙/傳曰)¶
(呉蔡經去家時已老還更少壯頭髮皆黑語家中言七/月七日王君當來至期日王方平果來乘羽車駕五龍)¶
(見漢武帝内傳曰帝登尋眞之臺齋到七月七日夜忽/  天西南如白雲起鬱鬰直來趨宮後頃西王母至乘)¶
(紫雲之輦/香氣馥郁)　齋心　曬腹(漢武帝齋心侍王母又此月/中會日宜齋也  下詳七月)¶
(七日/一)　靈匹　瑞光(謂織女嫁牽牛注下/詳後竇后神光)　九光燈¶
百子池(漢武帝内傳曰七月七日乃埽除宮掖之内張/雲錦之帷然九光之燈夜二唱後西王母駕九)¶
<pb:KR3k0055_WYG_024-20b>¶
(色斑龍上殿七西京雜記曰戚夫/人侍髙祖至  月七日臨百子池)　涼風至　辰火流¶
(上見蘇彦七日織女詩宴下見潘/尼七月七日侍皇太子  𤣥圃詩)　天漢指隅　夷則¶
應履(上詳鶴蓋注則/七月律中夷)　姮娥隨月　織女逐星(見庾肩/吾七夕)¶
(詩/)　縷羈五色　車駐七襄(西京雜記云賈佩蘭在宮/時七月七日臨百子池作)¶
(樂樂畢以五色縷相羈謂之相/憐愛  下見梁何遜七夕詩)　玉露初下　銀河己¶
橫(白露故曰玉露漢/下銀河亦曰銀)　三秋佳節　七夕良辰　素雲¶
廵濛汜　炎帝收離光(李充七月七日詩云北極躔衆/星璇璣運天綱素雲廵濛汜炎)¶
(帝收/離光)　青鳥西方來　赤龍東南上(俱詳七月/七日一)　白鶴¶
<pb:KR3k0055_WYG_024-21a>¶
翔山上　青鳥來殿前(列仙傳日下詳/七月七  一)　蔡經鳴鼓還¶
家　王喬舉手謝世(神仙傳蔡經事方平去家十餘年/忽還謂家人曰七月七日王君來)¶
(到期可多作數百斛飯以供從官至日果然聞金鼓/簫管人馬之聲從天而下也  下詳七月七日一)¶
龍駕之亂鳯管　瓊佩之結雲裳(上見謝脁賦女下/見蘇彥詠織  詩)¶
増曝衣　結字(太液池西有漢武帝曝衣樓七月七日/宮人出衣曝之  金門歲節記洛陽人)¶
(家七夕結萬字造/明星酒裝同心繒)　乞巧　種生(京師舊俗七月七夕/貴家多結綵樓于庭)¶
(鋪陳磨喝樂花瓜酒炙筆研鍼線或兒童裁詩女郎呈/巧焚香列拜謂之乞巧柳宗元有乞巧文  又京師舊)¶
(俗七月七日以菉豆小豆小麥貯磁器内以水浸之生/芽數寸以紅藍絲縷束之謂之種生于街心綵幙張設)¶
<pb:KR3k0055_WYG_024-21b>¶
(貨/賣)　考福　祈壽(道書七月七日為慶生中會此日地/官三宮九府四十二曹同會天水二)¶
(官六宮十八府七十八曹同考罪福駢感遇集郭子儀/至銀州夜見左右皆赤光仰視空中  車繡幄中有一)¶
(美女自天而下子儀拜祝云今七月七夕必是織女降/臨願賜長壽富貴女笑謂曰大富貴亦壽考言訖冉冉)¶
(升天子儀後立功/貴盛年九十餘薨)　獲寶　得梭(唐開元中有李氏為/尼號曰真如天寶七)¶
(年七月七夕忽見五色雲墜地一囊中有五物乃寶玉/也至肅宗元年真如為神人召往化城見天帝授以八)¶
(寶俾獻于朝真如乃并前五物皆獻之星祕閣閒話蔡/州蔡氏每七夕乞巧禱以酒果忽見流  墜筵中明日)¶
(瓜上得金梭自/是巧思益進)　月帳　雲階(羅隱七夕詩月帳星河/次第開兩情惟恐曙光)¶
(催時人不用穿鍼待沒得心情送巧來恨杜牧七夕詩/雲階月地一相過未抵今年别恨多最  明朝洗車雨)¶
<pb:KR3k0055_WYG_024-22a>¶
(不教囘脚/渡天河)　竇后神光　楊妃私誓(東漢書竇后少小/頭秃不為家人所)¶
(齒遇七夕人皆看織女獨不許后出乃有神光照室凭/唐明皇與楊貴妃避暑驪山宮七夕夜半妃獨侍上)¶
(肩密語相誓願世世為夫婦白樂天長恨歌七月七日/長生殿夜半無人私語時在天願為比翼鳥在地願為)¶
(連理/枝)¶
　　七月七日四¶
原雲幄(見謝惠/連詩)河鼓(河鼔謂/之牽牛)　蠢動登髙(嵇含登髙詩/七月有七日)¶
(蠢動思/登髙)魚鼈遊嶺(黃閏武陵記云武陵有一山嶺有池/可數畞魚鼈無不備有其七月七日)¶
(皆出遊嶺巔/類族各别)　鵲橋已成(風俗記織女七夕/當渡河使鵲為橋)織女將渡¶
<pb:KR3k0055_WYG_024-22b>¶
(詳七月/七日一)　鍼鼻之縷(庾信七/夕賦)玉匣之衣(庾肩吾/七夕詩)　牽牛¶
織女會有期(曹植九詠云臨囘風兮浮漢渚目牽牛兮/眺織女交有際兮會有期嗟痛吾兮來不)¶
(時/)牽牛織女會天河(傅𤣥擬楚詞云七月七/日牽牛織女會天河)　増乞願¶
(七月七日祈請于河/鼓織女星祈乞私願)　綺節(是夕乃羅/織之節也)月殿(謝脁月殿/清兮雲帷)¶
(靜/兮)　九孔鍼(唐宮中七夕夜各執九孔鍼五色/線向月穿之梁時則用雙眼鍼)萬條絲¶
(林杰詩家家乞巧望秋/月穿盡紅絲幾萬條)　長生殿(見七月七日三/楊妃私誓注)¶
　　七月七日五¶
原詩古詩曰迢迢牽牛星皎皎河漢女纖纖擢素手扎¶
<pb:KR3k0055_WYG_024-23a>¶
扎弄機杼終日不成章涕泣零如雨河漢清且淺相去¶
詎幾許盈盈一水間脈脈不得語　晉潘尼七月七日¶
侍皇太子宴𤣥圃賦詩曰商風初授辰火微流朱明送¶
夏少昊迎秋嘉木茂園芳草被疇於是我后以豫以遊¶
　晉李充七月七日詩曰朗月垂元景洪漢截皓蒼牽¶
牛難牽牧織女守空襄河廣尚可越怨此漢無梁　晉¶
蘇彥七月七日詠織女詩曰火流涼風至少昊協素藏¶
織女思北沚牽牛歎南陽時來嘉慶集整駕巾玉箱瓊¶
<pb:KR3k0055_WYG_024-23b>¶
珮垂藻蕤霧裾結雲裳釋轡紫微庭解衿碧琳堂歡讌¶
未及究晨暉照扶桑悵悵一宵促遲遲别日長　宋孝¶
武七夕詩曰白日傾晩照弦月升初光炫炫葉露滿肅¶
肅庭風揚瞻言媚天漢幽期濟河梁服箱從奔軺紈綺¶
闕成章解帶遽廻軫誰云秋夜長愛叙雙情款念離兩¶
心傷　宋南平王劉鑠七夕詠牛女詩曰秋動清風扇¶
火移炎氣歇廣檐含夜陰髙軒通夕月安歩廵芳林傾¶
望極雲闕組幕縈漢陳龍駕凌霄發沈情未申寫飛光¶
<pb:KR3k0055_WYG_024-24a>¶
已飄忽來對眇難期今歡自兹沒　宋謝惠連七夕詠¶
牛女詩曰落日隱檐楹升月照簾櫳團團滿葉露淅淅¶
振條風蹀足循廣除瞬目曬曽穹雲漢有靈匹彌年闕¶
相從遐川阻昵愛修渚曠清容弄杼不成藻聳轡騖前¶
蹤昔離秋已兩今聚夕無雙傾河易廻斡款顏難久悰¶
沃若靈駕旋寂寞雲幄空留情顧華寢遥心逐奔龍¶
宋王僧達七夕月下詩曰逺山歛氛祲廣庭揚月波氣¶
往風集隙秋還露泫柯節氣既已孱中宵振綺羅來歡¶
<pb:KR3k0055_WYG_024-24b>¶
詎終夕收淚泣分河　宋顏延之為織女贈牽牛詩曰¶
婺女儷經星姮娥棲飛月慙無二媛靈託身侍天闕閶¶
闔殊未暉咸池豈沐髮漢陰不夕張長河為誰越雖有¶
促晏期方須涼風發　宋謝靈運七夕詠牛女詩曰火¶
逝首秋節新明弦月夕月弦光照户秋首風入隙陵風¶
歩層岑憑雲肆遥脈徙倚西北庭竦踴東南覿紈綺無¶
報章河漢有駿軛　宋謝莊七夕夜詠牛女應制詩曰¶
輟機起春暮停箱動秋衿璇居照漢右芝駕肅河陰容¶
<pb:KR3k0055_WYG_024-25a>¶
裔泛星道逶迤濟煙潯陸離迎宵佩倐爍望昏簪俱傾¶
環氣怨共歇浹年心珠殿釭未沫瑶庭露已深夕清豈¶
淹沸弦揮無久臨　梁武帝七夕詩曰白露月下圓秋¶
風枝上鮮瑶臺含碧霧羅幕生紫煙妙會非綺節佳期¶
乃涼年玉壺承夜急蘭膏依曉煎昔悲漢難越今傷河¶
易旋怨咽雙念斷悽悼兩情懸　梁簡文帝七夕穿鍼¶
詩曰憐從帳裏出想見夜窗開鍼欹疑月暗縷散恨風¶
來　梁柳惲七夕穿鍼詩曰代馬秋不歸緇紈無復緒¶
<pb:KR3k0055_WYG_024-25b>¶
迎寒理夜縫映月抽纖縷清露下羅衣秋風吹玉柱流¶
景對秋夕餘光歘難駐　梁劉遵七夕穿鍼詩曰歩月¶
如有意情來不自禁向光抽一縷舉袖弄雙鍼　梁劉¶
孝威七夕穿鍼詩曰縷亂恐風來衫輕羞指現故穿䨇¶
眼鍼時縫合歡扇　梁沈約織女贈牽牛詩曰紅妝與¶
明鏡二物本相親用持施㸃畫不照離居人往秋雖一¶
照一照還復塵塵生不復拂蓬首對河津冬夜寒如此¶
寜遽道陽春初商忽云至暫得奉衣巾施衿已成故每¶
<pb:KR3k0055_WYG_024-26a>¶
聚忽如新　梁王筠代牽牛答織女詩曰新知與生别¶
由來儻相值如何寸心中一宵懷兩事歡娯未繾綣倐¶
忽成離異終日遥相望祗益生愁思猶憶今春悲尚有¶
故年淚忽遇長河轉獨喜涼飇至奔情翊鳳軫纖阿警¶
龍轡　梁范雲望織女詩曰盈盈一水邊夜夜空自憐¶
不辭精衞苦河流未可塡寸情百重結一心萬處懸願¶
作雙青鳥共舒明鏡前　梁劉孝威詠織女詩曰金鈿¶
已照曜白日未蹉跎欲待黃昏至含嬌渡淺河　梁何¶
<pb:KR3k0055_WYG_024-26b>¶
遜七夕詩曰仙車駐七襄鳳駕出天潢月映九微火風¶
吹百和香來歡暫巧笑還淚已啼妝别離不得語河漢¶
漸湯湯　梁庾肩吾七夕詩曰玉匣卷懸衣鍼樓開夜¶
扉姮娥隨月落織女逐星移離前忿促夜别後對空機¶
倩語雕陵鵲填河未可飛　又奉使江州船中七夕詩¶
曰九江逢七夕初弦值早秋天河來映水織女欲攀舟¶
漢使俱為客星槎共逐流莫言相送浦不及穿鍼樓¶
北齊邢邵七夕詩曰盈盈河水側朝朝長歎息不恡漸¶
<pb:KR3k0055_WYG_024-27a>¶
衰苦波流詎可測秋期忽云至停梭理容色束衿未解¶
帶囘鑾已霑軾不見眼中人誰堪機上織願逐青鳥去¶
暫因希羽翼　隋江總七夕詩曰漢曲天榆冷河邊月¶
桂秋婉孌期今夜飄颻渡淺流輪隨列宿動路逐綵雲¶
浮橫波飜瀉淚束素反緘愁此時機杼息獨向紅妝羞¶
　隋王眘七夕詩曰天河橫欲曉鳳駕儼應飛落月移¶
妝鏡浮雲動别衣歡逐今宵盡愁隨還路歸猶將宿昔¶
淚更上去年機　隋張文恭七夕詩曰鳳律驚秋氣龍¶
<pb:KR3k0055_WYG_024-27b>¶
梭靜夜機星橋百枝動雲路七香飛映月囘雕扇凌霞¶
曳綺衣含情向華幄流態入重闈歡餘夕漏盡怨結曉¶
驂歸誰念分河漢還憶兩心違　唐杜審言七夕詩曰¶
白露含明月青雲斷絳河天街七襄轉閣道二神過袨¶
服鏘環佩香筵拂綺羅年年今夜盡機杼别情多　増¶
又奉和七夕宴兩儀殿應制詩曰一年銜别怨七夕始¶
言歸歛淚開星靨微歩動雲衣天迥兔欲落河曠鵲停¶
飛那堪盡此夜復往弄殘機　李嶠七夕應制詩曰靈¶
<pb:KR3k0055_WYG_024-28a>¶
匹三秋㑹仙期七夕過査來人泛海橋渡鵲填河帝縷¶
升銀閣天機罷玉梭誰言七襄詠重入五絃歌　劉憲¶
七夕應制詩曰秋吹過雙闕星仙動二靈更深移月鏡¶
河淺度雲軿殿上呼方朔人間識武丁天文兹夜裏光¶
映紫微庭　趙彥昭七夕應制詩曰青女三秋節黃姑¶
七日期星橋度玉珮雲閣掩羅幃河氣通仙掖天文入¶
睿詞今宵望靈漢應得見蛾睂　李乂七夕應制詩曰¶
桂宮明月夜蘭殿起秋風雲漢彌年阻星筵此夕同倐¶
<pb:KR3k0055_WYG_024-28b>¶
來疑有處旋去已成空睿作鈞天響魂飛在夢中　蘇¶
頲七夕應制詩曰靈媛乘秋發仙裝警夜催月光窺欲¶
渡河色辨應來機石天文寫鍼樓御賞開竊觀青鳥至¶
疑向鵲橋廻　髙宗七夕宴𤣥圃詩曰羽蓋飛天漢鳳¶
駕越層巒俱歎三秋阻共敘一宵歡璜虧夜月落靨碎¶
曉星殘誰能操機杼纖手濯清瀾　又曰霓裳轉雲路¶
鳳駕凌天潢虧星凋夜靨殘月落朝璜促歡今夕促長¶
離别後長輕梭聊駐織掩淚獨悲傷　許敬宗奉和七¶
<pb:KR3k0055_WYG_024-29a>¶
夕宴𤣥圃應制詩曰牛閨臨淺漢鸞駟渉秋河兩懷縈¶
别緒萬縷慶停梭星模鏡裏靨月寫黛中蛾奈許今宵¶
度長嬰離别多　又七夕賦詠成篇詩曰一年抱怨嗟¶
長别七夕含態始言歸飄飄羅韤光天步灼灼新妝鑒¶
月輝誰催巧笑開星靨不惜呈露解雲衣所歎却隨更¶
漏盡掩泣還弄昨宵機　何仲誼七夕賦詠成篇詩曰¶
日日思歸勤理鬢朝朝佇望嬾調梭凌風寶扇遥臨月¶
映水仙車逺渡河歷歷金星疑施珮冉冉雲衣似曳羅¶
<pb:KR3k0055_WYG_024-29b>¶
通宵道意終無盡向曉離愁已復多　宋之問牛女詩¶
曰粉席秋期緩鍼樓别怨多奔龍爭渡月飛鵲亂填河¶
失喜先臨鏡含羞未解羅誰能留夜色來夕倍還梭¶
沈佺期曝衣篇詩曰君不見昔日宜春太液邊披香畫¶
閣與天連華燈灼爍九微映香氣氛氳百和然此夜星¶
繁河正白人傳織女牽牛客宮中擾擾曝衣樓天上娥¶
娥紅粉席舒羅散縠雲霧開綴玉垂珠星漢廻朝霞散¶
綵羞衣架曉月分光劣鏡臺上有仙人長命綹中看玉¶
<pb:KR3k0055_WYG_024-30a>¶
女迎歡繡玳瑁筵中别作春珊瑚窗裏飜成晝椒房金¶
屋寵新流意氣驕奢不自由漢文宜惜露臺費晉代湏¶
焚前殿裘　崔顥七夕詩曰長安城中月如練家家此¶
夜持鍼線仙裙玉佩空自知天上人間不相見長信深¶
陰夜轉幽瑶階金閣數螢流班姬此夕愁無限河漢三¶
更看斗牛　祖詠七夕詩曰閨女求天女更䦨意未䦨¶
玉庭開粉席羅袖捧金盤向月穿鍼易臨風整線難不¶
知誰得巧明旦試相看　杜甫牽牛織女詩曰牽牛出¶
<pb:KR3k0055_WYG_024-30b>¶
河西織女處其東萬古永相望七夕誰見同神光意難¶
候此事終朦朧颯然精靈合何必秋遂通亭亭新妝立¶
龍駕具曽空世人亦為爾祈請走兒童稱家隨豐儉白¶
屋達公宮膳夫翊堂殿鳴玉淒房櫳曝衣徧天下曳月¶
揚微風蛛絲小人態曲綴瓜果中初筵&KR0008;重露日出甘¶
所終嗟汝未嫁女秉心鬱忡忡防身動如律竭力機杼¶
中雖無舅姑事敢昧機作功明明君臣契咫尺或未容¶
義無棄禮法恩始夫婦恭小大有佳期戒之在至公方¶
<pb:KR3k0055_WYG_024-31a>¶
圓茍齟齬丈夫多英雄　孟浩然他鄉七夕詩曰他鄉¶
逢七夕旅館益羈愁不見穿鍼婦空懷故國樓緒風初¶
減熱新月始澄秋誰忍窺河漢迢迢問斗牛　王灣閏¶
月七日織女詩曰耿耿曙河微神仙此夜稀今年七月¶
閏應得兩囘歸　元呉師道七夕詩曰木槿籬邊絡緯¶
哀臥看河漢逺天廻西風不管扁舟客吹下樓頭笑語¶
來　趙孟頫七夕詩曰初月纖纖照露臺枉將瓜果鬧¶
嬰孩今宵自有經年約何暇閒情送巧來　張昱七夕¶
<pb:KR3k0055_WYG_024-31b>¶
詩曰乞與人間巧全憑此夜秋如何鍼線月容易下西¶
樓　明盧柟七夕詩曰銀闕含秋星欲爛天孫脈脈度¶
河漢仙鬟玉珮那可聞佳人夜半開簾看階前月色疑¶
有霜獨坐穿鍼向畫廊東方日出烏鵲曉天上人間枉¶
斷腸¶
原賦周庾信七夕賦曰兔月先上羊燈次安覩牛星之¶
曜景視織女之䦨干於是秦娥麗妾趙豔佳人窈窕名¶
燕逶迤姓秦嫌朝妝之半故憐晩飾之全新此時幷捨¶
<pb:KR3k0055_WYG_024-32a>¶
房櫳共往庭中縷條緊而貫矩鍼鼻細而穿空　南齊¶
謝脁七夕賦曰金祇司矩火曜方流素鍾當御夷則鳴¶
秋朱光既夕涼雲始浮盈多露之藹藹升夜月之悠悠¶
步廣庭而延睞屬天媛而淹留嗟斯靈之淑景招好仇¶
於服箱厭白玉而為飾霏丹霞而為裳廻龍駕之容裔¶
亂鳳管之淒鏘軾帝車而捐玦凌天津而上翔悵漢渚¶
之夕漲欣河廣之既梁臨瑶席而宴語緜含睇而蛾揚¶
嗟蘭夜而難永泣會促而怨長忌纖阿之方駕吝長庚¶
<pb:KR3k0055_WYG_024-32b>¶
之末光撫鳴琴而修怳浩安歌而自傷歌曰月殿清兮¶
桂醑酬雲幄靜兮香風浮龍鑣蹀兮玉鑾整睠星河兮¶
不可留　増唐王勃七夕賦曰若夫乾靈鵲讖之端地¶
輔龍驂之始憑紫都而授厯按𤣥丘而命紀鳳毛鍾桂¶
閫之祥麟角燦椒庭之祉馳朱軒於九域振黃麾於萬¶
里抗芝館而星羅擢蘭宮而霧起則有皇慈霧洽聖渥¶
天浮庭分玉禁邸瞰金樓翦鳬洲於細柳披鶴籞於長¶
楸啓魚鈴而分帝術授虹璧而控神州擁黃山於石磴¶
<pb:KR3k0055_WYG_024-33a>¶
洩𤣥灞於銅溝列瑶窗而送燠闢銀牓而迎秋君王乃¶
排青幌摇朱舄戒鵷輿靜鸞掖繞霞廊而轉步傃雲阡¶
而縱跡嘯陳客於金牀命淮仙於桂席翔翠䍐於雲甸¶
迎簫吹於鳳驛佇靈匹於星期眷神姿於月夕於時玉¶
繩湛色金漢斜光煙淒碧樹露濕銀塘視蓮潭之變彩¶
見松院之生涼引驚蟬於寶瑟宿蘭燕於瑶筐緑臺兮¶
千仞赩樓兮百常拂花筵而慘惻披彩序而徜徉結遥¶
情於漢陌飛永睇於霞莊想佳人兮如在怨靈歡兮不¶
<pb:KR3k0055_WYG_024-33b>¶
揚促遥悲於四運味遺歌於七襄於是虯檐晩靜魚扃¶
夜飾忘帝子之光華下君王之顔色握犀管展魚牋顧¶
執事招仲宣仲宣跪而稱曰臣聞九變無津三靈有作布¶
元氣於浩蕩運太虛於寥廓辨河鼓於西壖下天孫於¶
東堮循五緯而清黃道正三衡而澄紫落海人支石之¶
機江女穿鍼之閣鄙陳情於春念擬仙契於秋諾於是¶
光清地㞯氣歛天標霜凝碧宙水瑩丹霄躍麟軒於霧¶
術褰斾羽於星橋徵赤螭而架渚漾青翰而乘潮停翠¶
<pb:KR3k0055_WYG_024-34a>¶
梭兮卷霜縠引鴛杼兮割冰綃舉黃花而乘月豔籠黛¶
葉而卷雲嬌撫今情之恨促指來緒而傷遥既而丹軒¶
萬拱紫芳千籥仙御逶遲靈徒擾弱風驚雨驟煙廻電¶
爍媧皇召巨野之龍莊叟命雕陵之鵲駐麟駕披鸞幕¶
奏雲懸汎霞酌碧虯玉室之饌白兔銀臺之藥荷葉赬¶
鮫芙蓉青雀上元錦書傳寶字王母瓊箱薦金約綵襻¶
魚頭比目縫香緘燕尾同心縛羅帳五色懸珉砌百枝¶
然下芸幬而暱枕弛蘭服而交筵託新歡而密勿懷往¶
<pb:KR3k0055_WYG_024-34b>¶
眷而潺湲於是羈鸞切鏡旅鶴驚絃悲侵玉履念起金¶
鈿儼歸裝而容曳整還蓋而遷延洞庭波兮秋水急關¶
山晦兮夕霧連謂河漢之無浪似參商之永年君王乃¶
背雕砌陟元室沖想自閒神情如逸痛靈妃之稀偶喜¶
沈思之可畢荆豔齊升燕佳並出金聲玉貎蕙心蘭質¶
珠櫳綺檻北風臺繡户雕窗南向開響曳紅雲歌面近¶
香隨白雪舞腰來掩清琴而獨進凌絳樹而輕廻盧女¶
黃金之椀張宗碧玉之杯奉君王於終夕夫何怨於良¶
<pb:KR3k0055_WYG_024-35a>¶
　媒俄而月還西漢霞臨東沼鳬氏鳴秋雞人唱曉玉關¶
　控鶴瓊林飛鳥君王廼馭風殿而長懷俯雲臺而自矯¶
　矜雅範而霜厲穆沖衿而煙渺迎十客召三英香涵蔗¶
　酎吹肅蘭旌娃館疎兮緑草積歡房寂兮紫苔生聳詞¶
　鋒於月徑披翰藪於雲扃方絶元凱而髙視豈與梁楚¶
　而駢聲¶
　¶
　¶
<pb:KR3k0055_WYG_024-35b>¶
　¶
　¶
　¶
　¶
　¶
　¶
　¶
御定淵鑑類函卷十九¶
