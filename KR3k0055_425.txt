# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.211144
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百二十
<pb:KR3k0055_WYG_425-1a>¶
　欽定四庫全書¶
御定淵鑑類函卷四百二十¶
　　鳥部三(鶴/鸛)　(鵠/鵬)¶
　　　鶴一¶
　原集韻曰鶴善鳴鳥也　案毛詩義疏曰鶴大如鵞長¶
　三尺脚青黑髙三尺餘赤頰赤目喙長四寸多純白亦¶
　有蒼色蒼色者今人謂之赤頰常夜半鳴其鳴髙朗聞¶
　八九里惟老者乃聲下今吳人園中及士大夫家皆養¶
<pb:KR3k0055_WYG_425-1b>¶
　之鷄鳴時亦鳴　淮南八公相鶴經曰鶴者因金氣依¶
　火精以自養金數九火數七故七年小變十六年大變¶
　百六十年變止千六百年形體定尚潔故其色白聲聞¶
　天故頭赤食於水故其喙長軒於前故後趾短棲於陸¶
　故足髙而尾凋翔於雲故毛豐而肉疎大喉以吐故脩¶
　頸以納新故生大夀不可量所以體無青黄二色者木¶
　土之氣内養故不表於外是以行必依洲嶼止不集林¶
　木鶴之上相瘦頭朱頂露眼黝睛髙鼻短喙䯓(音故/解反)頰¶
<pb:KR3k0055_WYG_425-2a>¶
&KR2798;(音徳/宅反)耳長頸促身鷰膺鳯翼雀毛龜背鼈腹軒前垂¶
後髙脛粗節洪髀纎指此相之備者也鳴則聞於天飛¶
則一舉千里鶴二年落子毛易黒㸃三年産伏復七年¶
羽翮具復七年飛薄雲漢復七年舞應節復七年晝夜¶
十二時鳴中律復百六十年不食生物復七年大毛落¶
茸毛生雪白或純黒泥水不汚復百六十年雄雌相視¶
目睛不轉而孕千六百年後飲而不食鸞鳯同為羣聖¶
人在位則與鳯凰翔於甸　又曰鶴陽鳥也而遊於隂¶
<pb:KR3k0055_WYG_425-2b>¶
蓋羽族之宗長仙人之騏驥也　増汲冡書目云鶴曰¶
隂羽(以其愛隂/而惡陽也)　原易通卦騐曰立夏清風至而鶴鳴¶
　風土記曰鶴鳴戒露此鳥性警至八月白露降流於¶
草上滴滴有聲因即髙鳴相警移徙所宿處慮有變害¶
也　春秋說題辭曰鶴知夜半(鶴水鳥也夜半水位感/其生氣則益喜而鳴)¶
鶴所以夀者無死氣於中也　増養生要論曰道家之¶
言鶴曲頸而息此其所以為夀服氣養性者法焉　禽¶
經曰鶴以聲交而孕張華注雄鳴上風雌承下風則孕¶
<pb:KR3k0055_WYG_425-3a>¶
或曰雌雄相随如道士歩斗履其跡而孕　本草釋名¶
曰鶴字篆文象翹首短尾之形一云白色㿥㿥故名八¶
公相鶴經千六百年乃胎産則胎仙之稱以此世謂鶴¶
不卵生者誤矣　本草集解曰鶴聞降真香則降其糞¶
能化石物類相感也　又曰鶴骨為笛甚清越　原永¶
嘉郡記曰有洙沐溪野去青田九里中有雙白鶴年年¶
生子長大便去只惟餘父母一雙在耳精白可愛多云¶
神仙所養　増華亭鶴窠村所出為得地盖自海東飛¶
<pb:KR3k0055_WYG_425-3b>¶
集於下沙原非華産其體髙峻緑足龜文翔薄雲漢一¶
舉千里他所有凡格也　志朝鮮知異山中有青鶴洞¶
其境虛曠四隅皆良田沃壤宜播殖惟青鶴棲息其中¶
故以為名　原神異經曰西海之外有鵠國男女皆長¶
七寸為人自然有禮好經論跪拜夀三百嵗人行如飛¶
日千里百物不敢犯之惟畏海鶴鶴過吞之亦夀三百¶
嵗人在鶴腹中不死而鶴一舉千里(張茂先曰此陳/章對桓公也)¶
増海鶴大者脩項五尺許翅足稱是吞常鳥如啖魚鱓¶
<pb:KR3k0055_WYG_425-4a>¶
成化間有至漳州者漳人射殺之復有以頂貨者類淘¶
河而銳咮雄大雌小晝啄於海暮宿巖谷間島夷人持¶
小鏢月夕則伏於鶴常宿所擇其大者刺之平旦有獲¶
五六頭者乃剥其頂售於舶估比至閩廣值價等金玉¶
　桂海禽志曰灰鶴大如鶴通身灰慘色去頂二寸許¶
毛始丹及頸之半亦能鳴舞　原周易曰鳴鶴在隂其¶
子和之　毛詩曰鶴鳴誨宣王也鶴鳴于九臯聲聞于¶
天(言身惡而/名著也)　墨子云禽子問曰多言有益乎對曰蝦¶
<pb:KR3k0055_WYG_425-4b>¶
蟇日夜鳴口乾而人不聼之鶴雖時夜而鳴天下振動¶
多言何益乎　莊子曰鳬脛雖短續之則憂鶴脛雖長¶
斷之則悲　又曰老子謂孔子曰夫鶴不日浴而白烏¶
不日黔而黒　列子詹何曰聞先大夫之言蒲且子之¶
弋弱弓纎繳乗風振之連雙鶴(按列子/作鶬)於青雲之際用¶
心専動手均也　増漢書曰東方朔為隐語曰尻益髙¶
者鶴俛啄也　原焦贛易林曰白鶴銜珠　増赤壁賦¶
曰時夜將半四顧寂寥適有孤鶴横江東来翅如車輪¶
<pb:KR3k0055_WYG_425-5a>¶
黝裳縞衣戞然長鳴掠予舟而西也¶
　　鶴二¶
増墨客揮犀曰崆峒山廣成子脩道所絶壁有石穴謂¶
之早鶴祠鶴頂如丹毛羽皆黒日照之金色燦然　原¶
抱朴子曰周穆王南征一軍盡化君子為猿鶴小人為¶
沙蟲　増穆天子傳曰天子飲於孟氏爰舞白鶴二八¶
至於巨蒐氏巨蒐之人乃獻白鶴之血以飲天子　原¶
左傳曰狄人伐衞衞懿公好鶴鶴有乗軒者將戰國人¶
<pb:KR3k0055_WYG_425-5b>¶
受甲者皆曰使鶴鶴實有禄位余焉能戰　韓子曰師¶
涓鼓新聲平公問師曠此何聲也曰清商公曰最悲乎¶
師曠曰不如清徵公曰可得聞乎曠曰古之得聞清徵¶
者皆有徳義之君公曰得試之乎曠不得已援琴一奏¶
有黝鶴二八道南方来集於郭門之扈再奏而列三奏¶
延頸而鳴舒翼而舞音中宮商公大恱提觴起焉為師¶
曠夀其後大旱　吳越春秋曰吳王闔廬有女王伐楚¶
與夫人及女㑹食蒸魚王嘗半女怒曰王食我殘魚辱¶
<pb:KR3k0055_WYG_425-6a>¶
我不忍久生乃自殺闔廬痛之葬於郡西閶門外鑿池¶
為女墳積為山文石為槨金鼎玉杯銀樽珠襦之寳皆¶
以送女乃舞白鶴於吳市令萬民随觀之遂使與鶴俱¶
入墓門因塞之以送死　琴操曰商陵牧子取妻五年¶
無子父兄將欲為改娶妻聞中夜警起倚戸悲嘯牧子¶
聞援琴鼓之痛恩愛之永離因彈别鶴以舒憤故曰别¶
鶴操　漢書曰宣帝即位尊孝武廟為代宗所廵狩至¶
郡國皆立廟告祠代宗廟日有白鶴集後庭　華嶠後¶
<pb:KR3k0055_WYG_425-6b>¶
漢書曰崔琦作白鶴賦以諷梁冀冀幽殺之　列仙傳¶
曰王子喬見桓良曰告我家七月七日待我緱氏山頭¶
至期果乗白鶴住山巔望之不得到　又曰蘇躭去後¶
忽有白鶴十數隻夜集郡東門樓上一隻口畫作書字¶
言曰城郭是人民非三百甲子當復歸咸謂是躭　神¶
仙傳曰介象死吳先帝思之以象所住屋為廟時時往¶
祭之有白鶴来集坐上也　續捜神記曰遼東城門有¶
華表柱忽有一鶴集徘徊空中言曰有鳥有鳥丁令威¶
<pb:KR3k0055_WYG_425-7a>¶
去家千嵗今来歸城郭如故人民非何不學仙去空伴¶
冡纍纍遂上冲天　増唐圗經曰費禕登仙嘗駕黄鶴¶
返憇於此遂以名樓　方輿勝覽曰晉羊祜鎮荆州江¶
陵澤中多有鶴嘗取之教舞以娱賔客因名鶴澤後人¶
因之遂呼江陵郡名為鶴澤　原竹林七賢論曰嵇紹¶
入洛或謂王戎曰昨於稠人中始見嵇紹昻昻然野鶴¶
之在雞羣　晉八王故事曰陸機為成都王所誅顧左¶
右而歎曰今日欲聞華亭鶴唳不可復得華亭吳由拳¶
<pb:KR3k0055_WYG_425-7b>¶
縣郊外之墅機素逰之所　陶侃傳曰侃丁母憂在墓¶
下忽有二客来弔不哭而退儀服鮮潔知非常人随而¶
看之但見雙鶴飛而冲天　世說曰僧支道林好鶴時¶
有遺其雙鶴者翅長欲飛林意惜之乃鎩其翮鶴軒翥¶
不能復起乃舒翼反頭視之如似懊惋道林曰旣有凌¶
霄之姿何肯為人耳目玩乎養令翮成即放飛去　又¶
曰王恭披鶴氅裘孟昶謂曰真神仙中人也　増又曰¶
劉爰之少為殷中軍所知稱之於庾公旣見與語劉爾¶
<pb:KR3k0055_WYG_425-8a>¶
日殊不稱庾小失望遂名之為羊公鶴昔羊叔子有鶴¶
善舞嘗向客稱之客試使驅来氃氋而不肯舞故稱比¶
之　原述異傳曰荀瓌事母孝好屬文及道術潛棲却¶
粒嘗東逰憇江夏黄鶴樓上望西南有物飄然降自霄¶
漢俄頃已至乃駕鶴之賔也鶴止户側仙者就席羽衣¶
虹裳賔主歡對辭去跨鶴騰雲眇然煙滅　臨海記曰¶
郡西北有白鶴山周廻六十里髙三百丈有泄水懸注¶
遥望如倒挂白鶴因以為名古老相傳云此山昔有晨¶
<pb:KR3k0055_WYG_425-8b>¶
飛鶴入㑹稽雷門鼔中扵是雷門鼔鳴洛陽聞之孫恩¶
時斫此鼓見白鶴飛出翺翔入雲此後鼓無復逺聲¶
増渚宮故事曰湘東王脩竹林堂新陽太守鄭裒送雌¶
鶴於堂留其雄者尚在裒宅霜天月夜無日不鳴商旅¶
江津聞者墮淚時有野鶴飛赴堂中驅之不去即裒之¶
雄也交頸頡頏撫翼聞奏鐘磬翻然共舞婉轉低昻妙¶
契絃節　江總集曰廬山逺法師未出家善弩射常於¶
鶴窟射得鶴雛後復伺鶴母見將射之鶴不動翔觀之¶
<pb:KR3k0055_WYG_425-9a>¶
已死於窠中疑其愛子致死破視心腸皆寸絶法師於¶
是放弩發菩薩心　英華曰武成二年春二月雙白鶴¶
飛集上林園大將鄭偉布弋設置並皆禽獲六翮已摧¶
雙心俱怨相顧哀鳴孤雄先絶孀妻向影天子愍焉立¶
使庾信為贊　神異録曰益州有道士徐佐卿化鶴於¶
沙丘明皇獵而射之中箭西南而逝謂弟子曰吾行山¶
中為飛矢所中後箭主至可以此箭付之明皇幸蜀識¶
其箭乃知佐卿之化鶴也　逸史曰李衞公逰嵩山見¶
<pb:KR3k0055_WYG_425-9b>¶
鶴呻吟曰我鳥仙為樵者傷脚得人血則愈李公解衣¶
即刺血鶴曰世間人至少且未是乃令㧞眼睫毛持往¶
来都下但映眼照之即知矣公中路自視乃馬頭也至¶
東洛所遇非少悉非全人皆犬彘驢馬之類惟一老翁¶
是人李公言病鶴之意老翁笑下驢宣臂刺血李公得¶
之以塗鶴即愈鶴謝曰公即為明時宰相復當上昇相¶
見非遥慎無懈惰李公謝鶴遂冲天而去　宋丁謂為¶
昭應宫使每醮祭奏有仙鶴盤舞人以其為丁令威之¶
<pb:KR3k0055_WYG_425-10a>¶
裔又好鶴號為鶴相　夢溪筆談曰林逋隐居孤山畜¶
兩鶴縦之則飛入雲霄盤旋久之復入籠中逋常泛小¶
艇逰西湖諸寺有客至逋所居則一童子出應門延客¶
坐為開籠縦鶴良久逋揚櫂而歸盖常以鶴飛為騐也¶
　徐州雲龍山西麓有放鶴亭宋山人張天驥所築也¶
山人有二鶴旦則望山西而放暮則傃山東而歸因以¶
為名　墨客揮犀曰彭淵材迂濶好怪常畜兩鶴客至¶
誇曰此仙禽也凡禽卵生此禽胎生語未竟園丁報曰¶
<pb:KR3k0055_WYG_425-10b>¶
鶴夜生一卵淵材呵曰敢謗鶴耶未㡬鶴展頸伏地復¶
誕一卵淵材歎曰鶴亦敗道吾乃為劉禹錫嘉話所誤¶
然淵材讀相鶴經未熟耳　宋史曰王濟補龍溪主簿¶
時福建輸鶴翎為箭羽有司督責急一羽至直數百錢¶
濟諭民取鵞翎代輸仍驛奏其事¶
　　鶴三¶
原陽鳥　仙禽(上詳鶴一相鶴經/下見鮑照舞鶴賦)　金衣　玉羽(上詳/鵠)¶
(下見鮑照/舞鶴賦)　翔紫盖　養青田(盛𢎞之荆州記衡山有/三峰極秀一名紫盖澄)¶
<pb:KR3k0055_WYG_425-11a>¶
(天明景輒有一雙白鶴廻翔其上/清響亮徹  下詳鶴一永嘉郡記)　入帳　乗軒(李遵/太𤣥)¶
(真人茅君傳好道者入廟或見一白鶴入帳中/白鶴者皆是九轉還丹使  下詳鶴二左傳)　飲瑶¶
池　翔金穴(上見鮑照舞鶴賦山李遵太𤣥真人茅君/内傳茅盈留句曲  告二弟曰吾去有局)¶
(任不復得數相往来父老歌曰茅山連金穴江湖據下/流三神乗白鶴各居一山頭佳雨灌得稻陸田亦復周)¶
(妻子保堂室使我百無憂/白鶴翔金穴何時復来逰)　素羽　黝睛(王韶之神境/記滎陽郡南)¶
(百餘里有蘭巖常有雙鶴素羽皦然日夕偶影翔集傳/云昔夫婦俱隐此年數百嵗化成此鶴  下詳鶴一相)¶
(鶴/經)　丹頰　朱頂　龜背　鳯翼(並詳鶴一/相鶴經)　飲溶溪¶
之水　唼太湖之萍(上詳鵠詩下/見何晏)　介鳥　羽客(思𤣥/賦遇)¶
<pb:KR3k0055_WYG_425-11b>¶
(九臯之介鳥/介鳥者鶴也)　舞吳市　入晉琴(上詳鶴二吳越春秋/  下見簡文舞鶴詩)¶
　翔金城　戲芝田(見鮑/照賦)　五里　千嵗(古詩五里一/反顧  鶴千)¶
(嵗棲於偃盖松又抱朴子千嵗之鶴随時而鳴能登木/其未千嵗者終不集樹色純白腦盡成骨如此即可知)¶
(也/)　銜珠　入鼓(捜神記噲參行遇黝鶴被傷乃收養/之放去至一夜雌雄俱銜一明珠来)¶
(以報參也海下/詳鶴二臨  記)　在林　冲天(詩有鶴在林天王/喬控鶴以冲)　君¶
子化　仙人乗(上抱朴子鶴下王/喬事並詳  二)　霜毛　冰質　脩¶
趾　貟吭(吭頸/也)　嘹唳　差池　明心　藻質　頳首¶
　白羽　潔朗　孤髙　増臯禽　仙客(月賦聆臯禽/之夕聞  趙)¶
<pb:KR3k0055_WYG_425-12a>¶
(宋李昉畜五禽為/五客鶴曰仙客)　真骨　兵爪(杜甫詩赤霄有真骨/  酉陽雜俎鶴左右)¶
(脚裏第一/指名兵爪)　漬髓　辨眼(漢書王莽以鶴髓漬榖種學/仙  相鶴經金眼者為雄豆)¶
(眼者/為雌)　食瓊蕊　恥洿池(王粲白鶴賦食靈岳之瓊/蕊  杜甫詩恥飲洿池津)¶
仙語　丹歌(李渉詩華表千年一鶴歸丹砂為頂雪為/衣泠泠仙語人聼盡却向五雲翻處飛)¶
(秘閣閒談池州鳯凰山道士趙自然夢陰真君與柏葉/一枝九疊食之因不食神氣異常為詩嘗欲棲山島閑)¶
(眠玉洞寒丹哥時引舞来去跨雲鸞或問/何名丹哥曰鶴也萬花谷以丹哥為鳯)　遶雲　巢¶
月(盧綸詩抽琴鶴遶雲/孟郊詩仙鶴未巢月)　覓珠　取箭(晉平公鼓琴有/黝鶴二八而下)¶
(銜明珠舞於庭一鶴失珠覓得而走師曠掩口而笑尉/㑹稽志射的山南有白鶴山此鶴為仙人取箭漢太)¶
<pb:KR3k0055_WYG_425-12b>¶
(鄭𢎞嘗采薪得一箭頃有神人至問何所欲𢎞曰/常患若耶溪載薪為難願旦南風暮北風後果然)　養¶
雛　好唳(述異記宋元嘉初鎮北將軍王仲徳鎮彭城/左右出獵遇一鶴將二子悉禽之以獻將軍)¶
(將軍使養其雛其一小者口破裂不能飲食大者輒哺/之先令其飽未嘗忘也將軍甚愛之大者羽翮先成每)¶
(翥冲天小者尚未能飛大者留飲飴之又於庭中鶱躍/引其飛颺六十餘日小者能飛乃與俱去  梁書庾域)¶
(母好聞鶴唳域在位營求不怠一/旦雙鶴来下人以為孝感所致)　識字　寄詩(金城/記衞)¶
(濟川養六鶴日以粥飲啖之三年識字濟川檢書皆使/鶴銜取之無差  内觀日疏晁采畜一白鶴名素素一)¶
(日雨中忽憶其夫試謂鶴曰昔王母青鸞紹蘭燕子皆/能寄書達逺汝獨不能乎鶴延頸向采若受命狀采即)¶
(援筆直書二絶句繫於/其足竟致其夫尋即歸)　投氅　引吭(隋煬帝大業二/年太府少卿課)¶
<pb:KR3k0055_WYG_425-13a>¶
(州縣送羽毛民求捕之網羅被水陸殆無遺類烏程有/樹髙踰百尺旁無附枝上有鶴巢民欲取之不可上乃)¶
(伐其根鶴恐殺其子自啄氅衣投於地時人或稱以為/瑞  宋史陳洪進在泉州日方書有蒼鶴翔集内齋前)¶
(引吭向洪進視之有魚鯁其喉即以手探取之/魚猶活鶴馴擾齋中數日而後去人皆異之)　集壇¶
　降庭(杜光庭靈驗記天皇東封鶴集其壇使諸州為/老氏築宫號以白鶴  宋史富弼之生也其母)¶
(韓夢旌旗鶴雁降其庭/云有天赦已而生弼)　下端門　上揚州(宋史仁宗/時有鳥似)¶
(鶴集端門稍下及庭中貲小說有客相從各言所志或/願為揚州刺史或願多  財或願騎鶴上昇其一人曰)¶
(腰纒十萬貫騎鶴/上揚州欲兼三者)　依江海　巢松杉(上見沈約聞夜/鶴篇  杜甫詩)¶
(古廟松杉/巢水鶴)　題寺塔　寵軒墀(河東記太和中長安城/南韋曲慈恩寺塔月夜)¶
<pb:KR3k0055_WYG_425-13b>¶
(有美人従三四青衣繞塔言笑忽顧侍者白院僧取筆/研来於梁上題詩皇子坡頭好月明忘却華亭倒遶行)¶
(煙收山低翠黛横折得荷花逺恨生僧燭/之化為白鶴飛去  杜甫詩軒墀曽寵鶴)　夢道士¶
如長人(蘇軾赤壁賦夢一道士羽衣翩躚問其姓名俛/而不荅嗚呼噫嘻我知之矣疇昔之夜飛鳴而)¶
(過我者非子也耶/甫詩磊落如長人)　(杜/)　蓬萊羽士　茅君使者(爾雅/翼鶴)¶
(一名仙子一名蓬莱羽士向林逋詩茅/君使者蕭閑甚獨理叢毛  户庭)　茸毛　疎節(相/鶴)¶
(經髙脚疎/節則多跛)　&KR2798;耳　赤精(相鶴經露眼/赤精則視逺)　翅如車輪¶
舞契絃節(上見蘇軾赤壁賦/詳鶴二渚宫故事)　(下/)　蓬集雪飛　煙赩¶
星皎(上鮑照舞鶴賦/下李白畫鶴贊)　垂翼蘭沼　濯芳清池(陸雲/詩)¶
<pb:KR3k0055_WYG_425-14a>¶
翺翔太清　哢唳雲路(上六朝詩序下/張九齡詩)　真姿　野性¶
　昻藏相　踉蹌形　千里姿　三尺脛¶
　　鶴四¶
原仙鶴　𤣥鶴(鶴滿三百六十/嵗則色純黑)　天歩　天居　紫頂¶
　紫&KR0984;　清響　靈羽　月羽　巢居　馴養　振迅¶
　増鶴夢(陸龜蒙詩鶴夢缺月沈枯梧/  又司空圗詩地凉清鶴夢)　鶴散(陸龜蒙/詩鷗閑)¶
(鶴散兩/自在)　語堯年(異苑太康二年冬大雪南州人見二/白鶴於橋下語曰今兹寒不減堯崩)¶
(年於是/飛去)　為上瑞(唐六典𤣥/鶴為上瑞)　鳴雞樹(鳯閣侍郎杜景/佺文章知識並)¶
<pb:KR3k0055_WYG_425-14b>¶
(髙逺時稱為/鶴鳴雞樹)　屏風樣(名畫記薛稷畫鶴知名屏風凡/六扇鶴様自稷始也又名畫錄)¶
(今秘書省有稷畫鶴時號一絶蜀郡亦有鶴并佛像傳/於世並稱神品杜甫謂薛公十一鶴皆寫青田真是也)¶
　　鶴五¶
原詩魏曹植詩曰雙鶴俱遨逰相失東海傍雄飛竄北¶
朔雌驚負南湘棄我交頸歡離别各異方不惜萬里道¶
但恐天網張　何晏詩曰雙鶴比翼遊羣飛戲太清常¶
恐失網羅禍憂一旦并豈若集五(一作/太)湖順流唼浮萍¶
逍遥放志意何為怵惕驚　増齊髙帝詠平澤羣鶴詩¶
<pb:KR3k0055_WYG_425-15a>¶
曰八風舞遥翮九野弄清音一摧雲間志為君苑中禽¶
　原梁簡文帝詠洲間獨鶴詩曰逺霧旦氛氲單飛纔¶
可分孤驚宿嶼浦羇淚下江濆意惑東西水心迷四面¶
雲誰知獨辛苦江上念離羣　又賦得舞鶴詩曰来自¶
芝田逺飛渡武溪深振迅依吳市差池逐晉琴竒聲傳¶
逈澗動翅拂花林欲知情外物伊洛有清潯　増梁元¶
帝飛来雙白鶴詩紫盖學仙成能令吳市傾逐舞随疎¶
節聞琴應别聲集田遥赴影隔霧近相鳴時従洛浦渡¶
<pb:KR3k0055_WYG_425-15b>¶
飛向遼東城　原梁沈約八詠聞夜鶴篇曰聞夜鶴夜¶
鶴呌南池對此孤明月臨風振羽儀伊吾人之菲薄無¶
賦命之天爵愍海上之驚鳬傷雲間之離鶴離鶴昔未¶
離逈發天北垂忽值疾風起暫下昆明池欲栖不可住¶
欲去飛已疲勢逐疾風舉求温向衡楚復值南飛鴻參¶
差共成侶海上多雲霧蒼茫失洲嶼自此别故羣獨向¶
瀟湘渚故羣不離散相依江海畔夜止羽相切晝飛影¶
相亂刷羽共浮沈湛澹泛清陰旣不經離别安知慕侶¶
<pb:KR3k0055_WYG_425-16a>¶
心九冬負霜雪六翮非所任且養凌雲翅俛仰弄清音¶
　江洪和新浦侯詠鶴詩曰閑園有孤鶴摧藏信可憐¶
寧望春臯下刷羽翫花鈿何時秋海上照影弄長川曉¶
鳴動遥怨夕唳感孀眠哀咽芳林右憫黙華池邊猶兾¶
凌雲志萬里共翩翩　吳均詠鶴詩曰本自乗軒者為¶
君階下禽摧藏多好貌清唳有竒音稻粱恵旣重華池¶
遇亦深懐恩未忍去非無江海心　陳劉刪賦得獨鶴¶
凌雲去詩曰孤鳴思滄海矯翮避虞機怨别凄琴曲凌¶
<pb:KR3k0055_WYG_425-16b>¶
風散舞衣五里雖迴顧千年㑹欲歸寄語雷門鼓無復¶
一雙飛　陰鏗詠鶴詩曰依池屢獨舞對影或孤鳴乍¶
動軒墀歩時轉入琴聲　孔徳紹賦得華亭鶴詩曰華¶
亭失侶鶴乗軒寵遂終三山凌苦霧千里激悲風心危¶
白露下聲斷綵絃中何言斯物變翻復似遼東　増唐¶
虞世南飛来雙白鶴詩曰飛来雙白鶴奮翼逺凌煙俱¶
棲集紫盖一舉背青田颺景過伊洛流聲入管絃鳴羣¶
倒景外刷羽閬風前映海疑浮雪拂澗瀉飛泉燕雀寧¶
<pb:KR3k0055_WYG_425-17a>¶
知去蜉蝣不識還何言别儔侶従此間山川顧歩已相¶
失徘徊各自憐危心猶警露哀響詎聞天無因振六翮¶
輕舉復随仙　李嶠詠鶴詩曰黄鶴逺聨翩従鸞下紫¶
煙翺翔一萬里来去㡬千年已憇青田側時遊丹禁前¶
莫言空警露猶兾一聞天　沈佺期黄鶴詩曰黄鶴佐¶
丹鳯不能羣白鷴拂雲遊四海弄影到三山遥憶君軒¶
上来下天池間明珠世不重知有報恩環　武三思瑞¶
鶴篇曰白鶴乗空何處飛青田紫盖本相依緱山七月¶
<pb:KR3k0055_WYG_425-17b>¶
雖長去遼水千年㑹憶歸緱山杳杳翔寥廓遼水纍纍¶
歎城郭經随羽客歩丹丘曽逐仙人遊碧落迢迢碧落¶
斷氛埃霞堂雲閣㡬重開欲尋東海黄金竈仍向西山¶
白玉臺九臯獨唳方清切五里驚羣俄斷絶月下分行¶
似度雲風前漾影疑迴雪風前月下路漫漫水宿雲翔¶
去㡬般宛轉能傾吳國市徘徊巧拂漢皇壇琴中作曲¶
従来易鼓裏傳聲有甚難夜夜恒飛銀漢曲朝朝常飲¶
玉池瀾别有聞簫出紫煙還知化履上青天霜毛忽控¶
<pb:KR3k0055_WYG_425-18a>¶
三神下玉羽俄看二客旋燕雀終迷横海志蜉蝣豈識¶
在隂年莫言一舉須千里為與三山送九仙　張九齡¶
郡中見羣鶴詩曰雲間有數鶴撫翼意無違曉日東田¶
去煙宵北渚歸懽呼良自適羅列好相依逺集長江静¶
髙翔衆鳥稀豈煩仙子馭何畏野人機却念乗軒者拘¶
留不得飛　儲光羲池邊鶴詩曰舞鶴傍池邊水清毛¶
羽鮮立如依岸雪飛似向池泉江海雖言曠無如君子¶
前　陳季鶴警露詩曰南國商飈動東臯野鶴鳴溪松¶
<pb:KR3k0055_WYG_425-18b>¶
寒暫宿露草滴還驚欲有髙飛意空聞召侶情風間傳¶
藻質月下引清聲未假摶扶勢焉知羽翼輕吾君開太¶
液願得應皇明　孫昌裔遇旅鶴詩曰靈鶴産絶境昻¶
昂無與儔羣飛滄海曙一呌雲山秋野性方自得人寰¶
何所求時因戲祥風偶爾来中州中州帝王宅園沼深¶
且幽希君恵稻粱欲并離丹丘不然奮飛去將適汗漫¶
游肯作池上鶩年年空沉浮　錢起田鶴詩曰田鶴望¶
碧霄無風亦自舉單飛後片雲早晩及前侶　司空曙¶
<pb:KR3k0055_WYG_425-19a>¶
田鶴詩曰散下渚田中隐見菰蒲裏哀鳴自相應欲作¶
凌風起　張衆甫寄興國池鶴上劉相公詩曰馴狎經¶
時久䙰褷短翮存不随淮海變空媿稻粱恩獨立秋天¶
静單棲夕露繁欲棲還斂翼詎敢望乗軒　裴度乞白¶
侍郎雙鶴詩曰聞君有雙鶴羇旅洛城東未放歸仙路¶
何如乞老翁且將臨野水莫閉在樊籠好是長鳴處西¶
園白露中　張籍和裴司空請刑部白侍郎雙鶴詩曰¶
皎皎仙山鶴逺留門宅中徘徊幽榭月嘹唳小亭風丞¶
<pb:KR3k0055_WYG_425-19b>¶
相西園好池塘夜水通従君求置此賞望與賔同　孟¶
郊曉鶴詩曰曉鶴彈古舌婆羅門叫音應吹天上律不¶
使塵中尋虚空夢皆斷喑唏安能禁如開孤月口似說¶
明星心旣非人間韻枉作人間禽不如相將去碧落窠¶
巢深　賈島詠崔卿池上鶴詩曰月中時叫葉紛紛不¶
異洞庭霜夜聞翎羽如今従放長猶能飛起向孤雲¶
呂温賦得失羣鶴詩曰杳杳冲天鶴風排勢暫違有心¶
長自負無伴可相依萬里寧辭逺三山詎憶歸但令毛¶
<pb:KR3k0055_WYG_425-20a>¶
羽在何處不翻飛　張仲素緱山鶴詩羽客驂仙鶴將¶
飛駐碧山映松殘雪在度嶺片雲還清唳因風逺髙姿¶
對水閑笙歌憶天上城郭歎人間㡬變霜毛潔方殊藻¶
質斑蓬瀛如可到逸翮詎能攀　白居易有雙鶴留在¶
洛中忽見劉郎中依然鳴顧劉因寄鶴歎二篇以絶句¶
荅之辭鄉逺隔華亭水逐我来棲緱嶺雲慙媿稻粱長¶
不飽未曽迴眼向雞羣　又曰荒草院中池水畔銜恩¶
不去又經春見君驚喜雙迴顧應為吟聲似主人　又¶
<pb:KR3k0055_WYG_425-20b>¶
荅裴相公乞鶴詩曰警露聲音好冲天相貌殊終宜向¶
遼廓不稱在泥塗白首勞為伴朱門幸見呼不知疎野¶
性解愛鳯池無　又送鶴與裴相臨别贈詩曰司空愛¶
爾爾須知不信聼吟送鶴詩羽翮勢髙寧惜别稻粱恩¶
厚莫愁飢夜棲少共雞爭樹曉浴先饒鳯占池穩上青¶
雲勿回顧的應勝在白家時　又池鶴詩曰髙竹籠前¶
無伴侶亂雞羣裏有風標低頭乍恐丹砂落曬翅常疑¶
白雪消轉覺鸕鷀毛色下苦嫌鸚鵡語聲嬌臨風一唳¶
<pb:KR3k0055_WYG_425-21a>¶
思何事悵望青田雲水遥　又曰池中此鶴鶴中稀恐¶
是遼東老令威帶雪松枝翹膝脛放花菱片綴毛衣低¶
回且向林間宿奮迅終須天外飛若問故巢知處在主¶
人相戀未能歸　又代鶴詩曰我本海上鶴偶逢江南¶
客感君一顧恩同来洛陽陌洛陽寡族類皎皎惟兩翼¶
貌是天與髙色非日浴白主人誠可戀其奈軒庭窄飲¶
啄雜雞羣年深損標格故鄉渺何處雲水重重隔誰念¶
深籠中七換摩天翮　元稹和樂天感鶴詩曰我有所¶
<pb:KR3k0055_WYG_425-21b>¶
愛鶴毛羽霜雪妍秋望一滴露聲洞林外天自随衞侯¶
去遂入大夫軒雲貌久已隔玉音無復傳吟君感鶴操¶
不覺心惕然無乃余所愛誤為微物遷　劉禹錫和裴¶
相公寄白侍郎求雙鶴詩曰皎皎華亭鶴来随太守船¶
(白君罷吳郡太/守擕雙鶴来)青雲意長在滄海别經年留滯清洛苑¶
徘徊明月天何如鳯池上雙舞入祥煙　又鶴歎友人¶
白樂天去年罷吳郡挈雙鶴雛以歸予相遇於揚子津¶
閒玩終日翔舞調態一符相書信華亭之尤物也今年¶
<pb:KR3k0055_WYG_425-22a>¶
春樂天為秘書監不以鶴随置之洛陽第一旦余入門¶
問訊其家人鶴軒然来睨如記相識徘徊俯仰似含情¶
顧慕填膺而不能言者因作鶴歎以贈樂天曰寂寞一¶
雙鶴主人在西京故巢吳苑樹深院洛陽城徐引竹間¶
歩逺含雲外情誰憐好風月鄰舎夜吹笙(東鄰即/王家)　又¶
曰丹頂宜承日霜翎不染泥愛他能久立看月未成棲¶
一院春草長三山歸路迷主人朝謁早貪養汝南雞¶
又和樂天送鶴上裴相公别鶴之作昨日看成送鶴詩¶
<pb:KR3k0055_WYG_425-22b>¶
髙籠提出白雲司朱門乍入應迷路玉樹容棲莫戀枝¶
雙舞庭中花落處數聲池上月明時三山碧海未歸去¶
且向人間呈羽儀　李紳放鶴詩曰羽毛似雪無瑕㸃¶
顧影秋池舞白雲閑整素儀三島近迴飄清唳九霄聞¶
好風順舉應摩日逸翮將翔莫戀羣凌厲坐看空碧外¶
更憐鳬鷺老江濆　朱慶餘台州鄭貟外郡齋雙鶴詩¶
曰丹頂分明音響别况聞来處隔雲濤情懸碧落飛何¶
晩立近清池意自髙向夜雙棲驚玉漏臨軒對舞拂珠¶
<pb:KR3k0055_WYG_425-23a>¶
袍仙郎為爾開籠早莫慮迴翔損羽毛　章孝標聞雲¶
中鶴唳詩曰久在青田唳天髙忽暫聞翩翻縈碧落嘹¶
唳入重雲出谷鶯何待鳴岐鳯欲羣九臯寧足道此去¶
逺絪緼　杜牧别鶴詩曰分飛共所従六翮勢随風聲¶
斷碧雲外影孤明月中青田歸路逺丹桂舊巢空矯翼¶
知何處天涯不可窮　李羣玉池州封貟外郡齋雙鶴¶
詩曰瀟灑二白鶴對之髙興清寒溪侶雲水朱閣伴琴¶
笙顧慕稻粱恵超遥江海情應擕帝鄉去仙闕看飛鳴¶
<pb:KR3k0055_WYG_425-23b>¶
　又失鶴詩曰瑶臺烟霧外一去没還心暗海蓬壺逺¶
秋風碧落深墮翎留片雪雅操入孤琴不是籠中物雲¶
羅更莫尋　李逺失鶴詩曰秋風吹起九臯禽一片閑¶
雲萬里心碧落有情應悵望瑶臺無路可追尋初来白¶
雪翎猶短欲去丹砂頂漸深華表柱頭留語後更無消¶
息到如今　雍陶放鶴詩曰従今一去不須低見說遼¶
東好去棲努力莫辭仙客逺白雲飛處免羣雞　劉得¶
仁憶鶴詩曰白絲翎羽丹砂頂曉度秋煙出翠微来向¶
<pb:KR3k0055_WYG_425-24a>¶
孤松枝上立見人吟苦却髙飛　儲嗣宗巢鶴詩曰千¶
萬雲間丁令威殷勤仙骨莫先飛若逢茅氏傳消息貞¶
白先生不久歸　劉滄月夜聞鶴唳詩曰碧落風微月¶
正明霜毛似怨有離情莓苔石冷想孤立楊柳葉疎聞¶
轉清空夜露殘驚墮羽遼天秋晩憶歸程鳯凰樓閣知¶
猶戀終逐煙霞上玉京　薛能答賈支使寄鶴詩曰瑞¶
羽竒姿踉蹌形稱為仙馭過青㝠何年厚禄曽居衞㡬¶
世前身本姓丁幸有逺雲兼逺水莫臨華表望華亭勞¶
<pb:KR3k0055_WYG_425-24b>¶
君贈我清歌侶將去田園夜坐聼　又陳州刺史寄鶴¶
詩曰臨風髙視聳竒形渡海冲天想盡經因得羽儀来¶
合浦便無魂夢去華亭春飛見境乗桴切夜唳聞時醉¶
枕醒南守欲知多少重撫毛千萬喚丁丁　韓偓失鶴¶
詩曰正憐標格出華亭况是昻藏入相經碧落順風初¶
得志故巢因雨却聞腥㡬時翔集来華表每日沈吟看¶
畫屏為報雞羣虚嫉妬紅塵向上有青㝠　鄭谷鶴詩¶
曰一自王喬放自由俗人行處懶回頭睡輕旋覺松花¶
<pb:KR3k0055_WYG_425-25a>¶
墮舞罷閑聼澗水流羽翼光明欺積雪風神灑落占髙¶
秋應嫌白鷺無仙骨長伴漁翁宿葦洲　李咸用獨鶴¶
吟碧玉喙長丹頂圎亭亭危立松風間啄萍吞鱗意已¶
䦨舉頭咫尺輕重天黒翎白本排雲煙離羣脫侶孤如¶
仙披霜唳月驚嬋娟逍遙忘却還青田鳶寒雅晩空相¶
喧時時側耳清冷泉　褚載鶴詩曰欲洗霜翎下澗邊¶
卻嫌菱刺汚香泉沙鷗浦雁應驚訝一舉扶搖直上天¶
　曹松送人庭鶴詩曰度嵗休籠閉身輕好羽儀白雲¶
<pb:KR3k0055_WYG_425-25b>¶
原自伴滄海得因誰唳起遺殘食盤餘在逈枝條風頻¶
雨去只恐更相随　南唐李中鶴詩曰九臯羽翼下晴¶
空萬里心難駐玉籠清露滴時翹蘚徑白雲開處唳松¶
風歸當華表千年後怨在瑶琴别操中好共靈龜作儔¶
侶十洲三島逐仙翁　蜀韋莊獨鶴詩曰夕陽灘上立¶
徘徊紅蓼風前雪翅開應為不知棲宿處㡬回飛去又¶
飛来　宋韓琦謝丹陽李公素學士恵鶴詩曰髙籠擕¶
得意何勤玉樹慙無可待君只愛羽毛欺白雪不知魂¶
<pb:KR3k0055_WYG_425-26a>¶
夢託青雲孤標直好和松畫清唳偏宜帶月聞自有三¶
山歸去路莫辭時暫處雞羣　歐陽修鶴詩曰樊籠毛¶
羽日低摧野水長松眼暫開萬里秋風天外意日斜閑¶
啄岸邊苔　蘇軾鶴歎曰園中有鶴馴可呼我欲呼之¶
立座隅鶴有難色側睨予豈欲臆對如鵩乎我生如寄¶
良畸孤三尺長脛閣瘦軀俛啄少許便有餘何至以身¶
為子娛驅之上堂立須㬰投以餅餌視若無戞然長鳴¶
乃下趨難進易退我不如　劉攽題歐公㕔前兩白鶴¶
<pb:KR3k0055_WYG_425-26b>¶
詩曰明公真愛鶴相鶴選仙骨遂令千里姿為君軒墀¶
物啄腥豈復辭雞羣鎩翼欲比鳬鷖馴聆音發舞似矜¶
客避寒孤警將依人(歐公云此禽畏/寒每舎屋中)吾聞芝田逸翮不¶
如此世上悠悠誰識真　曽鞏舞鶴詩曰蓬瀛歸未得¶
偃翼清溪陰忽聞瑶琴奏遂舞玉山岑舞罷復嘹唳誰¶
知天外心　陳造郡齋鶴飛来作詩還之曰側頰翹然¶
望四遐芝田懸圃不應賒僊僊飛傍茅茨下誤認西湖¶
處士家　又曰不知蝸舎安卑陋何似侯家效羽儀千¶
<pb:KR3k0055_WYG_425-27a>¶
字罷賡明逺賦一詩聊送佐卿歸　金元好問二月十¶
五日鶴詩曰九龍岡上淵元祠人言尊像神所遺年年¶
二月降靈鶴来無定數有定期城頭曉露生新警萬首¶
望穿雲際影不知濁世誰下臨只許霜毛見修整石壇¶
花落松風冷戞然長鳴人語定百年黧老誇見聞萬里¶
黄冠赴靈應只従游騎突重圍城郭并與人民非可憐¶
陊殿荒園裏無復當年丁令威　元方夔詩曰遼海有¶
黄鶴翛然出塵姿結巢青松頂百丈無柯枝礜石䕶其¶
<pb:KR3k0055_WYG_425-27b>¶
卵清露哺其兒一朝羽翼成丹霄恣遨嬉夕倦宿月窟¶
朝饑飲瑶池升髙忽反顧昔是今已非歸来三歎息塵¶
俗無由知焉能與衆鳥啐啄随雄雌欲語不可了復作¶
摩天飛仰望邈不及千載留餘悲　宋无鶴詩曰毛骨¶
珊珊白雪清千年世上頂丹成晴飛碧落秋空闊露立¶
瑶臺夜月明仙島雲深歸有信天壇花落歩無聲時来¶
華表何人識依舊翻身上玉京　葉顒雲巢鶴睡詩曰¶
煙梢深處稳棲翎標格孤髙逈出羣只恐聼琴驚夢醒¶
<pb:KR3k0055_WYG_425-28a>¶
踏翻松頂一巢雲　明張以寧題江仲暹聼鶴亭詩曰¶
仙鶴在人世長鳴思逺空有人秋水上倚杖月明中玉¶
樹三更露銀河萬里風徘徊意無極遲爾出樊籠¶
原賦魏侍中王粲白鶴賦曰禀靈龜之脩夀姿儀鳯之¶
純精接王喬於湯谷駕赤松於扶桑餐靈岳之瓊蕊吸¶
雲表之露漿　曹植白鶴賦曰嗟皓麗之素鳥含竒氣¶
之淑祥薄幽林以屏處䕃重景之餘光狭單巢於弱條¶
懼衝風之難當無沙棠之逸志欣六翮之不傷承邂逅¶
<pb:KR3k0055_WYG_425-28b>¶
之僥倖得接翼於鸞凰同毛衣之氣類信休息而同行¶
痛良㑹之中絶遘嚴災而逢殃共太息而祗懼抑吞聲¶
而不揚傷本規之違忤悵離羣而獨處恒竄伏以窮栖¶
獨哀鳴而戢羽冀大綱之解結得奮翅而逺遊聆雅琴¶
之清韻記六翮之末流　晉桓靈寳鶴賦曰惟兹禽之¶
受命諒誕生於悠邈擢髙距以自抗延脩頸以軒矚分¶
頳黝以發藻通太素其如玉縦眇颺於雲裔豈四海之¶
難局練妙氣以遒化孰百年之易促稅雲駕於三山升¶
<pb:KR3k0055_WYG_425-29a>¶
鸞凰於崑嶽　宋臨川康王鶴賦曰其狀也紺絡頸而¶
成餙頳㸃首以表儀羽凝素而雪映尾舒黝而參差趾¶
象虯以振歩形亞鳯以擅竒　鮑照舞鶴賦曰散幽經¶
以騐物偉胎化之仙禽鍾浮曠之藻質抱清逈之明心¶
指蓬壺而翻翰望崑閬而揚音匝日域以迴鶩窮天歩¶
而髙尋踐神區其旣逺積靈祀而方多睛含丹而星耀¶
頂凝紫而煙華引貟吭之纎婉頓脩趾之洪姱疊霜毛¶
而弄影振玉羽而臨霞朝戲於芝田夕飲乎瑶池厭江¶
<pb:KR3k0055_WYG_425-29b>¶
海而游澤掩雲羅而見羈去帝鄉而岑寂歸人寰之喧¶
卑嵗崢嶸其愁暮心惆悵而哀離唳清響於丹墀舞飛¶
容於金閣始連軒以鳯蹌終宛轉而龍躍蹢躅徘徊振¶
迅騰摧驚身蓬集矯翅雪飛將興中止若往而歸雖邯¶
鄲其敢倫豈陽阿之能擬入衞國而乗軒出吳都而傾¶
市守馴養於千齡結長悲於萬里　増唐人晴臯鶴唳¶
賦曰原其翔集懸圃騰騫翠微睨蓬壺而易感冐江海¶
而懸飛情慕必止心徂匪違㦯羣翔而反顧㦯孤賞而¶
<pb:KR3k0055_WYG_425-30a>¶
忘歸　皇甫湜鶴處雞羣賦曰翔金穴集芝田冀松喬¶
於碧落侶鸞鳯於紫煙而忽齒陋質於階下溷愚衆於¶
君前惆悵非所昻藏自賢　唐人鶴歸華表賦曰少别¶
層城長思故里似有求而不見若將飛而未起極目晴¶
煙凝思悄然别離而塵事不一倏忽而芳春且千那求¶
飲啄自惡腥膻已而卓爾無羣超然將翥思杳杳之空¶
際戀亭亭之髙處迴朱頂以長望疊霜毛而永慮¶
原贊周庾信鶴贊曰九臯遥集三山迥歸華亭别唳洛¶
<pb:KR3k0055_WYG_425-30b>¶
浦仙飛不妨離繳先遭合圍籠摧月羽弋碎霜衣塞傳¶
餘號關承舊名南遊湘水東入遼城雲飛欲舞露落先¶
鳴六翮摧折九關嚴閉相顧哀鳴肝心斷絶松上長悲¶
琴中永别¶
増銘華陽真逸瘞鶴銘曰鶴夀不知其紀也壬辰嵗得¶
於華亭甲午嵗化於朱方天其未遂吾翔寥廓耶奚奪¶
之遽也廼裹以纁黄之幣藏乎兹山之下仙家有立石¶
旌事篆銘不朽詞曰相此胎禽浮丘著經廼徵前事出¶
<pb:KR3k0055_WYG_425-31a>¶
於上真余欲無言紀爾嵗辰仙門去鼔華表留聲我唯¶
髣髴事亦㣲𡨕爾將何之解化惟寧後湯洪流前固重¶
扃右割荆門末下華亭爰集真侣瘞爾作銘¶
原文晉湛方生弔鶴文曰余以嚴冬脩夜忽聞堦前有¶
孤鶴鳴遡寒風而清叫感淒氣而増悲屬聼未終余有¶
感焉乃為文以弔之惟海隅之竒鳥資秀氣以誕生擬¶
鸞鳯而比翼超羽族而獨靈濯冰霜之素質颺九臯之¶
竒聲啄荒庭之遺粒潄絶澗之餘清望雲舒而息翮仰¶
<pb:KR3k0055_WYG_425-31b>¶
朝霞而晨征輟王子之靈轡縶虞人之長纓辭丹穴之¶
神友與雞鶩而同庭軒天衢而奔想顧樊籠而心驚獨¶
中宵而増思負清霜而夜鳴資冲天之儁翮曽不殊於¶
鳥雀禀靈夀之脩期忽同彫於秋薄匪兹物之足悲傷¶
有理而横落¶
原書晉鈕滔母與従弟孝徵書曰省爾譏我以養鶴乃¶
戒以衞懿滅斃之禍斯言惑矣吾未之取彼懿公之好¶
民無役車之載鶴有乗軒之飾禍敗之由由乎失所若¶
<pb:KR3k0055_WYG_425-32a>¶
乃開圃即於靈囿沃池矩乎神沼文魚躍於白水素鳥¶
翔乎神州豈非周文之徳大雅所脩哉夫嘉肴㫖酒非¶
不美也夏禹盛以陶豆殷紂著以玉杯而此聖以興彼¶
愚以滅盖置之失所如其無失来難可施乎¶
原序晉湛方生羈鶴吟序曰鄉人王氏有養鶴者摧翮¶
虞人之手心悲志䘮後三年羽翮旣生翻然髙逝有感¶
余懐乃為之吟　宋范蔚宗詩序曰客有寄余雙鶴者¶
其一揚翰皎潔響逸九臯其一翅折志衰自視缺然余¶
<pb:KR3k0055_WYG_425-32b>¶
因歎玩之遂為之詩¶
増詞宋何致雍齋詞曰一聲空洞之音重城月曉數隻¶
仙禽之影碧落霜寒¶
　　鵠一¶
増爾雅翼曰鵠即鶴音之轉後人以鵠名頗著謂鶴之¶
外别有所謂鵠故埤雅旣有鶴又有鵠　本草集解曰¶
鵠大於雁羽毛白澤其翔極髙而善歩所謂鵠不浴而¶
白一舉千里是也亦有黄鵠丹鵠湖海江漢之間皆有¶
<pb:KR3k0055_WYG_425-33a>¶
之出遼東者尤甚而畏海青鶻其皮毛可為服飾謂之¶
天鵞絨案飲膳正要云天鵞有四等大金頭鵞似雁而¶
長項入食為上美於雁小金頭鵞形差小花鵞色花一¶
種不能鳴鵞飛則翔響其肉㣲腥不及大金頭鵞各有¶
所産之地　本草釋名曰師曠禽經云鵠鳴哠哠故謂¶
之鵠羅氏謂鵠即鶴亦不然　字說曰鵠逺舉難中中¶
之則可以告故射侯棲鵠則告勝也又埤雅云鴻鵠一¶
舉千里故周官木路前樊鵠纓盖取諸此　原瑞應圗¶
<pb:KR3k0055_WYG_425-33b>¶
曰𤣥鵠王者知音之節則至　春秋繁露曰恩及羽蟲¶
則飛鳥大為鵠出見如鳯凰翔　南越志曰開寧縣多¶
晨鵠　莊子曰越雞不伏鵠卵魯雞固能矣　離騷曰¶
黄鵠一舉兮知山川之紆曲再舉兮知天地之圜方¶
又曰煎鴻鶬些(鶬鵠/也)　又曰縁鵠飾玉后帝俱饗(后帝/謂殷)¶
(湯也言伊尹始仕縁烹鵠鳥之羮脩餙/玉鼎以事殷湯湯賢之遂以為相也)　淮南子曰鳯¶
凰曽遊萬仞之上鴻鵠蒼鶴莫不憚焉　増李華齋居¶
賦曰鴻鵠遡清風凌顥氣翺翔自得於㝠㝠之中¶
<pb:KR3k0055_WYG_425-34a>¶
　　鵠二¶
原瑞應圗曰黄帝習樂崑崙以舞衆神黝鵠六翔其右¶
　拾遺記曰周昭王時塗脩國獻青鳯丹鵠(按拾遺/記作鵲)一¶
雌一雄飼以潭臯之粟飲以溶溪之水　韓詩外傳曰¶
晉平公遊於河而樂曰安得賢士與之樂此也船人蓋¶
胥跪而對曰夫珠出於江海玉出於崑山無足而至者¶
猶主君之好也士有足而不至者盖主君無好士之意¶
耳何患無士乎公曰吾食客門左千人門右千人朝食¶
<pb:KR3k0055_WYG_425-34b>¶
不足夕收市賦暮食不足朝收市賦吾可謂不好士乎¶
對曰夫鴻鵠一舉千里所恃者六翮耳背上之毛腹下¶
之毳益一把飛不為髙損一把飛不加下今君之食客¶
門左門右各千人亦有六翮在其中矣將皆背上之毛¶
腹下之毳耶(新序晉文公遊西河舟人固桑對也說苑/趙簡子遊於河舟人固桑對凡三書皆同)¶
(也/)　又曰田饒事魯哀公而不見察謂哀公曰夫雞有¶
五徳猶日瀹而食之者以其所従来近也夫黄鵠一舉¶
千里止君園池食君魚鼈啄君稻粱君猶貴之以其所¶
<pb:KR3k0055_WYG_425-35a>¶
従来逺也故臣將去君黄鵠舉矣　列女傳曰魯陶嬰¶
陶明之女少寡養姑紡績為産魯人欲求之女乃歌曰¶
黄鵠早寡七年不雙宛頸獨宿不與衆同夜半悲鳴想¶
其故雄飛鳥尚然况於貞良魯人聞之遂不復求　說¶
苑曰魏文侯獻鵠於齊在道失之獻空籠齊王曰勝得¶
鵠　異苑曰魏安釐王觀翔鵠而樂之曰寡人得如鵠¶
之飛視天下如芥也客有隐遊者聞之作木鵠而獻王¶
王曰此有形無用者也夫作無用之器世之姦民也召¶
<pb:KR3k0055_WYG_425-35b>¶
遊欲加刑焉遊曰大王知有用之用未寤無用之用也¶
今臣請為大王翔之乃取而騎焉遂翻然飛去莫知所¶
之　戰國䇿曰莊辛謂楚襄王曰黄鵠遊於江海俯啄¶
鰋鯉仰嚙菱藕奮其六翮自以為無患與人無爭不知¶
夫射者大脩弧矢治矰繳將加已百仞之上故晝遊江¶
湖夕調鼎俎　古今注曰漢恵帝五年七月黄鵠二集¶
蕭池　漢書曰黄鵠下建章宫太液池中公卿上夀賜¶
諸侯王列侯宗室金錢　東觀漢記曰章帝至岱宗柴¶
<pb:KR3k0055_WYG_425-36a>¶
望畢鵠三十従東南来經祀壇上　増宋桓榮善彈為¶
東海太守登西樓見翔鵠雲中謂左右曰當生取之於¶
是彈其兩翅毛脫墜地無傷養毛生乃放之¶
　　鵠三¶
原歌漢帝　呼子安(史戚夫人欲以已子為太子四皓/輔太子不得動夫人泣上曰為我)¶
(楚舞吾為汝楚歌歌曰鴻鵠髙飛兮一舉千里羽翮已/就兮横絶四海横絶四海兮無奈何雖有繒繳兮安所)¶
(施歌闋夫人歔欷流涕竟不易太子上列仙傳仙人/死𦵏陵陽山下有黄鵠棲其冡邊樹  鳴常呼子安)¶
類鶩　吞人(後漢馬援書戒子姪曰龍伯髙敦厚願爾/曹效之效之不得猶為謹敕士所謂刻鵠)¶
<pb:KR3k0055_WYG_425-36b>¶
(不成尚類鶩也/神異經詳鶴一)　(下/)　集汙池　下太液(列子鴻鵠髙/飛不集汙池)¶
(二下詳鵠/  漢書)　啄稻粱　嚙菱藕(上詳鵠二韓詩外傳/下詳鵠二戰國䇿)¶
慕鴻鵠之髙飛　棄燕雀之小志　燕雀豈知鴻鵠之¶
志　蜉蝣不知龜鶴之年　増金衣　菊裳(西京雜記/始元元年)¶
(黄鵠下太液池帝為歌曰黄鵠飛兮下建章羽肅肅兮/行蹌蹌金為衣兮菊為裳唼喋荷荇出入蒹葭自顧菲)¶
(薄愧爾/嘉祥)　奮翅　矯翮(文選願為雙鴻鵠奮翅起髙/翔  韓愈詩矯翮逐黄鵠)¶
宛頸　比翼(陶嬰歌詳鵠二翼離/騷寜與黄鵠比  乎)　垂雲　摩天(黄鵠/翅垂)¶
(雲並黄鵠摩蒼/天  杜甫詩)　背負青天　膺摩赤霄(淮南/子)¶
<pb:KR3k0055_WYG_425-37a>¶
　　鵠四¶
原逸雲際　知夜半(淮南子鵠/知夜半)　獻空籠(史齊王使/淳于髠獻)¶
(鵠於楚出邑門道飛其鵠徒揭空籠見楚王曰齊王使/臣獻鵠過水上不忍鵠渴臣飲之而飛臣欲絞頸而絶)¶
(恐人議王以鵠故令士自殺欲買代之是不信欺王也/臣欲亡恐兩主使不通故来受罪楚王善之厚賜以倍)¶
(鵠/價)　思援弓(孟奕者一人以為鴻鵠將至/思援弓繳而射之詳博奕)　増化女(廣/記)¶
(晉安帝元興中一人年出二十未婚然目不干色曽無/穢行嘗行見一女甚麗謂少年曰聞君自以季栁之儔)¶
(亦復有桑中之歡耶女便歌少年微有動色後復重見/之少年問其姓答云蘇瓊家在途中遂邀還盡歡其従)¶
(弟突出杖女即/化為雌白鵠)　化鳬(杜甫詩君不見黄鵠髙於/五尺童化為白鳬似老翁)　頸¶
<pb:KR3k0055_WYG_425-37b>¶
長一丈(石虎時揚州獻黄鵠雛五泛之於/真武池頸長一丈聲聞十餘里)　雙翅不擘¶
(選詩黄鵠忍長/饑雙翅乆不擘)¶
　　鵠五¶
原詩古詩曰飛来雙白鵠乃従西北方十十五五羅列¶
成行妻卒被病不能相随五里一反顧十里一徘徊吾¶
欲銜汝去口噤不能開吾欲負汝去毛羽日摧頹　又¶
曰黄鵠一逺别千里顧徘徊　晉阮籍詩曰鴻鵠相随¶
去飛飛適荒裔雙翮凌長風須㬰萬里逝朝飡琅玕食¶
<pb:KR3k0055_WYG_425-38a>¶
夕宿西山際抗身青雲中網羅孰能制　増宋吳邁逺¶
飛来雙白鵠詩曰可憐雙白鵠雙雙絶塵氛連翩弄光¶
景交頸遊青雲逢羅復逢繳雌雄一旦分哀聲流海曲¶
孤叫出江濆豈不慕前侣為爾不及羣　原陳阮卓賦¶
得黄鵠一逺别詩曰霜風秋月映樓眀寡鵠偏棲中夜¶
驚月下徘徊顧别影風前悽斷送離聲離聲一去斷復¶
續别響時来疎復促聊看逺客贈綾紋彌怨閑宵雅琴¶
曲恒思昔日稻粱恩理翮整翰上君軒獨舞輕飛向吳¶
<pb:KR3k0055_WYG_425-38b>¶
市孤鳴清唳出雷門王子吹笙忽相值自覺飄飄雲裏¶
駛一舉千里未能歸惟有田饒解深意　増唐王維送¶
别雙黄鵠歌曰天路来兮雙黄鵠雲上飛兮水上宿撫¶
翼和鳴整羽族不得已忽分飛家在玉京朝紫微　韓¶
愈别鵠操曰雄鵠銜枝来雌鵠啄泥歸巢成不生子大¶
義當乖離江漢水之大鵠身鳥之微更無相逢日且可¶
繞樹相随飛　賈島黄鵠下太液池詩曰髙飛空外鵠¶
下向禁中池岸印行蹤淺波揺立影危来従千里島舞¶
<pb:KR3k0055_WYG_425-39a>¶
拂萬年枝踉蹌孤風起徘徊水沫移幽音清露滴野性¶
白雲随太液無彈射靈禽翅不垂　崔樞齊優開籠飛¶
去所獻楚王鵠詩曰受命籠齊鵠交歡獻楚王恵心先¶
巧辯戢羽見迴翔意適清風逺憂除白日長度雲揺舊¶
影過樹閱新芳直取名翻重寧惟好不傷誰言滑稽理¶
千載戒禽荒　宋陸游追作太液黄鵠歌曰建章宫裏¶
春風寒太液水生池面寛中人馳奏黄鵠下龍旂豹尾¶
臨池看芹香藻暖鵠得意左右従官呼萬嵗須臾傳詔¶
<pb:KR3k0055_WYG_425-39b>¶
宴公卿驩聲如雷動天地時平宫省逰樂多黄鵠刷羽¶
涵恩波小臣珥筆龍池下願繼前朝天馬歌¶
　　鸛一¶
増格物總論曰鸛水鳥狀類於鶴但赤脚無朱頂巢於¶
髙木絶頂處善飛搏其飛也奮於層霄之上落處不知¶
㡬千里　陸璣詩疏曰鸛鸛雀也似鴻而大長頸赤喙¶
白身黒尾翅樹上作巢大如車輪卵如三升杯望見人¶
按其子令伏徑舎去一名負釡一名黒尻一名背竈一¶
<pb:KR3k0055_WYG_425-40a>¶
名皁帬　本草釋名曰鸛字篆文象形其背尾色黒故¶
陸璣詩疏有皁帬諸名　本草集解曰鸛有兩種似鵠¶
而巢樹者為白鸛黒色曲頸者為烏鸛　又曰鸛身如¶
鶴但頭無丹項無烏帶兼不善唳止以喙相擊而鳴多¶
在樓殿吻上作窠　又曰鸛飛奮於層霄旋遶如陣仰¶
天號鳴必主有雨其抱卵以影或云以聲聒之禽經云¶
鸛生三子一為鶴㢲極成震陰變為陽也震為鶴㢲為¶
鸛也　禽經曰人探巢取鸛子六十里旱能羣飛激雲¶
<pb:KR3k0055_WYG_425-40b>¶
雲散雨歇其巢中以泥為池有長水石故含水滿池中¶
能養魚而不涸及畜蛇以哺其子　酉陽雜俎曰鸛羣¶
繞旋飛謂之鸛井又謂之影抱必有風雨　埤雅曰鸛¶
遇巨石知其下有蛇即於石前如術士禹歩其石阞然¶
而轉南方人學其法者伺其養雛縁木以篾絙縛其巢¶
必作法解之乃於木下鋪沙印其足跡而倣學之天將¶
雨則長鳴而喜盖知雨者也作巢擇取礜石周圍繞卵¶
以助煖氣故方術家以鸛煖巢中礜石為真物也俗謂¶
<pb:KR3k0055_WYG_425-41a>¶
鵲梁蔽形鸛石歸酒　自然論曰鷺目成而受胎鸛影¶
接以懐卵¶
　　鸛二¶
増桓譚新論曰昔有鸛郡國皆殺之而三輔俗不敢取¶
取或雷霹靂赴之原天不獨在此其殺取時正與偶耳¶
　淵池說林曰周𢎞正子思方㓜時於林下見一鸛為¶
彈所傷取歸養之俟其愈縦去後數日夜讀書聞有物¶
擊其扉啟視之乃向縦之鸛也背負金串卸於地串上¶
<pb:KR3k0055_WYG_425-41b>¶
結紙條上書云始於博士終於大夫後果然故呼鸛為¶
負金¶
　　鸛三¶
原負金　灑珠(鸛一名負金又名/旱羣  灑珠揮弄)　鳴垤　巢甍(詩鸛/鳴于)¶
(垤婦歎于室垤蟻冢/也  文水鸛巢層甍)　知雨　疏風(上見/埤雅)　濯翮　鼓¶
翅　増銜鱣　趂蛇(後漢楊震字伯起年五十始應州/郡辟人謂之晩暮夜有鸛雀銜三)¶
(鱣魚飛集講堂前都講取魚進曰蛇鱣者卿大夫服之/象也數三者法三台也先生自此升矣  朝野僉載魏)¶
(光乗任左拾遺題品朝士宰相姚元之/長大行急目為趂蛇鸛坐是貶新興尉)　多立　善旋¶
<pb:KR3k0055_WYG_425-42a>¶
(傳短脚者多伏長脚者多立脚近尾者好歩脚近臆者/好擲多伏&KR1391;鵞之類是也多立鸛鶴之類是也  埤雅)¶
(鸛善旋飛盤薄霄漢與鵞之成列互異/故古之陣法或願為鵞或願為鸛也)　巢髙木　浴¶
幽徑(上詳鸛一格物總論浴杜/甫詩江鸛巧當幽徑)¶
　　鸛四¶
原水鳥(鸛水鳥也伏卵時/數入水卵則不毈)　涼石(礜石温/鸛石涼)　俯鳴則陰¶
仰鳴則晴(禽/經)　増禳災(拾遺記鸛能聚水巢上故/人多聚鸛鳥以禳火災)　造¶
庭(宋紹定間張廣年權縣事譙樓有巢鸛中弋帶箭造/庭下哀鳴若有所訴者廣年視箭首字得弋人姓名)¶
(追懲之/鸛乃去)　瓦亭仙(清異録鸛多在殿閣鴟尾及人家/屋獸結窠故或有呼瓦亭仙者)¶
<pb:KR3k0055_WYG_425-42b>¶
　　鵬一¶
原莊子曰北溟有魚其名曰鯤化而為鵬鵬之背不知¶
㡬千里也怒而飛其翼若垂天之雲是鳥也海運將徙¶
於南溟南溟者天池也水擊三千里摶扶揺而上者九¶
萬里　増說文曰鵬及朋皆古文鳯字也鳯飛羣鳥従¶
以萬數故以朋為朋黨字　郭象註曰鵾鵬之實吾所¶
未詳　晏子景公問晏子曰天有極大物乎對曰有鵬¶
浮游雲背陵蒼天該於天地漻漻乎不知其翮之所在¶
<pb:KR3k0055_WYG_425-43a>¶
也　孔氏志怪曰楚文王好獵有獻鷹者文王見之爪¶
距神爽殊異常鷹故為獵於雲夢俄而雲際有一物凝¶
翔鮮白不辨其形鷹便竦翮而升矗若飛電須㬰羽墮¶
如雪血下如雨有大鳥墮地度其兩翅廣數十里衆莫¶
能識時有博物君子曰此大鵬雛也始飛焉故為鷹所¶
制　原異類傳曰漢武帝時西域獻黒鷹得鵬雛東方¶
朔識之　増春渚紀聞曰沈晦赴省至天長道中夢身¶
騎大鵬摶風而上因作大鵬賦以紀其事已而果魁天¶
<pb:KR3k0055_WYG_425-43b>¶
下　癸辛雜識曰元成吉思皇帝常西征渡流沙萬餘¶
里有大鳥其一羽足以蔽千人盖鵬類也¶
　　鵬二¶
増蔽日　垂雲(崑崙層期國出大鵬飛則蔽日能食駱/駝人拾得其羽截以為水桶  下見前)¶
(莊/子)　培風　礙天(莊子九萬里則風斯在下矣而後乃/今培風背負青天而莫之天閼者而)¶
(後乃今將圗南却杜甫/詩鵬礙九天須  避)　墮翮　褰噣(鵬騫墮長翮並/海浴褰鵬噣)¶
(韓愈/詩)　變化　翺翔(圗南未可料變化有鵾鵬/鵬路觀翺翔並杜甫詩)¶
　　鵬三¶
<pb:KR3k0055_WYG_425-44a>¶
原賦晉賈彪鵬賦曰余覽張茂先鷦鷯賦以其質微處¶
䙝而偏於受害愚以為未若大鵬棲形遐逺自育之全也¶
此固禍福之機聊賦之云歎大鈞之布物啟塊化於天¶
壤嘉有鵬之巨鳥攝元氣之夸象揭宇宙之逼隘遵四¶
海以汎蕩　増唐李白大鵬賦曰脫脩鱗於海島張廣¶
翅於塞門刷渤澥之春流晞扶桑之朝暾爾乃激三千¶
以堀起摶九萬而迅征背岌泰山之崔嵬翼舉垂天之¶
縦横足䇿虹蜺目輝日月連軒沓拖揮霍翕忽噴氣則¶
<pb:KR3k0055_WYG_425-44b>¶
六合生雲落毛則千里飛雪邈彼北荒將窮南隅塊視¶
三山杯觀五湖燭龍銜光以照影列缺施鞭而啟途繽¶
翻乎八荒之間隐映乎四海之半横大明而掩晝若渾¶
沌之未判忽騰陵以迴轉則霞廓而霧散然後六月一¶
息至於天池溟漲沸渭丘陵遷移窮洪荒之壯觀浮萬¶
里之清漪　髙邁鯤化為鵬賦曰若乃張垂天激洪漣¶
海若簸其後陽侯騰其前足踏元氣背摩太清指天地¶
以遥集按髙衢而迅征時與運並道與時行遺夭閼之¶
<pb:KR3k0055_WYG_425-45a>¶
　類放逍遥之情¶
　原贊晉阮脩大鵬贊曰蹌蹌大鵬誕自北溟假精靈鱗¶
　神化以生如雲之翼如山之形海運水擊扶揺上征¶
　¶
　¶
　¶
　¶
　¶
<pb:KR3k0055_WYG_425-45b>¶
　¶
　¶
　¶
　¶
　¶
　¶
　¶
御定淵鑑類函巻四百二十¶
