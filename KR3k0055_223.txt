# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.713308
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百十八
<pb:KR3k0055_WYG_223-1a>¶
　欽定四庫全書¶
御定淵鑑𩔖函卷二百十八¶
　　武功部十三(間諜/行惠)　(占候/示信)　(務徳/)¶
　　　間諜一¶
　增太公六韜曰遊士八人主伺姦候變開闔人情觀敵¶
　之意以為間諜　原孫子曰明君賢將所以動而勝人¶
　成功岀於衆者先知也(以其預先知敵人之情而制/勝之道皆中敵人之隙也)先¶
　知者不可取於鬼神不可象於事不可騐於度必取於¶
<pb:KR3k0055_WYG_223-1b>¶
　人而知敵之情也故用間有五有鄉間有内間有反間¶
　有死間有生間五間俱起莫知其道是謂神紀鄉間者¶
　因其郷人而用之者也(因敵鄉人知敵表裏虚實之/情故就而用之可使伺候也)内¶
　間者因其官人而用之者也(因在其官失職者若刑戮/之子孫與受罰之家因其)¶
　(有隙就/而用之)反間者因其敵間而用之者也(敵使間來視我/我知之因厚賂)¶
　(重許反使為我間也蕭世誠曰言敵使人來候我我/佯不知而示以虚事前却期㑹使歸相語故曰反間)死¶
　間者為誑事於外令吾間知之而傳於敵間者也(作詐/誑之)¶
　(事於外佯漏洩之使敵間知之吾間至敵中為敵所得/必以誑事輸敵從而備之吾所行不然間則死矣又云)¶
<pb:KR3k0055_WYG_223-2a>¶
(敵間來間我誑事以持歸然皆非所圗也二間皆不能/知幽隂深宻故曰死間也蕭世誠曰所獲敵人及已叛)¶
(亡軍士有重罪繫者故為貸免相勅勿洩佯不祕宻令/敵間竊聞之吾因縱之使亡亡必歸敵必信焉徃必死)¶
(故曰/死間)生間者反報者也(擇已有賢才智謀能自開通於/敵之親貴察其動静知其事計)¶
(彼所為已知其實/還報故曰生間)故三軍之親莫親於間(若不親撫重/以祿賞則反)¶
(為敵用洩/我情實)賞莫厚於間(厚賞之/頼其用)事莫宻於間(間事不宻/則為己害)¶
非聖智不能用間(不能得間/人之用)非微宻者不能得間之實¶
(用意宻/而不漏)間事未發而先聞其間者與所告者皆死凡軍¶
之所欲擊城之所欲攻人之所欲殺必先知其守將左¶
<pb:KR3k0055_WYG_223-2b>¶
右謁者門者舍人之姓名(守謂官守職任者謁告也主/告事者也門者守門者也舍)¶
(人守舍之人也又先知之為新舊有急/則呼之不見呵止亦因此知敵之情)令吾間必索知¶
之敵間之来間我者因而利之道而舍之(舍居止也令/吾人遺以重)¶
(利復導而舍止/之可令詭其辭)故反間可得而用也(故能取敵之/間而用之)因是¶
而知之故郷間内間可得而使也(因反敵間而知敵情/郷間内間者皆可得)¶
(使/)因是而知之故死間為誑事可使告敵因是而知之¶
故生間可使如期五間之事主必知之(人主當知五間/之用厚其祿豐)¶
(其/財)知之必在於反間故反間不可不厚也(反間五間之/本事之要也)¶
<pb:KR3k0055_WYG_223-3a>¶
(故當在/厚待)殷之興伊摰在夏周之興吕牙在商明君賢將¶
能以上智為間者必成大功此兵之要三軍所恃而動¶
者也　増吳子曰善行間諜輕兵徃来分散其衆使其¶
君臣相怨上下相咎是謂事機　太平御覽引衛公兵¶
法曰夫戰之取勝此豈求之於天地在乎因人以成之¶
歴觀古人之用間其引非一也即有間其君者有間其¶
親者有間其賢者有間其能者有間其助者有間其鄰¶
好者有間其左右者有間其縱横者故子貢史廖陳軫¶
<pb:KR3k0055_WYG_223-3b>¶
蘇秦張儀范睢等皆憑此術而成功也且間之道有五¶
焉有因其邑人使濳伺察而致詞焉有因其仕子故洩¶
虚假令告示焉有因敵之使矯其事而返之焉有審擇¶
賢能覘彼向背虚實而歸說之焉有佯緩罪戾微漏我¶
偽情浮計使亡報之焉凡此五間皆須隠祕重之以賞¶
宻之又宻始可行焉若敵有寵嬖任以腹心者我當使¶
間遺其珍玩恣其所欲順而傍誘之敵有重臣失勢不¶
滿其志者我則㗖以厚利詭相親附採其情實而致之¶
<pb:KR3k0055_WYG_223-4a>¶
敵有親貴左右多詞誇誕好論利害者我則使間曲情¶
尊奉厚遺珍寳揣其所間而返間之敵若使聘於我我¶
則稽留其使令人與之共處矯致殷勤偽相親暱朝夕¶
慰諭倍供珍味觀其辭色而察之仍旦暮令使獨與己¶
伴居我遣聰耳者潛於複壁中聽所間使旣遲違恐被¶
怪責必是竊論心事我知事計遣而用之且夫用間以¶
間人人亦用以間己巳以宻往人以宻来理須獨察於¶
心參㑹於事則不失矣若敵使人来欲推我虚實察我¶
<pb:KR3k0055_WYG_223-4b>¶
動静覘知事計而行其間者當佯為不覺舍其厚利而¶
善㗖之微以我偽言誑事示以前却期㑹即我之所須¶
為彼之失者因其有間而反間之彼若將我虚以為實¶
即我承其弊而得其志矣　李靖問對曰按孫子用間¶
最為下策臣甞著論其末云水能載舟亦能覆舟或用¶
間以成功或憑間以傾敗若束髪事君當朝正色忠以¶
盡節信以竭誠雖有善間安可用乎¶
　　間諜二¶
<pb:KR3k0055_WYG_223-5a>¶
原春秋時楚師伐宋九月不服將去宋楚大夫申叔時¶
曰築室反耕者宋必聽命楚子從之(築室於宋分兵於/田示無去志王從)¶
(其/言)宋人懼使華元夜入楚師登子反之牀起之曰寡君¶
使元以病告(兵法因其郷人而用之必先知其守將左/右謁者門者舍人之姓名因而利導之華)¶
(元蓋用此術/得以自通)曰敝邑易子而食析骸以爨雖然城下之¶
盟有以國斃不能從也(寜以國斃不/從城下盟)去我三十里唯命¶
是聽子反懼與之盟而告楚子退三十里宋及楚平(華/元)¶
(若不因間諜無/由得入楚軍)　戰國鄭武公欲伐胡先以其子妻胡¶
<pb:KR3k0055_WYG_223-5b>¶
因問羣臣曰吾欲用兵誰可伐者大夫闗思期曰胡可¶
武公怒而戮之曰胡兄弟之國子言伐之何也胡君聞¶
之以鄭為親已不備鄭襲胡取之(此用死/間之勢)　又燕昭王¶
以樂毅為將破齊七十餘城及恵王立與毅有隙齊將¶
田單乃縱反間於燕宣言曰齊王已死城不㧞者二耳¶
樂毅畏誅而不敢歸以伐齊為名實欲連兵南面而王¶
齊齊人未附故且緩攻燕王以為然使騎劫代毅燕人¶
士卒離心單又縱反間曰吾懼燕人掘我城外冢墓僇¶
<pb:KR3k0055_WYG_223-6a>¶
(音/戮)先人燕軍從之即墨人激怒請戰大敗燕師所亡七¶
十餘城悉復之　又秦師圍趙閼與趙將趙奢救之去¶
趙國都三十里不進秦間來奢善食(音/寺)遣之間以報秦¶
將以為奢師怯弱而止不行奢隨而卷甲趨秦師擊破¶
之(此反用/彼間也)　又秦與趙兵相拒長平趙孝成王使廉頗¶
為將固壁不戰秦數挑戰廉頗不出秦之間言曰秦之¶
所患獨畏馬服君趙奢之子為將耳趙王信之因以奢子¶
為將終為秦將白起所敗　増左傳曰僖公二十四年¶
<pb:KR3k0055_WYG_223-6b>¶
衛人將伐邢禮至曰不得其守國不可得也我請昆弟¶
仕焉(註我請為衛間諜先/以兄弟徃邢求仕焉)　又曰楚太子建辟華氏之¶
亂於鄭鄭人甚善之又適晉與晉人謀襲鄭乃求復焉¶
鄭人復之如初晉人使諜於子木請行而期焉(請行襲/鄭之期)¶
(子木即/建也)子木暴虐於其私邑邑人訴之鄭人省之得晉¶
諜焉遂殺子木　原楚漢相持未决勝負陳平言於漢¶
王曰彼項五骨鯁之臣以亞父范増鍾離昧龍且周殷¶
之屬不過數人大王誠能出捐數萬斤金行反間間其¶
<pb:KR3k0055_WYG_223-7a>¶
君臣以疑其心項王為人意忌信䜛必内相誅漢因舉¶
兵而攻之破楚必矣漢王然之遂出黄金四萬斤與平¶
恣所為不問出入既多以金縱反間於楚軍宣言諸將¶
鍾離昧等為項王將功多矣然終不得裂地而王欲與¶
漢為一滅項氏分王其地項王果疑之使使至漢漢為¶
大牢之具舉進見楚使(舉鼎爼/而來)即佯驚曰吾以為亞夫¶
使乃項王使也復持去以惡草具進楚使(去肴肉更以/惡草之具)¶
使歸具報項王項王果大疑亞父亞父欲急擊下滎陽¶
<pb:KR3k0055_WYG_223-7b>¶
城項王不信不肯聽亞父聞項王疑之乃大怒曰天下¶
事大定矣君王自為之願賜骸骨歸歸未至彭城疽發¶
背而死漢遣紀信詐降而項王宵遁終滅項羽(羽不悟/反間而)¶
(亡/)　漢使酈食其說齊王田廣捨兵與酈生縱酒漢將¶
韓信因齊無備襲齊破之田廣烹食其(此偶成韓信/用死間之勢)¶
漢髙帝被匈奴單于冒頓圍於白登乃使間厚遺閼氏¶
閼氏乃謂冒頓曰兩主不相困今得漢地而單于終非¶
能居之且漢主亦有神單于察之冒頓乃解圍之一角¶
<pb:KR3k0055_WYG_223-8a>¶
於是髙帝令士皆持滿傅矢外嚮從解角直出竟與大¶
軍合而冒頓遂引兵而去　後漢西域將兵長史班超¶
發于闐諸國兵擊莎車龜兹二國揚言兵少不敵罷散¶
乃隂緩生口歸以告龜兹王喜而不虞超即潛勒兵馳¶
赴莎車大破降之(斯亦同死/間之勢)　晉益州牧羅尚遣將隗¶
伯攻蜀賊李雄於郫城互有勝負雄乃募武都人朴泰¶
鞭之見血使譎羅尚欲為内應以火為期尚信之悉出¶
精兵遣隗伯等率兵從泰擊雄雄將李驤於道設伏泰¶
<pb:KR3k0055_WYG_223-8b>¶
以長梯倚城而舉火伯軍見火起而爭縁梯泰又以繩¶
汲上尚軍百餘人皆斬之雄因放兵内外擊之大破尚¶
軍(此用内/間之勢)　十六國後凉吕光將吕延伐乞伏乾歸大¶
敗之乾歸乃縱反間稱衆潰東奔成紀延信而追之延¶
司馬耿稚曰告者視髙而色動必有姦計不可延不從¶
相遇戰敗死之(斯亦同班超/破莎車之勢)　東魏將段琛據宜陽遣¶
將牛道常扇誘邊人西魏将韋孝寛拒之遣諜人訪獲¶
道常手迹令善書者偽作道常與孝寛書論歸欵之意¶
<pb:KR3k0055_WYG_223-9a>¶
又為落燼燒迹若火下書者還令諜人遺之於琛營琛¶
得書果疑之道常所經畧皆不見用孝寛知其離沮因¶
出竒兵掩襲道常及琛等崤澠遂清(澠音/沔)　東魏大將¶
齊神武率兵趣沙苑西魏大將周文帝遣逹奚武覘之¶
武從三騎皆衣敵人衣服至日暮去營數百歩下馬潛¶
聽得其軍號因上馬歴營若警夜者有不如法者往往¶
撻之具知敵之情狀以告周文帝　齊律斛光字明月¶
為當時名將後周將韋孝寛守玉壁(今絳郡/稷山縣)忌光英勇¶
<pb:KR3k0055_WYG_223-9b>¶
孝寛參軍曲嚴頗知卜筮謂孝寛曰来年齊朝必大相¶
殺戮孝寛因令嚴作謡言令間諜漏其文於鄴曰百升¶
飛上天明月照長安又曰髙山不推自崩槲樹不扶自¶
&KR0390;祖珽因續之曰盲老翁背上下大斧饒舌老母不得¶
語令小兒歌之於路穆提婆聞之以告其母陸令萱令¶
萱以饒舌斥己也(陸令萱即/後主乳母)盲老翁謂祖珽也遂相與¶
協謀以謡言啓後主誅光周武帝聞之遂大赦境内始¶
有滅齊之志竟平其國　増晉書麴允傳曰劉曜逼長¶
<pb:KR3k0055_WYG_223-10a>¶
安復圍北地太守麴昌遣使求救于允允率歩騎赴之¶
去城數十里賊繞城放火烟塵蔽天反間詐允曰郡城¶
已䧟焚燒向盡軍無及矣允信之衆懼而潰後數日麴¶
昌突圍赴長安北地遂䧟　周書韋孝寛傳曰孝寛善¶
撫御得人心所遣間諜入齊者皆為盡力亦有齊人得¶
孝寛金貨遥通書疏故齊動静朝廷皆先知時有主帥¶
許盆令守一戍盆乃以城東入孝寛怒遣諜取之俄斬¶
首而還其能致物情如此　原唐衛公李靖伐突厥頡¶
<pb:KR3k0055_WYG_223-10b>¶
利可汗以唐儉先在突厥結和親突厥遂不備靖因掩¶
擊破之(亦以唐儉為/死間之勢)　増又李光弼傳曰饒陽賊五千¶
至九門光弼諜知之提輕兵歛旗鼓賊方飯襲殺之且¶
盡　又曰史思明使諜宣言賊將士皆北人謳吟思歸¶
魚朝恩信然屢上賊可滅狀詔諭光弼光弼固言賊方¶
銳未可輕動　南唐書浮屠傳曰後主時有北僧號小¶
長老自言募化而至說後主多造塔像以耗其帑庾又¶
請於牛頭山造寺千餘間聚徒千人日給盛饌有食不¶
<pb:KR3k0055_WYG_223-11a>¶
能盡者明旦再具謂之折倒蓋故造不祥語以摇人心¶
及宋師渡江即其寺為營又有北僧立石塔於采石磯¶
草衣藿食後主及國人施遺之皆拒不取及宋師下池¶
州繫浮橋於石塔然後知其為間也　通鑑宋紀曰趙¶
元昊有將剛浪陵號野利又有將號天都王元昊倚為¶
腹心凡勝我軍皆二將之策也种世衡方城青澗謀有¶
以去之有王嵩者本青澗僧世衡察其堅朴使持書以¶
間野利元昊果疑之隂遣愛將假為野利使使于世衡¶
<pb:KR3k0055_WYG_223-11b>¶
世衡知元昊所遣謾罵元昊而稱野利有心内附使者¶
去嵩即還而野利已報死矣世衡知謀已行因欲并間¶
天都又為置祭境上作文書於版以弔多述野利與天¶
都相結有意本朝悼其垂成而失其文雜紙幣伺有虜¶
至急爇之以歸版字不可遽滅虜人得之以獻元昊天¶
都以此亦得罪元昊既矢二將乆之始悟為世衡所賣¶
遂定講和之策　東軒筆談曰种世衡守青澗城甞以¶
罪怒一番將杖其背僚屬請莫能得其人被杖以奔元¶
<pb:KR3k0055_WYG_223-12a>¶
昊甚信之得出入樞宻院歲餘盡得其機事以歸乃知¶
世衡用間也　通鑑宋紀曰劉錡募得曹成等二人諭¶
之曰遣汝作間事㨗重賞苐如我言敵必不殺汝今置¶
汝綽路騎中汝遇敵則佯墜馬為敵所得敵帥問我何¶
如人則曰太平邊帥子喜聲伎朝廷以兩國講和使守¶
東京圗逸樂耳已而二人果遇敵被執烏珠問之對如¶
前烏珠喜曰此城易破耳即置鵝車砲具不用明日錡¶
登城望見二人逺来縋而上之　兵畧纂聞曰僉事熊¶
<pb:KR3k0055_WYG_223-12b>¶
景任廣西二廣節鎭都臺朱公檄公勾當潯桂諸猺公¶
隂遣間衣商人服負鹽抵猺所若為潛竄貿易者猺不¶
疑也集来詗虚實間曰吾商人不知新按察官何人然¶
見其方具器若古壺狀者十數實石其中窒以巨木計¶
曰猺出降無庸發此不然此甞破大藤峡者也猺懼白¶
酋酋即日降不旬日降猺及獠獞數十姓　弇州史料¶
韓雍傳曰兩廣蠻寇反雍督大兵分道進擊賊剗備仁¶
荔浦抵大藤峡道有儒生里老數十百人跪持香曰我¶
<pb:KR3k0055_WYG_223-13a>¶
軰苦賊乆矣莫敢自㧞今幸遇天兵得生為良民荷甚¶
願先三軍鋒雍大怒顧左右叱曰此皆賊耳縳斬之左¶
右初亦疑既縳而袂中利刃出廼知間也　又愼侍御¶
山泉公為漳浦令時有盗負山海而窟者諸奸&KR0219;亡命¶
多歸之君乃擇邑下豪膽武隂重不泄者十餘曹俾偽¶
與盗通佐之攻剽若嚮導然宻報君部勁卒攻之所遣¶
豪從中應急擊縳其巨酋三十六人餘無得脫者威行¶
邑中道無拾遺　又三大功臣傳曰宸濠反王守仁兵¶
<pb:KR3k0055_WYG_223-13b>¶
未集而憂宸濠之兵𨒪出曰南京空城耳而實無備宸¶
濠至則下矣南京下事未可知也乃為檄檄諸郡邑使¶
備餉又為蠟書貽李士實劉養正云得宻示具悉為國¶
至意第從㬰使早出足一離省大事濟矣而故繫宸濠¶
之諜示將斬而令&KR0219;校監者偽若與宸濠欵泄而縱之¶
宸濠徼得書檄徬徨未决而與士實養正謀則皆勸之¶
疾趣南京即大位宸濠益内疑十餘日探知中外兵不¶
至乃悟守仁紿之¶
<pb:KR3k0055_WYG_223-14a>¶
　　間諜三¶
原邦汋　中詗(周禮士師掌士之八成一曰邦汋讀為/酌盗取國之宻事若今探决  漢書淮)¶
(南王使女陵中詗長安注詗音偵為/偵于中也一曰詗候伺者朽政反)　秦諜　晉覘(左/傳)¶
(晉人獲秦諜殺諸絳市六日而蘇介左傳晉人之覘宋/者歸報於晉侯曰宋未可伐陽門  夫死子罕哭之哀)¶
(國人悅之孔子/曰善哉覘國乎)　増詐書　陽責(唐書伊愼傳曰愼以/江西牙兵屬李希烈)¶
(希烈愛其才數饋遺欲縻止卒以計免明年希烈果反/嗣曹王臯至鍾陵得而壯之㧞為大將希烈恐為臯所)¶
(任遺以七屬甲詐為愼書行反間帝遣陳斬之臯表列劉/其誣  宋史岳飛傳曰飛知劉豫結尼瑪哈而烏珠惡)¶
(豫可以間而動㑹軍中得烏珠諜者飛陽責之曰汝非/吾軍中人張斌耶吾向遣汝至齊約誘致四太子汝徃)¶
<pb:KR3k0055_WYG_223-14b>¶
(不復来吾繼遣人問齊已許我今冬以㑹合寇江為名/致四太子于清河汝所持書竟不至何背我耶諜冀緩)¶
(死即詭服乃作蠟書言與劉豫同謀誅烏珠事因謂諜/曰吾今貸汝復遣至齊問舉兵期刲股納書戒勿泄諜)¶
(歸以書示烏珠烏珠大/驚馳白其主遂廢豫)　縱諜　禽諜(唐書髙仁厚傳/曰仁厚屯永安)¶
(阡能遣諜者入軍中吏執以獻諜者自言父母妻子囚/于賊約不得軍虚實且死仁厚哀之曰為我報賊明日)¶
(我且戰有能釋甲迎我者署背曰歸順皆得復農矣縱/諜去  又崔義元傳曰睦州女子陳碩真反義元統衆)¶
(擊之至下淮戍/禽其諜數十人)　鬻茶　販油(通鑑唐紀曰王建急攻/成都環城烽塹亘五十)¶
(里有狗屠王鷂請詐得罪亡入城說之使上下離心建/遣之鷂入見陳敬瑄田令孜則言建兵疲食盡將遁矣)¶
(出則鬻茶於市隂為吏民稱建英武兵勢彊盛由是敬/瑄等懈于守備而衆心危懼  又曰王師範遣行軍司)¶
<pb:KR3k0055_WYG_223-15a>¶
(馬劉&KR2872;取兗州時泰寜節度使葛從周悉將其兵屯邢/州&KR2872;先遣人為販油者入城詗其虛實及兵所從入丙)¶
(午&KR2872;將精兵五百夜自水竇入/比明軍城悉定市人皆不知)　原數駒支　使伯嘉¶
(左傳范宣子數駒支曰言語漏泄則職汝之由廵又楚/師伐絞分渉於彭羅人欲伐之使伯嘉諜之三  數之)¶
　告幕烏　漏多魚(又諜告曰楚幕有烏多又/齊寺人貂始漏師于  魚)　増易¶
扁額　竊畫像(通鑑宋紀曰金遣劉藴古詐歸宋為間/諜朝廷不之疑後數載乃伏誅初吳山)¶
(有伍員祠瞷闤闠都人敬事之有冨民捐貲為扁額金/碧甚侈藴古始至輙謁祠妄謂有心諾以俸易牌而刻)¶
(其官位姓名於旁市人皆驚曰以新易舊惡其不華耳/易之而不如其舊其意果何在有右武大夫魏重昌者)¶
(獨曰是不難曉他人之歸正者僥倖官爵金帛而已藴/古則眞細作也夫諜之入境不止一人榜其名所以示)¶
<pb:KR3k0055_WYG_223-15b>¶
(踵至者欲其知己至耳聞者憮然不信後卒如其言忌/又曰南唐林仁肇常欲復江北舊境江南主不聽宋)¶
(仁肇威名賂其侍者竊取仁肇畫像懸别室引江南使/者觀之問何人使者曰林仁肇也曰仁肇將来降先持)¶
(此為信又指空館曰將以此賜仁肇使者/歸白江南主江南主不知其間鴆殺仁肇)　原曰原將¶
降　曰齊將遁(左傳晉侯圍原諜出曰原將/降矣  宵諜曰齊人將遁)　増益悉¶
虛實　善刺情偽(唐書李愬傳曰舊令敢舍諜者族愬/刋其令一切撫之故諜者反效以情)¶
(愬益悉賊虚實充又王鍔傳曰嗣曹王臯節度江西表/鍔為江州刺史  都虞候鍔小心善刺軍中情偽事無)¶
(細大臯/悉知之)　移書還諜　釋縛飯諜(又蘇頲傳曰嶲州蠻/苴院與吐蕃連謀入)¶
(寇獲諜者吏請討之頲不聽移書還其諜曰母得爾苴/院羞悔不敢侵邊  又李晟傳曰晟邏士得姚令言崔)¶
<pb:KR3k0055_WYG_223-16a>¶
(宣諜者晟命釋縳飯飲之遣還敇曰為我謝令言等/善為賊守勿不忠朱泚乃引兵叩都門賊不敢出)¶
詗刺中國　洞知蕃情(又張仲武傳曰回鶻常有酋長/監奚契丹以督嵗貢因詗刺中)¶
(國張仲武使禆將石公緒等厚結二部執諜者八百餘/人殺之回鶻欲入五原掠保塞雜虜乃先以宣門將軍)¶
(七十四人詭好結歡仲武賂其下盡得所諜因逗遛不/遣人馬多病死  通鑑宋紀曰太祖時邊臣皆富于財)¶
(得以養募死力使為間諜洞知蕃情每入寇必能先知/預為之備設伏掩擊多致克㨗自此累年無西北之慮)¶
(得以盡力東南取荆/湖川廣吳楚之地)　玉帶與諜　銀函行間(五代史/安重誨)¶
(傳曰明宗幸汴州重誨建議欲因以伐吳而明宗難之/其後户部尚書李鏻得吳諜者言徐知誥欲舉吳國以)¶
(稱蕃願得安公一言以為信鏻即引諜者見重誨重誨/大喜以為然乃以玉帶與諜者使遺知誥為信其直千)¶
<pb:KR3k0055_WYG_223-16b>¶
(緡初不以其事聞其後逾年知誥之問不至始奏貶鏻/行軍司馬  通鑑唐紀曰吐蕃發兵十萬將冦西川亦)¶
(發雲南兵雲南内雖附唐外未敢叛吐蕃亦發兵數萬/屯于瀘州北韋臯知雲南計方猶豫乃為書遺雲南王)¶
(叙其叛吐蕃歸化之誠貯以銀函使東蠻轉致吐蕃吐/蕃始疑雲南遣兵二萬屯㑹川以塞雲南趣蜀之路雲)¶
(南怒引兵歸國由是雲南與吐蕃大相猜阻歸/唐之志益堅吐蕃失雲南之助兵勢始弱矣)　販者¶
輙知　火伍輙報(兵畧纂聞曰沈希儀擢右江參將右/江故治柳州柳在萬山中城外五里)¶
(即賊巢公隂求得素於猺人商販者數十人人給銀五/兩使益買物散入諸峒中諸猺雖凶暴樂殺人然販者)¶
(至則寨寨傳送䕶衛飲食恐損一販者則諸販不至是/以雖絶棧深箐販者無所不歴每有動静販者輙先知)¶
(奔走報公無又曰沈希儀在右江令諸猺得出入買賣/㳺戲城中  禁諸猺時入府見公公児女撫之乆之稍)¶
<pb:KR3k0055_WYG_223-17a>¶
(稍擇其巧便曉事者結以厚賞使詗賊後賊發其火伍/中輙報公公又厚賞之而間謂諸猺令其妻子来見夫)¶
(人夫人好言慰勞賞之針線包帕諸物以銀簮簮其頭/又令諸妾婢灌之以酒人數大碗察羣婦中其夫甞以)¶
(賊事報者則又隂摘之他所勞苦之自是賊/中消息或猺不肯言猺婦每嗾之使言矣)　原衛青¶
捕伏聽　李牧多間諜(史衞青傳註伏于隠處聽軍虚/實  又趙將李牧傳牧居鴈門)¶
(謹烽火多/為間諜)　増使覘者得實以歸　出彼中委曲以報¶
(通鑑宋紀曰宋仁宗時契丹兵壓境詔王徳用判定州/兼三路都部署徳用時教士卒習戰頃之士勇皆可用)¶
(契丹遣人來覘或請捕之徳用曰吾軍整而和使覘者/得實以歸是屈人兵以不戰也明日大閱于郊下令具)¶
(糗粮聽吾鼓視吾旂所向覘者歸告敵中謂漢兵將大/至和議益决  宋史李允則傳曰允則得契丹諜者釋)¶
<pb:KR3k0055_WYG_223-17b>¶
(縳厚遇之諜言燕京大王遣来因出所刺縁邊金榖兵/馬之數允則曰若所謂謬矣呼主吏按籍書實數與之)¶
(諜請加緘印因厚賜以金縱還未幾諜遽至還所與/數緘印如故反出彼中兵馬財力地里委曲以為報)¶
　　間諜四¶
増詐為書若同亂(唐書建中中李希烈詐為渾瑊書若/同亂者帝識其諜用不疑更賜良馬)¶
(錦/幣)　馳騎諜虚實(又曰朱瑄留濮州全忠令友裕馳壯/騎諜鄆虚實身將向北㑹瑄引還縱)¶
(兵戰全忠南走/絶塹去幾不脫)　無井有泥(東軒筆録曰麟州踞河外/扼西夏之衝城中無井慶)¶
(歴中有戎人謂元昊云圍之半月即兵民渇死矣元昊/以兵圍之數日城中大窘有軍士獻策願取溝泥使人)¶
(乗髙以泥草積州將從之元昊望見遽語獻策戎人/曰爾言無井今乃有泥以䕶草積何也即斬戎觧去)¶
<pb:KR3k0055_WYG_223-18a>¶
從水中為偵(兵畧纂聞曰徐逹攻平江時平江城堅難/卒㧞莫天祐為士誠守無錫更相唇齒其)¶
(將楊茂善泅數從水中為偵逹獲茂釋/而厚賞之使往來為間因盡得其虚實)¶
　　占候一¶
増太公六韜曰天文三人主司星歴候風氣推時日考¶
符驗較災異知天心去就之機　又曰五行之道天地¶
自然六甲之分微妙之神其法以天清淨無隂雲風雨¶
夜半遣輕騎往至敵人之壘去九百歩外徧持律管當¶
耳大呼驚之有聲應管其来甚微角聲應管當以白虎¶
<pb:KR3k0055_WYG_223-18b>¶
徴聲應管當以元武商聲應管當以朱雀羽聲應管當¶
以勾陳五管聲盡不應者宫也當以青龍此五行之符¶
佐勝之徴成敗之機　又曰勝負之徴精神先見明將¶
察之其效在人謹候敵人出入進退察其動静言語妖¶
祥士卒所告凡三軍悅懌士卒畏法敬其將命相喜以¶
破敵相陣以勇猛相賢以威武此强徴也三軍數驚士¶
卒不齊相恐以敵强相語以不利耳目相屬妖言不止¶
衆口相惑不畏法令不重其將此弱徴也三軍齊整陣¶
<pb:KR3k0055_WYG_223-19a>¶
勢以固深溝髙壘又有大風甚雨之利三軍無故旌旗¶
前指金鐸之聲揚以清鼙鼓之聲宛以鳴此得神明之¶
助大勝之徴也行陣不固旌旗亂而相遶逆大風甚雨¶
之利士卒恐懼氣絶而不屬戎馬驚奔兵車折軸金鐸¶
之聲下以濁鼙鼓之聲濕以沐此大敗之徴也凡攻城¶
圍邑城之氣色如死灰城可屠城之氣出而北城可克¶
城之氣出而西城可降城之氣出而南城不可㧞城之¶
氣出而東城不可攻城之氣出而復入城主逃北城之¶
<pb:KR3k0055_WYG_223-19b>¶
氣出而覆我軍之上軍必病城之氣出髙而無所止用¶
兵長乆凡攻城圍邑過旬不雷不雨必亟去之城必有¶
大輔此所以知可攻而攻不可攻而止　太平御覽引¶
孫子占曰三軍將行其旌旗從容以向前是為天送必¶
亟擊之得其大將三軍將行其旌旍墊然若雨是為天¶
霑其師失三軍將行旗旍亂於上東西南北無所主方¶
其軍不還三軍將陣雨甚是為浴師勿用陣戰三軍將¶
戰有雲其上而赤勿用陣先陣戰者莫復其迹三軍方¶
<pb:KR3k0055_WYG_223-20a>¶
行大風飄起於軍前右周絶軍其將亡右周中其帥得¶
糧　埤雅孫武子曰鳥起者伏也烏集者虚也言古之¶
善料兵者觀鳥起而知伏視烏集而知遁　吳子曰將¶
戰之時審候風所從來風順致呼而從之風逆堅陳以¶
待之　詞林海錯兵書曰有雲如丹蛇随車後大戰殺¶
將有雲如蛟龍所見處將軍失魄有雲如鵠尾來䕃國¶
三日亡　又集異志曰漢靈帝中平元年夏陳留郡濟¶
陽成臯陽武城郭路邊生草悉備龍蛇鳥獸之形時曰¶
<pb:KR3k0055_WYG_223-20b>¶
草妖續漢志曰其狀五色羽毛頭目翅足皆具或作人¶
形操持弓弩牛馬萬物之狀是歲黒山賊張角等十餘¶
軰並起抄掠后兄何進秉權漢遂微弱又董卓兵起焚¶
燒宫闕之應¶
　　占候二¶
増左傳晉侯圍上陽問於卜偃曰吾其濟乎對曰克之¶
公曰何時對曰童謡云丙之辰龍尾伏辰均服振振取¶
虢之旂鶉之賁賁天策焞焞火中成軍虢公其奔其九¶
<pb:KR3k0055_WYG_223-21a>¶
月十月之交乎　韓詩外傳曰武王伐紂輴折為三天¶
雨三日不休武王懼召太公而問曰紂未可伐乎太公¶
曰不然折為三者軍當分為三也天雨三日者欲灑吾¶
兵也　晉書載記曰麻秋進屯河内遣王擢略地張重¶
華命謝艾拒之艾建牙旗盟將士有西北風吹旌東南¶
指索遐曰風為號令今旗指之天所贊也破之必矣軍¶
次神鳥王擢與前鋒戰敗遁還河南還討叛虜斯骨貞¶
萬餘落破之　隋書長孫晟傳曰仁壽元年晟表奏曰¶
<pb:KR3k0055_WYG_223-21b>¶
臣夜登城樓望見磧北有赤氣長百餘里皆如雨足下¶
垂被地謹驗兵書此名灑血其下之國必且破上欲滅¶
匈奴宜在今日詔楊素為行軍元帥晟為受降使者北¶
伐二年軍次北河值賊帥思力俟斤等領兵拒戰與大¶
將軍梁黙擊走之轉戰六十餘里賊衆多降　唐書薛¶
萬均傳曰柴紹之討梁師都也圍師都諸將以城險未¶
可下萬均曰城中氣死鼓不能聲破亡兆也　又李晟¶
傳曰晟之復京師也時熒惑守歲乆之乃退賔介或勸¶
<pb:KR3k0055_WYG_223-22a>¶
晟曰今熒惑已退皇家之利也可速出兵晟以天子外¶
次人臣當死節垂象元逺吾安知天道至是謂參佐曰¶
前者公勸晟出兵非敢拒也且軍士可用之不可使知¶
之甞聞五緯盈縮無凖懼復来守嵗則我軍不戰而自¶
潰矣參佐歎服皆曰非所及也　又王重榮傳曰帝幸¶
定州次沙城百官繼至士民從者亦數萬帝欲入谷中¶
自固以谷有沒唐石惡之徙石門　五代史唐臣傳曰¶
郭崇韜因問司天司天言歲不利用兵崇韜曰古者命¶
<pb:KR3k0055_WYG_223-22b>¶
將鑿凶門而出况成算已决區區常談何足信也　通¶
鑑宋紀曰柳開知代州謂其從子曰吾觀昴宿有光雲¶
多從北来犯境土寇將至矣　弇州史料曰都督馮勝¶
攻某城劉基以一赫蹏封曰夜半出兵至某所見某方¶
青雲起即設伏頃有黒雲起者賊伏也勿輕動日中昃¶
而黒雲漸薄回與青雲接者賊歸也銜枚躡其後擊之¶
可盡擒也勝啓讀之初亦莫敢信已而青黒雲起具如¶
基言始以為神遂奉而破賊取其城　兵畧纂聞曰正¶
<pb:KR3k0055_WYG_223-23a>¶
徳間黄珂廵撫延綏甞以歲例燒荒天忽隂翳風氣慘¶
烈公曰此賊氛也命輕騎數百伏山背賊果率衆突出¶
伏起殺之殆盡¶
　　占候三¶
原天時　風氣(蜀先主東征秦宓陳天時必無利坐下/獄後貰出之  吳志吳範治歴數審知)¶
(風氣孫權襲闗侯闗請降範曰有走氣言降詐也候者/白闗去範曰雖去不免期明日之中權立表下漏待之)¶
(有風動範撫手曰/闗至矣皆如言也)　執律　歌風(周禮大師執同律以/聽軍聲而詔吉凶注)¶
(王者出軍大師吹律合音必師曠曰吾驟歌北風又歌/南風南風不競多死聲楚  無功注歌者吹律以詠八)¶
<pb:KR3k0055_WYG_223-23b>¶
(風南風音微/故曰不競)　占夢　擊虚(左傳晉楚戰城濮晉侯夢/與楚子搏楚子伏已而盬)¶
(其腦子犯曰吉我得天楚伏其罪吾且柔之矣注晉侯/面向上故得天腦所以柔物也  後漢趙彦少有術朝)¶
(廷令宗資討太山殘賊彦為資陳孤虚之法以賊屯在/莒莒五陽之地宜發五陽郡兵從孤擊虛一戰破之)¶
　増潤兵　洗兵(太公曰雨沾衣裳者謂潤兵不沾者/謂泣兵金器自鳴及焦氣者軍疲也)¶
(生説苑武王伐紂風霽而乗以大雨散宜/  諌曰此非妖與王曰非也此天洗兵也)　天鉞　石¶
鼓(海録碎事曰城中氣出東方其色黄名天鉞不可攻/  又曰漢成帝鴻嘉三年天水冀南山大石鳴聲隆)¶
(隆如雷民俗名曰石鼓石鼔鳴有兵是歲廣/漢鉗子劫略吏民自號曰山君注鉗徒也)　天鴈¶
地鴈(淮南子曰流星色青赤曰地鴈其所墜主兵/起流星有光青赤曰天鴈軍甲之精華也)　梁¶
<pb:KR3k0055_WYG_223-24a>¶
渠　狙如(山海經曰歴石之山有獸焉其狀如狸而白/首虎爪名曰梁渠見則其國有大兵倚帝之)¶
(山有獸焉其狀如鼣䑕白耳白/喙名曰狙如見則其國有大兵)　走鹿雲　貪狼風(抱/朴)¶
(子曰凡戰觀雲如走鹿形者敗軍之氣也太五代史前/蜀世家曰王衍行至梓潼大風發屋㧞木  史曰此貪)¶
(狼風也遇則當/有敗軍殺將者)　氣盤蛇　日抱珥(唐書呉元濟未破/數月吳武陵自硤)¶
(石望東南氣如旗鼓矛盾皆顛倒横斜少頃黄白氣出/西北盤蛇相交武陵告司馬韓愈曰今西北王師所在)¶
(氣黄白喜象也敗氣為賊日直木舉其盈數不閱六十/日賊必亡夫天見其祥宜修事應之  宋史曰宋眞宗)¶
(景徳元年十一月駕北廵司天言/日抱珥黄氣充塞宜不戰而却)　望雲物　考蓍龜¶
(唐書曰貞元三年吐蕃請盟詔以軍從渾瑊㑹平凉李/元諒軍潘原韓游環軍洛口以為援既㑹元諒望雲物)¶
<pb:KR3k0055_WYG_223-24b>¶
(曰不祥必有變傳令約部伍出陣俄而虜劫盟瑊犇還/元諒兵成列出  又曰帝召牛徽曰今伐茂貞彼衆烏)¶
(合取必萬全卿計何日有㨗對曰臣職諌爭所言者軍/國大體如索賊平之期願陛下考蓍龜責將帥非臣職)¶
(也既而/師果敗)　流星如火　雲氣如山(後漢書董卓傳曰邊/章韓遂入寇三輔進)¶
(兵美陽卓與戰輙不利十一月夜有流星如火光長十/餘丈照章遂營中驢馬盡鳴賊以為不祥欲歸金城卓)¶
(聞之喜眀日乃與右扶風鮑鴻等并兵俱攻大破之斬/首數十級  後漢書光武紀曰王尋王邑攻圍昆陽自)¶
(以為功在漏刻意氣甚逸夜有流星墜營中晝有/雲如壊山當營而隕不及地尺而散吏士皆厭伏)　水¶
變為血　雲狀如樹(唐書曰輔公祏反詔趙郡王孝㳟/為行軍元帥討之將發大饗士杯)¶
(水變為血坐皆失色孝㳟自如徐曰禍福無基惟所召/耳顧我無負於物無重諸君憂公祏禍惡貫盈今仗威)¶
<pb:KR3k0055_WYG_223-25a>¶
(靈以問罪杯中血乃賊臣授首之徴盡飲而罷衆心為/安  唐書馮智戴傳曰智戴入朝帝聞其善兵指雲問)¶
(曰下有賊今可擊乎對曰雲狀如樹方/辰在金金利木柔擊之勝帝竒其對)　星墜賊營¶
風㧞坐帳(唐書睦州女子陳碩眞反崔義元發兵拒之/有星墜賊營義元曰賊必亡  通鑑宋紀曰)¶
(劉錡赴東京率所部王彦八字軍三萬七千及殿司卒/三千自臨安泝江絶淮至渦口方食忽暴風㧞坐帳錡)¶
(曰此賊兆也主暴兵/即下令兼程而進)　豫道勝日　預卜吉凶(唐書裴/行儉傳)¶
(曰行儉通隂陽歴術每戰豫道勝日凶通鑑宋紀曰蒙/古主每征伐必令&KR0088;律楚材預卜吉  亦自灼羊脾以)¶
(符之然/後行)　雉集府舍　鼉集城門(通鑑唐紀曰有雙雉/集廣陵府舍占者以)¶
(為野鳥来集城邑將空之兆髙駢惡之城唐書鄧景山/以文吏拜青齊節度使徙淮南有鼉集  門鄧班語景)¶
<pb:KR3k0055_WYG_223-25b>¶
(山曰鼉介物也失所次金不從革之/象其有兵乎未幾宋州刺史劉展反)¶
　　占候四¶
原違晦(左傳楚師陣不違晦/隂盡之日兵家所忌)　六甲日窮(鄧禹字仲華/為王匡所敗)¶
(明日癸亥匡以六甲窮日不/出禹因得更治兵大敗之)　東南角虚(段熲為羗所/圍樊志張亦)¶
(在圍中夜謂熲曰東南角無復羗宜乗/虚引出住百里還攻之可勝從之果然)　増氣若城(唐/書)¶
(王世充引軍與李宻戰洛南有氣/若城壓其營世充大敗衆幾盡)　營上雲氣甚佳(五/代)¶
(史曰吕師州謂其禆將綦母章曰吾與楚人/為敵境吾常望其營上雲氣甚佳未易破也)　矛端生¶
火(海録碎事曰矛端生火/此兵氣也以火用兵)　日中有黒子(弇州史料曰/髙帝以劉基)¶
<pb:KR3k0055_WYG_223-26a>¶
(為太史令日中有黒子基奏東南當失/一大將俄而叅軍胡深伐陳友定敗沒)¶
　　占候五¶
増詔贊皇一品集賜王宰詔曰意卿宜忠憤必在梟夷¶
况自去年以来月頻奄畢今又福星焕耀正臨天駟東¶
漢書云畢為天網網羅不善之人房為明堂方集重華¶
之慶懸象昭晰前史所書今朕奉天道以行誅¶
　　務徳一¶
増司馬兵法曰入罪人之地無暴神祗無行田獵無毁¶
<pb:KR3k0055_WYG_223-26b>¶
土功無燔墻屋無伐林木無取六畜禾黍器械見其老¶
幼奉歸勿傷雖遇壯者不較勿敵敵若傷之醫藥歸之¶
既誅有罪王及諸侯修正其國舉賢立明正復厥職¶
唐書蕭俛傳帝問兵法有必勝乎俛曰兵凶器聖人不¶
得已用之故武不可玩玩則無震夫以仁討不仁以義¶
討不義先招懐後掩襲故有不殺厲不禽二毛不犯田¶
稼其救人如免水火此必勝術也¶
　　務徳二¶
<pb:KR3k0055_WYG_223-27a>¶
増唐書李靖傳曰靖為嶺南撫慰大使以嶺海陋逺乆¶
不見徳非震威武示禮義則無以變風即率兵南廵所¶
過問疾苦延見長老宣布天子恩意逺近懽服　分記¶
曰曹彬封冀王事太祖太宗収復四方未甞枉戮一人¶
其後子孫益熾世為將相出皇后且三世為將道家所¶
忌而冀王後世愈昌豈非隂徳所致¶
　　務徳三¶
原鄧訓　祭彤(後漢書羗胡耻病死輒以刀自刺訓聞/其病不與刀使治之愈者非一  又彤)¶
<pb:KR3k0055_WYG_223-27b>¶
(為遼東太守偏何邑落/歸義願自效遂擊匈奴)　徳攻　義勝　撫敵人　殯¶
敵師(呉志吕蒙在公安得闗羽及將士等家屬輒厚遇/之  吳將陳尚潘景為寇羊祜追斬之美其死節)¶
(厚加殯歛二人子/迎䘮祜禮遣之)　増遺侍姬　還婦女(宋史种世衡/傳曰世衡知)¶
(環州羗酋慕恩部落最强世衡甞夜與飲出侍姬佐酒/既而世衡起入内潜於壁隙窺之慕恩竊與侍姬戲世)¶
(衡出掩之慕恩慚謝世衡笑曰君欲之&KR0088;即以遺之由/是得其死力  八編𩔖纂曰曹彬討蜀初成都有獲婦)¶
(女者彬悉閉於一第竅以度食且戒左右曰是將進御/當密衛之洎事罷訪其親以還之無者備禮以嫁之)¶
　不妄殺　不籍降(涑水紀聞曰曹彬征金陵垂克忽/稱疾諸將皆来問疾彬曰余之病)¶
(非藥石所能愈唯諸公共誓以克城之日不妄殺一人/則自愈矣諸将共焚香為誓及克城城中皆安堵  唐)¶
<pb:KR3k0055_WYG_223-28a>¶
(書蕭銑降李靖入其都或請靖籍銑將拒戰者家資以/□軍靖曰王者之兵弔人而取有罪彼其脅驅以来藉)¶
(以拒師本非所情不容以叛逆比之今新定荆郢宜先/示寛大以慰其心若降而籍之恐自荆而南堅城劇屯)¶
(敺之死守非善䇿也止不/籍由是江漢列城争下)　原荀吳圍鼓　晉文伐原¶
(傳荀吳圍鼔鼓人請以城叛穆子不許請降曰猶有食/色姑修而城食竭力盡而後取不戮一人曰吾以事君)¶
(也不又晉文伐原命三日之糧/原  降命去之詳示信三註)　以衣供寒　以絹償¶
稻(左傳叔弓圍費不克冶歐夫曰若見費人寒者衣之/饑者食之供其乏困費来如歸南氏亡矣季平子從)¶
(之費人叛南氏計晉書羊祜出軍至/吴境刈稻為糧  所取送絹償之)　専修徳信　歡¶
若親戚(晉漢春秋曰羊祜還鎮専修徳信以懐呉人陸/抗告邊戍曰彼専為徳我専為暴是不戰而自)¶
<pb:KR3k0055_WYG_223-28b>¶
(服也各保分界無求小益/也  隣國望我歡若親戚)　増號令暢南海　恩信被¶
異域(唐書李孝㳟傳曰孝恭遷襄州道行䑓左僕射時/嶺表未平乃分遣使者綏輯安慰其欵附者四十)¶
(有九州朝廷號令暢南海矣如言行録曰宋余襄公帥/二廣幾十年恩信被於異域  交趾大理持磨南詔之)¶
(國皆可以頤指氣使公/之文武才可謂具矣)　解衣以贖一州　行軍惟知¶
三事(兵畧纂聞曰胡世寜令趙元瑶捕太平酋豪李濬/且授之方畧元瑶乗濬不意猝起師攻之飛炬焚)¶
(其州治濬走保山寨未㧞公觧衣齎犒元瑶曰以吾衣/贖一州生靈也寨中兵聞之感泣解散濬擒發其所聚)¶
(粟以賑被困之民且悉除其租稅一年已又曰胡大海/甞曰吾不知書吾行軍惟知有三事而  不殺人不虜)¶
(人婦女不焚毁人廬舍以故所至徤/兒驩附編氓寜輯有祭征虜之風)　原帝舜舞干而¶
<pb:KR3k0055_WYG_223-29a>¶
苗格　周文因壘而崇降　文徳者帝王之利器　威¶
武者文徳之輔助¶
　　務徳四¶
増詔贊皇一品集賜王宰詔曰意卿宜大布誠信且務¶
綏懐不得焚其室廬翦其桑梓自當壺漿塞路襁負以¶
歸¶
増諭明太祖諭湯和曰軍中之事難於執一唯當以徳¶
服人必其負固弗順然後以威鎭之　又諭北征諸將¶
<pb:KR3k0055_WYG_223-29b>¶
曰汝等師行非必掠地攻城而已要在削平禍亂以安¶
生民凡遇敵則戰若所經之處及城下之日勿妄殺人¶
勿奪民財勿毁民居勿廢農器勿殺耕牛勿掠人子女¶
民間或有遺棄孤幼在營父母親戚来求者即還之此¶
隂騭美事好共為之¶
　　行恵一¶
増三略軍䜟曰軍井未逹將不言渴軍幕未辦將不言¶
倦軍竈未炊將不言饑與之安與之危故其衆可合而¶
<pb:KR3k0055_WYG_223-30a>¶
不可離可用而不可疲以其恩素蓄謀素合也故曰蓄¶
恩不倦以一取萬¶
　　行恵二¶
増史記趙奢傳曰趙用趙括為將其母上書言于王曰¶
始妾事其父時為將大王及宗室所賞賜者盡以與軍¶
吏士大夫受命之日不問家事今括一旦為將王所賜¶
金帛歸藏于家而日視便利田宅可買者買之父子異¶
心願王勿遣　漢書皇甫規傳曰先零諸種羗慕規威¶
<pb:KR3k0055_WYG_223-30b>¶
信相勸降者十餘萬明年規因發其騎共討隴右而道¶
路隔絶軍中大疫死者十三四規親入庵廬廵視將士¶
三軍感悅東羗遂遣使乞降凉州復通　又皇甫嵩傳¶
曰嵩温䘏士卒甚得衆情每軍行頓止須營幔修立然¶
後就舍帳軍士皆食爾乃甞飯吏有因事受賂者嵩更¶
以錢物賜之吏懐慙或至自殺　又堅鐔傳曰鐔南拒¶
鄧奉北當董訢一年間道路隔塞糧饋不至鐔食蔬菜¶
與士卒共勞苦　晉書曰祖逖據太丘樊雅攻之陳留¶
<pb:KR3k0055_WYG_223-31a>¶
太守陳川使李頭救之頭力戰有勲逖時獲雅駿馬李¶
頭甚欲之而不敢言逖知其意遂與之頭感逖恩遇每¶
歎曰若得此人為主吾死無恨　又載記曰劉曜將陳¶
安善於撫納吉凶夷險與衆同之及其死隴上歌之曰¶
隴上壯士有陳安軀幹雖小腹中寛愛養将士同心肝¶
　續晉陽秋曰盧循為廣州州無麫每得分餉未周遍¶
文武則不食也其仁如此　北史曰西魏將梁椿善撫¶
納所獲賞物分賜麾下　南史宋武帝時寜州甞獻虎¶
<pb:KR3k0055_WYG_223-31b>¶
魄枕光色甚麗價盈百金時將北伐以虎魄療金創帝¶
大悅命碎分賜諸將　唐書黒齒常之傳曰常之御下¶
有恩所乗馬為士所箠或請罪之答曰何遽以私馬鞭¶
官兵乎前後賞賜分麾下無留貲　又李晟傳李懐光¶
反晟受命圗収復時輸縑不屬盛夏士有衣裘者晟能¶
與下同苦　又曰劉澭拜秦州刺史屯普潤軍中不設¶
音樂士卒病親問所欲不幸死哭之　又曰烏重&KR0601;善¶
撫士與下同甘苦蔡將李端降重&KR0601;蔡人執其妻殺之¶
<pb:KR3k0055_WYG_223-32a>¶
妻呼曰善事烏僕射得士心大抵如此　又曰殷侑拜¶
義昌節度使單身之官安足麤淡與下共勞苦以仁恵¶
為治　又曰吳少誠之誅詔盧坦以兵二千屯安州坦¶
每朔望使人問其父母妻子視疾病醫藥故士皆感慰¶
無逃還者　通鑑唐紀曰柳公綽號令整肅區處軍事¶
諸將無不服士卒在行營者其家疾病死䘮厚給之妻¶
滛佚者沈之於江士卒皆喜曰中丞為我治家我何得¶
不前死故每戰皆㨗公綽所乗馬踶殺圉人公綽命殺¶
<pb:KR3k0055_WYG_223-32b>¶
馬以祭之或曰圉人自不備耳此良馬可惜公綽曰材¶
良性駑何足惜也竟殺之　五代史周太祖本紀曰郭¶
威居軍中延見賔客褒衣博帶及臨陳行營幅巾短後¶
與士卒無異上所賜予與諸將㑹射恣其所取其餘悉¶
以分賜士卒將士皆懽樂　八編𩔖纂曰郭威撫養士¶
卒與同苦樂小有功輙厚賞之微有傷常親視之士無¶
賢不肖有所陳啟皆温辭色而受之違忤不怒小過不¶
責由是將卒咸歸心焉　通鑑宋紀曰仁宗慶歴六年¶
<pb:KR3k0055_WYG_223-33a>¶
徙廣南戍兵善地以避瘴毒　又遣使賜湖南戍兵方¶
藥　又元紀曰仁宗出見衛士有敝衣者駐馬問之對¶
曰戍守邊鎭餘十五年以故貧耳帝曰此軰乆勞於外¶
留守臣未甞以聞非朕親見何由知之自今有𩔖此者¶
必言于朕因命賜之錢帛　明典故紀聞曰成祖北征¶
至威虜鎮日暮猶未食中官請進膳曰軍士未食朕何¶
忍獨先飽令人視各營軍士皆食始進膳　又曰仁宗¶
為燕世子時太祖甞命與諸世子分閲皇城四門衛士¶
<pb:KR3k0055_WYG_223-33b>¶
還奏獨後問之對曰旦寒甚衛士方食俟其既食乃閱¶
之故後太祖喜曰能體卹下人是吾心也¶
　　行恵三¶
原挾纊　置金(左傳楚子伐蕭師人多寒王循三軍撫/而勉之三軍之士皆如挾纊  史記吳)¶
(楚反上拜竇嬰大將軍賜金千斤嬰陳于廡/下將士過者令裁取為用裁酌也封魏其侯)　吮疽¶
裹創(史記吳起為將士卒最下者同衣食卧不設席行/不騎乗親裹贏糧與士卒分勞卒有病疽者起為)¶
(吮之其母哭曰徃年吳公吮其父父戰不旋踵而死於/敵今又吮此子妾不知死所矣  後漢書段熲愛士卒)¶
(手與裹創行軍未甞/蓐寝與士同勞苦)　増投醪　分糒(黄石公三畧曰/昔者良將之用)¶
<pb:KR3k0055_WYG_223-34a>¶
(兵有饋簞醪者使投諸河與士卒同流而飲之夫一簞/之醪不能味一河之水而三軍之士思為致死者以滋)¶
(味之及已也吳烈女傳周列國楚子發母曰子不聞越/王勾踐之伐  客有獻醇酒一器王使人注江之上流)¶
(使士卒飲其下流味不及加美而士卒戰自五也異日/有獻一囊糗糒者王又以賜軍士分食之甘不踰嗌而)¶
(戰自十也今子為將士卒並分菽粒/而食之子獨朝夕芻豢黍梁何也)　甞吐　調藥(三/國)¶
(典畧曰北齊斛律光雖居大將未甞戮人軍士未安終/不入幕有士卒中蠱親甞其吐三軍感之樂為致命)¶
(宋史岳飛傳曰飛善撫士卒卒有疾躬為調藥諸將逺/戍遣妻問勞其家死事者哭之而育其孤或以子娶其)¶
(女凡有頒犒均給/軍吏秋毫無私)　原分賜縑　付賜絹(後漢書董卓/得賜縑悉分)¶
(吏兵曰為者則已有者則士百魏志孫禮為揚州刺史/與吳全琮戰賊退詔賜絹七  匹禮為死者設祭哀臨)¶
<pb:KR3k0055_WYG_223-34b>¶
(以絹付亡者家/無自入己者)　哭介夫　餔孺子(記曰宋陽門之介/夫死司城子罕哭)¶
(之哀詳間諜親國語勾踐命當室者死三年釋政支子/死三月釋政  載稻與脂于舟以行國之孺子游者無)¶
(不餔也無不歠也必問其名/非身種夫人織則不衣食也)　分熟食　分賞賜(吳闔/廬在)¶
(軍熟食者分而後食不李廣得賞賜分戲下士卒/見士不盡飲不近水  盡餐不甞食士為樂用也)　小¶
未徧　恵足使(左傳曹劌曰小恵未徧/  論語恵則足以使人)　増祭刲股¶
哭嘔血(唐書曰烏重&KR0601;為長帥赤心奉上能與下同甘/苦殁數日有軍士二十餘人皆刲股肉以祭重)¶
(&KR0601;古之良將無以加也扼孔帖司空李勣每㑹將兵在/軍識其臧否聞人片善  腕而從事㨗之日多推功于)¶
(下前後在軍所得金帛皆散之將士以是人/皆為用所向多克㨗及薨哭之或有嘔血者)　原單于¶
<pb:KR3k0055_WYG_223-35a>¶
懐恩　衛士報徳(後漢徐秉字伯初為征西將軍單于/懐恩及聞卒舉國發哀刺面流血)¶
(漢蓋寛饒字次公為衛司馬躬撫士卒視其飲食居處/撫循疾病致醫藥及歲終交代衛士數千人叩頭願自)¶
(留一年報寛饒/厚徳宣帝嘉之)　壊帳為襦　脫衣與歛(晉謝尚字仁/祖為歴陽守)¶
(始到官郡以布三十匹為尚造烏布帳尚壊之以為軍/士襦袴  後漢王霸字元伯善撫士卒死者脱衣歛之)¶
　卒乗與甞　隠民取食(闔廬其所甞者卒乗與焉曰/傳魯昭公伐季氏子家子)¶
(政自之出乆矣隠民多/取食為之徒者衆矣)　御衆在寛　使人由恵　増¶
絶甘分少　弔死問疾(漢司馬遷報任少卿書曰以為/李陵素與士大夫絶甘分少能)¶
(得人之死力雖古名將不過也吏後漢馮異傳光武下/璽書曰今遣大中大夫賜征西  士死傷者醫藥棺殮)¶
<pb:KR3k0055_WYG_223-35b>¶
(大司馬以下親弔/死問疾以崇謙譲)　數果必共　寒氷不甞(北齊書曰/蘭陵武王)¶
(長㳟為將躬勤細事每得甘美雖一𤓰數果必與將士/共之  又曰趙郡王琛薨子叡為定州刺史詔領山東)¶
(兵數萬監築長城于時盛夏叡在途中屏除蓋扇親與/軍人同其勞苦而定州先有氷室每嵗藏氷長史宗欽)¶
(道以叡冒犯暑熱遂遣倍道追送正值日中炎赫叡乃/對之歎息云三軍皆飲温水吾以何義獨進寒氷遂至)¶
(消液竟不一嘗兵/人感悦遐邇稱歎)　脫鞾以賜　裂幄以衣(後周書曰/武帝勞謙)¶
(接下自强不息以海内未康鋭情教習至于治兵閱武/歩行山谷履渉勤苦皆人所不堪平齊之役見軍士有)¶
(跣而行者帝親脱鞾以賜之其五代史晉臣傳吴巒守/貝州善撫士卒㑹天大寒裂  帷幄以衣士卒士卒皆)¶
(愛/之)　脫衣解馬　賜巵贈伎(唐書曰羅士信有所獲悉/散戲下有功者脱衣解馬)¶
<pb:KR3k0055_WYG_223-36a>¶
(賜之問弇州史料曰王越御軍能卹下財徃來若流水/不之  一日大雪方坐地罏使四伎抱琵琶捧觴侍而)¶
(一千戸詗賊還即召入與談敵事甚晰大喜曰寒矣手/金巵飲之復談則益喜命絃琵琶而侑酒即併金巵予)¶
(之已又談則又喜指其中最姝麗者曰欲/之乎以予汝自是千户所至為効死力)　存問家室¶
　厚資婚嫁(唐書李勉傳曰勉遣戍兵常視其資糧存/問家室故能得人死力  又韋臯傳臯善)¶
(拊士卒雖婚嫁皆厚資之壻給錦衣/女給銀塗衣賜各萬錢死䘮者稱是)　賜特支錢　頒¶
䕶身勅(通鑑宋紀曰熈寜十年賜熈河路兵特支錢戰/死者賜帛免夏秋税  明典故紀聞曰太祖念)¶
(軍士艱苦為將領者不知愛恤乃述始終之際艱難之/故與夫撫綏愛養之道通上下之志達彼此之情直説)¶
(其辭為䕶身/勅頒示將士)　原分觴酒豆肉　給韋袍複帽(國語越/王勾踐)¶
<pb:KR3k0055_WYG_223-36b>¶
(將伐吳謂申包胥曰在孤側者觴酒豆肉未甞不分國/中疾者吾問之死者吾葬之長其孤問其老  晉書劉)¶
(𢎞傳𢎞為荆州甞夜起聞城上持更者歎聲甚苦呼/省之年過六十羸疾無襦𢎞謫主者給韋袍複帽)¶
増家財頒士卒　私財賜麾下(魏志曹眞傳曰眞每征/行與將士同勞苦軍賞)¶
(不足輒以家財頒賜士卒皆願為用家唐書馬燧傳田/悦敗邢圍解初將戰燧約衆勝則以  資賞至是殫私)¶
(財賜麾下徳宗嘉之詔出/度支錢五千萬償其財)　原恩加挟纊念師人之多¶
寒　恵表投醪感戰士之俱醉　大事在戎是重握兵¶
之要　小人懐恵必資挟纊之恩¶
　　行恵四¶
<pb:KR3k0055_WYG_223-37a>¶
増戰得金寳盡散(唐書李宻傳宻戰得金/寳盡散之由是人為用)　開心待人¶
(又南霽雲傳霽雲至睢陽與張廵計事退謂/人曰張公開心待人眞吾所事也遂留廵所)　身居㦸¶
戸踰月(又任廸簡傳曰廸簡承張茂昭奢縱後公私詘/乏欲饗士無所給至與下同糲食身居㦸户踰)¶
(月軍中感其公請/安卧内廸簡乃許)　賜與悉分士伍(又石雄傳曰雄臨/財亷每朝廷賜與)¶
(輙至軍門自取一匹縑餘悉/分士伍由是衆感發無不奮)　民始知有生之樂(又裴/度傳)¶
(初吳元濟禁偶語于道夜不然燭酒食相饋者以軍法/論度視事下令唯盗賊鬭死抵法餘一蠲除徃来不限)¶
(晝夜民始知/有生之樂)　賊降輙聽其便(又李愬傳愬為隨唐鄧/節度使推誠待士故能)¶
(張其卑弱而用之賊来降輙聽其便或父母與孤未葬/者給粟帛遣還勞之曰而亦王人也無棄親戚衆願為)¶
<pb:KR3k0055_WYG_223-37b>¶
(愬死故山川險易與/賊情偽一能曉之)　先冬頒衣絮(又錢徽傳曰樊澤/署錢徽掌書記蔡)¶
(賊方熾澤多募武士于軍澤卒士頗希賞周澈主留事/重擅發軍廥不敢給特大雨雪士寒凍徽先冬頒衣絮)¶
(士乃/大悅)　劉父(通鑑唐紀曰劉悟務為寛恵使/士卒人人自便軍中號曰劉父)　亡卒多¶
頼全活(詳犒師三/作糜粥注)¶
　　行恵五¶
増制唐元稹鎭州制曰田宏正首除去苛暴昭宣恵和¶
愛人如身養士如子拊循教訓必以忠孝為先是以魏¶
之師徒一年而知㤙二年而知禮三年而知讓相與於¶
<pb:KR3k0055_WYG_223-38a>¶
道矣¶
増狀唐柳宗元賀平淄青狀曰葬戰死之骨増以延賞¶
憐刀傷之肌薦其廩給¶
増令明太祖令曰王者之於士卒既用其力當恤其老¶
而寡妻弱子尤宜優恤予自兵興十餘年所將之兵攻¶
取四方勤勞至矣以其為親兵也故遣守外郡以佚之¶
其有老羸甞被創者令其休養營中死事物故者妻子¶
皆月給衣糧賑贍之若老而思慕郷土聽令於應天府¶
<pb:KR3k0055_WYG_223-38b>¶
近便居止庻去郷不逺以便往来所給衣糧悉如其舊¶
増諭南京新造宫殿成太祖諭中書省臣曰軍士多有¶
因戰鬭而傷殘者既不可備行伍今新宫成當設備禦¶
可以宫牆外周圍隙地多造廬舍令廢疾者居之晝則¶
治生夜則廵警因給糧以贍之庻得有所養也　又諭¶
兵部臣曰軍士月米僅可充食身亡之後即罷給或父¶
母老無所依或兒女幼無所頼將何以自存困而不恤¶
者不仁勞而不報者不義軍士皆甞効力于國豈可忘¶
<pb:KR3k0055_WYG_223-39a>¶
之爾兵部悉閲軍衞凡軍士死亡有父母年老兒女幼¶
小無依者並優之毋令失所¶
　　示信一¶
増太公六韜曰使之而觀其無隠使之而不隠者信也¶
　又曰凡用賞者貴信用罰者貴必賞信罰必於耳目¶
之所聞見則所不聞見者莫不隂化矣夫誠暢於天地¶
通於神明而况於人乎　司馬法曰成列而鼓是以明¶
其信也　尉繚子曰令者一衆心也數變則令雖出衆¶
<pb:KR3k0055_WYG_223-39b>¶
不信矣故令之之法小過無更小疑無中(不得/中止)故上無¶
疑令則衆不二聼動無疑事則衆不二志未有不信其¶
心而能得其力者也　又曰賞如日月信如四時　黄¶
石公曰將無還令賞罰必信如天如地乃可使人(註如/天之)¶
(春夏秋冬有一定之時如地/之生長収藏有一定之理)　又曰霸者結士以信信¶
衰則士疏¶
　　示信二¶
増唐書頡利請和翌日刑白馬與盟薛延陀回紇諸部¶
<pb:KR3k0055_WYG_223-40a>¶
皆叛使突利討之不勝懼王師引兵入朔州議者請責¶
其敗約因伐之帝曰匹夫不可為不信况國乎我既與¶
之盟豈利其災邀險以取之邪　又曰段秀實擢光祿¶
少卿俄而荔非元禮為麾下所殺將佐多死惟秀實以¶
恩信為士卒所服皆羅拜不敢害　宋史种世衡傳曰¶
世衡知環州蕃部有牛家族奴訛者素倔强未甞出謁¶
郡守聞世衡至遽郊迎世衡與約明日當至其帳慰勞¶
部落是夕雪深三尺左右曰地險不可往世衡曰吾方¶
<pb:KR3k0055_WYG_223-40b>¶
結諸𦍑以信不可失期遂縁險而進奴訛方卧帳中謂¶
世衡必不能至世衡蹵而起奴訛大驚曰前此未甞有¶
官至吾部者公乃不我疑耶帥部落羅拜聽命　兵畧¶
纂聞曰嘉靖間胡世寜知廣西太平府時太平多土官¶
苖獠性輕亂而&KR0219;好夷其上先守多難之公畧去文法¶
甞因他出過其營單騎直入坐帳中縱閱騎射欵語良¶
乆乃還¶
　　示信三¶
<pb:KR3k0055_WYG_223-41a>¶
原戰器　守物(左傳申叔時曰禮信戰之/器也信以守物戰所由克)　饋藥　互¶
市(晉羊祜為鎭南以徳綏懐吳將陸抗疾祜遺之藥抗/服之或疑止之抗曰羊公豈酖人者哉  吳之未平)¶
(周浚字開林在弋陽南北為互市而諸將多相襲奪以/為功吳將蔡敏守沔中其兄珪與敏書曰愼無為小利)¶
(忘大備候者得書/與浚浚曰君子也)　待期　尅日(左傳胥甲趙穿當晉/軍門而呼曰不待期)¶
(而薄人於險無勇也戰晉羊祜字叔子為/鎭南每與敵人尅日  而不為掩襲之計)　晉盟　原¶
降(左傳君子謂是盟也信謂晉于是役也能以徳攻乎/又晉侯欲用人子犯曰人未知信未宣其用於是)¶
(伐原以示之信晉侯伐原命三日之糧原不降命去之/諜出曰原將降矣軍吏請待之公曰得原失信何以使)¶
(人退一舍/而原降也)　仗信　推誠　増行義　立志(左傳季文/子曰信以)¶
<pb:KR3k0055_WYG_223-41b>¶
(行義義以成命信不可知義無所立四方諸侯其誰不/解體  又伯州犂曰求逞志而棄信志將逞乎志以發)¶
(言言以出信/信以立志)　斷指　披心(唐書張廵傳曰南霽雲見/賀蘭進明愛霽雲壯士欲)¶
(留之霽雲泣請置一指以示信歸報中丞也因㧞佩刀/斷指一座大驚為出涕  又馬燧傳曰賊將徐庭光守)¶
(長春宫城燧度長春不下則懐光固守乆攻所傷必衆/乃挺身至城下見庭光庭光憚燧威拜城上燧顧其心)¶
(已屈徐曰我自朝廷来可西向受命庭光再拜燧曰公/等朔方士自禄山以来功高天下奈何棄之為族滅計)¶
(若從吾言非止免禍富貴可遂也未對燧曰爾以我為/欺耶今不逺數歩可射我披而示之心庭光感泣一軍)¶
(皆流涕率衆降燧以數騎入其/城衆大呼曰吾等更為王人矣)　原推己貴誠　訓戎¶
在信　増示以至誠　待如故吏(唐書郭子儀傳曰僕/固懐恩誘吐蕃回紇)¶
<pb:KR3k0055_WYG_223-42a>¶
(黨項羗渾等三十萬掠涇邠躪鳳翔入醴泉奉天京師/大震急召子儀屯涇陽軍纔萬人比到敵騎圍已合子)¶
(儀將出左右諫戎狄野心不可信子儀曰賊衆數十倍/今力不敵吾將示以至誠  宋史宗澤傳曰羣盗丁進)¶
(降進既受閤門宣賛舍人京城外廵之命遂引部屯京/城往叅宗澤將士疑其非眞請以甲士隂衛澤曰正當)¶
(披心待之雖木石可使感動况人乎及進至澤拊勞甚/至待之如故吏進等感服翌日請澤詣其壁澤許之不)¶
(疑進益懐感畏後其黨有隂/謀以亂京師者進自擒殺之)　對榻卧起　解甲酣寢¶
(唐書鄭滑盧羣辟孔戣為判官羣卒總攝留務監軍楊/志謙雅自肆衆皆怨戣邀至府與對榻卧起示不疑志)¶
(謙憚嚴不敢動下明太祖擒陳兆先降其衆擇其驍勇/者五百人置麾  五百人疑懼不自安太祖覺其意至)¶
(暮悉令入衛屏舊人於外解甲酣寢衆乃相謂曰既活/我又以腹心待我何可不盡力圗報及攻安慶多先登)¶
<pb:KR3k0055_WYG_223-42b>¶
　原授律即戎位既崇於四七　推誠示信言不可以¶
二三¶
　　示信四¶
増無詐無虞(左傳宋及楚平華元為質/盟曰我無爾詐爾無我虞)　為卿全信(唐/書)¶
(蘇定方傳曰都曼降有司請論如法定方頓首請曰/臣向喻陛下意許以不死帝曰朕為卿全信乃宥之)¶
　　示信五¶
増書贊皇一品集與&KR0219;戛可汗書曰豈必罄徑路之金¶
舉留犂之酒保兹誠信固在厥初¶
<pb:KR3k0055_WYG_223-43a>¶
　増頌唐楊炎出師紀聖功頌曰夏有一旅之衆武有十¶
　人之謩志定金石信非盟誓爾其念哉¶
　¶
　¶
　¶
　¶
　¶
　¶
<pb:KR3k0055_WYG_223-43b>¶
　¶
　¶
　¶
　¶
　¶
　¶
　¶
御定淵鑑𩔖函卷二百十八¶
