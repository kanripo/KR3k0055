# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.771289
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0055_WYG_063-1a>¶
　欽定四庫全書¶
御定淵鑑𩔖函卷五十八¶
　　后妃部二(嬪妃/)　(公主/)¶
　　　嬪妃一¶
　原世本曰帝嚳卜其四妃之子皆有天下次妃有娀氏¶
　之女曰簡狄生契次妃陳酆之女曰慶都生帝堯次妃¶
　訾陬氏之女曰常儀生帝摯(元妃見/皇后)　宋符瑞志曰堯¶
　母慶都有名於世蓋大帝之女生於斗維之野甞在三¶
<pb:KR3k0055_WYG_063-1b>¶
　河之南天偶大雷電有血流潤大石之中生慶都長大¶
　形像大帝常有黄雲蓋之　列女𫝊曰黄帝妃嫫母於¶
　四妃之班居下貎甚醜而最賢心每自退　漢武故事¶
　曰漢景帝夢髙祖謂己曰王美人得子可名為彘　又¶
　曰鉤弋夫人卒既殯尸香聞十里餘因葬雲陵上哀悼¶
　之又疑其非常人乃發冢開視空棺無尸惟衣履存¶
　前漢外戚𫝊曰定陶丁姬葬渭陵王荐奏請發冢徙歸¶
　定陶𦵏㳟王冢次既復掘平周棘其處時有羣燕數千¶
<pb:KR3k0055_WYG_063-2a>¶
銜土投丁姬穴中(藝文/𩔖聚)　増王隠晉書曰左貴嬪名芬¶
兄名思芬少好學善綴文名亞於思武帝拜為修儀後¶
為貴嬪體羸多患帝重芬辭藻每有方物異寳必詔為¶
賦頌以是屢獲恩賜焉(太平/御覧)　齊東昬侯所愛潘貴妃¶
名玉兒齊亡梁武帝見玉兒有國色將留之王茂曰亡¶
齊者此人留之恐貽外議帝乃出之軍士田安唘求為¶
婦玉兒泣曰昔甞見遇時主今豈下匹非𩔖死而後已¶
義不受辱及見縊潔美如生　陳後主張貴妃名麗華¶
<pb:KR3k0055_WYG_063-2b>¶
後主于光昭殿前&KR0120;臨春結綺望仙三閣極其瑰麗後¶
主自居臨春閣張貴妃居結綺閣龔孔二貴妃居望仙¶
閣並複道交相徃來又以宮人袁大舍等為女學士每¶
引賓客游宴則使諸貴人女學士與狎客共賦新詩采¶
其尤豔麗者以為曲調被以新聲其曲有玊𣗳後庭花¶
臨春樂等大抵歸羙張貴妃孔貴嬪之容色也張貴妃¶
甞於閣上靚妝臨於軒檻宮中遥望飄若神仙　北齊¶
後主馮淑妃名小憐太穆后從婢也穆后愛衰以五月¶
<pb:KR3k0055_WYG_063-3a>¶
五日進之號曰續命慧&KR0219;能弹琵琶工歌舞後主惑之¶
坐則同席出則並馬願得生死一處周平齊後主至長¶
安請于周武帝乞淑妃帝曰朕視天下如脱屣一老嫗¶
豈于公惜也仍以賜之及遇害以淑妃賜代王逹甚嬖¶
之(天中記李商隠詩小憐玉體/横陳夜已報周師入晉陽)　隋煬帝在江都昬湎¶
滋深甞逰呉公宅雞臺怳忽與陳後主相遇尙喚帝為¶
殿下後主舞女數十中一人迥羙帝屢目之後主云即¶
麗華也乃以海蠡酌紅粱新醖勸帝帝飲之甚歡因請¶
<pb:KR3k0055_WYG_063-3b>¶
麗華舞玊𣗳後庭花麗華徐&KR0120;終一曲後主問帝蕭妃¶
何如此人帝曰春蘭秋菊各一時之秀也(隋遺/録)　唐太¶
宗賢妃徐氏名恵生五月而能言四嵗誦論語毛詩八¶
嵗好屬文其父孝徳試擬楚辭詞甚典美自此徧渉經¶
史手不釋卷太宗納為才人其屬文揮翰立成詞華綺¶
贍(天中記長安崇聖寺有賢妃妝殿太宗甞召妃乆不/至怒之妃進詩曰朝来臨鏡臺妝罷暫徘徊千金始)¶
(一笑一召/詎能来)　太宗時鄭仁基長女美而才皇后建請為¶
充華典冊具或言許聘矣魏徴諫曰陛下處臺榭則欲¶
<pb:KR3k0055_WYG_063-4a>¶
民有棟宇食膏粱則欲民有飽適顧嬪御則欲民有室¶
家今鄭已約婚陛下取之豈為人父母意帝痛自咎責¶
即詔停冊(唐/書)　唐詩紀事曰上官昭容名婉兒母鄭方¶
妊夢巨人畀大秤曰持此秤量天下昭容生踰月母戱¶
曰秤量者豈爾邪輙啞然應後内秉機政符其夢云自¶
通天以来内掌詔命中宗立進拜昭容帝引名儒賜宴¶
賦詩婉兒常代帝及后長寕安樂二公主衆萹並作而¶
采麗益新又差第羣臣所賦賜金爵故朝廷靡然成風¶
<pb:KR3k0055_WYG_063-4b>¶
當時屬辭大抵浮靡然皆有可觀昭容力也(天中/記)　開¶
元中髙力士使閩粤見江采蘋少麗𨕖歸侍明皇大見¶
寵幸性喜梅上以其所好戯名曰梅妃上與妃鬬草顧¶
諸王戯曰此梅精也吹白玊笛作驚鴻舞一座光輝今¶
鬬草又勝我矣後楊妃入侍寵爱日奪妃&KR0118;于上陽東¶
宮上在花蕚樓㑹外國使至命封&KR0575;珠一斛密賜妃妃¶
不受以詩付使者曰栁葉䨇眉久不描殘妝和淚濕紅¶
綃長門盡日無梳洗何必珍珠慰寂寥上覧詩悵然不¶
<pb:KR3k0055_WYG_063-5a>¶
樂令樂府以新聲度之號一斛珠曲名始此也(妃在上/陽宮一)¶
(日上憶之夜遣小黄門以馬召妃至翠華西閤叙舊爱/既而上失寤侍御驚報曰楊妃已至閤前當奈何上披)¶
(衣抱妃藏夾幕間楊妃既至大怒曰肴核狼籍御榻下/有婦人遺舄夜来何人侍陛下寢懽醉至于日出不視)¶
(朝陛下可出見羣臣妾止此閣以俟駕回上媿甚曵衾/向屛復寢曰今日有疾不可臨朝楊妃怒甚徑歸私第)¶
(上頃覓梅妃所在已為小黄門送令歩回東宮上怒斬/之遺舄并翠鈿命封賜妃妃以千金夀髙力士求詞人)¶
(擬司馬相如為長門賦欲&KR0829;上意力士方奉太/真且畏之報云無人解賦妃乃自作樓東賦)　許子¶
眞記太眞乃廣西容州普寕人父維母葉氏始生有異¶
質目光見日不瞬都部署楊康求為女時楊元琰為長¶
<pb:KR3k0055_WYG_063-5b>¶
史從康求為女攜歸京師後進入夀王宮城西至今有¶
楊妃井一說楊妃早孤養于叔父河南府士曹元璬家¶
開元二十二年十一月歸夀邸(山堂肆考長恨𫝊上皇/命方士致貴妃之神旁)¶
(求四虚上下跨&KR0363;壺見最髙仙山上多樓閣署曰玉妃/太真院玊妃出揖方士問天寳十四載以還事言訖憫)¶
(然取金釵鈿合各折其半授使者還獻上皇將行乞當/時一事不聞于他人者為騐玉妃曰昔天寳十年秋七)¶
(月牽牛織女相見之夕時夜始半獨侍上上凭肩而立/因仰天感牛女事密相誓願世世為夫婦執手各嗚咽)¶
(此獨君王知之耳方士/還奏上皇嗟悼久之)　文昌雜録唐制天子坐朝宮¶
人引至殿上故杜子羙詩户外昭容紫袖垂䨇瞻御座¶
<pb:KR3k0055_WYG_063-6a>¶
引朝儀至天祐間詔宮嬪女職本備内任今後每遇延¶
英坐日只令小黄門祗候引從宮人不得出外自此始¶
也(又唐書内官有掌書二人掌宣𫝊啓奏杜/詩云舎人退食收封事宮女開函近御筵)　貝州人¶
宋廷棻世以儒聞能詞章生五女若華若昭若倫若憲¶
若荀皆警慧長若華善屬文若昭文尤髙潔不欲歸人¶
欲以學名家若華誨諸妹若嚴師著女論語十萹以韋¶
文宣君代孔子曹大家等為顔冉推明婦道所宜若昭¶
又為𫝊申釋之貞元中李抱真表其才徳宗召入禁中¶
<pb:KR3k0055_WYG_063-6b>¶
試文章問經史帝髙其風操不以妾侍命之呼為學士¶
穆宗立以若昭尤通練拜尙宫歴憲穆敬三朝皆呼先¶
生后妃諸王皆待以師禮寳厯初卒贈梁國夫人(山堂/肆考)¶
　武宗王才人善歌舞状纖頎頗𩔖帝毎畋苑中才人¶
必從袍而騎佼服光侈觀者莫知孰為帝也帝惑方士¶
說欲餌藥長生後寖不豫才人獨憂之及大漸才人悉¶
取所常貯散遺宮中審帝已崩即自經幄下宣宗嘉其¶
節贈賢妃(唐/書)　杜秋金陵女也年十五為李錡妾錡叛¶
<pb:KR3k0055_WYG_063-7a>¶
滅入宮有寵于景陵穆宗即位命秋為皇子傅姆皇子¶
壯封漳王鄭注用事誣丞相欲去己者指王為根王被¶
罪廢削秋因賜歸故里(杜牧杜/秋傳)　順宗不能聴政深居¶
施幄坐以宫女牛昭容宦人李忠言侍側羣臣奏事從¶
幄中可其奏于是王叔文之黨因忠言昭容更相依仗¶
(唐/書)　唐末喪亂后妃之制不備後唐莊宗時後宫之數¶
尤多名號不可勝記莊宗遇弑後宫皆散走朱守殷入¶
宫𨕖得三十餘人明宗立悉放莊宗時宮人還其家¶
<pb:KR3k0055_WYG_063-7b>¶
後唐太祖正室劉夫人無子性賢不妒忌甞為太祖言¶
次妃曹氏相當生貴子宜善待之而曹氏亦自謙退因¶
相得甚歡後生莊宗及莊宗即位冊曹氏為皇太后而¶
以嫡母劉氏為皇太妃太妃徃謝太后太后有慙色太¶
妃曰願吾兒享國無窮使吾獲歿于地以從先君幸矣¶
復何言哉及太妃薨太后悲哀不飲食逾月亦崩(五代/史)¶
　宋真宗李宸妃入宫為章獻太后侍兒生仁宗在襁¶
褓時章獻以為己子及即位妃嘿處先朝嬪御中未甞¶
<pb:KR3k0055_WYG_063-8a>¶
自異人畏太后亦無敢言明道元年疾革進位宸妃薨¶
太后納宰相吕夷簡言用一品禮殯于洪福院太后崩¶
荆王始為帝言陛下乃李宸妃所生妃死以非命帝號¶
慟頓毁下哀痛之詔自責尊宸妃為皇太后幸洪福寺¶
祭告易梓宮親唘視之妃玉色如生冠服同皇太后仁¶
宗歎曰人言其可信哉遇劉氏加厚　仁宗周貴妃幼¶
從其姑入宫張貴妃育為女得侍仁宗生两公主帝崩¶
妃日一蔬食屛處一室誦佛書困則假寐覺則復誦晝¶
<pb:KR3k0055_WYG_063-8b>¶
夜不解衣者四十年徽宗立為貴妃所生公主下嫁皆¶
先亡詔許出外與親戚相徃来歴五朝勤約一致年九¶
十三薨　仁宗時禁中衞卒夜變帝旦語二府奬張貴¶
妃扈蹕功夏竦即倡言當求所以尊異之禮張方平聞¶
之謂陳執中曰漢馮倢伃身當猛獸不聞有所以尊異¶
且皇后在而尊貴妃果行之天下之責將萃于公矣執¶
中瞿然而罷　景祐中進温成后為貴妃故事命妃皆¶
發冊妃辭則罷册禮然誥在所司必俟㫖而後進又凡¶
<pb:KR3k0055_WYG_063-9a>¶
制詞既授閤門宣讀學士院受而書之送中書結三省¶
銜官告院用印乃進内宋祁為翰林學士當制不俟㫖¶
寫誥不送内書徑取官告院用印亟封以進妃方愛幸¶
覬行冊禮得告大怒擲于地祁坐貶　哲宗妃劉氏以¶
明豔冠後庭有盛寵紹聖三年孟后朝景靈宫訖事就¶
坐諸嬪御立侍劉獨背立簾下后閤中陳迎兒呵之不¶
顧閤中皆忿冬至日會朝欽聖太后于隆祐宫后御座¶
朱髹金飾倢伃在他坐有愠色從者為易坐製與后等¶
<pb:KR3k0055_WYG_063-9b>¶
衆弗能平因𫝊唱曰皇太后出后&KR0120;立劉亦&KR0120;尋各復¶
其所或已撤倢伃坐遂仆于地懟不復朝泣訴于帝内¶
侍郝隨謂曰毋以此戚戚願為大家早生子此坐正當¶
為倢伃有也後章惇隂附倢伃廢孟后立之　徽宗安¶
妃劉氏本酒保家女有寵為才人進貴妃擅愛顓席嬪¶
御為之稀進妃天資警悟迎合意㫖雅善塗飾每製一¶
服外間即傚之林靈素目為九華玉真安妃肖其像于¶
神霄帝君之左　髙宗劉貴妃入宫為紅霞帔累進賢¶
<pb:KR3k0055_WYG_063-10a>¶
妃頗恃寵驕侈甞因盛夏以水晶飾脚&KR0191;帝見之命取¶
為枕妃懼撤去之　才人李氏王氏俱明豔淳熈末上¶
皇愛之及崩憲聖后見二才人毎感憤孝宗即追告命¶
許自便蓋非常制云　理宗時冊楊妃宰相無拜禮吏¶
賛拜葉夢鼎以笏揮之趨出明日乞還田里詔留之(宋/史)¶
　遼天祚文妃蕭氏小字瑟瑟乾統初帝幸耶律第見¶
而悦之匿宫中數月及即位立為文妃生晋王阿嚕威¶
尤被寵幸善歌詩及邉庭多事帝畋逰不恤忠臣多被¶
<pb:KR3k0055_WYG_063-10b>¶
疎斥妃作歌諷諌得罪(遼/史)　金章宗元妃李氏師兒其¶
家有罪沒入宫籍監大定末以監户女子入宫是時宫¶
教張建教宫中師兒與諸宫女皆從之學故事宫教以¶
青紗隔障蔽内外宮教居障外諸宫女居障内及問義¶
皆自障内映紗指字請問宫教自障外口説教之諸女¶
子中惟師兒易為領解建不知其誰但識其音聲清亮¶
章宗甞問建宫教中女子誰可教者建對曰就中音聲¶
清亮者最可教章宗以建言求得之宦者梁道譽師兒¶
<pb:KR3k0055_WYG_063-11a>¶
才羙勸章宗納之章宗好文辭妃性慧&KR0219;能作字知文¶
義尤喜伺候顔色迎合㫖意遂大愛幸明昌中兄喜兒¶
與弟鐡哥皆擢顯近勢傾朝廷競進之徒争趨走其門¶
矣(金/史)　金主珣疾革時已暮夜近臣皆出惟前朝資明¶
夫人鄭氏以年老侍側金主知其可託謂之曰速召太¶
子主後事言絶而殂夫人祕之是夕后妃問安寢閤龎¶
貴妃隂狡機慧常以其子英王守純年長不得立懐怨¶
鄭氏恐其為變紿之曰上方更衣妃可少休他室伺其¶
<pb:KR3k0055_WYG_063-11b>¶
入遽鑰之急召大臣𫝊遺詔立皇太子守緒始啟户出¶
之(經濟/𩔖編)　明永樂中冊權貴妃任順妃李倢伃崔羙人¶
皆朝鮮所貢女也封妃父權永均等皆為光祿鴻臚諸¶
卿然仍居朝鮮　故事皇后金冊金寳皇貴妃而下有¶
冊而無寳獨宣徳元年以貴妃孫氏有容德請于皇太¶
后製金寳賜之且命太師英國公張輔為正使少師吏¶
部尚書蹇義為副使二公元臣也自是貴妃授寳遂為¶
故事　明初宫人殉𦵏有追諡之典至英宗遺命禁止¶
<pb:KR3k0055_WYG_063-12a>¶
宫人殉𦵏為帝王之盛節云　孝宗𢎞治元年太監郭¶
鏞請預𨕖女子于宫中讀書習禮以待服闋之日冊封¶
二妃廣衍儲嗣侍讀謝遷言六宫之制固所當備而三¶
年之愛豈容頓忘今山陵之工未畢諒隂之痛猶新奈¶
何遽有此事下吏部議止之(弇山堂/别集)¶
　　嬪妃二¶
原論禮　明順(周禮鄭𤣥注云古者三夫人之于后猶/三公之于王坐而論婦禮無官職矣)¶
(下詳/前叙)　褕翟　弓韣(禮記曰王后褘衣夫人褕翟褕音/余  蔡邕月令章句曰仲春之月)¶
<pb:KR3k0055_WYG_063-12b>¶
(元鳥至之日以太牢祠于髙禖髙禖祈子之祀也后妃/將嬪御皆會于髙禖以祈孕姓乃醴天子所御帶以弓)¶
(韣天子所御謂后妃以下至御妾孕姓有萌芽者也韣/弓衣飲以醴酒帶以弓矢于髙禖之前弓矢者男子之)¶
(事也韣/音獨)　賛齍敦　載筐鉤(周禮曰凡祭祀九嬪賛玉/齍玉敦后薦徹豆籩鄭注)¶
(云玉齍玊敦黍稷之器齍音資敦音對后漢魏故事后/親蠶三夫人九嬪世婦各載筐鉤從皇  蠶于嘉桑)¶
　教九御　繰三盆(周禮天官曰九嬪掌婦學之法以/教九御婦徳婦言婦容婦功各帥)¶
(其屬而以時御叙于王所又曰内宰以婦職之法教九御/八十一御女也    禮記曰世婦卒蠶獻繭于夫人夫人)¶
(受之親繰三盆手朱緑之𤣥黄之以為黼/黻文章君服之以祀先王先公敬之至也)　餘三星¶
因八月(史記云中宮天極星後有四星其一為正妃餘/三星後宫之屬  後漢書曰漢法帝因八月算)¶
<pb:KR3k0055_WYG_063-13a>¶
(民遣中大夫與掖庭丞及相工于洛陽鄉中閲視良/家童女合法相者載還後宫擇視可否乃用登御)¶
取長白　合法相(臧榮緒晋書曰武帝泰始中大採擇/公卿子女以充六宫使楊后簡𨕖后)¶
(妒不取端正妙好唯取長白肥大/貎粗舉則取  下詳因八月注)　視卿比侯　銀印¶
瓄珮(後漢書曰倢伃視上卿比列侯玉晉/服制曰倢伃銀印青綬佩采瓄)　雀釵　象¶
簟(晉起居注曰有司今月九日當拜鄭夫人右倢伃按/儀注應服雀釵袿襈  西京雜記曰武帝以象牙為)¶
(簟賜李/夫人)　金環　玉簮(西京雜記曰戚夫人以百鍊金/為彄環照見指上骨上惡之以)¶
(賜侍兒鳴玉耀光等各四枚搔又曰武帝過李夫/人就取玉簮搔頭自此宫人  頭皆用玉為之)　當¶
熊　辭輦(漢書曰孝元馮昭儀初為倢伃上幸虎圈鬬/獸熊逸出圈攀檻欲上馮倢伃直前當熊而)¶
<pb:KR3k0055_WYG_063-13b>¶
(立詳熊欲又曰孝成班倢伃帝初即位𨕖入後宮帝逰/後庭甞  與倢伃同輦載倢伃辭曰觀古圗畫賢聖之)¶
(君皆有名臣在側三代末主乃有嬖妾/今欲同輦得無近似乎上善其言而止)　宴北園　迎¶
西宫(魏志曰明帝逰後園召才人以上曲宴極樂明日/帝見毛后曰昨宴北園樂乎明帝以左右洩之所)¶
(殺十餘人因王隠晉書曰初恵帝晚成武帝遣才人謝/玖給惠帝  是有娠臨娶妃迎玖西宫遂生愍懐也)¶
　昭陽殿　增城宫(漢書曰孝成趙皇后本長安宫人/有女弟復召入為昭儀居昭陽殿)¶
(姊弟專寵十餘年卒無子成帝崩帝素無疾民間歸罪/于昭儀昭儀自殺  又曰孝成班倢伃帝初即位𨕖入)¶
(後宫俄而大幸為倢伃居増城宫再就舘有/男數月並失之注云舘外舎謂陽祿柘舘)　舉酒祝¶
傅　低頭泣邢(漢書曰孝元傅昭儀哀帝祖母也少為/上官太后才人元帝進幸有寵改為昭)¶
<pb:KR3k0055_WYG_063-14a>¶
(儀為人有才略善事人主宫人飲酒酧地皆祝延之産/平都公主及定陶㳟王  史記曰漢武帝時尹夫人邢)¶
(夫人同時並幸有詔不得相見尹夫人自請武帝願見/邢夫人帝許之即令夫人飾從御者數十人来前尹夫)¶
(人見曰非邢夫人帝曰何以知之對曰視其體貎形狀/不足以當人主于是有詔使邢夫人衣故衣獨身前尹)¶
(夫人望見曰真是矣乃低頭俛而泣自/痛其不如也諺曰羙女入室惡女仇之)　圖甘泉　𦵏¶
雲陵(漢書曰孝武帝李夫人兄延年性知音善歌舞毎/為新聲延年侍上起舞歌曰北方有佳人絶世而)¶
(獨立一顧傾人城再顧傾人國豈不知傾城與傾國佳/人難再得帝太息曰善哉世豈有此人乎平陽圭因言)¶
(延年有女弟上乃召見之實妙麗善舞由是幸生一男/是為昌邑哀王李夫人少而早卒上憐愍圗畫其形於)¶
(甘泉宮雲初學記漢武帝故事曰拳夫人從上至甘泉/而卒𦵏  陵上哀悼為起通靈䑓常有一青鳥集䑓上)¶
<pb:KR3k0055_WYG_063-14b>¶
(至宣帝時乃止拳/夫人即昭帝母)　増齊多内寵　漢號内職(左𫝊齊/桓公多)¶
(内寵有如夫人者六人職合璧事𩔖漢外戚𫝊漢因秦/制正嫡曰皇后其餘内  有夫人羙人良人等名號)¶
　大家　娘子(太平御覧曰漢虞羙人生冲帝及質帝/即位梁冀秉政虞氏抑而不崇但稱大)¶
(家而已質帝母陳夫人亦以梁氏故榮寵不及同山堂/肆考曰唐楊太真入宫宫中呼為娘子禮數實  皇后)¶
　號慵妝　寫愁貎(漢合徳入宫新膏沐為卷髪號新/興髻為薄眉號逺山黛施小朱號)¶
(慵来妝江呉主權潘夫人父坐法輸入織室夫人容態/少儔為  東絶色呉主使圖其容貎工人寫其真狀以)¶
(進呉主見而喜悦曰愁貎尚能惑人况/在歡樂乃命雕輪就織室納于後宫)　針神　機絶¶
(薛夜来本名靈芸年十七容貎絶世魏咸熙中谷習出/守常山以千金寳賂聘之獻于文帝甚承寵爱改名曰)¶
<pb:KR3k0055_WYG_063-15a>¶
(夜来夜来妙于針功雖處深幃重幄之内不用燈燭裁/製立成宫中號曰針神  呉主權趙夫人善畫巧妙無)¶
(䨇能于指間以綵絲織雲霞龍鳯之錦/大則盈尺小則方寸宫中謂之機絶)　留仙裙　絳¶
紗繫(山堂肆考曰漢成帝于太液池作千人舟與趙飛/燕戯于池飛燕歌歸風送逺之曲令后所愛侍郎)¶
(馮無方吹笙以倚后歌中流歌酣風大起帝曰無方為/我持后無方舍吹持后裙久之風止裙為之縐后泣曰)¶
(帝恩我使我仙去不得他日宫姝幸者或襞裙為縐號/留仙裙也  晉武帝多簡良家子以充内職自擇美者)¶
(以絳紗/繫臂)　羊車　蝶幸(天中記曰晉武帝掖庭殆將萬/人而並寵者莫知所適甞乘羊)¶
(車恣其所至宫人乃取竹葉挿户以鹽汁灑地而引帝/車  明皇雜録曰春秋使後宫各插花上使視蝴蝶隨)¶
(蝶所止幸之/謂之蝶幸)　獺髓醫　蟬翼&KR0066;(合璧事𩔖曰呉孫和/恱鄧夫人甞置膝上)¶
<pb:KR3k0055_WYG_063-15b>¶
(和弄水精如意誤傷夫人頬醫者曰得白獺髓雜玉與/琥珀屑當滅㾗及差有赤㸃更益其妍諸嬖人更以丹)¶
(脂㸃額以要寵莫山堂肆考曰魏文帝宫中最寵/者四人其一曰  瓊𣗳能製蟬&KR0066;縹緲如蝉翼)　景¶
陽鐘　華清宴(南史曰齊武帝數逰幸諸苑囿載宫人/從後車宫内深隠不聞端門鼓漏聲置)¶
(鐘于景陽樓上宫人聞鐘聲早起裝飾至今此鐘惟應/五鼓及三鼓也  明皇與貴妃每至七月七夕在華清)¶
(宫游宴宫女軰陳𤓰果酒&KR0319;于/庭中求恩澤于牽牛織女也)　金籠捉　金錢賭(明/皇)¶
(宮中毎至秋日宫人皆以小金籠捉蟋蟀置枕函畔夜/聴其聲庻民之家皆效之  又未得貴妃時宫人妃嬪)¶
(軰投金錢賭侍帝寢/及楊妃入遂罷此戯)　金蓮新月　芝殿迴風(道山新/聞李後)¶
(主宫嬪窅娘纖麗善舞後主作金蓮髙六尺飾以寳物/令窅娘以帛纒足纖小屈上如新月狀著素韤舞金蓮)¶
<pb:KR3k0055_WYG_063-16a>¶
(之上體勢回旋有凌雲之態唐鎬詩曰蓮中花更好雲/裏月常新因窅娘作也由是後人效之婦人之足以弓)¶
(小為好蘭漢武帝所幸宫人名麗姢年十四玊膚柔軟/吹氣勝  不欲以衣纓拂之恐體㾗也每歌李延年和)¶
(之甞于芝生殿唱迴風/之曲庭中花皆翻落)　紅紅記曲　瑟瑟能詩(山堂/肆考)¶
(曰唐張紅紅善歌舞毎&KR0234;新聲一徧即記/節奏入宫號記曲娘  瑟瑟遼妃詳上)　芙蓉䑓¶
琉璃幛(合璧事𩔖曰唐寳厯三年浙東貢舞女二人一/曰飛燕一曰輕鳯蛾眉螓首蘭氣融洽冬不纊)¶
(衣夏無汗體上琢玉芙蓉為二女歌舞䑓每一發如鸞/鳯之音百鳥莫不翔集真態豔麗非世間所有毎歌罷)¶
(上令内人藏之金屋寳帳蓋恐風日也宫中語曰寳帳/香重重一䨇紅芙蓉  山堂肆考曰呉主亮爱姬四人)¶
(一名朝姝二名麗居三名潔珍四名潔華使四/人坐琉璃幛内外望之殊無隔惟香氣不通耳)　花見¶
<pb:KR3k0055_WYG_063-16b>¶
羞　羊䑛地(五代史曰後唐明宗淑妃王氏邠州餅家/子也有美色號花見羞  南史曰宋文帝)¶
(潘淑妃本以貎進始未見賞帝好乗羊車經諸妃淑妃/毎靚妝褰帷以俟并宻令左右以鹽水灑地帝毎至户)¶
(羊輙䑛地不去帝曰羊乃為汝/徘徊况于人乎于是爱傾後宫)　嘲司花女　得學士¶
詩(山堂肆考曰隋煬帝幸江都長安進御車女袁寳兒/年十五腰肢纖墮嬌憨多態帝寵爱之時洛陽進合)¶
(&KR0926;迎輦花云得之嵩山塢中香氣芬馥或惹襟袖移日/不散帝令寳兒持之號曰司花女時詔虞世南草勅帝)¶
(側寳兒注目視之帝謂世南曰寳兒注目于卿卿可便/嘲之世南應詔為絶句云學畫鵶黄半未成垂肩嚲袖)¶
(太憨生縁憨却得君王惜長把花枝傍輦行召唐栁公/權侍武宗于内庭武宗常怒一宮人久之復  謂公權)¶
(曰朕怪此人若得學士一詩當釋然矣公權略不佇思/而成曰不分前時忤主恩已甘寂寞守長門今朝却得)¶
<pb:KR3k0055_WYG_063-17a>¶
(君王顧重入椒房拭淚㾗上/大悦令宫人上前拜謝之)　賜倢伃書　焚貴妃詔¶
(太平御覧曰漢元帝成帝皆有賜倢伃書班倢伃報諸/姪曰記言屬見元帝所賜倢伃書以相比元帝𩔖多華)¶
(辭至如成帝則推誠寫實若家人夫婦相與書矣何可/比也  宋史曰李沆為相真宗一夕遣使持手詔欲以)¶
(劉氏為貴妃沆對使者引燭焚詔附/奏曰但道臣沆以為不可其議遂寢)　持節　假蓋(文/獻)¶
(通考曰晉武帝泰始十年臨軒使使持節兼太常拜三/夫人兼御史中丞拜九嬪  宋史曰仁宗張妃怙寵欲)¶
(假后蓋出逰帝使自請于后曹后與之無靳色妃喜還/以告帝帝曰國家文物儀章上下有秩汝張之而出外)¶
(庭不汝置也/妃不懌而罷)　披香博士　花蕊夫人(飛燕合徳入宫/有宣帝時披香)¶
(博士淖方成白髪教授宫中號淖夫人在帝後唾曰此/禍水也滅火必矣  後山詩話曰靑城人費氏女五代)¶
<pb:KR3k0055_WYG_063-17b>¶
(時以才色入蜀宫後主嬖之號花蕊夫人效王建作宫/詞百首後國亡入宋備後宫太祖召使陳詩即誦云君)¶
(王城上竪降旗妾在深宫那得知四/十萬人齊解甲並無一箇是男兒)　主管大内　宫¶
人入道(文獻通考曰宋哲宗朱夫人建炎四年從隆祐/太后幸江西還封嘉國夫人主管大内公事知)¶
(尚書内省提舉十閣道又曰宋太祖才人朱氏後入道/眞宗貴妃杜氏後入  仁宗時羙人尚氏楊氏與郭后)¶
(忿争后既廢尚氏入洞真宫為道士楊/氏出居别院  按唐人有宫人入道詩)　製邉衣　題¶
紅葉(山堂肆考曰唐開元中所賜邉衣俱製自内中有/一軍校于袍中得詩云沙塲征戍客寒苦若為眠)¶
(戰袍經手作知落阿誰邉蓄意多添線含情更著綿今/生已過也重結後生縁持以白帥帥以聞明皇以詩徧)¶
(示宫中曰作者勿隠不汝罪也有一宫人自言萬死帝/即命嫁得詩者曰與汝結今生縁  又曰顧况在洛閑)¶
<pb:KR3k0055_WYG_063-18a>¶
(㳺苑中水上得大桐葉有詩云一入深宫去年年不見/春聊題一片葉寄與有情人明日况于上流亦題葉泛)¶
(之波中曰花落深宫鶯亦悲上陽宫女斷腸時帝城不/禁東流水葉上題詩寄與誰後有客尋春苑中又于杏)¶
(葉上得詩云一葉題詩出禁城誰人酬和獨含情自嗟/不及波中葉蕩漾尋春取次行又唐僖宗時有于祜晚)¶
(歩禁溝拾一紅葉上有詩云流水何太急深宫盡日閑/殷勤謝紅葉好去到人間祜復題云曾聞葉上題紅怨)¶
(葉上題詩寄阿誰置御溝逆流入宫為宫女韓翠蘋拾/之後祜託韓泳門舘因帝放宫人泳以與翠蘋同姓遂)¶
(勸之嫁祜及成禮韓于箱中見紅葉上有詩驚曰此吾/作吾水中亦得一葉即祜所題于是相對感歎曰事豈)¶
(偶然莫非前定或云御/溝得紅葉是盧渥事)¶
　　嬪妃三¶
<pb:KR3k0055_WYG_063-18b>¶
原並后(内寵並后/亂之本也)　正服(正踰/侈也)　貫魚(易貫魚以/宫人寵)　小¶
星(詩嘒彼小星三五/在東喻衆妾也)　莊姜送(燕燕衛莊姜/送歸妾也)　呉王宿¶
(左𫝊曰吴王夫差/宿有妃嬙嬪御焉)　以備内官(𫝊曰以備内官/焜燿寡人之望)　以備¶
嬪嬙(嬪嬙婦/官也)　禁其竒衺(媚/道)　展其功緒(婦功也/白帖)　増¶
昭儀(漢書外戚傳曰元帝加昭儀之號次丞相爵比諸/侯王  西京賦曰増昭儀于倢伃賢既公而復侯)¶
　夫人(周禮曰三夫人之于后猶三公之于王坐而論/婦道無官職者矣  漢書曰漢與秦之號妾皆)¶
(稱夫人夫沈約宋書曰晉武採漢魏之制/置貴嬪  人貴人是為三夫人位視三公)　貴人(沈約/宋書)¶
(曰貴嬪文帝所置/貴人漢元帝置)　倢伃(漢書曰倢伃視上卿比列侯/  晋服制令曰倢伃銀印靑)¶
<pb:KR3k0055_WYG_063-19a>¶
(綬佩采/瓄玊)　嬪(周禮曰以隂禮教九嬪徳又曰九嬪掌婦/學之教法以教九御婦  婦言婦功婦容)¶
(各率其屬而以時御叙于王所容晉書曰舊制貴嬪夫/人比三公假金紫淑媛淑儀修  修儀倢伃容華充華)¶
(為九嬪比九/卿假銀青)　世婦(周禮曰世婦掌祭祀賔客喪紀之/事  蔡邕月令章句曰卜夫人世)¶
(婦之吉者使之蠶室奉種浴于川蠶事既升分繭稱絲/以供郊廟之服  又曰蠶事既畢后妃獻繭于天子乃)¶
(收蠶税以桑為均十而取一曰税乃收世婦以下所蠶/之税也  後漢書曰宣武胡后初召入掖庭為承華世)¶
(婦/)　御女(後漢書曰八十一御女序于王之燕寢綵淮/南子曰孟春之月東宫御女青色衣青  鼓)¶
(琴孟夏之月南宫御女赤色衣赤綵吹笙竽孟秋之月/西宫御女白色衣白綵撞鐘孟冬之月北宫御女黒色)¶
(衣黒綵/擊磬石)　美人(漢書曰漢興因秦之稱妾皆稱夫人及/美人之號至武帝各有爵位美人視二)¶
<pb:KR3k0055_WYG_063-19b>¶
(千石語又曰萬石君奮姓石氏奮年十五為小吏侍髙/祖與  愛其恭謹問曰若何有對曰有姊能鼓琴于是)¶
(髙祖詔其姊為美人徙其家長安中戚里以姊/貎美故曰美人也  宋齊皆以美人為散職)　才人¶
(晉中興書曰謝夫人名玖家本貧賤玖清惠真正有淑/姿𨕖入後宫為才人  沈約宋書曰晉武帝採漢魏之)¶
(制才人中才人爵視/千石以下以為散位)　保林(漢書曰元帝加昭儀之號/凡十四等保林視百石)¶
　女侍中(魏書曰髙祖置女侍中視三品主又曰陸昕/之容貎柔謹尚獻文女常山公  昕之亡公)¶
(主奉姑有孝稱與穆氏琅琊公主並為女侍中/  鄴中記曰石虎置女侍中皆貂蟬侍直皇后)　女尙¶
書(魏略曰明帝逰宴在内𨕖女子知書可傳信者為女/尚書  後魏書曰髙祖置女尙書視三品  鄴中記)¶
(曰石虎征討所得美女萬餘以為/宫人簡其有才藝者為女尚書)　女史(周禮曰女史/八人掌王后)¶
<pb:KR3k0055_WYG_063-20a>¶
(之禮掌内治之藏以詔后内治内政送内宫書内令凡/后之事以禮從  毛詩義疏曰女史彤管法如國史主)¶
(記后夫人之過人君有柱下史后有女史外内各有記/注也  又曰后夫人必有女史書其日月而以環進退)¶
(之書後漢書曰頒官分務各有典司女史彤管記/功  過  後魏書曰髙祖制女職女史視三品)　貴¶
妃(南史宋孝武孝建/三年初置貴妃)　太妃(魏以来諸王/之母為太妃)　淑妃(魏明/帝置)¶
(淑妃齊永明中奏淑妃舊擬九棘以淑/為溫恭之稱妃亞后之名進同貴妃)　増置大儀(宋/㑹)¶
(要宋從舊制皇后以下有貴妃徳妃賢妃舊有/寳林御女采女國朝不置景徳二年増置大儀)　並從¶
一品(合璧事𩔖曰真宗置淑容順容/婉儀婉容並從一品在昭儀上)　後宫(容齋洪氏/随筆曰自)¶
(漢以来帝王妃妾之多唯漢靈帝呉歸命侯宋蒼梧王/齊東昏陳後主晋武至于萬人唐室明皇為盛白樂天)¶
<pb:KR3k0055_WYG_063-20b>¶
(長恨歌云後宫佳麗三千人杜子美劔器行云先帝侍/女八千人蓋言其多也新唐書所敘謂開元天寳中宫)¶
(嬪大率至四萬隋大業離宫徧天下所在皆置宫女故/裴寂為晉陽宫監以宫人私侍髙祖及髙祖義師經過)¶
(處悉罷之/其多可想)　内人(呉氏能改齋漫録曰忽看金輿向月/陂宫人接著便相隨恰從中尉門前)¶
(過當處教看卧鴨池王建宫詞也按唐著作佐郎崔令/欽云左右两教坊右多善歌左多工舞外有水泊俗號)¶
(月陂陂形如偃月也故王建述此又言妓女入宜春院/謂之内人亦曰前頭人常在上前頭也其家得在教坊)¶
(謂之内人四季給米得幸者謂之大家故王建宫詞云/内人對御疉花牋内人唱好龜兹急内人相續報花開)¶
(内人跳脫繫紅縧内人恐要/秋衣著内人争乞洗兒錢)¶
原詩陳江緫奉和東宫經故妃舊殿詩曰故殿看看冷¶
<pb:KR3k0055_WYG_063-21a>¶
空階歩歩悲猶憶窺牎處還如解珮時苔生無意早燕¶
入有言遲若令歸就月照見不須疑　徐湛賦得班去¶
趙姬升詩曰班姬與飛燕俱侍漢王宫不意恩情歇偏¶
將衰草同香飛金輦外苔上玊階中今日悲團扇非是¶
為秋風　増唐宋之問浣紗萹曰越女顔如花越王聞¶
浣紗國微不自寵獻作吴王娃山藪半藏匿苧蘿更蒙¶
遮一行覇勾踐再笑傾夫差豔色奪人目效顰亦相誇¶
一朝還舊都靚妝尋若邪鳥驚入松網魚畏沈荷花始¶
<pb:KR3k0055_WYG_063-21b>¶
覺冶容妄方悟羣心邪　白居易李夫人萹曰漢武初¶
喪李夫人夫人病時不肯别死後留得生前恩君恩不¶
盡念未已甘泉殿裏令寫真丹青畫出竟何益不言不¶
笑愁殺人又令方士合靈藥玉釜煎錬金爐焚九華帳¶
深夜悄悄返魂香降夫人魂夫人之魂在何許香烟引¶
到焚香處旣来何苦不須臾縹緲悠揚還滅去去何速¶
&KR0006;來何遲是邪非邪两不知翠蛾髣髴平生貎不似昭¶
陽寢疾時傷心不獨漢武帝自古及今皆若斯君不見¶
<pb:KR3k0055_WYG_063-22a>¶
穆王三日哭重璧䑓前傷盛姬又不見秦陵一掬淚馬¶
嵬坡下念楊妃縱令姸姿豔質化為土此恨長在無銷¶
期　王諲後庭怨曰君不見紅閨少女端正時天夭桃¶
李仙容姿幸得君王憐巧笑披香殿裏薦蛾眉蛾眉䨇¶
䨇人共進常恐妾身從此擯甄妃為妒出層宫班女因¶
猜下長信長信宫門閉不開昭陽歌吹風送来夢中魂¶
魄猶言是覺後精神尙未廻念君嬌愛無終始使妾長¶
啼後庭裏獨立毎看斜日盡一坐直至孤燈死秋日聞¶
<pb:KR3k0055_WYG_063-22b>¶
蟲翡翠簾春晴照面鴛鴦水紅顔舊来花不勝白髪如¶
今雪相似𫝊聞紈扇思未歇預想蛾眉上初月如君貴¶
偽不貴真還同棄妾逐新人借問南山松葉意何如北¶
砌槿花新　劉禹錫馬嵬行曰綠野扶風道黄塵馬嵬¶
驛路邉楊貴人墳髙三四尺乃問里中兒皆言幸蜀時¶
官軍誅佞倖天子舍妖姬羣吏伏門屛貴人牽帝衣低¶
徊轉羙目風日為無輝貴人飲金屑倏忽蕣英暮平生¶
服杏丹顔色真如故屬車塵已逺里巷来窺覷共愛宿¶
<pb:KR3k0055_WYG_063-23a>¶
妝妍君王畫眉處履綦無復有履組光未滅不見巖畔¶
人空見淩波韤郵童愛踪跡私手觧鞶結𫝊看千萬眼¶
縷絶香不歇指環照骨明首飾敵連城將入咸陽市猶¶
得賈人驚¶
原賦漢武帝李夫人賦曰羙娟娟以修嫮&KR0006;命勦絶而¶
不長飾新宫以延佇&KR0006;泯不歸&KR0006;故鄉慘欎欎其蕪&KR0126;¶
&KR0006;處隠幽而懐傷釋輿馬于山椒&KR0006;掩修夜之不陽秋¶
氣&KR0579;以淒淚&KR0006;桂枝落而消亡神㷀㷀以遥思精浮游¶
<pb:KR3k0055_WYG_063-23b>¶
而出疆託沉隂以曠久惜繁花之未央念窮極之不逮¶
惟幼眇而相羊　武帝班倢伃自傷悼賦曰承祖考之¶
遺徳&KR0006;何性命之淑靈登薄軀于宫闕&KR0006;充下陳于後¶
庭蒙聖主之渥恵&KR0006;當日月之盛明揚光烈之翕赫&KR0006;¶
奉殊寵于増城既過幸于非位兮&KR0060;庶幾乎嘉時毎寤¶
寐而太息&KR0006;思佩褵以自思陳女圖以鏡鑒&KR0006;顧女史¶
而問詩悲晨婦之作戒&KR0006;哀褒閻之為郵美皇英之女¶
虞兮榮任姒之母周雖愚陋之靡及兮敢舍心而忘兹¶
<pb:KR3k0055_WYG_063-24a>¶
歴年嵗而悼懼&KR0006;閔蕃華之不滋痛陽禄與柘舘兮仍¶
襁褓而離災豈妄人之殃咎&KR0006;將天命之不可求奉供¶
飬于東宫&KR0006;託長信之末流共灑埽于帷幄兮永終始¶
以為期重曰潜𤣥宫兮幽以清應門閉兮禁門扃華殿¶
塵&KR0006;玉階苔中庭萋兮綠草生廣室隂&KR0006;幃幄暗房櫳¶
虚&KR0006;風泠泠俯魂&KR0006;丹墀思君&KR0006;履綦仰視兮雲屋䨇¶
涕兮横流　宋孝武帝擬漢武帝李夫人賦曰觀周氏¶
之逸萹覽漢室之遺篆弔新宫之掩映嗟璧䑓之蕪踐¶
<pb:KR3k0055_WYG_063-24b>¶
雖媛徳之有載竟滯悲其何遣念桂枝之秋霣惜瑶華¶
之春翦彤殿閉兮素塵積翠戺蕪&KR0006;紫苔生寳羅暍兮¶
春幌重珍簟空&KR0006;夏幬扃秋䑓惻&KR0006;碧烟凝冬宫冽兮¶
朱火靑流津有終深心無歇徙倚雲日徘徊風月思玉¶
歩于鳯墀想金聲于鸞闕¶
原賛魏曹植班倢伃賛曰有徳有言實惟班倢盈沖其¶
驕窮其厭恱在夷貞艱在晉正接臨風端幹衝霜振葉¶
　晉左九嬪班倢伃賛曰恂恂班女恭譲謙虚辭輦進¶
<pb:KR3k0055_WYG_063-25a>¶
賢辨祝理誣形圖丹青名侔樊虞　傅𤣥班倢伃畫賛¶
曰斌斌倢伃履正修文進辭同輦以禮匡君納侍顯徳¶
讜對解紛退身避害志邈浮雲¶
原詔梁沈約梁武帝立内職詔曰刑于垂訓周文所以¶
表徳壼闈失序漢武所以喪邦並被諸方冊式昭戒勸¶
魏晉以来雖云簡薄而内職名號參差不同在宋太始¶
位置繁冗遂設官九品且擬外朝填委椒掖徴費無已¶
自此相仍踵以成舊昭陽九華千門萬户朕受命自天¶
<pb:KR3k0055_WYG_063-25b>¶
期延七百思所以立防自邇貽厥將来前代職品所宜¶
因革外可詳議務令該允¶
原章梁沈約為六宫拜章曰&KR0363;閨菲質嘉淑無算越自¶
幽衡登軀宸漢奉日月之華侍巾屣之末何以厠鴛鸞¶
之盛序奉屬車之淸塵　隋江緫為陳六宫謝章曰恭¶
膺禮命媿集丹縷之顔拜奉曲私愁縈翬羽之色魯宫¶
夜火伯媛匪驚楚榭奔濤貞姜何懼豈期日月騰影風¶
雲瀉潤遂復位崇九御聲髙六列象服増華丹軿耀采¶
<pb:KR3k0055_WYG_063-26a>¶
何以弼佐王風克柔隂化兢惶並集追想流荇之詩荷¶
遽相并遂失鳴環之節¶
原表陳江緫為陳六宫謝表曰鶴籥晨起雀釵曉映恭¶
承盛典肅荷徽章歩動雲袿香飄霧縠媿纒豔粉無情¶
拂鏡愁縈巧黛息意臨牎妾聞漢水贈珠人間絶世洛¶
川拾翠仙處無䨇或有風流行雲窈窕初日聲髙一笑¶
價起両環乃可桂殿迎春蘭房侍寵借班姬之扇未掩¶
驚羞假蔡琰之文寕披竦戴　増唐常衮中書門下請¶
<pb:KR3k0055_WYG_063-26b>¶
冊貴妃表曰臣聞天文次星配以妃位帝宫内職守在¶
王化視公卿而命秩思賢才以審官蓋五禮之宗六義¶
之本也伏惟陛下紹興下武屬當多難一日萬務親紆¶
聖心紫庭分理頃刻未遑彤管記言因兹而缺然則奉¶
若天道以隂而助陽御于家邦由中而及外今既三靈¶
叶泰四海永清宜舉舊章以行盛禮&KR0060;承壼制未正等¶
威當熊之徳或聞于蘭殿貫魚之序無列于椒房固已¶
叶周南之風參虞汭之化豈使坤儀曠其取法隂教闕¶
<pb:KR3k0055_WYG_063-27a>¶
而不修雖則簡在宸衷安敢黙于誠請伏兾大明禮秩¶
俾率宫庭以厚人倫以風天下庻得外朝均政羣望獲¶
從¶
原箴晉張華女史箴曰芒芒元化兩儀始分散氣流形¶
既陶既甄在帝庖犠肇經天人爰始夫婦以及君臣家¶
道以正王猷有倫婦徳尙柔含章貞吉婉孌淑慎正位¶
居室樊姬感莊不食鮮禽衛女矯桓耳忌和音志厲義¶
髙二主易心元熊攀檻馮媛趨進夫豈無畏知死不恡¶
<pb:KR3k0055_WYG_063-27b>¶
班女有辭割歡同輦夫豈無懐防微慮逺人咸知飾其¶
容而莫知飾其性性之不飾或愆禮正出其言善千里¶
應之茍違斯義同衾以疑懽不可以黷寵不可以専專¶
實生慢爱極則遷致盈必損理有固然　裴頠女史箴¶
曰膏不厭鮮水不厭淸玊不厭潔蘭不厭馨爾形信直¶
影亦不曲爾聲信清響亦不濁綠衣雖多無貴于色邪¶
徑雖利無尙于直春華雖美期于秋實氷璧雖澤期于¶
見日浴者振衣沐者弹冠人知正服莫知行端服美動¶
<pb:KR3k0055_WYG_063-28a>¶
目行美動神天道祐順常告吉人¶
原冊文宋謝莊殷貴妃諡冊文曰維年月日皇帝曰咨¶
故淑儀殷氏惟爾含徽挺茂爰光素里友琴流荇實華¶
紫掖奉軒景以柔明登譽處椒風以婉孌升名幽閑之¶
範日藹層闈繁祉之慶方崇蕃世而當春掩藻中波滅¶
源朕用震悼傷于厥心松區已翦泉𠖇將墜宜有旌徳¶
第行式衍聲芳今遣某官集冊告諡曰宣魂而有靈尙¶
兹寵渥嗚呼哀哉¶
<pb:KR3k0055_WYG_063-28b>¶
原哀策文梁任昉王貴嬪哀冊文曰㳺衣戒節轜車命¶
服永去椒華長辭嘉福笥緘遺組筵委塵鞠將命唘期¶
寔惟嘉數珮空響其何節姆下堂其誰傅殯宫既毁祖¶
饋斯撤爰命史臣宣美来裔辭曰坤載既厚内徳云助¶
軒五有𢎞姬十斯豫誕兹邦淑𨕖自良家爰登六列象¶
服委蛇靑絇丹繶展衣素紗肅雍婦職僉曰俞佳賛景¶
望舒方娠明兩心前軌慶軒中増朗與括不愆胐魄無¶
爽式陪璽觀有事蠶宫降輿訪道基我王風宣禮撤豆¶
<pb:KR3k0055_WYG_063-29a>¶
緝樂房中居貴能降在盈思沖仁者必夀彼蒼者穹如¶
何不淑萬化齊終薦車告塗殯穸既辦黼翣璀以陸離¶
帷幌紛其舒卷出桂宫而北行經未央以西轉池紼顧¶
而徐前服馬嘶而不踐霜霏微而初被野空籠而始彫¶
促虞泉于薤露撫悲翁於短簫母以子貴義𢎞前哲申¶
襄齊削以從疑革麻縓之輕殺達副君之夭至賦白華¶
之無缺庻清廟之微微非夀原之未翳¶
原誄後漢崔瑗竇貴人誄曰若夫貴人天地之所留神¶
<pb:KR3k0055_WYG_063-29b>¶
造化之所殷勤華光曜乎日月才志出乎浮雲然猶退¶
譲未甞専寵樂慶雲之普覆悼時雨之不廣憂國念主¶
不敢怠遑嗚呼哀哉惟以永傷重曰積善之家福慶長¶
修身以夀道之常聖人之言義不虚修身獲報効莫疏¶
令問不忘身猶存貴人雖沒遺徳尊著于金石垂後昆¶
　宋謝莊孝武帝宣貴妃誄曰律谷罷煖龍鄉輟曉照¶
車去魏連城辭趙皇帝痛掖殿之既&KR1306;悼泉塗之已宫¶
巡歩檐而臨蕙路集重陽而望椒風國軫喪淑之傷家¶
<pb:KR3k0055_WYG_063-30a>¶
凝霣妣之怨敢撰徳於旂旒庻圗芳於鍾萬其辭曰𤣥¶
丘烟煴瑤䑓降芬髙唐泄雨巫山欎雲誕發蘭儀光唘¶
玉度望月方娥瞻星比婺毓徳素里棲景宸軒處麗絺¶
綌出懋蘋蘩修詩賁道稱圖昭言翼訓姒幄賛軌堯門¶
展如之華寔邦之媛敬勤顯揚肅恭崇憲奉榮惟約承¶
慈以遜逮下延和臨朋違怨祚靈集祉慶藹迎祥皇裔¶
璿式帝女金相聨跗齊穎接萼均芳以藩以牧燭代暉¶
梁視朔書氛觀䑓告祲珩&KR0731;滅容翬翟毁衽掩采瑶光¶
<pb:KR3k0055_WYG_063-30b>¶
收華紫禁移氣朔&KR0006;變羅紈白霜凝兮嵗將闌庭𣗳驚¶
兮中帷響金釭曖兮玊座寒仰昊天之莫報怨凱風之¶
徒攀經建春而右轉循閶闔而徑度旌委欎于飛飛龍¶
逶遲于歩歩鏘楚挽于槐風喝邉簫于松霧渉姑射而¶
環廻望樂池而顧慕晨輼解鳯曉蓋俄金山庭寢日隧¶
路抽隂重扃閉&KR0006;燈已黯中泉寂兮此夜深鎖神宫于¶
壌末散靈魄于天潯¶
原行狀梁江淹宋建平王建太妃周氏行狀曰&KR0060;聞侯¶
<pb:KR3k0055_WYG_063-31a>¶
服之譽非黄&KR0227;所敷玊食之門寕皁衣所述諒畏褒虚¶
美于君后被空名于鼎貴然昔有漢臣誄行晋史書徳¶
者亦云實而已焉太妃誕㢲離之正和函雲露之中氣¶
凝采髫嵗賁章笄年若乃彤管女圗之學纂組綺縞之¶
工升降䖍謙之儀柔静嘉順之節莫不中道若性不嚴¶
而成故譽滿帷閫聲播軒殿¶
　　公主一¶
原案昔帝堯女有娥皇女英舜妹有敤手(敤音欺/禍反)舜女¶
<pb:KR3k0055_WYG_063-31b>¶
有宵明燭光湯有帝乙歸妹(即成/湯妹)周武王之女嫁于陳¶
故公主未有封邑之號至周中葉天子嫁女于諸侯天¶
子至尊不自主婚必使諸侯同姓者主之始謂之公主¶
秦代因之亦曰公主史記云李斯男皆尙秦公主是也¶
漢制帝女為公主帝姊妹為長公主帝姑為大長公主¶
後漢制皇女皆封縣公主儀服同蕃王其尊崇者加號¶
長公主諸王女皆封鄉亭公主儀服同鄉亭侯(范蔚宗/後漢書)¶
(曰章帝封東平憲王蒼琅琊孝王京女為縣公主其後/安帝妹亦封長公主同于皇女封縣公主者所生之子)¶
<pb:KR3k0055_WYG_063-32a>¶
(襲母封為列侯後皆傳/國鄉亭之封則不𫝊)自晋之後帝女依西漢曰公主¶
帝之姑姊並曰長公主自漢以来皆别置第舎府屬至¶
隋省府屬(並見齊職儀及/晉代百官制)唐神龍初又置府屬景龍末¶
復省(初學/記)　増唐制皇姑為大長公主姊為長公主女¶
為公主皆封國視正一品太子女為郡主封郡視從一¶
品親王女為縣主視正二品　凡公主封有以國名者¶
鄎國代國霍國是也有以郡名者平陽宣陽東陽是也¶
有以美名者太平安樂長寕是也唯明皇之女皆以羙¶
<pb:KR3k0055_WYG_063-32b>¶
名名之　宋制帝女封公主沿襲漢唐或以羙名或以¶
國姊妹曰長公主諸姑曰大長公主至祖姑則或加兩¶
國政和三年蔡京為相建議以為不典始改為帝姬以¶
二字易國名四字易兩國名自祖宗以降數十女皆追¶
加封冊至中興時始復初　宋初之制初被選尙者即¶
拜駙馬都尉賜玊帶襲衣銀鞍勒馬采羅百疋謂之繫¶
親又賜其家銀萬兩令辦聘財之數倍于親王聘妃主¶
出降賜甲第餘如諸王夫人之制而扇加四引障花燭¶
<pb:KR3k0055_WYG_063-33a>¶
籠各加十(文獻/通考)　遼聖宗開泰元年詔封皇女八人為¶
郡主以是知遼于公主恩典亦不輕矣　元制非勳臣¶
世族及封國之君莫得尙主是以世聨戚畹者親視諸¶
王然秦漢以来惟帝姬得號公主而元則諸王之女亦¶
概稱焉(續文獻/通考)　公主賜諡者明仁宗第四女徳安公¶
主早夭而最鍾愛特賜諡曰悼簡　世宗朝太師翊國¶
公郭勛承恩請追諡髙祖母永嘉大長公主特賜諡曰¶
貞懿(弇山堂/别集)¶
<pb:KR3k0055_WYG_063-33b>¶
　　公主二¶
原史記曰李斯長男由為三川守諸男皆尙秦公主女¶
悉嫁諸公子由告歸咸陽斯置酒于家百官長皆前為¶
夀門庭車騎以千數　列仙𫝊曰朱仲㑹稽販珠人也¶
髙后時獻三寸珠魯元公主私以七百金從仲求珠仲¶
獻珠四寸(詳/珠)　漢書曰宣平侯張敖尙惠帝姊魯元公¶
主有女惠帝既立吕太后欲為重親以公主女配帝¶
又曰周勃下廷尉吏侵辱之勃以千金與獄吏迺書牘¶
<pb:KR3k0055_WYG_063-34a>¶
背示之曰以公主為證公主孝文女也勃子勝尙之故¶
獄吏教引為證　又曰孝武衛皇后字子夫為平陽主¶
謳者武帝即位數年無子過平陽主既飲謳者進帝獨¶
説子夫帝&KR0120;更衣子夫侍尙衣軒中得幸還坐甚忻賜¶
平陽主金千斤子夫上車主拊其背曰行矣強飯勉之¶
即貴願無相忘也　又曰烏孫以馬千匹聘漢女元封¶
中遣江都王建女細君為公主以妻焉賜乗輿服御物¶
為備官屬侍御數百人贈送甚盛烏孫昆莫以為右夫¶
<pb:KR3k0055_WYG_063-34b>¶
人公主至其國自治宫室嵗時再過昆莫年老言語不¶
通公主悲愁自為作歌天子聞而憐之　後漢書曰光¶
武姊湖陽公主新寡帝與共論朝臣㣲觀其意公主曰¶
宋公威容徳器羣臣莫及帝曰方且圖之後宋宏被引¶
見帝令公主坐屛風後因謂宏曰諺言貴易交富易妻¶
人情乎宏曰臣聞貧賤之交不可忘糟糠之妻不下堂¶
帝顧謂主曰事不諧矣　又曰董宣為洛陽令湖陽公¶
主蒼頭白日殺人因匿主家吏不能得及主出行而以¶
<pb:KR3k0055_WYG_063-35a>¶
奴&KR0406;乗宣于夏門亭候之乃駐車叩馬以刀畫地大言¶
數主之失叱奴下車因格殺之主即還宫訴帝帝大怒¶
召宣欲箠殺宣叩頭曰願乞一言而死帝曰欲何言宣¶
曰陛下聖徳中興而縱奴殺良民將何以治天下乎臣¶
不須箠請得自殺即以頭擊楹流血被面帝令小黄門¶
持之使宣叩頭謝主宣不從帝強使頓之宣兩手據地¶
終不肯俯主曰文叔為白衣時藏亡匿死吏不敢至門¶
今為天子威不能行一令乎帝大笑曰天子不與白衣¶
<pb:KR3k0055_WYG_063-35b>¶
同　又曰竇融長子穆尙内黄公主穆子勳尙東海王¶
彊女泚陽公主弟子固亦尙世祖女湼陽公主竇氏一¶
公兩侯三公主親戚功臣中莫與為比　又曰館陶公¶
主為子求郎明帝不許而賜錢千萬謂羣臣曰郎官上¶
應列宿出宰百里茍非其人則民受其殃矣是以難之¶
　魏末𫝊曰何晏婦金鄉公主即晏同母妹公主賢明¶
謂其母沛王太妃曰晏為惡日甚將不保身母笑曰汝¶
得無妒晏邪俄而晏死有一男年五六嵗宣王遣人錄¶
<pb:KR3k0055_WYG_063-36a>¶
之晏婦藏其子王宫中向使搏頬乞白活之使者為具¶
以白宣王宣王亦聞晏婦有先見之言心常嘉之且為¶
沛王故特原不殺　晉中興書曰臨海公主惠帝第四¶
女羊皇后所生初封清河公主未出適值永嘉亂賣長¶
城民錢温温以送女女遇主甚酷主自告呉興太守問¶
禮以聞于是殺温及女適譙國曹統　臧榮緒晉書曰¶
賈后二女宣華女彦封宣華𢎞農郡公主女彦年八嵗¶
聦明岐嶷便能書學諷誦詩論病困賈后欲議封女以¶
<pb:KR3k0055_WYG_063-36b>¶
長公主彦語后曰我尙小未及成人禮不用公主及薨¶
諡哀獻皇女以長公主禮𦵏送(藝文/𩔖聚)　増晉書又曰武¶
帝勅衛瓘第四子宣尙繁昌公主瓘自以諸生之胄婚¶
對微素抗表固辭不許　又曰桓溫尙南康公主温與¶
庾翼友善甞薦温于明帝曰桓溫少有䧺略願陛下勿¶
以常壻畜之　宋書曰徐達之尙武帝長女㑹稽公主¶
子湛之字孝源幼孤為武帝所愛初武帝微時常往新¶
州伐荻衲布衣襖等皆敬皇后手自作武帝既貴以此¶
<pb:KR3k0055_WYG_063-37a>¶
衣付公主曰後世有驕奢踰節者可以此衣示之湛之¶
為彭城王義康所愛義康得罪事連湛之文帝大怒將¶
致大辟公主即日入宫及見文帝因號哭下牀不復施¶
臣節之禮以錦囊盛武帝衲衣擲地示上曰汝家本貧¶
賤此是我母為汝父作此衲衣今日有頓飽食便殘害¶
吾子邪上亦號哭湛之由是得全(太平/御覽)　宋世諸主莫¶
不嚴妒明帝毎疾之湖熟令袁慆妻以妒賜死使近臣¶
虞通之撰妒婦記左光祿大夫江湛孫斆當尙孝武帝¶
<pb:KR3k0055_WYG_063-37b>¶
女上乃使人為斆作譲表曰自晋氏以来配尙王姬者¶
雖累經美胄亟有名才至如王敦懾氣桓溫歛威真長¶
佯愚以求免子敬炙足以避禍王偃無仲都之質而倮¶
雪於北階何瑀闕龍工之姿而投軀于深井謝莊殆自¶
害于矇叟殷仲幾不免于強鉏彼數人者非無才意而¶
勢屈于崇貴事隔于聞覽吞悲茹氣無所逃訴夫螽斯¶
之徳寔致克昌專妒之行有妨繁衍是以尙主之門徃¶
徃絶嗣駙馬之身動罹釁咎以臣凡弱何以克堪伏願¶
<pb:KR3k0055_WYG_063-38a>¶
照察特賜蠲停若恩詔難降披請不申便當刋膚翦髪¶
投山竄海帝以此表徧示諸主以諷切之并為戯笑(按/自)¶
(王姬執婦道之風不見于後世後之公主皆庸奴其夫/晉人已有無事取官府之説至六朝而其敝尤甚南史)¶
(王誕傳載辭婚表雖戱笑/之言然亦當時實事也)　後魏道武引崔容講論漢¶
事至婁敬説髙祖欲以魯元公主和親善之嗟嘆良久¶
是以諸公主皆嫁于他國而朝臣子弟良族美彦不得¶
尙焉(文獻/通考)　梁溧陽公主簡文帝女也年十四有羙色¶
侯景納而嬖之大寳元年三月請簡文褉飲于樂㳺苑¶
<pb:KR3k0055_WYG_063-38b>¶
上還宫景與主共據御牀南面坐(梁書唐李商隠詩/溧陽公主年十四)¶
陳書曰蔡凝羙容止博學有詞章以名家子𨕖尙義興¶
公主拜駙馬都尉中書侍郎尋授吏部侍郎凝年位未¶
髙而才地為時所重甞端坐西齋自非素貴名流罕所¶
交接(太平/御覽)　陳太子舎人徐徳言尚樂昌公主陳政衰¶
徳言謂主曰以君之才容國亡必入豪家儻情縁未斷¶
猶期再見乃破一鏡各執其半約他日以正月望日賣¶
于都市及陳亡主果歸楊素徳言訪于都市有蒼頭賣¶
<pb:KR3k0055_WYG_063-39a>¶
半鏡者髙大其價徳言引至旅舍言其故出半鏡合之¶
仍題詩曰鏡與人俱去鏡歸人未歸無復姮娥影空留¶
明月輝主得詩悲泣不食素知之召徳言至還其妻命¶
主賦詩口占曰今日何遷次新官是舊官笑啼俱不敢¶
方信作人難(古今/詩話)　唐書曰王珪子敬直尙南平公主¶
禮婦見舅姑之儀自近代公主出降此禮皆廢珪曰今¶
主上欽明動循法制吾受公主謁見豈為身榮所以成¶
國家之美耳遂與妻就位而坐令公主執笲行盥饋之¶
<pb:KR3k0055_WYG_063-39b>¶
道禮成而退是後公主下降備婦禮者自珪始也　又¶
曰貞觀中長樂公主出降太宗以皇后初生勅有司資¶
送倍於永嘉公主魏徴諫曰不可昔漢明帝欲封其子¶
云我子豈得與先帝子等可半楚淮陽前史以為美談¶
天子姊妹為長公主天子之女為公主既加以長即是¶
有所尊崇無容踰越上然其言　又曰太平公主初降¶
駙馬薛紹被誣誅死則天殺武攸暨之妻以配主焉主¶
多權略則天以為𩔖已每與謀議神龍年與誅張易之¶
<pb:KR3k0055_WYG_063-40a>¶
進號鎮國太平公主𤣥宗靖内難公主又預其謀尊立¶
睿宗頻著大勳益尊重每日奏事坐語移日軍國大政¶
事皆參决如不朝謁即宰臣就第議其可否由是益驕¶
恣田園徧於近甸貨殖流于江淮時宰相七人五出公¶
主門先天二年以異謀賜死　又曰唐建隆元年𠡠公¶
主置府近有勅緫停其太平公主有崇保社稷功其鎮¶
國太平公主府即宜依舊時袁楚客奏記魏元忠曰幕¶
府者丈夫之職非婦人之事今諸公主府并開府建僚¶
<pb:KR3k0055_WYG_063-40b>¶
崇置官秩若以女處男職所謂長隂而抑陽也　又曰¶
安樂公主性慧敏容質秀絶中宗韋后愛寵日深恣其¶
所欲奏請無不允許恃寵驕縱權傾天下自侯王宰相¶
以下除拜多出其門所營第宅并造安樂佛寺擬于宫¶
掖城西造定昆池延袤數里再降武延秀死韋庻人之¶
難(太平/御覽)　肅宗女和政公主下嫁栁潭安祿山陷京師¶
寕國公主方嫠居主棄三子奪潭馬以載寕國身與潭¶
歩日百里潭躬水薪主躬㸑以奉寕國從明皇至蜀郭¶
<pb:KR3k0055_WYG_063-41a>¶
千仭反潭率折衝張義童䓁殊死鬬主彀弓授潭潭手¶
斬賊五十級平之至代宗初立主屢陳人間利病國家¶
盛衰事天子鄉納　徳宗時張孝忠子茂宗尚義章公¶
主母亡遺言丐成禮帝念孝忠功即日召茂宗為左衛¶
將軍許主下降蔣乂時為右拾遺上疏以為從未有奪¶
喪尙主者繆盭典禮違人情不可為法帝令中使諭之¶
曰卿所言古禮也今俗借吉為婚不少對曰俚室窮人¶
子旁無至親乃有借吉以嫁不聞男冐凶而娶陛下建¶
<pb:KR3k0055_WYG_063-41b>¶
中詔書郡縣主當婚皆使有司循典故毋用俗儀公主¶
春秋少待嫁不為晚請茂宗如禮帝曰更思之㑹太常¶
博士韋彤裴堪亦上章以為不可帝迂其言促行前詔¶
然心嘉乂有守(唐/書)　通鑑先是公主下嫁者舅姑拜之¶
婦不答徳宗命禮官定公主見舅姑及壻諸父兄姊之¶
儀舅姑坐受于中堂諸父兄姊立受于東序如家人禮¶
　先是尙公主者皆取勳戚之家唐憲宗始命宰相𨕖¶
公卿子弟諸家皆不願惟杜佑孫司議郎杜悰不辭遂¶
<pb:KR3k0055_WYG_063-42a>¶
以悰尙岐陽公主主有賢行杜氏大族尊行數十人公¶
主卑委怡順二十餘年人未甞指為貴驕始至則與悰¶
謀曰上所賜奴婢卒不肯屈服奏請納之自市寒賤可¶
制指者自是閨門肅然不聞人聲(山堂肆考部唐書曰/悰入為工  尚書判)¶
(度支㑹公主薨悰久不謝文宗怪之户部侍郎李&KR1147;曰/此駙馬都尉皆為公主服三年故悰不得謝帝矍然始)¶
(詔杖而朞/著為令)　初文宗欲以真源臨真二公主降士族謂¶
宰相曰民間修婚姻不計官品而尚閥閲我家二百年¶
天子顧不及崔盧邪詔宗正卿取世家子以聞杜中立¶
<pb:KR3k0055_WYG_063-42b>¶
及校書郎衛洙得召見禁中拜著作郎中立尚真源長¶
公主　宣宗𨕖于琮尙永福公主事忽中寢丞相上審¶
聖㫖上曰此女子近因與之㑹食對朕輒折匕筯性情¶
如此恐不可為士大夫妻許别尚廣徳公主(天中/記)　懿¶
宗咸通中同昌公主喪畢帝與郭淑妃悼念不已優人¶
李可及有寵為帝造曲曰歎百年教舞者數百皆珠翠¶
襐飾刻畫魚龍地衣度用繒五千倚曲作辭哀思裴回¶
聞者皆涕下舞闋珠寶覆地帝以為天下之至悲也(唐/書)¶
<pb:KR3k0055_WYG_063-43a>¶
　宋太宗女荆國大長公主真宗時下嫁李遵勗舊制¶
𨕖尙者降其父為兄弟行時遵勗父繼昌無恙主因繼¶
昌生日以舅禮謁之帝聞密以兼衣寳帶器幣助其為¶
壽　明道間遵勗出守許州暴得疾主欲馳視之左右¶
曰須得報乃可行主不待報而徃從者纔五六人帝聞¶
遽命内侍督諸縣邏兵以衛主車其後居夫喪衰麻未¶
甞去身服除不御華麗甞燕禁中帝親為簮花辭曰自¶
誓不復為此久矣　主善筆札喜圖史能為歌詩尤善¶
<pb:KR3k0055_WYG_063-43b>¶
女工之事甞誡諸子以忠義自守無恃吾以速悔尤視¶
他子與己出均及病目帝挾醫診視自后妃以下皆至¶
第候問帝親䑛其目左右皆感泣帝亦悲慟曰先帝伯¶
仲之籍十有四人今獨存大主奈何嬰斯疾耶　仁宗¶
女兖國主幼警慧性純孝帝甞不豫主侍左右徒跣籲¶
天乞以身代帝隆愛之帝念章懿太后不及享天下養¶
故擇其兄子李瑋使尙主瑋朴陋與主積不相能主中¶
夜叩皇城門入訴瑋惶懼自劾諌官王陶論宫門夜開¶
<pb:KR3k0055_WYG_063-44a>¶
乞繩治䕶衞御史又共論主第内臣不謹帝為黜都監¶
梁懐一軰十餘人後數年不復恊詔出瑋于外主降封¶
沂屛居内廷久之復召為駙馬都尉如初　王師約功¶
臣王審琦曽孫也少習進士業英宗欲求儒生為主壻¶
召克臣諭㫖(師約父克臣時/為工部侍郎)令師約持所為文至第明¶
日獻賦一編即坐中賦大人繼明詩遂賜對𨕖為駙馬¶
都尉尙徐國公主面賜玊帶又賜九經筆硯勉之進學¶
　魏國大長公主英宗第二女母宣仁后也神宗立進¶
<pb:KR3k0055_WYG_063-44b>¶
舒國長公主改蜀國下嫁左衛將軍王詵詵母盧寡居¶
主處之近舍日致膳羞盧病主自和湯劑以進帝厚於¶
姊妹故主第池籞服翫極其華縟主以不得日侍宣仁¶
于寳慈宫居常悒然(宋/史)　徽宗重和五年詔神考治平¶
間親灑宸翰以王姬下降躬行舅姑禮革去歴代沿習¶
之弊以成婦道以風天下于是崇寕大觀以来詔有司¶
講求典禮繼頒五禮新儀著為永法(文獻/通考)　遼聖宗女¶
越國公主景福初封秦蜀國長公主適蕭孝忠姿質娟¶
<pb:KR3k0055_WYG_063-45a>¶
秀禮法自將　道宗女齊國公主進封趙國適蕭托卜¶
嘉托卜嘉坐昭懐太子事被害其弟額圖琿欲逼尙公主¶
公主以額圖琿黨伊遜惡之後額圖琿以事伏誅天祚¶
幼伊遜用事公主毎以匡救為心竟誅伊遜大安五年¶
薨(遼/史)　明太祖長女臨安公主洪武九年下嫁太師韓¶
國公李善長子祺是年始定尙公主禮(續文獻/通考)　洪武¶
十九年勅駙馬都尉梅殷提督山東學校兼理地方事¶
務(勅曰爾駙馬都尉梅殷幼承家教長能篤學精通經/史頗有才華雖乃武臣之裔堪為文儒之宗今特命)¶
<pb:KR3k0055_WYG_063-45b>¶
(汝提督山東學政作飬人/才兼理地方等處事務)　寳慶公主髙帝幼女也文¶
皇既定京師俾仁孝皇后女之年十九下嫁駙馬都尉¶
趙輝資賜比諸公主特厚時仁宗在東宫特令送之至¶
邸亦殊典也(弇山堂/别集)¶
　　公主三¶
原歸妹　降嬪(應劭風俗通曰易稱帝乙歸妹以祉元/吉婦人謂嫁娶之禮曰歸其妹于諸侯)¶
(亨終吉也虞尚書曰釐降二女于/媯汭嬪于  注云降下也嬪婦也)　節義　肅雍(後漢/書曰)¶
(鄧晨初娶光武姊元及漢兵起晨將㑹賔客棘陽漢兵/敗姊亡光武即位封晨房子侯帝感悼姊沒于亂追封)¶
<pb:KR3k0055_WYG_063-46a>¶
(諡元為新野節義長公主立廟縣西齊毛詩/曰曷不肅雝王姬之車謂平王女嫁  侯也)　金根¶
銅鏤(魏收後魏書曰金根車公主封君皆得乗之但右/騑而已  續漢書曰印璽綬王公玉匣銀鏤夫人)¶
(貴人長公/主銅鏤)　賜金　獻珠(並詳/𩔖聚)　常山　沁水(魏收後/魏書曰)¶
(陸昕之風望端雅尙獻帝女常山公主拜駙馬都尉公/主奉姑有孝稱神龜初與穆氏琅琊長公主並為女侍)¶
(中恃後漢書曰竇憲字伯度女弟立為皇后/憲  宫掖聲勢遂以賤直請奪沁水公主園)　金鄉¶
蘭陵(上詳𩔖聚尚魏收後魏書曰劉暉字重/昌正始初  蘭陵長公主孝明第爵)　清河¶
臨海(魏略曰初植未到關自念有過宜當謝帝乃留其/從官著關東單將兩三人微行入見清河公主欲)¶
(因主謝而關吏以聞帝使人逆之不得見/太后以為自殺也對帝泣  下詳𩔖聚)　鄂邑　襄¶
<pb:KR3k0055_WYG_063-46b>¶
城(漢書曰昭帝始立年八嵗帝長姊鄂邑蓋長公主居/禁中共養帝蓋公主私通客河間丁外人上與大將)¶
(軍聞之不絶有詔外人侍長公主大晋中興書曰王敦/字處仲尚武帝女㐮城公主天下  亂敦將還䑓悉以)¶
(主嫁時侍婢百餘人配/給將士金寳一時棄捐)　同姓主　列侯尙(上詳前叙/  應劭風)¶
(俗通曰列侯尚公主國人尚/翁主以妻制夫陽屈于隂爾)　妻單于　聘昆莫(漢書/曰單)¶
(于兵強數苦北邉上問婁敬曰陛下誠能以嫡公主妻/單于厚奉遺之彼知漢女送厚蠻夷必慕以為閼氏生)¶
(子必為太子豈曽聞外孫敢/與大父抗哉  下詳𩔖聚)　出紫微　加緑綬(晉左/九嬪)¶
(萬年公主誄曰秀出紫微日輝月朗綠臧榮緒/晉書曰帝之姑姊妹皆為長公主加  綬云)　為子¶
求郎　為子贖罪(上詳𩔖聚帝漢書曰林慮公主子昭/平君尚武  女夷安公主林慮困病)¶
<pb:KR3k0055_WYG_063-47a>¶
(以金千斤錢千萬為昭平君贖死罪帝許之林慮公主/卒昭平日驕醉殺主傅母繫獄廷尉上請左右為前入)¶
(贖陛下許之帝曰吾姊老有是一子死以嘱我于是為/之垂涕良久曰法令先帝所造因姊故而誣先帝之法)¶
(吾何面目入髙/廟乎遂可其奏)　董宣扣馬　髙穆破車(上詳𩔖聚書/魏收後魏)¶
(曰髙道穆為御史中尉莊帝姊夀陽公主行犯清路執/赤棒卒呵之不止穆令棒破其車公主深以為恨泣以)¶
(訴帝帝謂主曰髙中尉清貞之人/彼所行者公事豈可以私責之)　下天孫之津　降¶
帝子之渚(史記天官書曰婺女織女天女孫也逸楚辭/曰帝子降&KR0006;北渚目渺渺兮愁予王  注云)¶
(帝子堯/女也)　璔光豔　諧穆(唐書曰安樂公主下嫁武崇/訓光豔動天下  後魏書曰)¶
(蕭寳夤尚南陽長公主有婦徳事寳夤盡肅雍之禮好/合有年而敬事不替寳夤毎入室公主必立以待之寳)¶
<pb:KR3k0055_WYG_063-47b>¶
(夤器性温順自處以禮/奉敬公主内外諧穆)　冊禮　儉徳(宋史曰慶厯中/兖國公主下降)¶
(將行冊禮翰林學士胡宿諌曰陛下昔封兩長主未甞/冊命今施之爱女殆非漢明帝所謂我子豈得與先帝)¶
(子等之義也戚唐順宗女漢陽公主永貞元年與諸公/主皆進封時  近争為奢詡事主獨以儉文宗尤惡世)¶
(流侈因主入問曰姑所服何年法也今之弊何代而然/對曰妾自貞元時辭宫所服皆當時賜未甞敢變元和)¶
(後數用兵悉出禁藏纖麗物賞戰士由是散于人間内/外相矜狃以成風若陛下示所好於下誰敢不變帝恱)¶
(詔宫人視主衣製廣狭徧諭諸主且勅京兆尹禁切浮/靡主甞誨諸女曰先姑有言吾與若皆帝子驕盈貴侈)¶
(可戒不/可恃)　取門閥　議𨕖尙(唐書曰憲宗朝十宅諸王/既不出閤諸女嫁不時而)¶
(𨕖尚皆由中人厚為賄謝乃得遣李吉甫奏自古尚主/必慎擇其人江左悉取名士獨近世不然帝乃下詔皆)¶
<pb:KR3k0055_WYG_063-48a>¶
(封縣主令有司取門閥者配焉主宋史曰理宗周漢國/公主母賈貴妃早薨帝無子公  生而甚鍾爱年及笄)¶
(詔議𨕖尚宰臣請用唐下降士人故事欲以進士第一/人尚主遂取周震炎廷謝日公主適從屛内窺見意頗)¶
(不懌帝微/知之乃罷)　代翟車　乗寳輦(文獻通考曰唐代宗女/趙國公主下嫁魏博田)¶
(緒徳宗幸望春亭臨餞厭翟車敝不可乗以金根車代/之公主出降乗金根車自主始  杜陽編云同昌公主)¶
(下降乗七寳歩輦四面綴五色香嚢嚢/中則辟邪瑞麟金鳯諸香皆異國獻也)　梅花妝　羽¶
人服(翰苑新書曰宋武帝女夀陽公主人日卧于含章/簷下梅花落公主額上成五出之花拂之不去自)¶
(後有梅花妝而唐書曰唐明皇女夀安/公主孕九月  育帝惡之命衣羽人服)　鐡簮　玊釵¶
(山堂肆考曰唐漢陽公主甞用鐡簮畫璧自記田租所/入  同昌公主下降有九玉釵上刻九鸞皆九色其上)¶
<pb:KR3k0055_WYG_063-48b>¶
(有字曰玉兒工巧妙麗殆非人製或有得于金陵者因/以獻公主公主酬之甚厚一日主晝寢夢綘衣奴致語)¶
(云南齊潘淑妃馭九鸞釵及覺具以夢中之言告左/右後公主薨其釵亦亡其處或曰玊兒即潘妃小字)¶
為歌舞　署制敕(唐書曰太平公主則天愛之傾諸女/儀鳯中后為築真宫如方士薫戒以)¶
(拒和親事久之主衣紫袍玊帶折上巾具紛麗歌舞帝/前帝及后大笑曰兒不為武官何遽爾主曰以賜駙馬)¶
(可乎帝識其意擇薛紹尙之朝山堂肆考曰中宗女安/樂公主恃寵賣官鬻獄勢傾  野或自為制勅揜其文)¶
(令上署之上笑而/從之竟不視也)　我見亦憐　喜命同載(太平御覽/桓温平蜀)¶
(以李勢女為妾有寵後温尚南康公主主始不知之旣/聞乃伺温出率數十婢㧞白刃徃李所欲斫之見李梳)¶
(頭髪垂委地姿貎端麗乃徐下地結髪歛手向主曰國/破家亡以至今日若能見殺寔猶生之神色閑止辭氣)¶
<pb:KR3k0055_WYG_063-49a>¶
(悽惋主于是擲刀前抱之曰阿姊我見汝不能不憐何/况老奴遂善遇之  唐書曰髙祖丹陽公主下嫁薛萬)¶
(徹萬徹惷甚公主羞不與同席者數月太宗聞笑焉為/置酒悉召他壻與萬徹從容語握槊賭所佩刀佯不勝)¶
(遂解賜之主喜/命同載以歸)　賜宅　納聘(山堂肆考曰唐懿宗咸/通十年同昌公主適右)¶
(拾遺韋保衡宅于光化里賜錢五百萬貫以内府寳貨/實其宅房櫳户牖皆以寳飾以金銀為井欄藥臼食櫃)¶
(鐺釡盆甕之屬製水晶火齊琉璃等牀支以金龜銀塹/琢五色玊為器什合百寳為案  天中記曰成徳軍節)¶
(度使王元逵自領藩鎮頗革父風職貢結轍于道文宗/詔尙夀安公主元逵遣段氏姑詣闕納聘禮段氏進食)¶
(三千盤并御衣戰馬公主妝奩及白身/女口等公主之行其從如雲朝野榮之)　散遣歌舞¶
一適西池(宋史曰仁宗女魏國大長公主神宗居慈聖/喪毁甚主云與上同體視此復何聊立散遣)¶
<pb:KR3k0055_WYG_063-49b>¶
(歌舞三十軰服又曰神宗女徐國長公主適潘羙曽孫/意志向沖淡  玩不為紛華嵗時簡游嬉十年間惟一)¶
(適西池/而已)　屬薦王維　欲嫁張果(山堂肆考曰唐王維/年未弱&KR0227;文章得名)¶
(性嫻音律逰歴諸貴之門尤為岐王所眷屬薦于九公/主公主曰何不令應舉乃召試官至第遣宫婢傳教維)¶
(遂作解頭一舉登第果彚苑詳注曰帝欲以玊真公主/降張果有意而未言  一日忽謂祕書少監王迥質太)¶
(常少卿蕭華曰諺謂娶婦得公主平地生公府可畏也/二人怪果語俄而有使至傳詔曰玉真公主欲降先生)¶
(果笑不/奉詔)　晉陽蚤慧　玉真去號(唐書曰太宗晉陽公/主文徳皇后所生未)¶
(甞見喜愠色帝有所怒責必伺顔徐徐辦解宫人多蒙/其惠莫不譽爱后崩時主始孩不之識及五嵗經后所)¶
(游地哀不自勝帝諸子惟晉王及主最少故親畜之王/毎出閣送至䖍化門泣而别王勝衣班于朝主泣曰兄)¶
<pb:KR3k0055_WYG_063-50a>¶
(今與羣臣同列不得在内乎帝亦為流涕主臨帝飛白/書下不能辨薨年十二帝閲三旬不常膳日數十哀因)¶
(以癯羸道又曰玊真公主睿宗女也字持盈與金仙公/主皆為  士進號上清元都大洞三景師天寳三載上)¶
(言曰先帝許妾捨家今仍叨主第食租賦誠願去公主/號罷邑司歸之王府明皇不許主固請入數百家之産)¶
(延十年之命帝/知主意乃許之)　公主峰　望鄉館(述異記曰公主峰/在華山中漢末王)¶
(莽秉政南陽公主避莽亂于此峰學道後得昇仙至今/嶺上有朱履一隻傳云公主既于山中得道駙馬王咸)¶
(追之不及故留一履以示之潘安仁有公主峰記二又/曰晉永嘉亂既渡江諸公主不得隨去安陽平城  公)¶
(主奔入兩河界悉為民家妻常怏怏不樂有故鄉之思/村民感之共築一䑓以居之謂爲公主望鄉之館至今)¶
(巋然王朗懷舊賦云將軍/出塞之䑓公主望鄉之館)　鎮星生　玊環解(宋史曰/仁宗時)¶
<pb:KR3k0055_WYG_063-50b>¶
(劉敞學問淵博天文地志皆究知大略甞夜視鎮星謂/人曰此于法當得土不然則生女後數月兩公主生)¶
(蜀志曰昔蜀帝生公主詔乳母陳氏乳養陳氏擕幼子/與公主居禁中約十餘年後以宫禁出外六載其子以)¶
(思公主疾亟陳氏入宫有憂色公主詢其故隂以實對/公主遂托幸祅廟爲名期與子㑹公主入廟子睡沈公)¶
(主遂觧幼時所弄玉環附之子懷而/去子醒見之怨氣成火而廟焚也)參佐命　鍾夀考¶
(唐書曰髙祖平陽昭公主下嫁柴紹髙祖兵興紹詭道/走并州主奔鄠發家貲招南山亡命以應帝勒兵七萬)¶
(威鎮闗中紹渡河以數百騎并南山来迎主與秦王㑹/渭北紹及主對置幕府分定京師號娘子軍武徳六年)¶
(薨𦵏加前後部羽葆鼓吹大輅麾憧虎賁甲卒班劔太/常議婦人𦵏古無鼓吹帝曰鼓吹軍樂也徃者主身執)¶
(金鼓參佐命于古有邪宜用之臻宋史曰仁宗女秦魯/國大長公主適吳越王孫錢景  徽宗更封令徳景行)¶
<pb:KR3k0055_WYG_063-51a>¶
(大長帝姬靖康二年諸帝姬北徙姬以先朝女金人不/知得留于汴建炎初至揚州紹興三年朝謁行尊年禮)¶
(髙宗甚敬之曰長主夀考如此乃仁宗皇帝/深仁厚澤是以鍾慶于長主及薨年八十六)¶
　　公主四¶
原尙主之制(荀悦曰尙主之制非古也以/隂加陽違天以婦凌夫違人)　分國之榮¶
(孰敢/不敬)　重封(公主有家令門尉其有賜重封者張晏曰/重封益祿也臣瓉曰増封師古曰重封謂)¶
(加二/號耳)　雜令(諸王公主及宮人不得侵事帳内邑司如/容部曲等在市興販及邸店沽賣者出舉)¶
　出降　和親　王姬　帝女　金枝　華李(華如/桃李)¶
　周制車服不繫夫(周制天子之女下降于王侯/車服不繫于夫下王后一等)　魏¶
<pb:KR3k0055_WYG_063-51b>¶
志公主有家令(僕丞行/夜督郵)　未嫁教于公宫(禮/)　封邑亦¶
置官屬(漢/書)　彼月斯望　在釣維緡(詩曰天子之女如/月之在望詩言以)¶
(緡釣魚若齊侯之/子娶平王之孫也)　公孫私通(漢公孫賀字敬聲/與陽石公主私通)　董¶
偃寵遇(董偃與母賣珠于館陶/公主家後為公主寵遇)　貴主平陽　列仙蕭¶
史　乗龍下降　隨鳯上昇　帝子鼓瑟于湘水(娥皇/也)¶
　仙人吹簫于秦樓(弄玊學吹簫而鳯/凰至遂昇仙而去)　義絶傍私䖍¶
恭正匹(漢書駙馬/尚公主也)　棠棣之華桃李之色(詩皆天子/之女容也)¶
主第(宅/也)　築館(于魯/春秋)　璔太主(漢雋曰太主/公主稱也)　天孫(史/記)¶
<pb:KR3k0055_WYG_063-52a>¶
(曰婺女織/女天孫也)　公主　翁主(山堂肆考曰漢制天子以列/侯尚公主諸王以國人承翁)¶
(主注云尚承皆卑下之名也公主别立舎第令列侯就/第奉事之故曰尙諸王女則令國人来承事之故曰承)¶
(皆不謁見舅姑通問而已天子尊令諸侯同姓/者代主婚故曰公主諸王卑自主之故曰翁主)　開府¶
七主(唐書曰神龍時太平長寕安樂宜城新/都定安金城凡七公主皆開府置官屬)　歴封六¶
國(宋史曰唐國長公主神宗第三女也初帝念韓琦功/徳欲與為婚姻故哲宗縁先帝意以主降琦子嘉彦)¶
(歴封溫曹冀/雍越燕六國)　主家令(文獻通考曰後魏平陽公主薨/石肇欲使公主家令居廬制服)¶
(太常博士常景曰諸王開國備立臣吏生有趨奉之勤/死盡制喪之禮而公主家令唯有一人原夫公主之貴)¶
(所以立家令者唯通内外之職及典主家之事耳無關/君臣之理名義之分也且女人之為君男子之為臣古)¶
<pb:KR3k0055_WYG_063-52b>¶
(禮所不載先朝/所未議乃寢)　主邑丞(唐書曰睿宗為金仙玊真二/公主營觀費鉅萬諌者交疏)¶
(不止惟竇懐貞勸成之躬䕶役作弟維鍌諌之曰公位/上衮而計校瓦木雜厠工匠間使海内何所瞻仰乎不)¶
(答督繕益急時語曰前作后阿奢後為主邑丞言事公/主如邑官屬也先是中宗以韋后乳媪賜懐貞世謂媪)¶
(壻為阿奢懐貞奏請輙/自署皇后阿奢故云)¶
原詩唐李嶠長寕公主東莊侍宴詩曰别業臨青甸鳴¶
鑾降紫霄長筵鵷鷺集仙管鳯凰調𣗳接南山近烟含¶
北渚遙承恩咸已醉戀賞未還鑣　崔湜長寕公主東¶
莊侍宴詩曰沁園東郭外宸駕一逰盤水榭宜時渉山¶
<pb:KR3k0055_WYG_063-53a>¶
樓尙晚看席臨天女貴林接近臣歡聖藻懸辰象微臣¶
切仰觀　李適長寕公主東莊侍宴詩曰鳯樓紆睿幸¶
龍舸暢宸襟歌舞平陽第園亭沁水林山花添聖酒澗¶
竹繞薫琴願奉瑤池駕千春侍徳音　李乂長寕公主¶
東莊侍宴詩曰紫禁乗雷動青門訪水嬉上台鱣室慶¶
仙女鳯樓期合宴簮紳滿承㤙雨露滋北辰還捧日東¶
館幸逢時　又奉和幸長寕公主莊詩曰平陽館外有¶
仙家沁水園中好物華地出東郊迴日馭城臨南斗度¶
<pb:KR3k0055_WYG_063-53b>¶
雲車風泉韻繞幽林竹雨霰光摇雜𣗳花已慶時来千¶
億夀還言日暮九重賖　徐彦伯奉和送金城公主詩¶
曰鳯屋憐簫曲鸞閨念掌珍羌庭遥築館廟策重和親¶
星轉天河夕花移海𣗳春聖情悽送逺留蹕望行塵¶
閻朝隠奉和送金城公主詩曰甥舅重親地君臣厚義¶
鄉還將貴公主嫁與褥氊王鹵簿山川闇琵琶道路長¶
迴瞻父母國日出在東方¶
璔冊文唐孫逖冊信成公主出降文曰維開元二十五¶
<pb:KR3k0055_WYG_063-54a>¶
年月日皇帝若曰於戱易著于歸詩稱下嫁所以正風¶
化厚人倫也咨爾信成公主淑慎由衷聰明形外訓以¶
師氏頗詳環珮之儀修其婦功更習紘綖之藝日徴先¶
近年及有行宜錫徽章俾膺茂典今遣使某副使某持¶
莭禮册爾其光昭閫徳𢎞長國風無怠厥心永綏介福¶
可不慎與　冊臨晉公主文曰古之帝女下嫁諸侯以¶
正婚姻之大綱昭肅雍之令徳咨爾臨晉公主蹈和成¶
性體順為心頗恊生知之敏更承師氏之訓柔明益著¶
<pb:KR3k0055_WYG_063-54b>¶
淑慎攸彰兼四教而不違勤六行而無斁近日云吉嘉¶
禮有期宜穆彞章載光冊命今遣使某副使某持莭禮¶
冊爾其克遵法度用廣徽猷發明閫徳垂範於後可不¶
慎與　劉禹錫擬公主冊文曰桃李發詠雲日連輝禮¶
秩克柔肅雍載美築館大國建號名邦乃躅通規用光¶
懿範咨爾長女金枝寵慶玊質輝奇蘊異體和含章挺¶
秀柔順懿徳幽閑可貞已及初笄言從下嫁主之以同¶
姓叔父配之以貴族聞人式遵舊儀錫是土宇是用命¶
<pb:KR3k0055_WYG_063-55a>¶
使某官某持莭冊命爾為某公主於戱何彼穠矣詩之¶
國風蓋羙王姬能成婦道爾其克念以敬所從無忝休¶
命不其猗歟¶
璔制唐蘇頲封皇第二女常芬公主等制曰黄門之女¶
皆封先王之制第二女等慶聨霄漢體自穠華甞閲禮¶
於后庭必聞詩于師氏朕撫臨億兆憲章古昔俾裂河¶
山之賦用酬湯沐之恩可依前件主者施行　元稹皇¶
第七女封公主制曰門下長女等抱子弄孫之榮貴賤¶
<pb:KR3k0055_WYG_063-55b>¶
之大情也朕以四海奉皇太后于南宮問安之時諸女¶
侍側螽斯之慶上慰慈顔鳲鳩之仁内懐均養雖穠華¶
尚少出閤未期而湯沐先施分封有據宜加美號以表¶
令儀可依前件主者施行　白居易皇第十二妹等四¶
人各封長公主制曰勅古者帝子下嫁必使王公主焉¶
近代或有未笄年而賜湯沐者亦加公主之號以寵重¶
之第十二妹等先皇帝之子也比朕之子宜加等焉故¶
當幼年各封善地咸命為長公主未及釐降先開邑封¶
<pb:KR3k0055_WYG_063-56a>¶
所以慰太后慈念之心表先帝肅雍之訓亦欲使吾孝¶
理之道敦睦之風自骨&KR0079;間以及天下可依前件　蔣¶
伸封盛唐公主制曰門下展親外館則必待年廣愛中¶
闈宜先啓邑第七女祥開銀漢秀發金枝孝敬生知柔¶
閑早稟克奉姆師之訓每遵詩禮之文法度自持穠華¶
益茂爰申彞典載錫嘉名俾承湯沐之封式示邦家之¶
慶可封盛唐公主備禮冊命¶
原碑魏溫子昇常山公主碑曰啓泰微之層構闢閶闔¶
<pb:KR3k0055_WYG_063-56b>¶
之重扉據天下以為家苞率土而光宅然則昆山西峙¶
爰有夜光漢水東流是生明月公主禀靈宸極資和天¶
地芬芳有性溫潤成質自然祕逺若上𤣥之隔絳河直¶
置清髙𩔖姮娥之依桂𣗳令淑之至比光明于宵燭幽¶
閑之盛匹穠華于桃李託體宫闈而執心撝順婉然左¶
辟率禮如賔舉華燭以宵征動鳴珮而晨去致肅雍于¶
車乗成好合于琴瑟立行潔于清氷抗志髙于黄鵠停¶
輪表信闔門示禮終能成其子姓貽厥孫謀而鐘漏相¶
<pb:KR3k0055_WYG_063-57a>¶
催日夜不息川有急流風無静𣗳奄辭身世從宓妃于¶
伊洛遽捐館舍追帝子于瀟湘銘曰龍轡莫援日車遂¶
徃奄離形神忽歸丘壤祖歌薤露出奏巫山永厝中野¶
終掩窮泉蕭瑟神道荒涼墓田松檟徒列琬琰空𫝊¶
原墓志宋謝莊豫章長公主墓志銘曰禀中樞之照體¶
星軒之華肅恭在國掖庭欽其風恪勤衡館庻族仰其¶
徳神葉靈條爰自帝堯文信啓魯肇京于楚宵燭載照¶
娥英是從婉娩絺綌優柔肅雍蘅蕙有寳金碧不居泉¶
<pb:KR3k0055_WYG_063-57b>¶
庭一夜里館長蕪　齊王融永嘉長公主墓志銘曰作¶
儀阿媛取儷漢妃相金陋質穠李慚輝肅穆婦容静恭¶
女徳顧史求箴披圗問則慶善郁夷與仁冥黙宵燧亡¶
明曉挽己聲松門嚴闊泉帳寒清悠哉白日鬱彼佳城¶
　謝朓臨海公主墓志銘曰長發有祥瑤臺乃構𤣥鳥¶
歸飛北音斯奏聿来徐土禎符爰授帝體靈柯穠華以¶
秀飾館東魯言歸景族有教公宫無繫車服既肅簮珥¶
亦崇湯沐率禮衡門降情雲屋彼月斯望在釣維緍瞻¶
<pb:KR3k0055_WYG_063-58a>¶
須配景望燭齊神霾華崐岫滅采上春慈纒雲陛悲動¶
外姻鬱彼崇芒睠然城輦輜翟按轡龍旒徐轉　又新¶
安長公主墓志銘曰氛氲長發時惟睿文誕兹明淑玉¶
振蘭芬譽宣女師徳侔髙行肅穆嬪風優游閫正撫事¶
成箴臨圗作鏡如何𡨕黙方春委盛¶
原誄魏陳王曹植平原懿公主誄曰俯振地紀仰錯天¶
文悲風激興霜飈雪雰凋蘭夭蕙良幹以冺於惟懿主¶
瑛瑶其質協䇿應期含英秀出岐嶷之姿寔朗寔責生¶
<pb:KR3k0055_WYG_063-58b>¶
在十旬察人識物儀同聖表聲協音律&KR0750;眉識徃俛瞳¶
知来求顔必笑和音則該阿保接手侍御充傍常在襁¶
抱不停第牀專爱一宮取玩聖皇何圗奄忽罹天之殃¶
魂神&KR0118;移精爽翾翔號之不應聽之莫聆帝用吁嗟嗚¶
呼失聲嗚呼哀哉憐爾早沒不逮隂光改封大郡惟帝¶
舊疆建土開家移邑藩王緄珮惟鮮朱芾斯皇國號既¶
崇哀爾孤獨配爾名子華宗貴族爵以列侯銀艾優渥¶
成禮于宫靈轜交轂生雖異室歿同山岳爰構𤣥宫玊¶
<pb:KR3k0055_WYG_063-59a>¶
石交連朱房皓壁皜曜電鮮飾終備衛法生象存長埏¶
繕修神閨掩扉二柩並降䨇魂孰依人誰不歿憐爾尚¶
微阿保&KR0557;摧聖上傷悲城闕之詩以日喻嵗况我愛子¶
神光長滅扃關一闔曷其復晰　晋潘岳南陽長公主¶
誄曰昔唐女嬪嬀書叙釐降之羙周姬適齊詩詠肅雍¶
之歌漢之新野以節義垂號千載伊晉之獻主以聰眀¶
睿智考終定諡兹可謂母儀純備邁蹤古烈者已惜乎¶
不永背世湮沈爰託素旂式章徽音主之誕育既纂洪¶
<pb:KR3k0055_WYG_063-59b>¶
胄徳之休明亦固天授思心婉孌淑質純茂母儀不忒¶
内則靡疚肇自弱笄有馥其芬言告言歸作合于荀在¶
貴思降處逸能勤上䖍諸姑下接支嬪内諧閨閾外和¶
族姻終温且惠淑慎其身積善餘慶啓兹名頴厲以惠¶
肅誨以柔順主實體化不言而信二子遵式匪嚴而峻¶
於穆獻后奕代熙盛重作大司黎牧火正國之仁姑家¶
之慈母天道輔賢宜享遐夀如何短命曽不華首寢疾¶
弗興繁榮摧朽嗚呼哀哉容車戒路祖奠在庭騑驂躊¶
<pb:KR3k0055_WYG_063-60a>¶
躇服馬悲鳴皇輿親臨望旗失聲列辟咸起灑淚霑纓¶
嗚呼哀哉既次墓門降柩升輴靈衣從風素幕生塵明¶
燎守夜竦紼俟晨噭噭遺嗣㷀㷀孤臣號無廢音涕不¶
輟巾　又皇女誄曰厥初在鞠玉質華繁𤣥髮儵曜蛾¶
眉連娟清矑横流明眸朗鮮迎時夙智望嵗能言亦既¶
免懐提擕紫庭聰恵機警授色應聲亹亹其進好曰之¶
經辭合容止閑于幼齡猗猗春蘭柔柔含芳落英彫矣¶
從風飄揚妙好弱媛窈窕淑良孰是人斯而罹斯殃靈¶
<pb:KR3k0055_WYG_063-60b>¶
殯既祖次此暴廬披覽遺物徘徊舊居手澤未改領膩¶
如初孤魂遐逝存亡永殊嗚呼哀哉　左九嬪萬年公¶
主誄曰昔滿衣早智周晉夙成咸以岐嶷名存典經猗¶
歟公主在幼克哲方徳比齒有邈先烈何徳之盛而年¶
㦯闕何華之繁而寔不結雨墜風逝形影長滅赫赫京¶
室河洛所經隂精發曜降兹淑靈篤生公主誕膺休禎¶
秀出紫微日暉月明既睇豔姿徽音孔昭盼倩其媚婉¶
曼其嬌寵玩軒陛如瓊如瑶雖則弱齒雙徳兼苞五福¶
<pb:KR3k0055_WYG_063-61a>¶
　所集聞之先民積善鍾慶怙徳輔仁宜終淑羙光暉日¶
　新云何降戾景命不振熠熠榮曜英&KR0331;始芳何辜于天¶
　猥遇降霜㷀㷀稚魂飄飄遐翔於戯何辜痛兹不福生¶
　而何晚沒而何速酷矣皇靈謬哉司祿嗚呼哀哉日月¶
　載馳白露凝結自主薨徂奄離時節吉凶乖邈存亡異¶
　制將&KR0118;幽都潜神永翳嗚呼公主魂豈是綏岌岌靈轜¶
　駿駟騑騑挽僮齊唱悲音激摧士女歔欷髙風増哀一¶
　日不見採蕭作歌况我公主形滅體訛精靈遷逝幽此¶
<pb:KR3k0055_WYG_063-61b>¶
　中阿言思言念涕淚滂沱嗚呼哀哉¶
　¶
　¶
　¶
　¶
　¶
　¶
御定淵鑑𩔖函卷五十八¶
