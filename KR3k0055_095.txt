# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.664897
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷九十
<pb:KR3k0055_WYG_095-1a>¶
　欽定四庫全書¶
御定淵鑑𩔖函卷九十¶
　　設官部三十(諸卿總載常少卿附常太常卿/少卿  太  丞  太  官屬)¶
　　　諸卿總載一¶
　原杜氏通典曰夏制九卿(記曰夏后氏官百天子有三/公九卿也亦有六卿殷周皆)¶
　　殷亦九卿(伊尹曰三公調隂/陽九卿通寒暑)周之九卿即少師少傅¶
　少保冡宰司徒宗伯司馬司宼司空(三代諸卿雖名號/不同然其官職相)¶
　(沿與周/不異)漢以太常光祿勲衛尉太僕廷尉大鴻臚宗正¶
<pb:KR3k0055_WYG_095-1b>¶
　大司農少府謂之九寺大卿後漢九卿而分屬三司(太/常)¶
　(光祿勲衛尉三卿並太尉所部太僕廷尉大鴻臚三/卿並司徒所部宗正大司農少府三卿並司空所部)多¶
　進為三公各有署曹&KR0122;史隨事為員九卿有疾使者臨¶
　問加賜錢布(尚書令陳忠常欲褒/崇大臣故奏建此禮)魏九卿與漢同(九卿/名數)¶
　(與漢/同)晉以太常等九卿(即漢/九卿)兼將作大匠太后三卿大¶
　長秋皆為列卿各置丞功曹主簿五官等員太康四年¶
　増九卿禮秩(元帝以賀循為太常而散騎常侍如故/循以九卿舊不加官唯拜太常而已)宋¶
　齊及梁初皆因舊制(宋卿尹皆銀章青綬進賢两梁冠/佩水蒼玉衛尉則武冠晉服制以)¶
<pb:KR3k0055_WYG_095-2a>¶
(九卿皆文冠乃進/賢两梁冠非舊也)梁武帝天監七年以太常卿加置宗¶
正卿以大司農為司農卿三卿是為春卿加置太府卿¶
以少府為少府卿加置太僕卿三卿是為夏卿以衛尉¶
為衛尉卿廷尉為廷尉卿將作大匠為大匠卿三卿是¶
為秋卿以光祿勲為光祿卿大鴻臚為鴻臚卿都水使¶
者為大舟卿三卿是為冬卿凡十二卿皆置丞及功曹¶
主簿後魏又以太常光祿勲衛尉謂之三卿太僕廷尉¶
大鴻臚宗正大司農少府為六卿各有少卿(太和十五/年初置少)¶
<pb:KR3k0055_WYG_095-2b>¶
(卿官掌/同太卿)北齊以太常光祿衛尉宗正太僕大理鴻臚司¶
農太府是為九寺(晉荀朂曰九寺可并於尚書後魏亦/有三府九寺則九卿稱寺乆矣然通)¶
(異名不連官號其官/寺連稱自北齊始也)置卿少卿丞各一人各有功曹五¶
官主簿錄事等員隋九寺與北齊同(自昔三代以上分/置六卿比司百官)¶
(至秦及漢雖事不師古猶制度未繁後漢有三公九卿/而尚書之任又益重矣魏晉以降職制日増後周依周)¶
(禮制六官而年代短促人情相習已乆不能革其視聽/故隋氏復廢六官多依北齊之制官職重設庶務煩滯)¶
(加六尚書似周之六卿又更别立寺監則户部與太府/分地官司徒職事禮部與太常分春官宗伯職事刑部)¶
(與大理分秋官司寇職事工部與將作分冬官司空/職事其餘百司之任多𩔖於斯欲求理要實在簡省)煬¶
<pb:KR3k0055_WYG_095-3a>¶
帝降光祿以下八寺卿階品於太常而少卿各加置二¶
人(始開皇中諸司署唯典掌受納至煬帝署令/為判首取二卿同判丞唯知檢局令闕丞判)唐九寺¶
與北齊同卿各一人少卿各二人丞以下有差龍朔二¶
年改九寺之名凡卿皆加正(若太常卿為奉常/正卿他皆若此)後各復¶
舊　初學記曰案釋名云卿慶也言萬物皆慶頼之也¶
又卿章也言貴盛章著也案古者天子諸侯皆名執政¶
大臣曰正卿自周以來始有三公九卿之號大率九卿¶
多秦漢官也漢世雖號九卿其官無卿字至梁始加卿¶
<pb:KR3k0055_WYG_095-3b>¶
字其後並因之梁又象四時置十二卿陳氏因之後魏¶
依南齊以前置九卿又各加少卿焉北齊隋因之(厯代/九卿)¶
(廢置不同自漢以來皆數少府北齊及隋則不數後/漢省衛尉東晉及宋齊省太僕齊宋以前無太府)¶
増文獻通考曰宋初雖有九卿皆以為命官之品秩而¶
無職事元豐正名始有職掌中興併省冗職除太常寺¶
大理寺不罷外宗正以太常兼而衛尉太僕併兵部太¶
府司農併戸部光祿鴻臚併禮部紹興復置宗正太府¶
司農餘遂廢¶
<pb:KR3k0055_WYG_095-4a>¶
　　諸卿總載二¶
原法河　括海(春秋漢含孶曰三公象五嶽九卿法河/海二十七大夫法山陵  謝承後漢書)¶
(曰李淑諌更始曰夫三公/上應垣宿九卿下括河海)　龜鈕　犀印(漢官儀曰卿/秩中二千石)¶
(孝武皇帝元狩二年令通官印方寸大小官印五分王/公侯金二千石銀印龜鈕  司馬彪漢書曰二千石以)¶
(下至四百石佩/䨇印皆以黒犀)　藻衣　花綬(漢官儀曰衣裳公侯華/蟲卿大夫藻衣又曰卿)¶
(秩中二千石綬/青地桃花三彩)　緹扇　朱轓(續漢書曰卿以下有騑/者緹扇汗青翅尾  又)¶
(曰秩中二千石/皆皂盖朱轓)　九列　六命(六卿卿周禮/王之  六命)　増建旜¶
　帶綬(周禮春官司常掌九旗之物名及國之大閲賛/司馬頒旗物王建大常諸侯建旗孤卿建旜)¶
<pb:KR3k0055_WYG_095-4b>¶
(東漢馬防位至九卿身/帶三綬寵貴至盛也)　執珪　佩玉(上詳總載三九/東漢左雄言)¶
(卿位亞三事班在六/官行有佩玉之節)　原參三槐　位九棘(帝王世紀/曰九卿者)¶
(所以參三公也又周禮曰面三槐三公位焉注又曰朝/士掌外朝之法左九棘孤卿大夫位焉鄭元  曰樹棘)¶
(以為位者取其赤心/而外刺象赤心三刺)　民之主　君之佐(左𫝊國卿君/之貳民之主)¶
(也佐又曰君之/卿  是為股肱)　辭髙位　治大官(左𫝊齊侯使敬仲/為卿辭曰羈旅之)¶
(臣敢辱髙位以速官謗治國語晉悼公使張老為卿辭/曰臣不如魏絳之智能  大官若在卿位内外必平)¶
　四時不失　六卿分掌(說苑曰九卿者不失四時通/於地理舉於九卿  韋昭辨)¶
(釋名曰六卿分掌諸官/卿孤不掌傑然特立也)　周倡九牧　漢置十二(尚書/周官)¶
<pb:KR3k0055_WYG_095-5a>¶
(六卿分職各率其屬以倡九牧阜成兆民孔傳曰卿官/大夫士法其所分各率其屬治其所分之職以倡導九)¶
(州牧伯為政大成兆民之性命皆能其官則政治理也/  劉熈釋名曰漢十二卿一曰太常二曰太府三曰太)¶
(僕曰衛尉四曰光祿勲五曰宗正六曰執金吾七曰大/司農八曰少府九曰大鴻臚十曰廷尉十一曰大長秋)¶
(十二曰將/作大匠)　章善明理　背邪向正(白虎通曰卿之為/言彰也彰善明理)¶
(也當應劭漢官儀曰卿彰也/言  背邪向正彰有道徳)　馬安四至　段宏再登¶
(漢書曰汲黯姊子司馬安少與汲黯並為太子洗馬安/文深巧善宦四至九卿  又曰濮陽段宏始事蓋侯信)¶
(信任宏官亦/再至九卿)　惟月之位　代天之工(白/帖)¶
　　諸卿總載三¶
<pb:KR3k0055_WYG_095-5b>¶
原掌建邦治經綸國體(王㫤課事曰卿考課一曰掌建/邦國制治二曰九卿時序以考)¶
(事典三曰經綸國體以考奏議四曰共屬衆/職以考總攝五曰明慎用刑以留考獄也)　通不通¶
利不利(說苑曰九卿者不失四時通溝渠補隄防種樹/木羙五榖於是通於地理者也而通不通利不)¶
(利如是/者舉焉)　賤不臨貴以為上卿(說苑曰齊桓公使管仲/治國管仲對曰賤不能)¶
(臨貴桓公以為上卿而國不治桓公曰何故管仲對曰/貧不能使富桓公賜之齊國市之一年而國不治桓公)¶
(曰何故對曰疎不能制親桓公立/以為仲父齊國大安遂霸天下)　知其君子以為上¶
卿(又曰秦繆公見百里奚牛肥問對曰臣飲食之以時/使之不以暴有險先後之以身是以肥也繆公知其)¶
(君子以/為上卿)　三珪(莊子楚昭王延屠羊說以三珪之/位司馬彪曰諸侯三卿皆執三珪)　再¶
<pb:KR3k0055_WYG_095-6a>¶
見(史記虞卿䯀屩擔䔲一說趙孝/成王賜金百鎰再見以為上卿)　卿才　増在於徳¶
(九卿之事/常在於徳)　成其天(天子立三公九卿/所以順成其天道)　列侯參議(𩔖/要)¶
(古之上卿次公一等至於/西漢每與列侯參決朝議)　一國之髙(淮南子舉一國/之髙以為九卿)¶
　明白名卿(東觀漢記牟容為大司/農性明白號曰名卿)　狥&KR0823;忘實(天中/記曰)¶
(唐麟徳二年將有事於泰山有司議依舊禮皆以太常/卿為亞獻光祿卿為終獻劉祥道駮曰昔在三代六卿)¶
(位重故得佐祠漢魏以來權歸䑓省九卿皆為常伯屬/官今登封大禮不以八座行事而用九卿無乃狥虛名)¶
(而忘事實乎髙宗從其議竟以司/徒徐王元禮為亞獻祥道為終獻)　長慶名卿(唐列𫝊/韋洪景)¶
(以直道進議論持正有守當/時風教所倚賴為長慶名卿)　膺名稱重(續通典唐長/慶元年給事)¶
<pb:KR3k0055_WYG_095-6b>¶
(韋洪景封還駙馬劉士經為太/僕卿制惟月膺名象河稱重)¶
　　太常卿一¶
原杜氏通典曰今太常者亦唐虞伯夷典三禮兼䕫典¶
樂之任也周宗伯為春官掌邦禮秦改曰奉常漢初曰¶
太常欲令國家盛太社稷常存故稱太常(顔師古曰太/常者王之旌)¶
(也畫日月馬王者有大事則建以行禮官主/奉持之故曰奉常後改為太尊大之義也)恵帝更名¶
奉常景帝六年更名太常後漢秩與漢同每祭祀前奏¶
其禮儀及行事賛天子每選試博士奏其能否大射養¶
<pb:KR3k0055_WYG_095-7a>¶
老大䘮皆奏其禮儀每月前晦察行陵廟助祭則平冕¶
七旒漢舊常以列侯忠孝敬愼者居之後漢不必侯也¶
舊制陵縣悉屬嵗舉孝亷後漢則否(桓榮及子郁皆為/太常初榮受尚書)¶
(章句減其煩辭後郁又刪定/由是有桓君大小太常章句)建安中為奉常魏黄初元¶
年改為太常魏晉皆銀章青綬進賢兩梁冠絳朝服佩¶
水蒼玉(魏夏侯元為太/常多所任改)宋齊皆有之舊用列曹尚書好¶
&KR0118;選曹尚書領䕶梁視金紫光祿大夫陳因之後魏為¶
上卿兼置少卿官(周禮有小宗伯中/大夫二人即其任)北齊曰太常寺置¶
<pb:KR3k0055_WYG_095-7b>¶
卿及少卿丞各一人掌陵廟羣祀禮樂儀制天文術數¶
衣冠之屬後周建六官置大宗伯卿一人(掌邦禮以佐/皇帝和邦國)¶
是為春官隋曰太常與北齊同煬帝加置少卿二人唐¶
因之龍朔二年改太常為奉常(少卿及丞隋寺名光/祿以下諸寺準此)咸¶
亨元年復舊光宅元年改太常為司禮神龍初復舊卿¶
一人掌禮儀祭祀總判寺事少卿二人通判(餘寺少卿/職並同太)¶
(常少卿本一員/神龍中加一員)領丞一人主簿二人博士四人太祝三¶
人奉禮即協律即各二人齋即五百五十二人(其餘小/吏各有)¶
<pb:KR3k0055_WYG_095-8a>¶
(差/)郊社太公廟太樂鼓吹太醫太卜廩犧等署各有令¶
(其郊社及太公/廟兩京皆有)　初學記曰案太常漢官也宋百官春¶
秋云在昔唐虞伯夷作秩宗典三禮周則春官宗伯掌¶
禮樂並其任也漢曰太常(如淳曰當典也常/典三禮故曰太常)王莽改曰¶
秩宗東漢又曰太常(五代史百/官志云)至梁加卿字曰太常卿¶
其後因之　増文獻通考曰宋初太常寺皆以禁林之¶
長主判(續會要曰皆/以兩制充)而禮院自有判院同判院祥符中¶
祥瑞繁縟别建禮儀院輔臣主判而知制誥為知院天¶
<pb:KR3k0055_WYG_095-8b>¶
禧末罷知院天聖中省禮儀院而寺與禮院事舊不相¶
兼康定元年置判寺同判寺並兼禮儀事元豐正名始¶
専其職焉卿掌禮樂郊廟社稷壇壝陵寢之事(禮之名/有五吉)¶
(賔軍嘉凶皆掌其制度儀式祭祀有大祠有中祠有小/祠其犠牲幣玉酒薦獻器服名辨其等掌樂偉樂舞樂)¶
(章凡親祠及四孟月朝獻景靈宫郊祀太廟掌賛相禮/儀升降之節及朝會燕饗上壽封冊之儀若禮樂有損)¶
(益及祀典神祗爵號與封襲繼嗣之事當考/定者擬上於禮部凡太醫政令以時頒行)元祐詔太¶
常寺置長貳餘寺監長貳並互置中興併省寺監獨存¶
太常又命太常兼宗正紹興復隆興元年詔光祿寺併¶
<pb:KR3k0055_WYG_095-9a>¶
歸太常寺兼領掌社稷及武成王廟諸壇齋官習樂之¶
事丞一員罷卿舊不除人(紹興二十五年除張扶執政/以為言遂改宗正復言之乃)¶
(除祭酒開禧間忽除/陳讜俄亦改祕書監)少卿元祐初除吕純禮御史論門¶
䕃得官不可任奉常於是外補建炎初併省冗職詔太¶
常少卿一員兼宗正少卿(宋初太常少卿博士寺丞俱/為寄禄官少卿後來為朝議)¶
(大夫博士承議/即丞奉議即)　續文獻通考曰遼南面太常寺官曰¶
太常寺卿曰太常少卿曰太常寺丞曰太常寺主簿其¶
下有博士賛引太祝奉禮即協律即其所屬大樂署有¶
<pb:KR3k0055_WYG_095-9b>¶
署令署丞鼓吹署亦有署令署丞法物庫掌圗籍有法¶
物庫使法物庫副使金太常寺皇統三年正月始置太¶
廟廩犧郊社諸陵大樂等署隸焉卿一員少卿一員丞¶
一員掌禮樂郊廟社稷祠祀之事博士二員掌檢討典¶
禮閱官一員檢討二員太祝掌奉祀神主奉禮即掌設¶
版位執儀行事協律即掌以麾節樂調和律吕監視音¶
調元置太常禮儀院掌大禮樂祭饗宗廟社稷封贈諡¶
號等事仁宗復太常禮儀院為太常大厯二年定置院¶
<pb:KR3k0055_WYG_095-10a>¶
使二員同知二員僉院二員同僉官二員院判二員經¶
厯一員都事一員照磨兼管勾承發架閣一員屬官博¶
士二員奉禮即二員奉禮兼檢討一員協律即二員太¶
祝十員禮直管勾一員明初置太常司設卿少卿司丞¶
其屬有博士典簿協律即賛禮即司樂太祝等官職専¶
祭祀之事洪武三十年改司為寺永樂十九年定鼎北¶
京在留都省加南京二字正卿少卿多用科目出身者¶
推陞北寺間用樂舞生累資陞至卿寺甚或加禮部侍¶
<pb:KR3k0055_WYG_095-10b>¶
郎尙書掌寺事至隆慶改元乃重推甲科出身者補任¶
本寺卿一人少卿二人提督四夷館少卿一人其屬典¶
簿二人博士二人神樂觀提㸃一人知觀二人協律郎¶
二人賛禮郎九人司樂二十二人天地朝日夕月各壇¶
祠祭署祈榖殿祠祭署諸陵十二祠祭署各奉祀一人¶
祀丞一人吏目一人吏十一人卿掌祭祀禮樂之事總¶
其官屬籍其政令以聽禮部少卿寺丞為之貳凡天神¶
地祗人鬼嵗祭有常先嵗孟冬進明年祭日帝御奉天¶
<pb:KR3k0055_WYG_095-11a>¶
殿受之頒諸司凡帝祭賛相禮儀大臣攝事亦如之若¶
祭先期請省牲大祀帝先省大臣繼省之進版銅人上¶
殿奏齋戒示諸司凡薦新品物移光祿寺凡國有冊封¶
冠婚營繕出師嵗時旱澇大災難請告郊廟社稷凡新¶
王之國若朝還謁辭於寢廟凡祭滌器㸑理香燭玉帛¶
整拂神幄必恭潔凡玉三等(曰蒼玉曰黄/琮曰玉制)帛五等(曰郊/祀曰)¶
(奉先曰展親曰/禮神曰報功)牲四等(曰犢曰牛曰/太牢曰少牢)樂四等(曰九奏曰/八奏曰七)¶
(奏曰/六奏)凡舞二(曰文舞/曰武舞)凡樂器不徙凡陵園之祭無樂凡¶
<pb:KR3k0055_WYG_095-11b>¶
祭掌燎㸔燎讀祝奏禮對引司香進俎舉麾陳設收支¶
導引設位典儀通賛奉帛執爵司尊司罍洗卿貳屬各¶
供其事凡宴㑹率其屬奏樂提督四夷舘𨽻翰林院典¶
簿典勾校金榖察視禮數省署文移博士講習禮文請¶
帝填名祝版大禮導賛其儀神樂觀提㸃知樂領樂生¶
舞生而時教肄之進退其考賛禮即設君臣之位以奉¶
祭祀之禮拜跪之節皆賛導焉而承𫝊之協律郎司樂¶
考協雅樂凡舞人韻聲人籍覈其名數而審肄之凡淫¶
<pb:KR3k0055_WYG_095-12a>¶
聲過聲凶聲慢聲舞失節者皆禁糾之凡帝至祀所夜¶
警晨嚴凡祭先期演樂太和殿凡大祀樂生七十二人¶
舞生一百三十二人凡壇署典守壇塲殿宇厨庫林木¶
時灑埽之以共其祀事陵署亦如之犧牲所凡三視牲¶
牢咸有數養而滌之籍田收榖納於神倉供五齋三酒¶
之用穰藁飼牲(穆宗隆慶中革太常寺協律即等官四/十八員存者二十九員從禮部疏寺卿)¶
(陳慶上䟽固爭以郊壇典禮煩重今㮣擬裁革未免闕/人廢事請下禮部熟計部議復持前説上報可於是吏)¶
(部奏革協律即等官慶内益不平乃上疏謂本寺非部/所屬何得擅主裁革禮部亦言國家設六部分理天下)¶
<pb:KR3k0055_WYG_095-12b>¶
(諸務為政事根柢今以本部理太常之事為侵擾則戸/部之於錢糧兵部之於士馬皆為侵擾矣惟聖明獨斷)¶
(以一政體疏並下吏部吏部覆太常所掌乃祠部一事/固不可槩為部屬亦難謂全無統屬其公移往來宜各)¶
(仍舊帝/從之)¶
　　太常卿二¶
原漢書曰太常秦官掌宗廟禮儀　漢書觧詁曰太常¶
掌社稷郊畤事重職尊故在九卿之首　衛宏古文官¶
書曰太常主導賛助祭皆平冕七旒元上纁下畫華蟲¶
七章漢陵屬三輔太常月一行　史記曰叔孫通為奉¶
<pb:KR3k0055_WYG_095-13a>¶
常賜金五百斤通因進言曰諸弟子儒生隨臣乆矣與¶
共為儀願陛下官之髙帝悉以為即通出皆以五百金¶
賜諸生諸生曰叔孫生聖人也知當世務　増冊府元¶
龜曰漢趙典桓帝時為太常以諌諍違旨免官就國㑹¶
帝䘮時禁藩國諸侯不得奔弔典慨然曰身從衣褐之¶
中致位上列且烏鳥反哺報徳況於上邪遂觧印綬符¶
策付縣馳到京師州郡及大鴻臚并執處其罪而公卿¶
百僚嘉典之義表請以租自贖詔許之　原華嶠後漢¶
<pb:KR3k0055_WYG_095-13b>¶
書曰劉愷為太常論議常引正大義諸儒為之語曰難¶
經伉伉劉太常　東觀漢記曰桓榮為太常上幸太常¶
府榮東面坐設几㑹賔子郁以明經復為太常　増後¶
漢書曰桓榮拜太常榮初遭倉卒與族人桓元卿同饑¶
厄而榮講誦不息元卿嗤榮曰但自苦氣力何時復施¶
用乎榮笑不應及為太常元卿歎曰我農家子豈意學¶
之為利乃若是哉　又曰靈帝欲以羊續為太尉時拜¶
三公者皆輸東園禮錢千萬令中使督之名為左騶其¶
<pb:KR3k0055_WYG_095-14a>¶
所之徃輙迎致禮敬厚加賜賂續乃坐使人於單席舉¶
縕袍以示之曰臣之所資惟斯而已左騶白之帝不恱¶
以此故不登位而徴為太常　又曰楊賜以病罷居無¶
何拜太常詔賜御府衣一襲所服冠幘綬玉壺革帶金¶
錯鈎佩　原應劭漢官儀曰北海周澤字雉都為太常¶
恒齋有疾其妻憐其年老被病闚内問之澤大怒以為¶
干齋&KR0122;史叩頭爭之不聽遂收送詔獄并自劾謝論者¶
譏其激發不實又諺曰居世不諧為太常妻一嵗三百¶
<pb:KR3k0055_WYG_095-14b>¶
六十日三百五十九日齋一日不齋醉如泥既作事復¶
低迷　増冊府元龜曰後漢楊震為太常先是博士選¶
舉多不以實震舉薦明經名士陳留楊倫等顯傳學業¶
諸儒稱之　又曰徐璆獻帝末為太常璆少履清髙立¶
朝正色稱揚後進惟恐不及　又曰蜀杜瓊字伯瑜為¶
太常為人静黙少言闔門自守不與世事蔣琬費褘等¶
皆器重之　魏書曰常林從光祿勲為太常晉宣王以¶
林鄉邑耆老每為之拜或謂林曰司馬公貴重君宜止¶
<pb:KR3k0055_WYG_095-15a>¶
之林曰司馬公自欲敦長㓜之序以為後生之法貴非¶
吾所制也言者慙而蹜踖　又曰邢顒字子昂時人稱¶
徳行堂堂邢子昂文帝以為太常卿　冊府元龜曰魏¶
陳泰字元伯髙貴鄉公時為太常及司馬文王㑹朝臣¶
謀廢立泰不至使其舅荀覬召之垂涕而入文王謂曰¶
元伯何以處我對曰誅賈充以謝天下文王曰不可為¶
更思其次泰曰但見其進不見其次文王乃不復問¶
魏志王朗𫝊曰西京太常行陵赤車千乗　益部耆舊¶
<pb:KR3k0055_WYG_095-15b>¶
𫝊曰趙典字仲任為太常雖身處上卿而布被瓦器¶
臧榮緒晉書曰咸熈五年詔曰華表(字偉/容)清賢履道内¶
貞外順厯位忠恪言行不玷其以表為太常卿　傅暢¶
晉賛曰劉寔為太常與諸博士窮道義以理趣　冊府¶
元龜曰晉蔡謨成帝時為太常彭城王綰上言樂賢堂¶
有先帝生畫佛象經厯冦難而此堂猶存宜勅作頌帝¶
下其議謨曰佛者夷狄之俗非經典之制先帝量同天¶
地多才多藝&KR0147;因暇時而畫此象至於雅好佛道所未¶
<pb:KR3k0055_WYG_095-16a>¶
承聞　又曰王彪之為太常領崇徳衛尉時或謂簡文¶
曰武陵第中大修器仗將謀非常也簡文以問彪之彪¶
之曰武陵王志意盡於馳騁田獵耳願深静之以懐異¶
同者弗復以此為言簡文甚恱　東齊記事曰燕龍圗¶
肅判太常建言今之樂太髙始下詔求知音者　北齊¶
書曰趙彦深拜太常卿不脫朝服先入見母跪陳㓜小¶
孤露䝉訓至此母子相泣乆之　北史曰李元忠嘗為¶
太常卿後自中書令復求為太常以其有音樂而多羙¶
<pb:KR3k0055_WYG_095-16b>¶
酒故神武欲用為僕射文襄言其放達常醉不可委以¶
臺閣其子聞之請節酒元忠曰我謂作僕射不勝飲酒¶
樂爾愛僕射時宜勿飲酒　後周書曰長孫紹逺為太¶
常廣召工人制樂器土木絲竹各得其宜惟黄鐘不調¶
紹逺每以為意常因退朝經韓使君佛寺前過浮圗三¶
層之上有鳴鐸焉忽聞其音雅合宫調取而配奏方始¶
克諧　冊府元龜曰隋牛宏為太常卿時議置明堂詔¶
宏條上故事文帝甚敬重之時楊素恃才矜功輕侮朝¶
<pb:KR3k0055_WYG_095-17a>¶
士惟見宏未常不改容自肅　又曰唐王雅為太常卿¶
宋申錫獄自内起宰相重臣無敢言者雅與京兆尹崔¶
琯上疏請付外考驗其事由是獄情少緩申錫止於貶¶
官内外翕然推重之　又曰杜黄裳為太常卿時順宗¶
即位王叔文&KR0060;權黄裳終不造其門後語其子壻韋執¶
誼令率百官請皇太子出以安人情執誼遽曰丈人纔¶
得一官寜可復開口議禁中事也黄裳勃然曰黄裳受¶
恩三朝豈可以一官見賣拂衣而去　唐書曰竇誕為¶
<pb:KR3k0055_WYG_095-17b>¶
太常奏用音聲博士皆為大樂鼔吹官僚於後彈胡琵¶
琶胡人白胡達竹伯夷積勞計考並至大官自是以聲¶
伎入流品者盖以百數　宋史禮樂志曰宋太祖乾徳¶
二年以雅樂聲髙近於哀思不合中和詔判太常寺和¶
峴改定峴以王朴律準較洛陽司天臺影表石尺制律¶
吕音始和暢　宋實錄曰賈黄中判太常禮院每詳定¶
典禮損益得中　職略曰宋天聖同禮院王暉言開國¶
以來禮儀沿革文字重複編成六十卷名禮閣新義¶
<pb:KR3k0055_WYG_095-18a>¶
又曰治平修禮書百卷名曰太常因革禮初歐陽修同¶
判太常寺奏禮院文字散失請差官編修嘉祐張洞奏¶
用姚闢蘓洵編纂至是成書　東都事略曰英宗即位¶
中書奏請尊濮安懿王禮詔令禮官檢詳典禮以聞范¶
鎮時判太常寺上言漢宣帝於昭帝為孫光武於平帝¶
為祖則其父容可稱皇考而議者猶非之今陛下既考¶
仁宗又考濮王則其失非特漢宣光武之比矣　又曰¶
楊傑元豐中官太常者連數任一時禮文之事傑與討¶
<pb:KR3k0055_WYG_095-18b>¶
論　又曰熈寜初劉攽知太常禮院㑹建言講官願得¶
坐講下太常議攽曰侍臣侍見天子應對顧問日討論¶
不可安坐自若避席立語乃古今常禮時議者不一卒¶
如攽言　言行錄曰劉敞判太常兼禮儀事上初即位¶
有疾皇太后臨朝疾愈乃歸政適有小人言二宫不歡¶
諌者或訐而過直敞謂當以義理感諷兩宫時進讀史¶
記至堯授舜以天下敞因諌說舜至側㣲堯禪以位非¶
有他道惟其孝友之徳光於上下上知其以諷諌也慈¶
<pb:KR3k0055_WYG_095-19a>¶
夀聞之亦大喜　元史徐世隆𫝊曰世隆中統初為燕¶
京等路宣撫使宣撫使罷世隆還東平請増宫縣大樂¶
文武二舞令舊工教習以備大祀制可除世隆太常卿¶
以掌之¶
　　太常卿三¶
原拜子　奏妻(後漢桓榮從少傅&KR0118;太常明帝即/位尊以師禮拜子為郎  周澤)　増¶
閒職　清選(齊書曰張環以雍州刺史拜太常自謂閒/職  白居易制立國之本禮樂為先今之)¶
(太常兼掌其事厯/代迄今謂之清選)　容臺　禮寺(𩔖要太常曰容臺寺/天中記唐曰司禮)¶
<pb:KR3k0055_WYG_095-19b>¶
(又曰/禮院)　原掌神祗　典天地(周禮春官宗伯之職掌建/邦之天神人鬼地祗之禮)¶
(以佐王建保邦國鄭注建立也立天神地祗人鬼之禮/者謂祀之祭之享之禮吉禮是也保安也所以立安邦)¶
(國者也掌晉中興書曰元帝建武元年詔曰太常職典/天地兼  宗廟其為任可謂重矣是以古今選建未嘗)¶
(不妙簡時望兼收儒雅/逺通天人洽暢神祗)　立郊廟　掌禮儀(尚書孔傳/曰秩宗郊)¶
(廟之官秩序也禮百/官志曰太常掌  儀)　定儀法　言禮樂(史記叔孫通/𫝊曰恵帝即)¶
(位乃謂通曰先帝園陵寢廟羣臣莫習徙通為奉常定/宗廟儀法及稍定漢諸儀法皆通所論著也  續漢書)¶
(張奮拜太常上疏言漢當改作禮樂圖書著明王者治/定制禮功成作樂謹條禮樂異議三事願下有司以時)¶
(者/定)　増作𩔖禮　起朝儀(合璧事𩔖曰魏鄭公常以小/戴禮綜彚不倫更作𩔖禮一)¶
<pb:KR3k0055_WYG_095-20a>¶
(十篇帝羙其/書  叔孫通)　有四院　下六曹(六帖曰唐制藏大享/之祭服兼四院一曰)¶
(太府院藏瑞應及代國所藏之寳禘祫則陳於&KR0453;庭二/曰御衣院藏天子祭服三曰樂縣院藏六樂之器四曰)¶
(神廟院藏御廩及諸器参山堂肆考曰唐崔日知&KR0118;太/常卿以厯年乆每朝士  集嘗與尚書同判時人號為)¶
(尚書裏行一說宋朝太常在六曹尚書之/下與尚書丞郎同幕次故謂之尚書裏行)　相百里¶
戴七旒(上見後表赤𩔖要戴元冕/之七旒驅  車之千乘)　中華殿　望省樓¶
(國朝纂異曰唐令狐徳棻為卿髙宗召宰相坐中華殿/問王伯孰先徳葉對以清心簡事為本  又曰崔日知)¶
(恨不居八座為太常卿起樓與尚/書省相對人謂之崔公望省樓)　𫝊父業　陳母訓¶
(山堂肆考漢桓榮子郁𫝊父/業亦為太常  下詳卿二)　原舜咨秩宗　秦曰奉¶
<pb:KR3k0055_WYG_095-20b>¶
常(應劭漢官儀曰古官也舜典帝曰咨伯夷汝作秩宗/百官公卿表曰太常古官云伯夷也  漢百官公卿)¶
(表曰太常卿一/人秦奉常也)　増造廬特賜　賣宅自給(晉中興書/曰賀循字)¶
(彦先拜太常中宗踐阼下令曰循氷清玉潔行為俗表/位處上卿而居身服物盖周形而已屋纔庇風雨孤常)¶
(造其廬特為慨然其賜六尺牀薦席褥并錢二十萬以/表至徳  魏志曰和洽字陽正為太常清貧賣田宅以)¶
(自給明帝聞/之加賜榖帛)　孫通賜金　桓榮設几(史記曰髙祖滅/秦已登尊號羣)¶
(臣飲争功醉&KR0137;妄呼㧞劒擊柱髙祖患之於是叔孫通/進說遂設緜蕝野外習之月餘通曰可試觀上使行禮)¶
(畢復置法酒無敢誼譁失禮者髙祖曰吾乃今日知為/皇帝之貴也拜通太常賜金五百斤  華嶠後漢書曰)¶
(桓榮字春卿以少傅&KR0118;太常明帝即位尊以師禮甚見/親重拜之乘輿每常幸太常府令榮東面坐設几杖會)¶
<pb:KR3k0055_WYG_095-21a>¶
(百/官)　還第攝事　干齋怒妻(晉起居注曰安帝二年太/常臨川王寳啟府舍窄狹)¶
(不足移家母鍾年髙違離靡寜乞/還第攝事詔聽之  下詳卿二)　宗官典禮　常臣¶
司宗(周禮春官注曰唐虞厯三代以宗官典/國之禮漢之太常是也  下見揚雄箴)　六樂九¶
儀　三牲七祀(上詳卿五五張鷟曰聖朝道方萬古業/降百祥輯  瑞而禮羣卿薦三牲而尊)¶
(七祀八通鬼道俱申滌濯之誠七里神壇並被嚴宗之/貺故使白鶴揚彩向清廟而歸飛赤鴈呈姿對祠宫而)¶
(振/羽)　選童按樂　為母導輿(山堂肆考曰唐王涯字廣/津文宗時拜太常帝以樂)¶
(府之音鄭衛太甚欲聞古樂命涯詢於舊工取開元雅/樂選樂童按之命曰棃園樂上恱  又曰唐崔邠字處)¶
(仁為太常卿故事太常始視事大閱四部樂都/人縱觀邠乃自第去㡌親導母輿都人榮之)　終無¶
<pb:KR3k0055_WYG_095-21b>¶
折衷　多所釐正(晉後略曰成奉位至太常好生異議/終無折衷  言行錄曰曽肇同知太)¶
(常禮院肇在職多所釐正上親/祀皇地祗於北郊盖自肇發之)　濮安典禮　溫成廟¶
制(上詳卿二廟言行錄曰宋韓維知太常禮院先是温/成皇后立  用樂維上疏乞詔有司議廟制以明陛)¶
(下不私後/宫之意)　議講官禮　獻旋宫圗(上詳卿二音事略/宋太常寺  律官)¶
(田琮以上所御九絃琴五絃阮并協律/以旋宫相生之法畫為圗獻上上善之)　原官屬稱有¶
恩　朝野歎淵學(漢書杜有陵為太常治諸陵縣官屬/稱其有恩  晉中興會稽録曰賀循)¶
(字彦先拜太常與刁協同議先朝舊事以此/校循所奏無不符同朝野咸歎循之淵學)　洽神人¶
和上下　統百官諧萬民(尚書周官宗伯掌邦禮洽神/人和上下孔𫝊曰主國禮治)¶
<pb:KR3k0055_WYG_095-22a>¶
(天神地祗人鬼之事國之五禮如上尊下卑等别者也/  周禮曰三曰禮典以和邦國以統百官以諧萬民鄭)¶
(注云禮典宗/伯之職也)　當文明之代　居禮樂之司(白/帖)¶
　　太常卿四¶
原杜業數言得失(漢書杜業有才能以列侯選為太/常數言得失不事權貴後坐法免)¶
周澤數有直言(東觀漢記曰周澤少修髙節耿介特立/拜太常果敢直言數有據争朝廷嘉其)¶
(清/庶)　桓榮東面几杖天子親自執經(華嶠後漢書曰桓/榮&KR0118;太常明帝令)¶
(榮東面坐設几杖天子親自執&KR0052;既罷/悉以大官供具賜太常家其恩禮若此)　設職官科限¶
(續漢書張奐拜太常卿設職官科限素/有清節當可否之間強禦不可奪也)　常引正大義¶
<pb:KR3k0055_WYG_095-22b>¶
(詳卿/二)　韓暨多所匡政(魏志韓暨字公至&KR0118;太常時新/都洛陽制度未備暨多所匡政)¶
　坐宗廟事免(魏志王肅&KR0118;太常時大將軍曹爽専權/任用何晏鄧颺等肅與太尉蒋濟司農)¶
(桓範論及時政肅正色曰此輩即𢎞恭石顯之屬復稱/說邪爽聞之戒何晏等曰當共慎之公卿已比諸君前)¶
(世惡人矣坐/宗廟事免)　増以侍中出(肆考曰魏城陽王徽與黄/門侍即徐紇毁侍中元順)¶
(出為太常卿順奉辭時紇侍側順指之曰此魏之宰嚭/魏國不亡此終不死紇脅肩而出順叱之曰爾刀筆小)¶
(才止堪供几案之用豈應污辱門下/斁我彛倫因振衣而起太后黙然)　原王祥南面几¶
杖帝北面乞言(晉書曰王祥拜太常天子幸太學命祥/為三老祥南面几杖以師道自居天子)¶
(北面乞言祥乃陳明王聖帝君臣政/化之要以訓帝百辟聞之莫不砥礪)　以太廟事免(晉/書)¶
<pb:KR3k0055_WYG_095-23a>¶
(張華為太常以太廟棟折免官徐/廣晉諸公賛曰張華為廟地發屋)　柔而能整(晉書曰/鄭黙字)¶
(思元&KR0118;太常山濤欲舉一親為博士謂黙曰卿以尹翁/歸令吾不敢復言黙為人敦重柔而能整皆此𩔖也)¶
　儒素有學(山公啓事云彭權儒/素有學宜太常選)　病不能從(晉書曰/鄧攸為)¶
(太常時帝南郊攸病不能從車駕過攸問疾攸力病出/拜有司奏攸不堪行郊而拜左道坐免攸每有進退無)¶
(喜愠之色乆之/&KR0118;尚書左僕射)　虞松考正舊儀(晉起居注元康六年/以後不常親郊社制)¶
(度廢弛太常虞松考/正舊儀無不悉備)　賀循議兄弟不為後(晉中興書/曰賀循拜)¶
(太常時宗廟始建舊儀多闕或以為恵懐二帝應各為/世則潁川世數過七宜在迭毁事下太常循議以為禮)¶
(兄弟不相為後不/得以承代為世)　蔡謨奏宜臨軒作樂(又曰濟陽蔡/謨拜太常咸)¶
<pb:KR3k0055_WYG_095-23b>¶
(寜四年臨軒門下奏非祭祀燕享則無設樂謨/奏宜有金石顯宗納焉臨軒作樂自此始也)　増諌¶
徴散樂(山堂肆考曰初齊髙緯之世有魚龍山車等戲/謂之散樂隋煬帝徵之太常卿髙隸諌不聴退)¶
(謂丞李懿曰周天元以/好樂而亡殷鑒不逺)　捉筆賦詩(唐職林楊師道字/景猷太宗時為太)¶
(常卿賜宴帝曰聞公每酣捉筆賦詩如宿搆/試為朕為之師道再拜少選輒成一坐嗟伏)　請籩豆¶
皆加(合璧事𩔖曰唐韋縚開元時&KR0118;太常卿唐興禮文/雖具至顯慶中許敬宗建言籩豆已多縚建言請)¶
(宗廟籩豆/皆加十二)　以祭酒&KR0118;(山堂肆考曰唐元載秉政忌楊/綰奏為祭酒天下清議悉歸於)¶
(綰乃&KR0118;綰為太常充禮儀/使郊廟禮廢綰振起之)　禮樂之司(劉賔客集為杜/佑謝男師損等)¶
(授官表曰太常實禮/樂之司非儒者勿復)　聲樂之司(韓愈為權徳輿墓碑/本寺禮儀聲樂之司)¶
<pb:KR3k0055_WYG_095-24a>¶
(官屬亦妙/選才也)　仰三珪(權徳輿酬太常詩正名/推五字貴仕仰三珪)　彭年該¶
洽(筆談宋陳彭年博學於書史禮文尤所詳練常攝太/常卿導乘輿誤行黄道上有司止之彭年正色囬顧)¶
(曰自有典故禮曹素/畏其該洽不復詰問)　論輕假中官(山堂肆考曰司馬/光知禮院時中官)¶
(凌允言死詔特給鹵簿光論名器不可假人允言近習/之臣非有元勲大勞而贈三公給鹵簿其為繁纓不亦)¶
(大/乎)　總政兼夷䕫事(樂城趙君錫制太常總禮/樂之政兼伯夷后䕫之事)　奉龍¶
旂(張文潜詩平生秉/周禮投老奉龍旂)　請専配上帝(東都事略曰宋趙/君錫同知太常禮)¶
(院時近臣有請英宗於明堂配昊天上帝及五/帝君錫與禮官建言専配上帝以稱嚴父之意)　請别¶
建置(明宣宗實録曰宣徳七年太常寺奏永樂中本寺/寄處故元萬壽宫承慶堂祭器神帛品物皆貯於)¶
<pb:KR3k0055_WYG_095-24b>¶
(内請别建置帝諭工部尚書吳中曰/太常専奉神明亟尋潔浄之居徙之)　改書堂扁(春明/夢餘)¶
(録曰明太常寺在皇城西後府之南東向中為崇正堂/後堂左右為官舍堂後為香帛庫庫北為浴堂南為柴)¶
(庫右為祭器庫又明一統志曰太常寺在後府南典/簿㕔附焉外有神樂觀犧牲所各祠祭署亦隸之)¶
　　太常卿五¶
原詩宋顔延之贈王太常僧逹詩曰玉水記方流璇源¶
載圎折蓄寳每希聲雖秘猶彰徹聆龍&KR1353;九淵聞鳳窺¶
丹穴厯聽豈多士巋(一作/唯)然覯時(一作/世)哲舒文廣國華¶
敷言逺朝烈徳煇灼邦懋芳風被鄉耊側同幽人居郊¶
<pb:KR3k0055_WYG_095-25a>¶
扉常晝閉林閭時晏開亟廻長者轍庭昏見野隂山明¶
望松雪静惟浹羣化徂生入窮節豫往誠歡歇悲來非¶
樂闋屬羙謝繁翰遥懐具短劄　増唐杜審言送鄭卿¶
入京詩曰帝坐蓬萊殿思追社稷臣長安遥向日宗伯¶
正乘春　杜甫贈太常卿張均詩曰氣得神仙迥恩承¶
雨露低相門清議衆儒術大名齊軒冕羅天闕琳琅識¶
介珪伶官詩必誦䕫樂典猶稽健筆凌鸚鵡銛鋒瑩鸊¶
鵜友于皆挺拔公望各端倪通籍踰青瑣亨衢照紫泥¶
<pb:KR3k0055_WYG_095-25b>¶
靈虬傳夕箭歸馬散霜蹄能事聞重譯嘉謨及逺黎弼¶
諧方一展班序更何躋　明髙啟夜宿太常齋宫詩曰¶
鳥散廟堧空清香肅閟宫太常齋禁宻列祖享儀崇井¶
叩銅瓶月墀鳴玉佩風聽鐘候車駕庭燎已燑燑¶
増制唐蘓頲行姜皎太常卿制曰命卿之貴以象冬春¶
化人之本孰踰禮樂殿中監姜皎學皆為已聞義思齊¶
忠以事君立言成則自立屯險爰憑翊戴鳴謙滿於視¶
聽好讓存於終始故可銘之鼎彞光我簮紱在昔唐典¶
<pb:KR3k0055_WYG_095-26a>¶
惟清乃命洎於周官以和為重宜守太常卿勲封如故¶
　常衮行楊綰太常卿制曰舜以伯夷作秩宗漢以列¶
侯掌郊廟至於圜丘大射之制禮官博士之論莫不綜¶
詳得失而折衷焉故事職尊冠九卿之首朝議大夫楊¶
綰常在於道亦周於仁文以君子之言生知聖人之意¶
廼者崇進名儒俾其宣明師訓講求三代稽合五經濟¶
濟諸生誨之不倦飽於道徳之富成其禮譲之風況恭¶
儉忠信守而彌固一時模表清議所髙固可以處楊震¶
<pb:KR3k0055_WYG_095-26b>¶
桓榮之位領曲臺太子之重勉思厥服以稱任賢　元¶
稹行趙宗儒太常卿制曰昔叔孫通徒以緜蕞草具之¶
功遂獲封侯之賞況朕始見天地朝祖宗哀勵祗嚴不¶
克是懼惟爾肇自清廟逮予還宫賛導法儀踰於四百¶
俛伏趨數訖無尤違夫何叔孫用是為比顧此沖昧實¶
頼老成不有甄升孰明勤藎奉常正秩左揆兼榮六樂¶
九儀興替在此無忘勖率以厚人倫¶
原賛晉潘岳故太常任府君畫賛曰堂堂我君鑒象開¶
<pb:KR3k0055_WYG_095-27a>¶
慶逸徳宣猷含真履素味道無悶守終純固弓輿爰集¶
撫翼清舉翰飛公庭龍升天路初掌萬國流化千里遂¶
管祕籍辨章舊史入登常伯出作卿士外内惟允庶績¶
咸理中節日新令問不已濟濟儒林翼翼國子　孫綽¶
太常碑賛曰海岱協靈育此多士峩峩君侯東國之紀¶
金徳發耀英風劭起文齊游夏行儔魯史有邈其升令¶
問不已人亦有言徳崇譽髙束帛旣賁旌節仍招儀刑¶
朝堂流風丹霄將振華衮永煥皇朝¶
<pb:KR3k0055_WYG_095-27b>¶
原箴漢揚雄(初學記/作崔駰)太常箴曰翼翼太常實為宗伯穆¶
穆靈祗寢廟奕奕稱秩元祀班於羣神我祀既祗我粢¶
孔蠲匪愆匪忒公尸攸宜弗祈弗求惟徳之報不矯不¶
誣庶無罪悔無曰我材輕身恃筮東鄰之犧牛不如西¶
鄰之麥魚秦殞望夷隠斃鍾巫常臣司宗敢告執書¶
増明宣宗太常寺箴曰為國之要事神理民太常典祀¶
式交百神昔予祖考致嚴祀享厥有純誠敬恭恊相朕¶
承丕緒思用允廸爾祗爾肅以輔以翼儀度必飭粢盛¶
<pb:KR3k0055_WYG_095-28a>¶
必潔無黷無慢凛乎對越事神之本惟心之䖍豈直臨¶
事平居有嚴神之鑒矣來歆來止神之歆矣民之福矣¶
無曰㝠寞洋洋有臨汝惟懋哉其慎其欽¶
原墓志梁元帝太常卿陸倕墓志銘曰如金有鑛如竹¶
有筠體二方擬知十可鄰兩升鳳詔三侍龍樓南皮朝¶
宴西園夜遊詞鋒飇竪逸氣雲浮日往月來暑流寒襲¶
東耀方逺北芒已及墜露曉團悲風暮急　沈約太常¶
卿任昉墓志銘曰天才俊逸文雅宏備心為學府辭同¶
<pb:KR3k0055_WYG_095-28b>¶
錦肆含華振藻鬰焉髙致川谿望歸巖阿待闕幽光忽¶
斷窮燈黯滅爾有令問蘭薫無絶¶
原表梁陸倕為王光祿轉太常讓表曰昔者楚徳方盛¶
孫叔濯衣漢道克隆(一作/昌)王陽結綬故拜命無辭受爵¶
不讓況宗卿清重厯𨕖所難漢晉以降莫非素範辭爵¶
則桓郁張奮讓封則丁鴻劉愷潘尼之文雅深純華表¶
之從容退黙自此迄兹風流繼軌以臣況之曽無等級¶
　陳沈炯為周宏正讓太常表臣聞玉舄(一作/為)雕楹不¶
<pb:KR3k0055_WYG_095-29a>¶
取材於蟠木丹朱繡黼豈襲冕於蘿薜何則適用各有¶
所宜朝野不可一㫖叔孫之分定禮儀(一作野/外定禮)倍資典¶
實刁協之躬為唱引豈易其儀賔主闕對(一作九/賔闕相)封禪¶
失儀責以司存云誰之咎況南史執簡轉見違才君舉¶
必書尤難妄冒　増唐髙郢謝再除太常卿充禮儀使¶
表曰秩宗之任典司三禮奉常之𨕖班列九卿前古以¶
來用人為重非有望實不宜謬居臣昔叨此官已為負¶
乘之懼今復再歴信増濡翼之憂況専職禮儀别䝉委¶
<pb:KR3k0055_WYG_095-29b>¶
遇眀時大禮方奉郊禋未學謏聞何徴損益飲氷斯切¶
俟駕靡遑¶
原傳梁王僧孺太常敬子任府君𫝊曰恥一物之不知¶
惜寸隂之徒靡下帷閉戸投斧懸梁雖元晏書淫文勝¶
經溢康成之忽忘所往公叔之顛墜硎岸無以異也若¶
夫大才卓爾動稱絶妙辭賦極其清深筆記尤盡典實¶
若聞金石似注河海少孺速而未工長卿工而未速孟¶
堅辭不逮理平子意不及文孔璋傷於健仲宣病於弱¶
<pb:KR3k0055_WYG_095-30a>¶
其有集論尚書窮文質之敏駐馬停信極舋舋之功莫¶
尚於斯焉君職等曹張聲髙左陸時乃髙闢雪宫廣開¶
雲殿秋牕春戸冬燠夏清九醖斯浮百羞並薦雲銷月¶
朗聿兹遊客朋來旅見辭人才子辯圃學林莫不含毫¶
咀思爭髙競敏乃整袂端襟翰飛紙落豪人貴仕先達¶
後進莫不心服貎慚神氣將索顧余不敏厠夫君子之¶
末可稱𡨕契是為神交二三君子唯以從游日暮亭號¶
昭仁庶子雲咫尺康成斯在借此嘉言將無絶乎千載¶
<pb:KR3k0055_WYG_095-30b>¶
増序宋楊傑太常祠祭總要序曰凡太常典禮少府共¶
服器光祿共酒齊黍稷果實醯醢將作共明水明火太¶
府共香幣太僕共牛羊司農共豕俎有司應命人或為¶
之騷然熙寜四年冬詔以諸寺監祠事隸於太常所以¶
肅奉神之禮也太常初置主簿傑首被命至局之日寺¶
監羣吏各執故習惘然不知祭酒之聫事傑乃集諸司¶
所職為旁通一卷以示之於是上知其綱下知其目大¶
事從其長小事則専達郊廟羣祀煥然易明有司百執¶
<pb:KR3k0055_WYG_095-31a>¶
各揚其職職事相聫罔不修舉命曰熈寜太常祠祭總¶
要云¶
増劄子宋張孝祥太常劄子曰陛下祗見郊廟靡愛圭¶
幣懐柔百神獨聲詩之薦未稱明徳伏覩太常所奏樂¶
章第其篇叙則有詳略之不同稽之文義則或違牾之¶
弗協三嵗之祝祠四時之常祀率用此也而習熟所傳¶
有司弗議臣甚懼焉恭惟真宗仁宗實始親制薦饗樂¶
章所以申景鑠宣至和假三靈之驩者炳然與日星較¶
<pb:KR3k0055_WYG_095-31b>¶
著而當時輔臣奉詔而作者亦皆依末光垂典册雅頌¶
所編不足道也臣愚欲望聖慈深詔邇臣取凡太常樂¶
章更定篇次標列部分具以奏御陛下萬幾之暇用列¶
聖故事擇宗廟郊禖親祠所用駿發睿思肆筆而成其¶
餘命大臣與兩制儒館之士一新撰述裒為成書下之¶
太常庶幾追繼韶濩施之無窮¶
　　太常少卿一¶
増六典曰凡有事於宗廟少卿率太祝齋郎入薦香燭¶
<pb:KR3k0055_WYG_095-32a>¶
整拂神幄出入神主將享則與良醖令實樽罍　後魏¶
書曰景明初班職令太常少卿第四品上第一清𨕖明¶
禮兼天文隂陽者為之　又曰元順為太常少卿以父¶
憂去職哭泣歐血身自負土時年二十五便有白髪免¶
䘮抽去不復更生世人以為孝所致　北史曰魏斛斯¶
徴字士亮為少卿博覽羣書尤精三禮兼觧音律自魏¶
雅樂乆廢徴博采遺逸其樂始備樂有錞于者近代絶¶
無此器或自蜀得之皆莫識徴見之曰此錞于樂也遂¶
<pb:KR3k0055_WYG_095-32b>¶
依干寳周禮注為芒筒振之其聲極清衆乃歎服　三¶
國典略曰齊太常少卿袁聿脩與廵省河南兖州刺史¶
邢邵為故舊邵嘗於省中呼聿脩為清即至是送紬為¶
信聿脩不受與邵書曰𤓰田李下古人所謹邵報書曰¶
昔為清郎今為清卿矣　山堂肆考曰唐太宗使少卿¶
祖孝孫以樂律授宫中音樂伎不進數被讓王珪與溫¶
彦博同諫曰孝孫脩謹士陛下使教女樂又責誚之臣¶
竊以為不可　職林曰唐于休烈為少卿恭儉温仁親¶
<pb:KR3k0055_WYG_095-33a>¶
賢下士　又曰元澹字行沖景雲中授少卿行沖以系¶
出拓䟦恨史無編乃撰魏典二十篇學者向之有人得¶
銅器似琵琶人莫能辨行沖曰此阮咸所作也雅樂家¶
遂謂之阮咸　冊府元龜曰唐李勉為太常少卿肅宗¶
時將大用勉㑹李輔國恃寵欲勉降禮於已勉不之屈¶
竟為所抑　分紀曰唐韋萬石上元中&KR0118;少卿當時郊¶
廟樂調及讌會雜樂皆萬石増損之時謂稱職　職林¶
曰鄭肅元和中轉太常少卿肅能為古文而尤長於經¶
<pb:KR3k0055_WYG_095-33b>¶
學博士以下必就肅決之據經條答　唐書曰馮定字¶
介夫為少卿文宗每聽樂詔奉常習開元霓裳羽衣舞¶
以雲韶樂和之舞曲成定總樂工閱於庭定立於其間¶
文宗以其端嚴若植問知其姓氏因吟其送客西江詩¶
賜以禁中瑞錦詔悉所著以上遂&KR0118;諫議大夫　事文¶
𩔖聚曰宋張載字子厚嘉祐三年登第熈寜二年賜對¶
除崇文舘校書同知太常禮院事　分紀曰宋英宗賜¶
少卿孔叔謩金紫叔謩以勞當&KR0118;上不欲以卿監當筦¶
<pb:KR3k0055_WYG_095-34a>¶
庫之務故有賜後以為例　又曰鮮于侁字子駿元祐¶
初為少卿㑹罷太祝侁言神考釐定官制太常設奉禮¶
太祝誠不可廢乞復置仍請自朝廷𨕖有學行者授之¶
職詔從之　元史列𫝊曰王約使髙麗還報稱㫖除太¶
常少卿尋詔約同宗正御史讞獄京師約辭職在清廟¶
帝不允　吾學編曰盧原質寜海人洪武二十八年陞¶
太常少卿事建文帝屢有建白靖難後召見不屈死之¶
　又曰廖昇洪武二十九年擢太常少卿建文元年勅¶
<pb:KR3k0055_WYG_095-34b>¶
修髙皇實錄昇及翰林侍講學士髙㢲志為副總裁昇¶
愽雅有史才朗達負氣聞忠誠伯茹常等自龍潭還慟¶
哭與家人訣自縊死　明詩小𫝊曰李開先嘉靖中擢¶
太常少卿㑹九廟災上疏自陳竟罷歸歸而治田産蓄¶
聲伎徴歌度曲為新聲小令搊彈放歌自謂馬東籬張¶
小山無以過也¶
　　太常少卿二¶
増清卿　髙𨕖(上詳少卿一卿曲阜集行范育太常少/卿制太常貳  尤為髙𨕖臺省侍從多)¶
<pb:KR3k0055_WYG_095-35a>¶
(出此/途)　諷中令　&KR0118;諌議(唐職林曰薛稷遷太常少卿/會鍾紹京為中書令稷諷使)¶
(讓因入言於帝曰紹本胥史素無才望今特以勲進師/長百僚恐非朝廷具瞻之美帝然之遂許讓中書令)¶
(下詳少/卿一)　閑廏稍備　經學尤長(山堂肆考曰唐姜時/轉太常少卿時國馬)¶
(缺乏請以詔書市馬六胡州卒得/馬三千閑廏稍備  下詳少卿一)　専任禮樂　特賜¶
金紫(曲阜集温益除太常少卿制奉常巨卿不常置為/之少者益専寺任禮樂之事皆取決焉  下詳少)¶
(卿/一)　請輟遊幸　議定配享(山堂肆考曰宋呂公著嘉/祐中同判太常寺數言濮)¶
(王在殯及請讌北使毋用樂上元輟遊幸廢温成皇后/廟多見聽用  又曰宋秦觀撰鮮于侁行狀鮮于侁為)¶
(太常少卿會議神宗配享功臣或欲用王荆公吳文/惠者侁曰冨文忠勲德天下具知宜配享其議遂定)¶
<pb:KR3k0055_WYG_095-35b>¶
俾居卿副　必謹擇人(公是集行呂務簡制俾居列卿/之副  聞見近録曰神宗詔執)¶
(政詣天章閣議官制除目至太常少卿/帝曰此必謹擇人可除范純仁王鞏)¶
　　太常少卿三¶
増詩唐杜牧送崔少卿詩曰帝命詩書將壇登禮樂卿¶
三邉要髙枕萬里得長城對客猶裦博填門已斾旌腰¶
間五綬貴天下一家榮野水差新燕芳郊弄夏鸎别風¶
嘶玉勒殘日望金莖榆塞孤煙媚銀川緑草明戈矛虓¶
虎士弓箭落鵰兵魏絳言堪採陳湯事偶成若湏垂竹¶
<pb:KR3k0055_WYG_095-36a>¶
帛静勝是功名　柳宗元賀宏農公詩曰響切晨趨佩¶
煙濃近侍香司儀六禮洽論將七兵揚合樂來儀鳳尊¶
祠重餼羊卿材優柱石公器擅巖廊¶
増制唐孫逖行韋恒太常少卿制曰神清氣爽識逺心¶
㣲周才可以求備雅望期於必復自登近宻已積嵗年¶
淑慎有恒閑和易退奉常之亞稱職為難宜囬夕拜之¶
榮俾在春官之屬　白居易行陳中師太常少卿制曰¶
筮仕立身皆有本末不背俗以矯迹不趨時以沽名從¶
<pb:KR3k0055_WYG_095-36b>¶
容中道自致聞望如玉在佩動必有聲為時所稱何用¶
不可朕以立國之本禮樂為先今之太常兼掌其事貳¶
兹職者不亦重乎厯代迄今謂之清𨕖往服是命行覩¶
有成¶
増記唐獨孤及太常少卿㕔壁記曰太常掌玉帛鐘鼓¶
等威文物以報本乎天地神祗人鬼凢吉凶軍賔嘉之¶
禮唐虞謂之秩宗周謂之宗伯秦謂之奉常漢謂之太¶
常其掌一也後魏始建少卿官少小也用别二卿大小¶
<pb:KR3k0055_WYG_095-37a>¶
之序亦猶宗伯有小宗伯列國有上卿下卿郡有守丞¶
亦位亞一等以少參長而佐其成務焉故事自御史中¶
丞給事中中書舍人&KR0118;秩為亞卿者必於是司故官因¶
職雄地以人貴餘八卿不敢與太常齒云¶
　　太常丞一¶
原杜氏通典曰太常丞秦置一人漢多以博士議郎為¶
之後漢凡諸丞皆掌行禮及祭祀小事總署曹事舉廟¶
中非法皆銅印墨綬進賢兩梁冠(職官要録曰晉宋九/卿丞皆進賢一梁冠)¶
<pb:KR3k0055_WYG_095-37b>¶
(介幘皂衣銅印/黄綬齊梁墨綬)厯代皆有梁舊用員外郎&KR0118;尚書郎天¶
監七年改視尚書郎陳因之後魏北齊亦有之隋有二¶
人唐因之分判寺事(餘寺丞/職並同)　増文獻通考曰宋皇祐¶
中詔特差近上知禮官一員兼丞事建炎三年省紹興¶
復置　續文獻通考曰遼金元皆有之明太常丞二人¶
正六品¶
　　太常丞二¶
増推髙　畏直(職林曰温輔國居鄴薛嵩薦於朝授太/常丞輔國一謝嵩即去屏處郊野世推)¶
<pb:KR3k0055_WYG_095-38a>¶
(其髙太山堂肆考曰宋石待問眉山人少以詩賦名累/官至  常丞時丁謂畏其直錢易竒其文楊億李諤服)¶
(其議/論)　賛郊禮　記夷曲(胡文恭行王珪制丞諸樂卿/賛我郊禮  唐職林曰天后)¶
(時李嗣真為太常丞聞東夷三曲/一遍授胡琴弹之無一聲遺忘)　論聖學　撰廟碑¶
(宋李浩行状曰浩孝宗即位以太常丞召至闕首論聖/學以為人主務學則其餘嗜好無間而入矣  明詩小)¶
(𫝊曰張羽洪武初舉賢良不出徴起廷對稱㫖擢太常/司丞兼翰林院同掌文淵閣事十六年帝親藁滁陽王)¶
(事實命羽撰廟碑當時/以大制作推重如此)　廵視壇壝　參總禮樂(中興/系年)¶
(録曰太常丞一人以禮樂久次官髙者充掌檢校樂器/廵視壇壝  南豐擬制曰丞於奉常參總禮樂之事)¶
　請復廟享　詔閱工器(山堂肆考曰宋范希純為太/常丞舊制太廟薦享逐室設)¶
<pb:KR3k0055_WYG_095-38b>¶
(常食一牙盤元豐四年奏罷之希純奏請復舊制易其/名曰薦羞  又曰宋紹興十一年時太樂廢詔太常丞)¶
(周執羔輯舊聞閱/工器而樂始備)　原谷永數言得失　覆之決定疑¶
議(漢書曰谷永為太常丞數上疏言得失建始三年冬/日食地震同日俱發詔舉方正直言極諫之士太常)¶
(陽城侯劉慶忌舉永待詔公車對䇿與杜欽俱為上第/皆以其書示後宫  陶氏家𫝊曰陶覆之為太常丞凡)¶
(宗廟疑議多所决定時人為/之語曰定禮決疑問陶覆之)¶
　　太常丞三¶
原秩比千石總署曹事(續漢書百官志曰太常丞一/人秩比千石總署三曹事)¶
増五禮六樂自出(王氏彚苑曰漢太常丞以博士/議郎為之蓋五禮六樂所自出)脩七¶
<pb:KR3k0055_WYG_095-39a>¶
祀(又曰唐因隋太常丞凡享太/廟則修七祀於西門之内)居官不妄進取(言行録/曰宋陳)¶
(堯佐居官不妄進取為/太常丞十三年不&KR0118;)¶
　　太常官屬　(主簿署博士吹奉禮郎醫協律郎/郊社    鼓  署  太  署)¶
　　　(太卜署/廩犧署)¶
原杜氏通典曰主簿漢有之(漢鹵簿之制太常駕/四馬主簿前車八乗)魏晉¶
亦有焉梁天監七年十二卿各置主簿一人陳因之北¶
齊有功曹五官主簿二人(厯代諸主簿多/說在列卿篇)唐置二人掌¶
付事勾稽省署抄目監印給紙筆等事(餘寺主簿/並同職)　増¶
<pb:KR3k0055_WYG_095-39b>¶
文獻通考曰宋皇祐中宋祁乞増置一員勾檢在寺文¶
書及掌出納遂除胡瑗後省不置元豐正名初除王子¶
竒建炎三年省紹興十年復置(言行録曰宋李浩除太/常寺簿輪對陳無逸之)¶
(戒且論宿衛大将恩寵太過髙宗感其言宿将旋就第/宋自秦檜扼塞言路士風寢衰至是浩與王十朋馮方)¶
(查籥胡憲始相繼有所開陳時號五賢聞/者興起太學之士至為五賢詩以述其事)　續文獻通¶
考曰元無明有典簿二人(詳太/常卿)　原杜氏通典曰博士¶
魏官也魏文帝初置晉因之掌引導乘輿王公以下應¶
追諡者則博士議定之(秦有博士數十人兩漢太常屬/官皆有博士掌以五經敎子弟)¶
<pb:KR3k0055_WYG_095-40a>¶
(則今國子/博士是也)端委佩玉朝之大典必於詢度厯代皆有隋¶
有四人唐因之甚為清𨕖資位與補闕同掌撰五禮儀¶
注導引乘輿賛相祭祀定誄諡及守祧廟開閉埳室及¶
祥瑞之事(中宗將為韋后父鄷王陵廟各置五品令太/常博士楊孚曰興寜永康陵尚置七品令鄷)¶
(王不可上踰先帝尚又勅武氏崇恩廟齋郎以五品子/充孚曰太廟齋郎  取七品以下子武氏不宜取五品)¶
(也上曰太廟可凖崇恩置孚曰崇恩為太廟之臣太廟/為崇恩之君以臣準君猶為僣逆以君準臣奈天下何)¶
(事皆/寝)　増文獻通考曰宋祥符中置博士二人後四員¶
元豐正名初除何洵直博士掌講定五禮儀式有改革¶
<pb:KR3k0055_WYG_095-40b>¶
則據經審議凡於法應諡考其行狀撰定諡文有祠事¶
則監視儀物掌凡賛道之事中興省丞簿而太常博士¶
如故紹興九年諫議大夫曾統言祖宗朝太常博士四¶
員今見一員添置一員隆興元年從王太寳等議并省¶
博士一員　續文獻通考曰遼金皆有博士元博士二¶
員正七品明博士二員(詳卿/一)　原杜氏通典曰奉禮郎¶
漢大鴻臚有理禮郎四十七人晉理禮郎四人屬太常¶
令後魏理禮郎四人北齊有奉禮郎三十人屬鴻臚寺¶
<pb:KR3k0055_WYG_095-41a>¶
之司儀署後周有理禮中士下士各一人隋有奉禮郎¶
十六人屬太常寺煬帝減置六人唐初有理禮郎四員¶
掌設板位執儀行事至永徽二年以廟諱改為奉禮郎¶
開元二十三年減二員(奉禮本名理禮國家撰五代史/志至永徽七年乃成于時此官)¶
(已改故隋書百官志謂北齊及隋理禮皆為/奉禮奉禮之名雖見於前史其改始自永徽)　増文獻¶
通考曰宋奉禮郎品秩見前掌奉幣帛授初獻官大禮¶
則設親祠板位太祝掌讀冊授搏黍以嘏告飲福則進¶
爵酌酒受其虚爵　續文獻通考曰遼有奉禮郎金奉¶
<pb:KR3k0055_WYG_095-41b>¶
禮郎從八品元奉禮郎二員又有奉禮兼檢討一員並¶
從八品明有賛禮郎九人(掌詳/卿一)　原杜氏通典曰協律¶
郎漢曰協律都尉李延年為之(武帝以李延年善/新聲故為此官)後漢¶
亦有之魏杜䕫亦為之(魏武平荆州初得杜䕫/知音識舊樂故為此官)晉改為¶
協律校尉後魏有協律郎又有協律中郎北齊及隋協¶
律郎皆二人唐因之掌舉麾節樂調和律吕監試樂人¶
典課　増文獻通考曰宋協律郎朝宴親郊則遣官攝¶
事崇寜後協律郎隸大晟府又有按協聲律製撰文字¶
<pb:KR3k0055_WYG_095-42a>¶
韻譜等官以京朝官𨕖人或白衣士人通樂律者為之¶
　續文獻通考曰遼及金元皆有之明協律郎二人(掌/並)¶
(詳卿/一)　原杜氏通典曰兩京郊社署周官有典祀掌以¶
時祭祀秦漢有太祝令丞屬奉常景帝改為祠祀武帝¶
更曰廟祀後漢祠祀屬少府魏晋有太祝令丞宋曰明¶
堂令丞掌祀五帝之事齊有太祝及明堂二令梁有明¶
堂太社二令並屬太常北齊太廟令兼領郊祀崇虚二¶
丞(郊祀掌五郊羣神崇/虚掌五嶽四凟神)後周有司郊上士中士司社中¶
<pb:KR3k0055_WYG_095-42b>¶
士下士隋太常寺置郊社署令丞各一人唐因之掌郊¶
社明堂祠祀祈禱及茅土衣冠等事　増文獻通考曰¶
宋嘉祐元年置郊社令命石祖元為之熈寜元年郊社¶
局令張伯世言局有郊社名而不主四郊之事於是始¶
主四郊壇壝之事(按唐六典兩京郊社局令各一人掌/五郊社稷明堂之位然則郊社令通)¶
(管五郊之事乞自今兼令勾當四郊壇壝之事使得廵/視提舉所貴官正其名郊兆寛潔從之郊社令掌廵視)¶
(四郊及社稷之壇壝掌凡/埽除之事祭祀則省牲)渡江初闕紹興十九年始除¶
韓彦直為太社令請給並依五監主簿例　續文獻通¶
<pb:KR3k0055_WYG_095-43a>¶
考曰金郊社署隸太常承安三年設祝史齋郎百六十¶
人作班祇儤使周年一替大安元年奏兼武成王廟署¶
令一員丞一員掌社稷祠祀祈禱並㕔舍祭器等物元¶
郊祀署屬太常秩從六品大徳元年始置令二員丞一¶
員明洪武二十四年設各祠祭署奉祀祀丞(詳卿/一)　原¶
杜氏通典曰鼓吹署周禮有鼓人掌六鼓四金之音後¶
漢有承華令典黄門鼓吹屬少府晉置鼓吹令丞屬太¶
常元帝省太樂并鼓吹哀帝復省鼓吹而存太樂梁有¶
<pb:KR3k0055_WYG_095-43b>¶
鼓吹令丞又有清商署北齊鼓吹令丞及清商部並屬¶
太常隋有鼓吹清商二令丞至煬帝罷清商署唐鼓吹¶
署令丞各一人所掌頗與太樂同　増文獻通考曰宋¶
鼓吹局令一人丞一人崇寜後隸大晟府(詳見太/樂署)　續¶
文獻通考曰遼鼓吹署有令丞金太樂署兼鼓吹署(詳/太)¶
(樂/)　元無明亦不置　原杜氏通典曰太醫署周官有¶
醫師上士下士掌醫之政令秦兩漢有太醫令丞(漢官/儀曰)¶
(太醫令周官也秩/千石丞三百石)亦主醫藥屬少府(後漢又有藥/丞有醫士長)魏因¶
<pb:KR3k0055_WYG_095-44a>¶
之晉銅印墨綬進賢一梁冠絳朝服而屬宗正過江省¶
宗正而屬門下省宋齊隸侍中梁陳因之後魏有太醫¶
博士助教北齊又曰太醫令丞後周太醫下大夫隋太¶
醫署令二人唐因之主醫藥針灸按摩呪禁各有博士¶
(武德中關中多骨蒸病得之必死遞相染此許允宗每/療皆愈或謂曰何不著書以貽将來荅曰醫乃意也在)¶
(人思慮有脈候幽隱苦其難别意之所解口莫能宣古/之名手唯是别脈然後識病之源藥有正相當者唯須)¶
(單用一味直攻彼病立即可愈今人不能别脈莫識病/源以情意度多用藥味譬之於獵不知兔處多發人馬)¶
(空廣遮圍或冀一人偶然逢也如此療病不亦疎乎旣/不可言故無著述  甄權貞觀中百餘歲撰脈經針方)¶
<pb:KR3k0055_WYG_095-44b>¶
(明堂人形圗其弟立亦逹醫術撰本/草音義七卷古今録驗方五十卷)　増文獻通考曰¶
五代時有翰林醫官使宋制翰林醫官院使副各二人¶
並領院事以尚藥奉御充或有加諸司使者直院四人¶
尚藥奉御六人醫官醫學祗候無定員掌供奉醫藥及¶
承詔視療衆疾之事典二人徽宗時置翰林院勾當官¶
一員以内侍省押班都知充總天文書藝圗畫醫官四¶
局崇寜元年詔醫官有勞轉皇城使實及五年方許除¶
遥郡刺史又七年除遥郡團練又十年以上方許除遥¶
<pb:KR3k0055_WYG_095-45a>¶
郡防禦使醫官有和安成和成安成全大夫(舊為軍/器庫使)保¶
安大夫(舊為西/綾錦使)保和大夫(舊為𣙜/易使)翰林良醫(舊為翰林/醫官使)¶
和安成和成安成全郎(舊為軍器/庫副使)保和郎(舊為西綾/錦副使)保¶
安郎(舊為𣙜/易副使)翰林醫正(舊為翰林/醫官副使)翰林醫官翰林醫效¶
翰林醫痊翰林醫愈翰林醫證翰林醫診翰林醫候翰¶
林醫學舊諸司使副有醫官使及副使盖自太醫丞直¶
院轉醫官副使叙&KR0118;年格一同武官但為東班使額耳¶
(謂自法酒庫以/上至皇城使)政和初既易武階而醫官之名亦遂易¶
<pb:KR3k0055_WYG_095-45b>¶
焉凡十有四階立和安大夫視榷易使以上翰林良醫¶
視醫官使其和安即以下視東副使若醫官副使則以¶
醫正易之(官制舊典曰此名皆大臣所撰無所稽據傳/曰登髙能賦可以為大夫今乃以雜流為之)¶
(可見當時大/臣之不學也)　續文獻通考曰元世祖中統元年置宣¶
差提㸃太醫院事給銀印掌醫事製奉御藥物領各屬¶
醫職不隸太常院至治二年定制院使十二員同知僉¶
院同僉院判各二員經歴都事各一員照磨兼承發架¶
閣庫一員吏不錄所屬八諸路恵民藥局成宗元貞三¶
<pb:KR3k0055_WYG_095-46a>¶
年置初太祖於燕京等十路置局官給銀五百錠為本¶
月營子錢以備藥物擇良醫主之以療貧民世祖末年¶
以失陷官本罷之後復置令各路正官提調醫學提舉¶
司至元九年置掌考校諸路醫生課藝試驗提舉一員¶
副提舉一員明初置醫學提舉司洪武十四年更設太¶
醫院令丞吏目御醫如文職授散官嘉靖中定本院院¶
使一人院判二人其屬吏目一人御醫十八人所屬衙¶
門恵民藥局大使一人副使一人生藥庫大使一人副¶
<pb:KR3k0055_WYG_095-46b>¶
使一人吏九人院使掌醫療之法院判為之貳(按元明/太醫院)¶
(俱不屬太常而别/為一銜今姑附此)　原杜氏通典曰太卜署殷官太卜¶
為六太周官太卜掌三兆之法秦漢有太卜令後漢并¶
於太史自後無聞後魏有太卜博士北齊有太卜局丞¶
後周有太卜大夫小卜上士龜占中士隋曰太卜令丞¶
一人唐因之　増文獻通考曰宋以太卜隸司天臺然¶
不置専官　原杜氏通典曰廪犧署周禮有牧人掌牧¶
六牲以供祭祀秦漢内史左馮翊廪犧令丞並掌犧牲¶
<pb:KR3k0055_WYG_095-47a>¶
鴈騖後屬大司農後漢河南尹屬官有廪犧丞魏晉宋¶
齊梁陳後魏北齊隋皆有之唐令丞各一人掌犧牲粢¶
盛之事　増文獻通考曰宋廪犧屬光祿寺有牛羊司¶
供應所掌大中小祀之牲牷及大官宴享膳羞之用監¶
官三人以諸司使副及三班使臣充監棧圈三人以三¶
班使臣充¶
　　太常主簿¶
増深禮樂　檢文書(中興㑹要曰宋紹興十二年太常/少卿王賞言本寺主簿劉榮強記)¶
<pb:KR3k0055_WYG_095-47b>¶
(洽聞又深禮樂所有討論文字欲/令共同討論從之  下見前官制)　與聞禮樂　稽考¶
簿書(職略曰龍溪除蘇良治制簿領雖卑然隸於太/常與聞禮樂之事非他官比也  下見四朝志)¶
　　太常博士一¶
増六典曰太常博士掌辨五禮之儀式本先王之法制¶
通變隨時而損益焉　世說新語曰張憑舉孝亷詣劉¶
真長還船湏㬰真長至遣覓張孝亷船同旅惋愕即同¶
載詣撫軍劉前進謂撫軍曰今日為公得一太常博士¶
妙𨕖既前撫軍與之話言咨嗟稱善曰張憑勃&KR0805;為理¶
<pb:KR3k0055_WYG_095-48a>¶
窟即用為太常博士　通略曰唐貞觀時祖孝孫増換¶
樂律不能決温彦博曰吕才天悟絶人聞見一接輙究¶
其妙王珪魏徴稱才製尺八十三枚與律諧契　唐書¶
曰裴守貞授博士髙宗將封嵩山詔禮官議射牲守貞¶
奏曰據周禮國語郊祀天地自射其牲漢武封泰山令¶
侍中儒生射牲至於餘祀無射牲之文　職林曰袁利¶
正髙宗時為博士上疏諫以為前殿路門非命婦宴㑹¶
倡優進御之所帝納之𫝊詔曰卿奕世忠鯁能抗疏規¶
<pb:KR3k0055_WYG_095-48b>¶
朕之失乃賜物百段　冊府元龜曰唐韓思復則天朝¶
為太常博士定南郊儀注去太妃鼔吹排羣邪守大體¶
國家頼之　山堂肆考曰唐紹為太常博士中宗時始¶
郊祭祝欽明知韋后能制天子欲迎諂之即奏以皇后¶
亞獻安樂公主終獻紹以為非引誼固争詔禮官集議¶
衆皆曲意同狥欽明紹獨抗言不可諸儒壯其節　合¶
璧事𩔖曰唐尹知章&KR0118;太常博士中宗時議以涼武昭¶
王為七廟始祖知章議武昭逺世非王業所因乃止¶
<pb:KR3k0055_WYG_095-49a>¶
又曰唐陳正節&KR0118;太常博士𤣥宗奉昭成皇后祔睿宗¶
室而欲以肅明皇后并升焉正節奏言廟必有配一帝¶
一后禮之正也昭成皇后有太姒之徳升配睿宗肅明¶
皇后既非子貴宜在别廟於是留主儀坤廟詔隸太廟¶
毋置官　孔帖曰裴寛改太常博士禮部建言忌日享¶
廟應用樂寛自以情立議曰廟尊忌卑則作樂廟卑忌¶
尊則備而不奏中書令張說善之請如寛議　分紀曰¶
唐張薦貞元中帝親郊時更兵亂禮物殘替為參綴典¶
<pb:KR3k0055_WYG_095-49b>¶
儀略如舊章　又曰王彦威淹識古今典禮求為太常¶
散吏卿知其經生補檢討官彦威采隋唐凡禮沿革皆¶
條次彚分號元和新禮上之拜博士　又曰陸亘為博¶
士寺有禮吏孟真乆於其事凡吉凶六儀祀官不能達¶
率訪真真倚以倨横元和冊皇太子真參議偃蹇亘榜¶
逐之胥吏失色　山堂肆考曰宋和峴字晦之凝子也¶
授太常博士從祀南郊峴賛導乘輿進退閒雅太祖謂¶
近侍曰誰氏之子何相禮之明辨乎左右以峴閥閱對¶
<pb:KR3k0055_WYG_095-50a>¶
尋拜刑部員外郎兼判太常寺　吕東萊集曰王居正¶
字剛中為太常博士朝廷懲創王氏邪說之禍㑹故相¶
韓忠彦議諡居正云熈寜初闢近臣坐講之請有功名¶
教宜諡曰文禮而韓氏子乃以故事未有以禮為諡者¶
謁宰相求改居正卒不改　東都事略曰常安民字希¶
古為成都教授上書論強國之本曰勸忠厚勵名節元¶
祐公卿薦其才召為太常博士　元史列傳曰虞集除¶
太常博士丞相拜珠方為其院使間從集問禮器祭義¶
<pb:KR3k0055_WYG_095-50b>¶
甚悉集為言先王制作以及古今因革治亂之由拜珠¶
歎息益信儒者有用　又曰王守誠性好學從鄧文原¶
虞集逰文辭日進泰定中為太常博士續編太常集禮¶
若干卷以進　又曰李好文泰定中除太常博士㑹盗¶
&KR0060;太廟神主好文言在禮神主當以木為之金玉祭器¶
宜貯之别室又言往年有詔為集禮而乃令各省及各¶
郡縣纂修宜其乆不成也白長院自𨕖僚屬數人仍請¶
出架閣文牘以資采錄三年書成名曰太常集禮¶
<pb:KR3k0055_WYG_095-51a>¶
　　太常博士二¶
増明練　清雅(唐李吉甫貞元中為愽士時年尚少明/練典故  雍洛靈異録曰開元中以太)¶
(常禮儀聲樂之司屬亦/擇才愽士尤為清𨕖)　明沿革　具儀法(職官分紀/曰崔龜從)¶
(太和初為愽士最明禮家沿革時享宗廟敬宗祝版稱/皇帝孝弟龜從議以兄弟無稱孝之義宜去孝弟兩字)¶
(從之又稱九宫不過列宿不容為大祠詔皆/可其議九宫遂為中祠  下見後杜牧制)　補容典¶
　考功行(唐職林曰僖宗時啇盈孫為愽士喪亂之後/制度彤紊追補容典皆盈孫折衷又昭宗将)¶
(謁郊廟有司不知樂縣制度盈孫按周法以算數此晏/殊䫫要令狐楚曰叔孫通起帝典於桴鼔之中自  以)¶
(還鴻生碩儒若賈誼董仲舒公孫宏罔不以此進元帝/詔丞相御史明於古今通逹國體者徵為博士今行能)¶
<pb:KR3k0055_WYG_095-51b>¶
(在臣右者知其班末禄寡莫不以博士為媿臣獨以為/榮詳曲臺之儀法考庶僚之功行太常三卿始涖事博)¶
(士無參/集之禮)　引誼固争　據禮以對(上詳博士一親唐續/通典曰徳宗  郊柳)¶
(冕攝博士據禮/以對太子嘉異)　改集禮院　撰明堂儀(唐續通典曰/令狐綯守兵)¶
(侍同平章事其日南省上事故事送上而同列必先集/於少府監時白敏中崔龜從皆為太常博士至相位欲)¶
(榮其舊署乃改集太常禮院因名為集禮院龜從手筆/志其事  分紀曰唐韋叔夏為太常博士撰立明堂儀)¶
(注衆咸/推服)　博士入相　郎中兼職(續通典崔龜從記曰/博士重官也由此𨕖)¶
(者繼登三事而又並時同位者相望元和初權徳輿李/吉甫同在相位長慶中竇易直在中書杜元預提印使)¶
(西蜀今僕射相公始與鄭文簡肅中與韋公琮同居中/書予復叨重委因志所同以遺他日亦以知博士之𨕖)¶
<pb:KR3k0055_WYG_095-52a>¶
(為重焉時令狐綯父楚亦以博士/入相時人榮之  下詳博士三)　獲黄鍾樂　造方¶
域圗(合璧事𩔖曰唐李嗣真為博士訪獲黄鍾衆/樂遂和  又曰唐吕才為博士造方城圖)　持¶
議不俚　諡法得正(分紀曰唐吕才累遷太常博士帝/病隂陽家所傳書多繆偽淺惡世)¶
(益拘畏命才與宿學老師刪落煩訛掇可用者為五十/三篇合舊書四十七凡百篇詔頒天下才於持議儒而)¶
(不俚云易下詳/後白居  制)　俾専戎檄　退賜御書(九國志曰南/唐髙越為博)¶
(士淮上兵起召賜金紫俾専/掌戎府檄書  下詳博士一)　安民力學　倪濤能文¶
(東都事略曰常安民㓜穎悟力學元祐公卿薦為太常/博士  又曰倪濤字巨濟能文有操履舉進士為太常)¶
(博/士)　撰進禮書　上言時事(通略曰元祐五年太常博/士陳詳道以所撰禮書進)¶
<pb:KR3k0055_WYG_095-52b>¶
(給事中范祖禹言其精宻過於聶崇義詔兩制詳之上/山堂肆考曰宋劉庠遷博士英宗以災異求直言庠)¶
(書論時事遂除/監察御史裏行)　議論激切　進退閑雅(山堂肆考曰/張九成除太)¶
(常博士陛對以正心術用人才收兵權為/說議論激切上深奨歎  下詳博士一)　作千字文¶
　定五禮式(山堂肆考曰宋崇寜中米芾為博士奉詔/以黄庭堅小楷書作于字文以獻  又曰)¶
(元豊初除何□直博士掌講定/五禮儀式有改革據經酌議)¶
　　太常博士三¶
増賛儀(六典曰大祭祀則/與卿以導賛其儀)　妙𨕖(職官/分紀)　禮官(合璧事/𩔖曰漢)¶
(時謂博士為禮官亦/有稱官大夫者)　大典詢度(晉書博士之職端委/佩玉朝之大典必詢)¶
<pb:KR3k0055_WYG_095-53a>¶
(度/焉)　兼職(唐職林曰裴&KR0581;通古今祀儀為/太常博士及至郎中毎兼其職)　分務専治¶
(職林曰楊收言漢制總羣官而聽曰省分務而専治/曰寺太常藏天子之旂常今旂常田車隸太僕非是)¶
才稱其官(分紀曰唐裴守眞授太常博/士善容典時謂才稱其職)　修舉墜典(事/文)¶
(𩔖聚曰柳子厚為陳京慶復行/狀云公為博士舉疵禮修墜典)　問不虛酬(孔帖曰崔/龜從遷太)¶
(常博士問/不虛酬)　改封衍聖(事略曰宋祖無擇為博士至和/二年詔封孔子孫宗愿為文宣)¶
(公無擇言唐開元中謚孔子為文宣王又以其後為文/宣公是以祖諡而加後嗣也遂改封宗愿為衍聖公)¶
　　太常博士四¶
増制唐蘓頲行陳貞節太常博士制曰卞寳輝光楚材¶
<pb:KR3k0055_WYG_095-53b>¶
翹秀窮禮經之奥博踐詞律之風雅參名列侍每獻昌¶
言掌事奉常宜銓令典　白居易行鄭涵等太常博士¶
制曰早以文行乆從吏職軰流之間頗為淹滯況雅有¶
學識進修不已禮官方缺宜當此𨕖凡朝廷禮制或損¶
益有疑中外諡議或褒貶不決爾為博士皆得正之¶
杜牧行蕭硯太常博士制曰禮至則無怨樂至則不争¶
揖讓而理天下者禮樂是也今國家上法三代下採兩¶
漢質文隆殺皆有舊章今命博士非欲草具儀法但使¶
<pb:KR3k0055_WYG_095-54a>¶
　提舉考習而已著作佐郎蕭硯富有文學黙守恬退爾¶
　其為我折衷輕重詳校疑似使祝宗卜史之徒不敢以¶
　近習欺爾斯則可矣¶
　¶
　¶
　¶
　¶
　¶
<pb:KR3k0055_WYG_095-54b>¶
　¶
　¶
　¶
　¶
　¶
　¶
　¶
御定淵鑑𩔖函卷九十¶
