# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.190112
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百八十七
<pb:KR3k0055_WYG_292-1a>¶
　欽定四庫全書¶
御定淵鑑𩔖函卷二百八十七¶
　　人部四十六(貧/)¶
　　　貧一¶
　増爾雅曰窶貧也(疏曰窶者/無禮也)　說文曰貧財分少也¶
　原呂忱字林曰窶貧空也方言曰南楚人貧衣被醜敝¶
　謂之湏捷(捷謂/狎疌)或謂之褸裂(褸衣壞/貌音樓)或謂之藍縷(左傳/曰蓽)¶
　(路藍縷/為貧也)　尚書洪範六極四曰貧　増詩曰出自北門¶
<pb:KR3k0055_WYG_292-1b>¶
　憂心殷殷終窶且貧莫知我艱　又曰三嵗食貧　原¶
　又曰小東大東杼柚其空　増禮記曰天子布徳行惠¶
　命有司發倉廪賜貧窮　原又曰貧者不以貨財為禮¶
　　増又曰君子雖貧不粥祭器雖寒不衣祭服　原又¶
　曰儒有一畝之宮環堵之室蓽門圭窬并日而食易衣¶
　而出　増詩說曰鄘風有狐君子於寒夜見貧民與狐¶
　渉水而傷之賦也　韓詩外傳曰孔子曰貧而如富其¶
　知足而無欲也　戰國䇿蘇秦曰貧窮則父母不子¶
<pb:KR3k0055_WYG_292-2a>¶
史記貨殖傳曰周書曰農不出則乏其食工不出則乏¶
其事商不出則三寳絶虞不出則財匱少財匱少而山¶
澤不辟矣　李斯傳曰悲莫悲于窮困　漢書曰貧者¶
裋褐不完唅菽飲水　禮樂志曰奢泰則下不遜而國¶
貧　五行志曰寒則不生五穀上下俱貧故其極貧也¶
　鼂錯傳曰民貧窮者變其業　食貨志曰貧民常衣¶
牛馬之衣(蓑衣/𩔖也)　董仲舒傳曰貧者窮急愁苦而上不¶
救則民不樂生民不樂生尚不避死安能避罪此刑罸¶
<pb:KR3k0055_WYG_292-2b>¶
之所以繁而奸邪不可勝者也　南史李溈傳曰為謂¶
古人安貧清白曰&KR0642;湼而不淄曰白　通鑑田子方曰¶
夫士貧賤者言不用行不合則納履而去耳安往而不¶
得貧賤哉　老子曰天下多忌諱而民彌貧　列子曰¶
凡為名者必亷亷斯貧　又曰貧者士之常也　管子¶
曰六畜不育則國貧而用不足　荀卿子曰仁義之於¶
人也譬之若財貨粟米之於家也多有之者富少有之¶
者貧至無有者窮貧猶勝於窮也　鄧析子曰與貧者¶
<pb:KR3k0055_WYG_292-3a>¶
言依於利　韓非子曰用力者寡則國貧　又曰無饑¶
饉疾疚禍辠之疾獨以貧窮者非侈則惰也　宋玉九¶
辯曰坎&KR0452;兮貧士失職而志不平　呂氏春秋曰世皆¶
以珠玉為寳寳愈多而民愈貧失其所寳也　漢王充¶
論衡曰貧人之宅亦以一丈為内内中空虚徒四壁立¶
　黄憲外史曰貧者不報人以幣　魏劉劭人物志曰¶
伎倆之政宜於治富以之治貧則勞而不困　北齊顔¶
氏家訓曰南人貧素皆事外飾車乗衣服必貴齊整而¶
<pb:KR3k0055_WYG_292-3b>¶
家人妻子不免飢寒　原宋書顔延之庭誥曰富則盛¶
貧則病矣不惟形色麤黶或亦神心沮喪非但交友疏¶
棄必有家人誚讓　増宋王安石言事略曰人之情不¶
足於財則貪鄙茍得無所不至　明楊思義傳曰思義¶
為户部尚書帝諭之曰先王之世無不耕之土不蠶之¶
民自什一制湮技巧作而農桑業廢一民負耒百家待¶
食一女理織百夫待衣欲民不貧何可得也¶
　　貧二¶
<pb:KR3k0055_WYG_292-4a>¶
原六韜曰成王問太公貧富豈有命乎將理生不得其¶
意太公曰盜在其室計之不熟一盜收種不時二盜取¶
婦無能三盜養女太多四盜棄事就酒五盜衣服過度¶
六盜封藏不謹七盜井竈不便八盜舉息就利九盜無¶
事燒火十盜安得富也　増劉向新序曰寗戚欲干齊¶
桓公窮困無以自進於是為商旅賃車以適齊暮宿于¶
郭門之外桓公郊迎客夜開門辟賃車者執火甚盛從¶
者甚衆寗戚飯牛於車下望桓公而悲擊牛角疾商歌¶
<pb:KR3k0055_WYG_292-4b>¶
桓公聞之執其僕之手曰異哉此歌者非常人也命後¶
車載之　戰國策曰莫敖子華對楚威王曰令尹子文¶
緇帛之衣以朝鹿裘以處未明而立於朝日晦而歸食¶
朝不謀夕無一日之儲故彼亷其爵貧其身以憂社稷¶
者令尹子文是也　史記滑稽傳曰楚孫叔敖病且死¶
屬其子曰我死汝必貧困若往見優孟言我孫叔敖之¶
子也居數年窮困負薪逢優孟與言曰我孫叔敖之子¶
也父死屬我見優孟優孟曰若無逺有所之即為叔敖¶
<pb:KR3k0055_WYG_292-5a>¶
衣冠抵掌談語嵗餘像孫叔敖楚王與左右不能别也¶
以為孫叔敖復生欲以為相優孟曰請歸與婦計之三¶
日而為相莊王許之三日後優孟復來王曰婦言謂何¶
孟曰婦言慎無為楚相不足為也如孫叔敖之為楚相¶
盡忠為㢘以治楚楚王得以霸今死其子無立錐之地¶
貧困負薪必如叔敖不如自殺　原晏子曰晏子方食¶
景公使使者至分食食之使不飽晏子亦不飽使者反¶
公曰晏子如此貧乎使致千金以奉賔客　國語曰叔¶
<pb:KR3k0055_WYG_292-5b>¶
向見韓宣子宣子憂貧叔向賀之宣子曰吾有卿名而¶
無其實無以從二三子吾是以憂子賀我何故對曰昔¶
欒武子無一卒之田諸侯親之戎翟懐之以正晉國今¶
吾子有欒武子之貧吾以為能修其徳也是以賀若不¶
憂徳之不修而憂貨之不足將弔不暇何賀之有　莊¶
子曰原憲居魯環堵之室茨以生草蓬户不完桑以為¶
樞而甕牖二室褐以為塞上漏下溼匡坐而弦子貢乗¶
大馬中紺而表素軒車不容巷往見原憲原憲華冠縰¶
<pb:KR3k0055_WYG_292-6a>¶
履杖藜而應門子貢曰嬉先生何病原憲應之曰憲聞¶
之無財謂之貧學而不能行謂之病今憲也貧也非病¶
也子貢逡廵而有愧色曽子居衛緼袍無表顔色腫噲¶
手足胼胝三日不舉火十年不製衣正冠而纓絶捉衿¶
而肘見納屨而踵决曵縰而歌商頌聲滿天地若出金¶
石天子不得臣諸侯不得友孔子謂顔回曰家貧居卑¶
胡不仕乎對曰不願仕回有郭外之田五十畝足以給¶
飦粥郭内之田十畝足以為絲麻鼓琴足以自娛所學¶
<pb:KR3k0055_WYG_292-6b>¶
夫子之道者足以自樂也回不願仕夫子愀然變容曰¶
善哉回之意　禮記子路曰傷哉貧也生無以為養死¶
無以為禮子曰啜菽飲水盡其歡斯之謂孝斂手足形¶
還葬而無槨稱其財斯之謂禮　孫卿子曰子夏貧常¶
懸鶉衣於壁人曰子何不仕曰諸侯之驕我者我不為¶
臣大夫之驕我者我不復見　増髙士傳曰周威王時¶
齊隐士黔婁子守道不屈卒時覆以布被覆頭則足露¶
覆足則頭露曽西曰斜其被則斂矣其妻曰斜而有餘¶
<pb:KR3k0055_WYG_292-7a>¶
不如正而不足　原莊子曰莊周家貧故往貸粟於監¶
河侯河侯曰我將得邑金貸子三百金周忿然作色曰¶
周昨來有中道而呼者顧視車轍有鮒魚焉問之曰子¶
何為者耶對曰我東海波臣也君豈有升斗之水而活¶
我哉周曰諾我將南游吳越之王激西江之水而迎子¶
可乎鮒魚忿然作色曰吾得升斗之水為活爾君言此¶
曽不如早索我枯魚之肆　又曰子輿與子桑友而霖¶
雨十日子輿曰子桑殆病矣裹飯而往食之子桑若歌¶
<pb:KR3k0055_WYG_292-7b>¶
若哭鼓琴曰父母豈欲我貧哉天地豈私貧我哉求其¶
為之者不得也　増戰國策曰齊人有馮煖者貧不能¶
自存使人屬孟嘗君願寄食門下　劉向新序曰子列¶
子窮容貌有飢色客有言於鄭子陽者曰子列子禦寇¶
盖有道之士也居君之國而窮君無乃為不好士乎子¶
陽令官遺之粟數十乗子列子出見使者再拜而辭使¶
者去子列子入其室妻望而拊心曰聞為有道者妻子¶
皆得佚樂今妻子皆有饑色矣君過而遺先生先生又¶
<pb:KR3k0055_WYG_292-8a>¶
辭豈非命也哉子列子笑而謂之曰君非自知我者也¶
以人之言而知我以人之言而遺我粟也其罪我也又¶
將以人之言此吾所以不受也　東坡志林曰齊顔蠋¶
與齊王遊食必太牢出必乗車妻子衣服麗都蠋辭曰¶
玉生於山制璞則破焉士生於野推選則禄焉然而璞¶
不完形神不全蠋願得晚食以當肉安歩以當車無罪¶
以當富貴蠋可謂安於貧者也　原史記甘茂傳曰甘¶
茂亡秦奔齊逢蘇代代為齊使於秦茂曰臣得罪於秦¶
<pb:KR3k0055_WYG_292-8b>¶
懼而遁逃無所容迹臣聞貧人女與富人女㑹績貧人¶
女曰我無以買燭而子之燭光幸有餘子可分我餘光¶
無損子之明今臣困願以餘光振之　増前漢書食貨¶
志曰始皇并天下收太半之賦發閭左之戍男子力耕¶
不足糧饟女子紡績不足衣服(師古曰太半/三分取其二)　史記陳¶
丞相世家曰陳平少時家貧好讀書有田三十畝獨與¶
兄伯居伯常耕田縱平使游學平為人長大美色人或¶
謂平曰貧何食而肥若是其嫂嫉平之不視家生産曰¶
<pb:KR3k0055_WYG_292-9a>¶
亦食糠覈耳有叔如此不如無有　淮隂侯傳曰韓信¶
始為布衣時貧無行不得推擇為吏又不能治生商賈¶
常從人寄食飲人多厭之者常數從其下鄉(縣/名)南昌亭¶
長寄食數月亭長妻患之乃晨炊蓐食食時信往不為¶
具食信亦知其意怒竟絶去信釣於城下諸母漂有一¶
母見信飢飯信竟漂數十日　原齊悼惠王世家曰魏¶
勃少時欲求見丞相曹參家貧無以自通乃常獨蚤夜¶
埽齊相門外相舍人怪之以為物而伺之得勃勃曰願¶
<pb:KR3k0055_WYG_292-9b>¶
見相君無因故為子埽欲以求見於是舍人見勃曹參¶
因以為舍人　増酈生列傳曰酈生食其者陳留髙陽¶
人也好讀書家貧落魄無以為衣食業為里監門吏然¶
縣中賢豪不敢役縣中皆謂之狂生　外戚世家曰竇¶
廣國字少君年四五嵗時家貧為人所略賣傳十餘家¶
至宜陽為其主入山作炭寒臥岸下百餘人岸崩盡壓¶
殺少君獨得脫不死自卜數日當封侯　滑稽傳曰東¶
郭先生久待詔公車貧困飢寒衣敝履不完行雪中履¶
<pb:KR3k0055_WYG_292-10a>¶
有上無下足盡踐地道中人笑之及其拜為二千石佩¶
青緺出宮門行謝主人故所以同官待詔者等比祖道¶
於都門外榮華道路立名當世此所謂衣褐懐寳者也¶
當其貧困時人莫省視至其貴也乃争附之諺曰相馬¶
失之瘦相士失之貧其此之謂耶　司馬相如列傳曰¶
相如與卓文君馳歸成都家居徒四壁立　原漢書朱¶
買臣傳曰買臣家貧好讀書不治産業常艾薪樵賣以¶
給食妻求去買臣笑曰我五十當貴今已四十餘妻曰¶
<pb:KR3k0055_WYG_292-10b>¶
如公等終當餓死買臣不能留即聼去　増主父偃傳¶
曰偃家貧假貸無所得北遊燕趙中山皆莫能厚客甚¶
困後為齊相徧召昆弟賔客散五百金與之數曰始吾¶
貧時昆弟不我衣食賔客不我内門今吾相齊諸君迎¶
我或千里吾與諸君絶矣無復入偃之門　司馬遷傳¶
曰遷家貧財賂不足以自贖交游莫救左右親近不為¶
一言　潛夫論曰兒寛賣刀於都巷匡衡自鬻於保徒¶
者身貧也貧阨若彼而能進學若此者秀士也　後漢¶
<pb:KR3k0055_WYG_292-11a>¶
書鄭𤣥傳曰𤣥字康成家貧客耕東萊學徒相隨數千¶
百人　郭丹傳曰范遷為公輔有宅數畝田不過一頃¶
復推與兄子其妻謂曰君有四子而無立錐之地可餘¶
俸禄以為後世業遷曰吾備位大臣而蓄財求利何以¶
示後世在位四年家無擔石焉　原三輔決錄曰第五¶
頡字子陵倫小子洛陽無主人鄉里無田宅寄止靈臺¶
中或十日不炊　增後漢書鍾離意傳曰藥崧者河内¶
人天性樸忠家貧為郎嘗獨直臺上無被枕杫食糟糠¶
<pb:KR3k0055_WYG_292-11b>¶
帝每夜入臺輒見崧問其故甚嘉之(注杫謂爼几也方/言云蜀漢之郊曰)¶
(杫/)　原謝承後漢書曰王充字仲任少孤家貧無書常¶
遊洛陽市肆閱所賣書一見輒能誦憶遂博通衆流百¶
家之言　續漢書曰王苑字孫仲安貧茅屋蓬户藜藿¶
不厭　又曰范丹桓帝時以丹為萊蕪長不到官遭黨¶
人禁錮結草而居有時絶糧閭里歌之曰甑中生塵范¶
史雲釜中生魚范萊蕪　范&KR0524;後漢書曰李充字大遜¶
陳留人事母至孝家貧兄弟六人同衣出入　増三國¶
<pb:KR3k0055_WYG_292-12a>¶
胡質傳曰質遷征東將軍假節都督青徐諸軍事嘉平¶
二年薨家無餘財惟有賜書衣篋而已　闞澤傳曰澤¶
家世農夫至澤好學居貧無資常為人傭書以供紙筆¶
所寫既畢誦讀亦遍　原魏略曰裴潛每之官不將妻¶
子妻子貧乏織荆芘以自供　増魏邴原别傳曰原十¶
一而喪父家貧早孤隣有書舍原過其傍而泣師問曰¶
童子何悲原曰孤者易傷貧者易感夫讀書者必皆具¶
有父兄一則羡其不孤二則羡其得學心中惻然而為¶
<pb:KR3k0055_WYG_292-12b>¶
涕零也師亦哀原之言而為之泣曰欲書可耳答曰無¶
錢資師曰童子茍有志我徒相敎不求資也　晉書殷¶
仲堪傳曰仲堪每語子弟云人見我受任方州謂我豁¶
平昔時意今吾處之不易貧者士之常焉能登枝而捐¶
其本爾其存之　陶潛傳曰潛嘗著五柳先生傳以自¶
况云環堵蕭然不蔽風日裋褐穿結簞瓢屢空　元林¶
坤誠齋雜記曰吳隐之為度支尚書以竹篷為屏風坐¶
無氊席　南史劉訏傳曰訏家甚貧苦併日而食隆冬¶
<pb:KR3k0055_WYG_292-13a>¶
之月或無氊絮訏處之晏如人不覺其饑寒也　北史¶
司馬裔傳曰裔性清約不事生産所得俸禄並散之親¶
戚身死之日家無餘財宅宇卑陋喪庭無所詔為起祠¶
堂焉　髙允傳曰允拜中書令司徒陸麗曰髙允雖蒙¶
寵待而家貧布衣妻子不立帝怒曰何不先言今見朕¶
用之方言其貧是日帝幸允第唯草屋數間布被緼袍¶
㕑中鹽菜而已帝歎息曰古人之清貧豈有此乎　房¶
彦謙傳曰彦謙前後居官所得俸禄皆以周恤親友家¶
<pb:KR3k0055_WYG_292-13b>¶
無餘財嘗從容獨笑顧謂其子元齡曰人皆因禄富我¶
獨以官貧所遺子孫在於清白耳　劉晝傳曰晝少孤¶
貧愛學服膺無倦常閉户讀書暑月唯著犢鼻褌　北¶
齊書文宣帝紀曰初髙祖之歸爾朱榮時經喪亂家徒¶
壁立后與親姻相對共憂寒餒時帝尚未能言歘然應¶
曰得活　唐書鄭餘慶傳曰至徳後方鎮除拜必遣内¶
使持幢節就第至則多饋金帛且以媚天子唯恐不厚¶
故一使者納至數百萬緡憲宗每命餘慶必誡使曰是¶
<pb:KR3k0055_WYG_292-14a>¶
家貧不可妄求取　杜甫傳曰甫少貧自七嵗屬辭且¶
四十年然衣不盖體常寄食於人　鄭䖍傳曰䖍初為¶
協律郎明皇愛其才欲置左右以不事事更為置廣文¶
館以䖍為博士時號鄭廣文在官貧約甚澹如也杜甫¶
嘗贈以詩曰才名四十年坐客寒無氊云　唐紀曰李¶
景讓幼時家貧居於東郭宅後古牆因雨隤陷得錢盈¶
船景讓母李氏焚香祝之曰吾聞無勞而獲身之灾也¶
天必以先君餘慶矜其貧而賜之則願諸孤學問有成¶
<pb:KR3k0055_WYG_292-14b>¶
乃其志也此不敢取遽命掩而築之　五代史曰梁朱¶
誠生三子曰全昱存温誠卒三子貧不能為生與其母¶
傭食蕭縣人劉崇家　宋史呂蒙正傳曰蒙正父龜圖¶
多内寵與妻劉氏不睦并蒙正出之頗淪躓窘乏　東¶
軒筆錄曰范文正公在睢陽掌學有孫秀才上謁文正¶
贈錢十千明日復謁又贈十千問何汲汲於道路曰老¶
母無以養若日得百錢則甘㫖足矣公曰吾觀子才非¶
凡客也一年僕僕所得幾何而廢學吾今補子學職月¶
<pb:KR3k0055_WYG_292-15a>¶
得三千以供養子安於學乎孫生大喜於是授以春秋¶
文正去睢陽孫亦辭歸後十年聞泰山有孫明復先生¶
道徳髙邁朝廷召至太學乃昔日索遊孫秀才也文正¶
歎曰貧之為累大矣儻索遊至老則雖人材如孫明復¶
猶將汨沒也　湘山野錄曰范希文少時最貧在長白¶
山僧舍煮粟米二升作粥一器經宿遂凝以刀劃為四¶
塊早晩取二塊斷虀數十莖醡汁半盂入少鹽煖而㗖¶
之如此者三年　稗史曰宋寇準出入宰相三十年不¶
<pb:KR3k0055_WYG_292-15b>¶
營私第魏野贈詩曰有官居鼎鼐無地起樓臺南遷時¶
北使至内宴宰執與焉使者歴視諸相語侍者曰孰是¶
無地起樓臺相公　夢溪筆談曰宋晏元獻公殊為館¶
職時天下無事許臣僚擇勝燕飲公是時貧甚不能出¶
獨家居與昆弟講習一日𨕖東宮官忽自中批除晏殊¶
執政莫諭所因次日進覆上諭之曰近聞館閣臣寮無¶
不嬉遊宴賞彌日繼夕惟殊杜門與兄弟讀書如此謹¶
厚正可為東宮官殊對曰臣非不樂燕遊者直以貧無¶
<pb:KR3k0055_WYG_292-16a>¶
可為具臣若有錢亦湏往上益嘉其誠實　語林曰蘇¶
東坡嘗與劉貢父言某與舍弟習制科時日享三白食¶
之甚美不復信人間有八珍也貢父問三白之說坡言¶
是一撮鹽一盤生蘿蔔一盌飯貢父大笑　性理呂氏¶
家塾記曰邵堯夫居洛四十年安貧樂道自云未嘗皺¶
睂所居寢息處為安樂窩自號安樂先生又為甕牖讀¶
書燕居其下旦則焚香獨坐晡時飲酒三四甌微醺則¶
止不使至醉也嘗有詩曰莫道山翁拙於用也能康濟¶
<pb:KR3k0055_WYG_292-16b>¶
自家身　貧士傳曰宋賈收字耘老以詩著名喜飲酒¶
家素貧東坡先生每念之嘗作古木怪石書其後以贈¶
云念賈處士貧甚無以慰其意為作古木怪石一紙遇¶
饑時輒一開看還飽人否若吳興有好事者能為君月¶
致米三石酒三斗終君之世者當便以贈之不爾當令¶
侍姬掌貯湏添丁長以付之也　遼史耶律玦傳曰玦¶
不喜貨殖帝知其貧賜宮户十　耶律哈斯傳曰㑹同¶
五年詔求直言時海思年十八衣羊裘乗牛詣闕有司¶
<pb:KR3k0055_WYG_292-17a>¶
問曰汝何故來對曰應詔言事茍不以貧稚見遺亦可¶
備直言之𨕖　金史郝天挺傳曰太原元好問嘗從天¶
挺學進士業天挺曰讀書不為藝文𨕖官不為利養今¶
之仕多以貪敗皆苦饑寒不能自持耳丈夫不耐饑寒¶
一事不可為子以吾言求之科舉在其中矣　張潛傳¶
曰潛年五十始娶魯山孫氏亦有賢行夫婦相敬如賔¶
負薪拾穗行歌自得不知其貧也　王政傳曰天㑹四¶
年為權侍衛親軍都指揮使兼掌軍資是時軍旅始定¶
<pb:KR3k0055_WYG_292-17b>¶
管庫紀綱未立掌吏皆因縁為奸政獨明㑹計嚴扃鐍¶
金帛山積而出納無錙銖之失吳王棟摩戲之曰汝為¶
官久矣而貧不加富何也對曰政以楊震四知自守安¶
得不貧　元史亷希憲傳曰希憲罷相阿哈瑪特因讒之¶
曰希憲日與妻子宴樂耳帝變色曰希憲清貧從何設¶
宴　許衡傳曰衡家貧躬耕粟熟則食粟不熟則食糠¶
覈菜茹處之泰然謳誦之聲聞户外如金石　王磐傳¶
曰磐年方冠從麻九疇學於郾城客居貧甚日作糜一¶
<pb:KR3k0055_WYG_292-18a>¶
器為朝暮食　李徳輝傳曰徳輝值嵗凶家儲粟纔五¶
升其母舂蓬稗炊藜莧而食之徳輝天性孝悌操履清¶
慎既就外傳嗜讀書束於貧無以自資乃輟業　董士¶
𨕖傳曰士𨕖晩年好易澹然終其身每一之官必賣先¶
業田廬為行資故老而益貧子孫不異布衣之士　虞¶
集傳曰集家素貧歸老後食指益衆登門之士相望於¶
道好事争起邸舍以待之然碑板之文未嘗茍作南昌¶
富民有伍真父者貲産甲一方娶諸王女為妻充本位¶
<pb:KR3k0055_WYG_292-18b>¶
下郡總管既卒其子屬豐城士甘慤求集文銘父墓奉¶
中統鈔五百錠準禮物集不許慤愧歎而去其束修羔¶
鴈之入還以為賔客費雖空乏弗恤也　備遺錄曰明¶
方孝孺嘗臥病絶糧家人以報輒曰古人有三旬九食¶
瓶無儲粟者窮豈獨我哉因相與大笑而止　明劉崧¶
傳曰崧七嵗能賦詩家貧寒無爐火手皸裂而抄錄不¶
輟　李時勉傳曰時勉成童時冬寒以衾裹足納桶中¶
誦讀不已¶
<pb:KR3k0055_WYG_292-19a>¶
　　貧三¶
原蓬室　棘庭(髙士傳老萊子以蓬蒿為室詳隐逸二/  抱朴子葛洪貧無僮僕籬落頽決棘)¶
(荆叢生/庭宇)　夜耕　晝傭(陶潛搜神後記周犨貧而好道/夫婦夜耕  後燕錄王髙夫妻)¶
(晝則傭耕夜/則伐草燒磚)　茅宅　蒿牀(李劭别傳公居貧而不好/修産業有稻田三十畝茅)¶
(宅一區貧皇甫謐髙士傳田禾/年老家  茅居蒿牀守道不仕)　牛衣　蝸廬(漢書王/章傳初)¶
(章為諸生學長安獨與妻居章疾病無被卧牛衣中與/妻訣涕泣其妻呵怒之曰仲卿京師尊貴在朝廷人誰)¶
(踰仲卿者今疾病困厄不自激昻乃反涕泣何鄙也後/魏書楊沛前後宰歴城守不以私計介意故身退之)¶
(家無餘財起蝸牛廬/居止其中妻子凍餓)　蓬霤　席門(抱朴子葛洪家貧/蓬莠塞乎階霤)¶
<pb:KR3k0055_WYG_292-19b>¶
(漢書陳平家貧好讀書不營生業居/窮巷中以席為門然門多長者車轍)　賣卜　傭書(司/馬)¶
(彪續漢書范丹桓帝時辟為太尉自以狷急不能從俗/弊服賣卜於市  魏收後魏書崔亮字敬儒家貧傭書)¶
(自/業)　蓽門　蓬廬(禮蓽門圭窬詳貧一廻張衡歸田/賦感老氏之遺戒乃  駕乎蓬廬)¶
増斫&KR1231;　織簾(南史江泌傳泌少貧晝日斫&KR1231;為業夜/讀書隨月光光斜則握卷升屋睡極墮)¶
(地則更登不又沈麟士傳居貧織簾/誦書口手  息鄉里號為織簾先生)　採梠　緯蕭(晉/隐)¶
(逸傳夏統字仲御㓜孤貧事母孝每採梠求食/不肯仕  莊子河上有家貧持緯蕭而食者)　吞紙¶
　賣文(山堂肆考義陽朱詹好學家貧日不炊㸑/時吞紙以實腹  又段湛家貧賣文為活)　然¶
糠　運穀(南史顧歡傳歡字景怡鄉中有學舍歡貧無/以受業於舍壁後倚聼無遺忘者夕則然松)¶
<pb:KR3k0055_WYG_292-20a>¶
(節讀書或然糠自照人稗史陳茂烈官至御史致/仕一生清苦貧甚有  候之見其自運穀入室)　鶉¶
衣　螢囊(唐杜甫詩烏几重重縳鶉衣寸寸針螢晉車/允傳家貧不常得油夏月則練囊盛  火數)¶
(十以/照書)　厚報　拙謀(唐書王珪少孤且貧人或饋遺初/無讓及貴厚報之雖已亡必酬贍)¶
(其家拙晉陶侃詩貧敎/謀事  病使出言憂)　烹犬　宿藁(貧士傳周方叔/字矩道居丹陽)¶
(築室五州山下誦讀不休家貧或終日不得食鄰僧乞/米送之一日龔農卿準孫常州吳㑹造其廬無以為具)¶
(乃烹犬食之二公忻然盡歡歎息而去業三輔決錄孫/晨字元公家貧不仕居社城中織箕為  為郡功曹冬)¶
(月無被有藁一束/暮宿其中旦收之)　原立胏石　宿白社(周禮以胏石/達窮民凡逺)¶
(近㷀獨老幼之欲有復于上而其長弗達者立于胏石/三日士聼其辭以告于王而罪其長  晉董京傳京字)¶
<pb:KR3k0055_WYG_292-20b>¶
(威輦嘗宿洛陽白/社中時乞於市)　地無立錐　室如懸罄(史記孫叔/敖事詳貧)¶
(二罄左傳室如/懸  野無青草)　居常待終　非力不食(髙士傳榮啓/期曰貧者士)¶
(之常死者民之終居常以待終何不樂也食/  漢徐穉傳穉家貧常自耕稼非其力不)　家無正¶
寢　増食不盈腸(唐温彦博傳彦博家貧無正寢體又/韓愈詩朝食不盈腸冬衣纔掩)¶
　錢服相周　原琴歌自樂(貧士傳沈道䖍冬無複衣/戴顒聞而迎之周以錢服)¶
(及還悉供諸衆無衣者生髙士傳榮啓期鹿裘帶/索援琴而歌孔子曰先  何樂也對曰吾樂甚)　増¶
賜十萬錢　封四百户(晉王嶠傳初朝議欲以嶠為丹/陽尹嶠以京尹望重不宜以疾)¶
(居之求補廬陵郡乃拜嶠廬陵太守以嶠家貧無以上/道賜布百匹錢十萬  史記楚孫叔敖死其子貧困負)¶
<pb:KR3k0055_WYG_292-21a>¶
(薪優孟言於楚王於是召叔敖/子封之寢邱四百户以奉其祀)　晝樵夜讀　春韮夏¶
菘(唐馬懐素傳懐素客江都師事李善貧無資晝樵夜/輒然以讀書  堯山堂外紀周彦倫清貧寡欲終日)¶
(常蔬食雖有妻子獨處山舍王儉嘗問彦倫山中何所/食答曰赤米白鹽綠葵紫蓼文惠太子嘗問何味最佳)¶
(答曰春初早/韭夏末晚菘)　見辱友壻　為哀王孫(漢嚴助傳上問/助居鄉里時對)¶
(曰家貧為友壻富人所辱母漢紀韓信家貧釣于城下/有漂母飯信信曰吾必報  母怒曰大丈夫不能自食)¶
(吾哀王孫而進/食豈望報乎)　景略鬻畚　少游典衣(山堂肆考王/猛字景略家)¶
(貧以鬻畚為事嘗至洛陽有人買畚曰吾家在此可隨/取直猛隨至深山中見一老翁引猛進曰大司馬公可)¶
(進猛拜翁曰王公何緣拜即十倍售畚送出山猛顧視/乃嵩山也  又宋秦觀字少游嘗遺錢文穆詩三年京)¶
<pb:KR3k0055_WYG_292-21b>¶
(國&KR0066;如絲又見新花發故枝日典/春衣非為酒家貧食粥已多時)　乞不多取　貧不¶
茍得(魏略寒貧者姓石字徳林獨居窮巷里人與之衣/食不肯取郡縣以其鰥窮給廪日五升食不足頗)¶
(行乞乞不取多人問其姓名口不肯言故因號之曰寒/貧也車騎将軍郭淮以意氣呼之問所欲瞪而不言因)¶
(與脯糒及衣取其脯一朐糒一升而已淵貧士傳河上/貧者宋人也家貧緯蕭而食其子沒于  得千金之珠)¶
(貧者謂其子曰取石來鍜之夫千金之珠必在九重之/淵而驪龍頷下子能得之者必遭其睡也使驪龍而寤)¶
(子尚奚有哉君子謂/其不以貧而茍得焉)　乞食以葬　帶經而農(五代史/雜傳李)¶
(琪兄珽唐末舉進士及第為監察御史丁内艱貧無以/葬乞食而後葬  晉皇甫謐傳謐居貧躬自稼穡帶經)¶
(而農遂博綜典/籍百家之言)　牽船作屋　編草為裳(南史張融傳/武帝問融何)¶
<pb:KR3k0055_WYG_292-22a>¶
(處住答曰臣陸處無屋舟居無水後上問其從兄緒緒/曰融近東出未有居止權牽小船于岸上住  晉孫登)¶
(傳登字公和汲郡共人也無家屬於郡北山為土窟居/之夏則編草為裳冬則被髮自覆好讀易撫七絃琴見)¶
(者皆親/樂之)　義不獨飽　意將何求(南史郭原平傳原平/自以家貧父母不辦)¶
(有肴味唯餐鹽飯而已若家或無食則虚中竟日義不/獨飽  稗史胡文定公家至貧轉徙流寓遂至空乏然)¶
(貧之一字於親故間非惟口所不道亦手所不書/嘗戒其子曰對人言貧其意将何求汝曹志之)　錢¶
何見怪　綿乃生悲(稗史俗傳書生入庫見錢不識或/怪而問之生曰固知其為錢但怪)¶
(其不在紙裹中耳不世說朱百年家貧母以冬月亡衣/並無絮百年自此  衣綿帛嘗寒時就孔思逺宿衣皆)¶
(裌布飲酒醉眠思逺以卧具覆之百年初不知既覺引/去謂思逺曰綿定竒温因流涕悲慟思逺亦為感泣)¶
<pb:KR3k0055_WYG_292-22b>¶
　竅如七星　覆無一瓦(稗史鄭廣文䖍屋室破漏自/下望之竅如七星  宋歐陽)¶
(脩瀧岡阡表太夫人守節自誓居貧自力於衣食曰汝/父為吏亷而好施與喜賔客其俸禄雖薄常不使有餘)¶
(故其亡也無一瓦之覆/一壠之植以庇而為生)　折蒲當紙　映月代燈(晉王/育傳)¶
(育少孤貧為人傭牧羊每過小學必歔欷流涕時有暇/即折蒲學書忘而失羊為羊主所責育将鬻已以償之)¶
(同郡許子章敏達之士也聞而嘉之代育償羊給其衣/食使與子同學遂博通經史  宋陸佃傳佃字農師居)¶
(貧苦學夜無燈/映月光讀書)　蔽前掩後　計口度身(貧士傳郭泰/從屈伯彦學)¶
(春秋并日而食衣不蔽形常以盖幅自障出入入則蔽/前出則掩後  晉王褎傳褎家貧躬耕計口而佃度身)¶
(而蠶或有助之者不聼諸/生密為刈麥褎遂棄之)　藏金以待　出甕為炊(一/統)¶
<pb:KR3k0055_WYG_292-23a>¶
(志晉隗炤善易臨終書板授妻曰後五年春當有詔使/來姓龔此人負吾金即以此板往責至期果至妻執板)¶
(往使者取蓍筮之曰吾不負金汝夫自有金知汝漸困/故藏金以待知我善易故書板以寓意耳金五百斤盛)¶
(以青甕覆以銅盌在屋東掘之如卜一搜神後記晉謝/端少孤無有親屬為隣人所養嘗得  大螺如三升壺)¶
(取以歸貯甕中後見一少女從甕中出至竈下燃火媏/曰新婦何來而相為炊答曰我天漢中白水素女也天)¶
(帝哀卿故使我權為守舍炊烹而卿無故竊相窺掩/吾形已見不宜復留留此殻去以貯米常可不乏)¶
吾親未享　此子屢空(元揭徯斯傳徯斯少處窮約事/親菽水粗具而必得其歡心暨)¶
(有禄入衣食稍踰于前輒愀然曰吾親未嘗享是也防/漢賈逵傳逵母嘗有疾帝以錢二十萬使潁陽侯馬)¶
(與之謂防曰賈逵母病此子無人事于/外屢空則從孤竹之子于首陽山矣)　相士多失¶
<pb:KR3k0055_WYG_292-23b>¶
為客甚困(詳貧/二)　飢惟曼倩　寒有西華(漢東方朔𫝊/朔字曼倩對)¶
(上曰侏儒長三尺餘俸一囊粟錢二百四十朔長九尺/餘亦俸一囊粟錢二百四十侏儒飽欲死臣朔飢欲死)¶
(業南史梁任昉傳昉有子東里西華南容北叟並無術/  流離不能自振生平舊交莫有收䘏西華冬月著葛)¶
(帔練裠道逢平原劉孝標乃/著廣絶交論以譏其舊友)　庾郎有菜　范婦無㡓¶
(南史齊庾杲之傳杲之初為駕部郎清貧自業食唯有/韮葅&KR0682;韮生韮雜菜任昉嘗戲之曰誰謂庾郎貧食鮭)¶
(嘗有二十七種匹世說范宣潔行亷約韓豫章遺絹百/匹不受減五十  復不受如是減半遂至一匹既終不)¶
(受韓後與范同載就車中裂二丈與/范云寜可使婦無㡓耶范笑而受之)　牧豕海上　種¶
𤓰城東(史記丞相公孫宏菑川薛縣人也時為薛獄吏/有罪免家貧牧豕海上年四十餘乃學春秋雜)¶
<pb:KR3k0055_WYG_292-24a>¶
(說種又蕭相國世家召平者故秦東陵侯秦破為布衣/貧  𤓰于長安城東𤓰美故世俗謂之東陵𤓰從召平)¶
(以為/名也)　剗雪相訪　懐書自隨(宋王陶傳陶微時苦貧/寓京師其友姜愚氣豪)¶
(樂施一日大雪念陶奉母寒餒荷一鍤剗雪行二十里/訪之陶母子凍坐日髙無炊煙  南史孔子祛傳子祛)¶
(少孤貧好學耕耘樵採常/懐書自隨役閒則誦讀)　賣犬辦嫁　斂錢為婚(世/說)¶
(謝石奴請吳隐之為衛将軍主簿隐之将嫁女謝知其/貧潔遣女必當率薄乃令遺㕑帳助其經營使者至方)¶
(見一婢牽犬賣之此外蕭然無辦婚晉阮脩傳脩居貧/年四十餘未有室王敦等斂錢為  皆名士也時慕之)¶
(者求入錢/而不得)　共處蓬室　合買犢車(南史劉瓛傳瓛兄/弟三人共處蓬室)¶
(一間為風所倒無以葺之怡然自樂門漢蔡義傳義以/明經給事大将軍幕府家貧常歩行  下好事者為義)¶
<pb:KR3k0055_WYG_292-24b>¶
(合買犢車/令乗之)　裘敝蘇秦　衣穿到溉(戰國策蘇秦說秦/王書十上而說不)¶
(行黒貂之裘敝黄金百鎰盡資用乏絶去秦而/歸  梁書到溉冠履十年一易朝服或至穿補)　豈變¶
吾志　不因人熱(姓譜宋俞易直尉彭澤不茍取不沽/名以母老不仕歸嘗有病縣令盧知)¶
(原往視之問以後事曰棺已具衣已浣附葬先塋他無/所湏也盧退遺以錢五萬易直曰吾素貧豈以五萬錢)¶
(變吾志哉炊世說梁鴻字伯鸞少孤嘗獨止不與人同/食比舍先  已呼伯鸞及熱釜炊伯鸞曰童子鴻不因)¶
(人熱者也滅/竈更燃之)　猶有一劒　不過十金(史記孟嘗君列/𫝊初馮驩聞孟)¶
(嘗君好客躡屩而見之孟嘗君曰先生逺辱何以敎文/也馮驩曰聞君好士以貧身歸於君孟嘗君置𫝊舍十)¶
(日孟嘗君問𫝊舍長曰客何所為答曰馮先生甚貧猶/有一劒耳  漢揚雄傳雄家産不過十金乏無儋石之)¶
<pb:KR3k0055_WYG_292-25a>¶
(儲晏/如也)　剪髮易書　載酒從學(元陳祐𫝊祐少好學家/貧母張氏剪髮易書使)¶
(讀之好緯略漢揚雄家貧/嗜酒  事者載酒&KR0319;從學)　同食遞衣　決踵見肘(漢/李)¶
(充傳充家貧兄弟六人/同食遞衣  下見貧二)　舒被覆書　驅驢負醋(南史/丘巨)¶
(源傳虞通之少好學居貧屋漏恐溼墳典乃舒被覆書/書獲全而被大溼  稗史彚編代稱士流為措大言其)¶
(肖醋而冠四民之首一說衣冠儼然黎庶望之有不可/犯之色犯必有驗皆比于醋而更驗故謂之或謂往有)¶
(士人貧居新鄭之郊以驢負醋廵邑而/賣復落魄不調邑人指其醋而笑之)　脫衣為賻¶
撒屋而炊(南史張融傳竺超人孫微冬月遭母喪居貧/融弔之悉脫衣以為賻披牛被而返  又阮)¶
(孝緒傳孝緒家貧無以㸑僮妾竊鄰人墓/樵舉火孝緒知之乃不食更令撒屋而炊)　磨鏡以給¶
<pb:KR3k0055_WYG_292-25b>¶
　鬻馬而歸(典略程堅字謀甫居貧無資磨鏡自給不/受人施  左編宋范仲淹為廣徳軍司理)¶
(參軍比去貧止一/馬鬻馬徙歩而歸)　隨師無糧　拜官得禄(後漢衞颯/傳颯家貧)¶
(好學問隨師無糧常傭以自給少唐吳兢傳兢自陳修/史有緒家貧不能具紙筆願得  禄以終餘功有詔拜)¶
(諫議/大夫)　李恂拾橡　歩隲種𤓰(東觀漢記李恂餉遺無/所受居新安闗下拾橡)¶
(實為食陵三國歩隲傳隲避難江東單身窮/困與廣  衞旌同年相善俱以種𤓰自給)　定交杵¶
臼　往舍郵亭(漢吳祐傳時公沙穆來遊太學無資糧/乃變服客傭為祐賃舂祐與語大驚遂)¶
(共定交于杵臼之間吉又司馬相如傳相如家貧無以/自業素與臨卭令王  相善吉曰長卿宦遊不遂而來)¶
(過我于是相/如往舍郵亭)　卷褥質酒　然葉照書(北史李元忠傳/齊孫騰司馬子)¶
<pb:KR3k0055_WYG_292-26a>¶
(如嘗詣元忠逢其方坐樹下葛巾擁被對壺獨酌庭室/蕪曠使婢卷兩褥以質酒肉呼妻出衣不曵地二公相)¶
(視歎息而去薪唐柳璨傳璨少孤/貧好學晝採  給費夜然葉照書)　徒有四壁　不滿¶
萬錢(崔鴻後燕錄魏郡王髙秦末饑亂父母兄弟死者/十有五人飢食藜藿寒衣草衣家貧徒有四壁)¶
(漢貢禹傳元帝遷禹為光禄大夫頃之禹上書曰臣禹/年老貧窮家貲不滿萬錢妻子糠豆不贍裋褐不完有)¶
(田一百三十畝陛下過意徵/臣臣賣田百畝以供車馬)　同衣而行　五日不食¶
(後漢檀敷傳敷家貧無産業子孫同衣而出又謝承書/曰敷與子孫同衣而行并日而食  南史王智深傳智)¶
(深家貧無人事嘗餓五/日不得食掘芫根食之)　書取柿葉　衣得羊裘(東坡/志林)¶
(鄭䖍寓青龍寺貧無紙取柿葉書詩北史房景先傳景/先少孤貧無資從師其母自授毛  曲禮年十二請其)¶
<pb:KR3k0055_WYG_292-26b>¶
(母曰豈可使兄傭賃以供景先也請自求衣然後就學/母哀其小不許苦請乃從之遂得一羊裘欣然自足晝)¶
(則樵蘇夜/誦經史)　三旬九食　二日一餐(說苑子思居衞三/旬九食  貧士傳)¶
(沈顗齊末兵荒與家人同甘困餓二日一餐或饋梁肉/閉門不受唯采蓴荇根供食以樵采自資怡然不改其)¶
(樂/)　使歡驅雀　以冲質羊(南史顧歡傳歡家貧父使/田中驅雀歡作黄雀賦而)¶
(歸雀食稻過半父怒欲撻之見賦乃止温錦繡萬花谷/晉桓温弟冲並少家貧母患需羊以解  乃以冲質羊)¶
　材官起屋　有司立廟(南史王延之𫝊延之仕宋為/司徒左長史清貧居宇穿漏)¶
(褚彦回以啟宋明帝即敕材官為起三間齋屋廟唐/書戴胄𫝊胄卒以第舍陋不容祭詔有司為立)¶
軾饑如䑕　立飽以魚(宋蘇軾詩我貧如饑䑕長夜空/齩齧瓦池研竈煤葦管書杮葉)¶
<pb:KR3k0055_WYG_292-27a>¶
(嵐金崔立傳藥安國者管州人年二十餘有勇力嘗為/  州招討撫使以罪繫開封獄既出貧無以為食立潛)¶
(結納之安國健/㗖日飽之以魚)　賣宅以葬　結草而居(北史山偉傳/偉不營産業)¶
(身亡之後賣宅營葬妻子不免飄泊陋/後漢范丹傳丹結草室而居所止單)　遺糧受半¶
餉錢立盡(先賢行狀胡定字元定至行絶人在喪雉兔/遊其庭雪霜滿其室縣令遣户曹掾排雪問)¶
(定定已絶穀妻子皆臥在牀令即遣掾以乾糧就遺之/定乃受半  貧士傳劉凝之字隐安荆州年饑義季慮)¶
(其餒斃餉錢十萬凝之将錢至市門觀有/饑色者悉分與之俄頃立盡自甘飢餓)　原三日未¶
舉火　十年不製衣(莊子曽子在衞三日不舉火衣/又曽子緼袍無表十年不製)¶
増母欲弗與女　吾當為助卿(三國吕範傳範少為縣/吏邑人劉氏家富女美)¶
<pb:KR3k0055_WYG_292-27b>¶
(範求之女母嫌欲勿與劉氏曰觀吕子衡寜當久貧者/耶  晉魏舒傳太原王乂謂舒曰卿終當為台輔然今)¶
(未能令妻子免飢寒吾當助卿/營之常賑其匱乏舒受而勿辭)　東坡有破硯　威輦¶
無完衣(宋蘇軾詩我生無田食破硯邇來硯枯磨不出/  逸士傳董威輦在洛陽隐居白社以殘絮縷)¶
(帛為衣號/百結衣)　㼾甎為障安問紫絲　扊扅作薪空思鳳¶
蠟(貧士傳扈累字伯重以㼾甎為障施一㕑牀食宿其/中書則潛思夜則仰視星宿吟詠不輟又晉王愷作)¶
(紫絲歩障四十里雌古樂府百里奚妻歌曰百里奚五/羊皮憶别時烹伏  炊扊扅今日富貴忘吾為按蔡邕)¶
(月令章句曰鍵闗牡也所以止扉或謂之剡移然則當/時貧困并以門牡木作薪炊耳又晉石崇以蠟代薪王)¶
(僧綽採蠟燭淚為/鳯凰故名鳳蠟)　辨雷淵之倨乃是躭書　恕管仲¶
<pb:KR3k0055_WYG_292-28a>¶
之貪知非嗜利(金雷淵傳淵庶出年最幼諸兄不齒父/歿不能安於家乃發憤入太學衣敝履)¶
(穿坐榻無席自以跣露恒兀坐讀書不迎送賔客人皆/以為倨其友商衡每為辨之且賙恤焉  史記管晏列)¶
(傳管仲貧困嘗欺鮑叔管仲曰吾始困時嘗與鮑/叔賈分財利多自與鮑叔不以我為貪知我貧也)　相¶
依庾氏何妨蔬食園中　共屬阮門一任綺羅道北(晉/范)¶
(汪傳汪少孤貧六嵗過江依外家新野庾氏及長好學/外氏家貧無以自給汪乃廬於園中布衣蔬食然薪寫)¶
(書阮又阮咸傳咸與籍居道南諸阮居道北北阮富而/南  貧七月七日北阮盛曬衣服皆錦綺粲目咸以竿)¶
(挂大布犢鼻于庭人或怪之/答曰未能免俗聊復爾爾)　薪将給食恒羞負戴相¶
隨　史欲質錢應愧箕裘能紹(漢朱買臣𫝊買臣家貧/常刈薪樵賣以給食擔)¶
<pb:KR3k0055_WYG_292-28b>¶
(束薪行且誦書其妻亦負戴相隨數止買臣毋歌嘔買/臣愈益疾歌妻羞之求去  南史劉僑傳僑素貧常一)¶
(朝無食其子啓欲以班史質錢/答曰寜餓死豈可以此充食乎)　方為重器相遺豔婦¶
之巾　本是富家乃貰市人之酒(南史賀徳基傳徳基/少游學都下積年不)¶
(歸衣資罄乏又恥服過弊盛冬止衣裌襦袴嘗於白馬/寺前逢一婦人容貌甚盛呼徳基入寺門脫白綸巾以)¶
(贈之仍謂曰君方為重器不久貧寒故以此相遺耳問/姓名不答而去  西京雜記司馬相如初與卓文君還)¶
(成都居貧愁懣以所著鷫鸘裘就市人陽昌貰酒與文/君為歡既而文君抱頸而泣曰我平生富足今乃以衣)¶
(裘貰酒遂相與/謀賣酒于成都)　挂百錢於鳩杖惟知綠蟻驅愁　貯¶
一斛於金柈猶記㯽榔消食(晉阮修傳修常歩行以百/錢挂杖頭至酒店便獨酣)¶
<pb:KR3k0055_WYG_292-29a>¶
(暢雖家無儋石之儲晏如也檢南史劉穆之傳穆之少/時家貧誕節嗜酒食不修拘  好往妻兄江氏家乞食)¶
(多見辱江氏後有慶㑹穆之食畢求㯽榔江氏兄弟戲/之曰㯽榔消食君常飢何忽湏此及穆之為丹陽尹将)¶
(召妻兄弟妻泣而稽顙以致謝穆之曰本不匿怨無所/致憂及至醉穆之乃令㕑人以金柈貯㯽榔一斛以進)¶
(之/)¶
　　貧四¶
原裋褐(淮南子貧人夏則被褐帶索含菽飲水以/支暑熱冬則羊裘裋褐不掩形而煬竈)　臥¶
雪(汝南先賢傳素安居洛陽時大雪丈餘洛陽令按行/見安門無行路謂安死矣除雪入户安僵卧自如令)¶
(以為賢遂/舉為孝㢘)　増飯後鐘(山堂肆考唐王播貧而好學客/居木蘭寺寺僧叩鐘㑹食播每)¶
<pb:KR3k0055_WYG_292-29b>¶
(聞鐘聲即赴㑹衆僧厭之乃飯後叩鐘播聞鐘聲而來/則飯已完矣播題詩于壁曰上堂已了各西東慙愧闍)¶
(黎飯後鐘播去後二十餘年得官來守是邦復至木蘭/寺見前詩以碧紗罩之播續成後二句曰二十年前塵)¶
(土面于今始/得碧紗籠)　原藜羮不糝(家語孔子厄于/陳蔡藜羮不糝)　増儲無¶
儋石(魏志華歆素清貧所得祿賜以賑施親戚家無儋/石之儲按揚雄方言海岱之間名&KR0902;為儋石蘇林)¶
(云齊人名小/&KR0902;為儋石)　琴書自隨(元亷希憲傳希憲出鎮荆南/及還囊槖蕭然琴書自隨而)¶
(已帝知其貧賜白/金五十兩鈔萬貫)　薪蘇繼晷(宋汪應辰傳應辰家貧/無膏油每拾薪蘇以繼)¶
(晷/)　單歩之官(三國崔林傳林除鄔長/貧無車馬單歩之官)　注儭百錢(南/史)¶
(張融傳融解褐為宋新安王子鸞行參軍王母薨後四/月八日建齋并灌佛僚佐儭者多至一萬少不減五千)¶
<pb:KR3k0055_WYG_292-30a>¶
(融獨注儭百錢帝曰融殊貧/當序以佳禄出為封溪令)　鬼為撫掌(南史劉粹傳/劉伯龍者少)¶
(而貧薄及長歴位尚書左丞少府武陵太守貧窶尤甚/常在家慨然召左右将營十一之利忽見一鬼在旁撫)¶
(掌大笑伯龍歎曰貧窮固有/命乃復為鬼所笑也乃止)　我常自耕(南史王韶之/傳韶之家貧)¶
(好學嘗三日絶糧而執卷不輟家人誚之/曰困窮如此何不耕答曰我常自耕耳)　單行定省¶
(晉胡威傳威自京師定省家貧無車馬僮僕自驅驢/單行每至客舍躬放驢取樵炊㸑食畢復隨侶進道)¶
總事不役(元趙宏毅傳宏毅少家貧無書傭于巨室畫/則為役夜則借書讀之或閔其志但使總其)¶
(事而不/役焉)　大驚樊參軍(晉石勒載記勒以參軍樊坦清/貧擢授章武内史既而入辭勒)¶
(見坦衣冠敝壞大驚曰/樊參軍何貧之甚也)　抄書日者家(元許衡傳衡遭/世亂且貧無書)¶
<pb:KR3k0055_WYG_292-30b>¶
(嘗從日者家見書疏/義因請寓宿手抄)¶
　　貧五¶
増詩魏曹植贈徐幹詩曰顧念蓬室士貧賤誠足憐薇¶
藿不充虚被褐猶不全　晉左思詠史詩曰主父宦不¶
達骨月還相薄買臣困樵采伉儷不安宅陳平無産業¶
歸來翳負郭長卿還成都壁立何寥廓四賢豈不偉遺¶
烈光篇籍當其未遇時憂在填溝壑英雄有迍邅由來¶
自古昔何世無竒才遺之在草澤　原又曰習習籠中¶
<pb:KR3k0055_WYG_292-31a>¶
鳥舉翮觸四隅落落窮巷士抱影守空廬出門無通路¶
枳棘塞中塗計策棄不收塊若枯池魚外望無寸禄内¶
顧無斗儲親戚還相蔑朋友日漸疎　晉張望詩曰荒¶
墟人迹稀隐僻閭隣濶葦籬自朽損毁屋每寥豁炎夏¶
無完絺隆冬無暖褐四體困寒暑六時疲飢渴營生生¶
愈瘁愁來不可割　江逌詩曰蓽門不啓扉環堵蒙蒿¶
榛空瓢覆壁下簞上自生塵出問誰家子憊哉亦何貧¶
　陶潛貧士詩曰安貧守賤者自古有黔婁好爵吾弗¶
<pb:KR3k0055_WYG_292-31b>¶
營厚饋吾不酬一旦壽命盡蔽覆乃不周豈不知其極¶
非道固無憂　増又曰淒厲嵗将暮擁褐曝南軒前圃¶
無遺秀枯條盈北園傾壺絶餘瀝窺竈不見煙詩書塞¶
坐外日昃不遑研　原又曰榮叟老帶索欣然方彈琴¶
原生納決履清歌暢髙音斂袂不掩肘藜羮乏恒斟豈¶
忘襲輕裘茍得非所欽　鮑照愁苦行曰湮沒雖死悲¶
貧苦即生劇長歎至天曉愁苦窮日夕盛顔當少歇&KR0066;¶
髮先老白親友四面絶朋知斷三益空庭慙樹萱藥餌¶
<pb:KR3k0055_WYG_292-32a>¶
饋過客貧年忘日時黯顔就人惜俄頃不相酬恧怩面¶
已赤或以一金恨便成百年隙心為千條計事未見一¶
獲以此窮百年不如還窀穸　袁伯文述山貧詩曰傭¶
滌倦閭閈耕牧憊松邱製荷依露壑搴若逗霜洲&KR0066;垂¶
驚年素膚耗盈帶憂幸有深栖性幽山可以留　蕭璟¶
貧士詩曰四時迭來往苦辛隨事迫三冬泣牛被五月¶
披裘客遲遲春日永憂來安所適季秋授衣節荷裳竟¶
不易班超棄筆硯婁敬脫挽軛雖云丈夫志終渉自媒¶
<pb:KR3k0055_WYG_292-32b>¶
迹賢哉顔氏子飲水常怡懌　増唐賈島朝飢詩曰市¶
中有樵山此舍朝無煙井底有甘泉釜中乃空然我欲¶
見白日雪來塞青天立聞西牀琴凍折兩三絃饑莫詣¶
他門古人有拙言　杜甫同谷縣歌曰長鑱長鑱白水¶
柄我生託子以為命黄精無苖山雪盛短衣數挽不掩¶
脛此時與子空歸來男呻女吟四壁静嗚呼二歌兮歌¶
始放閭里為我色惆悵　又貧交行曰翻手作雲覆手¶
雨紛紛輕薄何湏數君不見管鮑貧時交此道今人棄¶
<pb:KR3k0055_WYG_292-33a>¶
如土　又空囊詩曰翠柏苦猶食明霞髙可餐世人共¶
鹵莽吾道屬艱難不㸑井晨凍無衣牀夜寒囊空恐羞¶
澀留得一錢看　又戲贈鄭廣文詩曰才名三十年坐¶
客寒無氊頼有蘇司業時時乞酒錢　髙適詠史詩曰¶
尚有綈袍贈應憐范叔寒不知天下士猶作布衣看¶
岑參題新鄉王釜㕔壁詩曰憐君守一尉家計復清貧¶
禄米常不足俸錢供與人　劉兼貧女詩曰蓬門未識¶
綺羅香擬託良媒益自傷誰愛風流髙格調共憐時世¶
<pb:KR3k0055_WYG_292-33b>¶
儉梳妝敢将十指誇偏巧不把雙睂鬭畫長苦恨年年¶
壓金線為他人作嫁衣裳　王建贈崔禮駙馬詩曰鳯¶
凰樓閣連宫𣗳天子崔郎自愛貧金埒減添栽藥地王¶
鞭平與賣書人家中絃管聼常少分外詩篇看即新一¶
月一回陪内宴馬蹄猶厭踏香塵　宋黄庭堅詩曰李¶
髯家徒四立壁未嘗一飯曽留客春寒茅屋交相風傍¶
牆捫蝨讀書䇿老妻甘貧能養姑寧剪髻鬟不典書大¶
兒得飡不得魚小兒得褌不索襦　蘇軾贈西蜀楊耆¶
<pb:KR3k0055_WYG_292-34a>¶
詩曰孤邨微雨逐秋涼逆旅愁人怨夜長不寐相看惟¶
櫪馬愁吟互答有蛩螀天寒滯穗猶横畝嵗晚空機尚¶
倚牆勸爾一杯聊復睡人間貧富海茫茫　陸游貧述¶
詩曰寒生肌粟苦衣單瘦減頭圍覺㡌寛荒寂在家猶¶
逆旅窮空養老亦蔬餐柴青竈突騰烟細膏盡燈釭照¶
字難猶喜新醅三斗熟半窓梅影助清歡　天台民宋¶
氏鬻廬詩曰自歎年來刺骨貧吾廬今已屬西鄰殷勤¶
說與東園柳明日相逢是路人　張景修貧居詩曰茅¶
<pb:KR3k0055_WYG_292-34b>¶
簷月有千錢稅稻飯年無一粒租生事蕭條人問我水¶
芭蕉與石菖蒲　元虞集詠貧士詩曰老骨寒不寐夜¶
長况聞風心悸危欲折跼蹐敗絮中鷄鳴當晨參馬疥¶
芻不充山童衣百鶉喚之愧悤悤求火掃木葉庭樹亦¶
已空決起不敢怠曙光屋南東茍遂牛馬性放歸春草¶
豐(中丞趙世安常為伯生請曰虞集久居京師甚貧且/病幸假一外職使醫文宗怒曰一虞伯生汝輩不容)¶
(耶/)¶
原賦漢揚雄逐貧賦曰揚子遁世離俗隐處左鄰崇山¶
<pb:KR3k0055_WYG_292-35a>¶
右接曠野鄰垣乞兒終貧且窶禮薄義敝相與羣聚惆¶
悵失志呼貧與語汝在六極投棄荒遐好為庸卒刑戮¶
是加匪惟㓜稚嬉戲土沙亦非近鄰接屋連家恩輕毛¶
羽義薄綺羅進不由徳退不受呵久為滯客其意若何¶
人皆文繡余褐不完人皆稻粱我獨藜飱貧無寳玩何¶
以接歡宗室之宴為樂不槃徒行負笈出處易衣身服¶
百役手足胼胝或耘或耔霑體露肌朋友道絶達官凌¶
遲厥咎安在職汝為之舍汝逺竄崑崙之巔爾復我隨¶
<pb:KR3k0055_WYG_292-35b>¶
翰飛戾天舍爾登山巖穴隐藏爾復我隨陟彼髙岡舍¶
爾入海汎彼柏舟爾復我隨載沈載浮我行爾動我静¶
爾休豈無他人從我何求今汝去矣勿復久留貧曰唯¶
唯主人見逐多言益&KR0339;心有所懷願得盡辭昔我乃祖¶
宣其明徳克佐帝堯誓為典則土階茅茨匪雕匪飾爰¶
及季世縱其昏惑饕餮之羣貪富茍得鄙我先人乃傲¶
乃驕瑶臺瓊室華屋崇髙流酒為池積肉為崤是用鵠¶
逝不踐其朝三省吾身謂予無諐處君之所福禄如山¶
<pb:KR3k0055_WYG_292-36a>¶
忘我大徳思我小怨堪寒能暑少而習焉寒暑不忒等¶
壽神仙桀跖不顧貪戾不干人皆重閉子獨露居人皆¶
怵惕子獨無虞言辭既罄色厲目張攝&KR1189;而興降階下¶
堂逝將去汝適彼首陽孤竹之子與我連行予乃避席¶
辭謝不直請不貳過聞義則服長與爾居終無厭極貧¶
遂不去與我遊息¶
増疏漢晁錯論貴粟疏略曰民貧則奸邪生貧生於不¶
足不足生於不農不農則不地著不地著則離鄉輕家¶
<pb:KR3k0055_WYG_292-36b>¶
民如鳥獸雖有髙城深池嚴法重刑猶不能禁也夫寒¶
之於衣不待輕煖飢之於食不待甘㫖飢寒至身不顧¶
亷恥人情一日不再食則飢終嵗不製衣則寒夫腹飢¶
不得食膚寒不得衣雖慈母不能保其子君安能以有¶
其民哉¶
原牋宋晃道元與吞公牋曰道居在城南接水墟草木¶
幽鬱蚊䖟所藏茅茨陋宇纔容數牀積汙累燻體貌萎¶
黄冬則兩幅之薄被心有牽藜與敝絮撤以三股之絲¶
<pb:KR3k0055_WYG_292-37a>¶
綖袷以四升之麤布狹領不掩其巨形促縁不覆其長¶
度申脚則足出攣捲則拳露¶
原書魏應璩與韋仲將書曰夫以原憲縣罄之居而值¶
皇天無己之雨新芻既盡舊穀亦傾進無顔子不改之¶
志退無揚雄宴如之情人非神仙湏仰衣食方今體寒¶
心飢憂在旦夕而欲東希朱昌治生之物西望陵縣㕑¶
食之禄誠恐將為牛蹄中魚卒鮑氏之肆矣　又與董¶
仲連書曰穀糴驚踴告求周鄰日獲數升猶復無薪可¶
<pb:KR3k0055_WYG_292-37b>¶
以熟之雖孟軻困於梁宋宣尼飢於陳蔡無以過此夫¶
挾管晏之智者不有厮役之勞懷陶朱之慮者不居貧¶
賤之地出蒙譏於&KR0391;獲入見責於嬪息忽使邑憤不知¶
處世之為樂　又與尚書諸郎書曰夫秋節凉和霖雨¶
清閑正髙㑹之盛時飲宴之良日也而陋巷之居無髙¶
密之宇壁立之室無旬朔之資流潦浸於北堂隟漏霑¶
於衣服藁蒸單竭儋石傾罄中饋告乏役者莫興飯玉¶
炊桂猶尚優泰雖欣皇天之降潤亮水車之思雨私懐¶
<pb:KR3k0055_WYG_292-38a>¶
蹙額良不可言想諸夫子亦斯困也夫否泰潛升蓋由¶
昏明二三執事以龍虎之姿遭風雲之㑹方將飛騰閶¶
闔振翼紫微運籌幃幄顯揚豐績豈久沈滯於下職契¶
濶於貧悴哉　増宋張融與從叔永書曰融昔㓜學早¶
訓家風雖則不敏率以成性布衣韋帶弱年所安簞食¶
瓢飲不覺不樂但世業清貧人生多待榛栗棗脩女贄¶
既長束帛禽鳥男禮已大勉身就官十年七仕不欲代¶
耕何至此事　又與王僧䖍書曰融天地之逸人也進¶
<pb:KR3k0055_WYG_292-38b>¶
不辨貴退不知賤實以家貧累積孤寡傷心八姪俱孤¶
二弟頗弱撫之而感古人以悲¶
増頌宋司馬光顔樂亭頌曰貧而無怨難顔子在陋巷¶
飲一瓢食一簞能固其守不戚而安此徳之所以完¶
増論漢班彪王命論略曰夫餓饉流𨽻饑寒道路思有¶
裋褐之襲儋石之蓄所願不過一金終於轉死溝壑何¶
則貧窮亦有命也　梁劉孝標廣絶交論曰陽舒隂慘¶
生靈大情憂合歡離品物恒性故魚以泉涸而呴沬鳥¶
<pb:KR3k0055_WYG_292-39a>¶
因將死而鳴哀同病相憐綴河上之悲曲恐懼寘懐昭¶
谷風之盛典始則斷金由於湫隘刎頸起於苫蓋是以¶
伍員濯溉於宰嚭張王撫翼於陳相是曰窮交¶
原雜文漢蔡邕九惟文曰八惟困乏憂心殷殷天之生¶
我星宿值貧六極之厄獨遭斯勤居處浮&KR1934;無以自存¶
冬日栗栗上下同雲無衣無褐何以自温六月徂暑炎¶
赫來臻無絺無綌何以蔽身無食不飽永離歡欣　増¶
唐韓愈送窮文曰子之朋儔非六非四在十去五滿七¶
<pb:KR3k0055_WYG_292-39b>¶
除二各有主張私立名字戾手覆羮轉喉觸諱凡所以¶
使我面目可憎語言無味者皆子之志也其名曰智窮¶
矯矯亢亢惡圓喜方羞為姦欺不忍害傷其名曰學窮¶
倣數與名摘抉杳微髙挹羣言執神之機又其次曰文¶
窮不專一能怪怪竒竒不可時施祗以自嬉又其次曰¶
命窮影與形殊面醜心妍利居衆後責在人先又其次¶
曰交窮磨肌戞骨吐出心肝企足以待寘我讎寃凡此¶
五鬼為我五患饑我寒我興訛造訕能使我迷人莫能¶
<pb:KR3k0055_WYG_292-40a>¶
　間　明方孝孺題黄東谷詩後曰昔人謂詩能窮人諱¶
　窮者固不復學詩夫困折屈鬱之謂窮遂志適意之謂¶
　達人之窮有三而貧賤不與焉心不通道徳之要謂之¶
　心窮身不循禮義之塗謂之身窮口不道聖賢法度之¶
　言謂之口窮三者有其一雖處乎崇臺廣厦出總将相¶
　之權入享備物之奉車馬服食非不足以夸耀市井然¶
　口欲言而無其辭心欲樂而有其累其窮自若也無三¶
　者之患心無愧而身無尤當其志得氣滿發而為言語¶
<pb:KR3k0055_WYG_292-40b>¶
　文章上之宣倫理政敎之原次之述風俗江山之美下¶
　之探草木&KR0393;魚之情性狀婦人稚子之歌謡以豁其胸¶
　中之所藴沛然而江河流爛然而日星著怨思喜樂好¶
　惡慕歎無不畢見造化鬼神且将避之而何慊然於區¶
　區之富貴者哉此謂之達可也雖饑寒流離夫孰可以¶
　為窮世人不之察幸斯湏之勢者多挾其所有以驕士¶
　而不知士之非果窮已之非果達也¶
御定淵鑑𩔖函卷二百八十七¶
