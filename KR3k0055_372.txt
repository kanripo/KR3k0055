# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.174440
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十七
<pb:KR3k0055_WYG_372-1a>¶
　欽定四庫全書¶
御定淵鑑𩔖函卷三百六十七¶
　　儀飾部一(鹵簿/髦頭)　(警蹕繖節/蓋    附)　(黄鉞/雲䍐)　(豹尾/)¶
　　　鹵簿一¶
　原蔡邕獨斷曰天子出車駕次第謂之鹵簿有大駕有¶
　小駕有法駕大駕則公卿奉引大將軍參乗太僕御屬¶
　車八十一乗　漢舊儀曰法駕公卿不在鹵簿中河南¶
　尹執金吾洛陽令奉引侍中參乗屬車三十六乗鑾旗¶
<pb:KR3k0055_WYG_372-1b>¶
　車皆大夫載漢西都時祀天地於甘泉宫備大駕祀天¶
　法駕祀地五郊明堂者十三祀宗廟者九謂之小駕大¶
　駕太僕校駕法駕黄門令校駕　増漢官制度曰長安¶
　時出祠天於甘泉用之名曰甘泉鹵簿　宋禮志曰甘¶
　泉鹵簿者道車五乗游車九乗在乗輿車前又有象車¶
　最在前試橋道晉江左駕猶有之　司馬遷傳從上上¶
　雍注如淳曰遷時從上在鹵簿中也　上林賦鼓嚴簿¶
　注孟康曰簿鹵簿也　又曰襲朝服乗法駕建華旗鳴¶
<pb:KR3k0055_WYG_372-2a>¶
玉鸞　西都賦曰乗鸞輿備法駕　西京賦曰大駕幸¶
乎平樂帳甲乙而襲翠被　谷永傳曰朝覲法出而後¶
駕陳兵清道而後行　漢官志曰太僕卿掌車馬天子¶
每出奏駕上鹵簿用大駕則執馭侍中侍顧問應對法¶
駕出則多識者一人參乗餘皆騎在乗輿車後　應劭¶
漢官儀曰大駕鹵簿五營校尉在前名曰填衞　又漢¶
官鹵簿圖曰乗輿大駕則御鳳皇車以金根為副　漢¶
輿服志曰諸侯王法駕官屬傅相以下皆備鹵簿　又¶
<pb:KR3k0055_WYG_372-2b>¶
曰輕車洞朱輪輿大駕法駕出射聲校尉司馬吏士載¶
以次屬車在鹵簿中郊天黄門從官四人冠巧士冠在¶
鹵簿中以備宦者四星　又曰行祠天郊以法駕祠地¶
明堂省什三祠宗廟尤省謂之小駕每出太僕奉駕上¶
鹵簿中常侍小黄門副尚書主者郎令史副侍御史蘭¶
臺令史副皆執注以督整車騎謂之䕶駕春秋上陵尤¶
省於小駕直侍尚書一人從其餘令以下皆先行後罷¶
　齊志曰江淹議云後漢唯南郊備大駕自北郊以下¶
<pb:KR3k0055_WYG_372-3a>¶
車駕十省其二　晉輿服志曰中朝大駕鹵簿先象車¶
次洛陽亭長赤車淮陽皁黄司南九游武剛雲䍐闟㦸¶
皮軒鸞旗建華車相風五時車髙盖左罼右䍐華蓋□¶
鼓金根車建青旂十二曲華蓋黄鉞車五牛旗大輦五¶
色立車安車建旗十二如車色闟猪耕根車赤旗十二¶
御軺四望衣書藥車豹尾車自豹尾後鹵簿盡矣　張¶
敞晉東宫舊事曰皇太子初拜有赤毦幢一石山安車¶
一建九旗青色四馬鹵簿有黄麾大小㑹庭設三廂樂¶
<pb:KR3k0055_WYG_372-3b>¶
舞六佾　北史曰故事刺史奉辭備鹵簿南朝御史中¶
丞建康令皆有鹵簿君臣之通稱　後魏禮志曰太祖¶
天興二年命禮官採古法制三駕鹵簿一曰大駕設五¶
輅建太常屬車八十一乗平城令代尹司𨽻校尉丞相¶
奉引太尉陪乗太僕御從輕車介士千乗萬騎魚麗雁¶
行前驅皮軒闟㦸芝蓋雲䍐指南後殿豹尾鳴笳唱上¶
下作鼓吹軍戎大祠則設之二曰法駕屬車三十六乗¶
平城令代尹太尉奉引侍中陪乗奉車都尉御廵狩小¶
<pb:KR3k0055_WYG_372-4a>¶
祠則設之三曰小駕屬車十二乗平城令太僕奉引常¶
侍陪乗奉車郎御逰宴離宫則設之天賜二年初改大¶
駕魚麗雁行更為方陣鹵簿列歩騎内外為四重列檦¶
建旌通門四達五色車旗各處其方諸王導從在甲騎¶
内公在幢内侯在歩稍内子在刀楯内五品朝臣夾列¶
乗輿前兩廂官卑者先引王公侯子車旒麾蓋信幡及¶
散官褠服一皆絳黒　隋禮儀志曰闟猪車其飾如木¶
輅重輞漫輪蚪龍繞轂漢東京鹵簿所謂獵車者也¶
<pb:KR3k0055_WYG_372-4b>¶
唐儀衞志曰唐制天子居曰衙行曰駕人君舉動必以¶
扇出入則撞鐘庭設樂宫道路有鹵簿鼔吹禮官百司¶
備物而後動大駕鹵簿天子將出太樂令設宫縣之樂¶
於庭侍中奏中嚴有司陳鹵簿諸衞以次陳殿庭既外¶
辦太僕卿執轡天子乗輿以出天子升路太僕授綏黄¶
門侍郎奏請發鑾駕動警蹕鼓傳音萬年令先導次京¶
兆牧太常卿司徒御史大夫兵部尚書皆乗輅鹵簿如¶
本品五路玉金象革木皆有副車有指南記里鼓白鷺¶
<pb:KR3k0055_WYG_372-5a>¶
鸞旗辟惡皮軒耕根安車四望羊車黄鉞豹尾及屬車¶
十二乗輿有相風行漏腰輿小輿五牛旗輿輦有大輦¶
方輦小輦以旗計者二十七曰青龍白虎辟邪應龍玉¶
馬三角獸黄龍負圖黄鹿飛麟駃騠鸞鳯飛黄麟角端¶
赤熊兕太平犀牛鵔鸃騼䮷騶牙蒼烏白狼龍馬金牛¶
衙門旗并黄麾𤣥武幢絳麾孔雀毦䍐畢以隊者七曰¶
清游朱雀歩甲持鈒𤣥武諸衞馬隊大㦸隊以兵計者¶
自金吾果毅佽飛至衙門右左廂凡大駕一千八百三¶
<pb:KR3k0055_WYG_372-5b>¶
十八人分為二十四隊列為二百十四行仗則有黄麾¶
仗細仗儀刀仗殳仗衞則有親勲翊衞散手衞儀物有¶
曲直華蓋六寳香蹬大繖雉尾障扇雉尾扇方雉尾扇¶
花盖小雉尾扇朱畫團扇睥睨之屬戎器有鈒㦸弓箭¶
横刀䂍矟細矟鐵甲甲騎具裝銀裝儀刀班劍金裝長¶
刀御刀黄鉞楯&KR1483;弩黒鍪甲之屬服飾有平巾幘緋兩¶
襠大口袴緋衫紫黄纁朱緑綟綬紛武弁朱衣革帶繡¶
衣青衫赤綦襖黄冐黄袍衫紫誕帶行縢緋袴褶戎服¶
<pb:KR3k0055_WYG_372-6a>¶
大袍之屬鼓吹有□鼓金鉦大鼔長鳴鐃鼓歌簫笳大¶
横吹節鼔笛簫觱篥桃皮觱篥小鼓中鳴羽葆鼓大角¶
之屬凡五部七十五曲警嚴則夜十二曲中三曲五更¶
三遍樂有宫縣蕤賔鍾采茨大和回路南向侍中請降¶
路乗輿乃入繖扇侍御警蹕如初皇帝入侍中版奏請¶
解嚴叩鉦將士皆休法駕則屬車減四諸隊四分減一¶
鼓吹威儀皆三分減一小駕車輦隊仗鼓吹各減大駕¶
之半太皇太后皇太后皇后出司仗布侍衞六尚以下¶
<pb:KR3k0055_WYG_372-6b>¶
詣室奉迎内僕進車閣外馭者執轡后乗輿以出華蓋¶
侍衞警蹕内命婦從出門后升車從官皆乗馬内命婦¶
宫人以次從有清游隊旗車有重翟腰轝厭翟翟車安¶
四望金根及宫人車儀仗有偏扇團扇方扇香蹬行障¶
坐障雉尾扇大鏾錦花蓋朱畫團扇錦曲蓋錦六柱絳¶
麾黄麾牙門東宫鹵簿皇太子出鹵簿陳於重明門外¶
升車鼓吹振作太傅乗車訓導少傅乗車訓從出延喜¶
門家令先導次率更令詹事太保太傅太師皆軺車備¶
<pb:KR3k0055_WYG_372-7a>¶
鹵簿車有金路副路軺車四望車腰轝旗有龍旗五色¶
絳引旛赤氅戎器有横刀儀刀細刀班劔䂍矟儀鍠油¶
㦸儀鋋毦殳弓箭儀物有誕馬繖雉尾扇朱漆團扇紫¶
曲蓋隊有清游隊壓角隊佩弩隊左右廂歩隊佩弓箭¶
隊左右廂馬隊佩横刀騎隊後拒隊司禦衞率府歩隊¶
東宫鹵簿六百二十四人分為九隊列為三十一行若¶
常行常朝無馬隊鼓吹金路四望車又減隊仗三之一¶
清道儀刀誕馬皆減半乗軺車而已皇太子妃有偏團¶
<pb:KR3k0055_WYG_372-7b>¶
方扇行坐障翟車六柱犢車繖大扇曲蓋親王鹵簿有¶
幰弩車輻絳引告止傳教信旛金塗鉤竿儀鋋儀鍠儀¶
矟細矟油㦸繖扇曲蓋象路駕四馬一品鹵簿有&KR0955;弩¶
車輻誕馬儀刀㦸旛繖扇曲蓋革路駕四馬自二品至¶
四品青衣車輻每品减二人二品刀楯弓箭㦸矟各減¶
二十三品以下毎品減十二品三品革路四品五品木¶
路萬年令亦有清道幰弩騎青衣車輻誕馬軺車一馬¶
内命婦外命婦一品至四品各有鹵簿云　宋儀衞志¶
<pb:KR3k0055_WYG_372-8a>¶
曰凡鹵簿四等大駕法駕鸞駕(祥符元年改/小駕為鸞駕)黄麾仗大¶
駕鹵簿自開寳定通禮之後彌有增益大祀命五使鹵¶
簿使專掌定字圖排列儀仗使糾督之大禮使及餘使¶
同按閲致齋日廵仗凡車路太僕寺主之輦輿繖扇御¶
馬殿中省主之皂纛䂍矟十六騎引駕細仗衙門金吾¶
主之槍仗六軍主之六引諸隊大角五牛旗兵部主之¶
寳按門下省掌之鐘漏司天臺掌之鼔吹太常鼔吹局¶
主之旗器名物衣冠寳葢錦綉等飾朝服法物庫出焉¶
<pb:KR3k0055_WYG_372-8b>¶
箙弩弓矢戎裝雜仗軍器庫内弓箭庫出焉總大駕鹵¶
簿二萬六十一人法駕三分減一鸞駕又減半兵部黄¶
麾仗又減於鸞駕大駕凡郊祀藉田薦獻玉清景靈宫¶
則用之法駕太山汾隂明堂則用之比於大駕則減太¶
常卿司徒兵部尚書及白鷺崇德等車又減屬車四鸞¶
駕朝陵封祀朝謁太清宫奏告玉清宫則用之又減縣¶
令州牧御史大夫指南記里鼔等車法駕用萬一千八¶
十八人鸞駕用七千人三駕之外有兵部黄麾仗用太¶
<pb:KR3k0055_WYG_372-9a>¶
常鼓吹太僕金玉輅殿中省大輦奉迎凡親征御樓省¶
方還京迎天書聖像六廟上冊則用之大駕六引開封¶
令牧兵部尚書太常卿司徒御史大夫始於金吾纛矟¶
清游隊朱雀旗隊十六騎佽飛前隊殳仗龍旗十二指¶
南等車引駕十二重前部馬隊歩甲前隊太常前部鼔¶
吹司天相風行漏等輿持鈒前隊殿中黄麾前部黄麾¶
仗六軍儀仗引駕十六旗龍墀十三旗御馬日月合璧¶
等旗青龍白虎旗隊班劔儀刀隊金吾細仗受命寳殿¶
<pb:KR3k0055_WYG_372-9b>¶
中繖扇千牛親勲衞翊驍衞等隊夾轂捧日奉宸隊導¶
駕官鳴鞭御馬繖扇腰輿玉輅大輦持鈒後隊金吾大¶
角後部鼓吹黄麾芳亭等輿輦五牛旗輿金象革木輅¶
副五輅耕根車進賢明逺車羊車屬車十二乗黄鉞豹¶
尾後部黄麾仗歩甲後部馬隊後隊殳仗真武隊大黄¶
龍負圖旂黄龍大神等二十旗大駕鹵簿凡繡文金吾¶
衞以辟邪左右衞以瑞馬驍衞以雕虎屯衞以赤豹武¶
衞以瑞鷹領軍衞以白澤監門衞以獅子千牛衞以犀¶
<pb:KR3k0055_WYG_372-10a>¶
牛六軍以孔雀樂工以鸞耕根車駕以鳳銜嘉禾進賢¶
車以瑞麟明逺車以對鳳羊車以瑞羊指南車以孔雀¶
記里鼓黄鉞車以對鵞白鷺車以翔鷺鸞旗車以瑞鸞¶
崇德車以辟邪皮軒車以虎屬車以雲鶴豹尾車以立¶
豹相風烏輿以烏五牛旗以五色牛餘皆以寳相花六¶
引繡衣文清道以雲鶴幰弩以辟邪車輻以白澤駕士¶
司徒以瑞馬牧以隼御史大夫以獬豸兵部尚書以虎¶
太常卿以鳳縣令以雉餘悉以寳相花　續文獻通考¶
<pb:KR3k0055_WYG_372-10b>¶
曰遼故俗便於鞍馬隨水草遷徙則有氊車任載有大¶
車婦人乗馬亦有小車富貴者加之華飾禁制踈濶貴¶
於適用惟帝后加隆焉　又曰金初得遼之儀物既而¶
克宋於是乎有車輅之制熙宗幸燕始用法駕迨至世¶
宗大定十一年將有事於南郊命太常寺檢宋南郊禮¶
鹵簿當用玉輅金輅等項制作乃定班班乎古矣　又¶
曰元初立國庶事草創車輿一從舊俗世祖至元八年¶
始造内外儀仗泰定之世復造象輦象輿英宗親祀太¶
<pb:KR3k0055_WYG_372-11a>¶
廟復置鹵簿損益唐制定大駕為三千二百人法駕為¶
二千五百人又置五輅并五輅以及腰輿象轎始儀文¶
大備　又曰明鹵簿儀仗陳設俱隸兵部車駕司職掌¶
若造作制度則别具工部職掌凡正旦冬至聖節㑹同¶
錦衣衞陳鹵簿大駕於殿之東西郊祀鹵簿大駕全設¶
前期視牲丹陛駕其祭社稷祭太廟山川鹵簿大駕内¶
去白澤旗以下等項耕藉田幸太學俱用鹵簿大駕¶
文獻通考石林葉氏曰大駕儀仗通號鹵簿蔡邕獨斷¶
<pb:KR3k0055_WYG_372-11b>¶
已有此名唐人謂鹵櫓也甲楯之别名凡兵衞以甲楯居¶
外為前導捍蔽其先後皆著之簿籍故曰鹵簿¶
　　鹵簿二¶
增漢文帝紀曰奉天子法駕迎代邸　孝文皇帝曰鸞¶
旗在前屬車在後　叔孫通傳注應劭曰月旦出髙皇¶
帝衣冠備法駕名曰游衣冠　後漢紀曰建武十三年¶
四月大司馬吳漢自蜀還京師益州傳送公孫述瞽師¶
郊廟樂器葆車輿輦於是法物始備　儒林傳曰漢明¶
<pb:KR3k0055_WYG_372-12a>¶
帝行三雍之禮備法物之駕盛清道之儀　晉職官志¶
曰武帝每出入將軍陳勰持白獸幡在乗輿左右鹵簿¶
陳列齊肅　晉公侯賛曰賈后女宣華公主葬皆羽葆¶
鼔吹熊渠佽飛為鹵簿　夏統傳曰賈充欲耀以文武¶
鹵簿命建朱旗舉旛校分羽騎為隊軍伍肅然須臾鼓¶
吹亂作胡笳長鳴車乗紛錯　晉書曰帝自鄴還洛河¶
間王顒遣張方將三千騎奉迎將渡河橋方又以新乗¶
陽燧車青蓋三百人為小鹵簿迎帝至邙山下　又曰¶
<pb:KR3k0055_WYG_372-12b>¶
王浚都督幽州和演欲殺浚并其衆演與烏丸單于審¶
登謀之於是與浚期遊薊城南青泉水上薊城内西行¶
有二道演浚各從一道演與浚欲合鹵簿因而圖之值¶
天暴雨兵器霑濕不果而還單于於是與其種人謀曰¶
演圖殺浚事垂克而天卒雨使不得果是天助浚也違¶
天不祥我不可久與演同乃以謀告浚浚宻嚴兵夜與¶
單于圍演演持白幡詣浚降浚遂斬之　隋書曰晉氏¶
鹵簿御史軺車行中道　晉禮志曰元帝大興中詔左¶
<pb:KR3k0055_WYG_372-13a>¶
右衞及諸營依大習儀作雁羽仗　晉載記曰石季龍¶
常以女騎一千為鹵簿皆著紫綸巾熟錦袴金銀鏤帶¶
五采織成鞾遊於戲馬觀上安詔書五色在木鳳之口¶
鹿盧廻轉狀若飛翔焉　宋書曰宋劉韞字彦文歴湘¶
雍二州刺史令畫工圖鹵簿羽儀常自披翫以示蔡興¶
宗興宗佯不知指韞所畫形云是誰韞曰是我也其庸¶
如此　齊書曰虞悰選太子右率永明八年大水百官¶
戎服救太廟悰朱衣乗車鹵簿於門外入行馬内驅入¶
<pb:KR3k0055_WYG_372-13b>¶
被奏見原　又曰陳顯達建武世心懷不安深自貶退¶
車乗朽故導從鹵簿皆用羸小　南史曰朱异起宅東¶
陂窮工采麗日來酣飲其中每迫曛黄慮䑓門將闔乃¶
引其鹵簿自宅至城使捉城門停留管鑰　又曰呂僧¶
珍為兖州刺史姊適于氏住市西小屋臨路與列肆雜¶
僧珍常導從鹵簿到其宅不以為耻　唐六典曰隋大¶
業初屬車八十一乗三年帝嫌其多問閻毗毗曰此起¶
於秦遂為後式宋孝建時議凖旂旒之數設十二又令¶
<pb:KR3k0055_WYG_372-14a>¶
憲章往古大駕依秦法駕依漢小駕依宋帝曰大駕宜¶
三十六法駕宜用十二小駕除之可也　唐書曰太宗¶
貞觀元年十一月始加黄鉞車豹尾車通為屬車十二¶
乗以為儀仗之用大駕行幸則分前後施於鹵簿之内¶
若大陳設行則分左右施於儀仗之中　又曰𤣥宗開¶
元十一年冬祀南郊乗輅而往禮畢騎還由是行幸郊¶
祀皆騎於儀仗之内其五輅要月輿陳於鹵簿而已¶
宋志曰太祖皇帝建隆四年將郊祀大禮使范質與鹵¶
<pb:KR3k0055_WYG_372-14b>¶
簿使張昭儀仗使劉温叟同詳定大駕鹵簿之制禮儀¶
使陶榖建議金吾及諸衞將軍導駕及押仗舊服紫衣¶
請依開元禮各服本色繡袍舊執仗軍士悉衣五色畫¶
衣隨人數給之有無凖式請以五行相生之色為次黒¶
衣先之青衣次之赤黄白又次之又大駕五輅各有副¶
車近代寖廢請依令文増造又按明宗舊圖導駕三引¶
而儀仗法物人數多周太極鹵簿六引而人數少請凖¶
令文用六引其鹵簿各依本品以給從之　又曰乾德¶
<pb:KR3k0055_WYG_372-15a>¶
三年蜀平命右拾遺孫逢吉收偽法物之不中度者悉¶
毁之始令改畫衣為繡衣至開寳三年而成謂之繡衣¶
鹵簿其後郊祀皆用之軍衛羽儀自是寖盛其後令有¶
司以絹畫為圖凡三幅中車輅六引及導駕官外兩幅¶
儀衞其警場青城又别為圖圖成以藏祕閣凡仗内自¶
行事官排列執掌并捧日奉宸散手天武外歩騎一萬¶
九千一百九十八人此極盛也　宋㑹要曰仁宗景祐¶
五年侍講賈昌朝言儀衞三事一曰南郊鹵簿車駕出¶
<pb:KR3k0055_WYG_372-15b>¶
宮詣郊廟日執毬杖迎至齋宫唐世以資玩樂宜徹去¶
二曰大駕鹵簿有羊車前列本漢晉乗於後宫遂為法¶
從宜改革三曰鹵簿儀衞五使略行按閲先後失序名¶
物差互請於致齋前詳視詔禮儀使宋綬與太常禮院¶
同詳定以奏綬等言羊車按劉熙釋名隋禮儀志漢代¶
已有自唐至今著禮令宜仍舊其鹵簿儀仗南郊前五¶
日預閲素隊使之齊肅從之又去誕馬鞍韉用纓輿緋¶
紲旛麾以小篆易𨽻字六引朱團扇用雜花大駕用盤¶
<pb:KR3k0055_WYG_372-16a>¶
龍重定㦸鈒小㦸重制雉尾扇䂍矟殳义又仁宗康定¶
元年宋庠上言車駕行幸非郊廟大禮具陳鹵簿外其¶
常日導從惟前有駕頭後擁繖扇而已殊無前典所載¶
公卿奉引之盛其侍從及百官屬下至厮役皆雜行其¶
道中歩輦之後但以親事官百餘人執撾以殿謂之禁¶
衞諸班勁騎頗與乗輿相逺而士庶觀者率隨扈從之¶
人夾道馳走喧呼不禁所過有旗亭市樓垂簾外蔽士¶
民憑髙下瞰莫為嚴憚邏司街使恬不可止威令弛闕¶
<pb:KR3k0055_WYG_372-16b>¶
玩習為常非所謂旄頭先驅清道後行之慎也且自黄¶
帝以神功盛德猶假師兵為營衞則防微禦變古今一¶
體案漢魏已降有大駕小駕至唐又分殿中諸位黄麾¶
等仗名數次序各有施設國朝承五姓荒殘之弊事從¶
簡略每鳴鸞游豫盡去戈㦸旌旗之制儀衞寡薄頗同¶
藩鎮此皆制度放失憚於改作之咎謂宜委一二博學¶
近臣討繹前代儀注及鹵簿令以乗輿常時出入之儀¶
比之三駕復酌取其中稍増儀物具嚴法禁上以示尊¶
<pb:KR3k0055_WYG_372-17a>¶
極下以防未然革去因循其在今日詔太常禮院與兩¶
制詳定遂合奏諸班直禁兵歩騎為禁衞仍舊數復増¶
清道馬百佩弓矢為五重騎而執䍐罼者一騎而執牙¶
門旗前後四騎而執緋繡鳳氅二十四雉扇十有二皆¶
分左右天武兵徒行者執柯舒親從兵增其數為三百¶
殿前指揮使増為二百並騎左右相對開二門間容二¶
丈以擬周禮之人門凡前牙門旗後牙門旗前為禁衞¶
禁乗髙下瞰垂簾外蔽夾道喧呼馳走者頗著於令其¶
<pb:KR3k0055_WYG_372-17b>¶
後寖弛　又曰神宗元豐元年詳定所言大駕輿輦仗¶
衞儀物兼取厯代訛舛茍簡不足為法詔令更定於是¶
去二十八宿五星攝提旗所繪人形及龍虎仙童大神¶
金黄鸚鵡網子螣蛇神龜等旗及拂翟　又曰哲宗元¶
祐七年十一月南郊蘇軾為鹵簿使導駕内中紅車爭¶
道亂行軾於車上草奏明日敕有司嚴整仗衞自皇后¶
以下皆不復迎謁中道　宋志曰徽宗政和七年兵部¶
尚書蔣猷言陛下稽古制禮大輅之乗元戎之旗六引¶
<pb:KR3k0055_WYG_372-18a>¶
之名與車導駕之官與服革而新之多矣宜命有司取¶
天聖圖記考正詔改修宣和元年書成凡人物器服盡¶
從古制飾以丹采三十有三卷目録二卷名宣和重修¶
鹵簿記¶
　　鹵簿三¶
增四馬　八乗(唐六典漢官儀鹵簿篇太/常駕四馬主簿前車八乗)　出幄　踐¶
墀(帝王之居外則飾周衞内則重禁門將行則設兵而/後出幄稱警而後踐墀張弧而後登輿清道而後奉)¶
(引遮列而後轉轂靜室而後息駕/所以顯至尊務戒謹垂法戒也)　鳳蓋　虹旗(鳳蓋/俄軫)¶
<pb:KR3k0055_WYG_372-18b>¶
(虹旗/委斾)　夀犀　蒼虬(奔星舞於旂斿行月旋於羽箙壽/犀注鎧肅給乎師營蒼虬範馭秋)¶
(游乎/天轡)　瓊鈒　金根(瓊鈒流景/金根照塗)　夔獝　荆羊(梢䕫獝/以䕶野)¶
(離荆羊/以守燎)　列缺　豐隆(列缺收聲而聽蹕/豐隆鼔力以扶輪)　大丙　長¶
庚(大丙弭節/長庚曵髾)　五老　八神(五老翼轅/八神弭䇿)　翠鳳　交龍¶
(矯翠鳳於黄屋/絢交龍於彩旂)　六鑾　八騄(揚六鑾/齊八騄)　月御　星驅¶
(月御按節/星驅扶輪)　羲和　顔倫(羲和司日/顔倫奉輿)　七萃　九斿(七/萃)¶
(連鑣九/斿齊軌)　玉梢　金戚(武旅俠馳玉梢金戚/千官扈從珮鳴笏澤)　星畢¶
雲梢(舉星畢曵雲梢召風伯/以清塵命山靈而䕶野)　扈帶　鮫函(茸騎髦頭/虹㫋羽斾)¶
<pb:KR3k0055_WYG_372-19a>¶
(魚麗鶴列之陣扈帶鮫函/之旅敘和植表箕張翼舒)　碧輦　瓊干(碧輦驂龍/瓊干跂鳳)¶
受轡　翼輈(應龍受轡/招揺翼輈)　風馭　雲螭(拭翠鳳之駕開/日月之旂撞鴻)¶
(鐘發雷輜辨格澤之修竿決河漢之淋漓赤松前驅彭/祖後馳方明夾轂昌㝢侍衣山靈秉鉞而踉蹡海若䕶)¶
(蹕而參差風馭冉以/縱&KR1128;雲螭縒而遲蚭)　屏翳　飛亷(屏翳清曉飛亷警/旦孫叔奉轡王良)¶
(聳/策)　藻野　縟川(上摩星以旓雲/下藻野而縟川)　華蓋　帝車(紫雲/華蓋)¶
(上玉斗/帝車前)　璇蓋　綵斿(雕雲麗璇蓋/祥飈被綵斿)　原建黄鉞　靡¶
雲旗(張衡東京賦云屬車九九乗軒並轂&KR1352;弩重㫋朱/旄青屋戎士介而揚威戴金鉦而建黄鉞  相如)¶
(上林賦云天子校獵乗鏤象六玉蚪拖蜺旌靡雲旗前/皮軒後道斿孫叔奉轡衞公驂乗扈從横行出乎四校)¶
<pb:KR3k0055_WYG_372-19b>¶
(之/中)　増六駿駮　萬虎賁(前清塵兮天罼宻扶路兮雲/輜六駿駮兮沛艾萬虎賁兮)¶
(髬/髵)　引厠中　屏道側(宋書曰孝武舉義兵沈慶之有/功初慶之常夢引鹵簿入厠中)¶
(慶之甚惡入厠之鄙時善占夢者為解之曰君必大富/貴然未在旦夕問其故答云鹵簿果是富貴容厠中所)¶
(謂後帝也知君富貴不在今主及中興之功自五校而/登三事  又曰顔延之子竣既貴重權傾一朝凡所資)¶
(供延之一無所受器服不改居宅如舊/常乗羸牛車逢竣鹵簿即屏住道側)　原羣司百官¶
　千乗萬騎(鹵簿叙云南郊大駕公卿奉引羣司百官/備千乗萬騎  徐爰釋疑備注云乗輿三)¶
(駕鹵簿大駕備千乗萬騎䍐古賦云天子御玉輅動金/根八驥揚衡雙龍翼蓋雲  徐廻鳴鐃韻響風承豹尾)¶
(日映鶡冠萬騎天行千乗雷動石鎧犀衣之士聨七萃/而雲屯珠旗月羽之兵亘五營而星列  又云撫𤣥虯)¶
<pb:KR3k0055_WYG_372-20a>¶
(載翠鳳鼉鼓按節鯨鐘疏響千乗岳動/萬騎林廻星陳而天行雷震而霧合)　増玉軔浮霞¶
　霜戈燿日(古賦云灼楚焞鍊剛日百官戒嚴乗輿乃/出奮六經以攄容奔八神而警蹕拖虹蜺)¶
(之宛延植星槍而蒙宻玉軔浮霞霜戈燿日然後招翠/龍驂絳螭疏飛雲之法輅掲太乙之靈旗升黄屋翳華)¶
(芝山立玉色出/乎南端之闈)　厯天之旂　梢雲之㫋(揚雄賦云立/厯天之旂曵)¶
(梢雲之㫋雷又賦云曵星之髾/厯天之旂  軸電鞭翠華葳蕤)　僧孺墜溝　叔堅爭¶
道(南史曰王僧孺少孤貧與母鬻紗為業母常携之至/市道遇中丞鹵簿驅廹墜溝及拜尚書右丞日引騶)¶
(清道悲感不自勝爭陳書曰長沙王叔堅與始興王叔/靈并招聚賔客各  權寵甚不平每朝㑹鹵簿不肯為)¶
(先後必分道而趨左/右爭道而闘有死者)　河南尹奉引　大將軍驂乗(俱/詳)¶
<pb:KR3k0055_WYG_372-20b>¶
(鹵簿/一)¶
　　鹵簿四¶
原五帝雞翹(漢官儀鹵簿敘云祭南郊乗大駕奉引如/故羣司百官大出祭北郊乗大駕奉引如)¶
(故五帝雞翹前後諸車悉行車按蔡邕獨斷云天子所/乗曰金根車駕六馬五色安  五色立車皆一車四馬)¶
(是為五時副車俗號之五帝車又云鑾/旗車編羽毛引繫橦旁俗名雞翹車)　九斿雲䍐(獨/斷)¶
(云前驅有九斿/雲罕闟㦸皮軒)　　屬車三十六(獨斷云奉車郎御屬/車三十六乗北郊明)¶
(堂則省/副車)　屬車八十一(詳鹵/簿一)　羽蓋金華黄屋左纛(獨/斷)¶
(云凡乗輿車皆羽蓋金華𤓰黄屋/左纛金鍐方釳繁纓重轂副牽)　金鍐方釳繁纓重¶
<pb:KR3k0055_WYG_372-21a>¶
轂(詳/上)　結飛雲之袷輅樹翠羽之髙蓋(張衡東京賦云/結飛雲之袷輅)¶
(樹翠羽之髙蓋建辰旒/之太常紛飇悠以容裔)　殿未出乎城闕斾已反乎郊¶
畛(又云清道按列天行星/陳肅肅習習隱隱轔轔)¶
　　鹵簿五¶
增詩元吳萊觀宋綬景祐鹵簿圖詩曰東朝盛文物四¶
海極豐富粉飾郊祀間驅馳漢唐舊奉常夙有掌鹵簿¶
列前後車軨麾飛黄㦸盾服錯繡啟胠龍虎動扈衞鴛¶
鷺簉嵯峨屹丘岳灼爚羅星宿陳兵吉利隊擇馬騊駼¶
<pb:KR3k0055_WYG_372-21b>¶
廐嚴須呵八神喜欲忭百獸祖宗所繼承宇宙遍包覆¶
上公敬執籩天子親獻酎靈光旍旗林縟典禮樂囿威¶
儀一以整瑣碎無不究時惟正垂拱國幸息戰闘玉䇿¶
恐人聞帛書疑鬼授紛紜務欺阿制作窮刻鏤老幼咸¶
駿犇穹祗總歆臭中誠乃根本外貌特膚腠封寧重䃭¶
繩饗或貴型餾居安昧危機致治啟亂竇文華終耗財¶
武弱益招㓂雖然喧一朝孰得燕末胄五輅忽已沒三¶
京杳難救惜其初討論盍不返樸陋臨風披此圖歎息¶
<pb:KR3k0055_WYG_372-22a>¶
我似綬¶
增賦漢揚雄甘泉賦曰廼命羣僚厯吉日協良辰星陳¶
而天行詔招揺與泰隂兮伏鉤陳使當兵屬堪輿以壁¶
壘兮捎夔魖而抶獝狂八神奔而警蹕兮振殷轔而軍¶
裝蚩尤之倫帶干將秉玉戚駢羅列布魚頡而鳥䀪乗¶
輿乃登夫鳳皇兮而翳華芝駟蒼螭兮六素虯蠖略㽔¶
綏灕虖幓纚帥爾陰閉霅然陽開騰清霄而軼浮景兮¶
夫何旟旐郅偈之旖旎也流星旄而電燭兮咸翠蓋而¶
<pb:KR3k0055_WYG_372-22b>¶
鸞旗屯萬騎於中營兮方玉車之千乗聲駍隱以陸離¶
兮輕先疾雷而馺遺風集禮神之囿登頌祗之堂建光¶
燿之長㫋兮昭華覆之威儀風傱傱而扶轄兮鸞鳳紛¶
其銜蕤¶
増志隋志曰卓彼上天宫室混成𤣥戈居其左上將居¶
其右弧矢揚威羽林置陳天垂象聖人則之軒轅以師¶
兵為營衞至三代其儀大備漢武上甘泉則列鹵簿車¶
千乗騎萬匹其居前殿則植㦸懸楯以戒不虞所由來¶
<pb:KR3k0055_WYG_372-23a>¶
尚矣¶
増記宋周必大繡衣鹵簿記曰藝祖皇帝受天眷命用¶
肇造區夏武功既成文治斯廣躬郊禋正㑹朝祲威盛¶
容以次畢行惟是承五季搶攘之後鹵簿雖設蹐駮為¶
甚易而新之兹惟其時於是制誥范質張昭等正其繆¶
盭參定典式已而禮儀使陶榖奏言金吾諸衞將軍暨¶
押仗導駕等官服皆以紫於禮未稱請按開元禮咸用¶
繡袍至若執仗之士舊服五色畫衣先後靡有所準式¶
<pb:KR3k0055_WYG_372-23b>¶
請以黒為先而青赤黄白以次分列用協五行相生之¶
序逮有司以儀注上帝御便殿陳而閲之凡馬歩儀仗¶
總萬有一千二百二十有二人悉以綜絲袘繡文代彩¶
畫之服揚輝絢采丕釐舊弊亹亹三代兩漢之盛矣稽¶
諸㑹要始造於乾德之四年而告備於開寳之三年越¶
明年謁欵圓丘實始用之想夫䂍矟前驅五輅增副里¶
以鼓記車以南指雞翹豹尾夭矯婀娜公卿執事前導¶
後陪細仗大角壯其容幰蓋繖扇備其飾耋老幼稚族¶
<pb:KR3k0055_WYG_372-24a>¶
觀聚歎向也目熟乎兵革今乃窺文物旂常之美向也¶
耳厭乎金鼓今乃聞鍚鸞和鈴之音皇哉治世之鉅典¶
華夏之偉觀也竊讀三聖寳訓而知藝祖恭儉之德出¶
於天資衣用澣濯器御質素齊官無三服之獻織室罷¶
纂組之工顧於羽衞乃顯設藩飾如此得無意乎盖恭¶
儉者帝王之盛德也備羽衞者國家之上儀也在漢孝¶
文殿設書囊之帷身以敦朴為先及其詔令則曰鸞旗¶
在前屬車在後儀物明盛猶可想於千載之下然則聖¶
<pb:KR3k0055_WYG_372-24b>¶
人所以奉已與華國者固自殊轍也耶是以知藝祖之¶
意有在也列聖繼承制作益詳曰大駕曰法駕曰鸞駕¶
曰黄麾仗或施之躬郊或用之封祀或設之朝覲其多¶
寡有差其先後可序揆厥所元皆自繡衣啟之貽謀垂¶
裕永永無極肆皇帝陛下紹復祖宗之大業廼紹興十¶
有三年築壇南郊共祀天地鹵簿之制實纂乾德至於¶
嵗用癸亥則視建隆初郊之嵗若合符節夐觀簡冊未¶
之攸聞盖莫為於前無以彰異時創業之功莫繼於後¶
<pb:KR3k0055_WYG_372-25a>¶
無以知中興之治是不可以不特書也¶
増序宋宋綬景祐鹵簿圖記序曰古者黄帝氏創軒冕¶
之容列營衞之警輿駕儀物盖本於此唐堯彤車有虞¶
鸞和夏后之綏商人之輅周官有司掌巾車之職虎賁¶
旅賁之從三五之際其所由來尚矣秦并六國兼屬車¶
九九之數漢上甘泉備千乗萬騎之衆自時厥後損益¶
可知厯李唐之艱屯接五代之卑替風流文物蕩然罕¶
餘我藝祖挺神武之姿膺樂推之運霆斷電埽王畧載¶
<pb:KR3k0055_WYG_372-25b>¶
清綿蕞示天子之尊黄屋削諸侯之僣始議郊饗即諏¶
典文宰司儒臣討求揚㩁補緝漏目崇飾新規扞衞既¶
雄羽儀兼備初吏士所服皆用畫帛被襲且久汙衊不¶
鮮乃命易以厚繒加之文繡采綷相錯煥乎一時若繼¶
代相傳洎代國所得於古戾者必禠去其制朴者必増¶
華自是天畤報功洛壇拜貺遺老嗟覩舊章頓還二宗¶
繼猷慎守丕則柴泰兆耕東㕓篆石仙閭薶牲汾滸順¶
風訪道案厯上陵廵祭便蕃威容震耀羽旄輿馬咸慰¶
<pb:KR3k0055_WYG_372-26a>¶
夫東西人之望焉在昔蔡邕十意首著車服之目范曄¶
緒成其事史官頗續此作其旁記别録又有董巴徐廣¶
周遷數家中朝江左亦嘗圖鹵簿至道中詔翰林承㫖¶
宋白與内侍畫郊丘仗衞緘在祕府景德中資政殿學¶
士王欽若上鹵簿記三卷敇付太史蓋古今之論其詳¶
可得而覩皇上紹庭正統恭已中宸睿德天成而日躋¶
洪化火馳而風偃崇儒嚮學文之經也講兵訓士武之¶
緯也奉先登侑禮之大也度曲接神樂之廣也包文武¶
<pb:KR3k0055_WYG_372-26b>¶
以居業總禮樂而播憲則清光景鑠可臆度而遽數哉¶
粤再郊之明年命華光侍臣圖冩大簿是時臣充儀仗¶
使督攝容衞又以太僕奉車承被顧問官府之事得以¶
周知乃與侍讀馮元侍講孫奭議曰前二圖書冩形紀¶
事不相參㑹盍象設而又文陳乎由是著為圖記一篇¶
名物夥多但續其居首者非有小異不復重出先標其¶
形制後載其因造有未周盡復具於末篇别依兵部字¶
圖畫横幅其軸纖悉無漏合丹青而不亂非見聞之異¶
<pb:KR3k0055_WYG_372-27a>¶
辭天行星陳莫斯為盛嘻夫聖人制情之動防民之踰¶
為之辨貴賤名物之數著陟降進止之節訓之以物則¶
顯之以器數方軫圓蓋以觀法象鏤錫辰旂以昭聲明¶
寢兕持虎以養其威升龍左纛以副其德天下尊之百¶
官奉之邪心弗萌亂源以消非謂尚文貌之繁矜紛華¶
之飾我后之置圖自正觀古作鑒者其是之謂歟嵗在¶
戊寅燔祀有期敇内省監副監逮屬艱難常從領䕶其¶
屬重飾帝車爰及法物並加釐正詢博士之論擇國工¶
<pb:KR3k0055_WYG_372-27b>¶
之工巧惟藻絢臻夫典美臣又適分使節專職禮儀因¶
念曩編宜益今制而名標天聖事從景祐義則非順理¶
當改為輒取近所修正各附其下他即如舊仍以新改¶
之初元冠其篇題表一王而大居正也薦塵衡石之覽¶
將謹名山之藏庶幾禆中經丙部之餘為官注一家之¶
説耳¶
　　警蹕一¶
増周禮曰夏官隸僕掌蹕宫中之事(蹕止/行者)　又曰師氏¶
<pb:KR3k0055_WYG_372-28a>¶
掌以媺詔王(告王以/善道也)使其屬帥四夷隸各以其兵服守¶
王之門外且蹕　原又曰鄉士各掌其鄉之禁令帥其¶
屬夾道而蹕　増衞宏漢舊儀曰皇帝起居儀官司馬¶
内百官所傳按籍而後出入營衞周廬晝夜誰何殿外¶
門屬衞尉殿内郎舎屬光禄勲黄門鉤盾屬少府輦動¶
則左右帷幄者稱警車駕則衞官填街騎士塞路出殿¶
則傳䟆止人清道建五旗丞相九卿執兵奉引先置索¶
清宫而後往所以重威防未然也　文獻通考曰唐制¶
<pb:KR3k0055_WYG_372-28b>¶
天子升路太僕卿授綏侍中中書令以下夾侍黄門侍¶
郎前奏請法駕動警蹕鼓傳音黄門侍郎前奏請𤼵鑾¶
駕動警蹕鼓傳音黄門侍郎與賛者夾引而出¶
　　警蹕二¶
増史記曰漢文帝過渭橋有一人橋下走出乗輿馬驚¶
捕屬之廷尉曰縣人來聞蹕聲匿橋下久之出見車騎¶
即走耳廷尉張釋之奏此人犯蹕當罰金　原漢書曰¶
梁孝王武竇太后少子愛之得賜天子旌旗從千車萬¶
<pb:KR3k0055_WYG_372-29a>¶
騎出稱警入言蹕擬於天子　増又曰上官桀與燕王¶
詐上書奏霍光道上稱蹕　原又曰長樂宫成皇帝輦¶
出百官執㦸傳警列諸侯王以下　東觀漢記曰銚期¶
字次况王郎檄書到薊光武趨駕出百姓聚觀遮路不¶
得行期騎馬奮㦸瞋目大呼左右曰蹕衆乃披靡王郎¶
滅期説光武即位帝曰卿欲遂前蹕耶　又曰楊秉諫¶
桓帝曰王者至尊出入則警蹕而行　續漢書曰建安¶
二十二年命魏王建天子旌旗出警入蹕　蜀志曰許¶
<pb:KR3k0055_WYG_372-29b>¶
靖與曹公書云昔營丘翼周仗鉞專征博陸佐漢虎賁¶
警蹕　晉安帝紀云桓𤣥至京都警蹕不絶於音¶
　　警蹕三¶
原夾道　出殿(俱詳警/蹕一)　増罸金　詐奏(俱詳警/蹕二)　更¶
山　掌事(唐書曰太宗克遼東登北山更曰/駐蹕山  周禮宫正掌邦之事蹕)　出入¶
備永(唐書孫伏伽曰出警入蹕蹕侯景僣位以名/景而言警蹕不祥改為備  又改為永蹕)¶
　　警蹕四¶
増賜梁王　命魏王　漢宫執㦸　博陸虎賁(俱詳警/蹕二)¶
<pb:KR3k0055_WYG_372-30a>¶
　原叫呼而行(莊子云警蹕叫呼而行世俗之所/謂富貴也按叫音教俗作呌非)　不¶
絶於音(詳警/蹕二)¶
　　節一¶
増釋名曰節者號令賞罸之節也　説文曰節信也象¶
相合之形　書曰越小臣諸節　原禮記玉藻曰凡君¶
召以三節二節以走一節以趨(注云節以明信傳君令/召急則持二緩則持一)¶
　周禮曰掌國貨之節以聨門市(注云貨節謂商本所/𤼵司市為之璽節自)¶
(外來者按其節書/其貨之多少也)　増又曰地官司市掌市之治教政¶
<pb:KR3k0055_WYG_372-30b>¶
刑量度禁令凡通貨賄以璽節出入之　又曰地官大¶
司徒若國有故令無節者不行於天下　原又曰掌節¶
(上士二人/中士四人)掌守邦節而辨其用以輔王命守邦國用玉¶
節(鄭注云謂諸侯之國中亦自為節以輔之/也凡節之制以玉為之以命數為大小)守都鄙用¶
角節(公卿大夫王子弟於其采邑/有命者亦輔之也角用犀角)凡邦國之使節山國¶
用虎節土國用人節澤國用龍節皆金也以英簜輔之¶
(山多虎平地多人澤多龍以金為節鑄象焉必自以其/國所多者於以相别為信以英簜輔之所以盛節也簜)¶
(竹也英簜畫函也/明以函器盛飾也)門闗用符節(乃守闗者凡使逺出至/於邦國之司若來入由)¶
<pb:KR3k0055_WYG_372-31a>¶
(門者司門為之節由闗者司闗/為之節符節如今宫中詔符)貨賄用璽節(貨賄者主/通貨賄非)¶
(必由市或資於民家/璽節今之印章也)道路用旌節(道路主治五塗之官/謂若郷遂大夫也其)¶
(以政令及小大之吏皆主治五塗亦/有民者旌節如今之使者所擁是也)皆有期以反節凡¶
通達於天下者必有節以傳輔之無節者有幾則不達¶
　又曰秋官小行人達天下之六節山國用虎節土國¶
用人節澤國用龍節皆以金為之道路用旌節門闗用¶
符節都鄙用管節皆以竹為之(注前掌節畿内也此邦/國之節虎人龍三者諸)¶
(侯使臣所執旌符管在國所用小行人達諸侯/國亦如大行人達瑞節管節如今之竹使符)　増又¶
<pb:KR3k0055_WYG_372-31b>¶
曰野廬氏掌達道路凡有節者至則為之辟　又曰修¶
閭氏唯執節者不幾　又曰掌交掌以節廵邦國　又¶
曰地官調人凡和難弗辟則與之瑞節而以執之(注瑞/節剡)¶
(圭也和之而不肯辟者不從王/命也王以剡圭使調人執之)　又曰春官典瑞注珍¶
圭牙璋榖圭琬圭琰圭王使之瑞節也人節虎節諸侯¶
使人之瑞節也　又曰秋官大行人王之所以撫邦國¶
諸侯者十有一歳達瑞節同度量　周語内史過曰為¶
車服旗章以旌之摯幣瑞節以鎮之班爵貴賤以列之¶
<pb:KR3k0055_WYG_372-32a>¶
令聞嘉譽以聲之　晉禮志曰漢魏故事遣將出征符¶
節郎授節鉞於朝堂其後荀顗等所定新禮遣將御臨¶
軒尚書授節鉞依古兵書跪而推轂之義也　晉令曰¶
使信節皆鳥書之　隋天文志曰畢南八星曰天節使¶
臣所持也　天文要集曰天節星主奉使小而明則使¶
中正　唐六典曰漢因秦置符節令丞屬少府　又曰¶
周有掌節之職漢有符節之令後漢符節令位次御史¶
中丞别為一䑓令一人為䑓率屬少府眭孟張敬蔡衍¶
<pb:KR3k0055_WYG_372-32b>¶
為之　又曰晉武帝泰始元年置符節御史　又曰北¶
齊御史䑓領符節署　又曰旌節之制命大將帥及遣¶
使于四方則請而假之旌以顓賞節以顓殺　唐百官¶
志曰符寳郎凡命將遣使皆請旌節(有主節/四人)節度使辭¶
日賜雙旌雙節行則建節植六纛入境州縣築節樓迎¶
以鼔角罷秩則鏁節樓節堂以節院使主之　唐三朝¶
志曰旌節唐天寳中置凡命節度使有司給門旗二旌¶
一節一麾槍二豹尾二金節隋制也黒漆竿上施圓盤¶
<pb:KR3k0055_WYG_372-33a>¶
周綴紅綜拂八層黄繡龍袋籠之王公以下皆有節制¶
同金節韜以碧油　韓文曰旌節有韜豹尾神旗櫜兠¶
㦸纛　令狐楚曰旌惟進善節以詰姦　柳宗元平淮¶
夷雅曰金節煌煌賜盾雕戈犀甲熊旂威命是荷¶
　　節二¶
原左傳曰宋襄夫人殺襄公之孫孔叔公孫鍾離及大¶
司馬公子卬皆昭公之黨也司馬握節以死司城蕩意¶
諸來奔效節於府人而出　増又曰秦西乞術來聘曰¶
<pb:KR3k0055_WYG_372-33b>¶
不腆先君之敝器致諸執事以為瑞節　公羊傳曰齊¶
景公謂陳乞曰吾欲立舎何如陳乞曰君欲立請立之¶
陽生謂乞曰聞子將不立我也陳乞曰夫千乗之主將¶
廢正而立不正必殺正者吾不立子者所以生也與之¶
玉節而走之　原吕氏春秋曰墨者田鳩欲見秦惠王¶
留三年而不得見客有言之於楚王乃往見楚王王悦¶
之與將軍之節以如秦至而得見出而告人曰吾不識¶
秦之道乃當由楚也物固有近之而逺逺之而近　増¶
<pb:KR3k0055_WYG_372-34a>¶
史記曰漢吕太后崩諸呂欲為亂平陽侯窋馳吿陳平¶
周勃勃欲入北軍不得乃令襄平侯紀通持節矯納勃¶
北軍復令&KR1073;寄語吕祿解印以兵授勃　又曰袁盎使¶
吳吳王囚之盎解節毛懷之遂歸報吳楚已破　漢書¶
曰太尉周勃以一節入北軍一呼士皆袒左為劉氏¶
原又曰劉章已殺吕産帝令謁者持節勞章章欲奪節¶
謁者不肯章乃從與載因節信馳斬長樂衞尉吕更始¶
還入北軍復報大尉勃勃起拜賀章曰所患獨産今已¶
<pb:KR3k0055_WYG_372-34b>¶
誅天下定矣　増又曰吳王反周丘者下邳人亡命於¶
吳&KR1196;酒無行王薄不任周丘乃上説王曰臣以無能不¶
得待罪行間臣非敢求有所將也願請王以一漢節必¶
有以報王乃與之周丘得節夜持入下邳至傳舎召令¶
斬之遂召昆弟所善豪吏一夜得三萬人　又曰眭𢎞¶
武帝時為符節令　又曰漢汲黯以便宜持節發河内¶
倉粟　又曰漢司馬相如建節往使　原又曰戾太子¶
誅江充初漢節純赤以太子持赤節故更為黄旄加上¶
<pb:KR3k0055_WYG_372-35a>¶
以相别　増荀悅漢記曰征和二年長安擾亂言太子¶
反任安受太子節懷二心腰斬　漢武内傳曰西王母¶
降殿前有五十大仙童執綵旄之節　又漢書曰武帝¶
天漢中東方盜賊滋起攻城邑取庫兵釋死罪殺二千¶
石道路不通上乃使光禄大夫范昆故九卿張德等衣¶
繡衣持節發兵以興擊　原又曰蘇武使匈奴單于欲¶
降之幽武置大窖中絶飲食天雨雪武卧齧雪與㫋毛¶
并咽之數日不死匈奴以為神乃徙武北海上無人處¶
<pb:KR3k0055_WYG_372-35b>¶
使牧羊武仗漢節牧羊臥起操持節節毛盡落積五六¶
年　又曰建元三年閩越舉兵圍東甌東甌告急上遣¶
嚴助以節𤼵兵㑹稽㑹稽太守欲不為𤼵兵助乃斬一¶
司馬遂𤼵兵浮海救東甌　又曰張騫使月氐匈奴得¶
之留騫十餘嵗與妻有子然騫持漢節不失　又曰諸¶
葛豐琅邪人為司隸校尉侍中許章以外屬貴幸奢淫¶
賔客犯事與章相連豐適逢許侍中私出駐車舉節欲¶
収之章馳入宫門自歸於上豐亦上奏於是收豐節司¶
<pb:KR3k0055_WYG_372-36a>¶
隸去節自豐始　又曰漢使王烏等窺匈奴匈奴法漢¶
使不去節不以墨黥其面不得入穹廬王烏北地人習¶
胡俗去其節黥靣入穹廬單于愛之　増又曰漢昭帝¶
始元元年遣王平等五人持節行郡國　又曰漢宣帝¶
本始元年遣使者持節詔郡國二千石謹牧養民而風¶
德化　又曰王莽篡位使尚書劾司命孔仁乗乾車駕¶
坤馬左蒼龍右白虎前朱雀後𤣥武右仗威節左負威¶
斗號曰赤皇非以驕仁乃以尊新室之威命也仁擅免¶
<pb:KR3k0055_WYG_372-36b>¶
天文冠大不敬有詔勿劾更易新冠　續漢書曰光武¶
行大司馬事持節北渡河　又曰鮑永為更始大將將¶
兵安集河東赤眉殺更始三輔道絶世祖即位遣諌議¶
大夫儲大伯持節徵永疑為不審收繫大伯封節傳舎¶
壁中遣人持至長安知更始審亡乃發喪出降　又曰¶
温序字次房遷䕶羌校尉為隗囂别將荀宇所拘刼序¶
素氣力大怒叱宇等曰汝何敢廹脅漢將以節撾殺數¶
人宇曰此義士可賜以劍序受劔銜鬚於口顧左右曰¶
<pb:KR3k0055_WYG_372-37a>¶
既為賊所廹殺無令鬚汚血遂伏劔而死　原東觀漢¶
記曰光武使吳漢收謝躬令岑彭助漢為方略上以常¶
所自持節授岑彭　又曰郭丹為更始諌議大夫持節¶
使南陽安集受降更始敗丹無所歸節傳以敝布纒裹¶
節解節夜行求謁更始妻子奉還節傳因歸鄉里　又¶
曰永平中遣鄭衆使北匈奴衆因上書言臣前奉使不¶
為匈奴拜單于恚恨放兵圍臣今復銜命必陵折臣臣¶
誠不忍將大漢節對氊裘拜如令匈奴遂能服臣將有¶
<pb:KR3k0055_WYG_372-37b>¶
損大漢之强上不聽衆不得已既行後果為匈奴所殺¶
　獻帝春秋曰太傅馬日磾假節廵撫州郡袁術在夀¶
春借節觀之因奪不還日磾失節憂恚而卒　後漢書¶
曰董卓謂袁紹曰劉氏種不足復遺紹勃然曰天下健¶
者豈惟董公横刀長揖徑出懸節於上東門而奔冀州¶
　増魏書曰鎮北將軍劉靜卒朝廷以許允代靜已受¶
節傳出止外舎大將軍與允書曰鎮北雖少事而都典¶
一方念足下震華鼓建朱節厯本州此所謂著繡晝行¶
<pb:KR3k0055_WYG_372-38a>¶
也允心甚悦　又曰桓範黄初中為洛陽典農中郎將¶
使持節都督青徐諸軍事至下邳與徐州刺史鄒岐爭¶
屋引節欲斬岐為岐奏坐免　吳書曰婁圭字子伯初¶
依劉表後歸曹公向荆州表子琮降以節迎曹公諸將¶
皆疑曹公以問子伯子伯曰天下擾攘皆貪王命以自¶
重今以節來至誠公善之　晉書曰晉武帝伐吳杜預¶
進攻江陵克之於是沅湘以南接於交廣州郡皆望風¶
送上印綬預仗節稱詔而撫綏之遂指授羣帥徑造建¶
<pb:KR3k0055_WYG_372-38b>¶
業吳主皓降　又曰石苞遷徐州刺史文帝之敗於東¶
闗也苞獨全軍而返帝指所持節謂苞曰恨不以此節¶
授卿以究大事　又曰京師危逼王澄率衆將赴國難¶
而飄其節柱　又曰晉江州都督何無忌討徐道覆遇¶
於豫章賊令强弩數百登山邀射乗風暴急以大艦逼¶
之衆遂奔潰無忌厲聲曰取我蘇武節來節至執以督¶
戰賊衆雲集遂握節而死謚忠肅　又曰段匹磾降石¶
勒常著朝服持晉節勒亦不問　晉永昌起居注曰元¶
<pb:KR3k0055_WYG_372-39a>¶
帝使司空王導拒王敦詔曰以我征東時節給司空¶
又晉書曰陶侃討蘇峻王導出奔峻平導入石頭城令¶
取故節侃笑曰蘇武節似不如是導有慚色　梁書曰¶
韋叡攻魏小峴城未拔城中忽出數百人陣於門外叡¶
欲擊之諸將遲疑叡指其節曰朝廷授此非以為飾韋¶
叡之法不可犯也乃進兵敗魏兵急攻其城中宿而拔¶
　唐書曰頴王璬為劔南節度大使時𤣥宗將幸蜀璬¶
赴藩卒遽不遑受節或設假大槊油囊蒙之璬曰但為¶
<pb:KR3k0055_WYG_372-39b>¶
真王何用假節　宋史曰紹興三年賜劉光世兩鎮節¶
度使印及别賜寧國軍旌節　又曰紹興三十二年孝¶
宗詔藩邸旌節迎詣天章閣安奉¶
　　節三¶
増明信　𤼵兵(上詳節一/下詳節二)　八尺　三重(後漢書注曰/節所以為信)¶
(以竹為之長八尺以/旄牛尾為毦三重)　輔王命　建軍威(上詳節一與/東漢馮衍)¶
(田邑書曰今以一節之任建三軍之/威豈特寵以八節之竹氂牛之尾哉)　尚黒色　加黄¶
旄(秦始皇推始終五德之運以為水德之始衣/服旌節皆尚黒色數以六為終  下詳節二)　原授¶
<pb:KR3k0055_WYG_372-40a>¶
岑彭　仗蘇武(俱詳/節二)　劉章奪　王機求(上詳節二曰/晉中興書)¶
(王機廣州人逐刺史郭訥迎機為刺史訥乃持節出避/之機入城就訥求節答曰天朝所假等威義不相與自)¶
(可遣兵來取/之機慙而止)　錦車持　敝布纒(漢書西域傳曰初楚/主使者馮嫽能史書)¶
(習事嘗持漢節為公主使行賞賜於城郭諸國敬信之/號曰馮夫人為烏孫右大將妻右大將與烏就屠相愛)¶
(都䕶鄭吉使馮夫人說烏就屠以漢兵方出必見滅不/如降烏就屠恐曰願得小號宣帝徵馮夫人自問狀遣)¶
(謁者竺次期門甘延夀為副送馮夫人馮夫人錦車持/節詔烏就屠詣長羅侯赤谷城立元貴靡為大昆彌烏)¶
(就屠為小昆彌賜/印綬  下詳節一)　増辛毗制軍　茍晞斬弟(蜀漢諸/葛亮伐)¶
(魏數挑戰司馬懿不出乃遺以巾幗婦人之服懿怒上/表請戰魏主叡使衞尉辛毗仗節為軍師以制之姜維)¶
<pb:KR3k0055_WYG_372-40b>¶
(謂亮曰賊不復出矣亮曰彼本無戰情所以固請者以/示武於衆耳後亮挑戰毗仗節立於軍門懿不得出軍)¶
(斬晉茍晞為兖州刺史從弟為軍將犯法當死晞仗節/  之從母叩頭流血請之不能得已乃素服哭之曰斬)¶
(弟者兖州刺史哭/弟者茍道將也)¶
　　節四¶
増虎人龍　旌符管　玉角璽(俱詳/節一)　原行道所執(周/禮)¶
(鄭注云節信也使卿大夫聘于/天子諸侯行道所執之信也)　以滅蠻獠(俗説云殷/伯悌為何)¶
(無忌參軍何罵殷曰戅子敢爾取節來殷猶傲然謂何/曰朝廷授將軍三千羸卒杖疎節以滅蠻獠寧令妄自)¶
(尊大/耶)　握節以死(公子卭何無/忌俱詳節二)　與節見殺(晉中興書/曰杜&KR0802;大)¶
<pb:KR3k0055_WYG_372-41a>¶
(破桂林賊還遇王機於道機勸&KR0802;取交州&KR0802;素有意乃/執機節曰當相與迭持何可獨捉機遂以節與之於是)¶
(機與&KR0802;及温劭劉沈等/並反皆為陶侃所殺)　增命取故節(詳節/二)　亡所持¶
節(唐荆南節度使張伯儀與李希/烈戰於安州大敗亡其所持節)　便宜發粟(詳節/二)¶
輒取投火(唐李晟収復京城朱泚亡走至涇州其黨田/希鑒閉城拒之泚謂之曰汝節吾所授也奈)¶
(何臨危相負使焚其門希鍳輒取投火中曰/還汝節泚衆大哭北走其將韓旻斬泚以降)　原封節¶
置塞上(漢書南越傳云韓千秋兵入越破數小邑越以/兵擊千秋等滅之使人函封漢使節置塞上)¶
　懸節於東門(詳節/二)　增仗節造建業　授節拔峴城¶
(俱詳/節二)¶
<pb:KR3k0055_WYG_372-41b>¶
　　節五¶
増詩唐杜甫詩曰主恩前後三持節軍令分明數舉杯¶
　又曰崆峒使節上青霄　李白詩曰十年持漢節¶
原表梁元帝遷荆州輸江州節表曰周有掌節之職漢¶
有符節之令所以子孫慷慨忠肅勤王無絶終古有髙¶
前載臣自擁麾鶴塞執兹龍節幸逢銀山自溢玉燭調¶
年雖免茂𢎞之譏竟微辛毗之勇¶
増記唐劉三復滑州節堂記曰受脤之日掌節者以王¶
<pb:KR3k0055_WYG_372-42a>¶
命傳信俾先啟行至則考善地庇豐屋麾斾以翼之歌¶
鐘以樂之非征伐宴犒申威行令未嘗出¶
　　黄鉞一¶
原説文曰鉞大斧也本作戉夏執𤣥戉殷執白戚周左¶
杖黄鉞右把白旄　尚書曰王左杖黄鉞右秉白旄以¶
麾　増禮記曰賜鈇鉞然後殺　又曰軍旅鈇鉞者先¶
王之所以飾怒也　淮南子曰國有難召將詔之曰社¶
稷之命在將軍身今國有難願子將而應之將軍受命¶
<pb:KR3k0055_WYG_372-42b>¶
乃令祝史太卜齋三日之太廟鑚靈龜卜吉日以授旗¶
鼔君入廟門西靣將趨至堂下北靣立王親操鉞持頭¶
授將軍柄曰從此上至天者將軍制之又復操斧持頭¶
授將軍柄曰從此下至淵者將軍制之　晉與服志曰¶
中朝大駕鹵簿中有黄鉞車　原傅𤣥三都賦曰建黄¶
鉞以禦姦　増唐儀衞志曰乾德儀仗名物屬車十二¶
有黄鉞豹尾車　又輿服志曰鉞黄帝所造塗以黄金¶
行則載以車可以斬戮　唐六典崔豹古今注曰金斧¶
<pb:KR3k0055_WYG_372-43a>¶
黄鉞鐵斧𤣥鉞三代通用之以斷斬今以黄鉞為乗輿¶
之飾𤣥鉞諸王公得建之武王以黄鉞斷紂頭故王者¶
以為戒太公以𤣥鉞斬妲巳故婦人以為戒漢制諸公¶
建𤣥鉞以太公助武王斷斬故為諸公之飾大將出征¶
特加黄鉞以銅為之黄金塗刃及柄不得純金也　徐¶
爰釋疑略注曰豹尾黄鉞金釘舊載馬車晉江左乗馬¶
執之宋元嘉中復舊典　文獻通考曰黄鉞車唐備於¶
大駕鹵簿天寳初改為金鉞車宋制赤質曲壁中設金¶
<pb:KR3k0055_WYG_372-43b>¶
鉞錦囊綢杠左武衞隊正一人在車中執鉞¶
　　黄鉞二¶
増周書曰武王陳師牧野既誓以馳商師大崩商辛自¶
燔於火王斬之以黄鉞懸諸大白　原淮南子曰至精¶
之感無所不通昔武王渡孟津而陽侯之波逆流而擊¶
疾風晦㝠武王舉黄鉞瞋目而麾之曰予在天下誰敢¶
害吾意者於是風去而波罷遂得濟　吳錄曰假陸遜¶
黄鉞吳王親執鞭以見之　世説曰諸葛亮之次渭濱¶
<pb:KR3k0055_WYG_372-44a>¶
也闗中震動魏明帝深懼晉宣王戰乃遣辛毗為軍司¶
馬宣王既與亮對渭而陳亮説誘詭譎萬方宣王果大¶
忿憤將應以重兵亮遣間諜覘之還曰有一老夫毅然¶
仗黄鉞當軍門立軍不得出亮曰必辛佐治也　増晉¶
公卿禮秩曰太尉賈充河間王顒梁王彤司徒王衍汝¶
南王亮太傅楊駿東海王越義陽王望齊王攸琅邪王¶
佃東平公茍晞皆假黄鉞　晉書曰石勒王彌宼京師¶
以王衍都督征諸郡持節假黄鉞以伐之　原晉中興¶
<pb:KR3k0055_WYG_372-44b>¶
書曰㑹稽王道子進位丞相牧揚州假黄鉞　増齊書¶
曰髙帝輔政王儉議加黄鉞任遐曰此大事應報褚公¶
(彦回/也)帝曰褚脱不與卿將何計遐曰彦回保妻子愛性¶
命非有竒才異節遐能制之果無違異¶
　　黄鉞三¶
原𤣥戉　白戚(俱詳黄/鉞一)　増金刃　錦囊　禦姦　飾¶
怒　鹵簿車　乗輿飾(俱詳黄/鉞一)　原管仲執　王尋亡¶
(周王烈曰管仲執齊鉞黄漢書王莽傳曰司徒王尋初/發長安宿羈昌廐亡其  鉞尋士房揚素狂直乃哭曰)¶
<pb:KR3k0055_WYG_372-45a>¶
(此經所謂喪/其資斧者也)¶
　　黄鉞四¶
原行天罰(楚辭曰后辛之葅醢兮殷宗用之不長注言/紂無道殺比干醢梅伯武王杖黄鉞行天罰)¶
(殷宗遂絶/不得久長)　喪資斧(詳黄/鉞三)　操以授將軍(詳黄/鉞二)　負以¶
狥諸侯(左傳曰楚子將戮慶封負之斧鉞以狥於諸侯/使言曰無或如齊慶封弑其君弱其孤以盟其)¶
(大夫封反曰無或如楚共王之庶子/圍殺其君之子而自立以盟諸侯)¶
　　黄鉞五¶
增銘漢蔡邕黄鉞銘曰孝桓之季年鮮卑入塞盗起匈¶
<pb:KR3k0055_WYG_372-45b>¶
奴左部梁州叛羌逼迫兵誅淫衍東夷髙句麗副子百¶
固逆謀並發三垂騷然為國憂念西府表橋公昔在凉¶
州柔逺能邇不煩軍師而車師克定及在上谷漢陽連¶
在營郡膂力方剛明集士衆徵拜度遼將軍始受旄鉞¶
鉦鼔之任扞禦三垂公以吏士頻年在外勤於奔命人¶
馬疲羸撓鈍請且息州營横𤼵之役以補困憊朝廷許¶
之於是儲廪豐饒室罄不懸人逸馬畜弓勁矢利而經¶
用省息官有餘資執事無放散之尤簿書有進入之贏¶
<pb:KR3k0055_WYG_372-46a>¶
治兵示威戎士踊躍旌旗耀日金鼔雷奮守有山嶽之¶
固攻有必克之勢羌戎授首於西疆百固冰散於東隣¶
鮮卑收迹烽燧不舉視事三年馬不帶鈌弓不收彄是¶
用鏤石作兹鉦鉞軍鼔陳之東階以昭公文武之勛焉¶
銘曰帝命將軍秉兹黄鉞威靈振耀如火之烈公之在¶
位羣狄斯柔齊斧㒺設人士斯休¶
增表梁江淹為蕭驃騎解嚴輸黄鉞表曰臣某言逆沴¶
電熾凶妖霧舒志大禋天情已類社故乃馳羽江郊騖¶
<pb:KR3k0055_WYG_372-46b>¶
燧山甸雖藏智審其黥戮涵識判其奔沮然兵扈難輕¶
義險宜備故應寵無辭奉鉞不讓今元凶既殪醜徒自¶
紊朝靄方卷郢氛已廓樂琯登肆禮衣曵朝不宜復假¶
殊服取缺彛則輒上還王府永戢祕館¶
　　豹尾一¶
原崔豹古今注曰豹尾車周制也象君子豹變尾言謙¶
也古軍正建之今唯乗輿焉　蔡邕獨斷曰屬車八十¶
有一乗最後一車懸豹尾以前皆皮軒虎皮為之也¶
<pb:KR3k0055_WYG_372-47a>¶
増文獻通考三輔黄圖曰大駕屬車八十一乗作三行¶
尚書御史乗之最後一乗垂豹尾豹尾以前皆為省中¶
　晉輿服志曰中朝大駕鹵簿内有豹尾車自豹尾後¶
鹵簿盡矣　後魏禮志曰大駕鹵簿前車皮軒闟㦸芝¶
蓋雲罕指南後殿豹尾　唐儀衞志曰大駕鹵簿屬車¶
十二乗有黄鉞豹尾　宋開寳繡衣鹵簿圖曰凡繡文¶
豹尾車以立豹¶
　　豹尾二¶
<pb:KR3k0055_WYG_372-47b>¶
原漢書曰成帝趙昭儀方大幸每從上祠甘泉常在屬¶
車豹尾中故揚雄賦云屏玉女而却宓妃以懲戒齋肅¶
之事也　曹植獻璧表曰伏知車駕或出臣每馳心豹¶
尾　増武昌記曰樊口南百歩有樊山孫權獵于山下¶
傍夕見一姥問權獵何所得對云止得一豹姥曰何不¶
竪其尾語竟忽然不見因為立廟以其處樊山神故名¶
曰樊山大姥　原晉中興書曰張駿舞六佾建豹尾所¶
署官一擬王者　増又曰晉義熈五年劉裕執慕容超¶
<pb:KR3k0055_WYG_372-48a>¶
獲金鉦輦豹尾舊式猶存¶
　　豹尾三¶
原後車懸　乗輿建(俱詳豹/尾一)　昭儀常在　海西忘設¶
(上詳豹尾二也晉中興徵祥説曰海西公初即位忘設/豹尾亦服妖  豹尾儀服之主大人所以豹變也海西)¶
(凡庸不可以主社稷故/忘設豹尾示不能終)　増曹植馳心　劉后入夢(上/詳)¶
(豹尾二已齊書曰髙昭劉皇后年十七裴方明為子求/婚酬許  定后夢見先有迎車至猶如常家迎法后不)¶
(肯去次有迎至龍旂豹尾有異於常后喜/而從之既而與裴氏不成婚竟嬪於上)¶
　　豹尾四¶
<pb:KR3k0055_WYG_372-48b>¶
原整豹尾(郭璞南都賦云/整豹尾於後車)　竪豹尾(晉書曰王敦謀逆/以沈充錢鳳為謀)¶
(主明帝討之使充鄉人沈禎往吳陳成敗苦勸之充/不納率兵臨發謂妻子曰男兒不竪豹尾約不還也)¶
建擬王者(詳豹/尾二)　圍解金吾(應劭漢官儀云豹尾過後/執金吾罷屯解圍按胡廣)¶
(曰施於道路豹尾之内為省中故須/過後屯圍乃得解皆所以戒不虞也)¶
　　豹尾五¶
增賦古賦曰風承豹尾日映鶡冠¶
增記宋周必大繡衣鹵簿記曰雞翹豹尾夭矯婀娜¶
增奏宋紹興三十一年洪邁上言曰天子之出清道警¶
<pb:KR3k0055_WYG_372-49a>¶
䟆旄頭前驅豹尾後殿其往來馳道與闌出入者皆有¶
厲禁自六飛時廵務為簡便四孟朝獻前為駕頭後止¶
曲蓋爪牙拱扈之士歩趨離立無復行列觀者接袂不¶
聞誰何願詔有司凡車駕行幸從駕禁旅以若干人為¶
一列相去各若干歩其乗馬前導者豫上其數有司繪¶
為圖先一日以聞有不如令及不在圖而冐至者糾之¶
令御史覺察¶
　　髦頭一¶
<pb:KR3k0055_WYG_372-49b>¶
増史記曰昴星曰髦頭　應劭漢官儀曰舊日羽林郎¶
為髦頭放髪驅今但用營士　張衡東京賦曰髶髦被¶
繡注髶髦髦頭茸騎也　宋禮志曰按周禮辨載法物¶
莫不詳究然無相風罼網旄頭之屬此非古制明矣¶
宋乾德儀仗志曰纛本後魏制髦頭之象無文采¶
　　髦頭二¶
原列異傳曰秦文公時有梓化為牛擊之不服或墮地¶
解髻披髪牛畏之入水故秦國置髦頭騎使之先驅¶
<pb:KR3k0055_WYG_372-50a>¶
天中記曰終南山有梓樹大數百圍秦始皇惡而興兵¶
伐之輒大風雨飛砂石人皆疾走一人傷寒不能去夜¶
聞有鬼來問樹曰秦王使三百人披頭以赤絲繞樹伐¶
汝得無敗乎疾人報秦王案言伐斷中央有一青牛出¶
逐之走入於河於是秦王乃置髦頭騎　摯虞決疑要¶
注云世祖曰髦頭之義何謂也彭權對云秦記曰國有¶
竒怪觸山截水無不崩潰唯畏髦頭故使虎士服之衞¶
至尊也張華對世祖曰有是言而事不經臣以為壯士¶
<pb:KR3k0055_WYG_372-50b>¶
怒髦踊衝冠義取於此也¶
　　髦頭三¶
原置騎　使驅(俱詳髦/頭二)　賜彊　命操(東觀漢記曰東/海王彊賜虎賁)¶
(髦頭宫殿設鐘虡之縣擬於乗輿莫魏武表/曰陛下復加後命命置髦頭恩榮  盛於此)　虎士服¶
　熊皮冠(上詳髦頭二班徐爰釋疑要略注曰乗輿黄/麾内有羽林  弓箭手左右執事官帶熊冠)¶
(謂之髦頭故使執事/者戴皮冠以倣其名)¶
　　髦頭四¶
原髦頭劔挺(漢書曰宣帝飲酣行祠孝昭廟先驅髦頭/劔挺墮首垂臿泥中刃響乗輿馬驚召梁)¶
<pb:KR3k0055_WYG_372-51a>¶
(丘賀筮之有兵謀不吉上還是時霍光外孫任/宣謀反宣子章夜入廟執㦸欲為逆𤼵覺伏誅)　髦頭¶
馳還(東方朔别傳曰武帝幸甘泉宫長安道中蟲覆而/赤髦頭馳還以聞上問朔對曰蟲名怪哉以酒沃)¶
(之即消此地必秦故/獄處也驗之果然)¶
　　髦頭五¶
增詩唐李白詩曰安得羿善射一箭落髦頭¶
增賦古賦曰髦頭先馳屬車齊躅奔星舞於旗斿行月¶
張於羽箙　又曰茸騎髦頭虹㫋羽斾¶
增奏宋康定元年參知政事宋庠上言曰車駕行幸自¶
<pb:KR3k0055_WYG_372-51b>¶
非郊廟大禮具陳鹵簿外其常日導從唯前有駕頭後¶
擁扇繖而已其侍從百司官屬下至厮役皆雜行道中¶
歩輦之後但以親事官百許人執撾以殿謂之禁衞諸¶
班勁騎頗與乗輿相逺而士庶觀者率隨扈從之人夾¶
道馳走喧呼不禁非所謂旄頭先驅清道後行之禮謹¶
望專委一二博學近臣檢討前代儀注增嚴條禁上以¶
示尊極下以防未然¶
　　蓋一(繖附/)¶
<pb:KR3k0055_WYG_372-52a>¶
増釋名曰蓋在上覆蓋人也　器物總論曰華蓋乃張¶
帛為之有顔題黄屋天子蓋也曰繖曰傘皆蓋之别稱¶
　通俗文曰張帛避雨謂之繖蓋　漢官儀曰列侯熊¶
軾皂蓋　文獻通考曰漢制皇后鴛輅青羽蓋　又曰¶
後漢制公卿乗安車皁繒蓋　晉輿服志曰中朝大駕¶
鹵簿有髙蓋華蓋　晉書王導曰今日臨郡無問賢愚¶
輒有鼔蓋天官混雜　晉天文志曰天圓如倚蓋　輿¶
服志曰皇后法駕乗重翟羽蓋先蠶乗油蓋　又曰晉¶
<pb:KR3k0055_WYG_372-52b>¶
令三貴人曲蓋九嬪直蓋　文獻通考曰梁御史中丞¶
給方蓋軺形小如傘　後魏禮志曰大驅鹵簿前驅芝¶
蓋　唐儀衞志曰大駕鹵簿儀物有曲蓋華蓋大繖花¶
蓋睥睨之屬　又曰太后皇后儀仗有大繖錦花蓋錦¶
曲蓋太子妃親王一品皆有繖扇曲蓋　宋乾德儀仗¶
志曰緋羅繡曲蓋内臣馬上執之謂之扇筤　晉輿服¶
志曰功曹吏繖扇騎從　金史儀衞志曰太子常行儀¶
衞傘用梅紅羅坐麒麟金浮圖¶
<pb:KR3k0055_WYG_372-53a>¶
　　蓋二¶
増崔豹古今注曰華蓋黄帝所作也與蚩尤戰於涿鹿¶
之野常有五色雲氣金枝玉葉於帝上有花葩之象故¶
因而作華蓋　又曰曲蓋太公所作武王伐紂大風折¶
蓋太公因折蓋之形而制曲蓋焉戰國常以賜將軍自¶
漢朝乗輿用之因謂䡶輗蓋有軍號者賜其一焉　左¶
傳曰齊侯伐晉夷儀敝無存死於霤下齊侯謂夷儀人¶
曰得敝無存者以五家免乃得其尸公襚之與之犀軒¶
<pb:KR3k0055_WYG_372-53b>¶
直蓋　禮記曰仲尼之畜狗死使子貢埋之曰吾聞之¶
也敝帷不棄為埋馬也敝蓋不棄為埋狗也丘也貧無¶
蓋於其封也亦予之席無使其首陷焉　家語曰孔子¶
將行命使者持盖既而果雨　又曰孔子將行雨無盖¶
門人曰商也有之孔子曰商之為人也甚吝於財吾聞¶
與人交推其長者遺其短者故能久也　尉繚子曰吳¶
起與秦人戰僕𠻳之盖足以蔽霜露　漢武帝本紀曰¶
元狩三年山東被水災使者分部䕶冠盖相望　漢書¶
<pb:KR3k0055_WYG_372-54a>¶
曰上官桀少時為羽林郎從帝上甘泉天大風車不得¶
行解蓋投之桀奉蓋雖風常屬車雨下蓋輒御上竒其¶
材力焉　漢元后傳曰王商立羽蓋　漢書曰黄霸為¶
揚州刺史三年帝詔賜車蓋特髙一尺以彰有德　原¶
續漢書曰靈帝時講武平樂觀建十重五彩華蓋其髙¶
十丈建九重華盖髙九丈　漢于定國傳曰于公曰少¶
髙大吾門令容駟馬髙盖車　後漢書祭遵傳曰光武¶
東歸過汧幸遵營勞饗士卒作黄門武樂良久乃罷時¶
<pb:KR3k0055_WYG_372-54b>¶
遵有疾詔賜重茵覆以御盖　増又曰光武東廵時虞¶
延從駕到魯還經封丘城門門小不容羽盖帝怒使撻¶
御史延救之乃止　原東觀漢記曰段熲遷凉州刺史¶
有功徵熲乗輕車曲盖朱旂　増吳志曰曹休入皖城¶
陸遜破之權令左右以御盖覆遜　又曰劉基孫權愛¶
敬之嘗從御樓船時雨甚權以蓋自覆又令覆基餘人¶
不得覆也　又曰賀齊為將性奢侈甲兵器械極為精¶
好所乗船雕刻丹鏤青蓋絳襜弓弩矢箭咸取上材¶
<pb:KR3k0055_WYG_372-55a>¶
原又周泰傳曰孫權㑹諸將大為酣樂權自行酒至泰¶
前命泰解衣權手自指其創㾗問所以起泰輒記昔戰¶
鬭處以對畢使復服歡宴極夜其明日遣使者授以御¶
蓋　増文獻通考曰宋孝宗乾道中詔羣臣導從至太¶
廟景靈宫牆並禁治張蓋　宋元嘉起居注曰御史中¶
丞荀伯子奏左衞將軍何尚之公事每罩笠有虧體制¶
建野笠於公門棄華繖而不御　南史曰齊明帝驅使¶
寒人不得用四幅傘大存儉約　梁書曰王籍為中散¶
<pb:KR3k0055_WYG_372-55b>¶
大夫彌日忽忽不樂乃至徒行市道不擇交遊有時塗¶
中見相識輒以笠傘覆靣　北史列女傳曰譙國夫人¶
洗氏世為南國首領撫循衆部隋文帝諭之歸化夫人¶
親被甲乗介馬張錦傘自衞詔使循撫諸州　文獻通¶
考曰宋徽宗政和時詔賜諸王三接青羅繖一皇太子¶
用三簷青羅繖　又曰宋中興後天子出左右道五門¶
各四繖有方繖大繖皆赤質素表朱裡四角銅螭首¶
又曰紹興九年詔後殿射殿引呈公事日景已髙作衞¶
<pb:KR3k0055_WYG_372-56a>¶
青凉繖十從舊制也　元史祭祀志曰世祖至元七年¶
以帝師帕克斯巴之言於大明殿御座上置白傘盖一頂¶
用素段泥金書梵字於其上謂鎮伏邪魔䕶安國刹自¶
後每嵗二月十五日於大殿啟建白傘盖佛事用諸色¶
儀仗社直迎引傘盖周遊皇城内外云與衆生祓除不¶
祥導迎福祉帝及后妃公主於玉德殿門外搭金脊吾¶
殿綵樓而觀覽焉及諸隊仗社直送金傘還宫復恭置¶
御榻上帝師僧衆作佛事至十六日罷散嵗以為常謂¶
<pb:KR3k0055_WYG_372-56b>¶
之遊皇城¶
　　蓋三¶
原髙蓋　曲蓋(髙盖于公事詳盖二/  曲盖詳盖一盖二)　増飛蓋　原傾¶
蓋(曹植詩曰清夜遊西園飛盖相追隨僵班固幽通賦/注云管仲射小白中其鉤帶小白陽  鮑叔割指血)¶
(塗之傾蓋如覆詩陸機詩曰傾盖/承華景  鮑照  曰傾盖若飛鴻)　荷蓋　萍蓋(楚辭/曰乗)¶
(水車兮荷盖駕兩龍兮驂螭/  曹植九詠詔萍蓋兮翠旌)　鳳蓋　増鶴蓋(班固兩/都賦曰)¶
(後宫乗輚輅登龍舟張鳳盖建華旗劉古賦曰帝暉臨/幄百司定列鳳盖俄軫虹旗委斾    峻廣絶交論曰)¶
(雞人始唱鶴盖成隂/髙門旦開流水接軫)　原五彩　増九層(上詳盖二曰/沈約風賦)¶
<pb:KR3k0055_WYG_372-57a>¶
(拂九層/之羽蓋)　原三重　十丈(阮籍清思賦曰折丹木以蔽/陽竦芝蓋之三重  下詳盖)¶
(二/)　九葩　増七寳(張衡西京賦曰&KR0784;駕四鹿芝盖九/葩  維摩昆耶離長城諸子持七)¶
(寳蓋來/詣佛所)　原孔雀　芙蓉(宋元嘉起居注曰訶羅國奉/孔雀蓋一其  劉向九歎曰)¶
(芙蓉交/華盖)　増繡羽　紫雲(真人王君傳曰太上大道君/授務成君繡羽蓋雙明珠)¶
(真人周君傳曰紫陽山人周義山子通今㑹仙人在金/屋銅門之内以紫雲為盖  古詩曰紫雲華盖上玉斗)¶
(帝車/前)　金花　瑞草(文獻通考曰盖本黄帝時有雲氣/為花蘤之象而作金花蓋導蓋皆)¶
(赤質如繖而圓繡花龍/又有曲盖差小繡瑞草)　雕雲麗　雙龍翼(古詩曰雕/雲麗璇蓋)¶
(祥飈被綵斿驥古賦曰/雙龍翼蓋八  揚衡)¶
<pb:KR3k0055_WYG_372-57b>¶
　　蓋四¶
原翠蓋(宋玉髙唐賦曰簡輿元服建雲斾蜺為旌翠為/蓋風起雨止千里而逝王濟注云元服法服也)¶
(簡擇輿車修法服以雲蜺為旌斾翠羽為蓋張張衡東/京賦曰樹翠羽之髙盖  南都賦曰建華旗  翠盖)¶
(揚雄甘泉賦曰流星旄而電燭兮咸翠蓋/而鸞旗  古賦曰翠蓋懷隂羽華列照)　芝蓋(孔瑋/七引)¶
(云華車輕駕芝蓋髙舒春庾信華林園序曰落/花與芝蓋同飛楊柳共  旗一色  又詳盖二)　葳㽔¶
(東京賦曰羽蓋葳㽔葩瑵曲莖/傅𤣥朝㑹賦曰乗羽蓋之葳㽔)　増䡶輗(詳蓋一/蓋二)　原¶
天為蓋(文子曰丈夫恬然無思澹然/無慮以天為盖以地為車)　日為蓋(楚辭曰/建日月)¶
(以為盖兮載/玉女於後車)　綷雲蓋(司馬相如大人賦曰屯余車/而萬乗兮綷雲盖而樹華旗)¶
<pb:KR3k0055_WYG_372-58a>¶
増錦花蓋(詳蓋/一)　原飛素蓋(劉公幹詩曰輦車飛素蓋/從者盈路傍居李善作車)¶
(去又曰攬衣出巷/  素蓋何翩翩)　䕃華蓋(潘岳藉田賦曰天子乃御/玉輦䕃華蓋  朝㑹賦曰)¶
(華蓋重隂翟説苑曰田子方渡西/河造翟璜  璜乗軒車戴華蓋)　増呼登仙(王莽傳/曰或言)¶
(黄帝時建華蓋以登仙王莽乃造華屋髙八丈一尺皆/金瑵羽葆載以祕機四輪車駕六馬輓者皆呼登仙)¶
　作佛事(白傘蓋事/詳蓋二)　暑不張蓋(五羖大夫之相秦也/勞不坐乗暑不張蓋)¶
(清北史曰後魏裴佗為中軍將軍/  白任真暑不張蓋寒不衣裘)　門不容蓋(詳盖/二)¶
乗此羽葆(劉備舍東桑樹髙五丈如車/蓋備曰吾當乗此羽葆蓋車)　自標羽儀(南/史)¶
(曰殷孝祖與賊合戰每常以鼓盖自隨軍中人相謂曰/殷統軍可謂死將至矣今與賊交鋒而以羽儀自標顯)¶
<pb:KR3k0055_WYG_372-58b>¶
(若此射者十手攅射欲不/斃得乎是日中流矢死)　風飛輗蓋(晉安帝紀曰桓/𤣥遊於水南飄)¶
(風飛其輗盖後/義兵起遂敗)　龍銜寳蓋(盧照隣詩曰龍銜寳蓋承/朝日鳳吐流蘇帶晩霞)¶
　黄繖(宋蘇軾詩曰日/高黄繖下西清)　烏繖(宋楊廷秀詩曰阿/爺烏繖兒青笠)　火¶
繖(唐韓愈詩曰赫/赫炎官張火繖)　紙繖(宋孔平仲詩曰紙/繖掣手不可操)　赭繖(柳/毅)¶
(見龍女赭繖玲/瓏紅妝千萬)　蓮繖(捜神記曰湖坡吏丁初忽見少/婦人姿容可愛青衣戴繖呼初)¶
(初疑而待顧婦自投波中/是大蒼獺衣繖皆是蓮荷)　原戴青繖(異苑曰義熙中/烏傷小吏見女)¶
(子戴青繖姿容甚麗遂要之女至多電光/乃是大狸抽刀斫殺其繖乃是枮荷葉也)　罩白繖(列/仙)¶
(傳曰武成子從洛陽還宿長沙野樹下夜聞樹上有人/語聲成子舉頭乃見二白鶴知其神異明晨到市門見)¶
<pb:KR3k0055_WYG_372-59a>¶
(二人罩白/繖云云)　鳥銜繖(俗説云徐干木年少時嘗夜夢見/鳥從天上飛銜傘樹其庭下如此)¶
(凡三又作惡聲而/去徐後竟以惡終)　増風飄繖(齊書曰始安王遥光傳/云江祏被誅東昏召遥)¶
(光入殿告以祏罪遥光懼還省便佯狂號哭自此稱疾/不復入䑓先是遥光行還入風飄儀繖出城外遥光遂)¶
(敗/)¶
　　蓋五¶
增啓北周庾信謝趙王賚馬并繖啟曰廻兹翠蓋事重¶
劉基之恩¶
　　雲罕一(闟㦸附/)¶
<pb:KR3k0055_WYG_372-59b>¶
増徐廣車服注曰雲罕罼罕也　文獻通考曰罕罼象¶
畢昴為天階故為前引皆赤質金銅飾朱籐結網金獸¶
靣罕方上有二螭首銜紅絲拂罼圓如扇　原徐爰釋¶
疑略注曰罼通作畢因星形以名之一曰天衢故羽林¶
前施畢罕以象之　漢舊儀曰法駕前驅有九旒雲䍐¶
鳳皇闟㦸皮軒鸞旗　蔡邕獨斷曰前驅有九斿雲罕¶
闟㦸皮軒　増晉輿服志曰中朝大駕鹵簿有雲罕闟¶
㦸左罼右罕　後魏禮志曰大駕鹵簿前驅闟㦸雲罕¶
<pb:KR3k0055_WYG_372-60a>¶
　　雲䍐二¶
原詩盧令篇序曰齊侯好田獵畢弋而不修民事百姓¶
苦之故陳古以風焉按畢弋皆取禽獸之網襄公游獵¶
大施畢弋以為行飾畢當作罼　増宋志曰宋康定元¶
年以參知政事宋庠言乗輿常出入儀增清道馬百騎¶
内執䍐畢者一騎　趙良謂商君曰持矛而操闟㦸者¶
傍車而趨　文獻通考曰宋元豐初禮文所言古者五¶
輅謂之道德之車考工記車㦸崇於殳酋矛崇於㦸各¶
<pb:KR3k0055_WYG_372-60b>¶
四尺㦸矛皆插車騎謂之兵車戰國尚武故増揷四㦸¶
謂之闟㦸漢鹵簿前驅有鳳皇闟㦸猶未施於五輅江¶
左以來五輅乃以棨㦸於車之右韜以紱繡之衣後周¶
司輅左建旗右建闟㦸闟㦸方六尺而被之以繡皆戾¶
於古請去五輅闟㦸以應道德之稱¶
　　雲䍐三¶
增天罼　雲䍐(古賦曰前清塵兮天罼宻扶路兮/雲輜  又曰雲罕徐廻鳴鐃韻響)　原¶
游獵　掩雅(上詳雲䍐二雲司馬相如上林賦曰弋𤣥/鶴舞干戚載  䍐掩羣雅按掩捕也雅雅)¶
<pb:KR3k0055_WYG_372-61a>¶
　　(詩也小雅之材七十四人大/雅之材三十一人故曰羣雅)¶
　　　雲䍐四¶
　　原雲䍐飛旒(傅𤣥正都賦曰鸞旗即舉承/以皮軒雲䍐飛旒闟㦸嬋媛)　雲䍐晻藹¶
　　(潘岳藉田賦曰五輅鳴鑾九/旗揚斾瓊鈒入蕊雲䍐晻藹)　闟㦸嬋媛(詳/上)　闟㦸膠¶
　　葛(張衡東京賦曰雲/䍐九旒闟㦸膠葛)¶
　¶
　¶
　¶
<pb:KR3k0055_WYG_372-61b>¶
　¶
　¶
　¶
　¶
　¶
　¶
　¶
御定淵鑑類函卷三百六十七¶
