# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.764591
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR3k0055_WYG_163-1a>¶
　欽定四庫全書¶
御定淵鑑𩔖函卷一百五十八¶
　　禮儀部五(廵狩/)¶
　　　廵狩¶
　原風俗通曰廵者循也狩者牧也道徳太平王者為天¶
　循行以牧人也恐逺近不同化幽隠有不得所者故自¶
　躬親行之　禮記曰王者必制廵狩之禮何尊天重民¶
　也所以五年一廵狩何五嵗再閏天道大備王者恩亦¶
<pb:KR3k0055_WYG_163-1b>¶
　當竟也所以至四嶽者盛徳之山四方之中能興雲致¶
　雨　易觀卦曰風行地上觀先王以省方觀民設敎¶
　三齊略記曰堯山在廣固城西七里堯廵狩所登遂以¶
　為名山頂立祠祠邉有柏樹枯而復生不知㡬代樹也¶
　　黄帝太一密推曰欲先知廵狩之年當視太一與天¶
　目在四維之嵗法為廵狩　書舜典嵗二月東廵狩至¶
　於岱宗柴望秩于山川肆覲東后協時月正日同律度¶
　量衡修五禮五玉三帛二生一死贄如五噐卒乃復五¶
<pb:KR3k0055_WYG_163-2a>¶
月南廵狩至于南嶽如岱禮八月西廵狩至于西嶽如¶
初十有一月朔廵狩至于北嶽如西禮歸格于藝祖用¶
特　白虎通曰廵狩所以四時出何當承宗廟故不踰¶
也以夏之中月同律度得其中也　增禮周制十二年¶
一廵狩天子将廵狩𩔖乎上帝宜乎社造乎禰職方氏¶
先戒四方諸侯曰各修平乃守考乃職事無敢不敬戒¶
國有大刑及王之所行先道率其屬而廵戒令太馭掌¶
犯較之禮土訓氏夾王車而行以待王問九州形勢山¶
<pb:KR3k0055_WYG_163-2b>¶
川所宜誦訓氏亦夾王車以上古久逺之事以告王又¶
掌道方慝以詔辟忌以知地俗乗金輅建大旂嵗二月¶
東廵狩至于岱宗柴而望祀山川覲諸侯其方之諸侯¶
先於境首待之所過山川則使祝宗先以三等璋瓚皆¶
以黄金為鼻流酌鬱鬯以禮神次乃校人殺黄駒以祭¶
之每宿舍掌舍設梐枑再重其外則土方氏又設蕃籬¶
既至方岳先問百年就見之若未滿百年八十九十者¶
路經其門則見之不然則否天子乃令太師採人歌謡¶
<pb:KR3k0055_WYG_163-3a>¶
賦詩以樂播而陳之以觀人風俗以審其善惡命典市¶
納賈陳百物之貴賤以觀人之所好惡又命典禮之官¶
考校四時節氣月之晦朔甲乙等日及候氣之律吕所¶
用禮樂宫室車旗等制度君臣上下之衣服皆以王者¶
所頒制度考校之諸侯封内有名山大川不舉而祭之¶
者為不敬不敬者君削其地有祭宗廟不順昭穆者為¶
不孝不孝者君絀以爵變禮易樂者為不從不從者君¶
流革制度衣服者為畔畔者君討有功徳于人者加地¶
<pb:KR3k0055_WYG_163-3b>¶
進律其諸侯待王之牢禮以一犢既黜陟諸侯乃與之¶
相見於方岳之下築壇與覲禮壇其壇外為土埒方三¶
百歩開四門壇方九十六尺高四尺上為堂下為三等¶
謂之三成成每等高一尺其堂置司盟之神位謂之方¶
明　又外傳曰普天之下莫非王土封建諸侯各守天¶
子之地故廵行之夏殷五載一廵狩周制十二年一廵¶
狩皆在仲月以至嶽下燔柴告天廵狩之年四方諸侯¶
先㑹嶽之下以侯見　原左傳曰天子非展義不廵狩¶
<pb:KR3k0055_WYG_163-4a>¶
注廵狩所以宣布徳義也　增左傳僖公二十八年晉¶
侯召王以諸侯見且使王狩仲尼曰以臣召君不可以¶
訓故書曰天王狩于河陽言非其地且明徳也　原帝¶
王世紀曰舜東廵狩登南山觀河渚受圗書褒賜羣臣¶
　增孔叢子曰古者天子将廵狩必告于祖禰命告羣¶
祀及社稷畿内名山大川七日而遍視牲及用幣　原¶
越絶書曰禹廵狩大越見耆老納詩書審銓衡平斗斛¶
　蔡邕獨斷曰廵狩校獵還公卿以下陳雒陽都亭前¶
<pb:KR3k0055_WYG_163-4b>¶
街上乘輿到公卿下拜天子下車公卿親識顔色然後¶
還宫古語曰在車則下惟此時施行　増穆王得驥温¶
驪騄耳之駟西廵狩樂而忘歸徐偃王作亂造父為穆¶
王御長駈歸周　史記秦始皇紀二十七年廵隴西北¶
地出雞頭山過回中焉作信宫渭南治馳道　二十八¶
年始皇東行郡縣上鄒嶧山立石與魯諸儒生議刻石¶
頌秦功徳議封禪望祭山川之事乃遂上泰山立石封¶
祠祀下風雨暴至休于樹下因封其樹為五大夫禪梁¶
<pb:KR3k0055_WYG_163-5a>¶
父刻所立石乃並渤海以東過黄腄窮成山登之罘立¶
石頌秦徳焉而去南登琅邪大樂之留三月乃徙黔首¶
三萬户琅邪臺下復十二嵗作琅邪臺立石頌徳遣徐¶
市發童男女入海求仙人還過彭城齋戒禱祠欲出周¶
鼎泗水使千人没水求之不得乃西南渡淮水之衡山¶
南郡浮江至湘山祠自南郡由武闗歸　原漢書武帝¶
本紀元封元年行自雲陽北厯上郡西河五原出長城¶
登單于臺至朔方臨北河勒兵十八萬騎旌旗千餘里¶
<pb:KR3k0055_WYG_163-5b>¶
威震匈奴還登封泰山　增至於梁父䄠肅然行所廵¶
至博奉高蛇丘厯城梁父民田租逋賦貸已除加年七¶
十以上孤寡帛人二疋四縣無出今年算行自泰山復¶
廵海上至碣石自遼西歴北邉九原歸于甘泉周萬八¶
千里云　原又元封五年南廵狩至于盛唐望祀虞舜¶
于九疑自尋陽浮江親射蛟江中獲之舳艫千里薄樅¶
陽而出作盛唐樅陽之歌　增後元元年詔曰朕郊見¶
上帝廵于北邉見羣鶴留止以不羅網靡所獲獻薦于¶
<pb:KR3k0055_WYG_163-6a>¶
太畤光景並見其赦天下　通考後漢世祖建武十七¶
年南廵狩　十八年西廵狩祠高廟遂有事十一陵立¶
馮翊界進幸蒲阪祠后土　十九年九月南廵狩幸南¶
陽進幸汝南南頓縣舍置酒㑹賜吏人復南頓田租一¶
嵗父老前叩頭言曰皇考居此日久陛下識知寺舍每¶
來輒加厚恩願賜復十年帝曰天下重噐常恐不任日¶
復一日安敢逺期十嵗乎吏人又言陛下實惜之何言¶
謙也帝大笑復增一嵗　二十年東廵狩　明帝永平¶
<pb:KR3k0055_WYG_163-6b>¶
二年西廵狩幸長安祠高廟遂有事于十一陵歴覽館¶
邑㑹郡縣吏勞賜作樂　十年南廵狩幸南陽祠章陵¶
日北至又祠舊宅禮畢召校官弟子作雅樂奏鹿鳴帝¶
自御塤箎和之以娱嘉賔還幸南頓勞享三老官屬¶
十五年東廵狩幸孔子宅祠仲尼及七十二弟子親御¶
講堂命皇太子諸王説經　章帝建初七年西廵狩每¶
所到幸輒㑹郡縣吏人勞賜作樂十一月詔勞賜河東¶
守令掾以下　元和元年南廵狩詔所經道上郡縣無¶
<pb:KR3k0055_WYG_163-7a>¶
得設儲跱命司空自将徒支柱橋梁有遣使奉迎探知¶
起居二千石當坐其賜鰥寡孤獨不能自存者粟人五¶
斛十一月還宫賜從者各有差　原二年二月東廵狩¶
使使者祠唐堯於成陽靈臺(注成陽縣東南/有堯母祠墓)辛未幸泰¶
山柴告岱宗有黄鵠三十從西南來翺翔升降進幸奉¶
髙宗祀五帝於汶上明堂　増三年正月北廵狩告常¶
山魏郡清河鉅鹿平原東平郡太守相曰朕惟廵狩之¶
制以宣聲敎考同遐邇解釋結寃也今四國無政不用¶
<pb:KR3k0055_WYG_163-7b>¶
其良駕言出遊欲親知其劇易前祀園陵遂望祀華霍¶
東柴岱宗為人祈福今将禮常山遂徂北土歴魏郡經¶
平原升踐隄防詢訪耆老咸曰徃者汴門未作深者成¶
淵淺則泥塗追維先帝勤人之徳底績逺圖復禹𢎞業¶
聖迹滂流至于海表不克堂構朕甚慚焉月令孟春善¶
相丘陵土地所宜今肥田尚多未有墾闢其悉以賦貧¶
民給與糧種務盡地力勿令游手所過縣邑聼半入今¶
年田租以勸農民之勞乙丑敕侍御史司空曰方春所¶
<pb:KR3k0055_WYG_163-8a>¶
過毋得有所伐殺車可以引避引避之騑馬可輟解輟¶
解之詩云敦彼行葦牛羊勿踐履禮人君伐一草木不¶
時謂之不孝俗知順人莫知順天其明稱朕意　和帝¶
永和十五年南廵狩賜所過二千石長吏以下三老官¶
屬及民百年者錢布各有差幸章陵祠舊宅　魏明帝¶
凡三東廵狩所過存問高年恤疾苦或賜榖帛　宋書¶
禮志曰古者天子廵狩之禮布在方冊至秦漢廵幸或¶
以厭望氣之祥或以希神仙之應煩擾之役多非舊典¶
<pb:KR3k0055_WYG_163-8b>¶
惟漢諸帝頗有古體焉魏文帝值三分初創方隅事多¶
皇輿亟動略無寧嵗葢應時之務又非舊章也明帝東¶
廵所過存問高年恤人疾苦或賜榖布有古廵幸之風¶
焉　宋文帝元嘉四年東廵狩至于丹徒告覲園陵享¶
㑹父老舊勲于行宫加賜衣裳幣帛蠲租原刑戰亡之¶
家單孤並隨宜隠卹二十六年東廵幸至京城并謁二¶
陵㑹舊京故老萬人勞享賚發赦蠲徭役　後魏文成¶
帝和平元年東廵狩歴嶠山祀黄帝遼西遥祀醫無閭¶
<pb:KR3k0055_WYG_163-9a>¶
山遂縁海幸冀州北至中山過恒嶽禮其神而反明年¶
南廵過石門遣使者用玉璧牲牢禮常嶽　原摯虞新¶
禮儀曰魏氏無廵狩故事新禮則廵狩方岳柴望告至¶
設壝諸侯之覲者乃贄皆如儀而不建旗臣虞謹按覲¶
禮天子各建其旗旗章所以殊爵命視等威也詩稱君¶
子至止言觀其旗宜定新禮建旗如舊　增隋煬帝大¶
業元年詔曰聼採輿頌謀及庶民故能審刑政之得失¶
今将廵歴淮海觀省風俗　唐太宗貞觀元年三月幸¶
<pb:KR3k0055_WYG_163-9b>¶
九成宫冬幸洛陽　十二年幸河北觀底柱因令勒銘¶
于上以陳盛徳　開元禮皇帝廵狩儀将廵狩所司承¶
制先頒告于東方諸州曰皇帝二月東廵狩各脩平乃¶
守考乃職事無敢不敬戒國有大刑駕将發告圓丘宗¶
廟社稷皆如别儀皇帝出宫大備鹵簿皆如常儀軷於¶
國門祭所過山川如親征之禮所經州縣刺史縣令先¶
待于境通事舍人承制問百年古先帝王名臣烈士皆¶
州縣致祭燔柴告至将告将作先於太山下脩圜壇四¶
<pb:KR3k0055_WYG_163-10a>¶
出陛前告三日尚舍直長施大次於外壝東門之内設¶
宫懸樂燎壇之制前一日皇帝清齋于行宫應告之官¶
皆于告所清齋一日近侍之官應後升者及從告羣官¶
諸方客使皆于其所俱清齋一宿諸衛令其屬晡後一¶
刻各以其方噐服守衞壝門盥太樂工人俱清齋一宿¶
奉禮設御位于壇之東南西向設告官司徒執事者御¶
史奉禮贊者協律郎太樂令望燎位東方諸州刺史縣¶
令介公酅公文武九品以上官西方北方蕃客等位並¶
<pb:KR3k0055_WYG_163-10b>¶
如上幸圓丘儀設告官以下門外位於東西壝門之外¶
道南皆如設次之式郊社令帥府史一人及齋郎以罇¶
坫罍洗篚幂入設于位並如上儀執罇罍篚幂者各位¶
于罇罍篚幂之後告日未明十五刻太官令帥宰人烹¶
牲于厨未明四刻太史令郊社令各服其服升設昊天¶
上帝神座于壇上北方南向席以槀秸設高祖神堯皇¶
帝神座于東方西向席以莞設神位各于座首未明三¶
刻諸告官以下各服其服郊社令良醖令各帥其屬入¶
<pb:KR3k0055_WYG_163-11a>¶
實罇罍及玉太祝以玉帛置于篚太宫令帥進𩜹者實¶
諸籩豆簠簋等皆設于𩜹幔内未明三刻奉禮帥賛者¶
先入就位賛引引御史太祝以下入行埽除如常儀訖¶
各就位皇帝服衮冕乗輅行宫奏請進發内外噐服如¶
常儀駕将至謁者賛引各引告官通事舍人引從告羣¶
官東方刺史縣令諸方客使俱就門外位駕至大次門¶
外回輅南向初皇帝既升奠玉幣太官令帥進𩜹者諸¶
太祝迎引於壇上各設于神座前設訖謁者引司徒以¶
<pb:KR3k0055_WYG_163-11b>¶
下降自東陛復位諸太祝各還罇所太常卿引皇帝詣¶
罍洗樂止訖興皇帝再拜初讀祝文訖樂作太祝進奠¶
板於神座還罇所皇帝拜訖樂止太常卿引皇帝進天¶
帝座前北向立樂作太祝各以爵酌福酒謁者引司徒¶
降復位太祝各進徹豆還罇所奉禮曰賜胙鑾駕還行¶
宫皇帝既還大次侍中版奏請解嚴皇帝改服通天冠¶
絳紗袍乗輅奏請還宫如常儀　宋太祖皇帝建隆初¶
平潞陽二叛開寳二年至太原皆以師行供頓從儉約¶
<pb:KR3k0055_WYG_163-12a>¶
故不備廵幸之儀　景徳四年幸西京朝諸侯命知雜¶
御史王濟等籍所過父老及繋囚逋負官物人仍察民¶
間疾苦每日引逋欠人及禁囚等對于行在多蠲免原¶
釋父老賜茶帛綾袍其貢香藥名馬召對撫慰賜之金¶
帛太中祥符元年詔許羣臣請封禪令太山路葺行宫¶
不得侵民户田苖及人馬損踐苖稼有司言準禮廵狩¶
有燔柴告至皇帝親行事即不載有司攝事之文車駕¶
至太山合行告至望令太尉以酒脯幣帛于山下壇告¶
<pb:KR3k0055_WYG_163-12b>¶
至奏可又詔給事中張秉等管勾所經州縣父老詣行¶
在者送門引對賜以酒食州縣見禁囚具所犯以聞又¶
詔以御史中丞王嗣宗攝御史大夫為考制度使左正¶
言知制誥周起攝中丞為副使所經州縣採訪民間不¶
便事并市物之價車服權衡度量不如法則者舉儀制¶
禁之有竒才異行隠淪不仕者與所屬長吏詢求論薦¶
鰥寡惸獨不能自存者重加賑恤官吏政迹尤異民受¶
其惠及不守廉隅昩于政理者孝子順孫義夫節婦為¶
<pb:KR3k0055_WYG_163-13a>¶
鄉里所稱者並條析以聞官吏知民間利病者亦為録¶
奏有司言澶州城門卑下不容大輦請徹門而出上慮¶
煩勞不許詔由城外而過他所皆然又詔扈從人宿頓¶
所無得壊民舍什物樹木違者重寘其罪為朝覲壇于¶
奉高宫之南方九丈六尺高九尺四出陛其南兩陛設¶
衞仗宫懸于壇中書門下文武百官皇親諸軍将校四¶
方朝貢使舉人蕃客父老僧道皆在列設襲文宣公位¶
于文官三品之下鄰州長史悉集上服衮御夀昌幄殿¶
<pb:KR3k0055_WYG_163-13b>¶
受朝賀大赦天下遂幸兖州賜從官待制以上宗室将¶
軍辟寒丸紫花葺綿細窄袍三畢設祀汾隂悉如東封¶
之制八月有司言祠宇之旁難行覲禮望俟至河中府¶
朝覲經度制置使陳堯叟等言寳鼎行宫之前可以設¶
壇詔如堯叟等言　明永樂六年定制一詔告天下諸¶
司及各處鎮守總兵官知㑹一禮部預行各處凡有重¶
事并四夷來朝俱達行在所仍具本啟聞其餘事務啓¶
奏俱達京師啓聞施行事有疑礙者在京合該衙門具¶
<pb:KR3k0055_WYG_163-14a>¶
奏取自上裁凡進拜表箋表文達行在所箋文達京師¶
一禮部預行經過所在軍民衙門俟車駕至官吏生員¶
耆老朝見及預行北京畿内文武衙門令掌印官俟車¶
駕至朝見一祭祀車駕将發奏告天地社稷太廟孝陵¶
祭大江旗纛等神軷祭于天門其經過處所滁州遣官¶
祭滁陽王泗州遣官祭祖陵鳯陽祭皇陵祭淮闕里遣¶
官祭先師孔子望祭太山縁途古先聖賢忠臣烈士祠¶
墳禮部預期奏聞遣官致祭将至北京境上設壇祭北¶
<pb:KR3k0055_WYG_163-14b>¶
京山川等神車駕至北京奏告天地祭告境内山川等¶
神一扈從在京馬歩軍五萬人一車駕至北京宴文武¶
羣臣耆老賜官員人等及命婦鈔其嘗守城命婦論次¶
行賞一恭遇萬夀聖節公侯駙馬伯文武四品以上近¶
侍官及監察御史預宴五品以下辦事官監生秀才吏¶
典軍民工匠人等依例賜鈔一錠一扈從官員有牙牌¶
者隨身懸帶以憑闗防出入一經過郡縣分遣廷臣考¶
覈守令賢否即加黜陟分令給事中監察御史存問高¶
<pb:KR3k0055_WYG_163-15a>¶
年賜幣帛酒&KR0079;一經過鳯陽陵户及親戚人賜鈔六錠¶
耆老迎見者人鈔三錠泗州陵户親戚耆老迎見者賞¶
如之¶
　　廵狩二¶
原省方　述職(俱詳/廵一)　觀風　展義(詳廵/一)　布徳　設¶
敎(詳廵/一)　考職　賦政(上詳廵一百崔駰北廵頌禋潔/享祀歆嘗  神爰始賦政授務)¶
(于/人)　陳詩　觀禮(上詳廵一酉張衡廵狩誥帝将狩/于岱嶽乙  觀禮于魯而休齊焉)¶
風行　雨施(上詳廵一無崔駰南廵頌惟休蒸之鴻徳/允天覆而  遺壮雲行之博惠淑雨施于)¶
<pb:KR3k0055_WYG_163-15b>¶
(庶/黎)　天動　神行(崔駰東廵頌三軍霆激羽騎火烈天/動雷震隠隠轔轔  又北廵頌雍容)¶
(清廟謐爾無虞垂/拱穆穆神行化馳)　四維　五載(俱詳/廵一)　祀四嶽　柴¶
三辰(上詳廵一廵下/見馬融東  頌)　廵東作　秩西成(崔駰北廵頌/登中山天帝)¶
(觀神農将省陽榖相天功廵東作西又西廵頌惟秋榖/既登上将省斂平秩西成廵畿于  郊因斯萬物凝徳)¶
(緩俗昔既春/遊今乃秋豫)　審銓衡　同律度(並詳/廵一)　祀五帝　禋¶
六宗(上詳廵一頌/下詳馬融)　備天官　運法駕(上見班固東廵/頌  下見南廵)¶
(頌/)　脩五禮　問百年(並詳/廵一)　宣聲敎　撫黎元(上詳/後漢)¶
(章帝廵幸詔見廵一同宋孝武廵幸賑恤詔夫足踐目/見實尊天命甿俗未  其化幽隠不得其所故降省風)¶
<pb:KR3k0055_WYG_163-16a>¶
(俗躬撫/黎元)　同遐邇　察風俗(上詳宣聲敎詔宋孝武帝/廵狩省風俗  朕奄一天)¶
(下當沿時省方觀察風俗外/詳考舊典以副側席之懐也)　嵗習　時廵(左傳嵗習/其祥祥習)¶
(則行注五年五卜皆吉則/行  下見虞書詳廵一)　乗龍　膳犢(展帝功乗六/龍  禮天子)¶
(適諸侯諸侯膳/以犢貴誠也)　卜征　示禮(左傳曰先王卜征五年/注先廵五年而卜吉凶)¶
(也征廵狩也會成有岐陽之蒐/穆有岐山之  皆示諸侯禮也)　習禮　展功(又曰諸/侯有王)¶
(王有廵狩以大習習之注大/習朝會之禮  下詳乗龍注)　順動　偽遊(将順其動/無逆于時)¶
(雲漢高祖偽遊/  夢擒韓信)　撫萬邦　視三老(書成王撫萬邦廵/侯甸  毎廵狩皆)¶
(嵗視三老三公致仕之老明其/三徳三徳者至徳孝徳敏徳也)　設梐枑　共人門(周/禮)¶
<pb:KR3k0055_WYG_163-16b>¶
(掌舍掌王之會同之舍設梐枑再重注/梐枑行馬也  又云無宫則共人門)　設轅設旌¶
省耕省斂(又曰設車宫轅門/為帷宫則設旌門)　增中四時出　十二嵗¶
廵(上見白虎通詳廵一存周禮夏官大行人王之所以/撫邦國諸侯者嵗徧  三嵗徧□五嵗徧省七嵗屬)¶
(象胥諭言語協辭命九嵗屬瞽史諭書名聼聲音十有/一嵗達瑞節同度量成牢禮同數噐脩法則十有二嵗)¶
(王廵狩/殷國)　觀河受圖　浮江射蛟(見帝王世紀詳廵一/  見漢書詳廵一)¶
　旗建天子　樹封大夫(見摯虞新禮儀詳廵/一  見秦紀詳廵一)　羣鶴¶
留止　黄鵠翺翔(見漢武紀詳廵一/昆漢章紀詳廵一)　堯山立祠　都¶
亭下車(見三齊略記詳廵一/見蔡邕獨㫁詳廵一)　原上順天時　旁求人¶
<pb:KR3k0055_WYG_163-17a>¶
瘼　西成之望既登　東廵之禮斯備　述邦畿以省¶
方　觀仁風而展義　明黜陟之分則有廵功　崇望¶
秩之儀是稱展義¶
　　廵狩三¶
原詩宋范蔚宗樂遊應詔詩曰軒駕時未肅文囿降照¶
臨流雲起行葢晨風引鑾音　梁沈約侍遊方山應詔¶
詩曰清漢夜昭晳扶桑曉陸離發歌樅陽下建羽朝夕¶
池樅金浮水若聲蹕映山祗一霑九霄露藜藿終自知¶
<pb:KR3k0055_WYG_163-17b>¶
　北齊袁奭從駕遊山詩曰天遊響仙蹕春望動神衷¶
澗水含初溜山花發早藂玊輿明淑景珠旗轉瑞風平¶
原與上路佳氣逺葱葱　周明帝還舊宫詩曰玊燭調¶
秋氣金輿歴舊宫還如過白水更似入新豐秋潭漬晩¶
菊寒井落疏桐舉杯延故老今聞歌大風　隋煬帝還¶
京師詩曰東都禮儀舉西京冠葢歸是月春之季花栁¶
相依依雲蹕清馳道雕輦御晨暉嘹亮鐃笳奏葳蕤旌¶
斾飛後乗趨文雅前驅勵武威　李徳林從駕廵遊詩¶
<pb:KR3k0055_WYG_163-18a>¶
曰大夏堯遺俗汾河漢豫遊今隨龍駕往還屬雁飛秋¶
天行肅輦路日御翼華輈朝乘六氣輦夕動七星遊谷¶
静禽多思風髙松易秋逺林才有色遥水漫無流京華¶
佳麗所目極與雲浮但覩凌霄觀詎見望仙樓鏁門皆¶
秀發鴛池盡學優待君草封禪東山觀射牛　又從駕¶
還京詩曰至仁文教逺惟聖武功宣太師觀六義諸侯¶
問百年元覽時乘隙訓旅次山川鎮象屯休氣華葢翼¶
飛烟鼔奏千人響旗動七星連峻嶺戈回日髙峯馬煦¶
<pb:KR3k0055_WYG_163-18b>¶
天姑射神遊罷蕭闗獵騎旋更待東山上看君廵狩篇¶
　薛道衡從駕天池應詔詩曰上聖家寰宇威略振邉¶
陲八維窮眺覽千里曵旌旗駕黿臨碧海控驥踐瑶池¶
曲浦騰烟霧深浪駭鯨螭　又從駕幸晋陽詩曰省方¶
遵往冊遊豫叶前經金吾朝戒道校尉晩廵營重巒下¶
飛騎絶浦度連旌澗水寒逾咽松風逺更清方觀翠華¶
反簮筆上云亭　虞茂奉和幸太原輦上作應詔詩曰¶
唐廵光帝則夏豫穆宸儀珠旗揚翼鳯玊獸儼丹螭流¶
<pb:KR3k0055_WYG_163-19a>¶
吹和春鳥交弄拂花枝　虞世南和幸江都詩曰南國¶
行周化稽山秘夏圖百王豈殊軌千載協前謨肆覲遵¶
時豫順動恱來蘇安流進畫舳戒道翼金吾龍旂煥辰¶
象鳯吹溢川塗封唐昔敷錫分陜被荆吳沐道咸知讓¶
慕義久成都冬律初飛管陽鳥正銜蘆嚴飈肅林薄曖¶
景澹江湖鴻私浹幽逺厚澤潤凋枯虞琴起歌詠漢筑¶
動巴歈多幸霑行葦無庸𩔖散樗　又和至夀春應令¶
詩曰瑶山盛風樂南皮務逸遊如何事廵撫民瘼諒斯¶
<pb:KR3k0055_WYG_163-19b>¶
求文鶴揚輕葢蒼龍飾桂舟泛沫縈沙嶼寒澌擁急流¶
路指八仙館途經百尺樓眷言昔遊踐回駕且淹留後¶
車喧鳯吹前旌映綵旒龍驂駐六馬飛閣上三休調諧¶
金石奏歡洽羽觴浮天文徒可仰何以厠琳璆　虞世¶
基和幸江都詩曰廵遊光帝典征吉乃先天澤國翔宸¶
駕水府泛樓船七萃榮長薄三翼亘通川夙興大昕始¶
求衣昩旦前澄瀾浮曉色遥林捲宿烟晨霞稍含景落¶
月漸𧇊弦囘塘響歌吹極浦望旌旃方陪覲東后登封¶
<pb:KR3k0055_WYG_163-20a>¶
禪肅然　唐太宗重幸武功詩曰代馬依朔吹驚禽愁¶
昔藂況兹承眷徳懐舊感深衷積善欣餘慶暢武悦成¶
功垂衣天下治端拱車書同白水廵前迹丹陵幸舊宫¶
列筵歡故老髙宴聚新豐駐蹕撫田畯回輿訪牧童瑞¶
氣縈丹闕祥烟散碧空孤嶼含霜白遥山帶日紅於焉¶
歡擊筑&KR0147;以詠南風　上官儀和過舊宅應詔詩曰石¶
闗清晩夏旋輿御早秋神麾颺珠雨仙吹響飛流沛水¶
祥雲汎宛郊瑞氣浮大風凝漢筑藂烟入舜球翠梧臨¶
<pb:KR3k0055_WYG_163-20b>¶
鳯邸滋蘭帶鶴舟偃伯歌元化扈蹕頌王遊遺簮謬昭¶
奨珥筆荷恩休¶
原賦漢揚雄甘泉賦曰孝成帝時客有薦雄文似相如¶
者上方祀甘泉泰畤雄從上甘泉故述斯賦惟漢十世¶
将郊上元乃命羣僚星陳而天行詔招揺與太隂兮伏¶
鉤陳使當兵八神奔而警蹕兮飛䝉葺而走陸梁焱駭¶
雲迅奮以方攘半散照爛粲以成章於是帥爾隂閉霅¶
然陽開流星旄以電燭兮咸翠葢而鸞旗凌髙衍之嵱¶
<pb:KR3k0055_WYG_163-21a>¶
嵷兮超紆譎之清澄據軨軒而周流兮忽軮軋而無垠¶
翠玊樹之青葱兮璧馬犀之瞵㻞厯倒景而絶飛梁兮¶
浮蠛蠓而撇天曵紅采之流離兮颺翠氣之宛延排玊¶
户而颺金鋪兮發蘭蕙與芎藭靡薜荔而為席兮折瓊¶
枝以為芳吸青雲之流瑕兮飲若木之露英集乎禮神¶
之囿登乎頌祗之堂攀璇璣而下視兮行遊目乎三危¶
玊女亡所眺其清矑兮宓妃曾不得施其娥眉於是欽¶
祡宗祈燎薫皇天樵蒸焜上配藜四施𨕖巫咸兮叫帝¶
<pb:KR3k0055_WYG_163-21b>¶
閽開天庭兮延羣神於是事畢功𢎞回車而歸度三巒¶
兮偈棠梨天閫決兮地垠開八荒協兮萬國諧登長平¶
兮雷鼔礚天聲起兮勇士厲雲飛揚兮雨霶霈于胥徳¶
兮麗萬世亂曰崇崇圜丘隆隠天兮增宫参差駢嵯峨¶
兮上天之縡杳旭卉兮聖皇穆穆信厥對兮來祗郊禋¶
神所依兮輝光炫燿降厥福兮子子孫孫長無極兮¶
又幸河東賦曰其三月将祭后土上乃率羣臣横大河¶
湊汾隂既祭畢登歴觀陟西岳以望八荒迹殷周之墟¶
<pb:KR3k0055_WYG_163-22a>¶
眇然以思唐虞之風雄以為臨川羨魚不如歸而結網¶
還上河東賦以勸焉其辭曰伊年暮春将瘞后土禮靈¶
祗謁汾隂于東郊乃撫翠鳯之駕馳先景之乗棹奔星¶
之流旃彏天狼之威弧奮電鞭驂雷輜鳴洪鐘建五旂¶
羲和司日顔倫奉輿樂往昔之遺風兮喜虞舜之所耕¶
瞰帝唐之嵩髙兮眽隆周之大寧叱風伯於南北兮呵¶
雨師於西東参天地而獨立兮廓蕩蕩其無雙¶
原頌後漢班固東廵頌曰竊見廵狩岱宗柴望山虞崇¶
<pb:KR3k0055_WYG_163-22b>¶
祀明堂上稽帝堯中述世宗遵奉世祖禮儀僃具動自¶
聖心是以明神屢應休徴乃降不勝狂簡之情謹上岱¶
宗頌一篇曰若稽古在漢廸哲聿脩厥徳憲章丕烈翿¶
六龍較五輅齊百僚陶質素命南重以司厯厥中月之¶
六辰僃天官之列衛盛輿服而東廵　又南廵頌曰惟¶
漢再受命系葉十一協景和則天經郊髙宗光六幽通¶
神明既禘祖于西都又将祫于南庭是時聖上運天官¶
之法駕建日月之旃旌　後漢崔駰東廵頌曰伊漢中¶
<pb:KR3k0055_WYG_163-23a>¶
興三葉於皇維烈允廸厥倫纉王命𦙍漢勲矩坤度以¶
範物䂓乾則以陶鈞於是考上帝以質中總列宿於北¶
辰開太㣲敞禁庭延儒林以咨詢岱岳之事于時典司¶
耆耉載華抱實徴爾而造曰盛乎大漢世增其徳惟是¶
岳禮久而不脩此神人之所慶幸海内之所想思頌有¶
喬山之征典有徂岳之廵時邁其邦民斯攸勤不亦宜¶
哉乃命太僕訓六騶閑路馬戒師徒於是乘輿登天靈¶
之威路駕太乙之象車升九龍之華旗建翠霓之旌旄¶
<pb:KR3k0055_WYG_163-23b>¶
裒胡耉之元老賞孝行之畯農　馬融東廵頌曰允廸¶
在昔紹列陶唐殷天衷克揺光若時則運瓊衡敷六典¶
經八成肆𩔖乎上帝實柴乎三辰禋祀乎六宗祗燎乎¶
羣神遂發號羣司申戒百工卜筮稱吉蓍龜襲從南征¶
有時馮相告祥清夷道而後行曜四國而揚光展聖義¶
于廵狩喜圻畤而詠八荒指宗岳以為期固岱神之所¶
望散齊既畢越異良辰棫槱增構烈火燔燃暉光四煬¶
焱爛薄天蕭香肆升青烟習雲珪璋峩峩犧牲潔純鬰¶
<pb:KR3k0055_WYG_163-24a>¶
　鬯宗彛明水元尊空桑孤竹咸池雲門六八匝變神祗¶
　並存¶
　原誥後漢張衡東廵誥曰惟二月初吉帝将狩于岱嶽¶
　展義省方觀民設教丙寅朏率羣賔僃法駕以祖于東¶
　門届于靈宫是日也有鳯雙集于臺壬辰祀上帝于明¶
　堂帝曰咨予不材為天地主慄慄翹翹百僚萬㡬心之¶
　謂矣孰朕之勞上帝有靈不替朕命誕敢不祗承凡庶¶
　與祭于壇墠之位者曰懐爾邦君實願先帝載厥大宗¶
<pb:KR3k0055_WYG_163-24b>¶
　以左右朕躬羣臣曰帝道横被旁行海表一人有韙萬¶
　民賴之從廵助祭者兹惟嘉瑞乃歌曰皇皇者鳯通元¶
　知時萃于山趾與帝邀期吉事有祥惟漢之祺帝曰朕¶
　不敢當亦不敢蔽天之吉命¶
　¶
　¶
　¶
御定淵鑑𩔖函卷一百五十八¶
