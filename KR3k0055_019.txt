# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.564978
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷十四
<pb:KR3k0055_WYG_019-1a>¶
　欽定四庫全書¶
御定淵鑑𩔖函卷十四¶
　　歲時部三(夏至立夏/夏)¶
　　　夏一¶
　原禮記曰南方者夏夏之為言假也長之養之假之仁¶
　也　爾雅曰夏為朱明一曰長嬴　増又曰夏為昊天¶
　　又曰夏祭曰薦　又曰四月為余五月為臯六月為¶
　且　釋名曰夏五月謂之蕤賓蕤者下也賓者敬也言¶
<pb:KR3k0055_WYG_019-1b>¶
　陽氣下隂氣上極隂氣始賓敬之也　易統通圖曰夏¶
　日月行東南赤道曰南陸　原尚書曰申命羲叔宅南¶
　交日永星火以正仲夏鳥獸希革　増又曰夏暑雨小¶
　民唯曰怨咨　尚書大傳曰夏昏火正可以種黍　原¶
　尚書考靈曜曰火星為夏期專陽相同精感符　増詩¶
　曰四月秀葽五月鳴蜩　又曰綢繆束楚三星在户(三/星)¶
　(五月中/直户也)　又曰維此六月旣成我服　又曰六月食鬰¶
　及薁　又曰五月斯螽動股六月莎雞振羽　又曰四¶
<pb:KR3k0055_WYG_019-2a>¶
月維夏六月徂暑　又曰無冬無夏值其鷺羽　又曰¶
冬之夜夏之日百歲之後歸于其室　原詩含神霧曰¶
曹地處季夏之位土地勁急音中徴其聲清以急　禮¶
記月令曰孟夏之月日在畢昏翼中旦婺女中(鄭𤣥注/曰孟夏)¶
(者日月㑹於實沈/而斗建巳之辰)其日丙丁(丙炳也萬物皆炳/然著見而强大)其帝炎¶
帝其神祝融(此赤精之君火官之臣炎帝大庭氏也/祝融顓頊氏之子曰黎為火官正者)律¶
中仲呂(髙誘注曰陽散在外隂實在中/所以旅陽成功故曰仲呂也)螻蟈鳴蚯蚓出¶
王瓜生苦菜秀(螻蟈蛙也王𤓰&KR0034;挈也髙誘/曰螻蟈蝦蟇也&KR0034;蒲結反)靡草死麥¶
<pb:KR3k0055_WYG_019-2b>¶
秋至斷薄刑決小罪(靡草薺葶/&KR0995;之屬)仲夏之月日在東井昏亢¶
中旦危中(鄭𤣥注曰仲夏者日月㑹/於鶉首而斗建午之辰)律中𬎼賓(髙誘曰/是月隂)¶
(氣萎𬎼在下象主人/陽氣在上象賓客)小暑至螗蜋生反舌無聲(螗蜋螵/蛸母也)¶
(反舌百舌鳥髙誘曰螗蜋代謂之天馬一名齕庬兖豫/謂之巨斧是月隂作於下陽散於上反舌百舌也變易)¶
(其聲倣百鳥之鳴/故謂之百舌也)鹿角解蟬始鳴半夏生木槿榮(木槿/玉蒸)¶
(也名蕣/一名櫬)季夏之月日在栁昏火中旦奎中(鄭康成/曰季夏)¶
(者日月㑹於鶉火/而斗建未之辰)律中林鍾溫風至蟋蟀居壁(按爾雅/曰蟋蟀)¶
(蛬劉劭注云謂蜻蛚也孫炎云梁國謂之蛬郭璞云今/促織也蛬音義或作蛩方言蜻蛚楚謂之蟋蟀似蝗而)¶
<pb:KR3k0055_WYG_019-3a>¶
(小正黑有光澤如漆有角翅一名/蛬一名蜻蛚幽州人謂之促織)鷹乃學習腐草化為¶
螢(鷹學習謂攫搏/螢飛蟲螢火也)　又曰仲夏之月天子羞以含桃先¶
薦寝廟蟬始鳴木槿榮可以居髙明可以逺眺望可以¶
升山陵可以處臺榭　増又曰樂正崇四術立四教冬¶
夏教以詩書　又曰凡樂春夏學干戈　又曰春作夏¶
長仁也　又曰明堂位曰季夏六月以禘　左傳曰龍¶
見而雩　國語曰夏日可畏　原夏小正曰四月昴則¶
見(昴星/名)　又曰五月參見則蜋蜩鳴(蜋蜩者/五彩具)初昏大火¶
<pb:KR3k0055_WYG_019-3b>¶
中(大火/心星)　増孝經說曰斗指午為夏　原孝經緯周天¶
七衡六間曰立夏後十五日斗指已以為小滿　増史¶
記曰墨者亦向堯舜言徳行曰夏日葛衣冬日鹿裘¶
前漢書曰朱明盛長敷與萬物敷華就實旣阜既昌¶
又曰夏則火王其精在天温暖之氣養生百木　又曰¶
太陽者南方南任也陽氣任養物於時為夏夏假也物¶
假大乃宣平　原續漢書律厯志曰日行南陸謂之夏¶
　増後漢書張純奏議曰禮三年一祫五年一禘禘祭¶
<pb:KR3k0055_WYG_019-4a>¶
以夏四月夏者陽氣在上隂氣在下故正尊卑之義也¶
　原梁元帝纂要曰夏曰朱明(氣赤而/光明)朱夏炎夏三夏¶
九夏天曰昊天(言氣/浩汗)風曰炎風節曰炎節草曰茂草雜¶
草木曰蔚林茂林密𣗳茂𣗳孟夏亦曰維夏首夏季夏¶
亦曰徂暑(徂往也言/暑始往)　増荘子曰井鼃不可以語海夏¶
蟲不可以語冰　原文子曰政失於夏熒惑逆行夏政¶
不失則降時雨　増管子曰夏日不煬非愛火也　又¶
曰九暑至時雨乃降五榖百果乃登　鄒子曰季夏取¶
<pb:KR3k0055_WYG_019-4b>¶
桑柘之火　原尸子曰夏為樂南方為夏夏興也南任¶
也是故萬物莫不任興蕃殖充盈樂之至也　淮南子¶
曰孟夏之月南宫御女赤色衣赤衣吹竽笙　増又曰¶
炎風之野赤帝祝融之所司　鶡冠子曰斗柄南指而¶
天下皆夏　董子曰陽常居大夏以生育長養為事¶
論衡曰虎出有時猶龍見有期也隂物以冬見陽蟲以¶
夏出出應其氣氣動其𩔖參昴以冬出心尾以夏見參¶
昴則虎星心尾則龍象星出而物見氣至而𩔖動天地¶
<pb:KR3k0055_WYG_019-5a>¶
之性也　崔寔政論曰夏扈趣耘鋤(即竊脂亦/呼播糓)　三統¶
厯曰立夏為四月節小滿為四月中氣小滿者言物長¶
於此小得盈滿芒種為五月節夏至為五月中氣芒種¶
者言有芒之糓可稼種也小暑為六月節大暑為六月¶
中氣小暑大暑者就極熱之中分為大小月初為小月¶
半為大　西京雜記曰陽徳用事則和氣皆陽建巳之¶
月是也故謂之正陽之月四月陽雖用事而陽不獨存¶
此月純陽疑於無隂故亦謂之隂月　素問岐伯曰春¶
<pb:KR3k0055_WYG_019-5b>¶
勝長夏長夏勝冬注長夏者六月也土生於火長在夏¶
中旣長而王故云長夏也　蔡邕月令章句曰百糓各¶
以其初生為春熟為秋故麥以孟夏為秋　原楚辭曰¶
滔滔孟夏草木莽莽　又曰收恢台之盛夏　増文粹¶
曰離位克明火中宵見峰雲暮起景風晨扇　太原注¶
曰萬物豐於熏夏耗於元冬　陸機纂要曰夏𣗳名連¶
隂夏雨名緜雨¶
　　夏二¶
<pb:KR3k0055_WYG_019-6a>¶
増淮南子曰武王䕃暍人於栁下而天下懷　世說曰¶
武王見暍人王自左擁而右扇之　國語曰魯宣公夏¶
濫於泗淵里革斷其罟而棄之曰古者大寒降土蟄發¶
水虞於是乎講罛罶取名魚登川禽而甞之寝廟行諸¶
國人助宣氣也今魚方别孕不教魚長又行網罟貪無¶
蓺也公曰吾過矣里革匡我是良罟也　嵇康髙士傳¶
曰被裘公者吳人延陵季子出遊中道見有遺金顧而¶
謂公曰取彼金公投鎌瞋目拂手而言曰何子之髙而¶
<pb:KR3k0055_WYG_019-6b>¶
視之卑五月披裘而負薪豈取金者哉季子大驚旣謝¶
而問其姓名曰吾子皮相之士而安與語姓名也　原¶
淮南子曰鄒衍事燕惠王盡忠左右譖之王繫之仰天¶
而哭夏五月為之下霜　増漢書曰中尚署五月獻緩¶
帶　史記曰漢武帝始幸雍郊見五帝以孟夏四月荅¶
禮焉　又曰漢元帝永初元年四月日色青白無影正¶
中時有影無光是夏寒至九月日乃有光　桓子新論¶
曰元帝被病廣求方士漢中逸人王仲都者詔問所能¶
<pb:KR3k0055_WYG_019-7a>¶
為對曰但能忍寒暑耳因為待詔至夏大暑日使暴坐¶
又環以十爐火不言熱而身汗不出　謝承後漢書曰¶
宋均為九江太守五日一視事夏以平旦　又曰袁紹¶
在河朔毎至夏大飲曰避一時之暑故號為河朔飲¶
晉書曰肅慎國一名挹婁夏則巢居　晉陽秋曰車𦙍¶
字武子家貧讀書常不得油夏月則練囊盛數十螢以¶
夜繼日　南史曰梁何逺為武昌太守武昌俗皆汲江¶
水盛夏逺患水熱每以錢買人井寒水不受錢者則以¶
<pb:KR3k0055_WYG_019-7b>¶
水還之其他事率多此𩔖　唐書曰髙帝夏宴蒲萄園¶
賜朱櫻惟宰相及學士得從行給翔麟馬帝賦詩學士¶
屬和　開元遺事曰長安富人每至暑伏中各於林亭¶
内植畫柱以錦結為凉棚設坐具召長安名姝閒坐逓¶
請為避暑㑹　又曰王元寶都中巨豪也家有皮扇製¶
作甚精寳每暑月宴賓客即以此扇置於坐前使新水¶
灑之則颯然風生酒筵之間客有寒色遂命撒去明皇¶
亦曽差中使取看愛而不授曰此龍皮扇子也　杜陽¶
<pb:KR3k0055_WYG_019-8a>¶
雜編曰李輔國家夏則於堂中設迎凉草其象𩔖碧而¶
幹似苦竹葉細如松雖若乾枯而未嘗彫落盛暑挂之¶
窓户間則凉風自至　老學菴筆記曰成都之俗每歲¶
四月十九日士女泛舟浣花谿之百花潭府尹亦至¶
上置酒高㑹設水戲渡盡樂而返相傳唐冀國夫人故¶
事也四月十九日成都謂之浣花遨頭宴於杜子美草¶
堂滄浪亭傾城皆出錦繡夾道蜀人云雖戴白之老未¶
嘗見浣花日雨也　北夢𤨏言曰蜀孟知祥其軍戰勝¶
<pb:KR3k0055_WYG_019-8b>¶
董璋時軍中暑熱知祥廵行撫問三軍忻然如熱而濯¶
　括地圖云天毒國最大暑熱夏木皆乾死民善沒水¶
以避日遇時暑常入寒泉之下　武昌記曰樊山東有¶
小溪盛夏時凛然常有寒氣故謂之寒溪¶
　　夏三¶
原龍見　鶉棲(左傳曰龍見而雩注云龍見建巳之月/蒼龍七宿之體昏見東方  張衡應間)¶
(曰溽暑至而鶉火棲/寒冰冱而黿鼉蟄)　麥秋　梅雨(禮記曰孟夏麥秋/至詳夏一  周處)¶
(風土記曰梅熟/時雨謂之梅雨)　翔鵙　鳴蟬(禮記仲夏之月鵙始鳴/李顒羡夏篇曰咧咧林)¶
<pb:KR3k0055_WYG_019-9a>¶
(蜩鳴翩翩鳴鵙/翔下詳夏至)　榮槿　秀葽(上詳夏一不毛詩曰四/月秀葽注  榮而實曰)¶
(秀葽/草也)　草滋　木蔚(曹植古樂府豔歌行曰夏節純和/天清凉百草滋植舒蘭芳  下見)¶
(傅元述/夏賦)　素㮏　朱李(左思蜀都賦口朱櫻春就素㮏/夏成  魏文帝與呉質書曰浮)¶
(甘瓜于清泉沈/朱李于寒冰)　炎風　熾日(陳琳大暑賦曰土潤溽/以敲蒸時淟涊以混濁)¶
(温風鬰其彤彤譬炎火之陶燭燎曹植大暑賦曰炎/帝掌節祝融司方維扶桑之髙  熾九日之重光)¶
朱輅　赤旗(禮記孟夏之月天子居明堂左个乗朱輅/  兵書曰夏出兵赤旗在前執㦸前行)¶
　象徳　封功(范子計然曰徳取象于春夏/刑取象於秋冬  下詳夏至)　風觀¶
冰臺(潘岳關中記曰桂宫一名甘泉又作迎風觀寒露/臺以避暑  陸翽鄴中記曰石季龍于冰井臺藏)¶
<pb:KR3k0055_WYG_019-9b>¶
(冰三伏之日/以冰賜大臣)　祭黍　羞桃(上詳立夏/下詳夏一)　均管　頒冰¶
(禮記曰仲夏之月命樂師修鞀鞞鼔以均琴瑟管簫/  周禮曰凌人掌夏頒冰注云暑氣盛以冰頒賜)¶
環爐　交扇(上詳夏二公劉義慶世說曰郗嘉賓三伏/之月詣謝  炎暑熏赫雖復當風交扇猶)¶
(霑汗/流離)　嘯風　漱露(王粲大暑賦曰仰庭熠而嘯風風/既至其如湯氣呼吸以祛和汗雨)¶
(下而霑裳風王度扇上銘曰朱明赫離光/啓窻来清  服綌潄雲露體夷神自融)　糞田　染¶
綵(可以糞田疇可以美疆土以月令命有司染綵黼黻/文章必以法故無或差忒  供郊廟祭祀之服以為)¶
(旗章以别貴/賤等級之度)　濯枝雨　飛芒露(周處風土記曰仲夏/濯枝盪川注云此節)¶
(常有大雨名濯枝/下見傅元述夏賦)　黄雀風　丹魚水(周處風土記曰/仲夏長風扇暑)¶
<pb:KR3k0055_WYG_019-10a>¶
(注云此節東南常有風俗/名黄雀長風  下詳夏至)　避暑飲　感涼會(魏文帝/典論曰)¶
(大駕都許使光禄大夫劉松北鎮袁紹軍與紹子弟日/共宴飲常于三伏之際晝夜酣飲極醉至于無知詳夏)¶
(二旬傅咸感涼賦序曰盛夏月困于炎熱熱甚不/過  日而復自凉以時之涼命親友曲㑹作賦爾)　蚯¶
蚓出　鳲鳩鳴(月令夏淮南子/云孟  鳲鳩鳴)　處南宫　居正殿(淮/南)¶
(子云孟夏之月處南宫正尚書/考靈曜云季夏可以居  殿)　不動衆　無出兵(月/令)¶
(云季夏不可以起兵動衆/書考靈曜云季夏無出兵)　(尚/)　増畏日　凱風(上詳/夏一)¶
(在張九齡賦句芒/  辰凱風入律)　䕃暍　握火(上詳夏二復呉越春/秋越王欲  呉仇冬)¶
(則抱冰夏則握火懸/膽于户出入嘗之)　清風　烈日(上見風家宋吕正/獻公居  夏不揮)¶
<pb:KR3k0055_WYG_019-10b>¶
(扇冬不附火一日盛夏楊大夫環寳字器之將赴官來/辭楊乃吕氏甥呂公于西窗下烈日中公裳對坐飲酒)¶
(三杯楊汗流浹/背公凝然不動)　陳謨　聮句(周禮大行人掌大賓之/禮及大客之儀以親諸)¶
(侯春朝諸侯以圖天下之事秋覲以比邦國之功夏宗/以陳天下之謨冬遇以協諸侯之慮  唐文宗夏日與)¶
(桞公權聮句文宗曰人皆苦炎熱我愛夏日長權曰熏/風自南來殿閣生微涼蘇東坡謂其有美無箴足之云)¶
(一為君所移苦樂永相忘/願言均此施清隂徧四方)　浮瓜　沈李(詳前素/㮏注)　調¶
冰　雪藕(杜甫陪諸公子納涼詩公/子調冰水佳人雪藕絲)　竹寒　荷淨(杜/甫)¶
(詩我有江隂竹能令朱夏寒/  竹深留客處荷淨納凉時)　賜蛇　伐蛟(酉陽雜爼/明皇以申)¶
(王畏暑賜之冷蛇白色而不傷人冷如冰雪玩之不復/有煩熱也  呂氏春秋季夏之月令漁師伐蛟升龜注)¶
<pb:KR3k0055_WYG_019-11a>¶
(云蛟能害人難得故言伐龜神物可/以決吉凶入宗廟尊之故曰升也)　提壺　布糓(楊/萬)¶
(里詩提壺醒眼看人/醉布榖催人不自耕)　辟暑犀　迎凉草(蘇鶚杜陽雜/編夏月唐文)¶
(宗延學士講易賜辟/暑犀  下詳夏二)　澄水帛　招涼珠(杜陽雜編唐/同昌公主暑)¶
(日大㑹暑氣方盛命取澄水帛以水蘸之挂于内軒滿/座皆思挾纊澄水帛長八九尺似布而細明薄可鑒云)¶
(其中有龍涎故能消毒暑也消廣記燕昭王登握日/之臺得神鳥銜洞光之珠以  煩暑謂之招涼珠)¶
結錦棚　抱鐵柱(上詳夏二而烈士傳楚王夫人嘗于/夏日納涼  抱鐵柱心有所感遂懷)¶
(孕後產一鐡楚王命鏌/鎁為䨇劒一雌一雄)　去熱脯　消暑珠(神異經云/北方層冰)¶
(萬里厚百丈有磎䑕在冰下土中其形如鼠食冰下草/木根肉重萬斤取以作脯食之去熱  拾遺記云黑蚌)¶
<pb:KR3k0055_WYG_019-11b>¶
(珠千年一生燕昭王嘗懷此珠當/盛暑之月體自輕涼號消暑珠)　陸機思鄉　嵇康¶
好鍛(語林晉陸機在洛夏月忽思東頭竹篠飲語劉寳/曰吾思鄉轉深矣  晉書嵇康性巧而好鍛宅有)¶
(一栁𣗳甚茂乃激水環/之夏月居其下以鍛)　葛洪入水　仲都環爐(晉葛/洪從)¶
(祖元學道得仙自號仙翁每大醉夏則入水底八日方/出以其能閉氣胎息也按洪字稚川號抱朴子因以名)¶
(書夏下/詳  二)　孫登草裳　羊欣練裙(晉書孫登字公和時/人于汲縣北山窟中)¶
(得之夏則編草為裳冬則被髪自覆呉宋書羊欣父不/疑為烏程令欣時年十二王獻之為  興守甚愛之欣)¶
(嘗于夏月著新練裙晝寝獻之書/數幅而去欣本工書因此彌善)　服六壬符　運七¶
輪扇(上詳熱一輪西京雜記漢長安巧工丁緩作七輪/扇連續七  大皆徑丈夏月使一人運之滿堂皆)¶
<pb:KR3k0055_WYG_019-12a>¶
(寒/)　草木皆乾　禽鳥不度(括地圖天毒國最暑熱夏/則草木皆乾  朱提郡堂)¶
(狼山多毒草盛夏之月飛烏過之亦/不得去故呉俶賦朱提則飛烏不度)　遊篽宿園　幸¶
繡嶺宮(王莾欲娯樂元后令四時廵四郊春幸繭館祓/灞水夏遊篽宿園秋歴東館泛昆明池冬享飲)¶
(飛羽殿校獵上蘭觀登長平館而臨涇水多唐開元中/明皇幸洛至繡嶺宫時屬炎暑上曰姚崇  計令力士)¶
(探之回奏曰崇方紾絺/乗小駟按轡木隂下)　馬援征蠻　楊茂為守(漢馬/援字)¶
(文淵扶風人征武溪蠻㑹盛暑穿岸為屋以避炎氣單/漢書楊茂字季實為東川郡守冬坐白羊裘夏則處)¶
(版/榻)　樽前暑盡　屋上泉鳴(劇談録唐李徳裕嘗宴客/時畏景赫曦咸有鬰蒸之)¶
(苦既延入小齋列坐開尊煩暑都盡如渉髙秋及罷出/户則熇然焦灼有好事者求親信問之荅曰此日以金)¶
<pb:KR3k0055_WYG_019-12b>¶
(盆貯水漬白龍皮置于坐末故也白龍皮新羅國所獻/得之海中  拂菻國盛暑之節乃引水潛流上遍于屋)¶
(宇機制巧密人莫知之觀者惟聞屋/上泉鳴俄見四簷飛溜懸波如瀑布)　冰蠶絲裀　紫¶
龍䫇拂(樂府雜録康老子本長安富家子生計蕩盡遇/老嫗持舊錦褥貨鬻乃以半千獲之尋有波斯)¶
(人見之乃曰此是冰蠶丝所織暑月置于座滿室清凉/即酬千萬  杜陽雜編元載有紫龍䫇拂色如爛椹刻)¶
(水晶為柄置于堂中夜則蚊蚋不/敢入拂之有聲雞犬無不驚逸)　楊妃却暑　國忠¶
鏤冰(楊妃外傳云明皇夏月授楊妃却暑犀如意取又/曰楊國忠子弟以奸媚結識朝士每至伏日  堅)¶
(冰令工人鏤為鳯獸之形或飾以金環綵帶置/之雕盤中送與王公大臣惟張九齡不受此恵)　四月¶
　原祭雨師　祈糓實　日當昴位　斗建巳初(月/令)¶
<pb:KR3k0055_WYG_019-13a>¶
天子飲酎　后妃獻繭(重釀之酒服/給郊廟之)　増梅熟　竹涼¶
(杜甫詩南京西浦道四月熟黄梅涼/庾子山詩衫含焦葉氣扇動竹花)　圓荷　細麥(杜/甫)¶
(詩圓荷浮小葉/細麥落輕花)　栁老　梅酸(李炳詩栁老抛緜/後梅酸入骨時)　竹¶
粉　蒲刀(李白詩竹粉千腰白水施/肩吾詩蒲蓄青刀插  湄)　松花　麥穗(黄/庭)¶
(堅詩烏棲松隕花餅徐師川詩四/月麥穂如馬尾湯  在眼如可喜)　五月　原月次居¶
離　斗維建午　百藥可蓄　衆果具繁(上月令/下文選)　増¶
風簾　露井(黄孝先詩風簾燕引五/六子露井榴開三四花)　落梅風　隔轍¶
雨(風俗通云五月落梅風江淮以為信/風  五月雨為隔轍雨即分龍雨)　變雀魚　媚¶
<pb:KR3k0055_WYG_019-13b>¶
蝶草(藻林云五月海魚變黄雀栁草木状云鶴草蔓生/其花鞠塵色淺紫蒂葉如  而短夏中開花形如)¶
(飛鶴觜翅尾足無所不備出南海云是媚草上有蟲/老脱為蝶亦黄色女子藏之謂之媚蝶能致夫憐愛)¶
六月　原暑變溫風　螢飛腐草(小暑溫風至六月/節也  下月令)¶
増冰山　雪檻(月令廣義云楊國忠奢侈其子弟六月/鑿冰為山圍筵席客有寒而挾纊者)¶
(雪檻一作雪巘即冰山取象/别名所以列檻䦨如雪然)　雪山　冰井(五岳遊云/峨睂西望)¶
(西域雪山夜白瓚岏此浩刼積雪不消六月乃益明數/千里僅咫尺間  一統志冰井臺在臨漳縣治西南曹)¶
(操/建)　羊酪　虎湯(叩頭録云房壽六月調羊酪造金風/酢  家塾事親書云西瓜性温熟可)¶
(食觧暑名/白虎湯)　狐几　鶴觴(雲仙散録云房壽六月召客/&KR1088;狐文几  酒譜云江東人)¶
<pb:KR3k0055_WYG_019-14a>¶
(劉白堕善釀六月以罌盛酒于日中經旬味不變而愈/香美使人久醉朝士千里相餽號白鶴觴一名騎驢酒)¶
　漂麥　獻瓜(泰初元年六月宏州張珪憩石山有神/曰律吕律吕敕汝二十日行硬雨語畢)¶
(騰空而去珪遍語鄰人使速收麥未及收者至是日為/雨所漂  通紀云洪武五年六月句容縣民嘉瓜二同)¶
(蔕而生禮部尚書陶凱奏禎祥實由聖徳帝曰草木之/祥生於其土土人應之於朕何與時和歲豐乃王者之)¶
(祥/也)¶
　　夏四¶
原蟲羽(象物從風鼓/翼飛鳥之屬)音徵(夏氣和則/徴聲調)　祀竈(陽氣盛熱/祀之于竈)¶
(從熱𩔖也/並月令)執衡(魏相曰南方之神炎/帝乘離執衡司夏)　南訛(訛化也南/方化育之)¶
<pb:KR3k0055_WYG_019-14b>¶
(事/)南交(春與夏/交之際)　昊天(夏曰/昊天)暑節(亦曰/炎節)　隆熾(射雉賦/云時暑)¶
(忽隆/熾)恢台(楚/辭)　居明堂(月/令)居正廟(皇覽逸禮曰仲夏/則居明堂正廟)¶
挺重囚(月令云季夏挺/重囚益其食)赦罪人(尚書大傳云季夏/可以大赦罪人)　斷¶
薄刑(決小/罪)出輕繫(崇/寛)　修鞀鞞　飭鐘磬(月令云命樂/師修鞀鞞執)¶
(干戚戈羽調竽笙/竾簧飭鐘磬柷敔)　止聲色(毋或/進)薄滋味(毋致/和)　紾絺¶
綌(當/暑)為旗章(别貴賤等/級之度)　孟夏樹桃(淮南/子)　六月徂暑¶
(詩/)　九暑乃至(管子曰南方曰日其時曰夏其氣曰陽/陽至火與氣九暑乃至時雨乃降五糓)¶
(乃登其徳施/舍謂之日徳)　夏日成養(神農/書)　景風扇物(魏文帝與/呉季重書)¶
<pb:KR3k0055_WYG_019-15a>¶
(云方今𬎼賓紀時景風扇物天氣和/暖衆果具繁時駕而遊北遵河曲)　樹木方盛(月令/云季)¶
(夏之月樹木方盛命虞人/入山行木毋有斬伐也)草木昌繁(徐幹詩云陶陶朱/夏徳草木昌且繁)¶
　草木莽莽(楚/辭)草木萋萋(杜預七規云仲/夏草木萋萋)　食李梅杏¶
(周書云夏食/鬰李梅杏)　性禮事視　味苦臭焦(火之/臭味)　食菽與¶
雞(菽實孚甲堅合屬水雞木/畜時熱食之亦以安性)　器髙以麤(象物/長盛)　風曰¶
炎風　景曰畏景　青春變節　赤帝司權(火帝為/赤帝也)¶
時當苦焦(其味苦/其臭焦)　火流永日(日永/星火)雲吐竒峰(夏雲多/竒峰)¶
　溫風炎氣(文選朱夏振炎/氣溽暑扇温風)爍石流金(莊/子)　狼山毒草¶
<pb:KR3k0055_WYG_019-15b>¶
(山海經云狼山多毒草/盛夏鳥過之不能去)銀塘芳荷(見李徳林/夏日詩)　焦泉之¶
曲(蘧瑗云春有去雁之歌/夏有焦泉之曲云云)榮木之詩(陶潛榮木詩序云/日月推遷已復有)¶
(夏/也)　凱風扇物　赫日流輝　萬木皆滋　百草悉茂¶
(文選靡木不/滋無草不茂)　靜處朝諸侯(管子云春盡而夏始天子/服黄而静處朝諸侯卿大)¶
(夫列士循于百/姓發號出令)坐閣作名倡(魏文帝詩云夏日曽/避暑坐閣作名倡)　百¶
官靜事毋刑　樂師習合禮樂(並月/令)　初莖蔚其曜新¶
　陳柯摵以改舊(潘岳射雉賦云于是青陽告謝朱明/肇授靡木不滋無草不茂初莖蔚其)¶
(曜新陳柯/摵以改舊)　毋舉事以摇養氣(月令云季夏毋舉大事/以摇養氣注大事興徭)¶
<pb:KR3k0055_WYG_019-16a>¶
(役以/有為)毋發令以妨農事(又云季夏毋發令而待以妨神/農之事也注曰發令而待謂出)¶
(徭役之令以豫驚民也民驚則心動是害土/神之氣土神稱曰神農者以其主于稼穡)　涼君子¶
而清王侯(壽陽記曰義樓夏顯中/以涼君子上以清王侯)　増扇枕(黄香年七/歲事親孝)¶
(夏月扇枕/冬月温衾)　夏造冰(列老成子學幻于尹文/先生能于夏月造冰)　賜湯餅¶
(何晏美容魏文帝疑其傅粉夏/月賜熱湯餅拭汗而容愈潔)　夏雨雨人(管子見/春令)¶
冰雪金價(止戈集長安冰雪至夏月則價等金璧白少/傅詩名動于閭閻毎須冰雪論筐不復償價)¶
(日日/如是)　幸九成宫(唐大宗幸九/成宫避暑)　延英殿對(唐書文宗/每延英殿)¶
(對宰相率漏下十一刻嘗盛夏汗浹衣李/綘欲趨出帝曰與卿論天下事乃真樂也)　羲皇上人¶
<pb:KR3k0055_WYG_019-16b>¶
(陶淵明夏日髙卧北/窗下自號羲皇上人)　樹隂讀書(魏伯起夏月移版牀/隨逐𣗳隂諷讀累年)¶
(牀為/之銳)　右軍書扇(王羲之見老母持六角扇賣因書其/扇各五字姥有慍色因諭曰但云王)¶
(右軍書以求百金/姥從之人競買)　延涼室夢(拾遺記漢武帝息于延/凉室夢李夫人授帝蘅)¶
(蕪香帝起而香氣著衣枕歴月不/歇帝乃改延涼室為遺芬夢室)　昭陽紫綃(呉志孫/權趙夫)¶
(人善畫巧妙無雙權居昭陽宫倦暑乃展紫綃之帷夫/人曰此不足貴妾欲窮思慮能使下綃帷而清風自入)¶
(視外無有蔽礙列侍/飄然自涼若御風行)　汗淋學士(東軒雜記學士王平/甫盛夏流汗浹衣劉)¶
(貢父曰眞汗/淋學士也)　鴈臣避熱(伽藍記元魏時北邊酋長遣/子入侍嘗秋來春去以避中)¶
(國之熱時人/謂之鴈臣)　四月　原維夏(四月/維夏)首夏(謝詩首夏/猶清和)¶
<pb:KR3k0055_WYG_019-17a>¶
驅獸(無害/五糓)登麥(天子乃以/彘嘗麥)　行爵出禄(必當/其位)繼長増髙¶
(無有/壊墮)　無大田獵(驅獸類也/恐傷生𩔖)　無發大衆(為妨/蠶農)　杓指¶
東南　正陽之月(正陽月慝未作/慝謂隂氣也)盛暑之時(亦曰/炎暑)　畏¶
日揚輝　火雲戒節　禱祀山川(古卿士有益于/人者以祈糓實)贊拔¶
傑俊(選賢良/舉長大)　増楓蟲(月令通攷横州出楓始生有食/葉蟲似蠶而赤黒四月熟如蠶)¶
(将絲州人取其絲光明如/琴絃海濵蜑人鬻作釣緡)　指星麥(拾遺記外國有指/星麥四月火星出)¶
(麥熟而穫之蘖用水漬三夕而萌芽平日雞鳴而用之/俗呼為雞鳴麥以之釀酒醇美久含令人齒動大醉則)¶
(肝腸消爛俗/謂消腸酒)　鵲翅扇(事物紀原王嘉拾遺記周昭王/時修塗國獻丹鵲一雌一雄孟)¶
<pb:KR3k0055_WYG_019-17b>¶
(夏取鵲翅以為扇一名條融/一名不影此疑羽扇之始也)　慈竹筍(通攷四月生江/南人以灰煑食)¶
(之其竹内實節疎性/弱可代藤形緊細)　遊船戲(占城國四月/有遊船之戲)　櫻筍廚¶
(嵗時記四月十五日自堂廚/至百司廚通謂之櫻筍廚)　傍林鮮(月令通攷夏初/林筍盛時掃葉)¶
(就竹邉煨熟其味/甚鮮名傍林鮮)　髙鳳暴麥(後漢記髙鳯好讀書夏/月暴麥令鳯持竿䕶雞)¶
(時而大至鳯讀/書不覺漂麥)　五月　原鵙鳥鳴(芒種曰螗蜋生五/月節也後五日鵙)¶
(始鳴後五日/反舌無聲)　關市無索　遊牝别羣(縶騰駒/班馬政)　火雲¶
方熾　畏景尤長　無用火南方(害微/隂也)　無艾藍以染¶
(為傷/長氣)　用剛日祭先牧(祭于大澤用/剛日祭先牧)習盛樂大雩帝(自/鞀)¶
<pb:KR3k0055_WYG_019-18a>¶
(鞞至柷敔皆/作曰盛樂)　長日助威稜之勢　熏風同長育之恩¶
　増黴雨(古雋略黄梅雨梅當作黴因雨當梅熟之時/遂訛為梅雨埤雅今江湘二浙四五月間梅)¶
(欲黄落則水潤土溽柱礎皆/汗蒸鬰成雨謂之梅雨也)　海牛(齊地記東萊牛島/上嘗以五月海牛)¶
(產乳其形似牛而無角虎聲牙爪如虎脚似鼉尾似鮎/其皮甚軟可供百用牛見人奔入水以杖擊鼻則得之)¶
　佛水(說選真臘國五月迎佛水聚一國逺近之佛皆/送水與國主洗身陸地行舟國主登樓以觀)¶
　麥黄水(黄河五/月水名)　桐花雨(五月/雨)　五時圖(初學記北/朝婦人五)¶
(月進五時圖五時花施帳之上是日又/進長命縷宛轉繩皆結為人象帶之)　落梅花(李詩/注江)¶
(城五月落梅花/吹笛曲名也)　五月渡瀘(出師表五月渡瀘/深入不毛之地)　洛水¶
<pb:KR3k0055_WYG_019-18b>¶
寶圖(唐垂拱四年五月庚/申得寶圖于洛水)　六月　原殺草　行木(並/月)¶
(令/)　暑變溫風(小暑温風至/六月節也)　螢飛腐草(月/令)大雨時行¶
(月/令)溫風已至(季夏/之日)　土潤溽暑　節近早秋　無興土¶
功(不可以興土功不可以合諸/侯主云土将用事欲静也)可資農事　畏日更延¶
於黄道　秋陽益熾於炎光(皜皜乎秋/陽以暴之)　新律將加於¶
煩暑　下伏式啓於炎陽(簡文帝苦熱詩云六龍/駕罘罳三伏啓炎陽)　増¶
三時雨(即甘/澤雨)　夏金鈴(菊譜夏金鈴開以六月深黄千/葉與萬鈴相𩔖而花頭瘦小)¶
　佛頂菊(史正志菊譜五六/月開菊花色微紅)　蓮花酒(叩頭録房壽六/月擣蓮花製碧)¶
<pb:KR3k0055_WYG_019-19a>¶
(芳酒凉/物也)　槐黄舉子(南部新書長安舉子落第者六月/後不出謂之過夏多借清淨廟院)¶
(作文章曰夏課時語/曰槐花黄舉子忙)　祀封放牓(通攷眞宗東封六月/放梁固以下進士及)¶
(第祀后土于汾隂放張師徳以下進士及第固父状元/顥師徳父状元華魏野詩曰封禪汾隂連歲榜状元俱)¶
(是状/元兒)¶
　　夏五¶
原詩晉郭璞詩曰羲和騁丹衢朱明赫其猛融風拂晨¶
宵陽精一何冏閒宇靜無娯端坐愁日永　晉李顒詩¶
曰炎光燦南溟溽暑融三夏黮䨴重雲䕃砰稜震靁吒¶
<pb:KR3k0055_WYG_019-19b>¶
　宋顔延之夏夜呈從兄散騎詩曰炎天方埃鬰暑晏¶
闋塵紛獨静闕隅坐臨堂對星分側聽風薄木遥睇月¶
開雲夜蟬當夏急隂蟲先秋聞歲候初過半荃蕙豈久¶
芬　齊謝朓出下館詩曰麥候始清和凉雨銷炎燠紅¶
蓮摇弱荇丹藤繞新竹物色盈懷抱方駕娯耳目　梁¶
蕭子範夏夜獨坐詩曰節序值徂炎茲宵在三伏馮軒¶
佇凉氣中筵倦煩燠寂寞對空窗清疎臨夜竹蟲音亂¶
階草螢光繞庭木簾月度斜暉風光起餘馥一傷年志¶
<pb:KR3k0055_WYG_019-20a>¶
罷長嗟逝波速　梁徐怦夏詩曰炎光歇中宇清氣入¶
房櫳晚荷猶卷緑疎蓮久落紅　梁徐摛晚夏詩曰夏¶
景厭房櫳促席翫花叢荷隂斜合翠蓮影對分紅此時¶
避炎熱清尊獨未空　周庾信夏日應令詩曰朱簾卷¶
麗日翠幕蔽重陽五月炎氣蒸三時刻漏長麥隨風裏¶
熟梅逐雨中黄開冰帶井水和粉雜生香衫含蕉葉氣¶
扇動竹花凉早菱生軟角初蓮開細房願陪仙鶴舉洛¶
浦聽笙簧　隋李德林夏日詩曰夏景多煩蒸山水暫¶
<pb:KR3k0055_WYG_019-20b>¶
追涼桐枝覆玉檻荷葉滿銀塘輕扇摇明月珍簟拂流¶
黄壺盛仙客酒缾貯帝臺漿才人下銅雀侍妓出明光¶
歌聲越齊市舞曲冠平陽微風動羅帶薄汗染紅妆共¶
欣陪宴賞千秋樂未央　隋薛道衡梅夏應敎詩曰長¶
廊連紫殿細雨應黄梅浮雲半空上清吹隔池來集鳯¶
桐花散騰龜蓮葉開幸逢為善樂頻降濟時才　又夏¶
晚詩曰流火稍西傾夕影遍層城髙天澄逺色秋氣入¶
蟬聲　唐楊師道和夏日晚景應詔詩曰輦路夾垂楊¶
<pb:KR3k0055_WYG_019-21a>¶
離宫通建章日落横峰影雲歸起夕涼雕軒動流吹羽¶
蓋息廻塘薙草生還緑殘花疎尚香青嵒𩔖姑射碧澗¶
似汾陽幸屬無為日歡娯方未央　増宋之問夏日仙¶
萼亭應制詩曰髙嶺逼星河乗輿此日過野含時雨潤¶
山襍夏雲多睿藻光巖穴宸襟洽薜蘿悠然小天下歸¶
路滿笙歌　宋歐陽修夏熱詩曰陽暉爍四野萬里纖¶
雲收羲和困路逺正午當空留枝條不動影草木皆含¶
愁深林虎不嘯卧喘如呉牛蜩蟬一何㣲嗟爾徒啾啾¶
<pb:KR3k0055_WYG_019-21b>¶
　楊萬里夏夜追涼詩曰夜熱依然午熱同開門小立¶
月明中竹深𣗳密蟲鳴處時有㣲凉不是風　張耒夏¶
日詩曰長夏邨墟風日清簷牙喜鵲已生成蝶衣曬粉¶
花枝午蛛網添絲屋角晴落落疎簾邀月影嘈嘈虛枕¶
納溪聲久拚兩鬢如霜雪直欲樵漁過此生　又曰黄¶
簾翠幙斷飛蠅午影當軒睡未興枕穩海魚鐫紫石扇¶
凉山雪畫青繒廊隂日轉雕闌𣗳坐冷風生玉盌冰滿¶
案詩書塵蠹甚故應疎嬾過炎蒸　元周伯琦夏日閣¶
<pb:KR3k0055_WYG_019-22a>¶
中入直詩曰冰盤堆果進流霞中祕繙餘夕景斜畫舫¶
徑隨圜殿過鳳麟洲上數荷花　又曰流觴小殿曲闌¶
縈波影簾櫳浸繡楹靜晝敲棊中貴語君王避暑在開¶
平　明劉基夏日雜興詩曰曽樓迢逓俯清郊天際羣¶
山檻外交日暖水禽鳴哺子風輕沙燕語尋巢緑荷雨¶
洗藏龜葉翠竹煙寒集鳳梢可歎仲宣歸未得苦吟終¶
日倚衡茅　又曰菱葉荷花漸滿池紅榴緑篠正相宜¶
天邊日出園葵覺地底雲生柱礎知長夏未應炎暑過¶
<pb:KR3k0055_WYG_019-22b>¶
薄寒恰似晚秋時朝來苦怪䨇青鬢輒向風前學素絲¶
　金幼孜夏日喜雨寫懷二首詩曰粉署依丹禁城虛¶
爽氣多好風天上至凉雨晚來過翠島浮香霧瑶池澹¶
緑波九重閒視草時復幸鸞坡　又詩曰夏過日初長¶
連朝雨送涼卷簾書帙靜開户燕泥香賜果來東閣分¶
冰近御牀小臣叨侍從屢得被恩光　王鏊夏日應制¶
詩曰水晶宫殿晝沈沈别院春歸碧𣗳深南陸迎長欽¶
馭日東臯旱久望為霖厯中星火修堯令弦上熏風識¶
<pb:KR3k0055_WYG_019-23a>¶
舜心㡬務了時多暇日試開黄卷一披尋¶
原賦後漢繁欽暑賦曰暑景方往時維六月林鍾記度¶
祝融司節大火颺光炎風酷烈沈陽騰射滯暑散越區¶
㝢鬱煙物焦人渴煌煌野火燌薄中原翕翕盛熱蒸我¶
層軒溫風淟涊動靜増煩　晉傅𤣥述夏賦曰四月維¶
夏運臻正陽和氣穆而扇物麥含露而飛芒清徴泛於¶
琴瑟朱鳥感於炎荒鹿解角於中野草木蔚其條長¶
李顒悲四時賦曰悲炎節之赫羲覽祝融之御轡遊井¶
<pb:KR3k0055_WYG_019-23b>¶
耀兮南離晞辰凱之長吹䕃緑栁之揚枝雲鬱律以泉¶
涌雨淋灕而方簁奮駭霆之奔礚舒驚電之横摛　夏¶
侯湛大暑賦曰惟青春之謝兮接朱明之季月何太陽¶
之赫曦乃鬱陶以興熱於是大吕統律祝融紀節蒸澤¶
外熙太隂内閉若乃三伏相仍徂暑肜肜上無纖雲下¶
無㣲風　梁江淹四時賦曰炎雲峰起芳𣗳未移臯蘭¶
生坂朱荷出池憶上國之綺樹想金陵之蕙枝　隋盧¶
思道納涼賦曰祝融司方朱明届宇氣乃初伏節維徂¶
<pb:KR3k0055_WYG_019-24a>¶
暑積歊蒸於簾櫳流煩溽於園籞陽氣淟其長扇火雲¶
赫而四舉爾乃警六御按三條擊鼉鼓吹鳳簫雲車錯¶
轂麟馬齊鑣入雲宫之&KR1132;嵼登仙觀之岹嶢引雄風於¶
洞穴承清露於丹霄動颼飀於翠帳散霏㣲於綺寮¶
増唐許敬宗麥秋應制賦曰臣聞五土異宜四氣分序¶
考宿麥於生𩔖起嚴秋於溽暑扇漸秀於梅風潤岐苖¶
於糓雨於時揚翹總暢隂吕潛生當隆曦之首節韞秋¶
令之初萌襍芸黄於緑野叅肅殺於朱明始自天而下¶
<pb:KR3k0055_WYG_019-24b>¶
降終因地而斯成疇中氣爽壟際風清引神飇於綺殿¶
指明月於紈扇砌積玉兮凝冰庭飛花兮似霰矯㣲陽¶
於修景溽寒露於方甸棟刻桂兮含英井雕蓮兮發絢¶
雲標峰而勢詭氣登商而節變若乃葉幄垂秀條帷汎¶
光鶯傳枝而嬝娜蠭散橤而芬芳對銀縚而偶穟並金¶
縷而分芒如炎炎之鑠石若懔懔之懷霜資髙明以納¶
豫順中和以自芳非甘泉而滌景異寒氣而浮涼却冰¶
紈於寶笥屏珍簟於披香命載筆於蓬渚贊天文於栢¶
<pb:KR3k0055_WYG_019-25a>¶
梁幸千齡兮此遇奉萬壽兮稱觴¶
　　立夏一¶
原禮記曰立夏日螻蟈鳴　又曰太史以先立夏三日¶
謁於天子曰某日立夏盛德在火天子乃齋立夏之日¶
天子親帥三公九卿大夫迎夏於南郊還乃行賞封諸¶
侯慶賜遂行無不欣恱　周禮曰以赤璋禮南方(注曰/禮南)¶
(方以立夏為赤精之帝故/赤璋以象夏物之明逹)　三禮義宗曰四月立夏為¶
節夏大也至此之時物已長大故以為名　皇覽逸禮¶
<pb:KR3k0055_WYG_019-25b>¶
曰夏則衣赤衣佩赤玉乗赤輅駕赤騮載赤旗以迎夏¶
於南郊其祭先黍與雞居明堂正廟啓南户　周書時¶
訓曰立夏之日螻蟈不鳴水潦淫漫是為隂慝　易通¶
卦驗曰立夏清明風至暑鵲鳴博穀飛電見龍升天(龍/心)¶
(星/名)　又曰立夏初陰雲出觜如赤珠　左傳曰丹鳥氏¶
司閉者也(丹鳥鷩雉也以/立夏來立冬去)　孝經緯曰穀雨後十五日¶
斗指辰東南維為立夏　五經通義曰立夏清明風至¶
出幣帛禮諸侯　續漢禮儀志曰立夏之日夜漏未盡¶
<pb:KR3k0055_WYG_019-26a>¶
五刻京師官皆衣赤衣迎夏於南郊　又律厯志曰立¶
夏之日晷長四尺二寸八分　淮南子曰春分加四十¶
六日而立夏大風濟(濟止/也)音夾鍾　増又曰中央土其¶
帝黄帝其佐后土執繩而治四方其神為鎭星其獸黄¶
龍其音宫其日戊巳　又曰夏行春令則多風　又曰¶
孟夏招摇指已盛徳在火　又曰景風至則施爵位賞¶
有功　又曰夏治以衡衡者所以平萬物也衡之為度¶
也緩而不後平而不怨施而不德匝而不責常平民禄¶
<pb:KR3k0055_WYG_019-26b>¶
以繼不足養長化育萬物蓄昌以成五谷以實封疆其¶
政不失天地乃明(明理/也)　又曰貧人則夏被褐帶索含¶
菽飲水止暑熱　原行軍月令曰立夏日得金五榖不¶
成夏旱多風得木夏寒草生得火多妖言兵戈起得土¶
逺臣朝國無政令得水上下相和順天下安寧　増劉¶
安時則訓曰立夏之日天子親率三公九卿大夫以迎¶
歲於南郊還乃賞賜封諸侯修禮樂饗左右命太尉贊¶
傑俊選賢良舉孝悌行爵出禄佐天長養繼修増髙無¶
<pb:KR3k0055_WYG_019-27a>¶
有隳壞毋興土功毋伐大樹令野虞行田園勸農事驅¶
獸畜勿令害糓天子以彘嘗麥先薦寝廟聚畜百藥靡¶
草死麥秋至決小罪斷薄刑孟夏行秋令則苦雨數來¶
五榖不滋四鄰入保行冬令則草木早枯後乃大水敗¶
壞城郭行春令則螽蝗為敗暴風來格秀草不實¶
　　立夏二¶
原抱朴子曰或問不熱之道荅曰以立夏之日服六壬¶
六癸之符或服𤣥冰之丸或服飛霜之散暑不能侵也¶
<pb:KR3k0055_WYG_019-27b>¶
幼伯子王仲都衣以重裘暴以夏日周以十爐身不流¶
汗蓋用此方　増登眞隱訣曰立夏之日日中五帝會¶
諸仙人於紫微宫見四真人論求道之人罪¶
　　立夏三¶
増槐夏　麥天(古詩麥天晨氣/潤槐夏午陰清)　疊雲　長風(韋應物/詩長風)¶
(始飄閣疊/雲纔吐嶺)　電見　龍升(俱詳立/夏一)　正陽　首夏(傅𤣥/述夏)¶
(賦云運臻正陽清謝靈/運詩云首夏猶  和)　暑鵲鳴　博穀飛(俱詳立/夏一)¶
棟木華　麥秋至(淮南子曰棟木華而石首至秋風起/而鱖魚肥  禮記云孟夏麥秋至)¶
<pb:KR3k0055_WYG_019-28a>¶
　　立夏四¶
増迎南郊　禮南方　晷四尺　漏五刻(俱詳立/夏一)　惠¶
賢良　救飢渇　舉力農　振貧窮　惠孤寡(月令出/淮南子)¶
　　立夏五¶
原詩梁簡文帝和湘東王首夏詩曰泠風雜細雨垂雲¶
助麥凉竹木俱蔥翠花蝶兩飛翔燕泥銜復落鶗吟歛¶
更揚卧石籐為纜山橋樹作梁欲待華池上明月出清¶
光　隋魏彥琛初夏應詔詩曰雖度芳春節物色尚餘¶
<pb:KR3k0055_WYG_019-28b>¶
華出簾飛小燕映户落殘花舞衫飄細縠歌扇掩輕紗¶
蘭房本宜夜不畏日光斜　唐太宗初夏詩曰一朝春¶
夏改隔夜鳥花遷陰陽深淺葉曉夕重輕煙哢鶯猶響¶
殿横絲正網天珮髙蘭影接綬細草文連碧鱗驚棹側¶
𤣥燕舞檐前何必汾陽處始復有山泉　賦得夏首啓¶
節詩曰北闕三春晚南榮九夏初黄鶯朝弄變翠林花¶
落餘瀑流還響谷猿啼自應虛早荷向心卷長楊就影¶
舒此時歡不極調軫坐相於　増劉禹錫初夏曲曰銅¶
<pb:KR3k0055_WYG_019-29a>¶
壺方促夏斗柄暫南囘稍嫌單袷重初憐北户開西園¶
花已盡新月為誰來　又曰時節遇繁華陰陰千萬家¶
巢禽命子戲園果墜枝斜寂寞孤飛蝶窺叢覓晚花¶
又曰緑水風初暖青林露未晞麥隴雉朝雊桑野人暮¶
歸百舌悲花盡能無來去飛　許渾閒居孟夏即事詩¶
曰緑樹蔭青苔柴門臨水開簟涼初熟麥枕膩乍經梅¶
魚躍海風起鼉鳴江雨來佳人竟何處日夕上樓臺¶
張聿賦得首夏猶清和詩曰早夏宜春景和光起禁城¶
<pb:KR3k0055_WYG_019-29b>¶
祝融將御節炎帝啓朱明日送殘花晚風過御苑清郊¶
原浮麥氣池沼發荷英樹影臨山動禽飛入漢輕幸逢¶
堯禹化全勝谷中情　宋徐璣初夏遊謝公巖詩曰欲¶
取紗衣換天晴起細風清陰花落後長日鳥啼中水國¶
乗舟樂巖扉有徑通州人多到此猶自憶䫇公　范成¶
大初夏詩曰清晨出郭更登臺不見餘春只麽囘桑葉¶
露枝蠶向老菜花成莢蝶猶來　又詩曰一簾芳𣗳緑¶
蔥蔥蝴蝶飛來覓綺叢雪白荼䕷紅寶相尚攜春色見¶
<pb:KR3k0055_WYG_019-30a>¶
熏風　金張檝初夏詩曰小園緑筍間朱櫻㸃綴年華¶
似有情露浥葛巾晨氣潤風隨竹簟晚涼生閒窺黠鼠¶
潛身處静厭飛蚉繞鬢聲安得冷泉幽石畔觧衣盤礴¶
𣗳陰清　元袁易首夏邨居雜興詩曰穿徑幽篁破嫩¶
苔繞池漲緑潑新醅黧黄捎蝶驚還起翠碧窺魚去復¶
來　明顧清首夏即事詩曰金獸香殘晝漏稀嫩槐庭¶
院午風㣲蜜房分子蠭初靜書閣垂簾燕自飛小碾試¶
茶催瀹鼎輕刀裁葛已成衣故園遥憶三江外梅豆青¶
<pb:KR3k0055_WYG_019-30b>¶
青筍過扉　髙啓初夏江邨詩曰輕衣軟履歩江沙樹¶
暗前邨定㡬家水滿乳鳬飜藕葉風疎飛燕拂桐花渡¶
頭正見横漁艇林外時聞響緯車最是黄梅時節近雨¶
餘歸路有鳴蛙　楊基立夏詩曰漸老緑陰天無家怯¶
杜鵑東風有今夜芳草又明年蠶熟新絲後茶香煑酒¶
前都將南浦恨聊寄北窗眠　莫如忠初夏曉起詩曰¶
也知無客到亦復啓晨扉刺水新秧長從人乳燕飛書¶
聲隔篁竹荷氣透絺衣百畝欣常稔無嗟生事㣲　文¶
<pb:KR3k0055_WYG_019-31a>¶
徴明新夏詩曰暖風庭院草生香晴日簾櫳燕子忙白¶
髮不嫌春事去緑陰自喜夏堂涼閒心對酒從時換老¶
倦抛書覺晝長客有相過同一笑竹爐吹火試旗槍¶
　　夏至一¶
原尚書曰日永星火以正仲夏(注曰永長也謂夏至之/日也火蒼龍之中星舉)¶
(中則七星/見可知也)　禮記曰夏至日祀皇地祗於方丘嶽瀆等¶
神從祀焉　周禮曰夏至日影尺有五寸(鄭注云土圭/之長也尺有)¶
(五寸夏至立八尺表其影適與土圭/等謂之地中今潁川陽城地為然)　又曰絲竹之管¶
<pb:KR3k0055_WYG_019-31b>¶
空桑之琴瑟咸池之舞夏至日於澤中之方丘奏之¶
又曰宗伯以夏至致地祗物&KR0146;(音/魅)以禬國之凶荒民之¶
喪亂　又曰柞氏掌攻草木及林麓夏至令刋陽木而¶
火之　又曰薙氏掌殺草夏至日而夷之　増又曰夏¶
至日在東井北近極故景尺有五寸　原大戴禮曰夏¶
至祭崐崘之神於澤之中配於后土　三禮義宗曰夏¶
至為中者至有三義一以明陽氣之至極二以助陰氣¶
之始三以明日行之北至故謂之至　増又曰日夏至¶
<pb:KR3k0055_WYG_019-32a>¶
禁舉大火鼓鑄銷冶皆止　原易通卦驗曰夏至景風¶
至蟬始鳴螗蜋生鹿角解木槿榮　又曰夏至小暑蝦¶
蟆無聲　又曰鹿者獸中陰也貴臣之象應隂觧角夏¶
至太陽始屈陰氣始升陰陽相向君臣之象也失節不¶
觧臣不承君貴臣作姦　又曰夏至少隂雲出如水波¶
　増又曰夏至之日清明風至　易稽覽圖曰夏至後¶
三十日極溫　原周書時訓曰夏至溫風不至國無緩¶
政(一作/寛敎)　増左傳曰少昊氏以鳥名官伯趙氏司至者¶
<pb:KR3k0055_WYG_019-32b>¶
也伯趙伯勞也以夏至則鳴冬至則止　原春秋考異¶
郵曰夏至井水躍　春秋感精符曰夏至成地理　孝¶
經緯曰芒種後十五日斗指午為夏至　又曰夏至景¶
風至辨大將封有功　増又曰日周天有七衡夏至日¶
在内衡　史記曰先至三日垂土炭於衡兩端輕重適¶
均夏至日隂氣至則土重　原漢書魏相奏曰日冬夏¶
至則八風之序立萬物之性成各有常職不得相干¶
又律厯志曰日道斂北去極彌近其景彌短近短乃極¶
<pb:KR3k0055_WYG_019-33a>¶
夏乃至焉　又禮儀志曰夏至日浚井改水可去溫病¶
　増漢書曰日行北至東井去北極近夏至至於東井¶
北近極故晷短立八尺之表而晷景長尺五寸八分¶
又曰中尚署夏至獻雷車　原續漢書魯㳟疏曰夏至¶
之日施命令止四方行者所以助㣲隂也行者尚止之¶
况於逮召考掠奪其時　又曰仲夏之月萬物方盛日¶
夏至隂氣萌作恐物不懋其禮以朱索連葷菜彌牟朴¶
蟲鍾以桃印書文以施門户代以所尚為飾　管子曰¶
<pb:KR3k0055_WYG_019-33b>¶
夏至而麥熟天子祀太宗其盛以麥榖之始也　淮南¶
子曰夏至則斗南中繩陽氣極隂氣萌故曰夏至為刑¶
(夏至日/一隂生)　又曰夏至則火從之故五月火正而水漏(火/正)¶
(火王也故水滲漏一說/水星正中地漏濕也)八尺之表景修尺五寸景修則¶
隂氣勝短則陽氣勝隂氣勝則為水陽氣勝則為旱¶
又曰夏至而流黄澤石精氣(硫黄土之精也隂氣作於/下故流澤而出也石精五)¶
(色之/精也)蚉虻不食駒犢&KR0743;鳥不搏黄口(五月㣲隂在下未/成駒犢黄口肌血)¶
(脆弱未成故蚉虻鷙/鳥應隂不食不搏也)　増又曰隂氣為水水勝故夏至¶
<pb:KR3k0055_WYG_019-34a>¶
濕　又曰毛羽者飛行之𩔖也故屬於陽故曰夏至日¶
鹿角觧　又曰夏至加十五日指丁則小暑音比大呂¶
加十五日指未則大暑音比太簇加十五日指庚背陽¶
之微則夏節盡　原范子曰夏至三光盛　增抱朴子¶
曰見潮來去或有早晚輒言有參差非也水從天邊來¶
一月之中再東再西故潮再大再小也夏至天髙故夏¶
潮大也　原白虎通曰夏至隂始起反大熱何也陽氣¶
推而上故大熱　髙誘禮記注曰鵙伯勞也伯勞夏至¶
<pb:KR3k0055_WYG_019-34b>¶
後應隂而殺蛇乃磔之棘上而始鳴也　風土記曰夏¶
至之日雨名曰黄梅雨　増風土記注曰夏至霖霪至¶
前為黄梅先時為迎梅雨及時為梅雨後時為送梅雨¶
　原風俗通曰夏至著五綵辟兵題曰游光游光厲鬼¶
也知其名者無溫疾　酈道元水經注曰丹水出丹魚¶
先夏至前十夜伺之魚浮水赤色上照如火光　荆楚¶
歲時紀曰夏至取菊為灰以止小麥蠹按干寶變化論¶
乃云稻為[加/虫]麥為蛺蝶其驗乎　羅浮山疏曰荔枝以¶
<pb:KR3k0055_WYG_019-35a>¶
春青夏至日始赤六七日便可食　占氣曰夏至之日¶
離卦用事日中時南方有赤雲如馬者離氣至也宜黍¶
　増又曰離氣不至日月無光五糓不成人病目疾冬¶
中無冰應在十一月内　原又曰夏至之日風從離來¶
為順其年大熟　増又曰夏至前一日夏至後十日十¶
六日為窮日　原月令占候圖曰朔日至六日夏至五¶
糓熟二十二二十四日夏至五糓不熟晦日夏至五糓¶
貴　天文録曰大暑在夏至後二氣積暑而未歇也¶
<pb:KR3k0055_WYG_019-35b>¶
増古今厯術曰夏至之日晝六十五刻夜三十五刻¶
雜說曰百舌鳥一名反舌春則囀夏至則止惟食蚯蚓¶
正月以後凍開則來蚯蚓出故也十月以後則藏蚯蚓¶
蟄故也物之相感不知所由　酉陽雜爼曰貓鼻端常¶
冷惟夏至一日暖¶
　　夏至二¶
増左傳曰昭公二十有一年秋七月壬午朔日有食之¶
公問于梓愼曰是何物也禍福何為對曰二至二分日¶
<pb:KR3k0055_WYG_019-36a>¶
有食之不為灾日月之行也分同道也至相過也其他¶
月則為灾陽不克也故常為水　原宋書曰元嘉元年¶
斷夏至五絲縷之屬　増隋書曰隋因周制制始每歲¶
夏至日祭皇地祗於北郊以太祖武元配其九州山川¶
皆從祀　原抱朴子曰魏武收左元放桎梏之而自觧¶
或曰用夏至日霹靂㰇也(㰇音/杉)　又曰予祖彬為汲令¶
以夏至日請主簿杜寧飲酒壁懸赤弩照於杯中形如¶
蛇(詳/蛇)　輿地志曰郭宏常以夏至日射魚供母將餌聞¶
<pb:KR3k0055_WYG_019-36b>¶
笳角聲魚躍而去　増一品集曰唐學士夏至日頒冰¶
及酒以酒和冰而飲禁中有冰醪酒坊　玉海曰宋郎¶
中崔遵度著琴之音配節候為秋分之音愚謂天地自¶
然之節豈止秋分此夏至之音也¶
　　夏至三¶
原影長　宵短(尺有五寸之中禮云夏至/日在東井  至乃宵短)　不賀　受¶
餉(冬至陽事起君道長故賀夏至隂事起君道衰故不/賀  齊春秋曰何敬叔為長城令清亷夏節忽牓門)¶
(受餉得米二千八百/斗代貧人輸租稅)　増書雲物　獻雷車(分至啓閉/必書雲物)¶
<pb:KR3k0055_WYG_019-37a>¶
(夏下詳/  至一)　食麥糉　服松脂(一統賦注云夏至俗食麥/糉  千金要方云夏至日)¶
(取松脂日食一升無食他物飲水/自恣令人不飢長服可以終身)　頒冰酒　進粉囊¶
(上詳夏至二扇酉陽雜爼云北齊婦/人夏至日進  及粉脂囊各有詩詞)　著五綵　陳八¶
音(上詳夏至四殿漢書云天子/嘗以至日御  前陳八音)¶
　　夏至四¶
原日長至(禮記云仲夏之月日長至隂陽爭孔疏曰謂/此月之時日長之至極太史漏刻夏至晝漏)¶
(六十五刻夜漏三十/五刻是日長至也)物茂盛(春秋繁露云夏至/之後萬物茂盛)　身欲¶
寧　志欲靜(蔡邕獨斷云夏至隂風始起鹿角觧故寝/兵鼓身欲寧志欲静不聽事送迎五日)¶
<pb:KR3k0055_WYG_019-37b>¶
　赤氣出離(易通卦驗云離南方也夏至日中赤氣出/直離此正氣也氣出右萬物半死氣出左)¶
(赤地/千里)　隂動於下(五經通義云夏至隂動/于下陽動于上故大熱)　風雨之會¶
(周禮云日至之景尺有五寸謂之地中天地之所合也/四時之所交也風雨之所㑹也隂陽之所和也然則百)¶
(物阜安乃/建王國焉)隂陽之會(春秋繁露云夏/至隂陽之會)　朱索連葷(詳夏/至一)¶
五綵辟兵(風俗通云夏至著五綵/辟兵五綵辟五兵也)　閉關后不省方(易/)¶
寢兵不設政事(五經通義云隂始動而未達故寝兵/鼔不設政事所以助㣲氣之養也)¶
隂氣為水夏至溫　離氣不至日無光　當陽極隂生¶
之際　是養神保壽之辰(夏至之日/一隂生)　當隂陽分爭之¶
<pb:KR3k0055_WYG_019-38a>¶
　時　是齋戒養恬之日　石湖恒冰夏至乃觧(神異經/云北方)¶
　(荒中有石湖方千里岸深五丈餘/恒冰惟夏至左右五六日乃觧)　夏至日後焦金爛¶
　石(春秋繁露云南方物動於/上故夏至後熱焦金爛石)　増無影墖(汝南志云天/中山有無影)¶
　(塔夏至日/亭午無影)無影臺(初祖面壁菴在少林寺後天中山/無影臺夏至日亭午石柱無影)¶
　分龍日(閩以夏至/為分龍日)　候玉律(東漢律厯志云殿中候氣/用玉律十二惟二至日乃)¶
　(候/)　采映日果(即無花果也/藏之治喉疾)¶
　　　夏至五¶
　增詩宋范成大夏至六言詩曰李核垂腰祝饐糉絲繫¶
<pb:KR3k0055_WYG_019-38b>¶
　臂扶羸節物競隨鄉俗老翁閒伴兒嬉¶
　¶
　¶
　¶
　¶
　¶
　¶
御定淵鑑類函卷十四¶
