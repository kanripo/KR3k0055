# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.734393
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百八十八
<pb:KR3k0055_WYG_193-1a>¶
　欽定四庫全書¶
御定淵鑑𩔖函卷一百八十八¶
　　樂部五(琴/)¶
　　　琴一¶
　原說文曰琴禁也　風俗通曰琴者樂之統與八音並¶
　行君子所常御也和樂作者其曲曰暢言其道暢美也¶
　憂愁作者其曲曰操言不失其操也　又曰琴者君子¶
　所常御不離於身非若鐘鼓陳於宗廟列於簴縣也以¶
<pb:KR3k0055_WYG_193-1b>¶
　其大小得中而聲音和大聲不諠譁而流漫小聲不湮¶
　滅而不聞適足以和人意氣感發善心也　白虎通曰¶
　琴者禁也禁止於邪以正人心也　琴操曰琴長三尺¶
　六寸六分(象三百六/十六日)廣六寸(象六/合)文上曰池(池者/水也)下曰¶
　濱(濱者/服也)前廣後狹象尊卑也上圓下方法天地也五絃¶
　象五行(風俗通曰琴長四尺五寸/法四時五行七絃法七星)大絃為君小絃為臣¶
　文王武王加二絃以合君臣之恩(釋智匠樂録曰文王/加一武王加一今稱)¶
　(二絃為/文武絃)　三禮圖曰琴第一絃為宫次為商次為角次¶
<pb:KR3k0055_WYG_193-2a>¶
為羽次為徵次為少宫次為少商　爾雅曰大琴謂之¶
離(郭璞曰大者十絃樂録曰/大琴十二絃今無此器)　梁元帝纂要曰古琴名¶
有清角(黄帝/之琴)鳴廉修况籃脅號鐘自鳴空中(號鐘齊/桓公琴)繞¶
梁(楚莊/王琴)緑綺(司馬相/如琴)焦尾(蔡邕/琴)鳳皇(趙飛/燕琴)古之善鼓琴¶
者有瓠巴師文師襄(並見/列子)成連伯牙方子春鐘子期漢¶
有渤海趙定梁國龍德琴操曰古琴曲有詩歌五曲一¶
曰鹿鳴二曰伐檀三曰騶虞四曰鵲巢五曰白駒又有¶
十二操一曰將歸操(孔子之趙聞殺/竇鳴犢而作)二曰猗蘭操(孔子/作傷)¶
<pb:KR3k0055_WYG_193-2b>¶
(不逢/時也)三曰龜山操(季桓子受齊女樂孔子欲諫不/得作曲喻季氏若龜山之蔽魯)四曰¶
越裳操(周公/所作)五曰拘幽操(文王拘於羑/里作此曲)六曰岐山操(周/人)¶
(為太/王作)七曰履霜操(尹吉甫子伯竒無/罪見逐自傷作此)八曰朝飛操(牧犢/子所)¶
(作牧犢子七十無妻/見雉朝飛感而作此)九曰别鶴操(商陵牧子所作娶妻/五年無子父母欲為)¶
(改娶其妻聞之中夜悲/嘯牧子感之作此曲)十曰殘形操(曾子所作曾子夢/一狸不見其首而)¶
(作/此)十一曰水仙操(伯牙/所作)十二曰懷陵操(伯牙/所作)又有九引¶
一曰烈女引(楚樊/妃作)二曰伯妃引(魯伯妃/所作)三曰貞女引(魯/次)¶
(室女/所作)四曰思歸引(衛女/所作)五曰霹靂引(楚商梁所作出遊/九臯之澤遇風雷)¶
<pb:KR3k0055_WYG_193-3a>¶
(霹靂畏懼而/歸作此引)六曰走馬引(樗里牧恭作為父報寃殺人/而亡藏於山林之下有天馬)¶
(引之感之/作此引)七曰箜篌引(樗里子髙所作/即公無渡河曲)八曰琴引(秦時/屠髙)¶
(門/作)九曰楚引(楚龍丘子/髙所作)又有河間雜歌二十一章琴厯¶
曰琴曲有蔡氏五弄雙鳳離鸞歸風送逺幽蘭白雪長¶
清短清長側短側清調大遊小遊明君胡笳廣陵散白¶
魚歎楚妃歎風入松烏夜啼(宋臨川王義慶為江州刺/史為文帝所徵家人大懼)¶
(妓妾夜聞烏啼/憂忍而成曲)楚明光石上流泉臨汝侯子安之流漸¶
涸雙燕離陽春弄恱人弄連珠弄中揮清暢志清蟹行¶
<pb:KR3k0055_WYG_193-3b>¶
清看客清便僻清婉轉清　增琴曲曰十小調一不換¶
金二不換玉三峽泛吟四越溪吟五越江吟六孤猿吟¶
七清夜吟八葉下聞蟬九三清十忘其名　陳氏樂書¶
琴制論曰琴之為器有龍池者以龍潛於此其出則興¶
雲雨以澤物而人君之仁如之有鳳池者以南方之禽¶
其浴則歸潔其身又人君之德如之有軫池者亦曰軫¶
柸以其急於發令切酒以成禮也池側有鳬掌二所以¶
䕶軫之動而合制也鳳額下有鳳嗉一所以接喉舌而¶
<pb:KR3k0055_WYG_193-4a>¶
申令者也琴底有鳳足用黄楊木表其足色本黄也臨¶
岳若山岳峻極用棗木表其赤心也人肩者顧其臣有¶
俯就隨肩之象也鳳翅者左右翼之有副貳人主之象¶
也龍脣者聲所由出也龍齦者吟所由生也龍口所以¶
受絃而其𩯭又所以飾之也鳳額所以制嗉而其臆又¶
所以承之也總而言之琴長三尺六寸六分當期之日¶
腹中天地二柱當心膂之任也天柱方厚七分居姑洗¶
仲吕之界地柱方厚六分居南吕無射之界若定位小¶
<pb:KR3k0055_WYG_193-4b>¶
差近上則損上聲近下則損下聲當中心則其聲品節¶
矣然斲製之妙蜀稱雷霄郭諒吳稱沈鐐張越霄諒清¶
雅而沈細鐐越並鳴而響亮　琴暉論曰琴之為樂絃¶
合聲以作主暉合主以配臣自臨岳際下至龍口銜絃¶
以夷則為中界夷則至臨岳下際以仲吕為中界仲吕¶
上至臨岳下際以太簇為中界其夾鍾姑洗蕤賓林鍾¶
四暉即泛調取定又以太簇翻至龍口而暉數足矣自¶
古暉十有三其一象䦌蓋用螺蚌為之近代用金玉瑟¶
<pb:KR3k0055_WYG_193-5a>¶
瑟水晶等寶未聞有絃繩之義所以示其明瑩以節奢¶
縱而已俗傳暉作徽墨之徽誤矣　琴勢論曰古者手¶
勢所象本蔡氏五弄趙耶利所修也左大指象日右無¶
名指象月右大指象大風右食指象青雲右中指象髙¶
山右小指象地右無名指象下水龍行者指行如之虎¶
行者指步如之蟹行者輪指如之鸞行者轉指如之輕¶
行者泛指是也儒父吟未接覆手是也亮生嘯小起手¶
是也仙人笑下璅是也然彈琴之法必兩手相附其猶¶
<pb:KR3k0055_WYG_193-5b>¶
雙鸞對舞兩鳳同翔要在附絃作勢而不在聲外搖指¶
趙師彈琴未有一聲無法凡一弄之内清側殊塗一句¶
之中莫不隂陽派潤至如楚明光白雪寄清調中彈楚¶
清聲易水鳳歸林寄清調中彈楚側聲登隴望秦寄胡¶
笳調中彈楚側聲竹吟風哀松露寄胡笳調中彈楚清¶
聲若此之𩔖非一可謂妙矣　琴聲論曰古人之論琴¶
聲有經有緯有從宫商角徴羽文武以上為經聲也黄¶
鍾及大吕閏暉以上十三聲為緯聲也風雅聲隂陽聲¶
<pb:KR3k0055_WYG_193-6a>¶
武成聲吟詠聲談話聲姑息聲五音聲五調聲長樂聲¶
胡笳聲止息聲吳聲蜀聲齊聲楚聲度絃摘聲蹙臑抑¶
揚調絃齪掠聲長彈掉搦聲楚清側聲雅質側聲鷁扶¶
輪指聲宛美清聲髙望逺側聲凡此二十四聲為從聲¶
也右七絃為正十三暉為副正副相應一絃合十三種¶
升降同為九十一聲琴含太虛一氣運九十種聲如此¶
其變亦已盡矣至於取聲之法又有木有汎有散有末¶
有剔有櫟有擘有綽有璅有齪有倫以總之誠去四清¶
<pb:KR3k0055_WYG_193-6b>¶
二變以諧音律則琴音調而天下治矣(左指按絃因止/打聲振動左指)¶
(令著面右指擊絃隱隱如雷是木聲也左徽按絃右手/擊絃泠泠然輕清是汎聲也左指不按不擊絃鏘鏘然)¶
(鐘鐸是散聲左指按絃右指打聲抑蹙向前後令聲下/惆悵是散聲右指向下末二三絃左指不著是末聲右)¶
(指向上剔一絃是剔聲也右食指第一横方向上蹙櫟/二三絃畢舉其食指合勢望天是櫟聲也右指向上擘)¶
(一絃是擘聲也右指向下反剔一絃為綽聲也右指搯/食指第二横文上向下擊下絃從寛至急可十餘聲為)¶
(璅聲也右兩指各按其絃齊聲打為/齪聲右而指倫次共一絃為倫聲也)　原毛詩曰窈窕¶
淑女琴瑟友之　增又曰如鼓瑟琴　尚書曰搏拊琴¶
瑟以詠祖考來格　原禮記曰拊搏玉磬揩擊大琴中¶
<pb:KR3k0055_WYG_193-7a>¶
琴四代之樂器也　增又曰士無故不徹琴瑟　原周¶
官曰孤竹之管雲和之琴瑟冬日至於地上圓丘奏之¶
孫竹之管空桑之琴瑟夏日至於澤中方丘奏之隂竹¶
之管龍門之琴瑟於宗廟奏之　蔡邕月令章句曰凡¶
絃急則清慢則濁　增史記曰鄒忌見齊威王王自鼓¶
琴忌推户而入曰善哉鼓琴也王曰子見容未察何以¶
知善耶忌曰夫大絃濁以春温者君也小絃廉折以清¶
者相也攫之深醳之愉者政令也均諧以鳴大小相益¶
<pb:KR3k0055_WYG_193-7b>¶
回邪而不相害者四時也吾是以知其善也　宋符瑞¶
志曰麒麟遊苑鳳皇翔庭成王援琴而歌曰鳳皇翔兮¶
於紫庭余何德兮以感靈賴先王兮恩澤深於胥樂兮¶
民以寧　原列子曰孔子遊泰山見榮啟期鹿裘帶索¶
鼓琴瑟孔子問曰先生為樂何也對曰天生萬物唯人¶
為貴吾既為人一樂也男貴女賤今既為男二樂也今¶
有不見日月不免襁褓吾行年九十有五矣三樂也貧¶
者士之常死者生之終居常以待終何憂哉　說苑曰¶
<pb:KR3k0055_WYG_193-8a>¶
雍門周以琴見孟嘗君孟嘗君曰先生鼓琴亦能令文¶
悲乎周曰臣獨焉能令足下悲哉所能令悲者先貴而¶
後賤先富而後貧不若身才髙妙適遭暴亂不若處世¶
隱絶不及四鄰詘折擯厭無所告愬臣一為之徵操援¶
琴則涕零矣今若足下千乘之君廣廈&KR0201;房下羅帷來¶
清風鬭象棊舞鄭妾麗色淫目流聲娛耳水遊則連方¶
舟戴羽旗野遊則馳弋獵乎平原廣囿入則撞鐘擊鼓¶
乎深宫之中雖有善鼔琴者則未能使足下悲也然臣¶
<pb:KR3k0055_WYG_193-8b>¶
所為足下悲者一也千秋萬世之後宗廟必不血食髙¶
臺既已壞曲池既已漸墳墓既已下嬰兒豎子樵採者¶
躑躅其足而歌其上曰夫以孟嘗君尊貴乃若是乎於¶
是孟嘗泫焉承臉周乃引琴而鼔之徐動宫商拂羽角¶
成曲而歌孟嘗涕泣增哀下而就曰先生之鼓琴令文¶
若破國亡邑之人　又曰應侯與賈子坐聞鼓琴聲應¶
侯曰今日琴一何悲也賈子曰夫張急調下故使之悲¶
耳急張者良材也調下者官卑也取夫良材而卑之官¶
<pb:KR3k0055_WYG_193-9a>¶
安能無悲乎應侯曰善　增淮南子曰孟春東宮御女¶
青色采衣鼓琴瑟(琴瑟木春/木旺也)　文中子曰文中子遊汾¶
亭坐鼓琴曲未終有舟而釣者過之曰美哉琴意傷而¶
和怨而靜在山澤而有廊廟之志非太公之都磻溪則¶
仲尼之宅泗濱也　原揚雄琴清英曰晉王謂孫息曰¶
子鼓琴能令寡人悲乎息曰今處髙堂&KR0201;宇連屋重户¶
藿肉漿酒倡樂在前難可使悲者乃謂少失父母長無¶
兄嫂當道獨坐暮無所止於此者乃可悲耳乃援琴而¶
<pb:KR3k0055_WYG_193-9b>¶
鼔之晉王傷心哀涕曰何子來遲也　增孔帖曰唐楊¶
收嘗言琴通黄鍾姑洗無射三均側出諸調猶蘿蔦附¶
木然　陳氏樂書曰中暉第一絃黄鐘(按上為/大吕)二絃太¶
簇(按上為/夾鐘)第三絃姑洗(按上為/仲吕)第四絃蕤賓(單彈/之)第五¶
絃為林鐘(按上為/夷則)第六絃為南吕(按上為/無射)第七絃為應¶
鐘(按上為/黄鐘清)　續文獻通考曰金太廟登歌樂器一絃琴¶
三絃琴五絃琴七絃琴九絃琴各二宫縣樂一絃琴三¶
三絃五絃七絃九絃琴各六　又曰元雅樂琴制五絃¶
<pb:KR3k0055_WYG_193-10a>¶
七絃九絃各二長三尺九寸　明陸樹聲清暑筆談曰¶
琴材以輕鬆脆滑謂之四善取桐木多年者本性都盡¶
液理枯勁則聲易發而清越凡木皆本實而枝幹虛惟¶
桐木枝幹堅實用以製琴或謂琴木取枯朽不勝指者¶
此不可曉　格古要論曰古琴有隂陽材蓋桐木面日¶
者為陽背日者為隂不論新舊桐木置之水上陽而浮¶
隂面沈反覆不易陽材琴旦濁而暮清晴濁而雨清隂¶
材琴旦清而暮濁晴清而雨濁此可驗也¶
<pb:KR3k0055_WYG_193-10b>¶
　　琴二¶
原琴操曰伏羲作琴以修身理性反其天眞也(又按世/本說文)¶
(曰桓譚新論並云神/農作琴二說不同)　桓譚新論曰神農氏繼庖犧而¶
王天下上觀法於天下取法於地近取諸身逺取諸物¶
於是始削桐為琴繩絲為絃以通神明之德合天地之¶
和焉　廣雅曰神農氏琴長三尺六寸六分上有五絃¶
曰宫商角徵羽文王增二絃曰少宫少商　揚雄琴清¶
英曰昔神農造琴以定神齊婬□去邪欲反天眞者也¶
<pb:KR3k0055_WYG_193-11a>¶
舜彈五絃之琴而天下治堯加二絃以合君臣之恩也¶
　又曰尹吉甫子伯竒至孝後母譖之自投江中衣荷¶
帶藻忽夢見水仙賜其美藥唯念養親揚聲悲歌船人¶
聞而舉之吉甫聞船人之聲疑似伯竒援琴作子安之¶
操　禮記曰舜作五絃之琴以歌南風而天下治　又¶
曰子夏既除䘮而見於孔子與之琴和之而不和彈之¶
而不成聲作而曰哀未忘也子張既除䘮而見與之琴¶
和之而和彈之而成聲作而曰先王制禮不敢不至也¶
<pb:KR3k0055_WYG_193-11b>¶
　又曰顔淵之䘮饋祥肉孔子出受之入彈琴而後食¶
之(彈琴以/徹哀也)　左傳曰晉侯觀於軍府見鍾儀問其族曰¶
伶人也與之琴操南音公曰君子也言稱先職不背本¶
也樂操土風不忘舊也　又曰初衞侯有嬖妾使師曹¶
誨之琴師曹鞭之公怒鞭師曹三百　韓詩外傳曰孔¶
子南遊適楚至於阿谷之隧有處女佩瑱而浣孔子曰¶
彼婦人可與言矣抽琴去其軫以授子貢曰善為之辭¶
子貢曰於此有琴而無軫願借子以調其音婦人對曰¶
<pb:KR3k0055_WYG_193-12a>¶
吾野鄙之人五音不知安能調琴　列子曰瓠巴鼓琴¶
而鳥舞魚躍　莊子曰孔子遊乎緇帷之林坐杏壇之¶
上弟子讀書孔子絃歌鼓琴奏曲未半有漁父者下船¶
而來孔子推琴而起曰其聖人歟　吕氏春秋曰宓子¶
賤治單父彈琴身不下堂而治　又曰伯牙鼓琴鍾子¶
期善聽之方鼓琴志在太山鍾子期曰善哉乎鼔琴巍¶
巍乎如太山志在流水鍾子期曰善哉乎鼓琴洋洋乎¶
若流水鍾子期死伯牙擗琴絶絃終身不復鼓琴以為¶
<pb:KR3k0055_WYG_193-12b>¶
世無足鼓琴者也　樂府解題曰水仙操伯牙學琴於¶
成連先生三年不成至於精神寂寞情之專一尚未能¶
也成連云吾師方子春今在東海中能移人情乃與伯¶
牙俱徃至蓬萊山留宿伯牙曰子居習之吾將迎師刺¶
船而去旬時不返伯牙近望無人但聞海水洞汨崩折¶
之聲山林窅寞羣鳥悲號捨然而歎曰先生將移我情¶
乃援琴而歌曲終成連回刺船迎之而還伯牙遂為天¶
下妙矣　又曰雉朝飛操者齊宣王時處士牧犢子所¶
<pb:KR3k0055_WYG_193-13a>¶
作也年七十無妻出薪於野見雉雌雄相隨而心悲乃¶
仰天歎曰聖王在上恩及草木鳥獸而我獨以不獲援¶
琴而歌以自傷　又曰思歸引衞有賢女劭王聞其賢¶
請聘之未至王薨太子曰吾聞齊桓得衞姬霸今衞女¶
賢者欲留之大夫曰不可若賢必不我聽聽亦不賢不¶
足取太子不聽遂拘留深宫思歸不得歸援琴而歌曲¶
終自縊而死　十二國史曰周師經仕魏文侯善鼓琴¶
文侯躭之起舞經怒以琴撞文侯文侯怒使人曵下殿¶
<pb:KR3k0055_WYG_193-13b>¶
將殺之經曰乞申一言而死文侯曰何經曰臣撞桀紂¶
之君不撞堯舜之主文侯曰寡人過矣乃捨之懸琴於¶
壁以為戒　史記曰騶忌以鼓琴見齊威王威王舍之¶
右室　又曰萬石君奮年十五為小吏侍髙祖髙祖與¶
語愛其恭敬問曰若何有對曰獨有母不幸失明有姊¶
能鼓琴髙祖乃召其姊為美人以奮為中㳙徙其家長¶
安中戚里　又曰司馬相如素與臨邛令王吉相善臨¶
邛富人卓王孫有女文君新寡好音故相如繆與令相¶
<pb:KR3k0055_WYG_193-14a>¶
重而以琴心挑之文君竊從户窺之心恱既罷相如乃¶
使人重賜文君侍者通殷勤文君夜亡奔相如　列仙¶
傳曰稷丘公華山道士漢武封禪公乃冠章甫擁琴來¶
迎　劉向别録曰雅琴之意事皆出龍德諸琴雜事中¶
趙氏者渤海人趙定也宣帝時元康神爵間丞相奏能¶
鼓琴者渤海趙定梁國龍徳皆召入見温室使鼓琴待¶
詔趙定為人尚清淨少言語善鼓琴時閒燕為散操多¶
為之涕泣者　東觀漢記曰上嘗問宋𢎞通儒之士𢎞¶
<pb:KR3k0055_WYG_193-14b>¶
薦桓譚譚善鼓琴憙鄭聲上數聽恱之間坐府𢎞遣吏¶
召譚責問之譚叩頭良久乃遣後上令譚鼓琴譚為之¶
失次上問之𢎞言其故其後不復令譚給事中　阮籍¶
樂論曰漢桓帝聞楚琴悽愴傷心倚户而悲慷慨長歎¶
曰善哉為琴若此而足矣昔季流子向風而鼓琴聽之¶
者淚下　後漢書曰蔡邕字伯喈陳留人性沈審志好¶
琴道以嘉平元年入清溪訪鬼谷先生所居山五曲上¶
有幽居靈跡每一曲制一弄三年曲成出呈馬融王允¶
<pb:KR3k0055_WYG_193-15a>¶
董卓等異之　華嶠漢書曰初蔡邕在陳留鄰人有以¶
酒召邕者比徃而酒以酣客有彈琴於屛邕至門潛聽¶
之曰以樂召我而有殺心何也遂反將命者告主人以¶
蔡君至門而去邕素為邦鄉所宗主人遂自追問其故¶
邕具以告莫不憮然彈琴者曰我向見螳蜋方向鳴蟬¶
蟬將去而未飛螳蜋為之一前一却吾心聳然惟恐螳¶
蜋之失蟬也此豈為殺心而形於聲者乎邕笑曰此足¶
以當之矣　江表傳曰顧雍從蔡邕學琴邕異之曰卿¶
<pb:KR3k0055_WYG_193-15b>¶
必成名故以名與卿　搜神記曰吳人有燒桐以爨者¶
蔡邕聞其爆聲曰此良桐也因請之削以為琴而燒不¶
盡因名焦尾琴有殊聲焉　蔡琰别傳曰琰字文姬蔡¶
邕之女年六歲夜鼓琴絃斷琰曰第二絃邕故斷一絃¶
而問之琰曰第四絃邕曰偶得之矣琰曰吳札觀風知¶
興亡之國師曠吹律識南風之不競由此觀之何不知¶
也　馬明生别傳曰明生隨神女入石室金牀玉几琴¶
一絃五音並奏　晉書曰王敬伯會稽餘姚人洲渚中¶
<pb:KR3k0055_WYG_193-16a>¶
昇亭而宿是夜月華露輕敬伯鼓琴感劉惠明亡女之¶
靈告敬伯就體如平生從婢二人敬伯撫琴而歌曰低¶
露下深幕垂月照孤琴空兹益宵淚誰憐此夜心女乃¶
和之曰歌婉轉情復哀願為煙與霧氤氲同共懷　又¶
曰阮瞻善彈琴人聞其能多徃求聽不問貴賤長㓜皆¶
為彈之神氣冲和不知向人所在内兄潘岳每令鼓琴¶
終日達夜無忤色　晉中興書曰戴逵字安道少有文¶
藝善鼓琴太宰武陵王晞聞其能琴使人召焉逵對使¶
<pb:KR3k0055_WYG_193-16b>¶
者前打破琴曰戴安道不能為王門伶人　孫登别傳¶
曰孫登字公和汲郡人清靜無為好讀易彈琴頽然自¶
得覩其風神若遊六合之外者當魏末居北山中以石¶
窟為宇編草自覆阮嗣宗見登被髪端坐巖下遥見鼓¶
琴嗣宗自下趨進莫得與言嗣宗乃長嘯與琴音諧和¶
登因嘯和之妙響動林壑　文士傳曰嵇康臨死顔色¶
不變謂其兄曰向以琴來否兄曰已至康取調之為太¶
平引曲成歎息曰太平引絶於今日耶　語林曰嵇中¶
<pb:KR3k0055_WYG_193-17a>¶
散夜燈火下彈琴有一人面甚小斯須轉大遂長丈餘¶
黑單衣草帶嵇視之既熟乃吹火滅曰恥與魑魅爭光¶
　世說曰晉戴顒字仲若父逵髙尚不仕顒年十六遭¶
憂不忍傳父之琴與兄勃各造新弄勃五部顒十五部¶
又制長弄一部並傳於世　又曰會稽賀思令善彈琴¶
常夜在月中坐臨風鳴絃忽有一人形貌甚偉著械有¶
慘色在中庭稱善便與共語自云是嵇中散謂賀云卿¶
手下極快但倣古法未備因授以廣陵散遂傳之於今¶
<pb:KR3k0055_WYG_193-17b>¶
不絶　又曰會稽有防風鬼屢見城邑常跂雷門上脚¶
垂至地晉横陽令賀韜義鼓琴防風聞琴聲在賀中庭¶
舞　幽明録曰劉宗善琴忽得困病許遜曰近蔣家女¶
鬼相録在山石間專使彈琴作樂恐欲致災也宗曰吾¶
嘗夢見女子將吾宴戲恐必不免遜笑曰蔣姑相愛重¶
恐不能相放耳以為誄之今去當無患也宗漸瘥　沈¶
約宋書曰蕭思話領左衞將軍嘗從太祖登鍾山北嶺¶
中道有盤石清泉上使於石上彈琴因賜以銀酒鍾謂¶
<pb:KR3k0055_WYG_193-18a>¶
曰相賞有松石間意　又曰衡陽王義季鎮京口長史¶
張劭與戴顒姻通迎來止黄鵠山林澗甚美顒憇於澗¶
義季亟從之遊顒衣野服為義季鼓琴並新聲變曲皆¶
與世異也　又曰衡陽王義季鎮京口戴顒為義季鼓¶
琴並新聲曲其三調遊絃廣陵止息之流皆與世異太¶
祖每欲見之嘗謂黄門侍郎張敷曰當讌戴公山也以¶
其好音長給正聲伎一部顒荅何當白鵠二聲以為一¶
調號為清曠　蕭子顯齊書曰王仲雄善彈琴當時妙¶
<pb:KR3k0055_WYG_193-18b>¶
絶江左有蔡邕焦尾琴在主衣庫上勅五日一給仲雄¶
　又曰尚書令柳世隆少立功名晩專以談義自業善¶
彈琴世稱柳公雙璅為士品第一常自云馬矟第一清¶
談第二彈琴第三在朝不干世務垂簾鼓琴風韻清逺¶
甚獲世譽　增列仙傳曰華山毛女獵郎見常居巖彈¶
琴　天中記曰北齊鄭述祖字恭文開封人能鼓琴自¶
造龍吟十弄云嘗夢異人彈琴寤而寫得當時以為絶¶
妙　唐司馬承禎傳睿宗引入中掖庭問其術帝曰廣¶
<pb:KR3k0055_WYG_193-19a>¶
成之言也錫寶琴霞文被還之　辨音集唐李龜年至¶
岐王宅聞琴曰此秦聲良久又曰此楚聲主人入問之¶
則前彈者隴西沈妍後彈者揚州薛滿　唐禮樂志髙¶
宗以琴曲寖絶令有司習吕才言舜彈五絃之琴歌白¶
雪之詩是知琴操曲弄皆合於歌今以御雪詩為白雪¶
歌帝善之　樂纂曰趙耶利唐初天水人也以琴道見¶
重海内帝王賢貴靡不欽風舊錯謬十五餘弄皆削凡¶
歸雅弟子達者三人並當代翹楚貞觀十年終於曹夀¶
<pb:KR3k0055_WYG_193-19b>¶
七十六弟子宋孝臻公孫常數百年内將傳於馬氏¶
國史補曰張𢎞靖少時會名客觀鄭宥彈琴宥調二琴¶
至切各置一榻動宫則宫應動角則角應稍不切乃不¶
應宥師董庭蘭尤善汎聲　又曰李汧公勉雅好琴常¶
斲桐又取漆角為之多至數百張求者與之有絶代者¶
一名響泉一名韻磬自寶於家京師又以樊氏路氏為¶
第一路氏有房太尉石枕損處惜之不理蜀中雷氏斲¶
琴嘗自品第上者以玉次者以瑟瑟又次以金徽螺蚌¶
<pb:KR3k0055_WYG_193-20a>¶
　又曰董庭蘭三為沈祝聲皆琴聲也　尚書故實曰¶
李汧公嘗取桐孫之精者雜綴謂之百衲琴用蝸殻為¶
徽其間三面尤絶異通謂之響泉韻磬異絲為絃一上¶
可十年不斷　因話録曰汧公鎮宣武戎事之隙以琴¶
書為娛自造琴聚新舊桐材扣之合律者則裁而膠綴¶
不中者棄之性不善俗間音聲唯二寵妓曰秀奴七七¶
皆聰慧善琴兼篳篥與歌時令奏之自撰琴譜　琴書¶
曰潁陽李氏女年十五天寶中遘疾七日不食魂飛冥¶
<pb:KR3k0055_WYG_193-20b>¶
冥如升上景在雲霧中於女仙人蘆藕苖間受美清風¶
等五十曲　孔帖曰唐獨孤及晩嗜琴有眼疾不肯治¶
欲聽之專也　文獻通考曰荔枝性堅文直色正而音¶
切生於南閩以芳實美味聞裁之為琴非古也唐侍御¶
史尉遲君與長樂馮端始為之馮宿述之　唐書曰德¶
宗時有安涗者世稱善琴且知音楊收問五絃外其二¶
云何涗曰世謂周文王武王所加者收曰能為文王操¶
乎涗即以黄鐘為宫而奏之以少商應大絃收曰止如¶
<pb:KR3k0055_WYG_193-21a>¶
子之言少商武絃也文世安得有武絃乎涗大驚　唐¶
舒元輿斲琴志曰越客沈虯子斲琴絃素絲七條其上¶
備指一弄五聲叢鳴之中有靈峰横空烏泉出雲鳳龍¶
騰凌鶴哀烏啼松吟風悲　葆光録曰處士求嬰性髙¶
古善拊琴去其爪作肉聲有公子不善之嬰作色曰如¶
樂其聲何不□鼓聞者莫不大笑　南部新書曰裴說¶
寛之姪孫佐西川韋臯幕善鼓琴時稱妙絶靈開山有¶
美桐取而製以新様遂謂之靈開渠　又曰韓晉公奉¶
<pb:KR3k0055_WYG_193-21b>¶
使入蜀至洛谷山椒巨樹聳茂可愛烏鳥之聲皆異下¶
馬以探弓射其顛杪柯墜於下響震山谷有金石之韻¶
使還戒縣尹募樵夫伐之取其幹載以歸召良匠斲之¶
亦不知其名堅緻如紫石復色綫交結其間匠曰為胡¶
琴槽他木不可並遂為二琴名大者曰大忽雷小者曰¶
小忽雷因便殿德皇言樂遂獻大忽雷及禁中所有小¶
忽雷在親仁里　舊唐書曰衞次公字從周善鼓琴為¶
渭南尉京兆尹李齊運使其子交歡欲次公授之琴次¶
<pb:KR3k0055_WYG_193-22a>¶
公拒之由是終身未嘗操絃　語林曰趙璧彈五絃琴¶
人問其術璧曰吾之五絃也始則心驅之中則神遇之¶
終則天隨之方吾浩然眼如耳耳如鼻不知五絃之為¶
璧璧之為五絃也　韓文上已宴大學序曰司業武德¶
總太學儒官三十六人列飲於祭酒之堂有一儒生抱¶
琴而來厯階而升坐於樽俎之間鼓有虞氏之南風賡¶
之以文王宣父之操優游夷愉追三代之遺音想舞雩¶
之詠歎及暮而退充然若有得也　前定録曰貞元初¶
<pb:KR3k0055_WYG_193-22b>¶
有太學生杜思温善鼓琴多遊於公侯門館每登臨宴¶
會徃徃得與嘗從賓客宴城南茍家嘴中夜後山月如¶
晝而遊客皆醉思温獨攜琴臨水閒泛忽有一叟支頤¶
來聽思温謂是座客殊不回顧及曲罷與語乃知非向¶
者同遊之人遽置琴而起老人曰少年勿怖余是秦時¶
河南太守梁陟也遭難身没於此平生好鼓琴向來聞¶
君撫琴絃軫清越故來聽耳知音難遇毋辭更為我彈¶
之思温奏為沈湘老人曰此弄初成吾嘗尋音指稍異¶
<pb:KR3k0055_WYG_193-23a>¶
此思温因求其異隨而正之聲韻涵古又多怨切時人¶
莫之聞叟因謂思温曰君非太學諸生乎曰然叟曰君¶
何不求干名譽而常為王門之伶人乎思温竦然受教¶
後失所在　天中記曰錢忠懿王能琴遣使物色良琴¶
使者至天台宿山寺聞瀑布聲止在簷外晨起視之瀑¶
布下淙石處正對一屋柱而且向日私念曰若是桐木¶
即良琴在是矣削之果桐也即賂寺僧易之取陽面二¶
琴材以聞乞俟一年斲之既成獻忠懿一曰洗凡二曰¶
<pb:KR3k0055_WYG_193-23b>¶
清絶遂為曠代之寶　陳氏樂書曰宋太宗皇帝因太¶
樂雅琴更加二絃召錢堯卿按譜以君臣文武禮樂正¶
民心九絃按曲轉入太樂十二律清濁互相合應御製¶
詔樂集中有正聲翻譯字譜又令鈞容班部頭任守澄¶
并教坊正部頭花日新何元善等註入唐來燕樂半字¶
譜凡一聲先以九絃琴對太樂字并唐來半字譜並有¶
清聲今九絃譜内有大定樂日重輪月重明三曲并御¶
製大樂乾安曲景祐詔樂集中太平樂一曲譜法互同¶
<pb:KR3k0055_WYG_193-24a>¶
他皆倣此可謂善應時而造者也誠增一絃去四清聲¶
合古琴之制善莫大焉　筆談曰琴雖用桐然須多年¶
木性都盡聲始發越予曾見唐初路氏琴木皆枯朽殆¶
不勝指而其聲愈清絶又陶道真蓄一越琴云是古塜¶
中敗棺杉木也聲極勁挺大抵琴材欲輕鬆脆滑謂之¶
四善謂堅如石亦所未喻　又曰太宗令待詔蔡裔增¶
琴為九絃有待詔朱文濟曰五絃尚有遺音而益以二¶
絃實無所闕上怒斥出遂增琴絃　金徽變化篇曰段¶
<pb:KR3k0055_WYG_193-24b>¶
由夫攜琴就松風間響之嘗曰三者皆自然之聲正合¶
𩔖聚半曇即以金縷衣邀之曲終云　玉海曰宋髙宗¶
賜洪皓御銘盾制琴一上謂大臣曰古人琴制不同各¶
有所屬朕近出意作盾様以示不忘武備之意　又曰¶
協律郎吳良輔集王安石胡笳十八拍曲及元豐行譜¶
歌六篇協之音律附於琴聲為琴譜一卷　續文獻通¶
考曰元太宗時太常用許政所舉大樂令苖蘭詣東平¶
指授工人造琴十張一絃三絃五絃七絃九絃者各二¶
<pb:KR3k0055_WYG_193-25a>¶
　又曰英宗至治二年翰林學士承㫖趙孟頫著琴原¶
樂原　元史耶律楚材薨有言其在相位日久天下貢¶
賦半入其家命近臣覆視之唯琴阮十餘及古今書畫¶
金石遺文數千卷　明雲煙過眼録曰房山髙克恭彦¶
敬有二琴其一後題金儒鳴玉唐大中五年處士金儒¶
斲此琴其名鳴玉下刻髙士談家寶藏六字已為人削¶
去尚存書跡琴乃宣和御府故物後歸於金髙士談者¶
金人其色赤如新栗殻斷文隱起如蛇虬竒物也其一¶
<pb:KR3k0055_WYG_193-25b>¶
三足鼎峙皆美玉咸通中張鉞斲&KR0323;用小篆精妙又有¶
銘文漫漶不可識　陸樹聲清暑筆談曰余不蓄琴客¶
有為余解嘲者曰昔陶靖節蓄無絃琴今君並琴不蓄¶
視靖節又進一解矣余曰雖然此近於貧漢自是王夷¶
甫口不言阿堵物耳¶
　　琴三¶
原防心　得意(琴操伏羲作琴所以禦邪僻防心淫得/韓詩外傳孔子學琴於師堂子曰丘)¶
(其意未得其人有間曰丘已得其人矣未得其類也/有間邈然逺望曰洋洋乎翼翼乎其惟文王之間乎)¶
<pb:KR3k0055_WYG_193-26a>¶
納正　禁邪(嵇康琴讚閑邪納正宣/和養素  下詳前一)　宣情　理性(戴/逵)¶
(琴讃至人託玩導德宣情微音/虛逺感物悟靈  下詳前一)　歸風　積雪(西京雜/記趙后)¶
(有寶琴曰鳳皇皆以金玉隱起為龍鳳螭鸞古賢列女/之象亦善為歸風送逺之操  宋玉諷賦臣嘗行僕飢)¶
(馬疲正值主人門開主人出獨有主人女在欲置臣堂/上太髙堂下太卑乃為蘭房奥室止臣其中中有鳴琴)¶
(焉臣援琴而歌之/為秋竹積雪之曲)　落霞　流水(洞冥記恒山夕望東/邊有青雲髣髴俄而)¶
(見雙白鶴集於臺上倐忽化為二神女舞於臺上握鳳/管之簫拊落霞之琴歌清吳春波之曲  下詳前二)¶
　正聲　雅操(嵇康琴賦理正聲奏妙曲揚白雪發清/角紛淋浪以流離渙滛衍以優渥  劉)¶
(向琴賦葳蕤心而自/愬兮伏雅操之循則)　養氣　怡心(嵇康琴賦穆穆重/華託心五絃宣和)¶
<pb:KR3k0055_WYG_193-26b>¶
(飬氣介乃遐年心成公綏琴賦清飈因其流聲兮/遊絃發其逸響  怡懌而踊躍兮神感宕而惚恍)　一¶
絃　五曲(晉書嵇康見孫登彈/一絃琴  下詳前一)　音之首　樂之統(桓/譚)¶
(新論八音之中唯絃為最/而琴為之首  下詳前一)　離鸞　别鶴(西京雜記張/安世十五為)¶
(成帝侍中善鼓琴能為雙/鳳離鸞之曲  下詳前一)　陽柯　孫枝(張協七命搆/雲梯陟崢嶸)¶
(剪蕤賔之陽柯剖大吕之隂莖營匠斲其樸伶倫均其/聲器舉樂奏促調髙張音朗號鍾韻清繞梁  下見稽)¶
(康琴/賦)　通萬物　協四氣(桓譚新論神農氏為琴七絃/足以通萬物而考理亂也)¶
(成公綏琴賦四氣協而人/神穆兮五教泰而道化通)　白鵠翔　元鶴舞(瑞應圖/師曠鼓)¶
(琴通於神明而白鵠翔庭韓子師曠/鼔琴有元鶴銜珠於中  舞失珠)　窮變化　通神¶
<pb:KR3k0055_WYG_193-27a>¶
明(成公綏琴賦窮變化於無極兮/盡人心之好善  下詳前一)　梁父吟　楚妃歎¶
(上詳蔡邕琴賦德石崇楚妃歎序楚妃歎莫知其由/楚之賢妃能立  垂名於後惟楚妃馬故歎詠之)¶
子期聽聲　君山獻曲(上詳前二又後漢書桓譚字君/山善鼓琴  成公綏琴賦遂創)¶
(新聲爰改舊用君/山獻曲伯牙奏弄)　德優　心逺(嵇康琴賦序衆器之/中琴德最優故綴敘)¶
(所懐以為之賦質又亂曰愔愔琴德不可測兮體清心/逺邈難極兮良  美手遇今世兮紛綸翕響冠衆藝兮)¶
(識音者希誰能珍兮/能盡雅琴惟至人兮)　九絃　一奏(蔡邕琴賦間關九/絃出入律吕屈伸)¶
(低昂十指如雨二/  下見上樂總)　美材　雅弄(閔鴻琴賦乃從容以/旁眺覩美材於山陽)¶
(上森蕭以崇立下婆娑而四張倫又/云嗟雅弄之淳妙時緬邈以超)　知四海　播八¶
<pb:KR3k0055_WYG_193-27b>¶
風(樂聲圖琴以知四海琴音調之以及四海/也  傅元琴賦播之以八風文之以五聲)　化人情¶
　協鐘律(上見上琴二樂府解題治蔡邕琴賦爰/制雅器協之鐘律通理  性恬淡清溢)　清¶
以溢　濁以温(桓子昔夏之時洪水懐山襄陵禹乃援/琴作操其聲清以溢潺潺湲湲志在深)¶
(河忌下史記/鄒  詳前一)　洞庭椅　寒山桐(崔駰七依洞庭之椅/依峻㟁而旁坐  張)¶
(景陽七命寒山之桐出自大冥/合黄鐘以吐幹據蒼岑而孤生)　載靈山　託峻嶽(嵇/康)¶
(琴贊惟彼雅器載璞靈山體其德眞清和自然澡以春/雲澹若洞泉温乎其仁玉潤外鮮  下見嵇康琴賦)¶
　涉緑水　揚白雪(並見嵇/康琴賦)　太傅談　琴髙善(世說/戴公)¶
(從東出謝太傅徃㸔之謝本輕戴見但與論琴書戴既/無吝色而談琴書愈妙謝悠然知其量  列仙傳琴髙)¶
<pb:KR3k0055_WYG_193-28a>¶
(善鼔琴為宋康王/舍人行㳙彭之術)　協和人性　盪滌邪心(傅元琴賦/序神農氏)¶
(造琴所以協和天下人性為/至和之主  下見李尤琴銘)　神物以臻　雅韻乃揚¶
(嵇康琴賛昔在黄農神物以臻重華/五絃感物悟靈  下見蔡邕琴賦)　布藻垂文　絃¶
絲飾璧(嵇康琴賦乃使離子督墨匠石奮斤䕫襄薦法/班倕騁神鎪會裛厠朗宻調均華繪雕琢布藻)¶
(垂文絲崔駰七依絃以山/柘之  飾以和氏之璧)　莫不愀愴　未嘗絶音(嵇/康)¶
(琴賦是故懐感者聞之莫不憯懍慘悽愀愴傷心/  莊子孔子窮於陳蔡之間絃歌鼔琴未嘗絶音)　白¶
鵲翾翔　素鴈蜿蟺(瑞應圖師曠鼔琴玉羊白鵲翾翔/墜投  劉鞠餘元根頌素鴈蜿蟺)¶
(感清羽元鶴/迴翔應徴官)　詠先王之風　理重華之操(韓詩外傳/子夏居蓬)¶
<pb:KR3k0055_WYG_193-28b>¶
(户之中彈琴以詠先王之風有人亦樂無人亦/樂  嵇康琴賦理重華之遺操慨逺慕而長思)　揚和¶
顔攘皓腕　進南荆發西秦(又云揚和顔攘皓腕飛纖/指以馳騖紛㒊譶以流漫)¶
(若乃華堂曲宴宻友迎賓蘭肴兼御㫖/酒清淳進南荆發西秦紹陵陽度巴人)　豈笙籥之能¶
倫　宜簫琴之足聽(又云料殊功而比聽豈笙籥之能/倫  蔡邕琴賦茍斯樂之可貴宜)¶
(簫琴之/足聽)　歌人失曲舞者忘形　金石寢聲匏竹屏氣¶
(又云歌人於是恍惚以失曲舞者亂節而忘形哀人塞/耳以惆悵轅馬蹀足以悲鳴  嵇康琴賦於時也金石)¶
(寢聲匏竹屛氣王豹輟謳狄牙䘮味天吳踴躍於重淵/王喬披雲而下墜舞鸑鷟於庭階游女飄焉而來萃)¶
　增儀節　平心(禮君子之近琴瑟以儀節也非以慆/心也注儀節不過度也  晏子君子)¶
<pb:KR3k0055_WYG_193-29a>¶
(聽之以/平其心)　朱絃　緑綺(尚書大傳大琴朱絃求相如有/緑綺琴從卓氏奏鳳  凰之曲)¶
(又美人贈/我緑綺琴)　靜好　專一(詩琴瑟在御莫不靜好之/晏子琴瑟專一誰能聽)¶
嶧陽桐　野繭絲(書嶧陽孤桐材中琴絃/七發野繭之絲以為)　踞轉鼔¶
上牀彈(左傳張骼輔躒與楚戰乗乘車踞轉而鼔琴注/乘安車也踞倚也轉衣囊也  世說王獻之卒)¶
(徽之奔䘮不哭直上靈牀取琴彈之久而/不調曰鳴呼子敬人琴俱亡因頓絶也)　師曠再奏¶
　杜䕫難色(上見上樂總二/  下見上笙二)　搏拊以詠　歎息而鼓¶
(上詳一傷琴操岐山操者太王去邠而邑於/岐山自  為狄所侵喟然歎息援琴而鼓之)　龍鳳之¶
象　山水之音(上蔡邕牙/  下伯)　鳬掌　龍脣(並陳氏樂書/琴制論詳一)¶
<pb:KR3k0055_WYG_193-29b>¶
　筆捶　竹軋(文獻通考擊琴五絃以竹管承梁柳世/隆素善彈琴其子惲每奏父曲居常感)¶
(思因變其體備寫古調嘗賦詩未就誤以筆捶琴坐客/以筯扣之惲驚其哀韻乃制為雅音而擊琴自此始江)¶
(左有之非古制絃又曰奚琴出於絃鼗而形/亦類馬其制兩  以竹片軋之民間或用)　漆角¶
銅甌(上唐李勉事詳前二覆孔帖西舍利王獻其國樂/至成都有大匏琴二  以半匏皆彩畫之上加銅)¶
(甌以竹為琴作虺文横其上長三尺餘頭曲如拱長二/寸以絛繫腹穿甌及匏本可受二升大絃應太簇次絃)¶
(應姑洗有獨絃匏琴以班竹為之不加飾刻木為虺首/張絃無軫以絃繫頂有四柱如龜兹琵琶絃應太簇有)¶
(小匏琴二形如大匏琴長二/尺大絃應南吕次絃應應鐘)　響泉　韻磬(並李勉/事詳二)¶
蛟破　蟹行(金徽變化篇晉孫登琴遇雨必有響如刃/物聲竟因雨破作數截有黒蛟涌出  琴)¶
<pb:KR3k0055_WYG_193-30a>¶
(訣凡彈琴輪指曰/蟹行側指曰鸞鳴)　氷清　雪罨(國史補錢塘沈振蓄/一琴名氷清腹有晉)¶
(陵子銘云卓哉斯器樂惟至正音清韻髙月苦風勁璅/餘神爽氛絶機靜雪夜敲氷霜天擊磬隂陽濳感石臧)¶
(前鏡人其審之豈獨知政後書大厯三年三月三日上/底蜀郡雷氏斲奉詔書貞元十一年七月八日再修士)¶
(雄記或以為晉陵子杜牧遺號篆法𩔗李義山不知士/雄何人也  格古要論偽斷文用琴於冬日内晒或以)¶
(猛火烘琴極熱以雪罨/激烈之然而漆色還新)　𩔖聚　叢鳴(上段由夫詳前/二  下舒元輿)¶
(詳前/二)　涼月　秋風(並蘇軾/詩詳五)　龍行　虎步(並陳氏琴/勢論詳一)¶
　送聲　窮操(唐禮樂志吕才以御雪詩為白雪歌入/琴操古今奏正曲復有送聲以羣臣和)¶
(十六韻為送聲十六節帝善之至琴操思革子與石文/子叔愆子為友聞楚王賢徃見  嶔巖之間衣寒乏粮)¶
<pb:KR3k0055_WYG_193-30b>¶
(度不得俱活二人以思革子賢推食粮與之凍餓而死/思革子徃見楚王㫖酒嘉肴設鐘以樂之愴然而悲援)¶
(琴而鼓作相與别散之志王曰琴何悲哉革子推琴而/對以其故王賜革子黄金百斤命具棺歛收石文子叔)¶
(愆子尸葬之遂/以革子為相)　神遇　心驅(並趙璧五/絃詳前二)　四善　兩¶
儀(上輕鬆脆滑詳前一兩陳氏琴瑟下論宋朝始制二/絃琴以象天地謂之  儀每絃各六柱又為十二絃)¶
(以象十二律其倍/應之聲靡不畢備)　犯徽　造弄(宋書劉琨之為竟陵/王誕司空主簿誕有)¶
(寶琴左右犯其徽誕罰焉琨之諫以為非是誕曰此余/寶也琨之曰前哲以善人為寶不以珠玉為寶故王孫)¶
(圉稱觀射父為楚國之寶未聞以琴瑟為/寶誕忸然不恱  下北齊書鄭述祖詳二)　三絃　六¶
柱(續文獻通考金元皆有/三絃琴  下詳兩儀注)　爛柯　敗木(鄭緝之東陽/記晉中朝時)¶
<pb:KR3k0055_WYG_193-31a>¶
(有王質者入山伐木至石室見童子四人彈琴而歌質/因留趺斧柯而聽之童子以一物與質狀如棗核質取)¶
(而含之便不復飢遂復少留俄頃童子曰汝來已久何/不速去質起所坐斧柯已爛盡計離家已數十年矣)¶
(下筆談/詳二)　知吉凶　清心耳(段成式酉陽雜俎琴有氣/曾識一道者相琴知吉凶)¶
(春李白白毫子歌拂花弄琴坐青苔緑蘿之下/  風來小窗蕭颯松風起憑巖一眺清心耳)　松節¶
支　桐精綴(唐人小說白居易以胡/松節支琴  下詳前二)　嵇康價　賀若¶
名(金徽變化篇嵇康抱琴訪山濤濤醉欲割琴康曰吾/賣東陽舊業以得琴乞尚書令河輪佩玉藏為徽貨)¶
(所衣玉簾中單買縮絲為袋論之其價與武庫爭先如/欲割之吾即死矣  蘇軾詩注云賀若琴操名唐宣宗)¶
(時待詔賀若所/製因人得名)　義海知言　歐陽失語(西清詩話蘇/軾琴詩曰大)¶
<pb:KR3k0055_WYG_193-31b>¶
(絃春温和且平小絃亷折亮以清平生未識宫與角但/聞牛鳴盎中雉登木門前剥啄誰叩門山僧未□君勿)¶
(嗔歸家且覓千斛水淨洗從前筝笛耳僧義海曰東坡/琴詩亦未知琴大絃春温和且平小絃廉折亮以清絲)¶
(聲皆然何獨琴也牛鳴盎雉登木大槩言宫角也八音/宫角皆然何獨絲也聞者以海為知言  又曰退之聽)¶
(穎師琴詩歐公以為聽琵琶詩後注云浮雲柳絮無根/蔕天地闊逺隨飛揚此泛聲也謂輕絲重非木也喧啾)¶
(百鳥羣忽見孤鳳皇泛聲中寄指聲也躋攀方寸不可/上吟繹聲也失勢一落千丈強厯聲也三吳僧義海知)¶
(琴或以歐公之論問海海曰歐公一代英偉然斯語失/矣昵昵兒女語恩怨相爾汝言輕清柔滑眞清出現也)¶
(劃然變軒昂勇士赴㪣塲精神餘溢竦觀聽也浮雲柳/絮無根蔕天地闊逺隨飛揚縱横變態浩乎不失自然)¶
(也喧啾百鳥羣忽見孤鳳皇又見孤絶不同下俚也躋/攀方寸不可上失勢一落千丈強起伏不常抑揚不主)¶
<pb:KR3k0055_WYG_193-32a>¶
(故常也皆指下絲聲妙處惟琴為然琵琶/格上聲鳥能爾退之深得趣未易譏評也)　奏緑桐¶
拂白石(李白樽酒行琴奏龍門之綠桐深又詩曰拂彼/白石彈吾素琴幽澗愀兮流泉  善手明徽髙)¶
(張清心寂厯似千/古松颼飀兮萬尋)　掩朱絃　停玉指(白居易聽彈别/鶴操曰怨抑掩)¶
(朱絃沉吟/停玉指)　賜緋調　飾緑髹(樂府雜録太和中有賀/若夷尤能琴後為待詔)¶
(對文宗彈一調上嘉賞之仍賜朱衣至今為賜緋調後/有甘黨亦為上手  宋崔度作琴底面皆用梓木而施)¶
(采色兩端繪錦髹/以緑金飾鳳首)　諸葛經　孔衍操(玉海中興書目/琴經一卷諸葛)¶
(亮撰述製琴之始及七絃之音十二徽所象之義古又/曰琴操引三卷晉孔衍撰以琴聲調中周詩五篇  撰)¶
(引曲共五十五篇/述所以命題之意)　鳳歸林　鶴唳天(又曰宋至道元/年太宗謂近臣)¶
<pb:KR3k0055_WYG_193-32b>¶
(曰朕增琴為九絃曰君臣文武禮樂正民心為五絃阮/曰金木水火土别造新譜凡三十七卷俾太常樂工𨽻)¶
(習之以備登薦因令待詔朱文濟蔡裔賫/琴阮詣中書彈上製鳳歸林鶴唳天等曲)　絃作主¶
暉配臣(並琴暉論/詳前一)　象天地　增禮樂(上詳兩儀注注/下詳鶴唳天)¶
　樂臣妾　曲師長(樂書琴論衆樂琴之臣/妾也廣陵曲之師長也)　春鳥關¶
關　秋鴈肅肅(琴聲論關關嚶嚶春鳥聲也肅肅雍/雍秋鴈聲也巍巍蕩蕩山水聲也)¶
長江廣流　急浪奔雷(唐書樂志趙耶利云吳聲清婉/若長江廣流綿綿徐逝有國士)¶
(之風蜀聲躁急若急浪/奔雷亦一時俊快也)　盧女新聲　柳令流亞(樂府/解題)¶
(魏武宫人有盧女者故將軍隂叔之子也七嵗入漢宫/學鼔琴善為新聲  蕭子顯齊書江夏王鋒字宣穎性)¶
<pb:KR3k0055_WYG_193-33a>¶
(好琴書嘗覲武帝賜以寶裝琴仍於御前鼔之大見賞/帝謂鄱陽王鏗曰闍黎琴亦是柳令之流亞其既事事)¶
(有意吾欲試以臨人鏗曰昔鄒忌鼔琴/威王委以國政乃出為南齊州刺史)　衆山皆響¶
秋風入彈(宋書宗少文好山水愛逺遊有疾還江陵歎/曰老疾俱至名山恐難徧覩惟澄懷觀道卧)¶
(以遊之凡所遊履皆圖之於室謂人曰撫琴動操欲使/衆山皆響古有金石之弄為諸桓氏取重桓氏亡其聲)¶
(遂絶惟少文傳焉簾元太保劉秉忠宋義甫彈/秋風詩曰髙捲氈  對明月秋風一曲入琴彈)　根老¶
山泉　葉苦霜月(李白琴/賛詳五)　楚澤涵秋　塞門積雪(冷/齋)¶
(夜話世傳琴曲十小調皆隋賀若弼所製琴家但名賀/若而已宋太宗愛之改不換金曰楚澤涵秋不換玉曰)¶
(塞門積雪命詞臣探題製詞時蘇易簡探得越江吟詞/非雲非煙瑶池宴片片碧桃冷落黄金殿蝦鬚半捲天)¶
<pb:KR3k0055_WYG_193-33b>¶
(香散春雲和孤竹清婉入霄漢紅顔/醉態爛熳金輿轉霓旌影爛簫聲逺)　雪夜敲氷　霜¶
天擊磬(詳前氷/清注)　宫調角調　㪇聲泛聲(西清詩話嘗/考琴家謂宫)¶
(者非宫角者非角又五調迭犯特宫聲為多與五音之/正者異  志林蘇軾云㪇音鮮出羯鼔録偶讀嵇中散)¶
(琴賦云間遼故音痺絃長故徽鳴所謂痺者如今俗云/㪇聲也兩可之間逺則有㪇聲故曰間遼徽鳴云者今)¶
(之所謂泛聲也絃虛而不接乃可按故云絃長/而徽鳴也五臣妄注云八曲其他淺妄可知)　雙鸞¶
對舞　兩鳳同翔(琴勢論/詳一)　歐公論帖　遵度作箋(明/陸)¶
(深清暑筆談歐陽公論琴帖自敘夷陵令時得一琴常/琴也及作舍人學士再得琴後一琴雷琴也官愈昌琴)¶
(愈佳然在夷陵得佳山水耳目清曠意甚適自為舍人/學士日奔走塵紛聒聲利無復清思乃知在人不在器)¶
<pb:KR3k0055_WYG_193-34a>¶
(茍意所自適無絃可也律玉海皇朝崔遵度善鼔琴得/其深趣著琴箋云唐協  郎劉貺以樂器配諸節候而)¶
(謂琴為夏至之音愚謂象天地自然之節耳豈止夏至/之音而已聖人不能作易而能知自然之數不能作琴)¶
(而能知自然之節先儒謂八音以絲為/君絲以琴為君愚謂琴以中徽為君)　合雅之正樂¶
　治世之和音(陳氏琴瑟下論琴之於天下/合雅之正樂治世之和音也)　增響亮¶
於五絃　應鏗鏘於六律(柳宗元與衛淮/南石琴薦啓)¶
　　琴四¶
原安絃(禮不學操縵不能/安絃操縵雜弄也)　無故不徹(禮詳/一)　佯狂鼓¶
(史記箕子諫紂不聽乃被/髪佯狂而鼔琴以自悲)　悲歌鼓(說苑晉公好/悲歌鼔琴)　知¶
<pb:KR3k0055_WYG_193-34b>¶
有貪志(韓詩外傳孔子鼔琴曾子子貢側門而聽曲終/曾子曰嗟乎夫子琴聲殆有貪狠之志邪僻之)¶
(行何其不仁子貢以曾子之言告子曰嗟乎夫參天下/賢人也其習知音矣向者丘鼔琴有鼠出遊狸見於屋)¶
(循梁微行造焉而避厭目曲脊求而不得丘/以琴淫其聲參以丘為貪狠邪僻不亦宜乎)　終身不¶
聽(左傳孫林父在戚擊鐘季札非/之林父聞之終身不聽琴瑟)　師氏雅琴(劉向别/録師氏)¶
(雅琴者名忠東海下邳人言師/曠之後至今邳俗猶多好琴也)　稷生妙琴(張衡逍遥/賦稷生揮)¶
(妙/琴)　流風徘徊(張衡南都賦彈琴擫籥流風/徘徊清角發徴聽者增哀)　悽有餘¶
哀(蔡邕琴賦一彈/三欷悽有餘哀)　正坐操(蔡邕女訓舅姑若命之鼔/琴必正坐操琴而奏曲若)¶
(問曲名則/舍琴而對)　端坐鼓(張華詩北方有佳人端坐鼔名/琴終晨無管絃日夕不成音)¶
<pb:KR3k0055_WYG_193-35a>¶
永服不厭(嵇康琴賦永服御而/不厭信古今之所貴)　流波湯湯(又云狀若/崇山又象)¶
(流波浩兮湯/湯鬱兮峩峩)　宫徵相徵(見嵇康/琴賦)　廣陵散(晉書嵇康/傳初康嘗)¶
(遊乎西洛暮宿華陽亭引琴而彈夜分忽有客詣之稱/是古人與康共談音律辭致清辨因索琴彈之而為廣)¶
(陵散聲調絶倫遂以授康仍誓不傳人亦不言其姓氏/後康將刑東市索琴彈之曰昔袁孝尼嘗從吾學廣陵)¶
(散吾每固靳之廣/陵散於今絶矣)　無絃(陶濳不解琴蓄素琴一張絃/徽不具曰但識琴中趣何勞)¶
(絃上/音)　楚明光(吳均續齊諧記王彦伯善鼔琴一日行/吳郵亭維舟中渚秉燭理琴見一女子)¶
(披幃而進二女從焉先施錦席於東牀乃枕坐女取琴/調之聲甚哀雅𩔖今之登斆女子曰子識此否彦伯曰)¶
(所未曾聞女曰此曲所謂楚明/光者也惟嵇叔夜能為此聲)　增善琴(孔帖唐盧/藏用善琴)¶
<pb:KR3k0055_WYG_193-35b>¶
好鼔琴(又曰唐韓/滉好鼔琴)　娛賓(又曰王涯使客賀/若夷鼔琴娛賓)　纖手弄¶
(李白古風纖手弄/玉琴清晨起長歎)　傳幽音(唐韋應物擬古有客天一/方寄我孤桐琴迢迢萬里)¶
(隔託此傳幽音氷霜/中自結龍鳳相與吟)　寫聲發情(李白古詩吾但寫聲/發情於妙指殊不知)¶
(此曲之/古今)　願以頑璞上奉徽音(柳宗元上衞淮/南石琴薦啓)　聽愈¶
澹(韓愈秋懷詩有琴具徽絃再鼔聽/愈澹古聲久埋滅無由見眞濫)　月照席(杜甫詩/罷琴惆)¶
(悵月/照席)　以音相授(鄭樵曰琴之九操十二引以音相/授並不著辭琴之有辭自梁始)¶
琴欲髙張(物理論琴欲髙/張瑟欲下聲)　分聲配位(朱子曰琴之有/徽所以分五聲)¶
(之位配以當位之律以待抑按取聲而布徽之法當隨/聲數多少律管之長短而三分損益上下相生以定其)¶
<pb:KR3k0055_WYG_193-36a>¶
(位/)　舍車而徒(文獻通考爾雅徒鼔琴謂之步蓋鼔琴/而無章曲則徒鼔而已猶之舍車而徒)¶
(也/)　月露為知音(元元好問元魯縣琴臺詩千山為公/臺萬籟為公琴夔曠不並世月露為)¶
(知音人間蹏涔/耳已矣非公心)　臨風奏水仙(元耶律楚材寄張子聞/詩幾時重會燕山首一)¶
(曲臨風奏水仙公自注/曰子彈水仙公嘗學之)　歌碧玉(又寄清溪居士秀玉/詩曰時復有琴歌碧)¶
(玉年來無/夢繞清谿)　純陽琴(明格古要論底面俱用桐木謂之/純陽琴古無此製近世為之取其)¶
(暮夜隂雨彈之不沈然/不能達逺聲不能實也)　琴卓(又曰琴卓須用維摩様/髙二尺八寸可入𦞃於)¶
(卓下闊可容三琴長過琴一尺許卓面郭/公磚最佳瑪瑙石南陽石永石者尤好)¶
　　琴五¶
<pb:KR3k0055_WYG_193-36b>¶
原詩南齊謝朓詠琴詩曰洞庭風雨榦龍門生死枝雕¶
刻分布濩沖響鬱清危春風搖蕙草秋月滿堦池是時¶
别鶴叫侵滛客淚垂　梁劉孝綽秋夜詠琴詩曰上宫¶
秋露結上客夜鳴琴幽蘭暫罷曲積雪更傳聲　到溉¶
詠琴詩曰寄語調絃者客子心易驚離泣已將墜無勞¶
别鶴聲　丘遲題琴樸奉柳吳興詩曰邊山此嘉樹摇¶
影出雲垂清心有素體直幹無曲枝凡耳非所别君子¶
特見知不辭去根本造𦞃仰光儀　陳沈烱賦得為我¶
<pb:KR3k0055_WYG_193-37a>¶
彈清琴詩曰為我彈清琴琴鳴傷我襟半死無人覺入¶
竈始知音空為貞女引誰達楚妃心雍門何假說落淚¶
自淫淫　賀澈為我彈鳴琴詩曰薄暮髙堂上調琴召¶
美人伯喈聲未盡相如曲復新㸃徽還轉弄亂爪更留¶
賓聊持一絃響雜起豔歌塵　北齊馬元熙日晩彈琴¶
詩曰上客敞前扉鳴琴對晚暉掩抑歌張女淒清奏楚¶
妃稍視紅塵落漸覺白雲飛新聲獨見賞莫恨知音稀¶
　蕭慤聽琴詩曰洞門涼氣滿閒館夕隂生絃隨流水¶
<pb:KR3k0055_WYG_193-37b>¶
急調雜秋風清掩抑朝飛弄淒斷夜啼聲至人齊物我¶
持此說髙情　隋江總賦得詠琴詩曰可憐嶧陽木雕¶
為緑綺琴田文垂睫淚卓女弄絃心戲鶴聞應舞遊魚¶
聽不沈楚妃幸勿歎此異丘中吟　又侍宴賦得起坐¶
彈鳴琴詩曰絲傳園客意曲奏楚妃情罕有知音者空¶
勞流水聲　楊希道賦得起坐彈鳴琴詩曰北林鵲夜¶
飛南軒日斜進調絃發清徽蕩心袪褊恡變作離鴻聲¶
還入思歸引長歎未終極秋風飄素鬢　又詠琴詩曰¶
<pb:KR3k0055_WYG_193-38a>¶
乆擅龍門質孤竦嶧陽名齊娥初發弄趙女正調聲嘉¶
客勿遽返繁絃曲未成　劉永濟詠琴詩曰昔在龍門¶
側誰想鳳鳴時雕琢金為器宫商不自持巴人緩疎節¶
楚客弄繁絲欲作髙張引翻成下調悲　劉希夷夏彈¶
琴詩曰碧山卒岑寂素絲何清幽彈為風入松崖谷颯¶
已秋鳴呼鍾子期零落歸山丘死兮若有知魂兮從我¶
遊　唐王績山夜調琴詩曰促軫乘明月抽絃對白雲¶
從來山水韻不使俗人聞　增唐李嶠詠琴詩曰隱士¶
<pb:KR3k0055_WYG_193-38b>¶
竹林隈長聲寶匣開風前緑綺弄月下白雲來淮海多¶
為室梁岷舊作臺子期如可聽山水響餘哀　王昌齡¶
詠琴詩曰孤桐祕虛鳴朴素傳幽眞髣髴絃指外遂見¶
初古人意逺風雪苦時來江山春髙宴未終曲誰能辨¶
經綸　又聽彈風入松闋贈楊補闕詩曰商風入我絃¶
夜竹深有露絃悲與林寂清景不可度寥落幽居心颼¶
飀青松樹松風吹草白溪水寒日暮聲意去復還九變¶
待一顧空山多雨雪獨立君始悟　常建江上琴興詩¶
<pb:KR3k0055_WYG_193-39a>¶
曰江上調玉琴一絃清一心泠泠七絃徧萬木澄幽隂¶
能使江月白又令江水深始知枯桐枝可以徽黄金¶
岑參秋夕聽羅山人彈三峽流泉詩曰皤皤岷山老抱¶
琴鬢蒼然衫袖拂玉徽為彈三峽泉此曲彈未半髙堂¶
如空山石林何颼飀忽在窗户間繞指弄嗚咽青絲激¶
潺湲演漾怨楚雲虛徐韻秋煙疑兼陽臺雨似雜巫山¶
猿幽引鬼神聽靜令耳目便楚客腸欲斷湘妃淚斑斑¶
誰裁青桐枝絙以朱絲絃能含古人曲遞與今人傳知¶
<pb:KR3k0055_WYG_193-39b>¶
音難再逢惜君方老年曲終月已落惆悵東齋眠　李¶
白聽蜀僧濬彈琴詩曰蜀僧抱緑綺西下峨嵋峰為我¶
一揮手如聽萬壑松客心洗流水餘響入霜鐘不覺碧¶
山暮秋雲暗幾重　又彈幽澗泉詩曰拂彼白石彈吾¶
素琴幽澗愀兮流泉深善手明徽髙張清心寂厯似千¶
古松颼飀兮萬尋中見愁猿弔影而危處兮叫秋木而¶
長吟客有哀時失職而聽者淚淋浪以沾襟乃緝商綴¶
羽潺湲成音吾但寫聲發情於妙指殊不知此曲之古¶
<pb:KR3k0055_WYG_193-40a>¶
今幽澗泉鳴深林　楊衡朱絲絃詩曰寂寞瑶琴上深¶
知直者情幸傳朱鷺曲那止素絲名瑞草人空仰王言¶
世久行大方聞正位樂府動清聲文武音初合宫商調¶
屢更誰能向機杼終日泣無成　劉長卿幽琴詩曰月¶
色滿軒白琴聲宜夜闌飀飀青絲上靜聽松風寒古調¶
雖自愛今人多不彈向君投此曲所貴知音難　釋彪¶
寶琴詩曰吾有一寶琴價重雙南金刻作龍鳳象彈為¶
山水音星從徽裏發風來絃上吟鍾期不可遇誰辨曲¶
<pb:KR3k0055_WYG_193-40b>¶
中心　白居易對琴待月詩曰竹院新晴夜松窗未卧¶
時共琴為老伴與月有秋期玉軫臨風久金波出霧遲¶
幽音待清景唯是我心知　又和順之琴者詩曰隂隂¶
花院月耿耿蘭房燭中有弄琴人聲貌俱如玉清泠石¶
泉引澹佇松風曲遂使君子心不愛凡絲竹　李賀聽¶
頴師琴歌曰别浦雲歸桂花渚蜀國絃中雙鳳語芙蓉¶
葉落秋鸞離越王夜起遊天姥暗佩清臣敲水玉渡海¶
蛾睂牽白鹿誰看挾劒赴長橋誰看浸髪題春竹竺僧¶
<pb:KR3k0055_WYG_193-41a>¶
前立當吾門梵宫眞相睂稜尊古琴大軫長八尺嶧陽¶
老樹非桐孫涼館聞絃驚病客藥囊暫别龍鬚席請歌¶
直請卿相歌奉禮官卑復何益　張喬聽琴詩曰清月¶
轉瑶軫弄中湘水寒能令坐來客不語自相看靜恐鬼¶
神出急宜風雨殘幾時歸嶺嶠更過洞庭彈　僧貫休¶
秋夜聽業上人彈琴詩曰萬物多寂寂堪聞彈正聲人¶
心盡如此天下自和平湘水瀉秋碧古風吹太清徃年¶
廬嶽奏今夕更分明　李季蘭聽從叔琴彈三峽流泉¶
<pb:KR3k0055_WYG_193-41b>¶
歌曰妾家本住巫山雲巫山流泉常自聞玉琴彈出轉¶
寥夐直似當時夢裏聽三峽迢迢幾千里一時流入幽¶
閨裏巨石崩崕指下生飛泉走浪絃中起初疑噴怒含¶
雷風又似嗚咽流不通回湍曲瀨勢將盡時復滴厯平¶
沙中憶昔阮公為此曲能令仲容聽不足一彈既罷還¶
一彈願似流泉鎮相續　韋莊趙秀才彈琴詩曰滿匣¶
氷泉咽又鳴玉音閒澹入神清巫山夜雨絃中起湘水¶
晴波指下生蜂簇野花吟細韻蟬移髙柳逬殘聲不須¶
<pb:KR3k0055_WYG_193-42a>¶
更奏幽蘭曲卓氏門前月正明　宋歐陽修詩曰江水¶
深無聲江雲夜不明抱琴舟上彈棲鳥林中驚游魚為¶
跳躍山風助清泠境寂聽愈眞絃舒心已平用兹有道¶
器寄此無景情經緯文章合調和雌雄鳴颯颯驟風雨¶
隆隆隱雷霆無射變凜冽黄鐘催發生詠歌文王雅怨¶
刺離騷經二典意淡薄三盤語丁寧琴聲雖可狀琴意¶
誰可聽　蘇軾聽道士彈賀若詩曰清風終日自開簾¶
涼月今宵肯挂簷琴裏若能知賀若詩中定合愛陶潛¶
<pb:KR3k0055_WYG_193-42b>¶
　又詩曰至和無攫醳至平無按抑不知微妙聲究竟¶
從何出散我不平氣洗我不和心此心知有在尙復此¶
微吟　又詩曰風生瀑布已清絶更愛玉珮聲琅璫自¶
從鄭衞亂雅樂古器殘破世已忘千年寥落獨琴在有¶
如老仙不死閱興亡世人不容獨反古强以新曲求鏗¶
鏘微音澹弄忽變轉數聲浮脆如笙簧無情枯木今尚¶
爾何况古意墮渺茫江空月出人響絶夜闌更請彈文¶
王　元元好問聽姨女喬夫人鼓風入松詩曰白雪朱¶
<pb:KR3k0055_WYG_193-43a>¶
絃一再行春風纖指十三星雲窗霧閣有今夕寶靨羅¶
裠無此聲蕭灑寒松度虛籟悠揚飛絮攪青冥胎仙不¶
比湘靈瑟五字錢郎莫漫驚　耶律楚材冬夜彈琴以¶
詩遺猶子蘭曰湛然有琴癖不好凡絲竹兒時已存心¶
壯年學愈篤倉忙兵火際遺譜不及録回首二十秋絲¶
桐髙閣束棲巖有後人萬里來相逐今冬六十日對彈¶
五十曲五旬記新聲十朝温已熟髙山壯意氣秋水清¶
心目陽春撼瓊玖白雪碎瑶玉洛浦太含悲楚妃歎如¶
<pb:KR3k0055_WYG_193-43b>¶
哭離騷泣鬼神止息振林木秋思盡雅興三樂歌清福¶
自餘不暇數渴心今已沃昔我師弭君平淡聲不促如¶
奏清廟樂威儀自穆穆今覩棲巖意節奏變神速雖繁¶
而不亂欲斷還能續吟猱從簡易輕重分起伏一聞棲¶
巖聲不覺傾心服彼此成一家春蘭與秋菊我今會為¶
一滄海涵百谷稍疾意不急似遲聲不跼二子終身學¶
今日皆歸僕　周權湘桐吟曰黄鍾沈聲喧瓦缶良材¶
入爨知多少誰裁鳴鳳千年枝蛇跗龍紋巧蟠紐澤堅¶
<pb:KR3k0055_WYG_193-44a>¶
古漆光不磨徽絃不具含雲和已無伯牙之手子期耳¶
三歎如此湘桐何¶
原賦後漢傅毅琴賦曰厯嵩岑而將降覩鴻梧於幽阻¶
髙百仞而不枉對脩條以特處蹈通涯而逺遊圖兹梧¶
之所宜蓋雅琴之麗樸乃升伐其孫枝命離婁使布繩¶
施公輸之剞劂遂雕琢而成器揆神農之初制盡聲變¶
之奧妙抒心志之鬱滯　馬融琴賦曰惟梧桐之所生¶
在衡山之峻陂於是遨閒公子中道失志孤㷀特行懷¶
<pb:KR3k0055_WYG_193-44b>¶
閔抱思昔師曠三奏而神物下降元鶴二八軒舞於庭¶
何琴德之深哉　蔡邕琴賦曰爾乃言求茂木周流四¶
垂觀彼椅桐層山之陂丹華煒&KR0177;緑葉參差甘露潤其¶
末涼風扇其枝鸞鳳翔其顚元鶴巢其岐考之詩人琴¶
瑟是宜爾乃清聲發兮五音舉韻宫商兮動角(一作/徵)羽¶
曲引興兮繁絃撫然後哀聲既發祕弄乃開左手抑揚¶
右手徘徊指掌反覆抑案藏摧於是繁絃既抑雅韻乃¶
揚仲尼思歸鹿鳴三章梁甫悲吟周公越裳青雀西飛¶
<pb:KR3k0055_WYG_193-45a>¶
别鶴東翔飲馬長城楚曲明光楚姬遺歎雞鳴髙桑走¶
獸率舞飛烏下翔感激兹歌一低一昂　晉嵇康琴賦¶
曰惟椅桐之所生託峻岳之崇岡含天地之醇和吸日¶
月之休光鬱紛紜以獨茂飛英蕤於旻蒼其山川形勢¶
則盤紆隱嶙磪嵬岑巖丹崖嶮巇青壁萬尋若乃春蘭¶
被其東沙棠殖其西㳙子宅其陽玉醴涌其前元雲䕃¶
其上翔鸞集其顚乃斲孫枝准量所任至人攄思制為¶
雅琴錯以犀象藉以翠緑絃以園客之絲徽以鍾山之¶
<pb:KR3k0055_WYG_193-45b>¶
玉爰有龍鳳之象古人之形伯牙揮手鍾期聽聲華容¶
灼爍發采揚明伶倫比律田連操張進御君子新聲嘹¶
亮及其初調則角羽俱起宫徵相證參發並趣上下累¶
應若乃髙軒飛觀廣厦閑房冬夜肅清朗月垂光新衣¶
翠粲纓徽流芳於是器泠絃調心閑手敏觸&KR1290;如志唯¶
意所擬初涉渌水中奏清徵拊絃安歌新聲代起曲引¶
向闌衆音將歇改韻易調竒巧乃發或徘徊顧暮擁鬱¶
抑按盤桓毓養從容祕玩牢落凌厲布濩半散英聲發¶
<pb:KR3k0055_WYG_193-46a>¶
越采采粲粲穆温柔以怡懌婉順叙而委蛇或乘險投¶
會邀隟趨危嚶若離鵾鳴清池翼若遊鴻翔增崖或摟¶
&KR1290;擽捋縹繚潎洌逺而聽之若鸞鳳和鳴戲雲中迫而¶
察之若衆葩敷榮曜春風若次其曲引所宜則廣陵止¶
息東武太山飛龍鹿鳴鵾雞遊絃更唱迭奏聲若自然¶
下逮謠俗蔡氏五曲王昭楚妃千里别鶴論其體勢詳¶
其風聲器和故響逸張急故聲清閑遼故音痺絃長故¶
徽鳴性潔靜以端理含至德之和平誠可以感盪心志¶
<pb:KR3k0055_WYG_193-46b>¶
而發泄幽情矣　成公綏琴賦曰伯牙彈而駟馬仰秣¶
子野揮而元鶴翔鳴清角發而陽氣亢白雲奏而風雨¶
零　陳陸瑜琴賦曰龍門竒樹上籠雲霧根帶千仞之¶
谿葉泫三危之露忽紛糅而交下終摧殘而莫顧逢蔡¶
子之見矜識竒響於餘煙飛青雀兮歌綺殿引黄鶴兮¶
慘離筵吟髙松兮落眷葉斷輕絲兮改夏絃歡曲舉而¶
情踊躍引調奏而涕流漣亦有辭鄉去國對此二年¶
增唐張隨無絃琴賦曰陶先生解印彭澤抗跡廬阜適¶
<pb:KR3k0055_WYG_193-47a>¶
性以琴怡情以酒粲星徽於日下陳鳳軫於風前振素¶
手以揮拍循良質而周旋幽蘭無聲媚庭際之芬馥緑¶
水不奏流舍後之潺湲以為心和即樂暢性靜則音全¶
和由中出靜非外傳豈必誘元鵠以率舞驚赤龍而躍¶
泉者哉　仲子陵五色琴絃賦曰絃有五色而播蓋出¶
乎舜宫方理之而登於夀域故制此而歌夫薰風黑與¶
青間青與赤通或以白而受采或以黄而居中本乎朱¶
襄以至陶唐因加而自七至八以少乎惟宫與商事匪¶
<pb:KR3k0055_WYG_193-47b>¶
因於蠶餌或不由於蟹筐園客以登夫鈎軫墨子徒歎¶
於蒼黄　薛勝之孔子彈文王操賦曰曲引烝哉調吟¶
皇矣穆穆乎順帝之則洋洋乎令問不已同聲相應雖¶
千古而會徽音異日而論猶萬邦而聆遺美所以聖賢¶
不逺古今一揆且將合於心豈獨盈乎耳　王太眞鍾¶
期聽琴賦曰空山之谷清澗之媚幽人髣髴絶粒茹芝¶
憑髙梧引長颸激楚窈窕流波逶迤陽阿布濩結緑參¶
差髙秋風冷逺浦霜滋素月滿繁星稀雅調閑逸流風¶
<pb:KR3k0055_WYG_193-48a>¶
逺吹夫其髙張絶絃韻清調苦惝怳惻憾一龍一虎猛¶
將之耀武氷雪操蘭蕙薰嶷兮崇山動若寒雲烈士之¶
諫君跂燕趙望江漢行路難杳無畔淋漓沸渭牢落泮¶
渙遊子之悽斷徽未撫涕横流悲宿昔心悠悠樵童牧¶
豎登孤丘　吳冕昭文不鼓琴賦曰虛張不彈俾指節¶
而交暢全聲入妙脗心曲而同和且人心靜為常琴心¶
虛為主將寧體於道樞亦守器於德宇壞之無故常寂¶
響而有餘用之則虧乃含音而莫吐故自適於胸臆亦¶
<pb:KR3k0055_WYG_193-48b>¶
何用於角羽顔子所以如愚昭文由是不鼓近情好樂¶
尚德養空罷奏南音悟人間之客寄不操三峽體山下¶
之泉䝉斯懷柔之古者竟生白於仙宫夫動極則靜音¶
繁不復守樸外眞含虛内肅施絃罔舉則見素而如絲¶
沈聲莫發乃繁根而猶木因雅韻而不奏識道情之所¶
蓄¶
原贊晉殷仲堪琴贊曰五聲不彰孰表太音至人善寄¶
暢之雅琴聲由動發趣以虚深　王珣琴贊曰穆穆和¶
<pb:KR3k0055_WYG_193-49a>¶
　琴至至愔愔如彼清風泠焉經林　宋謝惠連琴贊曰¶
　嶧陽孤桐裁為鳴琴體兼九絲聲備五音重華載揮以¶
　養民心孫登是玩取樂山林　增唐李白琴贊曰嶧陽¶
　孤桐石聳天骨根老水泉葉苦霜月斲為緑綺徽音粲¶
　發秋風入松萬古清絶¶
　原銘後漢李尤琴銘曰琴之在音蕩滌邪心雖有正性¶
　其感亦深存雅却鄭浮侈是禁條暢和正樂而不滛¶
　¶
<pb:KR3k0055_WYG_193-49b>¶
　¶
　¶
　¶
　¶
　¶
　¶
　¶
御定淵鑑𩔖函卷一百八十八¶
