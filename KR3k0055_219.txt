# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.568617
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百十四
<pb:KR3k0055_WYG_219-1a>¶
　欽定四庫全書¶
御定淵鑑𩔖函卷二百十四¶
　　武功部九(守備幕拒守/軍門  府)　(險固/)¶
　　　守備一¶
　増左傳曰不備不虞不可以師　又曰諸侯相見軍衛¶
　不徹警也　孫子九變篇曰用兵之法無恃其不來恃¶
　吾有以待之無恃其不攻恃吾有所不可攻也　尉繚¶
　子曰刑以伐之徳以守之非所謂天官時日隂陽向背¶
<pb:KR3k0055_WYG_219-1b>¶
　也黄帝者人事而已矣今有城東西攻不能取南北攻¶
　不能取四方豈無順時乗之者耶然不能取者城髙池¶
　深兵器具備財榖多積豪士一謀者也若城下池淺守¶
　弱則取之矣由是觀之天官時日不若人事者也　又¶
　曰地所以養民也城所以守地也戰所以守城也務耕¶
　者民不飢務守者地不危務戰者城不圍　又曰凡守¶
　者進不郭圉退不亭障以禦戰非善者也豪傑雄俊堅¶
　甲利兵勁弩強矢盡在郭中乃收窖廪毁折而入保¶
<pb:KR3k0055_WYG_219-2a>¶
又曰夫守者不失險者也守法城一丈十人守之工食¶
不與焉出者不守守者不出一而當十十而當百百而¶
當千千而當萬故為城郭者非特費於民聚土壤也誠¶
為守也千丈之城則萬人之守也池深而廣城堅而厚¶
士民備薪食給弩堅矢強矛㦸稱之此守法也　通鑑¶
唐紀注曰唐考法凡百司之長嵗校其屬功過差以九¶
等流内之官敘以四善善狀之外有二十七最二十七¶
曰&KR0065;境清肅城隍修理為鎮防之最¶
<pb:KR3k0055_WYG_219-2b>¶
　　守備二¶
増史記李牧傳曰李牧者趙之北邉良將也常居代雁¶
門備匈奴以便宜置吏市租皆輸入莫府為士卒費日¶
擊數牛饗士習射騎謹烽火多間諜厚遇戰士為約曰¶
匈奴即入盜急入收保有敢捕掠者斬匈奴每入烽火¶
謹輙入收保不敢戰如是數嵗亦不亡失　後漢馬援¶
傳曰帝詔武威太守悉還金城客民歸者使各返舊邑¶
援奏為置長吏繕城郭起塢候(塢小障也/一曰小城)　晉書朱序¶
<pb:KR3k0055_WYG_219-3a>¶
傳曰序鎮襄陽苻丕等攻之序母韓自登城履行謂西¶
北角當先受弊遂令百餘婢并城中女丁於其角斜築¶
城二十餘丈賊攻西北角果潰衆便固新築城丕遂引¶
退襄陽人謂此城為夫人城　唐書薛收傳曰收為秦¶
王府主簿時方討王世充竇建徳來援收曰世充據東¶
都正苦乏食今建徳身總衆以來必飛轂轉糧更相資¶
哺兩賊連固則伊洛間勝負未可嵗月定也不若勒諸¶
將嚴兵締壘浚溝防戒毋出兵大王親督精銳據成皐¶
<pb:KR3k0055_WYG_219-3b>¶
厲兵按甲邀建徳路不旬日二賊可縛致麾下矣　又¶
狄仁傑傳曰契丹陷冀州擢仁傑為魏州刺史前刺史¶
懼賊至驅民保城修守具仁傑至曰賊在逺何自疲民¶
萬一賊來吾自辦之何預若軰悉縱就田賊聞亦引去¶
　又王鐸傳曰鐸為侍中荆南節度使封晉國公綏納¶
流冗益募軍完器鎧武備張設　又突厥傳曰天子東¶
廵泰山中書令張說謀益屯以備突厥兵部郎中裴光¶
庭曰封禪以告成功若復調發不可謂成功者説曰&KR0723;¶
<pb:KR3k0055_WYG_219-4a>¶
厥雖請和難以信結也知我舉國東廵有如乗間何以¶
禦之　通鑑唐紀曰河東節度使苻澈修杷頭烽舊戍¶
以備囘鶻李徳裕奏請増兵鎮守及修東中二受降城¶
以壯天徳形勢從之　又曰宣宗十二年王式為安南¶
都䕶式有才畧至交趾樹芀木為柵可支數十年深塹¶
其外泄城中水塹外植竹宼不能冒選教士卒甚銳頃¶
之南蠻大至去交趾半日程式意思安閒遣譯諭之中¶
其要害(於我為要/於彼為害)蠻一夕引去　通鑑宋紀曰張雍知¶
<pb:KR3k0055_WYG_219-4b>¶
梓州聞王小波起即練士卒募強勇為城守計輦綿州¶
金帛以實帑藏命官屬治戎器守械悉備後李順遣其¶
黨帥衆二十萬圍之竟不能克　又曰龎籍知延州自¶
元昊反延州城砦焚掠殆盡籍至稍葺治之戍兵十萬¶
無壁壘皆散處城中畏籍莫敢犯法籍命歩將狄青將¶
萬人築招安砦於橋子谷旁以斷宼出入之路又使周¶
美襲取承平砦王信築龍安砦悉復所亡地築十一城¶
延民以安　弇州史料曰明劉景韶兵備江北間行視¶
<pb:KR3k0055_WYG_219-5a>¶
要害外地自𤓰儀内而如臯北扺掘港皆列水陸戍其¶
天長寳應則城之繕衝選鋒務為不可勝以待　兵畧¶
纂聞曰明天順時何盛知髙州府時炭山賊來刼擄城¶
外坊廂多受害公命民壯率其居民採木為柵掘地為¶
塹繚以竹刺躬臨經畫兩月而完計七百九十餘丈建¶
鼔樓鳴柝以防晝夜設保民寜江靖江清江四門賊來¶
犯城阻於刺竹柵塹之險棄梯而退城廂均頼以安¶
又曰明成化間余子俊廵撫延綏請於延慶一帶設守¶
<pb:KR3k0055_WYG_219-5b>¶
禦於是東起清水營紫城砦西接寜夏花馬池東西二¶
千里每二三里間為對角敵臺砦連比不絶空處築牆¶
如新月狀以偵敵避射凡堡十有二崖砦八百一十九¶
小墩七十有八大墩一十五自是賊寇益稀矣　又曰¶
𢎞治間王鍭知宜興縣時太湖盜發剽劫焚惨鍭聚衆¶
悉力備禦訪宋元水寨遺址立堡二十堡建警樓十二¶
楹募丁壯三千更番守之宼至則鳴桴合勦去則歸農兵¶
不知勞盜不入境民以安堵云　又曰李鐩奉命經畧¶
<pb:KR3k0055_WYG_219-6a>¶
宻雲&KR0065;備以潮河川直通敵境川面闊百丈乃於川口¶
狭處因其兩山之勢髙接石牆千餘丈俱抵川口止餘¶
九丈深濬丈餘以通㑹流勢湧如峡兩岸復設墩臺舖¶
舍宿軍居守賊自是不敢復犯　又曰屠勲撫順天時¶
整飭薊州諸路謂宻雲孤懸有警救援不相及潮河川¶
積石漫衍守截為艱黄花鎮拱䕶諸陵而守備單弱奏¶
分薊州為中路以宻雲建昌為東西二路使互相䇿應¶
三路既分潮河黄花皆有備由是兵勢聨絡賊不敢犯¶
<pb:KR3k0055_WYG_219-6b>¶
　又曰正徳間流賊犯江上南兵部劉機謀於同事諸¶
公曰今日之事惟擇主將立賞格修營柵恤軍士為急¶
亟取瓦屑埧竹木為營柵使沿江軍士免暴露之苦又¶
發官帑銀七千餘兩犒軍防守有備人心以安　又曰¶
冢宰喬宇在南兵部時宸濠告變刻日東下欲取留都¶
公預為戰守具一時草創皆備率九卿臺諌籲天誓以¶
死守城門設文武臣各二貟率軍以守城中暗設軍二¶
營以防不虞濠預遣死士三百人潜入留都伏於鼓樓¶
<pb:KR3k0055_WYG_219-7a>¶
街䌫頭某為内應伺期而發守備太監劉瑯實共謀之¶
公亷知先縛䌫頭一鞫而知之多執間諜以次而擒梟¶
首江岸都城獲安　又曰郭懋為河南杞縣教諭抵官¶
之明日難作邑令股栗欲遁去公正色曰公受專城臨¶
難而去之謂王命何即為令畫守城事甚具令富人之¶
樓居者出板木補城隙處而登陴焉令壯士手劒當門¶
曰有不一意固守而敢竄逸者斬以狥屬兩臺晝夜偵¶
邑中消息得狀下檄以城社屬公公乃擇城中丁壯約¶
<pb:KR3k0055_WYG_219-7b>¶
五百餘人書其名陴上使遞為守　又曰嘉靖間都御¶
史何棟開府薊州遍歴關險自山海抵居庸延袤二千¶
餘里修築邉防分為十區計區戍兵計兵設將逺近衝¶
緩各相聨屬一遇警報互相䇿應復恐兵分勢寡各設¶
游兵列營應援¶
　　守備三¶
原登陴　分乗(傳鄭灾子産授兵登陴登陴守備也廣/楚子為乗廣三十乗分為左右廣注)¶
(十五乗乗隊也右廣鷄鳴而駕/日中而說左則受之日入而說)　聞&KR0512;　持囊(左傳魯/擊&KR0512;聞)¶
<pb:KR3k0055_WYG_219-8a>¶
(於邾持漢書丙吉馭吏習邊事見/驛騎  赤白囊書馳至遽白狀)　早圗　自固(傳蔓/難圖)¶
(也不如早為之/所  聊以自固)　知難　思險(左傳魯具守備臧宣叔/曰知難而有備乃可以)¶
(逞緩軍旅思險注險阻出其/覆  之處當思念以度人)　夜事　斥候(周禮謂夜/守之事)¶
(逺斥/候)　遽告　申儆(左傳商人弦髙遇秦師/遽告於鄭  荒谷申儆)　藏九地¶
　匿九地(孫子兵法云善守者藏於九地之下善攻者/動於九天之上  傅休奕七依云守者匿於)¶
(九地以/自固)　正營部　固封守(漢書程不識正部曲行伍/營陣擊刁斗以自衛  書)¶
(慎固/封守)　庀武守　糺部伍(左傳宋灾子罕使西鉏吾庀/武守  周禮以軍刑糺守守)¶
(謂部/伍也)　保未危　備他盜(書保邦於未危他漢/王曰守關者備  盜)　増銅¶
<pb:KR3k0055_WYG_219-8b>¶
梁門　鐵遂城(筆談曰賊犯澶淵傅潜堅壁不戰河北/支郡或陷或棄是時魏能守安肅軍楊)¶
(延朗守廣信軍乃世所謂梁門遂城者二軍最切敵境/而攻圍不下時人目二軍為銅梁門鐵遂城由二將能)¶
(守/也)　置屯禦　閲鄉兵(唐書獨孤及傳曰及上疏請減/諸道兵有曰假令居安畏危以)¶
(備不虞自可阨害之地俾置屯禦團又曰張鎰傳曰鎰/出為濠州刺史李靈耀反於汴鎰  閱鄉兵嚴守禦有)¶
(詔褒/美)　治陴隍　積藁薪(又曰李晟傳曰帝自行在遣/晟時張少𢎞口詔進晟中書)¶
(門下平章事晟受命拜且泣曰京師天下本若皆執羈/靮誰將復之乃繕甲兵治陴隍以圗收復  又曰趙犨)¶
(傳曰黄巢入長安所在盜興陳人詣節度府請犨為/刺史既視事乃培城疏塹實倉庫積藁薪為守計)¶
治城壘　増亭障(宋史李允則傳曰時河北既罷兵允/則治城壘不輟有詔詰之允則奏曰)¶
<pb:KR3k0055_WYG_219-9a>¶
(初通好不即完治恐他日頽圯因此廢守則變患不可/測也帝以為然  孔帖曰史憲忠加隴州刺史増亭障)¶
(徙客館於外/戎諜無所伺)　連珠砦　迷魂牆(又曰宗澤傳曰澤知/開封府據形勢立堅)¶
(壁二十四所於城外沿河鱗次為連珠砦連結河東河/北山水砦忠義民兵  金史強伸傳曰伸守中京築戰)¶
(壘於城外四隅至五門内/外皆有屏謂之迷魂牆)　具藺石　布渠荅(漢書鼂/錯傳言)¶
(兵事曰為之髙城深塹具藺石布/渠荅藺石雷石也渠荅鐵蒺藜也)　濬浮陽　斷石嶺¶
(宋史李允則傳曰允則知滄州濬浮陽湖葺營壘官舍/間穿井未㡬契丹大至老幼皆入保而水不乏斲氷代)¶
(砲契丹遂解去石唐書竇静傳曰静檢校并/州大總管請斷  嶺以為障塞制突厥之入)　原守在¶
海外　守在四鄰(張衡東京賦云天子有道守在海外/  左傳諸侯守在四鄰諸侯卑守在)¶
<pb:KR3k0055_WYG_219-9b>¶
(四/境)　重門待暴　設險守國(周易云重門擊柝以待暴/客蓋取諸豫又云王公設)¶
(險以守/其國)　崤函之固　山河之固(賈誼過秦論云秦孝/公據崤函之固擁雍)¶
(州之險君臣固守以窺周室河史記云魏文侯濟河/中流而喜謂呉起曰美哉山  之固魏國之寳也)¶
金城千里　金城萬雉(漢書婁敬云金城千里天府之/國  班固西都賦云建金城之)¶
(萬雉呀周池而成淵案文選向注言立此城基固如金/雉長三丈髙一丈呀大也言城下池周統而大乃成深)¶
(淵/)　寘甒以偵　負户而汲(潘岳汧督馬敦誄云氐闕/地而攻子命穴浚塹寘壺)¶
(鐳瓶甒以偵之將穿城響作因焚穬火薫之負後漢書/王尋王邑攻昆陽積弩亂發矢下如雨城中  戸而汲)¶
　存㡬亡城　固守孤城(朱勃表氐羌叛亂唯狄道能/固守然民飢噉弩煮履救倒)¶
<pb:KR3k0055_WYG_219-10a>¶
(懸之急存㡬亡之城載潘岳馬汧督誄云敦固守孤城/獨當羣宼以少禦衆  離寒暑臨危奮節保穀全城)¶
　慎境結援　飾城請罪(慎其四境結其四援人狎其/野三務成功人無内憂又無)¶
(外懼請古者大國過小邑必飾/城而  罪禮也飾城修守備也)　文有武備　兵以嚴¶
終(雖有文事必有武備/  榖梁兵事以嚴終)　思艱圖易　素具應卒(書思/其艱)¶
(圗其易民乃寜可秦昭王/曰物不素具不  以應卒)　戒懼不怠　武備不離(傳/戒)¶
(懼之不可怠離孫權曰昔雋不疑當安平/之世刀劒不  身君子武備不可無之)　險其走集¶
　明其伍候(走集壘壁也部/伍相候望)　不戒而備　隐情以虞¶
(軍政不戒而備彼言私度/己情所能以度  之能否)　備預不虞　警戒無虞(文/子)¶
<pb:KR3k0055_WYG_219-10b>¶
(曰備預不虞/古之善政也)　有備無患　居安慮危(書曰惟事事乃/其有備有備無)¶
(患/)　天不假易　道貴圗難　思則有備　輕而寡謀¶
　物宜素具　事各有初　儆而師徒　防其侵軼¶
用戒不虞　以備吾圉　且無外懼　是資中權　軍¶
尚嚴終　事資謀始　握兵之要　束甲之虞　増請¶
頓新亭　奏復宥州(南史齊髙帝紀曰宋元徽二年桂/陽王休範舉兵尋陽朝廷惶駭帝)¶
(議曰昔上流謀逆皆因淹緩以敗休範必輕兵急下乗/我無備請頓新亭以當其鋒  唐書李吉甫傳寳應間)¶
(廢宥州以軍遥隸靈武道里曠逺故党項孤弱虜數擾/之吉甫始奏復宥州乃治經畧軍以𨽻綏銀道取鄜州)¶
<pb:KR3k0055_WYG_219-11a>¶
(城神䇿屯兵九千實之以江淮甲三十萬給/太原澤潞軍増太原馬千疋由是戎備全輯)　分兵備¶
宼　嚴壁俟宼(賛皇一品集賜王宰詔曰意當卿腹背/受敵之處即須分兵防守以備宼虞)¶
(孫樵曰兵藉於州則易役卒出於邉則習險相地分屯/春耕夏蠶以資衣食秋冬嚴壁以俟宼嵗遣亷吏視卒)¶
(之有無則官無/餽運吏無牟盜)　屹若金城　險如天塹(兵畧纂聞曰/明嘉靖中山)¶
(西節年修邉動勞闔省夫役随修随圯竟無成功翟公/鵬委軍門聼用主事劉燾督同各鎮主客擺邉官軍壮)¶
(夫等各就分定地方修築挑穵牆墩敵臺綿布/聨絡崇崖峻壁屹若金城容穽深溝險如天塹)　墨子¶
有九拒　士衆無二心(史記詳攻具兵東觀漢記云耿/恭在疏勒救  不至車師復叛)¶
(與匈奴共攻恭數月食盡窮困乃煮鎧弩食其/筋革恭與士衆推誠同死生故皆無二心也)　命諸¶
<pb:KR3k0055_WYG_219-11b>¶
將髙壘　發義兵堅壁(晋書景帝紀曰呉太傅諸葛恪/圍新城帝曰恪卷甲深入投兵)¶
(死地其鋒未易當且新城小而固攻之未可拔遂命諸/將髙壘以弊之  唐書劉晏傳晏領江淮租庸事至呉)¶
(郡而永王璘反乃與採訪使李希言謀拒之希言假晏/守餘杭㑹戰不利走依晏晏為陳可守計因發義兵堅)¶
(壁會王敗欲轉畧州縣聞/晏有備遂自晉陵西走)　濬隍託霖雨　斂錢起浮¶
圗(又曰顔真卿為平原守安祿山逆狀牙蘖真卿陽託/霖雨増陴濬隍料材壯儲廥廪日與賔客泛舟飲酒)¶
(以紓祿山之疑果以為書生不虞也出八編𩔖纂曰李/允則守雄州朝廷無北顧之憂一日  官庫錢千緡復)¶
(斂民間錢起浮圗即時飛謗至京師真宗遣中人宻諭/之允則謂使者曰某非留心釋氏實為邉地起望樓耳)¶
(蓋是時北鄙方議寢兵罷斥/堠允則不欲顯為其備也)　作塹數十萬　増臺二¶
<pb:KR3k0055_WYG_219-12a>¶
百餘(通鑑唐紀曰史思明取朔方河隴太原諸將皆懼/議修城以待之李光弼曰太原城周四十里賊垂)¶
(至而興役是未見敵先自困也乃帥士卒及民於城外/鑿濠以自固作塹數十萬衆莫知所用及賊攻城於外)¶
(光弼用之増壘於内壞輙補之賊兵畧纂聞曰明楊志/學撫寜夏時花馬池舊牆稍下  每毁之而入且中多)¶
(沙磧随築輙圯夏人嵗修之公請於朝築而増髙者三/之一増厚者四之一凡三百餘里増置敵臺二百餘所)¶
(警舖七百餘楹沙圯者即堅/土而改築之凡五百餘里)　屹為江淮保障　勢如¶
腹心聨絡(通鑑元紀曰元主以余闕為淮西宣慰副使/守安慶集有司諸將議屯田守戰䇿環境築)¶
(堡砦選精甲外捍而耕稼於中浚湟增陴隍外環以大/防深塹三重南引江水注之環植木為柵城上四面起)¶
(飛樓表裏完固俄陞都元帥時羣盜環布四外闕居其/中左提右挈屹為江淮一保障  兵畧纂聞曰明天順)¶
<pb:KR3k0055_WYG_219-12b>¶
(間陶魯丞新會時廣右猺賊流劫破城殺吏魯築寨堡/與民守之中立以捍東西宼賊之衝築輔城以衛城浚)¶
(外溝以衞輔城布鐵蒺藜植刺竹以衞溝人守其土殊/死戰别寨分兵相援一邑之勢如腹心相聫絡賊至不)¶
(得/犯)　真卿預飭戰備　于筠請置舟師(唐書顔真卿傳/曰真卿拜浙西)¶
(節度使劉展將反真卿豫飭戰備都統李峘以為生事/非短真卿因召為刑部侍郎  又突厥頡利傳曰頡利)¶
(旣和遂觧而還帝㑹羣臣問所以備邉者將作大匠于/筠請五原靈武置舟師於河扼其入中書侍郎温彦博)¶
(曰魏為長塹遏匈奴今可用帝使桑顯和塹邉大道召/江南船工大發卒治戰艦頡利遣使來願款北樓關請)¶
(互市帝/不能拒)　開田二十餘屯　立壁二十四所(又曰王栩/傳曰栩徙)¶
(東都留守既至開田二十餘屯修噐械皆良金夀革練/士卒號令精明俄而呉少誠叛獨東畿為有備關東賴)¶
<pb:KR3k0055_WYG_219-13a>¶
(之珠注見/連  砦)　原東負滄海西阻險塞　南通卭僰北達¶
褒斜(陸機辨亡論云東負滄海西阻險塞長江制其區/宇峻山帶其封域國家之利未有𢎞巨於兹者矣)¶
(岷張載劒閣銘曰巖巖梁山積石峩峩逺屬荆衡近綴/  嶓南通卭僰北達褒斜狹過彭碣髙踰嵩華惟蜀之)¶
(門作固作鎮是曰/劒閣壁立千仞)　一人荷戟萬夫趦趄　一人守隘¶
千夫莫向(又云窮地之險極路之峻世濁則逆道清斯/順一人荷戟萬夫趦趄形勝之地匪親勿居)¶
(淮下見/  南子)　方城為城漢水為池　踐華為城因河為池¶
(左傳屈完對齊侯曰君若以力楚國方城以為城漢水/以為池雖衆無所用之  賈誼過秦論云踐華為城因)¶
(河為池據億丈之髙臨不測之淵良將勁弩守要害之/處始皇自以為關中之固金城千里子孫帝王萬世之)¶
<pb:KR3k0055_WYG_219-13b>¶
(業/也)　呉國之羸修完而師息　莒國雖陋失守而都亡¶
(傳呉國雖羸若早修完其可以息師克莒子恃/其僻陋在夷而不備浃辰之間而楚  其三都)¶
　　守備四¶
原城郭為固(禮記云大道既隐天下/為家城郭溝池以為固)　表裏山河(左傳/云楚)¶
(師背&KR0566;而舍晉侯患之舅犯曰戰也戰而捷/必得諸侯若其不捷表裏山河必無害也)　増彌節¶
白檀(漢書李廣傳武帝詔廣曰將軍其率師東轅彌/節白檀以臨右北平盛秋言秋髙防入宼也)¶
守似藩籬(文選陸倕石闕銘曰/守似藩籬戰同枯朽)　以逸待勞以主禦客¶
(唐書狄仁傑傳曰時發兵戍疏勒四鎮百姓怨苦狄仁/傑諫曰陛下姑勅邉兵謹守備以逸待勞則戰士力倍)¶
<pb:KR3k0055_WYG_219-14a>¶
(以主禦客則我得其便堅壁清野宼無所得/自然深入有顛躓之慮淺入無虜獲之益)　選親兵¶
晝夜警(又曰郭晞傳曰河中軍亂子儀召首惡誅之其/支黨猶反側晞選親兵晝夜警以備非常姦人)¶
(不得/發)　嚴備常若有敵(又曰李芃傳曰芃授河陽三城/鎮遏使達練事宜嚴備常若有)¶
(敵/)　占勁兵三千(又曰杜兼傳曰兼為濠州刺史性浮/險徳宗既厭兵大抵刺史重代易至)¶
(歴年不徙兼探帝意謀自固即修/武備募占勁兵三千帝以為才)　弓箭社(八編𩔖纂/曰蘇軾論)¶
(河朔沿邉宜用土兵云今河朔西路被邉州軍自澶淵/講和以來百姓自相團結為弓箭社不論家業髙下户)¶
(出一人又自相推擇家資武藝衆所服者為社頭社副/錄事謂之頭目帶弓而鋤佩劒而樵出入山岅飲食長)¶
(技與敵國同私立賞罰嚴於官府遇有警急擊鼔頃刻/可致千人噐甲鞍馬常若宼至蓋親戚墳墓所在人自)¶
<pb:KR3k0055_WYG_219-14b>¶
(為戰敵/深畏之)¶
　　守備五¶
原序潘岳汧督馬敦誄序云秦隴之僣鞏更為魁旣已¶
襲汧而館其縣子以𦕈爾之身介乎重圍之裏率寡弱¶
之衆據十雉之城免虎口之厄全數百萬石之積　増¶
孔帖引杜佑誠突厥序曰誠能復兩渠之饒誘農夫趣¶
耕擇險要繕城壘屯田蓄力河隴可復豈惟自守而已¶
増文韓愈守戒曰詩曰大邦維翰書曰以蕃王室諸侯¶
<pb:KR3k0055_WYG_219-15a>¶
之於天子不惟守土地奉職貢而已固將有以翰蕃之¶
也今人有宅於山者知猛獸之為害則必髙其柴楥而¶
外施窞穽以待之宅於都者知穿窬之為盜則必峻其¶
垣牆而内固扄鐍以防之此野人鄙夫之所及非有過¶
人之智而後能也今之通都大邑介於倔彊之間而不¶
知為之備噫亦惑矣　又曰賁育之不戒童子之不抗¶
魯雞之不期蜀雞之不支今夫鹿之於豹非不巍然大¶
矣然而卒為之禽者爪牙之材不同猛怯之資殊也曰¶
<pb:KR3k0055_WYG_219-15b>¶
然則如之何而可曰在得人¶
増疏唐書陸贄傳曰徳宗時西北邉嵗調河南江淮兵¶
謂之防秋士不素練戰數敗將統制不一亡以應敵贄¶
上陳其弊有曰修封疆守要害蹊塹隧列屯營謹禁防¶
明斥堠務農足食非萬全不謀非百克不鬭宼小至則¶
遏其入宼大至則邀其歸據險以乗之多方以誤之使¶
其勇無所加衆無所用掠則靡獲攻則不能進有腹背¶
支敵之虞退有首尾不相救之患是謂乗其弊不戰而¶
<pb:KR3k0055_WYG_219-16a>¶
屈人兵此中國之長也¶
　　拒守一¶
増孫子軍形篇曰不可勝者守也可勝者攻也善守者¶
藏於九地之下　吕氏春秋曰公輸般為髙雲梯欲以¶
攻宋墨子聞之自魯而往裂裳裹足日夜不休十日十¶
夜而至於郢見荆王曰臣北方之鄙人也聞大王將攻¶
宋信有之乎王曰然墨子曰臣以宋必不可得王曰公¶
輸般天下之攻工也已為攻宋之械矣墨子曰請公輸¶
<pb:KR3k0055_WYG_219-16b>¶
般試攻之臣請試守之於是公輸般設攻宋之械墨子¶
乃設守宋之備公輸般九攻之墨子九却之不能入故¶
荆輟不攻宋墨子也能以術禦荆而存宋矣　博物志¶
曰處士東里廆責禹亂天下事禹退作三城強者攻弱¶
者守敵者戰城郭蓋禹始也¶
　　拒守二¶
増後漢書隗囂傳曰囂大將王捷别在戎丘登城呼漢¶
軍曰為隗王城守者皆必死無二心　晉書桓宣傳曰¶
<pb:KR3k0055_WYG_219-17a>¶
陶侃使桓宣鎮襄陽以其淮南部曲立義成郡宣招懐¶
初附勸課農桑簡刑罰畧威儀或載鉏耒於軺軒或親¶
芸穫於壠畝十餘年間石季龍再遣騎攻之宣能得衆¶
心以寡弱拒守議者以為次於祖逖周訪　梁書羊侃¶
傳曰侯景反兵偪建業衆皆兇懼侃偽稱得外射書云¶
邵陵王西昌侯已至近路衆乃少安賊為尖頭木驢攻¶
城矢石所不能制侃作雉尾炬施鐵鏃以油灌之擲驢¶
上燒之俄盡賊又東西兩面起土山以臨城城中震駭¶
<pb:KR3k0055_WYG_219-17b>¶
侃命為地道潜引其土山不能立賊又作登城樓車髙¶
十餘丈欲臨射城内侃曰車髙塹虚彼來必倒可卧而¶
觀之不勞設備及車動果倒衆皆服焉　太平御覽引¶
三國典畧曰陳人侵齊北徐州刺史祖珽令不閉城門¶
守陴者皆下街巷禁斷人行雞犬不許鳴吠陳人莫測¶
所以疑人走城空不設警備中夜珽忽令鼔譟陳人驚¶
散曉復結陳向城珽自臨戰陳人先聞其盲謂不能抗¶
拒忽見親在戎行彎弧縱鏑怪之遂退時穆提婆憾之¶
<pb:KR3k0055_WYG_219-18a>¶
不已欲令城陷不遣救援珽軍守百日城竟保全　北¶
齊書曰周人宼洛州獨孤永業恐刺史段思文不能自¶
固馳入金墉助守周人為土山地道曉夕攻戰經三旬¶
大軍至宼乃退又周武帝親攻金墉永業出兵禦之乃¶
通夜辦馬槽二千周人聞之以為大軍將至解圍去¶
北史王思政傳曰思政守潁川東魏太尉髙岳行臺慕¶
容紹宗儀同劉豐生等率歩騎十萬來攻潁川築土山¶
以臨城中飛梯火車盡攻擊之法思政亦作火&KR1483;因迅¶
<pb:KR3k0055_WYG_219-18b>¶
風便投之土山又射以火箭燒其攻具仍募勇士縋而¶
出戰據其兩土山置樓堞以助防守齊文襄更益兵堰¶
洧水以灌城城中水泉湧溢不可防止懸釡而炊糧力¶
俱竭慕容紹宗劉豐生及其將慕容永珍共乗樓船以¶
望城内令善射者俯射城中俄而大風暴起船乃飄至¶
城下城上人以長鈎牽船弩亂發紹宗窮急投水而死¶
豐生浮向土山復中矢而斃生擒永珍思政謂之曰僕¶
之破亡在於晷漏誠知殺卿無益然人臣之節守之以¶
<pb:KR3k0055_WYG_219-19a>¶
死乃流涕斬之并收紹宗等尸以禮埋瘞　隋書李景¶
傳曰景檢校代州總管漢王諒作亂并州景發兵拒之¶
諒遣劉嵩襲景戰於城東升樓射之無不應弦而倒選¶
壯士擊之斬獲畧盡諒復遣嵐州刺史喬鍾葵率勁勇¶
三萬攻之景戰士不過數千加以城池不固為賊衝擊¶
崩毁相繼景且戰且築士卒皆殊死鬭屢挫賊鋒司馬¶
馮孝慈司法參軍吕玉並驍勇善戰儀同三司侯莫陳¶
乂多謀畫工拒守之術景知將士可用其後推誠於此¶
<pb:KR3k0055_WYG_219-19b>¶
三人無所關預唯在閣持重時出撫循而已月餘朔州¶
總管楊義臣以兵來援合擊大破之　唐書李光弼傳¶
曰至徳二載史思明率衆攻光弼思明為飛樓障以木¶
幔築土山臨城光弼遣穴地頽之思明宴城下倡優居¶
臺上靳指天子光弼遣人隧地禽之思明大駭徙牙帳¶
逺去軍中皆視地後行又潜溝營地將沈其軍乃陽約¶
降至期以甲士守陴遣禆校出若逆款者思明大悅俄¶
而賊數千沒於塹城上鼔譟突騎出乗之俘斬萬計思¶
<pb:KR3k0055_WYG_219-20a>¶
明畏敗乃去　又曰史思明蔡希徳率髙秀巖等將兵¶
十萬攻太原時麾下卒不滿萬衆議培城以守光弼曰¶
城環四十里賊至治之徒疲吾人乃徹民屋為攂石車¶
車二百人挽之石所及輙數十人死賊傷十二　又陳¶
利貞傳曰李希烈攻襄城利貞登陴捍守七十日未嘗¶
櫛沐非議事不下城　又劉昌傳曰李希烈取汴江淮¶
大震昌以兵三千守寜陵希烈衆五萬攻之昌掘塹以¶
遏地道相拒凡四十餘日賊數敗乃解圍去　又程千¶
<pb:KR3k0055_WYG_219-20b>¶
里傳曰賊将蔡希徳圍上黨輕騎挑戰千里恃勇開縣¶
門率百騎欲禽希徳馬顛為賊所執仰首敕諸騎使還¶
曰為我報諸將可失帥不可失城軍中皆為泣下増備¶
固守賊不能下乃還　通鑑唐紀曰朱泚攻奉天使僧¶
法堅造雲梯髙廣各數丈裹以兕革下施巨輪上容壯¶
士五百人戊子北風甚迅泚推雲梯上施濕氈懸水囊¶
載壯士攻城翼以轒輼置人其下抱薪負土填塹而前¶
矢石火炬所不能傷賊併兵攻城東北隅矢石如雨城¶
<pb:KR3k0055_WYG_219-21a>¶
中死傷者不可勝數賊已有登城者時士卒凍餒又乏¶
甲胄渾瑊撫諭激以忠義皆鼓噪力戰瑊中流矢進戰¶
不輟初不言痛㑹雲梯輾地道一輪偏陷不能前却火¶
從地中出風勢亦回城上人投葦炬散松脂沃以膏油¶
讙呼震地須㬰雲梯及梯上人皆為灰燼臭聞數里賊¶
乃引退　又曰顧全武克蘇州追敗周本等於望亭獨¶
秦裵守崑山不下全武帥萬餘人攻之裵屢出戰使病¶
者披甲執矛壯者彀弓弩全武每為之却　五代史梁¶
<pb:KR3k0055_WYG_219-21b>¶
臣傳曰牛存節聞晉兵攻澤州顧諸將曰澤州要害不¶
可失也諸將皆不欲救之存節戒士卒熟息已而謂曰¶
事急不赴豈曰勇乎舉策而先士卒随之比至澤州州¶
人已焚外城將降晉聞存節至乃稍定存節入城助澤¶
人守晉人穴地道以攻之存節選勇士數十亦穴地以¶
應之戰於隧中敵不得入晉人解去　宋史孟宗政傳¶
曰宗政權棗陽金完顔薩布擁歩騎圍城宗政與扈再¶
興合兵角敵歴三月大小七十餘戰宗政身先士卒金¶
<pb:KR3k0055_WYG_219-22a>¶
人戰輙敗忿甚周城開濠控兵列濠外飛鋒鏑以綯鈴¶
自警鈴響則犬吠宗政厚募壯士乗間突擊金人不能¶
支盛兵薄城宗政随方力拒随州守許國援師至白水¶
鼔聲相聞宗政率諸將出戰金人奔潰　通鑑宋紀曰¶
神宗時夏人數十萬圍蘭州已據兩關李浩閉城拒守¶
鈐轄王文郁請擊之浩曰城中騎兵不滿數百安可戰¶
文郁曰敵衆我寡正當折其鋒以安衆心然後可守此¶
張遼所以破合肥也乃夜集死士七百餘人縋城而下¶
<pb:KR3k0055_WYG_219-22b>¶
持短刃突之賊衆驚潰時以文郁方尉遲敬徳擢知州¶
事　八編𩔖纂曰元兵取金睢州遂圍歸徳府金行省¶
博爾歡命經歴冀禹錫守禦禹錫竭其才智故得不陷¶
　拊膝錄曰鐵鉉為山東參政建文二年李景隆駐徳¶
州鉉督餉飛芻挽粟水陸並進軍興不乏五月靖難兵¶
圍濟南甚急鉉至臨邑聞景隆軍敗南奔道遇參幕髙¶
巍趣與之定計迎景隆收潰師共保濟南北兵至城下¶
圍之數匝城壞鉉以藍布作障紋其上如磚狀張於外¶
<pb:KR3k0055_WYG_219-23a>¶
襯以葦席於内潜築紿云一夕修完燕兵逺望疑為真¶
遂不敢逼又城壊處懸太祖御像燕兵見之竟不敢攻¶
燕兵決隄水灌城城中恐鉉令登陴哭曰旦且降盡撤¶
守具出千人城外伏地請退兵十里無驚動城中人燕¶
王喜退軍受降鉉懸鐵板城門上伏壯士闉堵中約候¶
燕王入城呼千歳即下拔橋燕王渡橋至城下城門開¶
及門鐵板下傷燕王馬首燕王易馬走城下伏兵斷橋¶
橋堅竟脫去秋七月燕糧盡姚廣孝曰師老矣舍之南¶
<pb:KR3k0055_WYG_219-23b>¶
去　兵畧纂聞曰明杜宥以御史謫知英徳縣時猺宼¶
猖獗邑故無城樹木柵為固公剏為之城城成而寇適¶
至躬冒矢石與民死守糧盡矢竭而圍不解乃選敢死¶
士夜縋城下縱火焚賊所據民廬賊驚潰遁去　又曰¶
正統間沙宼鄧茂七亂揮同楊廣領兵守將樂賊數萬¶
至以車攻城其車之制髙約與城齊冒以牛革上用大¶
竹二交揉繫之如抱手狀竹之上置板數片及城則發¶
竹以闢兵板随竹而下跨城以度衆廣積鐵鎔之而植¶
<pb:KR3k0055_WYG_219-24a>¶
木城上以俟比至竹為木所捍不得發又以鐵猫鈎其¶
軍令不得進退取草裹竹燈檠投其上乃以所鎔鐵澆¶
之草著鐵即熾車悉焚毁賊潰廣與千户徐昇乗勝出¶
戰勦殺甚衆城賴以完　又曰嘉靖間湯建衡令新城¶
宼至公捐俸犒士士為感泣賊攻南門公遣兵載大筏¶
渡水逆戰賊不能進明日攻東門公豫令人宻布鐵蒺¶
藜竹簽於地城上復注矢砲擬之賊復趨城南張旗執¶
鎗翼而前我兵以狼筅格之賊仆奪其旗城上鼓噪助¶
<pb:KR3k0055_WYG_219-24b>¶
之賊不得利乃宵遁　又曰倭賊攻江隂主簿曹廷慧¶
父子與兵僅十二三人縣令欲移家眷於學宫或勸曹¶
暫自為計曹叱曰此地乃吾死所手斫家人一耳又將¶
刃其子衆遂不敢動賊作牛皮障自覆鑿城乃大索城¶
中薪貫火擲城外不止又用人糞煎滚用鐵銷汁探賊¶
聚處灌之復擊以砲倭賊始不敢近¶
　　拒守三¶
増塹防門　創遏砲(左傳曰晉侯伐齊齊侯禦諸平隂/塹防門而守之  八編𩔖纂曰元)¶
<pb:KR3k0055_WYG_219-25a>¶
(攻金洛陽留守薩哈連疽發於背不能軍遂投壕水死/南人共推強伸為府僉事領所有軍二千五百人甫三)¶
(日元兵圍其三面伸括衣帛為幟立之城上率士卒赤/身而戰以壯士數百往來救應大呼以憨子軍為號其)¶
(聲勢與萬衆無異兵器已盡以錢為鏃得蒙古一箭截/而為四以筒鞭發之又創遏砲用不過數人能發大石)¶
(於百歩外所擊無不中伸奔走四應所至必/捷蒙古益兵力攻凡三月餘不能拔乃退)　斷木為¶
兵　括衣為幟(太平御覽引後漢書曰隗囂悉兵數萬/人圍畧陽斬山築堤激水灌城來歙與)¶
(將士固死堅守矢盡乃發屋斷木以為兵囂盡銳攻之/自春至秋士卒疲弊帝乃大發關東兵自將上隴囂衆)¶
(潰走圍&KR0281;砲下/見上創遏  註)　鐵鎖横江　老羆當道(太平御覽引/晉書曰吾彦)¶
(為呉建平太守時王濬將伐呉造船於蜀乃為鐵鎖横/斷江路及師臨境緣江諸城將望風降附或見攻而拔)¶
<pb:KR3k0055_WYG_219-25b>¶
(唯彦堅守攻之不能尅不北史王羆傳曰羆鎮華州齊/神武遣韓軌等襲羆羆  覺比曉&KR0100;衆已乗梯入城羆)¶
(尚卧未起聞閤外洶洶有聲便袒身露髻徒跣持一白/棒大呼而出謂曰老羆當道卧稚貉子安得過敵見驚)¶
(退/)　煮粥均分　命女出拜(又曰羆為荆州刺史梁復/遣曹義宗圍荆州堰水灌)¶
(城不沒者數板城中糧盡羆煮粥與將士均分食之固/唐書張伾傳曰伾以澤潞將鎮臨洺田恱攻之乗城)¶
(守累月士死糧且盡救不至伾悉召部將立軍門命女/出徧拜因曰諸君戰良苦無資為賞願以是女賣直為)¶
(衆士一日費衆皆哭曰請死戰㑹馬燧自河東將兵擊/悦城下敗之伾乗勢出戰無不一當百以功遷泗州刺)¶
(史/)　縛木接樓　縫布為幔(北史韋孝寛傳曰孝寛守/玉壁東魏大將齊神武攻)¶
(之連營數十里至於城下乃於城南起土山欲乗之以/入當其山處城上先有兩髙樓孝寛更縛木接之令極)¶
<pb:KR3k0055_WYG_219-26a>¶
(髙峻多積戰其以禦之敵人城外又作攻車車之所及/莫不摧毀雖有排楯莫之能抗孝寛即縫布為幔随其)¶
(所向則張設之布/旣懸車不能壞)　樓堞皆盡　甲鼔無遺(隋書梁士/彦傳曰士)¶
(彦為晉州刺史齊後主親總六軍圍之獨守孤城外無/聲援衆皆震懼士彦慷慨自若盡銳攻之樓堞皆盡城)¶
(雉所存尋仞而已或短兵相接或交馬出入士彦謂將/士曰死在今日吾為爾先於是勇烈齊奮呼聲動地無)¶
(不一當百齊師少却乃令軍民子女畫夜修城三日而/就帝率六軍亦至齊師解圍  孔帖曰張瓌固壘二嵗)¶
(樵蘇皆盡軍中甲鼔無遺夜擊/門為警秦宗權不能守乃觧去)　築城控攝　張幕止¶
宿(隋書郭榮傳曰齊宼屢侵宇文䕶令榮於汾州觀賊/形勢時汾州與姚襄鎮相去懸逺榮以二城孤迥勢)¶
(不相救請於州鎮之間更築一城以相控攝䕶從之有/唐書李光弼守太原自賊圍城城中張一小幕止宿)¶
<pb:KR3k0055_WYG_219-26b>¶
(急即自往救之行至府門未嘗&KR0158;頭不復省視妻/子賊退復收拾噐械處置公事經二日然後歸家)　私¶
金賞士　私産募士(三國典畧臺城未陷侯景又燒大/司馬門後閣舍人髙善寳以私金)¶
(千兩賞其戰士直閣將軍宗思領將士數人踰城出外/灑水久之火滅  唐書李襲志傳曰襲志仕隋為始安)¶
(郡丞大業末盜賊起襲志傾私産募士得三千人乗/城拒盜蕭銑林士𢎞屢攻之不下遂固守凡二年)¶
剝樹煮甲　削木翦紙(隋書劉𢎞傳曰𢎞拜泉州刺史/會髙智慧作亂𢎞城守百餘日)¶
(救兵不至前後出戰死亡大半糧盡無所食與士卒數/百人煮犀甲腰帶及剝樹皮而食之一無離叛  北史)¶
(郎基傳曰齊天保四年除海西鎮將梁將呉明徹攻圍/海西基固守乃至削木為箭剪紙為羽圍&KR0281;還朝僕射)¶
(楊愔迎勞之曰卿本文吏遂有武畧削/木剪紙皆無故事班墨之思何以相過)　汲水灌城¶
<pb:KR3k0055_WYG_219-27a>¶
鑿壁引纜(通鑑宋紀曰真宗時契丹攻遂城城小無備/衆情危懼守將楊延昭集衆登陴固守以俟)¶
(援兵㑹天大寒汲水灌城上倐忽為氷堅滑不能登契/丹兵乃引去  說選平夏錄曰洪武四年閏三月楊璟)¶
(兵次䕫州大溪口先是蜀人自謂瞿塘天險遣莫仁夀/守之以鐵索横斷關口聞王師臨境又遣戴夀鄒興飛)¶
(天張益兵為固守計於鐵索外北倚羊角山南倚南城/寨鑿两崖壁引䌫為飛橋三平以木板置砲以拒我師)¶
(璟等攻/之勿克)　不滿五千人　相持百餘日(南史蔡道恭傳/曰道恭為司州)¶
(刺史魏圍司州時城中衆不滿五千人食纔半嵗魏軍/攻之晝夜不息乃作大車載土四面俱前欲以填塹道)¶
(恭於塹内列艨艟鬭艦以待之魏人不得進又潜作伏/道以決塹水道恭載土㹠塞之相持百餘日前後斬獲)¶
(不可/勝計)　六月不能拔　踰年不能下(唐書朱宣傳曰中/和初魏博韓簡東)¶
<pb:KR3k0055_WYG_219-27b>¶
(窺曹鄆引兵濟河曹存實迎戰死于陣朱宣收殘卒嬰/城簡圍之六月不能拔引去僖宗嘉其守拜宣為天平)¶
(節度使此五代史張源徳傳曰源徳守貝州晉軍塹而/圍之當  時晉已先下全燕而鎮定皆附於晉自河以)¶
(北山以東四面千里六鎮數十州之地/皆歸晉獨貝一州圍之踰年不可下)¶
　　拒守四¶
増眥血流面牙齒皆碎(唐書張廵守睢陽在城中每戰/登陴大呼以助威眥血流面牙)¶
(齒皆碎城將陷西向再拜曰為救不至臣智勇俱竭不/能全一城今使逆賊見逼臣死亡之後願為鬼與賊為)¶
(厲以荅/國恩)　夜率婦人登城而呼(又曰元和中鄂岳都團/練使李道古攻申州剋)¶
(其羅城乃進圍逼其中城城中守卒夜率婦人登城/而呼懸門竊發分出其衆道古衆驚亂多為虜殺)¶
<pb:KR3k0055_WYG_219-28a>¶
誓與城相存亡(又曰王凝傳曰凝為宣歙池觀察使王/仙芝之黨屠至徳勢益張凝儲蓄繕完)¶
(以備賊賊至不能加㑹大星直寢庭墜術家言宜稱疾/不視事以厭勝凝曰東南國用所出而宣為大府吾規)¶
(脫禍可矣顧一方何賴哉誓與/城相存亡勿復言既而賊去)　擊釡銚助軍勢(兵畧/纂聞)¶
(曰正徳間副使羅循知鎮江府巨宼劉六等自南京流/入境公多為旗幟於江上諸山復以小舟載砲石發葦)¶
(洲中為疑兵公自乗城鳴枹鼔令老弱各執戈/矛擊釡銚助軍勢呼聲震天地宼遥望不敢逼)¶
　　險固一¶
増易坎之彖曰天險不可升也地險山川丘陵也王公¶
設險以守其國險之時用大矣哉　戰國策曰蘇秦說¶
<pb:KR3k0055_WYG_219-28b>¶
燕文侯曰燕地方二千里帶甲十萬車七百騎六千粟¶
支十年南有碣石雁門之饒北有棗栗之利　干寳晉¶
紀總論曰方岳無鈞石之鎮關門無結草之固¶
　　險固二¶
増蜀志曰曹公自長安南征先主遥策之曰曹公雖來¶
無能為也我必有漢川矣及公至先主歛衆拒險終不¶
交鋒積月不拔亡者日多曹公果引軍還先主遂有漢¶
中　北史安同傳曰同從道武征姚平於柴壁姚興悉¶
<pb:KR3k0055_WYG_219-29a>¶
衆救平同進計曰汾東有蒙坑東西三百餘里徑路不¶
通姚興來必從汾西乗髙臨下直至柴壁如此則宼内¶
外勢接宜截汾為南北浮橋乗西岸築圍西圍既固賊¶
至無所施其智力矣從之興果視平屠滅而不能救¶
五代史唐臣傳曰梁王彦章擊破徳勝唐軍東保楊劉¶
彦章圍之是時唐已得鄆州郭崇韜曰彦章圍我於此¶
其志在取鄆州也臣願據河下流築壘於必争之地以¶
應鄆州為名彦章必來爭既分其兵可以圗也乃遣崇¶
<pb:KR3k0055_WYG_219-29b>¶
韜與毛彰將數千人夜行所過驅掠居人毁屋伐木渡¶
河築壘於博州東晝夜督役六日壘成彦章果引兵急¶
攻之不尅所失大半還趨楊劉莊宗迎擊遂敗之　通¶
鑑宋紀曰徽宗時晏州夷酋卜漏反以趙遹為招討使¶
漏據輪縛大屯其山崛起數百仭林箐深宻諸酋壘石¶
為城樹柵以守遹軍不能進¶
　　險固三¶
原襟帶　咽喉(西京賦巖險周固襟帶易守/得之者彊  韓天下之咽喉)　固圉¶
<pb:KR3k0055_WYG_219-30a>¶
阨險(傳聊以固吾圉/也  東阨天險)　百二　十二(漢書曰秦地得百/二言秦地險固以)¶
(二萬人當諸國百/萬人  齊得十二)　重阻　巨固　二關　四塞(秦負/阻於)¶
(二關卒開項而受沛/秦地險阻四塞之固)　増慿險　備敗(唐書梁郡公孝/逸傳曰徐敬業)¶
(稱兵以孝逸為行軍大總管率師南討至淮偽將韋超/據都梁山以拒孝逸超衆凴險完屯孝逸欲全軍趨揚)¶
(州度支使薛克搆曰超雖據險然兵少若置小敵不擊/無以示威  唐桞宗元晉問曰晉人之言表裏山河者)¶
(備敗而已非以/為榮觀險大也)　襟憑　背負(孔帖曰程元振說帝都/洛陽郭子儀奏曰雍州)¶
(古稱天府右隴蜀左崤函襟慿終/南太華之險背負清渭濁河之固)　原天地之險　金¶
湯之固(上見險固一/  金城湯池)　被山帶河　懸車束馬(秦地記/益州)¶
<pb:KR3k0055_WYG_219-30b>¶
(蜀道至險束/馬懸車以度)　不得方軌　不爭險易(漢書井陘之道/車不得方&KR0100;騎)¶
(不得成列爭禮軍旅思/險道塗不  險易之利)　宅於土中　守在海外　束¶
其要害　繫以安危　増霸王之資　形勝之地(春秋/後語)¶
(蘇秦南說楚威王曰楚天下之強國也西有黔中郡東/有夏州海陽南有洞庭蒼梧北有汾隂地方五千里帶)¶
(甲百萬車千秉騎萬匹粟支十年此霸王之資也坂晉/書曰劉裕伐姚泓沈林子與冠軍檀道濟同攻蒲  龍)¶
(驤王鎮惡攻潼關姚泓聞大軍至遣姚紹爭據潼關林/子謂道濟曰潼關天岨所謂形勝之地鎮惡孤軍勢危)¶
(力屈若使姚紹據之則難圗/也及其未至當并力爭之)　引水屬城　聚石種樹¶
(唐書馬燧傳曰燧至太原念晉陽王業所基宜固險以/示敵乃引晉水架汾而屬之城瀦為東隍省守陴萬人)¶
<pb:KR3k0055_WYG_219-31a>¶
(又釃汾環城樹以固堤所又曰燧為隴州刺史西山直/吐蕃其上有通道敵常  出入者燧聚石種樹障之設)¶
(二門為譙櫓/八日而畢)　築壘䕶柵　斷山浚塹(五代史周本紀/曰郭威至河中)¶
(自柵其城東常思柵其南白文珂柵其西調五縣十二/萬人築連壘以䕶三柵  唐書張獻誠傳曰貞元四年)¶
(獻誠代韓游瓌為邠寜節度使/斷山浚塹選巖要地築烽堡)　四壁斗絶　一徑尺¶
許(兵畧纂聞曰明嘉靖十六年阿向據凱口囤為亂囤/圍十餘里髙四十丈四壁斗絶獨一徑尺許曲折而)¶
(登宣慰使安萬銓提兵萬餘相/持三月仰視絶壁無可為計)　河有造舟之危　山¶
有摧輪之險(賛皇一品集制孟州城敕㫖曰昔馮異之/守孟津已建軍號近光弼之保宣洛先據)¶
(三城蓋以河有造舟之危山有摧輪之險左右/機軸表裏金湯旣當形勝之城實為要害之郡)　許歴¶
<pb:KR3k0055_WYG_219-31b>¶
勸奢先據北山　郭淮䇿亮必爭北原(史記趙奢傳曰/秦伐韓軍閼與)¶
(趙遣奢救之軍士許歴曰先據北山上者勝趙奢即發/萬人趨之  魏志郭淮傳曰諸葛亮出斜谷是時司馬)¶
(宣王屯渭南郭淮䇿亮必爭北原若亮跨渭登原連兵/北山隔絶隴道摇蕩民夷非國之利也宣王善之淮遂)¶
(屯北/原)　原楚瓦城郢沈尹知其必亡　梁伯溝宫左氏¶
稱其自取(左傳沈尹戍曰苟/不能衛城無益也)　負固　忘危(周禮負固/不服侵之)¶
(忘居安/  危)　不一姓　是三殆(九州之險是不一姓傳晉鄰/司馬侯曰恃險與馬而虞)¶
(國之患是/三殆也)　險為屏　固為寳(長世字民者以道徳為/藩不以習險為屏  史)¶
(記魏武侯曰美哉山河之固此魏/國之寳也呉起曰在徳不在險)　憑洞庭者苗人亡¶
<pb:KR3k0055_WYG_219-32a>¶
　恃巖邑者虢叔死(呉起曰昔三苗左洞庭右彭蠡徳/義不修而禹滅之  傳虢叔恃制)¶
(地巖險不修徳/政而鄭滅之)　考呉起之言在徳而已　徵司馬之¶
對雖險何為　孝子去官　忠臣叱馭(漢書王尊傳先/是王陽為益州)¶
(刺史行部至卭郲九折阪歎曰奉先人遺體奈何數乗/此險後以病去及尊為刺史至其阪叱其馭曰驅之王)¶
(陽為孝子王/尊為忠臣)¶
　　險固四¶
増江漢為池(呉書趙咨使魏文帝嘲咨曰呉難魏不/咨曰帶甲百萬江漢為池何難之有)¶
　　軍門幕府一¶
<pb:KR3k0055_WYG_219-32b>¶
増史記馮唐傳註索隐曰崔浩云古者出征為將治無¶
常處以幕為府舍故云幕府¶
　　軍門幕府二¶
増史記馮唐傳曰魏尚為雲中守終日力戰斬首捕虜¶
上功幕府　唐書段志𤣥傳曰志𤣥與宇文士及勒兵¶
衛章武門太宗夜遣使至士及披衣戸内使志𤣥拒曰軍¶
門不夜開使者示手詔志𤣥曰夜不能辨不納帝歎曰¶
真將軍周亞夫何以加　又薛訥傳曰開元初講武新¶
<pb:KR3k0055_WYG_219-33a>¶
豐時諸部頗失序唯訥與解琬軍不動帝令輕騎召之¶
至軍門不得入　又李勉傳曰勉禮賢下士有終始嘗¶
引李廵張參在幕府後二人卒每至宴飲仍設虚位沃¶
饋之　又李石傳曰石字中玉辟李聽幕府從歴四鎮¶
有材略為吏精明聽每征伐必留石主後務　又沈傅¶
師傳曰傅師更二鎮十年無書賄入權家初拜官宰相¶
欲以姻私託幕府者傅師固拒曰誠爾願罷所授故其¶
僚佐如李景讓蕭寘杜牧極當時選云　通鑑唐紀曰¶
<pb:KR3k0055_WYG_219-33b>¶
馬燧平河中出髙郢李鄘於獄皆奏置幕下¶
　　軍門幕府三¶
原幕府　轅門(衛青為車騎將軍以幕/為府  又以車轅為門)　軍門　牙門¶
(傳胥甲趙穿當軍門而呼曰薄/人於險非勇也  牙建牙也)　蓮花幕　青油幕(蕭/緬)¶
(與王儉書曰庾景行泛綠水依芙蓉/何其麗也時以入儉府為蓮花幕)　増驃騎幕　安¶
西幕(儲光羲詩常思驃騎幕雄/李白詩安西幕府多才)　參戎事　制中權(李/端)¶
(詩幕府參戎事權髙/&KR0244;詩幕府制中)　原竇憲置幕　郗超入幕(後漢/書竇)¶
(憲既平匈奴威名大盛以班固傅毅之徒皆置幕府典/文章  晉謝安王坦之詣桓温令郗超坐帷帳中風動)¶
<pb:KR3k0055_WYG_219-34a>¶
(帳口開安笑曰郗/生可謂入幕之賔)　増杖䇿上謁　拔劒大呼(房元齡/傳曰太)¶
(宗以燉煌公狥渭北杖䇿上謁軍門一見如舊河陳利/貞傳曰朱泚反利貞及張廷芝所統士皆幽薊  隴人)¶
(故與廷芝合謀應泚而利貞麾下亦從為亂夜半難作/利貞拔劒當軍門大呼曰欲過門者先殺我衆畏其鋒)¶
(乃/止)　徧遺雉兔　獨收人物(段成式傳曰成式侍父於/蜀以畋獵自放以雉兔徧)¶
(遺幕府人為書因所獲儷前世事無複用者衆大驚爭/房元齡傳曰元齡為秦王府記室征伐未嘗不從衆)¶
(取怪珍元齡獨/收人物致幕府)　奏置幕府　表留幕府(温造傳曰造/隐東都烏重)¶
(𦙍奏置幕府府杜如晦傳曰房元齡稱如晦王佐才秦/王因表留幕  從征伐常參帷幄機祕方多事裁處無)¶
(留僚屬共才/之莫見所涯)　髙置幕府　對置幕府(陳子昻傳曰武/攸宜討契丹髙)¶
<pb:KR3k0055_WYG_219-34b>¶
(置幕府表子昻參謀數唐書平陽昭公主傳曰公主下/嫁柴紹帝渡河紹以  百騎並南山來迎主引精兵萬)¶
(人與秦王㑹渭北紹及主對/置幕府分定京師號娘子軍)　月上營門　鳥避轅門¶
(郎士元詩寒月上營門轅杜甫/詩孤雲随殺氣飛鳥避  門)　任瓌上謁轅門　楊¶
政大呼軍門(唐書任瓌傳曰髙祖討捕於汾晉瓌上謁/轅門承制署河東縣户曹  通鑑宋紀曰)¶
(薩里罕入興元至金牛鎮四川大震劉子羽從兵不滿/三百與士卒取草芽木甲食之遺呉玠書訣别玠得書)¶
(未有行意其愛將楊政大呼軍門曰節使不可負劉/待制不然政軰亦舍節使去矣玠乃間道㑹子羽)¶
市租皆輸幕府　賜與悉置軍門(史記李牧傳曰李牧/常居代雁門備匈奴)¶
(以便宜置吏市租皆輸入幕府為士卒費取唐書石雄/傳曰雄臨財亷每朝廷賜與輙置軍門自  一匹縑餘)¶
<pb:KR3k0055_WYG_219-35a>¶
(悉分士伍由是/衆感發無不奮)¶
　　軍門幕府四¶
増潛作捷布(唐書封常清傳曰髙仙芝以二千騎追躡/達奚禽馘畧盡常清於幕下潜作捷布仙)¶
(芝取讀之大駭即用之軍還判官劉眺獨孤峻争問向/捷布誰作者公幕下安得此人荅曰吾傔封常清也)¶
　幕府皆一時髙選(又曰李栖筠觀察浙/西幕府皆一時髙選)　轅門有光¶
武旅増氣(劉賔客見/記纂淵海)　轅門二龍(又曰烏承玭傳曰開/元中玭與族兄承恩)¶
(俱為平盧先鋒沈勇/而決轅門號二龍)¶
　　軍門幕府五¶
<pb:KR3k0055_WYG_219-35b>¶
増詩唐杜甫詩曰轅門照白袍　又曰風動將軍幕¶
錢起詩曰煙波帶幕府海日生紅旗　劉禹錫詩曰相¶
府開油幕　戎昱詩曰轅門壓塞雄　劉希夷詩曰軍¶
門壓黄河　王昌齡詩曰紅旗半掩出轅門　權徳輿¶
詩曰三城曉角起轅門一縣繁花照蓮府¶
増碑唐韓雲卿平淮碑曰援桴軍門氣淩山河¶
増傳唐孫逖伯樂川傳曰闢轅門於大荒¶
増啟唐殷文圭投知己啟云將軍之舉左㫋襲武者咸¶
<pb:KR3k0055_WYG_219-36a>¶
　思効勇公子之虚右席彫文者競願呈才(注漢衛青拜/大將軍開幕)¶
　(府舉左右㫋招武士得前將軍趙充國後將軍公孫/敖等魏信陵君無忌招賢士虚右席得侯嬴朱亥等)¶
　¶
　¶
　¶
　¶
　¶
　¶
<pb:KR3k0055_WYG_219-36b>¶
　¶
　¶
　¶
　¶
　¶
　¶
　¶
御定淵鑑𩔖函卷二百十四¶
