# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.251336
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四
<pb:KR3k0055_WYG_209-1a>¶
　欽定四庫全書¶
御定淵鑑𩔖函卷二百四¶
　　文學部十三(筆筒筆架/筆  併載)　(筆格硯筆牀硯筆匣/硯    匣    滴)¶
　　　筆一¶
　原釋名筆述也述事而書之也　増成公綏棄故筆賦¶
　序筆者畢也能畢舉萬物之形而序自然之情也　物¶
　原虞舜造筆以漆書於方簡　困學記聞古未有筆以¶
　書刀刻字於方策謂之削魯為詩書之國故考工記以¶
<pb:KR3k0055_WYG_209-1b>¶
　魯之削為良　原博物志蒙恬造筆　初學記曲禮云¶
　史載筆士載言此則秦之前已有筆矣蓋諸國或未之¶
　名而秦獨得其名蒙恬更為之損益耳故說文曰筆所¶
　以書也楚謂之聿吳謂之不律燕謂之拂秦謂之筆是¶
　也　増事文𩔖聚程泰之曰張子訓嘗問僕曰蒙恬造¶
　筆然則古無筆乎僕曰古非無筆但用兔毛自恬始耳¶
　　原王羲之筆經有人以綠沈漆竹管及鏤管見遺用¶
　之多年斯亦可愛玩詎必金寶彫琢然後為貴也昔人¶
<pb:KR3k0055_WYG_209-2a>¶
或以琉璃象牙為筆管麗飾則有之然筆須輕便重則¶
躓矣¶
　　筆二¶
増孝經援神契孔子作孝經使曾子抱河洛事北面孔¶
子簪縹筆衣絳衣向北辰而拜　史記蕭相國何於秦¶
時為刀筆吏　原漢書張安世持槖簪筆事孝武帝數¶
十年見謂忠謹(槖契槖也近臣負槖簪/筆從備顧問或有所記)　揚雄荅劉歆¶
書雄為郎三歳自奏少不得學願不受三歳俸得肆心¶
<pb:KR3k0055_WYG_209-2b>¶
廣意以自克就詔可令尚書給筆札得觀書石渠　漢¶
官儀尚書令僕丞郎月給赤管大筆一䨇篆題曰北宫¶
工作楷于頭上象牙寸半著筆下　華嶠後漢書班超¶
投筆歎曰大丈夫安能久事筆耕乎　謝承後漢書王¶
充於宅内門户牆柱各置筆硯簡牘見事而作著論衡¶
八十五篇　拾遺記任末年十四學無常師或依林木¶
之下編茅為菴削荆為筆(詳好/學二)　東宫舊事皇太子初¶
拜給漆筆四枝銅博山筆牀一副　増拾遺記張華造¶
<pb:KR3k0055_WYG_209-3a>¶
博物志奏於武帝帝賜麟角筆以麟角為筆管遼西國¶
所獻也　魏志甄后九嵗喜用諸兄筆硯或曰汝當作¶
女博士邪后曰古賢女皆覽前世成敗以為己戒不知¶
書何由見之　筆髓王右軍書蘭亭禊序用䑕&KR0161;筆遒¶
媚勁健　南史陶𢎞景年四五嵗恒以荻為筆畫灰中¶
學書　梁書元帝為湘東王時筆有三品忠孝全者用¶
金管書之徳行精粹者用銀管書之文章贍麗者用斑¶
竹管書之　隋書故事天子臨軒掌朝典筆硯至御座¶
<pb:KR3k0055_WYG_209-3b>¶
則承御大夫取進之及劉行本為掌朝進筆於帝承御¶
復欲取之行本不可帝問之對曰設官分職各有司存¶
臣既不得佩承御刀承御亦焉得取臣筆因令二司各¶
行所職　唐百官志起居舍人秉筆隨宰相入殿　唐¶
書歐陽詢書不擇紙筆皆能如意褚遂良須手和墨調¶
精紙良筆方書　又詢子通書亞於父號大小歐陽體¶
晚自矜重以貍毛為筆覆以兔毫管皆犀象非是不書¶
　又岑文本擢中書舍人或勅令叢遽勅吏六七人泚¶
<pb:KR3k0055_WYG_209-4a>¶
筆待分口占授咸無遺意　天寳遺事李白少時夢筆¶
頭生花自是才思贍逸　又李白便殿草詔時天寒筆¶
凍帝勅宫嬪十人各執牙管呵之令白遞取書字　唐¶
書栁公權為司封貟外郎穆宗問筆何以盡善對曰用¶
筆在心心正則筆正上改容知其筆諫也　五代史史¶
𢎞肇位方鎭嘗言安朝廷定禍亂直須長鎗大劔若毛¶
錐子安足用哉三司使王章曰無毛錐子軍賦何從集¶
乎　蘇東坡集石晉之末汝州有一士不知姓名每夜¶
<pb:KR3k0055_WYG_209-4b>¶
作筆十管付其家至曉闔户而出面街鑿壁實以竹筒¶
如引水者有人置錢其中則一筆躍出筆盡則取錢攜¶
一壺買酒吟嘯自若凡三十年忽去不知所在又數十¶
年復有見之者顔貌如故人謂之筆仙　山堂肆考蔡¶
君謨為歐陽永叔寫集古目錄序歐以䑕&KR0161;栗尾筆銅¶
綠筆格等為潤筆君謨笑以為太清而不俗　金史選¶
舉志筆硯承奉舊名筆硯令史大定三年更為筆硯供¶
奉　又文藝傳王國綱興定初召為筆硯直長　元史¶
<pb:KR3k0055_WYG_209-5a>¶
楊奐母嘗夢東南日光射其身旁一神人以筆授之己¶
而奐生其父以為文明之象因名之曰奐¶
　　筆三(筆匣/筆牀)　(筆架併筆格/筆筒  載)¶
原翠羽　文犀(西京雜記漢制天子筆管以錯寳為跗/毛皆以秋兔之毫官師路扈為之又以)¶
(雜寳為匣厠以玉璧翠羽皆直百金珠傅子曰漢末一/筆之柙雕以黃金飾以和璧綴以隨  文以翡翠此筆)¶
(非文犀之植必象齒之管豐狐之柱秋兔之/翰用之者必被朱繡之衣踐雕玉之履矣)　寳跗¶
象管(並詳/上注)　吳律　趙毫(上詳筆一兔王羲之筆經漢/時諸郡獻  毫書鴻都門惟)¶
(趙國毫/中用)　當面　銘心(蔡邕書侍中執事相見無期惟/是筆䟽可以當面  下見傅休)¶
<pb:KR3k0055_WYG_209-5b>¶
(奕筆/銘)　班投　顔炙(上詳筆二人魚豢魏畧顔斐為河/東太守課  當輸租時車各因便)¶
(致薪两束為寒氷炙/筆硯於是吏不煩民)　制彤管　為寳匣(傅休奕鷹兔/賦兔謂鷹曰)¶
(汝害於物吾益于世華髦被/扎彤管以制  下詳翠羽注)　雕金飾璧　立憲成功¶
(上詳文犀注上蔡邕筆賦昔蒼頡創業翰墨作用書契/興焉夫制作  聖立憲者莫先乎筆詳原其所由究察)¶
(其成功爍乎煥/乎不可尚矣)　治功莫尚　聖志能宣(成公綏棄故/筆賦序治世)¶
(之功莫尚于筆不又曰/聖人之志非筆  能宣)　䑛筆操檄　栖筆寢牘(文士/傳阮)¶
(瑀䑛筆操檄立成光曹植魏/徳論栖筆寢牘含  而不朗)　給筆作頌　授筆修史¶
(東觀漢記帝召賈逵勅蘭臺給筆札使作神雀頌遂晉/書王𨼆始著國史成八十八卷免官家貧未能就  南)¶
<pb:KR3k0055_WYG_209-6a>¶
(逰江州投庾元規/元規給其筆札)　柔不絲屈　剛不玉折(傅休奕/筆賦)¶
作鋤耒　為刀矟(語林蔡洪赴洛洛中人問吳中舊姓/荅曰吳府君朱永長嚴仲弼顧彦先)¶
(張伯威陸士龍此諸君以洪筆為鋤耒以紙札為良田/以言黙為稼穡以禮義為豐年  王羲之筆陣圗賛夫)¶
(紙者陣也筆者刀矟也墨者鍪甲也水硯者城池也心/意者將軍也本領者副將也結搆者謀畧也出入者號)¶
(令也屈折/者殺戮也)　持丹筆　握素管(謝承後漢書盛吉為廷/尉每至寒節罪囚當斷)¶
(妻執燭吉持丹筆夫妻相向垂泣而決罪/  傅休奕雜詩握素管搦采箋含柔翰)　懷鉛筆¶
畜刀筆(東觀漢記曹褒為漢禮儀晝夜研精寢則懷抱/鉛筆  魏畧張既為郡門下小吏自惟門寒無)¶
(以自達乃常畜好刀筆及版奏伺諸/大吏有乏者輒給與以是見識焉)　把三寸　贈一¶
<pb:KR3k0055_WYG_209-6b>¶
抱(揚雄荅劉歆書把三寸弱翰詳著述/  古詩有客從南来贈我一抱筆)　夢五色　避¶
三端(江淹夢人授五色筆由是文藻日新辯韓詩外/傳君子避三端文士筆端武士&KR0289;端  士舌端)¶
蛇銜　蠅集(魏志管輅往見安平太守王基基令作卦/輅曰牀上當有一大蛇銜筆視之果然基)¶
(大驚問其吉凶輅曰官舍久逺魑魅魍魎為怪耳大蛇/銜筆直老書佐耳卦象不見其凶無所憂也  魏畧王)¶
(思為大司徒性急嘗執筆作書蠅集筆/端驅去復来思怒取筆擲地蹋壊之)　含毫　染翰¶
(陸機文賦或含毫而邈然王/  賈至詩朝朝染翰侍君)　曹公落　何晏失(吳志/曹公)¶
(聞孫權以荆州資劉備方作書筆落於地名魏末傳司/馬宣王欲誅曹爽而呼何晏作奏宜上君  晏忽失筆)¶
(于/地)　夏侯不畜　君苗欲焚(魏末傳夏侯太初見召還/洛陽絶人道不畜筆硯)¶
<pb:KR3k0055_WYG_209-7a>¶
(陸雲與兄機書曰君苗/每見兄文輒欲焚筆硯)　増拜中書令　封管城侯(上/見)¶
(韓愈毛頴傳字文嵩管城侯傳/宣城毛元銳  文&KR0289;封管城侯)　墨曹都統　文翰將¶
軍(龍&KR0161;記薛稷為筆封九錫拜墨曹都統黒水郡/王兼毫州刺史  文翰將軍筆名見潛確𩔖書)　人¶
&KR0161;　胎髮(王羲之筆經人&KR0161;作筆甚佳又異物志嶺南/無兔嘗有郡牧得其皮使工人製筆醉失之)¶
(因剪己&KR0161;為筆甚善更使為之工人以實對遂下令使/一户輸人&KR0161;或不能致輒責其直  紀聞譚南朝有老)¶
(姥善作筆胎/髮者尤佳)　削荆　畫荻(並詳/筆二)　刋竹　芟松(晉嵇/含筆)¶
(賦序季秋之月毫&KR0289;甚偉遂刋懸崖之竹而為筆之汗/漫錄司空圖𨼆於中條山芟松枝為筆管時人問  曰)¶
(幽人筆正/當如是)綠沉　青鏤(上詳筆一束梁書紀少瑜嘗夢/陸倕以一  青鏤管筆授之其)¶
<pb:KR3k0055_WYG_209-7b>¶
(文因此/遒進)　柔翰　纎毫(左思詩弱冠弄柔翰將山堂肆/考白樂天與元微之  應制科)¶
(各有纎毫細管以就試相顧而笑目為毫/錐故贈元相詩䇿目穿如札毫&KR0289;利似錐)　畫日　旋¶
風(五代史蘇循始至魏州獻晉王畫日筆三十管謂方/鎮編年田承嗣簽治文案如筒流水吏人私相  曰)¶
(世罕有此/旋風筆也)　挫萬物　掃千軍(陸機文賦挫萬物於筆/端  杜甫詩詞源倒流)¶
(三峽水筆陣/獨掃千人軍)　十嬪呵　五吏執(上詳筆二也唐書王/勮勃之弟  武后長)¶
(壽中為鳯閣舍人壽春等五王出閣有司具儀忌載冊/文群臣已在乃悟其闕宰相失色勮召五吏執筆分占)¶
(其辭粲/然皆畢)　一踐廊廟　二應中書(天中記石晉朝丞相/趙瑩布衣時嘗禱於)¶
(華岳廟是夜夢神遺以一筆二劒後乃一踐廊廟再擁/節旄  五代史馬裔孫初為河中從事因事赴闕夜夢)¶
<pb:KR3k0055_WYG_209-8a>¶
(神見召待以優禮手授二筆一大一小洎入/中書吏奉二筆熟視大小如夢中所授者)　簪筆書¶
過　賜筆紀功(魏志明帝見殿中侍御史簪白筆側階/而立問此何官辛毗曰御史簪筆以書)¶
(過者一肆考唐徳宗在奉天與渾瑊無名官誥一千軸/御筆  管有功者即署其名授之如不足即以筆書諸)¶
(紳/)　夢筆生花　瑩管如玉(上詳筆二頭孔帖開元中/筆匠名鐵  能瑩管如玉)¶
(莫傳/其法)　旬濡數&KR0289;　夜作十管(笠澤叢書旬濡數&KR0289;月/秃一把有兔千萬挾毛)¶
(止皮圎而不流銛而/不欺  下詳筆二)　中繩中鈎　如錐如鑿(韋誕筆/經製筆)¶
(之法傑者居前毳者居後弱者為刃輭者為輔參之以/檾束之以管固以漆液澤以海藻濡墨而試直中繩勾)¶
(中鈎方圓中䂓矩終日握而不敗故曰筆妙得南部新/書栁公權筆偈曰圓如錐捺如鑿只得入不  却言縳)¶
<pb:KR3k0055_WYG_209-8b>¶
(筆要𦂳一毛/出即不堪用)　有筋無骨　應手從心(蘇東坡曰黄魯/直出衆工筆使)¶
(僕厯試之筆&KR0289;如著鹽曲蟮詰曲紙上魯直曰此徐偃/筆也有筋無骨眞可謂名不虛傳  下見傅休奕筆賦)¶
　一隨其人　不知有筆(上見毛頴傳詭蘇東坡曰近/年筆工形製  異不與人手)¶
(謀獨錢塘程奕所製使人/作字不知有筆亦是一快)　永耕墳典　散作龍蛇(上/見)¶
(李徳裕斑竹筆管賦詩/下見謝宗可䑕&KR0161;筆)　奪造化功　無食&KR0079;相(岑參/詩湏)¶
(知丹青筆能奪造化功兄黄庭堅詩/管城子無食&KR0079;相孔方  有絶交書)　管以麟角　毛¶
取虎僕(上詳筆二虎天中記有獸縁木/文似豹名  僕毛可以取為筆)　搦管抽毫¶
貯雲含霧(白居易紫毫筆詩搦管趨入黄金闕抽毫立/在白玉除紫毫之價如金貴慎勿空將彈失)¶
<pb:KR3k0055_WYG_209-9a>¶
(儀元下見栁/宗  郴筆詩)　羲之弗與　世南不擇(肆考王羲之曰/余嘗自為筆謝)¶
(安庾稚恭每就吾求之吾靳而不與輒彚苑裴行儉工/草𨽻每曰褚遂良非精紙佳筆未嘗  書書不擇筆墨)¶
(而妍㨗者惟予/與虞世南而已)　有舍利　吐白虹(天中記唐法師楚/金刺血寫經筆端)¶
(常有舍利何黄庭堅詩男兒生世間筆/端吐白虹  事與秋螢争光蒲葦叢)　舉麒麟　簪¶
鳯凰(王勃春日孫學士宅宴序且傾鸚鵡之杯聊舉/麒麟之筆  李嶠詩并輯蛟龍書同簪鳯凰筆)¶
龍&KR0161;友　寳相枝(龍&KR0161;志郄說射䇿第一再拜其筆曰/龍&KR0161;友使我至此  寳相枝斑竹筆)¶
(管也詳/硯二)　毛錐子　尖頭奴(上詳筆二頭北史元魏時/有臣古弼  尖魏太武帝)¶
(名之曰筆頭又曰尖/頭奴時人呼為筆公)　友陳元　待陶泓(上見毛頴傳/  宋百家詩)¶
<pb:KR3k0055_WYG_209-9b>¶
(錢次公以筆五枝墨四丸贈楊時可楊戱曰安得硯乎/次公曰不難須一詩耳楊乃作一絶曰尖頭奴有五兄)¶
(弟十八公生四客卿過我書/齋無一事似應終日待陶泓)　三品　四徳(上詳筆二/  方以智)¶
(通雅筆有四/徳銳齊健圓)　一尺　方寸(王充論衡知能之士須三/寸之舌一尺之筆然後能)¶
(自通父金史馬定國初學詩未有入處/夢其  與方寸白筆從是文章大進)　退&KR0289;郎　退¶
筆塜(清異録趙光逄薄逰㐮漢見一方甎𩔖碑上題字/云髠友退&KR0289;郎功成𩯭髮傷塜頭封馬鬛不敢負)¶
(恩光獨孤眞節立甎後積土如盎微有苔蘚蓋好事者/瘞筆所在  尚書故實僧智永積年學書有秃筆頭十)¶
(甕瘞之號/退筆塜)　架名扈班　筒號裘鍾(致虚閣雜爼王羲/之有巧石筆架名)¶
(扈班獻之有斑竹筆筒/名裘鍾皆世無其匹)　翡翠筆牀　珊瑚筆格(玉臺/新咏)¶
<pb:KR3k0055_WYG_209-10a>¶
(序琉璃硯匣終日隨身翡翠筆牀無時離手樹萱錄南/朝呼筆管為牀蓋筆四管為一牀也或云筆牀即筆架)¶
(公歸田錄宋錢思公有珊瑚筆格平生愛惜子弟竊之/  榜以十千購之子弟佯為求得以獻欣然以十千與)¶
(之一嵗率/五七如此)　鏤蘇頲　獻李白(開元遺事學士蘇頲有/一錦文花石鏤為筆架)¶
(常置硯席間每天欲雨即津出如汗頲常以此為雨候/無差  紀纂淵海李白逰慈恩寺寺僧捧牌乞詩白題)¶
(訖僧獻錄英/梅檀香筆格)　筆囊　筆槽(上見張栻銘而王慶集有/借界尺筆槽  破其槽者)¶
(白其主人曰韓直木如常孤竹君無恙/但半面之交忽然折節矣主人大笑)¶
　　筆四¶
原中山之毫(史記䝉恬取中/山兔毛作筆)　同筆硯(漢宣微時與張/彭祖同筆硯詳)¶
<pb:KR3k0055_WYG_209-10b>¶
(硯/)　為方畧(漢書薛宣為左馮翊性密静有思省吏職/求其便安下至筆硯皆為設方畧利用而)¶
(省費吏/民稱之)　増不銛加砥(揚子刀不利筆不銛而/獨加諸砥不亦可乎)　原良¶
筆下士所無(蔡邕與梁伯張府君書/復獲良筆下士所無)　遼東仙筆(列仙/傳李)¶
(仲甫頴川人漢桓帝時賣筆遼東市上/一筆三錢有錢亦與筆無錢亦與筆)　増琉瓈筆(荆/楚)¶
(嵗時記陸士龍曰魏武帝劉/媫好以七月七日作琉瓈筆)　原筆惡(王羲之與謝安/書云復君真筆)¶
(所得極為不少而/筆至惡殊不稱意)　増子敬歎為絶世(書斷晉韋昶好/作筆王子敬得)¶
(其筆歎/為絶世)　原著庭户(左思作三都賦門庭户/牖皆著筆硯十稔方成)　大筆如¶
椽(世說王珣夢人以大筆如椽與之既覺語人曰/此當有大手筆俄而武帝哀冊諡議皆珣所草)　荆¶
<pb:KR3k0055_WYG_209-11a>¶
筆(王𨼆晉書二月盡三月初華生/襄藩栁葉舒荆筆楊版行詔書)　増打骨作筆(宋雲/行記)¶
(西天釋迦佛為磨休王時打骨作/筆剥皮為紙斮髓為墨寫大乘經)　捶琴(梁書栁惲常/賦詩未就以)¶
(筆捶琴坐客以筯和之/後傳擊琴自筆捶始)　佩以禾弢(孔帖李靖五世孫/彦芳其舊物有佩)¶
(筆以禾為管弢刻金其上别/為環以限其間尚可用也)　夢中吞筆(筆髓虞世南/學書耑精中)¶
(宵之間夢吞筆/覺後如在胸臆)　筆耕而食(張著翰林盛事王勃能為/文請者甚衆金帛盈積人)¶
(謂心織而衣/筆耕而食)　碧鏤牙管(景龍文館集中宗令諸學士/入甘露殿東壁刻書架架前)¶
(有銀硯一碧鏤牙管/十銀函盛紙數十種)　原彩毫　彩筆(並白/帖)　増吏畏¶
(唐書尹思眞授司府少卿時侯知一亦厲/威嚴吏為語曰不畏侯卿杖祇畏尹卿筆)　筍筆(大業/拾遺)¶
<pb:KR3k0055_WYG_209-11b>¶
(後序上元縣瓦棺寺閣南隅有雙籠閉之&KR0111;記嵗月㑹/昌中詔折浮圗因開有筍筆餘頭藏書帙中有藤紙題)¶
(為南部烟花錄其軸有魯郡顔公名/題云手寫是録即前之筍筆可知也)　&KR0289;長毫細(能改/齋漫)¶
(録栁公權謝人惠筆帖云近蒙寄筆出&KR0289;太短傷於勁/硬所要優柔出&KR0289;須長擇毫須細管不在大副切須齊)¶
(副齊則波撆有慿管小則運動省力/毛細則㸃畫無失&KR0289;長則洪潤自由)　非右軍不能用¶
(孔帖世傳宣州諸葛氏能作筆栁公權求之先與二管/語其子曰栁學士如能書當留斯筆不爾退還即以常)¶
(筆與之未㡬栁以不入用别求/先與者二筆非右軍不能用)　以袖代筆(天中記唐/相裴休早)¶
(肄業于河内之太行山後登顯位建寺於彼旋授太原/節鎮經由是寺寺僧粉額陳筆硯俟裴公親題公以衣)¶
(袖濕墨書之甚遒健逮歸侍婢訝/其霑渥裴公曰向以之代筆来)　懷金問價(肆考羅/𨼆喜筆)¶
<pb:KR3k0055_WYG_209-12a>¶
(工萇鳯語之曰筆文章貨也吾當助子取髙價/即以雁頭牋百幅為贈士大夫聞之懷金問價)　洗落¶
花泉(僧貫休詩粘粉為題棲/鳯竹帶香因洗落花泉)　藏&KR0289;都尉(陶榖清異録/蜀多文婦元)¶
(微之素聞薛濤名因奉使使見焉微之矜持筆硯濤走/筆作四友賛其畧曰磨潤色先生之腹濡藏&KR0289;都尉之)¶
(頭引書煤而黯黯入文/畝以休休微之驚服)　畦宗郎君(詳硯四金/小相注)　翹軒¶
寳箒(清異録偽唐宜春王從謙喜書札學晉二王楷法/用宣城諸葛筆一枝酧以十金勁妙甲當時號為)¶
(翹軒/寳箒)　潤筆(錢世昭錢氏私誌王岐公在翰苑時中秋/有月上命小殿對設二位召来賜酒令左)¶
(右宫嬪各取領巾裙帶或團扇手帕求詩内侍舉牙牀/以金鑲水晶硯珊瑚筆格玉管筆于公前来者應之畧)¶
(不停綴人人悉以進呈上云須與學士潤筆遂/各取頭上珠花&KR0724;公幞頭簪不盡者置公袖中)　御筆¶
<pb:KR3k0055_WYG_209-12b>¶
(宋史綦崇禮髙宗時御筆除翰林學士/自靖康後從官以御筆除拜自此始)　兠鍪不如(又/制)¶
(置使孟珙辟楊掞于幕下未㡬有大將立功珙坐受其/拜掞動色歎曰信兠鍪不如毛錐也于是謝絶賔客治)¶
(進士葉/遂登第)　三錢雞毛筆(潛確𩔖書嶺外少兔以雞雉毛/作筆亦妙即蘇長公所謂三錢)¶
(雞毛/筆也)¶
　　筆五(筆格/)　(筆架併載/)¶
原詩梁簡文帝詠筆格詩英華表玉笈佳麗稱珠網無¶
如兹制竒雕飾雜衆象仰出寫含花横插學仙掌幸因¶
提拾用遂厠璇臺賞　徐摛詠筆詩本自靈山出名因¶
<pb:KR3k0055_WYG_209-13a>¶
瑞草傳纎端奉積潤弱質散芳烟直寫飛&KR0363;牒横承落¶
繡篇一逄提握重寧憶仲升捐　増唐李嶠咏筆詩握¶
管門庭側含毫山水隈霜輝簡上發錦字夢中開鸚鵡¶
摛文至麒麟絶句来何當遇良史左右振竒才　栁宗¶
元酬楊尚書寄郴筆詩截玉銛錐作妙形貯雲含霧到¶
南溟尚書舊用裁天詔内史新將寫道經桂陽卿月光¶
輝徧毫末應傳顧兔靈　宋林逋咏退筆詩神功雖缺¶
力終存架琢珊瑚欠策勲日暮閒&KR0420;何所似灞陵憔悴¶
<pb:KR3k0055_WYG_209-13b>¶
故將軍　沈與求以精筆遺維心詩諸豪雄誇劒芒銛¶
毛錐歛避收餘尖櫝間黯黮渴銅雀案上&KR1057;沙枯玉蟾¶
　黃庭堅謝送宣城筆詩宣城變様蹲雞距諸葛名家¶
捋䑕&KR0161;一束喜從公處得千金求買市中無漫投墨客¶
摹科斗勝與朱門飽蠧魚愧我初非草元手不將閒寫¶
吏文書　又咏猩猩毛筆詩愛酒醉魂在能言機事踈¶
平生㡬量屐身後五車書物色㸔王㑹勲勞在石渠拔¶
毛能濟世端為謝楊朱　元劉因逺山筆架詩何物能¶
<pb:KR3k0055_WYG_209-14a>¶
支筆萬鈞案頭依約逺山㾗燈横烟影𨼆猶見秋入霜¶
毫勢欲吞　謝宗可䑕&KR0161;筆詩夜逐虚星上月宫奮髯¶
奪得管城公槖中不攪吟&KR0420;夢指下先争翰苑功莫笑¶
硯池濡醉墨絶勝倉廩飽陳紅平生齧盡詩書字散作¶
龍蛇落紙中　胡天游無筆歎詩宣城䑕&KR0161;不可索越¶
南雞毛不可得山中老頴飛上天九館癡髯化為石晴¶
&KR0420;無復秃千枝曉夢有時来五色一庭老葉掃西風袖¶
手空階㸔螭迹　明曽棨贈筆工陸繼翁詩空山老兔¶
<pb:KR3k0055_WYG_209-14b>¶
脱毛骨簡拔精銳披蒙茸平原霜氣在毫末水面猶覺¶
吹秋風製成進入&KR0363;莱宫紫花彤管飛青虹九重清燕¶
發宸翰五色絢爛皆成龍我時得之一揮灑落紙欲挫¶
詞塲&KR0289;棗心蘭蕊動光彩栗尾雞距争竒雄朅来簪此¶
扈仙蹕欲補造化難為功¶
原賦後漢蔡邕筆賦惟其翰之所生於季冬之狡兔性¶
精亟以摽捍體遄迅以騁歩削文竹以為管加漆絲之¶
纒束形調摶以直端染元墨以定色畫乾坤之隂陽賛¶
<pb:KR3k0055_WYG_209-15a>¶
宓皇之洪勲敘五帝之休徳揚蕩蕩之典文紀三王之¶
功伐兮表八百之肆覲傳六經而綴百氏兮建皇極而¶
敘彞倫綜人事于晻昧兮賛幽&KR0115;與神明象𩔖多喻靡¶
施不協上剛下柔乾坤之位也新故代謝四時之序也¶
圓和正直規矩之極也元首黄管天地之色也　晉傅¶
休奕筆賦簡修毫之竒兔選珍皮之上翰濯之以秋水¶
芬之以幽蘭嘉竹翠色彤管含丹於是班匠竭巧名工¶
逞術纒以素枲納以元漆豐約得中不文不質爾乃染¶
<pb:KR3k0055_WYG_209-15b>¶
芳松之淳煙寫文象於紈素動應手而從心煥光流而¶
星布　成公綏棄故筆賦有蒼頡之竒生列四目而兼¶
明慕羲氏之畫卦載萬物于五行乃發慮于書契採秋¶
毫之頴芒加膠漆之綢繆結三束而五重建犀角之元¶
管屬象齒於纎&KR0289;染青松之微煙著不冺之永蹤　梁¶
吳均筆格賦幽山之桂樹恒縈風而抱霧葉委鬱而陸¶
離根縱横而盤互爾其負霜含液枝翠心赤剪其匡條¶
為此筆格趺則巖巖方爽似華山之孤生上則員員峻¶
<pb:KR3k0055_WYG_209-16a>¶
逸若九疑之争出長對坐而銜煙永臨&KR0420;而儲筆　増¶
唐白居易雞距筆賦圓而直始造意于蒙恬利而銛終¶
騁能于逸少視其端若武安君之頭小窺其管如老&KR0360;¶
氏之心空故不得兔毫無以成起草之用不名雞距無¶
以表入木之功及夫親手澤隨指顧秉以律動有度染¶
松煙之墨灑鵞毛之素莫不畫為屈鐵㸃成垂露輟翰¶
停毫既象乎翹足就棲之夕揮鋩拂鋭又似乎奮拳引¶
闘之時是以搦之而變成金距書之而化出銀鈎董狐¶
<pb:KR3k0055_WYG_209-16b>¶
操可以勒為良史宣尼握可以削定春秋斯距也如劒¶
如㦸可繋可縛見之者書狂發秉之者筆力作挫萬物¶
而人文成草八行而鳥跡落縹囊或處𩔖藏錐之沈潛¶
團扇忽書同舞鏡之揮霍　竇紃五色筆賦含五彩而¶
可寳煥六書以増媚積毫端於一勺潛含水章施墨妙¶
於八行宛成錦字戴帛驚纈文漸出臨池訝蓮影長新¶
效用辭林分宿鳥之丹羽呈功學海間遊魚之彩鱗糅¶
松烟以霞駮操竹簡而淚凝紛色絲兮宜映練囊暈科¶
<pb:KR3k0055_WYG_209-17a>¶
斗兮似開緗帙動人文之際懷豹變於良霄呈鳥跡之¶
前想烏凝于瑞日故可以彰施薤葉㸃綴桃花彼雕翠¶
羽而示功鏤文犀以窮奢曽不如披藻翰而發光華¶
李徳裕斑竹筆管賦序予寓居郊外有湘中守贈以斑¶
竹筆管竒彩爛然愛玩不足因為賦以報之曰緣層嶺¶
兮茂竒篠夾澄瀾兮聳修竹灑思淚兮珠已盡染翠莖¶
兮苔更侵爰有良牧採之嵓趾表貞節於苦寒見虚心¶
於君子始操截以成管因天姿而具美疑貝錦之濯波¶
<pb:KR3k0055_WYG_209-17b>¶
似餘霞之散綺昔漢代方侈増其炳煥綴明璣以為柙¶
飾文犀以為玩徒有貴於繁華竟何資於藻翰曽不知¶
擇美於江潭訪竒於湘岸惟兹物之日用與造化而齊¶
均方寳此以終老永躬耕乎典墳¶
原賛晉郭璞筆賛上古結繩易以書契經緯天地錯綜¶
羣藝日用不知功蓋萬世¶
増銘太公隂謀筆之書曰毫毛茂茂陷水可脱陷文不¶
活　原後漢李尤筆銘筆之强志庶事分别七術雖衆¶
<pb:KR3k0055_WYG_209-18a>¶
猶可解說口無擇言駟不及舌筆之過誤愆尤不滅¶
魏傅選筆銘昔在上古結繩而誓降及後載易以書契¶
書契之興興自頡皇肇建一體浸遂繁昌彌綸羣事通¶
逺達幽垂訓紀典匪筆靡修實為心畫臧否斯由厥美¶
𢎞大置𩔖鮮儔徳興之著惟道是揚茍逞其違禍亦無¶
方　晉傅休奕筆銘韡韡彤管冉冉輕翰正色元墨銘¶
心寫言　王𨼆筆銘豈其作筆必兔之毫調利難秃亦¶
有鹿毛　増宋張栻筆囊銘司馬文正公貯筆黃囊及¶
<pb:KR3k0055_WYG_209-18b>¶
紅管筆一枝今藏太史范氏實治平中賜物厚陵之賜¶
文王之澤傳之方来見者改色筆端吐詞穀粟萬世豈¶
惟改色公心是繼在昔魏公世保其笏謹哉斯藏惟徳¶
其物　明方孝孺筆銘妄動有悔道不可悖勿謂汝才¶
後有萬世¶
増傳唐韓愈毛頴傳毛頴中山人秦蒙恬南伐楚次中¶
山大獵圍毛氏之族拔其毫載頴而歸秦皇帝使恬賜¶
之湯沐而封諸管城號曰管城子頴為人強記而便敏¶
<pb:KR3k0055_WYG_209-19a>¶
又善隨人意正直邪曲巧拙一隨其人累拜中書令上¶
嘗呼為中書君頴與絳人陳元𢎞農陶泓㑹稽楮先生¶
友善其出處必偕後因進見上將有任使拂拭之免冠¶
謝上見其髪秃又所摹畫不能稱上意因不復召歸封¶
邑終於管城¶
増制□鄭東山撰中書令管城子毛頴進封管城侯制¶
美秀而文神明之胄本長生於月殿亦分配於日辰華¶
顛欲秃豈辭拔楊氏之一毛清節自持素恥營晉臣之¶
<pb:KR3k0055_WYG_209-19b>¶
三窟雖勲名異乎定逺而摹畫妙於右軍俾歸掌握供¶
内庭肆筆之娛爰布腹心啟寰宇同文之兆錫之湯沐¶
賁以絲綸載剖丹書之劵大開孤竹之封期益廣恵施¶
之五車母但樂渭川之千畝¶
原啓梁元帝謝東宫賜白牙鏤管筆啟春坊漆管曲降¶
深恩北宫象牙猥蒙霑逮雕鐫精巧似遼東之仙物圖¶
寫竒麗笑蜀郡之儒生故知嵇賦非工王銘未善昔伯¶
喈致贈纔屬友人葛龔所酬止聞通識豈若逺降鴻慈¶
<pb:KR3k0055_WYG_209-20a>¶
曲覃庸陋方覺琉瓈無當隨珠過侈但有羡卜商無因¶
則削徒懐曹植恒願執鞭　庾肩吾謝賚銅硯筆格啟¶
烟磨青石已踐孔氏之壇管插銅龍還笑王生之璧并¶
出梁園来頒狹室¶
　　硯一¶
原釋名硯者研也可研墨使和濡也　増正字通硯亦¶
作研　李之彦硯譜太公金匱硯之書曰石墨相著而¶
黒邪心讒言無得汚白是知硯其来尚矣　又蘇易簡¶
<pb:KR3k0055_WYG_209-20b>¶
作文房四譜言四寳硯為首筆墨兼紙皆可随時収索¶
可與終身俱者惟硯而已　米芾硯史器以用為功玉¶
不為鼎陶不為柱夫如是則石理發墨為上色次之形¶
製工拙又其次文藻縁飾失硯之用¶
　　硯二¶
増李之彦硯譜黃帝得玉一紐治為墨海其上篆文曰¶
帝鴻氏之硯　原漢書中郎將張彭祖少與宣帝微時¶
同硯席　増文房四譜魏銅雀臺遺址人多發其古瓦¶
<pb:KR3k0055_WYG_209-21a>¶
琢硯甚工貯水數日不燥世傳其瓦俾陶人澄泥以絺¶
綌濾過加胡桃油埏埴之故與他瓦異　原東宫舊事¶
皇太子初拜給漆石硯一枚牙子百副紀有漆書硯一¶
則其事也　増拾遺記張華造博物志奏於武帝帝賜¶
青鐵硯此鐵于闐國所出獻而鑄為硯也　晉書庾翼¶
少為侍中袁彖所重贈以鹿角書格蜯硯象牙筆管¶
原陳留志范喬年两嵗祖馨臨終撫其手曰恨不見汝¶
成人以吾所用硯與之始五嵗祖母以此言告喬喬便¶
<pb:KR3k0055_WYG_209-21b>¶
執硯涕泣　増天中記東魏孝静帝芝生銅硯　陶榖¶
清異録開元二年賜宰相張文蔚楊渉薛貽寳相枝各¶
二百龍鱗月硯各一鱗石紋似之月硯形似之歙産也¶
　又唐蕭頴士嘗至倉曹李韶家見歙硯頗良既退語¶
同行者曰君識此硯乎蓋三灾石也字札不竒硯一灾¶
文詞不美硯二灾窓几狼籍硯三灾同行者斂睂頷之¶
　北夢瑣言鄭朗落志時几硯有聲洪法師在座曰有¶
聲價之象朗後位台輔　孔帖秦系客泉州南安有九¶
<pb:KR3k0055_WYG_209-22a>¶
日山系結廬其上穴石為硯注老子　五代史桑維翰¶
傳人以為桑䘮同音有勸其不必舉進士從他求仕者¶
維翰慨然鑄鐵硯以示人曰硯弊則改而他仕卒以進¶
士及第　王氏彚苑蒯鰲畜龍尾硯友人欲之而不言¶
鰲心許之友人不告而去乃徒歩追及送之　洪景伯¶
歙硯譜&KR0276;源硯在唐開元中獵人葉氏逐獸至長城里¶
見疊石瑩潔可愛因𢹂以歸刊成硯温潤大過端溪由¶
是山下始傳至南唐李後主精意翰墨歙守又獻硯并¶
<pb:KR3k0055_WYG_209-22b>¶
薦硯工李少微國主嘉之擢為硯官(曹繼善歙硯說按/龍尾山在婺源縣)¶
(長城里亦名羅紋山下名芙蓉溪/石坑最多延蔓百餘里取之不絶)　李之彦硯譜李後¶
主得青石硯墨池中有黃石如彈丸水常滿終日用之¶
不耗陶榖見而異之硯大不可持乃取石彈丸去後主¶
索之良苦陶曰要當碎之石破中有小魚跳地上即死¶
自是硯無復潤澤　蘇易簡硯譜栁公權論硯以青州¶
石為第一絳州者次之殊不言端石端溪山&KR0197;斧柯昔¶
人採石為硯必以牛羊祭之不爾雷電失石所在　宋¶
<pb:KR3k0055_WYG_209-23a>¶
史吳越錢俶善草書上遣使謂曰聞卿善草聖可寫一¶
二紙進俶即以舊所書紺圖上之詔書褒美因賜玉硯¶
金匣一紅緑象牙筆管龍鳯墨蜀牋盈丈紙皆百數¶
又胡旦著漢春秋等書斲大方硯五六尺刻而瘞之曰¶
胡旦修漢春秋硯　又包拯為端州守州嵗貢硯前守¶
所取輙數十倍以遺權貴公命製者止足供數後官滿¶
一硯不持以歸　山堂肆考宋張仲幾有龍尾紫石硯¶
東坡以銅劒易之　又宋蘇頌守杭梁燾以京朝官通¶
<pb:KR3k0055_WYG_209-23b>¶
判明州道出錢塘公一見異之臨别以一硯遺之曰留¶
為他日玉堂之用後頌拜相燾在翰林草制乃其硯也¶
　天中記宋謝暨知徽州時嘗於舊坑取石貢理宗初¶
坑上常有五色雲如錦衾郡檄隨雲覆處斲之得佳石¶
有白文宛轉如二龍既發為硯雲氣不復見矣¶
　　硯三(硯匝附/)¶
原孔石　晉銀(伍輯之從征記孔子廟中有石硯一枚/製甚古朴蓋孔子平生時物也  蕭方)¶
(等三十國春秋晉永嘉六年劉聰引帝入宴謂帝曰卿/為豫章王時朕與王武子相造卿贈朕以柘弓銀硯卿)¶
<pb:KR3k0055_WYG_209-24a>¶
(憶否帝曰/安敢&KR0111;之)　銀帶　金池(魏武上雜物疏御物三十種/有純銀參帶臺硯一枚純銀)¶
(參帶貟硯大小各一枚/  下見傅休奕硯賦)　溪源　石穴(永嘉郡記硯溪/一源中多石硯)¶
(穴劉澄之山川今古記興平石/  深二百許丈石青色堪為硯)　御几筵　置牆柱(上/見)¶
(繁欽硯頌二/  下詳筆)　節方圎　生翰墨(上見傅休奕硯賦硯/繁欽硯賛顧尋斯)¶
(乃生翰墨自昔/頡皇傳之罔極)　篇籍永垂　讒邪無汚(上見李尤墨/硯銘  下詳)¶
(硯/一)　魏后數用　晉帝少同(上詳筆二國梁元帝忠臣/傳劉𢎞沛  人也寓居洛)¶
(陽與晉武帝同/年少同硯書)　増龍尾　馬肝(蘇易簡硯譜歐陽修/云歙石出龍尾溪以)¶
(金星為貴在端溪上而端溪以後出見貴耳而李之彦/硯譜曰不然李賀有端州青花石硯詩云暗灑萇泓冷)¶
<pb:KR3k0055_WYG_209-24b>¶
(血㾗則謂鸜鵒眼知端石為硯乆矣郅蘇軾荅孫莘老/寄墨詩谿石琢馬肝注云漢武帝時  支國貢馬肝石)¶
(半青半白如馬肝以之拭/髪白者皆黒亦可作硯)　鳯池　龍壁(米芾硯史晉/硯見於顧愷)¶
(之畫有如鳯字两足者所謂鳯凰池也蘇文簡家收唐/畫太宗長孫后納諫圗宫人于瑪瑙盤中托一圎頭鳯)¶
(池硯似晉製其栁宗元栁州山水/記壁曰龍壁  下多秀石可為硯)　龍盤　鷺駐(天中/記何)¶
(持之有一端硯形正圎馬肝色中盤一金色龍頭角爪/尾粲然畢具㑹有知者即以進御  又端溪硯工見有)¶
(飛鷺翹駐潭心因令没人視之網得一石石既登岸轉/仄之若有涵水聲硯工曰是必有子石刻之得一石于)¶
(泓水中大如鵞卵色/紫玉也刻為二硯)　霧興　雲覆(揮塵録陳公宻未/達時嘗之端州聞)¶
(有富民畜一硯甚竒至破家得之硯面世所謂熨斗焦/者成一黒龍奮迅之狀可畏二鸜鵒眼以為目每遇隂)¶
<pb:KR3k0055_WYG_209-25a>¶
(晦則雲霧輒興公宻没歸于張仲謀政和/間遂登金門為書符之用  下詳硯二)　類月　涵¶
星(蘇子美集江上有石形色類月子美以為硯詩云我/疑此山石久為月照著老蚌吸日月降胎水犀望星)¶
(星入角彤霞爍石變丹砂白虹貫巖生美璞范蘇東坡/集東坡以月石硯屏贈范子功以涵星硯贈  純父詩)¶
(云月次于房厯三星斗牛不神箕獨靈/簸摇桑榆負西靡影落蘇子硯與屏)　風字　斧形¶
(李之彦硯譜㑹稽有老叟云右軍之後持一風字硯大/尺餘色正赤用之不減端石楊休以錢二萬得之  東)¶
(坡集陸道士畜一硯圎首斧形色正青背有/却月金文甚能克墨而宜筆蓋唐以前物也)　玉質¶
金星(硯譜蔡君謨曰端石瑩潤惟有芒者尤發墨歙石/多芒惟膩理者特佳蓋物之竒者必異其𩔖也其)¶
(題程氏歙硯曰玉質純蒼理緻精鋒芒多/盡墨無聲見潛確𩔖書  下詳龍尾注)　石精　天¶
<pb:KR3k0055_WYG_209-25b>¶
液(李之彦硯譜歐陽修曰端石以子石為上在大石中/生蓋石精也流俗訛為紫石  孔方平歙硯銘乳兹)¶
(山骨以發天液縠/理綺文金星玉質)　呵水　試金(筆談客以硯送孫甫/直錢三十千呵之則)¶
(水流孫曰呵水得一擔直止三錢得此何用遂不受字/東坡集澤州吕道人澄泥硯多作投壺様其首有吕)¶
(非刻非畫堅/緻可以試金)　紅絲　青鐵(李之彦硯譜蘇易簡以青/州紅絲石為第一斧柯山)¶
(第二龍尾石第三餘皆在中下紅絲石/湏飲以水使足乃可用  下詳硯二)　結鄰　磨穴¶
(合璧事類唐李衛公硯名結鄰言與結為鄰也去李之/彦硯譜古有學書于人者數年自以其藝成辭  師曰)¶
(吾有一篋物可附于某處及山之下絶無所附啟之皆/磨穴舊硯數十枚方知其師夙所用者乃返山服膺至)¶
(皓首方/畢其藝)　蒼玉　翠濤(米芾硯史玉出光為硯著墨不/滲發墨有光其云磨墨處不出)¶
<pb:KR3k0055_WYG_209-26a>¶
(光者非也余自製成蒼玉硯龍元倪瓉翠濤/硯詩翠濤沄沄生縠紋雲章  文發竒變)　鸜鵒眼¶
　鳯凰臺(蘇易簡硯譜端溪石有白赤黃色㸃者謂之/鸜鵒眼脉理黃者謂之金線紋  米芾硯史)¶
(陳文惠丞相家收蜀王衍時太子陶硯連蓋蓋上有鳯/坐一臺餘雕雜花草湼之以金泥紅漆有字曰鳯凰臺)¶
　名鳯咮　似馬蹄(東坡鳯咮硯銘序北苑龍焙山如/翔鳯下飲之狀當其咮有石蒼黒)¶
(緻如玉太原王頥以為硯余名之曰鳯咮然其産不富/或以黯黮灘石為之狀酷類而多拒墨  孔帖髙常硯)¶
(銘天壇中路獲硯石似馬蹄狀外稜孤聳内發墨色幽/竒天然疑神仙遺物寳而用之又潛確𩔖書唐人紫花)¶
(硯詩耕得紫玻瓈鑿成天馬/蹄潤應通月窟洗合就雲溪)　狀天池　如月暈(洪景/伯歙)¶
(硯譜名狀第六曰天池様琢澠水燕談唐彦猷嘉祐中/守青社得紅絲石於黒山  為硯其理紅黃相參文如)¶
<pb:KR3k0055_WYG_209-26b>¶
(林朩或如月暈或如山峰或如雲霧花卉石自有膏潤/泛墨色覆之以匣數日不乾彦猷作硯錄品為第一)¶
　魏臺瓦　汾水泥(上詳硯二縫文房四譜絳縣人善/製澄泥硯  絹囊置汾水中踰年)¶
(而後取則泥已實囊/矣陶為硯水自不涸)　七寳鑪　四環鼓(開元遺事内/府中有七寳)¶
(硯鑪一所曲盡其巧每冬寒硯凍置于鑪上不勞置火/硯氷自消  陶榖清異録宣州裁衣肆用一石鎮色紫)¶
(而潤予以為堪為硯材買之琢為四/環鼓硯綴以白玉環方圎逾一尺)　作春秋　注老¶
子(并詳/硯二)　贈庾翼　遺洪厓(上詳硯二河洪厓先生傳/先生欲歸  内舍人劉守)¶
(璋與道士吳恪儒生張𨼆来謁贈/先生揚雄鐵硯并四皓鹿角枕)　名三灾　補百碎¶
(上詳硯二碎李之彦硯譜石晉時關右有李處士能補/碎硯至百  者賫歸旬日即復舊如新琢成畧無瑕𩔖)¶
<pb:KR3k0055_WYG_209-27a>¶
(世莫得/其法)　底承魚口　色若猪肝(清異錄余家世寳一/硯形正圎腹作两池)¶
(底分三魚口以承之紫潤可愛背隂有字云璧友絶蘇/易簡硯譜端溪水中石其色青山半石其色紫山  頂)¶
(者尤潤如猪/肝色者佳)　訪於諸阮　留在二妃(唐李文資暇錄/元和初叔祖宰)¶
(虢之朱陽諸阮温清之隙必訪山水一日于澗側得一/石時𢹂鐫具以徃因刻其逰山之姓氏年月覺其石美)¶
(遂琢為硯名曰稠桑石硯道異苑辛道支于水側見一/浮樝取為硯製形象魚有  家符懴皆置魚硯中忽失)¶
(之夢人曰吾暫逰湘水為二妃所留可於水際見尋也/道支旦至水則罾者得一鯉魚買剖之得先時符懴方)¶
(悟又失之有人過湘君/廟見魚硯在二妃側)　苑馨與孫　蒯鰲許友(并詳/硯二)¶
　王慈獨取　包拯不持(彚苑王慈年八嵗外祖宋江/夏王義恭出寳物恣其所取)¶
<pb:KR3k0055_WYG_209-27b>¶
(慈但取素琴石硯/而已  下詳硯二)　造供書府　留用玉堂(宋葉樾端/溪硯譜宣)¶
(和初御府降様造形若風字如鳯池平底耳有四環刻/海水魚龍三神山水池作崑崙狀左日右月星斗羅列)¶
(以供太上皇書府/之用  下詳硯二)　中有雙澗　上出一峯(宋林光朝/詩序陳順)¶
(之靈璧石硯山中有雙澗低處為硯下米元章題云唐/𢎞文館校書李羣玉有詩南唐李重光故物也  米芾)¶
(硯史吾收一青翠疊石傍一嵌磨墨上出一峯髙尺餘/頂復平嵌巖如亂雲四垂以覆硯以水澤頂則隨葉垂)¶
(珠滴硯心上有銘識事見唐/莊南傑賦乃厯代所寳也)　象龜負圗　有鴿添水¶
(上見張少博石硯賦鴿天中記藍田玉順山悟真寺/有髙僧寫湼盤經羣  自空中銜水添硯水竭畢至)¶
藏歌蓋舞　鑱玉割雲(事文𩔖聚古瓦硯銘昔之藏歌/蓋舞蔽日干霄繁華㡬代零落)¶
<pb:KR3k0055_WYG_209-28a>¶
(一朝委地而合隨塵土依人而却伍瓊瑤可宋程俱/謝人惠硯詩割雲鑱玉巧如神龍尾銅臺  奴僕)¶
玉瑩鑑光　黼形縠理(米芾硯史方城縣葛仙公巖石/如玉瑩如鑑光著墨如澄泥不)¶
(滑墨發生光如漆如油而東坡石/硯銘黼形而縠理金聲  玉色)　號萬石君　拜即¶
墨侯(蘇軾有萬石君羅文傳圎文嵩石虚中傳石虚中/字居黙南越人器度方  中心坦然若汪汪萬頃)¶
(之量𨼆遁不仕因採訪遇之端陽拜即墨侯與/宣城毛元銳燕人易元光華隂禇知白同出處)　陶泓¶
　羅文(毛頴傳穎與𢎞農陶泓友善又洪/駒父有陶泓傳  羅文傳見硯五)　生芝　觀¶
魚(上詳硯二具異聞寳録徐元之夜讀書見人物如粟/米數百皆  甲胄擁一紫衣者行案上傳呼曰蚍蜉)¶
(王欲觀魚於紫石潭漁具/數十入硯中皆獲小魚)　有亷隅　無瑕玷(並見羅/文傳)¶
<pb:KR3k0055_WYG_209-28b>¶
　雪方池　紫翠屏(清異録和魯公有白方硯通明無/纎翳得之於峩睂比丘公自題硯)¶
(室曰雪方池星東坡月石硯屏詩紫潭出元/雲翳我潭中  獨有潭上月倒挂紫翠屏)　以竹節¶
　如蓮葉(四譜西域無紙筆有墨以瓦合或竹節即其/硯也又異物志廣南以竹為硯  繁欽硯賛)¶
(或規如馬蹄/或銳如蓮葉)　鈎夏鼎　成禹璧(上見繁欽硯頌光元/宋无古硯歌琱  發)¶
(烱成禹璧海王/川后輸元液)　作氷壺　名水箕(宋張耒以黄魯直/惠洮河綠石作氷)¶
(壺研詩洮河之石利劒矛風瀾近手寒生秋名元王惲/覓風字歙硯詩嘗聞右軍硯風字琢手奢是  為水箕)¶
(朶頤駭/唅呀)　雷電光　金石交(上見杜甫石硯詩子袁桷/雙魚硯詩平生謝  金石)¶
(交/)　聲價之象　文字之祥(上詳硯二得東坡天石硯/銘序曰軾  異石如魚膚)¶
<pb:KR3k0055_WYG_209-29a>¶
(筠温瑩作淺碧色扣之鑑然試以為硯甚發墨顧無貯/水處先君曰是天硯也有硯之德而不足于形耳因以)¶
(賜軾曰文字之祥/也軾寳而用之)　徳人俊人　死眼活眼(邵氏後錄/端石如徳)¶
(人每過於厚或亷于才不能砥滯歙石如俊人輒傾倒/失之輕而遇事風生無不一一厭足人意又滌端硯屢)¶
(易水其漬卒不盡除歙硯一滌即瑩澈無留墨亦一快/耳  蘇易簡硯譜端石有死眼活眼之别圎暈相重黄)¶
(黒相間黳睛在内晶瑩可愛謂之活眼四傍浸漬不甚/瑩明謂之淚眼形體畧具内外皆白謂之死眼活勝淚)¶
(淚勝死/死勝無)　端溪三種　人間四絶(魏泰東軒筆錄端溪/硯有三種曰巖石曰)¶
(西坑曰後歴石西坑石三當巖石之一後歴石三當西/坑之一其品可知  苕溪詩話東坡曰余家有歙硯底)¶
(有欵識云吳順義元年處士汪少微銘松/操凝烟楮呉鋪雪毫頴如飛人間四絶)　林夫丹石¶
<pb:KR3k0055_WYG_209-29b>¶
　湖女碧玉(東坡丹石硯銘序唐林夫遺予丹石硯粲/然如芙蓉出水殺墨宜筆盡硯之美  天)¶
(中記貞元中許商舟行湖中青衣迎入一府/女郎請書江海賦碧玉硯貯銀水玻瓈為匣)　得自新¶
知　見如故人(上見劉禹錫端硯詩而東坡云曇秀畜/龍尾石硯製以拱璧  以缺月為池云)¶
(是蔣希魯舊物予在廣陵嘗識此硯/今復見之嶺海間依然如故人也)　殺墨如風　淬¶
筆如錐(東坡云杜元叔藏許敬宗硯元叔子遺孫莘老/滑潤如玉殺墨如風真四百餘年物  黄山谷)¶
(以綠石硯贈張文潛詩贈君洮州/綠石含風漪能淬筆鋒利如錐)　山聳二十六峯¶
帑寄五十五年(輟耕錄南唐李主有寳石硯山徑長纔/踰咫尺前聳二十六峯皆大如手指不)¶
(假雕琢有華蓋峯月巖方壇玉筍翠巒上洞下洞三折/相通有龍池遇天雨則津潤滴水少許在池内經旬不)¶
<pb:KR3k0055_WYG_209-30a>¶
(竭郡揮塵錄丁晉公自海外徙宅光州臨終以一巨篋/寄  帑中上題云俟五十五年有姓丁來此作通判可)¶
(分付開之至是嵗有丁僑者来貳郡政即晉公之孫計/其所留年月尚未生啟視之但一黒匣貯大端硯一枚)¶
(上有一小竅以一碁子覆之揭之有水一/泓流出無有歇時溫潤之甚不可名狀)　硯匣　硯¶
室(瑠璃硯匣詳筆三又栁宗元栁州寄周韶州詩印文/生綠經旬合硯匣留塵盡日封  下詳雪方池注)¶
　　硯四(硯滴附/)¶
原與國右史公從事出入(東觀漢記蘇竟與劉歆子棻/書曰前世以磨研編簡之才)¶
(與國右史公從事/出入者惟硯也)　凍釋學篇章(崔實四民月令正月/硯凍釋命童幼入小)¶
(學學篇章十一月/硯凍讀孝經論語)　後人思徳愛物(顧雅石硯銘揚州/有石硯一枚是晉)¶
<pb:KR3k0055_WYG_209-30b>¶
(張華所用之器後人思念公徳/愛其物年逾百祀儼然玉質也)　吳都石硯(山名見北/堂書鈔)¶
　増水硯為城池(筆陣圗賛/詳筆三)　洗硯池(文房四譜越州/戒珠寺羲之宅)¶
(也有洗硯池至/今水嘗黒色)　翔鳯硯蓋(梁書武帝性純儉吳令唐/鏞進鑄成盤龍火爐翔鳯)¶
(硯蓋詔禁/錮終身)　鐵面尚書(鳯翔退耕錄薛稷為硯封九錫/拜離石鄉侯使持節監即墨軍)¶
(事長史兼/鐵面尚書)　水槁瑠璃(李白自漢陽歸詩去嵗左遷/夜郎道瑠璃硯水常枯槁)¶
毁不忍棄(韓愈瘞硯銘隴西李元賔誤毁其硯匣歸京/師愈讃而識之土乎成質陶乎成器復其質)¶
(非生死𩔖全斯用毁不/忍棄埋而識之仁之義)　青州石末(太平御覽栁公權/評硯以青州石末)¶
(為第一言墨易冷絳州黒硯次之李之彦硯譜曰青濰/州石末皆瓦硯也栁公權以為第一當時未見歙石以)¶
<pb:KR3k0055_WYG_209-31a>¶
(為上/品耳)　天下之冠(李之彦硯譜李後主留意筆札所用/澄心堂紙李廷珪墨龍尾石硯為天)¶
(下之/冠)　好硯成癖(陶榖清異錄南昌陳省躬好硯成癖/晚得一枚腹有四眼徐鉉名之曰方)¶
(相石省躬以近凶不用自號為/仙翁硯&KR0145;道家四目老翁之說)　眼列斗形(蘇易簡硯/譜唐彦猷)¶
(云端石眼之美者青綠黃三色相重多者自外至心凢/九重其大者尤為希有或布列硯中如北斗心房之形)¶
(其生于墨池之外者謂之髙眼生於内者謂/之低眼髙眼尤可尚以不為墨漬常可覩也)　表裏瑩¶
潔(曹繼善歙硯說唐公硯錄云嘗過金陵于翰林葉道/卿處見一硯方四五寸許其色淡青如秋雨新霽逺)¶
(望暮天表裏瑩潔都無紋理蓋/所謂硯之美者也今不復有)　薄如紙(又蘇易簡云/硯有薄如紙)¶
(者蓋以薄/為利用云)　玉堂新様(潛確𩔖書丁寳臣知端州製綠/石硯送王安石謂之玉堂新様)¶
<pb:KR3k0055_WYG_209-31b>¶
(安石以詩報之曰玉堂新様世争傳况以巒溪/綠石鐫久埋瘴霧㸔猶濕一取春波洗更鮮)　環水¶
如辟雍(米芾硯史今杭州龍華寺收梁傅大士甆硯一/枚甚大磁褐色心如鐵環水如辟雍之製而磨)¶
(墨處無磁/油殊著墨)　水晶硯(又信州水晶硯於他/處磨墨汁傾入用)　起墨益毫¶
(米芾硯銘壽古而質潤色紫/而聲清起墨益毫故其寳也)　玉兔朝元(潛確𩔖書玉/兔朝元硯此)¶
(為細羅紋刷絲歙石面有葱色兔月二像巧若畫成真/五代前物也旁刻建中靖國元年改製下刻篆書一拳)¶
(石兮呈祥俾翰墨兮増光出煨燼/兮不敗伊蘇氏兮其昌張九成識)　不必以眼為貴(老/學)¶
(菴記宋髙宗謂端硯如一段紫玉/瑩潤無瑕乃佳不必以眼為貴)　松磬硯(潛確𩔖書/綠端松磬)¶
(硯長七八寸蓋硯板也其上刻松枝石磬而/以半磬為硯池細潤發墨趙子昻銘其隂)　硯山(元/揭)¶
<pb:KR3k0055_WYG_209-32a>¶
(傒斯硯山詩序山石出靈璧其大不盈尺髙半之中隔/絶澗前後五十五峯東南有飛磴横出方平可二寸許)¶
(鑿以為硯/號曰硯山)　紫衣玉帶(元張憲有玉帶生歌其序云玉/帶生端人也事文山丞相為文)¶
(墨賔初宋上皇以丞相恩賜生紫衣玉帶至今不改其/舊服生為人端厚強記黙識丞相素重之呼召不以名)¶
(但曰玉/帶生)　以酒為滴(西京雜記天子以玉為硯/以酒為書滴取其不氷)　玉蟾¶
蜍(又曰廣陵王去疾發晉靈公塜得玉蟾蜍一枚大如/拳腹容五合水光潤如新王取以盛硯滴又杜甫詩)¶
(宫硯玉蟾蜍劉禹錫詩玉蠩吐/水霞光浄彩翰摇風絳錦鮮)　水龜(傅休奕水龜銘/鑄兹靈龜體象)¶
(自然含源吐水有似清泉潤彼元/墨染此柔翰申情寫素經緯羣言)　金錯盌(世說秦嘉/媍與嘉書)¶
(曰今奉金錯盌一/枚可以盛書水)　金小相(清異録歐陽通善書修飾/文具其家藏遺物尚多皆)¶
<pb:KR3k0055_WYG_209-32b>¶
(就刻名號研室曰紫方館金苽盛硯滴曰金小相鎮紙/曰套子龜小連城千鈞史界尺曰由準氏芒筆曰畦宗)¶
(郎君夾槽/曰半身龍)　髙麗銅瓶(羅文傳上賜髙麗/所獻銅瓶為飲器)　寫胸中竒¶
(張安國麒麟硯滴詩素王西狩麟筆削昌斯文壯哉筆/硯間英姿欲摩雲豈獨濡亳端正可清妖氛㑹當侍君)¶
(王玉殿清夜分轉寫/胸中竒恩波被無垠)¶
　　硯五¶
原詩唐楊師道詠硯詩圎池𩔖璧水輕翰染煙華將軍¶
欲定逺見棄不應賒　増李白酬殷十一栗岡硯詩灑¶
染中山毫光輝吳門練天寒水不凍日用心不倦𢹂此¶
<pb:KR3k0055_WYG_209-33a>¶
臨墨池還如對君面　杜甫石硯詩平公今詩伯秀發¶
吾所羡奉使三峽中長嘯得石硯巨璞禹鑿餘異狀君¶
獨見其滑乃波濤其光或雷電聨坳各盡墨多水遞𨼆¶
見揮灑容數人十手可對面公含起草姿不逺明光殿¶
致於丹青地知汝隨顧盼　李賀楊生青花紫石硯歌¶
端州石匠巧如神踏天磨刀割紫雲傭刓抱水含滿唇¶
暗灑萇𢎞冷血痕紗帷晝暖墨花春輕漚漂沫松麝熏¶
乾膩薄重立脚匀數寸光秋無日昬圓毫促㸃聲静新¶
<pb:KR3k0055_WYG_209-33b>¶
孔硯寛頑何足云　陸龜蒙謝襲美贈紫石硯詩霞骨¶
堅来玉自愁琢成飛燕古釵頭澄沙脆弱聞應伏青鐵¶
沈埋見亦羞最稱風亭批碧簡好將雲竇漬寒流君能¶
把贈閑吟客徧寫江南物象酬　李山甫古石硯詩追¶
琢他山石方圎一勺深抱貞惟守墨求用每虚心波浪¶
因文起塵埃為廢侵慿君更研究何啻直千金　劉禹¶
錫謝友生遺端谿硯詩尋常濡翰次恨不到端谿得自¶
新知己如逢舊解擕媧天補剰石昆劒切来泥著指痕¶
<pb:KR3k0055_WYG_209-34a>¶
猶濕停旬水未低阿雲潤柱礎筆彩飲虹霓鵒眼工諳¶
&KR0861;羊肝士乍刲連澌光比鏡囚墨膩於䃜碊小金為斗¶
泓澄玉作隄　宋韓琦古瓦硯詩昭陽殿瓦不可壞埋¶
没曠野迷荒榛數百年来取為硯墨光爛發波成輪求¶
之日盛得日少片材無異圭璧珍蘚斑著骨尚乾翠夜¶
雨㸃漬痕如新當時此復近簷溜印以篆字花其唇¶
蘇軾龍尾硯歌黃琮白琥天不惜顧恐貪夫死懐璧君¶
㸔龍尾豈石材玉徳金聲寓於石與天作石来㡬時與¶
<pb:KR3k0055_WYG_209-34b>¶
人作硯初不辭詩成鮑謝石何與筆落鍾王硯不知¶
陳與義酬錢柬之惠澤州吕道人硯詩君不見銅雀臺¶
邊多事土走上觚稜䕃歌舞餘香分盡垢不除却寄書¶
林汗縑楮豈如此瓦凝青膏冷面不識姦雄曹吕翁已¶
去泫餘泣通譜未許𢎞農陶暮年得君真耐久摩挲玉¶
質雲生手未知南越石虚中亦有文章似君否西家撲¶
滿本弟昆趣清尚濁何年分一朝墮地真瓦礫莫望韓¶
公無瘞文　陳師道謝冦十一惠端硯詩端溪四山下¶
<pb:KR3k0055_WYG_209-35a>¶
龍淵鬱積中州清淑氣金聲玉骨石為容河江屈流雲¶
作使滑如女膚色馬肝夜半神光際天地沒人投深索¶
千丈探頷適遭龍伯睡轆轤挽出萬人負千嵗之藏一¶
朝致琢為時様供翰墨十襲包藏百金貴　劉克莊獲¶
硯詩二硯溫如玉琢成信知天地有精英馬肝紫潤尤¶
宜沐鵒眼青圎宛似生未愛潘郎呼作友便教米老拜¶
為兄　金雷淵洮石硯詩緹囊深複有滄洲文石春融¶
翠欲流退筆成丘竟何益乗時直欲礪吳鈎　元揭傒¶
<pb:KR3k0055_WYG_209-35b>¶
斯硯山詩何年靈璧一拳石五十五峯不盈尺峯峰相¶
向如削鐵祝融紫蓋前後列東南一泓尤可愛白晝元¶
雲生霮䨴在唐已著羣玉賦入宋更受元章拜天台澒¶
洞雲海連戴氏藏之餘百年隂崖洞壑寒谽谺宛轉細¶
路通褎斜崑崙&KR0363;莱與方壺坐卧相對神仙居硬黃從¶
寫黃庭帖汗青或抄鴻寳書願君谷神長不老浄几眀¶
窓永相保　趙孟頫賦張秋泉所藏硯山詩泰山亦一¶
拳石多勢雄齊魯青巍峩此中却是小岱岳峯巒無數¶
<pb:KR3k0055_WYG_209-36a>¶
生陂陀千巖萬壑来几上中有絶澗横天河粤從混沌¶
元氣判自然凝結非鐫磨米公平生好竒者大書深刻¶
無差訛旁有小研天所造仰受筆墨如圎荷我欲為君¶
書道徳但願此石不用鵞　宋无端石硯詩千年嵒璞¶
斬新硎一片林腴截紫青雲漢帶星来玉匣墨池蒸雨¶
出滄溟煙開霧歛天晶彩海静江澄地典型要與陶泓¶
作佳傳老磨松液寫黃庭　許有壬謝李惟中貺未央¶
宫瓦硯詩甄官陶瓦極能事鉛丹細擣咸陽泥人間購¶
<pb:KR3k0055_WYG_209-36b>¶
求作珍玩礱磨為硯尤瑰竒體呈全璧徑尺許沼開新¶
月才一睂堅如鐵石潤如玉墨聲瑟瑟松風吹楮生毛¶
頴賀得友坐令几案増光輝　張憲玉帶生歌鸞刀夜¶
割黒龍尾碾作端溪蒼玉子花鑌鐵面一尺方紫霧紅¶
光上書几銀&KR0093;雙纒玉腰圍翡翠青斑繡紫衣金星鸜¶
眼不敢現案上墨花皆倒飛景炎丞相魁龍牓撫玩不¶
殊珠在掌抱遺老人生計拙愛把文章寫忠烈霜毫一¶
夜電光飛不必矮桑重鑄鐵　明宋濓灘哥石硯歌鬼¶
<pb:KR3k0055_WYG_209-37a>¶
工雷斧琢削古天光電彩生新容袤將四尺廣踰半作¶
鎮弗遷猶華嵩涉唐入宋嵗三百但見寳氣浮晴虹方¶
今聖人重文獻氊蒙舟載来江東風磨雨濯露精彩奉¶
勅舁入文華宫宫中日昃萬㡬暇侍臣左右咸雲從紫¶
端元歙盡斥去欣然為此囘重瞳重瞳一顧光照日天¶
章奎畫分纎穠有才沈薶恨已乆石如能語誇竒逢願¶
將斯硯傳萬世什襲不下古鼎鐘上明文徳化八極下¶
書寛詔蘇疲癃¶
<pb:KR3k0055_WYG_209-37b>¶
原賦晉傅休奕硯賦採隂山之潛璞簡衆材之攸宜節¶
方圎以定形鍜金鐵而為池設上下之剖判配法象乎¶
二儀木貴其能軟石美其潤堅加彩漆之膠固含沖徳¶
之清元　増唐張少博石硯賦溫潤稱珍騰異彩而玉¶
色追琢成器發竒文而綺班蓋求伸於知己爰待用于¶
君子將吮墨以濡翰乃操觚而吸水或外圜兮若規或¶
中平兮如砥匠石流眄藻熒生輝象龜而負圗乍伏如¶
鵲之銜印將飛撫之𩔖磬發竒音對之若鏡開新色旣¶
<pb:KR3k0055_WYG_209-38a>¶
垂文以呈象亦澄瀾而漬墨用之漢帝常同彭祖之席¶
存之魯國猶列宣尼之廟　黎逢石硯賦琢而磨之其¶
滑如砥欲精研而染墨在虚中而貯水水隨暈而環周¶
墨浮光而黛起成器尚古徴闕里於素王匠法増華參¶
㑹稽之内史一拳之石取其堅一勺之水取其浄對此¶
大匠厠諸洪筆見珍於殺青之辰為用於草元之日¶
原頌魏繁欽硯頌有般倕之妙匠兮倪詭異於遐都稽¶
山川之神瑞兮識□璇之内敷遂縈繩於規矩兮假卞¶
<pb:KR3k0055_WYG_209-38b>¶
氏之遺模擬渾靈之肇制兮效羲和之毁隅鈎三趾於¶
夏鼎兮象辰宿之相扶供無窮之秘用兮御几筵而優¶
游¶
原賛魏繁欽硯賛方如地象圎似天常或薄或厚乃圎¶
乃方班采散色漚潤毫芒㸃黛文字曜明典章施而不¶
徳吐惠無疆漸漬甘液吸受流芳¶
原銘魏王粲硯銘昔在皇頡爰初書契以代結繩民察¶
官理庶績誕興在世季末華藻流滛文不為行書不盡¶
<pb:KR3k0055_WYG_209-39a>¶
心淳朴澆散俗以萌沈墨連翰染榮辱是若念兹在兹¶
惟元是宅¶
　¶
　¶
　¶
　¶
　¶
　¶
<pb:KR3k0055_WYG_209-39b>¶
増宋蘇軾孔毅甫龍尾硯銘澀不留筆滑不拒墨𤓰膚¶
而縠理金聲而玉徳厚而堅足以閱人於古今朴而重¶
不能隨人以南北　又鳯咮硯銘帝規武夷作茶囿山¶
為孤鳯翔且嗅下集芝田啄瓊玖玉乳金沙發靈竇殘¶
璋斷璧澤而黝治為書硯羙無有至珍驚世初莫售黒¶
肩黄眼争妍陋蘇子一見名鳯咮坐令龍尾羞牛後¶
又端硯銘與墨為入玉靈之食與水為出隂鑑之液懿¶
矣兹石君子之側匪以玩物維以觀徳　又程公宻子¶
<pb:KR3k0055_WYG_209-40a>¶
石硯銘孰形無情石亦卵生黄胞白絡孕此&KR0627;頳己器¶
不死可候雨晴天畀夫子瑞其家庭　黄庭堅硯銘制¶
作淳古可使巧者拙夸者節性質温潤可使躁者静戾¶
者聽　唐庚古硯銘序硯與筆墨出處相近獨壽夭不¶
相近也筆之壽以日計墨之壽以月計硯之壽以世計¶
其為體也筆最銳墨次之硯鈍者也豈非鈍者壽而銳¶
者夭乎其為用也筆最動墨次之硯静者也豈非静者¶
壽而動者夭乎吾於是而得飬生焉銘曰不能銳因以¶
<pb:KR3k0055_WYG_209-40b>¶
鈍為體不能動因以静為用唯其然是以能永年　崔¶
鶠古硯銘知其白守其黒似老學不厭教不倦似孔其¶
實墨家者流摩頂放踵　明方孝孺硯銘其體剛肖乎¶
乾其用静法乎坤惟徳全永長存　唐順之銅雀硯銘¶
昔惟瓦藏歌女貯舞馬今維硯侑圗史承鉛槧嗚呼其¶
為瓦也不知其為硯也然則千百年之後委擲零落又¶
安知其不復為瓦也　又小硯銘大者凝然利以居小¶
者扁然利以行不有居者牆壁户牖誰以供十年之著¶
<pb:KR3k0055_WYG_209-41a>¶
述不有行者蒼山白水誰與收五岳之精英¶
増傳宋蘇軾萬石君羅文傳羅文歙人也其上世常𨼆¶
龍尾山及文資質温潤縝宻可喜里人石工見之曰此¶
邦之彦也乃相與定交磨礱成就之武帝方向學喜文¶
翰文由中書舍人毛純薦上望見異焉曰古所謂玉質¶
而金聲者子真是也使待詔中書每有詔命典䇿必使¶
文潤色之然後琢磨以墨卿謀畫以毛純成以受楮先¶
生使行之上嘗歎曰國寳也然厚重堅貞行無瑕玷其¶
<pb:KR3k0055_WYG_209-41b>¶
後于闐進美玉上使以玉作小屏風賜之并賜髙麗所¶
獻銅瓶為飲器上思其功封文號萬石君文為人有亷¶
隅不可犯喜與老成知書者逰體有寒疾每冬月侍書¶
輒面氷不可運筆上時賜之酒然後能書元狩中詔舉¶
賢良方正淮南王安舉端紫以對策髙第待詔翰林超¶
拜尚書僕射文浸不用¶
増誥(缺/)鄭東山撰石鄉侯石虚中除翰林學士誥風範¶
端凝面目嚴冷巧匠斲山骨剖元化之精英擲地作金¶
<pb:KR3k0055_WYG_209-42a>¶
　聲露斯文之圭角亷而不劌澤乎其容圎成規方成矩¶
　凛若通才磨不磷湼不淄屹然雅操抱兹端溪之璞宜¶
　呈孔席之珍日髙丈五影動花磚夜草制三風生玉署¶
　若竇儀之清以介與楊億之勁而剛是以似之與其潔¶
　也可依前石鄉侯除翰林學士¶
　¶
　¶
　¶
<pb:KR3k0055_WYG_209-42b>¶
　¶
　¶
　¶
　¶
　¶
　¶
　¶
御定淵鑑類函卷二百四¶
