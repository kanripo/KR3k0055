# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.472983
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十九
<pb:KR3k0055_WYG_354-1a>¶
　欽定四庫全書¶
御定淵鑑類函卷三百四十九¶
　　居處部十(臺藏壇管庭附/庫      鑰)¶
　　　臺一¶
　原劉熈釋名曰臺持也言築土堅髙能自勝持也　爾¶
　雅曰四方而髙曰臺(積土四/方者)　增毛詩曰經始靈臺經¶
　之營之　又曰新臺有泚河永瀰瀰　原五經異義曰¶
　天子有三臺靈臺以觀天文時臺以觀四時施化囿臺¶
<pb:KR3k0055_WYG_354-1b>¶
　以觀鳥獸魚鱉諸侯卑不得觀天文無靈臺但有時臺¶
　囿臺也　禮統曰夏為清臺商為神臺周為靈臺　老¶
　子曰九層之臺起于累土　增神鑿度曰庖羲氏建治¶
　于宛墟國宋陳留縣有八卦臺　史記曰趙武靈王建¶
　聚臺于邯鄲　又曰淮南王安立思仙臺　原又曰漢¶
　武帝起柏梁臺髙數十丈　增又曰濟隂郡城陽有堯¶
　靈臺　後漢書曰尚書為中臺御史為憲臺謁者為外¶
　臺　東京記曰兖州有娥皇女英臺　原三輔故事曰¶
<pb:KR3k0055_WYG_354-2a>¶
龍臺髙六丈去豐水縣五里　三輔宫殿簿曰長樂宫¶
有臨華臺神仙臺　楊龍驤洛陽記曰凌雲臺髙二十¶
三丈登之見孟津　增黄圗曰酸棗城西有韓王望臺¶
　地理志曰北郡有之回臺　魏志曰建安十五年作¶
金虎臺又作氷井臺　原又曰黄初六年築東廵臺七¶
年築九華臺　晉宫闕名曰鄴有銅爵臺織室臺　增¶
又曰晉有崇天臺　原鄴中記曰鄴城西北立臺皆因¶
城為基趾中央名銅雀臺北則冰井臺　增述異記曰¶
<pb:KR3k0055_WYG_354-2b>¶
㑹稽山中都郭門古宫存焉宫前有堯臺舜館　宋史¶
曰太平興國二年築講武臺于城西之楊村　又曰慶¶
元四年秘書省築渾儀臺髙二丈一尺　實錄曰景泰¶
元年築東直門外望京村墩臺　尚書曰散鹿臺之財¶
　子虚賦曰靈王遊于雲夢之中息于荆臺之上　上¶
林賦曰累臺增成　甘泉賦曰洪臺獨出　思𤣥賦曰¶
聘王母于銀臺　長門賦曰覽曲臺之央央　文選曰¶
綴平臺之逸響¶
<pb:KR3k0055_WYG_354-3a>¶
　　臺二¶
原左𫝊曰夏后啓有鈞臺之饗　歸藏曰昔者夏后啓¶
筮享神于晉之墟為作璿臺于水之陽　又曰享神于¶
大陵而上鈞臺　增淮南子曰夏桀之時容臺振而掩¶
覆　新序曰周文王作靈臺及于池沼澤及枯骨　晉¶
束晳汲冢書抄云周武王親禽受于南單之臺　列子¶
曰穆王時西極之國有化人來以王之宫室卑陋而不¶
可處王乃為之改築土木之功赭堊之色無遺巧王府¶
<pb:KR3k0055_WYG_354-3b>¶
為虚而臺始成其髙千仭臨終南山之上號曰中天之¶
臺　原穆天子𫝊曰盛姬盛伯之子也(盛國/名)天子賜之¶
土姬之長乃為之臺是曰重璧之臺　山海經曰王母¶
之山有軒轅臺射者不敢西向畏軒轅之臺　增拾遺¶
記曰昭王時廣延國來獻善舞者二人一名旋娟一名¶
提謨王登崇霞之臺乃召二人處之　述征記曰周靈¶
王二十三年起昆明之臺一名宣昭之臺聚天下異木¶
神工篩水精為泥臺髙百丈升之以望雲色時有萇𢎞¶
<pb:KR3k0055_WYG_354-4a>¶
能招致神異王登臺忽見二人乗空而至乗游飛之輦¶
駕以青螭其衣皆縫緝毛羽王即迎之上席時天下大¶
旱地裂木燃一人先唱能為雪霜引氣一噴則雲起雪¶
飛坐者皆口禁井池冰堅可啄又設狐腋素裘紫羆大¶
褥是西域所至施于䑓上又一人以指彈席上而暄風¶
入室裘褥皆棄臺下　左𫝊曰僖公五年春王正月辛¶
亥朔日南至公既視朔遂登觀臺以望而書禮也　列¶
仙𫝊曰簫史者秦穆公時人善吹簫能致孔雀白鵠穆¶
<pb:KR3k0055_WYG_354-4b>¶
公有女字弄玉好之公以妻焉遂教弄玉作鳳鳴居數¶
十年吹簫似鳳聲鳳凰來止其屋為作鳳臺夫婦止其¶
上數年皆隨鳳飛去秦為作鳳女祠于雍宫時聞簫聲¶
焉　史記曰晉平公置酒于施恵之臺　說苑曰晉平¶
公使叔向聘于吳吳人栻舟以逆之左五百人右五百¶
人有繡衣而豹裘者有錦衣而狐裘者叔向歸以吿平¶
公平公曰吳其亾乎奚以敬舟奚以敬民叔向對曰君¶
為馳底之臺上可以發千兵下可以陳鼓鐘諸侯聞君¶
<pb:KR3k0055_WYG_354-5a>¶
者亦曰奚以敬臺奚以敬民所敬皆異也于是平公乃¶
罷臺　原陳留風俗𫝊曰浚儀有師曠倉頡城城上有¶
列仙吹臺　增拾遺記曰晉文公焚林以求介子推有¶
白鴉遶煙而噪或集子推側火不能焚晉人嘉之起一¶
髙臺名思煙臺　韓詩外𫝊曰景公使人于楚楚王與¶
之上九重之臺顧使者曰齊有臺若此乎使者曰吾君¶
有治位之坐土階三等茅茨不剪樸椽不斵者猶以為¶
為之者勞居之者泰吾君惡有臺若此者于是楚王蓋¶
<pb:KR3k0055_WYG_354-5b>¶
悒如也　說苑曰齊威王游于瑤臺成侯卿來奏事從¶
車羅綺甚衆王望之謂左右曰來者何為者也左右曰¶
成侯卿也王曰國至貧也何出之盛也　原王孫子曰¶
昔衛靈公坐重華之臺侍御數百隨珠照日羅衣從風¶
　增述征記曰燕昭王二年海人乗霞舟以雕壺盛數¶
斗膏以獻王王坐通雲臺亦云通霞之臺以龍膏為燈¶
光耀百里煙色丹紫國人望之咸言瑞光也遥拜之燈¶
以火浣布為纒山西有照石去石十里見人物之影如¶
<pb:KR3k0055_WYG_354-6a>¶
鏡焉碎石片片皆能照人而廣方一丈則重一兩昭王¶
舂此石于泥泥于通霞之臺與西王母游居此臺上常¶
有鐘鼓琴瑟之鳴神光照耀如日月之出臺左右種恒¶
春之𣗳葉如蓮花芬芳似桂花隨四時之色　述異記¶
曰燕昭為郭隗築臺今在幽州燕王故城中土人呼之¶
為賢士臺亦謂之招賢臺　原左傳曰楚子成章華之¶
臺以與諸侯落之　賈子曰翟王使使者之楚楚王欲¶
誇之饗客章華之臺三休乃至于上　增家語曰楚王¶
<pb:KR3k0055_WYG_354-6b>¶
將遊荆臺司馬子期諫王怒之令尹子西駕于殿下曰¶
今荆臺之觀不可失也王喜拊子西之背曰與子同樂¶
之矣子西歩馬十里引轡而止曰夫子期者忠臣也而¶
臣者䛕臣也願王賞忠而誅䛕也王曰善乃還　說苑¶
曰楚荘王築層臺延石千里延壤百里大臣諫者七十¶
二人皆死諸御巳曰土負水者平木負繩者正君受諫¶
者聖因歴陳天子諸侯不尊賢用諫身死國亡之事遂¶
趨而出楚王遽而追之曰巳子反矣吾將用子之諫明¶
<pb:KR3k0055_WYG_354-7a>¶
日遂觧層臺而罷民楚人歌曰薪乎萊乎無諸御巳訖¶
無子乎萊乎薪乎無諸御巳訖無人乎　英華集曰九¶
思臺楚莊王樊姬墓也一名九里臺　淮南子曰令尹¶
子佩請飲莊王莊王許諾子佩䟽揖北面立于殿下曰¶
昔者君王許之今不果往意者臣有罪乎莊王曰吾聞¶
子具于強臺強臺者南望料山以臨方皇左江而右淮¶
其樂忘死若吾薄徳之人不可以當此樂也恐留而不¶
能反　原陸賈新語曰楚靈王作乾谿之臺五百仞之¶
<pb:KR3k0055_WYG_354-7b>¶
髙欲登浮雲窺天文　增子虚賦曰楚王乃登雲陽之¶
臺孟康云雲夢髙唐之臺宋玉所賦者言其髙出雲之¶
陽也　列女𫝊曰貞姜者楚昭王夫人也王出遊留夫¶
人漸臺之上而去王聞江水大至使使者迎夫人忘持¶
其符使者至請夫人夫人不去于是使者取符則水大¶
至臺崩夫人流而死　原吳地記曰吳王闔閭十一年¶
起臺于姑蘇山因山為名西向去國三十五里春夏遊¶
焉後夫差復髙而飾之越伐吳遂見焚太史公云余登¶
<pb:KR3k0055_WYG_354-8a>¶
姑蘇望五湖五湖去此臺二十五里　增史記曰勾踐¶
二十五年徙都瑯琊立觀臺以望東海　吳越春秋曰¶
范蠡于東武山起游臺其上東南為司馬臺立層樓冠¶
其山巅以為靈臺起離宫于淮陽中宿臺在于髙平篤¶
臺在于成丘苑于樂野燕臺在于石室齊臺在于襟山¶
勾踐之出游也休息食于令㕑　魏策曰梁恵王觴諸¶
侯于范臺酒酣請魯君舉觴魯君擇言曰昔者楚王登¶
強臺而望崩山左江而右湖以臨彷徨其樂忘死遂盟¶
<pb:KR3k0055_WYG_354-8b>¶
強臺而弗登曰後世必有以髙臺陂池亡其國者今主¶
君前夾林而後蘭臺強臺之樂也可無戒歟　原新序¶
曰魏襄王將欲為中天之臺許綰負鍤而入曰聞大王¶
將為中天之臺願加一力臣聞天與地相去萬九千里¶
其趾當方一千里盡王之地不足以為臺趾王黙然罷¶
築者　吕氏春秋曰有娀氏有二佚女為九成臺飲食¶
必以鼓　增東京記曰魏硯子臺云是張儀家似硯也¶
　史記曰始皇作瑯琊臺刻石頌徳　原伏琛齊地記¶
<pb:KR3k0055_WYG_354-9a>¶
曰秦始皇二十八年至瑯琊大樂之留三月作瑯琊臺¶
臺亦孤山也然髙顯出于衆山之上　史記曰寡婦清¶
其先得丹穴而擅其利數葉家亦不訾清寡婦也能守¶
其業用財自衛不見犯秦始皇以為貞婦而客之為女¶
築懐清臺　增三齊畧記曰鬲城東南有蒲臺髙八丈¶
秦始皇東遊海上于臺下縈蒲繋馬夾道數百歩到今¶
蒲生縈委猶若有繫狀蒲似水楊而勁堪為箭　闗輔¶
記曰建章宫北有涼風臺積水為樓長樂宫有魚池臺¶
<pb:KR3k0055_WYG_354-9b>¶
酒池臺始皇造又有著室臺鬭雞走狗臺韓信射臺又¶
未央有果臺東西山二臺未央宫有鈎弋臺通靈臺望¶
鵠臺眺蟾臺桂臺商臺避風臺　原漢書曰文帝嘗欲¶
作露臺召工計之直百金曰百金中民十家之産吾奉¶
先帝宫室常恐羞之何以臺為　增又曰文帝嘗夢欲¶
上天不能有一黄頭郎推上天覺而之漸臺以夢中陰¶
自求推者即見鄧通夢中所見也　原嵩髙山記曰山¶
有玉女臺云漢武帝見三仙玉女因以名臺　增戴延¶
<pb:KR3k0055_WYG_354-10a>¶
之西征記曰嵩中嶽也東謂太室西謂少室相去十七¶
里嵩髙總名也武帝作登仙臺在少室山下　又曰揚¶
州雷陂有臺髙二丈南兖州記云即吴王濞之釣臺也¶
　史記曰漢武帝元封二年公孫卿言于帝曰仙人好¶
樓居帝乃使卿持節候神作通天臺髙三十丈雷雨悉¶
在其下　洞冥記曰武帝起招仙之臺于明庭之北明¶
庭宫者其臺之别名也于臺上撞碧玉之鐘挂懸黎之¶
磬吹霜條之箎唱來雲依日之曲使臺下聼而不聞歌¶
<pb:KR3k0055_WYG_354-10b>¶
管之聲　又曰神明臺祀仙人處有銅仙舒掌捧雲表¶
之露　漢武内𫝊曰鈎弋夫人卒既殯尸香聞十餘里¶
因𦵏之雲陵帝甚哀悼又疑其非常人乃發冢開視棺¶
無屍唯衣履存焉乃起通靈臺于甘泉常有青鳥集臺¶
上往來至宣帝時乃止　飛燕外𫝊曰成帝于太液池¶
中起為瀛洲臺榭髙四十尺帝御流波文縠無縫衫趙¶
后衣南越所貢雲英紫裠碧瓊輕綃廣榭上后歌舞歸¶
風送逺之曲帝以文犀撃玉甌令后所愛侍女馮無方¶
<pb:KR3k0055_WYG_354-11a>¶
吹笙以倚后歌　後漢書曰永平初以馬援女立為皇¶
后顯宗圖畫建武中名臣列將于雲臺以椒房故獨不¶
及援東平王蒼觀圗言于帝曰何不畫伏波像帝笑而¶
不言　漢書曰王允為司徒及遷都闗中允收斂蘭臺¶
石室圗書秘緯要者以從至長安皆分别條上經籍具¶
存允有力焉　又曰建安十五年冬作銅雀臺于鄴十¶
七年春悉召諸子登臺使各為賦臨淄侯植援筆立成¶
　原博物志曰江陵有臺甚大而惟一柱衆梁皆共此¶
<pb:KR3k0055_WYG_354-11b>¶
柱　廣州記曰尉佗立臺以朝漢室圎基千歩直峭百¶
丈螺道登進頂上三畝朔望升拜號為朝臺　增洞冥¶
記曰山中有韓夫人愁思臺望子陵也　李膺記曰市¶
橋西二百歩得相如舊宅今海安寺有琴臺故墟　兩¶
京記曰東都城有流杯殿在麗春臺北有東西廊南至¶
麗春臺北連𢎞徽殿南頭皆亭子間以山池殿上作漆¶
渠九曲　東京記曰祥符縣西九里有岳臺圗經云昔¶
魏王遥事霍山神築此臺禱于上因以為名　又曰汴¶
<pb:KR3k0055_WYG_354-12a>¶
城上有列仙吹臺西有牧澤甬道二百里漢梁孝王所¶
造今謂之隄赤城東有繁臺本吹臺也云蒼頡師子野¶
所造後有繁姓居側因名焉西有崇山即顔率云蟬臺¶
之下渉海之上是也　又曰洛州温明臺後漢世祖晝¶
卧于此殿耿弇入造牀下勸帝即位處　原幽明録曰¶
海中有金臺出水百丈結搆巧麗窮盡神工横光巖渚¶
竦曜星漢　戴延之西征記曰官渡臺去青口驛六十¶
里魏武所造也破袁紹于此　增長安志曰姚興集沙¶
<pb:KR3k0055_WYG_354-12b>¶
門五十餘人有大道者五十人起造浮圗于永貴里立¶
波若臺居須彌山四面有崇巖峻壁珍禽異獸木草精¶
竒仙人佛像俱有人所未聞皆以為希竒　原鄴中記¶
曰西臺髙六十七丈上作銅鳳窗皆銅籠䟽雲母幌日¶
之初出乃流光照耀　增魏畧曰黄初五年文帝東行¶
留郭后于永始臺霖雨城樓多壊有司請移止后曰昔¶
楚昭王出遊貞姜留漸臺江水至使迎而無符不去卒¶
没今帝在逺未有急而移止奈何　述征記曰魏文帝¶
<pb:KR3k0055_WYG_354-13a>¶
築臺髙四十丈列燭置于臺下名曰燭臺逺望如列星¶
之墜地以處美人薛靈芸焉　又曰魏明帝五年昆明¶
國貢𠻳金鳥帝將此鳥畜于靈禽之園飴以珍珠飲以¶
龜腦鳥常吐金屑如粟鑄之以器服畏霜雪乃起小屋¶
以處之名曰辟寒臺皆用水精為户牖使内外通光而¶
風露恒隔宫人争以鳥所吐之金用飾釵珮謂之辟寒¶
金　又曰吳主以潘夫人為神女每與夫人遊昭宣之¶
臺恣意幸適既盡酣醉吐于玉壺中使侍婢寫于臺下¶
<pb:KR3k0055_WYG_354-13b>¶
得火齊指環即挂石榴枝上因其處起臺名曰環榴臺¶
　洛陽伽藍記曰千秋門内道北有西遊園園中有凌¶
雲臺即魏文帝所築者臺上有八角井髙祖于此造涼¶
風觀登之逺望目極洛川東有靈芝釣臺累木為之出¶
于海中去地二十丈風生户牖雲起棟梁刻石為鯨魚¶
背負釣臺既如從地踊出又似空中飛下釣臺凡四殿¶
皆有飛閣向靈芝往來三伏之日皇帝在靈芝臺避暑¶
　晉書曰涼張茂築臺約臺周輪八十餘堵其髙九仭¶
<pb:KR3k0055_WYG_354-14a>¶
武陵人閻曾夜叩門呼曰武公遣我來曰何故勞百姓¶
築臺姑藏令辛巖以曾妖妄請殺之茂曰吾信勞人曾¶
稱先君之令何謂妖乎太府主簿馬魴曰今世難未夷¶
唯當𢎞尚道素不宜勞役崇飾臺榭比年以來轉覺衆¶
務日奢于往每所經營輕違雅度實非士民所望于明¶
公茂曰吾過也命止作役　原益州記曰雁橋東有嚴¶
君平卜處土臺髙數丈也　荆州圖記曰江陵縣東有¶
天井臺飛軒光映背邑面河實郊鄽遊憩之佳處也¶
<pb:KR3k0055_WYG_354-14b>¶
鄧明徳南康記曰雩都君山上有玉臺方廣數丈周廻¶
盡是白石柱自然石覆如瓦形也四面多松杉遥眺峩¶
峩嚮像羽人之館風雨之後景氣明淨頗聞山上有鼓¶
吹之聲山都木客為舞唱之節　增闗中記曰宫北有¶
井榦臺髙五十丈積木為樓言築累方木轉相交架如¶
榦　類書曰爾雅臺在夷陵州郭璞注爾雅于此　水¶
經注曰固安縣金臺陂東西六十里南北五十歩陂西¶
北有釣臺髙十丈方可四十歩陂北十餘歩有金臺金¶
<pb:KR3k0055_WYG_354-15a>¶
臺上髙東西八十歩南北加減髙十餘丈昔慕容垂之¶
為范陽也戍之即斯臺也又有小金臺　又曰魏天師¶
道塲東北舊有静輪宫魏神䴥四年造抑亦柏梁之流¶
也臺髙廣超出雲間欲令上延霄漢下絶囂浮　東京¶
記曰夏州朔方郡赫連勃勃僭號築土起珍珠樓中天¶
臺　崔鴻十六國春秋曰赫連勃勃大破南涼傉檀并¶
殺衆數萬以人頭為京觀號髑髏臺　北齊書曰文宣¶
天保九年發丁匠三十萬人營三臺于鄴因其舊業而¶
<pb:KR3k0055_WYG_354-15b>¶
髙博之大起宫室及遊逸園至是三臺成改銅雀曰金¶
鳳金虎曰聖應冰井曰崇光十一月登三臺御乾象殿¶
朝宴羣臣並命賦詩　成都記曰蠡臺梁孝王所築于¶
兔園中廻道似蠡因名之　太宗實録曰貞觀十九年¶
十月班師次漢武臺餘基三成傍有祠室塋域率顧問¶
侍臣對曰此是燕齊之士為漢武求仙之處其地俯臨¶
大海長瀾接天岸多峻石竒怪之狀帝製文刻于石¶
唐書曰杜甫少與李白齊名嘗從白及髙適過汴酒酣¶
<pb:KR3k0055_WYG_354-16a>¶
登吹臺慷慨懐古人莫之測　舊紀曰㑹昌五年正月¶
朔敕起望仙臺于南郊壇時道士趙歸真特承恩禮¶
杜陽編曰大中中日本國王子來朝云本國之東三萬¶
里有集真島島上有凝霞臺臺上有手譚池池中生玉¶
碁子不由制度自然黑白分眀　宋史曰雍熙四年内¶
降手札來年有事東郊行籍田禮十月詳定所言舊禮¶
于先農壇東立觀耕臺　又曰慶厯三年上閔雨露立¶
殿廷御衣霑潤戊子雨輔臣稱賀辛卯築欽天臺于禁¶
<pb:KR3k0055_WYG_354-16b>¶
中　成都記曰望郷臺在明光殿西髙八丈累㙛作道¶
通至臺上登迥眺究觀洛邑暨南望少室亦山丘之秀¶
極也　帝京景物畧曰過沙河二十里至新井庵有松¶
林隂一畝西數里栁林中有臺曰景梁臺土人立以思¶
狄梁公　金臺集曰妝臺李妃所築今在昭明觀後妃¶
嘗與章宗露坐上曰二人土上坐妃應聲曰一月日邊¶
明上大恱　燕都遊覽志曰玉泉山有吕公巖下臨一¶
潭廣丈餘山上有看花臺　歸潛志曰王爵字飛伯少¶
<pb:KR3k0055_WYG_354-17a>¶
居釣臺潛心述作未嘗輕求人知李欽叔過釣臺得其¶
所著賦及碑大驚遍薦于諸公自此去釣臺遊四方¶
元史曰世祖中統中于麗正門東七里建祭臺設昊天¶
上帝皇地祗位自是國有大典禮皆即南郊告謝　又¶
曰至元五年十月敕二分二至及聖誕節日祭星于司¶
天臺　又曰至元三十一年五月祭紫微星于雲仙臺¶
雲仙臺即今之望日臺　元掖庭記曰九引臺七夕乞¶
巧之所至夕宫女登臺以五綵絲穿九孔針先完者為¶
<pb:KR3k0055_WYG_354-17b>¶
得巧遲完者為輸巧各出資以贈得巧者　方輿記要¶
曰晾鷹臺在縣西南二十五里髙數丈周一頃元時遊¶
獵多駐于此　明一統志曰釣魚臺在府西花園村臺¶
下有泉涌出滙為池其水至冬不竭金人王爵隠此¶
　　臺三¶
原五仞　九層(說苑曰楚莊王築五/仞之臺  下詳前二)　觀天　望月(上/詳)¶
(前二鴨郭子横洞冥記曰武帝升望月臺南端/有三  羣飛俄而下臺帝恱之至夕鴨宿臺端)　候日¶
　揆星(趙曄吳越春秋曰范蠡起遊臺于怪山以為靈/臺仰視天文候日月之變怪  白虎通曰天子)¶
<pb:KR3k0055_WYG_354-18a>¶
(立靈臺所以考天人之際/察隂陽之㑹揆星度之驗)　十成　九累(楚詞曰璜臺/十成誰所極)¶
(焉累尸子曰瑶臺/九  而堯白屋)　柏寢　匏居(韓子曰景公與晏子/游少海登柏寢之臺)¶
(望其國曰美哉堂堂乎對國語曰楚靈王為章華之臺/與伍舉登焉曰臺美夫  曰先君莊王為匏居之臺髙)¶
(不過望國氣大不過容晏豆民不廢時務官不易朝常/今君為此臺民罷財盡數年而成諸侯莫至若君謂此)¶
(美楚其殆矣賈逵/注曰匏居髙臺名)　堯廵　夏享(王韶之始興記曰含/洭縣有堯山堯廵狩)¶
(至于此立行臺/也  下詳前二)　記禮　藏書(漢書藝文志曰曲臺后/蒼記九篇如淳注曰行)¶
(禮射于曲臺后蒼為記故曰曲臺記術司馬彪續漢書/曰靈臺者乃周家之所造臺也圖書  籍珍玩寳怪皆)¶
(所藏/也)　窺天　望海(上詳前一十伏琛齊地記曰平夀/城西北八  里有平望亭亦古縣)¶
<pb:KR3k0055_WYG_354-18b>¶
(也或云秦始/皇為望海臺)　銅雀　金鳳(魏志曰建安十五年冬太/祖乃于鄴作銅雀臺  漢)¶
(武故事曰漸臺髙三十丈南有壁門三層内殿階陛/咸以玉為之鑄銅鳳凰髙五丈飾以黄金栖屋上)¶
戲馬　鬭雞(劉澄之山川古今記曰彭城西南有項羽/戲馬臺  郭縁生述征記曰廣陽門北有)¶
(鬬雞/臺)　慕許　懐清(戴延之西征記曰許昌城本許由/所居也大城東北九重有許由臺)¶
(髙六丈廣三十歩由恥聞堯讓而登此/山邑人慕徳故立此臺  下詳前二)　一柱　百梁¶
(上詳前二注漢書曰元鼎二年春起百/梁臺服䖍  曰用百梁作臺因名之)　朝漢　望齊¶
(上詳前二之史記曰趙武靈王為野臺/以望齊中  境徐廣注曰野一作望)　清泠　枍詣¶
(酈道元注水經曰睢陽縣城中有掠馬臺臺東有曲池/池東有一臺謂之清泠臺  張衡西京賦注曰枍詣承)¶
<pb:KR3k0055_WYG_354-19a>¶
(光皆/臺名)　梁吹　蜀琴(上下俱/詳前二)　越賀　蜀卜(吳越春秋/曰越王平)¶
(吳後立賀臺于越卜蜀記/廣漢郡有嚴君平  臺)　至日登　仲夏處(𫝊日南/至公視)¶
(朔遂登觀臺以望而書禮也臺月/令仲夏可以居髙明可以處  榭)　集鳳　呼鷹(上詳/前二)¶
(臺劉表好鷹常登/  歌野鷹來曲)　集烏　狀虎(御史府亦曰集烏臺/  曲陽侯王根作漸)¶
(臺狀西/白虎)　延士　妨農(燕昭王置千金于臺上以延天/下士謂之黄金臺  𫝊宋皇國)¶
(父為平公築臺妨于農收子罕請俟農功畢築者謳曰/澤門之晢實興我役邑中之黔實慰我心子罕聞之執)¶
(朴抶其不勉者曰吾儕小人皆有闔閭以避燥濕寒暑/今君為一臺而不速成何以為役君子謂子罕能分謗)¶
　望仙　思子(上下俱/詳前二)　避風　曜漢(上詳前二漢金/臺竦曜星)¶
<pb:KR3k0055_WYG_354-19b>¶
　經始　落成(靈臺臺/章華)　通靈　通天(上詳前二名/  漢武臺)¶
臨髙　望思(古詩云思婦臨髙臺臺漢/武帝立歸來望思之)　上帝居　仙¶
人居(玉臺上帝所居居/  瑶臺仙人所)　觀避丸　望扼腕(晉靈公不/君從臺上)¶
(彈人觀其避九者王潘岳西征賦/曰望漸臺而扼腕  莽死于漸臺)　增夏臺　齊臺(夏/桀)¶
(囚湯于夏臺下淮南子曰庻/女呌天雷霆  撃景公臺)　嘯臺　吹臺(阮嗣宗善/嘯聲與琴)¶
(諧陳留有阮公嘯臺南吹臺即/繁臺也在開封府城  師曠建)　瑶臺　玉臺(桀為瓊/宫瑶臺)¶
(殫百姓之財觀禮樂/志曰遊閶闔  玉臺)　龍臺　鹿臺(上下俱/詳前二)　曲臺¶
平臺(列𫝊曰翼奉上䟽孝文時未央宫有曲臺殿城梁/孝王𫝊孝景時築東苑方二百餘里廣睢陽  七)¶
<pb:KR3k0055_WYG_354-20a>¶
(十里大治宫室為複道自宫連屬/于平臺三十餘里招延四方豪傑)　鴻臺　雞臺(黄圖/曰長)¶
(樂宫有鴻臺秦始皇二十七年築帝常射飛鴻于臺上/故號鴻臺  郡國志曰洛陽雞臺有劉曜試弩弓棚夕)¶
(陽亭賈充出鎮長/安百僚餞送于此)　桂臺　蘭臺(黄圖曰昭帝始元元/年穿林池廣千歩池)¶
(南起桂臺以望逺東引太液之水時命水嬉遊燕永日/以文梓為船木蘭為柁刻飛燕翔鷁飾于船首隨風輕)¶
(漾畢景忘歸起商臺于池上蘭唐/髙宗龍朔二年改秘書省曰  臺)　青臺　寒臺(郡國/志曰)¶
(蒲州蚩尤城鳴條野禹娶塗山女思戀本國築臺以望/之謂之青臺  又曰恒州野望臺趙武靈王以登髙望)¶
(野亦曰/寒臺)　麟臺　鸞臺(百官志曰垂拱元年改秘書/省曰麟臺門下省曰鸞臺)¶
厄臺　愁臺(厄臺在陳州世𫝊為孔子絶糧之所宋王/禹偁嘗作銘  五代史曰眀宗入汴莊宗)¶
<pb:KR3k0055_WYG_354-20b>¶
(至萬勝鎮不得進與元行登道㫄冢置酒相顧泣下有/野人獻雉問其冢名野人曰愁臺也荘宗益不恱因罷)¶
(酒/去)　露臺　雲臺(長安志臨潼縣驪山東南三十里秦/始皇露臺祠在焉不齋戒往者輙風)¶
(雨迷道十漢明帝思中興功臣/乃圗二  八將于南宫雲臺)　明臺　涼臺(管子曰/黄帝立)¶
(明臺之議者上親于賢也館裴度治第集賢里治石林/叢繚垣幽勝作别墅具煖  涼臺號緑野堂激波其下)¶
　子午　春秋(王子年拾遺記曰始皇起雲明臺窮四/方之珍木搜天下之巧工二人騰虚縁)¶
(木揮斤斧于空中子時起工午時已畢秦人謂之子午/臺又曰二客于子午之地各起一臺  述異記曰郭景)¶
(純注爾雅臺今在夷陵縣又/曲阜縣十里有孔子春秋臺)　鬱孤　凌歊(鬱孤臺在/贑州府治)¶
(西南隆阜鬱然孤起唐刺史李勉登其上歎曰吾雖不/及子牟而心懸魏闕一也  凌歊臺在太平府當塗縣)¶
<pb:KR3k0055_WYG_354-21a>¶
(黄山之巅劉宋孝/武帝南遊登此臺)　妙髙　凌虚(妙髙臺在鎮江府城/西北金山上了元建)¶
(北凌虚臺在鳳翔府治東/  宋陳希亮守郡時建)　握日　書雲(拾遺記曰西/王母與穆王)¶
(遊于燧林之下王坐握日之臺參雲上可捫日望書雲/臺在兖州府曲阜縣魯人以二至二分日登此  雲色)¶
(以卜歳/之豐凶)　畫卦　經星(畫卦臺在汝寧府上蔡縣臺四/周皆產著草近臺一水曰蔡溝)¶
(舊有𤣥龜縞身素甲浮游其中如洞冥記建元二年帝/起騰光臺以望四逺常有飛光  星集于臺上亦曰經)¶
(星/臺)　九子　八公(黄圖曰神明臺上有九臺今謂之九/子臺  郡國志亳州老子祠内有八)¶
(公/臺)　閱馬　翫龍(水經注曰鄴漳水北有趙閱馬臺髙/五丈列觀其上石虎毎講武于其下)¶
(升觀以望之虎自于臺上放鳴鏑之矢以為軍/騎出入之節  翫龍臺在葉縣即葉公畫龍處)　講武¶
<pb:KR3k0055_WYG_354-21b>¶
　教農(地理志曰許州臨潁有講武臺本尚書臺馬融/講書之地髙宗大閱于此更名  坤鑿度曰神)¶
(農帝建治于魯改女皇之大/樂今樂臺在魯教農臺在頓)　𫝊教　觀象(古三墳曰/燧人氏有)¶
(傳教之臺觀兩京記曰東都闕北/及南皆有  象臺太史仰觀之處)　集靈　尋真(舊紀/曰天)¶
(寳元年造長生殿名為集靈臺以祀天神南漢武内傳/曰帝登尋真之臺齋至七月七日夜天西  白雲起少)¶
(頃王/母至)　望母　思妻(水經注洧水南有鄭荘公望母臺/  成都記曰思妻臺在梓潼縣五)¶
(十/里)　白起　韓信(水經注曰長平城在上黨郡南秦壘/在城西秦坑趙衆收頭顱築臺于此)¶
(崔峩特起今乃號之曰白起臺逕水經注安陽縣故隸/漢中樊噲臺髙五六丈又東南  大城固北水北有韓)¶
(信臺髙十餘丈上容百許人相𫝊漢髙/祖齋七日置壇設九賔禮以禮拜信)　伯牙　仲連¶
<pb:KR3k0055_WYG_354-22a>¶
(伯牙臺在嘉興府海鹽縣臺側有聞琴橋/  仲連臺在東昌府城西北古聊城中)　昭君　單¶
于(昭君臺在興州山南漢掖庭待詔王嬙字昭君南郡/秭歸人邑人憫昭君不回立臺以祭今有昭君村)¶
(漢武本紀曰帝行自雲陽北歴上郡西河五原出長城/北登單于臺至朔方臨北河勒兵十八萬騎旌旗經千)¶
(餘里威/震匈奴)　李陵　劉琦(李陵臺在大同府城西北古雲/内州境陵鄉于此  劉琦臺在)¶
(襄陽府治東即劉表子琦與諸葛/武侯謀自安計登樓去梯處也)　四知　九成(四知/臺在)¶
(昌邑為楊伯起建于九成臺在韶州府北城上/太守狄咸宴蘇軾  此軾即席作銘自書刻石)　厭氣¶
　凌雲(厭氣臺在徐州豐縣城中秦始皇東遊以厭王/氣因築此臺  述征記曰魏明帝起凌雲臺躬)¶
(自掘土羣工皆負畚鍤時隂寒役者/多死髙堂隆等諫之不聽累年而畢)　靈武　華陽(靈/武)¶
<pb:KR3k0055_WYG_354-22b>¶
(臺在慶陽府環縣舊屬靈武郡唐肅宗即位于此捧天/中記曰荆軻與太子游東宫池軻拾瓦投龜太子  金)¶
(丸進之又共乗千里馬軻曰馬肝美即殺馬進太子與/樊將軍置酒于華陽臺出美人能鼓琴軻曰好手也斷)¶
(手以玉/盤盛之)　草𤣥　翻經(草𤣥臺在成都府治西南揚雄/宅  翻經臺在九江府東林寺)¶
(宋謝靈運/翻經于此)　造字　說經(造字臺在開封府城北世傳/蒼頡造字之所  說經臺在)¶
(盩厔縣即闗尹喜迎老聃說道徳/經處晉恵帝植木萬株連亘七里)　視草　授經(漢明/帝敇)¶
(蘭臺給筆札使賈逵作神雀頌故事玉堂中設視草臺/每草制則具衣冠廵臺而坐  授經臺在鳳翔府城南)¶
(尹喜受老子五/千言退而書此)　縹緲　逍遥(縹緲臺在繁昌治後下/瞰大江  逍遥臺在臨)¶
(淮荘子墓側唐/刺史梁廷嗣造)　玉鏡　瓊花(玉鏡臺在三水胥江上/酒家環列多當鑪者)¶
<pb:KR3k0055_WYG_354-23a>¶
(瓊花臺在揚州府城東蕃釐觀内花自唐/人植天下獨一株元時朽以八仙補之)　夜香　雨¶
花(夜香臺在懐慶府濟源縣宋令陳省華妻馮氏于此/焚夜香禱曰不求金玉富但願子孫賢後三子皆為)¶
(名臣講雨花臺在長干里南梁武帝時有靈光/法師  經于此感天雨花天厨獻食因築臺)　挂劒¶
　釣龍(挂劒臺在東阿張秋城南相傳吴季札弔徐君/處以括地志考之在泗州徐城者為是然墓㫄)¶
(挂劒草亦竒跡也草形似劒可以愈疾山釣龍臺在福/州府釣臺山下有石刻曰全閩第一江  越王餘善釣)¶
(龍/處)　千秋　八景(千秋臺在真定府髙邑縣漢光武至/鄗因諸將請築臺即住于此  八景)¶
(臺在長沙府城西宋嘉祐中築八景曰瀟湘夜雨洞庭/秋月逺浦歸帆平沙落雁烟寺晩鐘漁村夕照山市晴)¶
(嵐江天/暮雪)　歌風　粘雨(歌風臺在徐州沛縣東南泗水/西岸漢髙祖征英布還宴父老)¶
<pb:KR3k0055_WYG_354-23b>¶
(于此有大風之歌後人因以名臺塵拾遺記曰石虎于/太極殿前起樓髙四十丈名曰芳  臺上有銅龍腹容)¶
(數百斛酒使胡人于樓上𠻳酒風至望之如露/曰粘雨臺用以灑塵樓上戲笑之聲音震空中)　龍虎¶
　鳳凰(龍虎臺在居庸闗臺廣二里袤三里與積粟山/相峙有龍盤虎踞之狀故名  鳳凰臺故趾在)¶
(江寧縣治南鳳凰山劉宋元嘉中王觀見/異鳥集此山時謂鳳凰遂築臺其上故名)　八風　九¶
日(王莽起八風臺以别四方之風蓋欲求神仙也臺成/費萬金  九日臺在應天城北世呼為松陵岡齊武)¶
(帝九月九日/宴羣臣于此)　落帽　濯纓(落帽臺在荆州龍山晉孟/嘉落帽處  濯纓臺在荆)¶
(州監利縣北相𫝊/楚屈原于此濯纓)　見孟任　寵西施(左荘三十二年/初公築臺臨黨)¶
(氏見孟任從之閟而以夫人言許之割臂盟公生子般/焉  吴王夫差破越越乃進西施請退軍吴王許之吴)¶
<pb:KR3k0055_WYG_354-24a>¶
(王既得西施甚寵之為築姑蘇臺髙三百丈游宴/其上子胥諌曰吾恐姑蘇臺不久為麋鹿之遊矣)　兩¶
觀　三歸(兩觀臺在兖州曲阜縣魯城内孔子誅少正/夘于兩觀之下即此  三歸臺在兖州東阿)¶
(縣西世𫝊/為管仲築)　賣漿　醒酒(賣漿臺在真定府棗強縣北/相𫝊姜太公未達時嘗賣漿)¶
(于此巖醒酒臺在懐慶府修武縣東北/百家  前巨石是也乃晉劉伶醒酒處)　鬬雞走狗¶
望鵠瞻蟾(漢長樂宫中有鬭雞臺走狗臺/  未央宫中有望鵠臺瞻蟾臺)　子陵垂釣¶
　伯竒撫琴(釣臺在嚴州富春山東西二臺各髙約數/百丈東漢嚴子陵垂釣處  撫琴臺在瀘)¶
(州城北尹吉甫子伯竒被後母譖/于此臺撫琴作履霜操以自悲)　絃歌　金石(絃歌/臺在)¶
(朿昌府武城縣西十里上有子游祠五金石臺在江西/撫州城西有名峯五第一峯獨髙餘  峯差小名金石)¶
<pb:KR3k0055_WYG_354-24b>¶
(臺與四峯聯屬後石洲水流其中故時有金石臺分/丞相出之語宋晏殊王安石相繼拜相人以為應)¶
絳帳　青陵(絳帳臺在荆州城西南漢馬融教授之所/  彤管新編韓憑為宋康王舍人妻何氏)¶
(美王欲之舍人築青陵臺何氏作/烏鵲歌以見志遂自縊死韓亦死)　測景　望氣(測景/臺在)¶
(河南府登封縣東南古陽城縣内周公定此地為中土/立土圭測日影以驗四時  望氣臺在靈寳闗令尹喜)¶
(見紫氣丈餘飛入闗曰必有異人過/此翼日老子駕青牛至後乃築臺)　鑄鼎　吹笙(岳/州)¶
(君山有軒轅臺一名鑄鼎臺黄帝鑄鼎荆山下鼎成騎/龍上昇  吹笙臺在溫州府城南相傳王子晉吹笙處)¶
　獲麟　判虎(獲麟臺在兖州鉅野縣東南即西狩獲/麟之所後人于此築臺  判虎臺在鳳)¶
(陽定逺縣治後相𫝊宋包拯為/縣令虎傷人捕虎繫臺前判之)　曝書　吟詩(曝書臺/在兖州)¶
<pb:KR3k0055_WYG_354-25a>¶
(鄒縣治東南相𫝊子思曝書于此道保定府易州/大寧山有吟詩臺相𫝊五代時馮  吟詩于此)　望¶
風　觀星(洞冥記曰太初二年起甘泉望風臺于臺上/得珠望之如照月因名照月珠  故宫遺録)¶
(厚載門東有觀星臺/臺㫄有雪栁萬株)　黄鳥銜書　馴鹿産女(郡國志/曰許州)¶
(有丹書臺魏文帝受禪有黄鳥銜丹書築此臺女鹿女/臺在泰州城内昔有王仙翁居山中見馴鹿産  于草)¶
(莽中挈養于菴鹿來乳之/後十六載仙翁築臺居之)　散金　受珠(散金臺在沂/州即二疏散)¶
(金處于述異記曰始皇至東海海神捧/珠獻  帝前今海畔有始皇受珠臺)　月影　瑶光¶
(西京雜記漢掖臺有月影臺/  金史志瓊花苑有瑶光臺)　聚燕　晾鷹(帝京景物/畧蕃育東)¶
(南二十里有阜髙一丈廣三四十丈曰聚燕臺歳秋社/燕辭巢日必各将其雛數千百聚此臺呢喃一二日然)¶
<pb:KR3k0055_WYG_354-25b>¶
(後分翔而去為眀一統志南海子在京城/南二十里舊  下馬飛放泊内有晾鷹臺)　射雉　釣¶
魚(國史地理志曰單州單父有宓子賤琴臺澶州濮陽/有昆吾臺滄州南皮有魏文射雉臺  温陽紀畧釣)¶
(魚臺在懐柔縣西三里山水殊勝澗流至此廣丈/餘横板橋以渡東南一望烟渚村樹彷彿江鄉)　歇¶
馬　望麟(長安客話歇馬臺故址在寳坻縣南五十里/相𫝊金章宗駐蹕處  郡國志曰曹州麟城)¶
(南有望麟臺園客祠庭種香草有五/色神蛾得大繭絲六十里始盡處)　讀書　梳妝(郡/國)¶
(志曰鄧州皇后城即迎陰后處城西張平子讀書之臺/  堯山堂縣記金章宗為李宸妃建梳妝臺于都城西)¶
(北隅今禁中瓊花島妝臺本金/故物也目為遼后梳妝臺誤)　畢昴　章黄(述征記/曰魏文)¶
(帝黄星炳夜乃起畢昴臺以記星趙章黄臺據/章黄二水之㑹與鬱孤甲乙稱雄  抃所建)　問廣¶
<pb:KR3k0055_WYG_354-26a>¶
成　訪安期(釣天臺在郟縣相𫝊黄帝問道廣成子駐/蹕于此聞奏鈞天之樂故名  幸臺在萊)¶
(州府城南門漢武帝訪/安期生登此碑劒尚存)　周公　黄石(水經注魯縣周/公臺髙五丈周)¶
(五十歩臺南四里許則孔廟即夫子之故宅也/  又曰陽榖有黄山臺黄石公與張子房期處)　連弩¶
　發箭(李元諒𫝊曰正元中節度隴右築連弩臺逺烽/候為守備西戎憚之  名勝志金章宗游獵處)¶
(有發/箭臺)¶
　　臺四¶
原春臺(衆人熙熙/如登春臺)　陽臺(朝朝暮暮/陽臺之下)　蘭臺(良史下筆/不能自休)¶
　容臺(書式商容之閭索隠云商禮樂/官知禮容故禮部太常稱容臺)　新臺(衛宣公/納伋之)¶
<pb:KR3k0055_WYG_354-26b>¶
(妻作新臺于河上/而要之國人惡之)　漸臺(立于/中央)　髙臨四逺(吴都賦作/姑蘇之髙)¶
(臺臨四逺/而特建)　危甚累碁(說苑晉靈公造九層臺三年不/成人力困敝出令敢諫者死荀)¶
(息進曰臣能累十二碁子加九卵于上公曰危哉息曰/不危公造臺三年不成男不耕女不織亦甚危矣公遂)¶
(止/)　崔嵬　垤堄　崇制　峻址　崇崇之制　登登¶
之功　崇九層之制雖欲凌雲　起一匱之功尚須揆¶
日¶
　　臺五¶
原詩晉陸機擬古詩曰髙臺一何峻迢迢峻而安綺窗¶
<pb:KR3k0055_WYG_354-27a>¶
出塵冥飛階躡雲端佳人撫瑶瑟纎手清且閒芳音隨¶
風結哀響馥若蘭玉容誰能顧傾城在一彈　梁簡文¶
帝琴臺詩曰蕪階踐昔徑復愁鳴琴游音容萬春態髙¶
名千載留弱枝生古樹舊石染新流由來遞相歎逝川¶
終不收　庾肩吾過建昌故臺詩曰魯國觀遺殿韓城¶
想舊臺仲宣原隰滿子建悲風來夏蓮猶反植秋牕尚¶
左開圗雲仍溜雨畫水即生苔及君歡四望知余念七¶
哀　陳祖孫登宫殿名登髙臺詩曰獨有相思意聊敞¶
<pb:KR3k0055_WYG_354-27b>¶
鳳凰臺蓮披香稍上月眀光正來離鶴將雲散飛花似¶
雪廻遥想竹林友前窗夜夜開　増唐太宗登三臺言¶
志詩曰未央初壯漢阿房昔侈秦在危猶騁麗居奢遂¶
役人豈如家四海日宇罄朝倫扇天裁户舊砌地剪基¶
新引月擎霄桂飄雲逼曙鱗露除光炫玉霜闕映雕銀¶
舞接花梁燕歌迎鳥路塵鏡池波太液莊苑麗宜春作¶
異甘泉日停非路寢宸念勞慙逸已居曠及勞神所欣¶
成大厦宏材佇渭濱　𤣥宗春臺望詩曰暇景屬三春¶
<pb:KR3k0055_WYG_354-28a>¶
髙臺聊四望目極千里際山川一何壯太華見重巖終¶
南分疊嶂郊原紛綺錯參差多異狀佳氣滿通溝遲歩¶
入綺樓初鶯一一鳴紅樹歸雁遲遲去緑洲太液池中¶
下黄鶴昆明水上映牽牛聞道漢家全盛日别館離宫¶
趣非一甘泉逶迤亘明光五柞連延接未央周廬徼道¶
縱横轉飛閣廻軒左右長須念作勞居者逸勿言我後¶
焉能恤為想雄豪壯栢梁何如卑儉安茅室陽烏黯黯¶
向山沈夕鳥喧喧入上林薄暮賞餘回鳳輦還念中人¶
<pb:KR3k0055_WYG_354-28b>¶
罷百金　盧照鄰相如琴臺詩曰聞有雍容地千年無¶
四鄰園院風烟古池臺松檟春雲疑作賦客月似聽琴¶
人寂寂鳥啼處空傷遊子神　又文翁講臺詩曰錦里¶
淹中館岷山稷下亭空梁無燕雀古壁有丹青槐落猶¶
疑市苔深不辨銘良哉二千石江漢表遺靈　岑參司¶
馬相如琴臺詩曰相如琴臺古人去臺亦空臺上寒蕭¶
條至今多悲風荒臺漢時月色與舊時同　又文翁講¶
臺詩曰文翁不可見空使蜀人𫝊講席何時散高臺豈¶
<pb:KR3k0055_WYG_354-29a>¶
復全豐碑文字滅𡨕寞不知年　又揚雄草𤣥臺詩曰¶
吾悲子雲居寂寞人已去姢娟西江月猶照草𤣥處精¶
怪憙無人睢盱蔵老樹　髙適登子賤琴臺詩曰宓子¶
昔為政鳴琴登此臺琴和人亦閒千載稱其才臨眺忽¶
悽愴人琴安在哉悠悠此天壤惟有頌聲來　褚亮臨¶
髙臺詩曰髙臺暫俯臨飛翼聳輕音浮光随日度漾影¶
逐波深迥瞰周平野開懐暢逺襟獨此三休上還傷千¶
里心　王維臨髙臺送黎拾遺詩曰相送臨髙臺川原¶
<pb:KR3k0055_WYG_354-29b>¶
杳何極日暮飛鳥還行人去不息　又登裴廸秀才小¶
臺詩曰端居不出户滿目望雲山落日鳥邊下秋原人¶
外閒遥知逺林際不見此簷間好客多乗月應門莫上¶
闗　沈佺期臨髙臺詩曰髙臺臨廣陌車馬紛相續回¶
首思舊鄉雲山亂心曲逺望河流緩周看原埜緑向夕¶
林鳥還憂來飛景促　宋之問登粤王臺詩曰江上越¶
王臺登髙望幾回南溟天外合北户日邊開地濕烟常¶
起山晴雨半來冬花采盧橘夏果摘楊梅跡類虞翻枉¶
<pb:KR3k0055_WYG_354-30a>¶
人非賈誼才歸心不可見白髮重相催　張九齡登古¶
陽臺詩曰庭樹日衰颯風霜未云已駕言遣憂思乗興¶
求相似楚國兹故都蘭臺有餘址𫝊聞襄王世仍立巫¶
山祀方此全盛時豈無嬋娟子色荒神女至魂蕩宫觀¶
裏蔓草今如積朝雲為誰起　李白凌歊臺詩曰曠望¶
登古臺臺髙極人目疉嶂列遥空雜花間平陸閒雲入¶
窻牖野翠生松竹欲覽碑上文苔侵豈堪讀　又登金¶
陵鳳凰臺詩曰鳳凰臺上鳳凰遊鳳去臺空江自流吴¶
<pb:KR3k0055_WYG_354-30b>¶
宫花草埋幽徑晉代衣冠成古丘三山半落青天外二¶
水中分白鷺洲總為浮雲能蔽日長安不見使人愁¶
又蘇臺懐古詩曰舊苑荒臺楊栁新采菱歌唱不勝春¶
只今惟有西江月曾照吴王宫裏人　杜甫相如琴臺¶
詩曰茂陵多病後尚愛卓文君酒肆人間世琴臺日暮¶
雲野花留寶靨蔓草見羅裠歸鳳求凰意寥寥不復聞¶
　劉長卿秋日登吴公㙜上寺逺眺詩曰古臺揺落後¶
秋入望鄉心野寺來人少寒峰隔水深夕陽依舊壘寒¶
<pb:KR3k0055_WYG_354-31a>¶
磬滿空林惆悵南朝事長江獨至今　張繼題嚴陵釣¶
臺詩曰舊隠人如在清風亦似秋客星沉夜壑釣石俯¶
春流鳥向喬枝聚魚依淺瀨游古來芳餌下誰是不吞¶
鈎　包融阮公嘯臺詩曰荒臺森荆棘蒙蘢無上路𫝊¶
是古人跡阮公長嘯處至今清風在時時動林樹逝者¶
昔已逺升攀想遺趣靜然荒榛間久之若有晤靈光未¶
歇滅千載知仰慕　歐陽詹題嚴光釣臺詩曰弭棹歴¶
塵跡悄然闗我情伊無昔時節豈有今時名辭貴不辭¶
<pb:KR3k0055_WYG_354-31b>¶
賤是心誰復行欽哉此溪曲永獨古風清　許渾凌歊¶
臺詩曰宋祖髙臺樂未廻三千歌舞宿層臺湘潭雲盡¶
暮烟出巴蜀雪消春水來行殿有基荒薺合寝園無主¶
野棠開百年應作萬年計巖上古碑空緑苔　李商隠¶
青陵臺詩曰青陵臺畔日光斜萬古貞魂倚暮霞莫許¶
韓憑為蛺蜨等閒飛上别枝花　曹鄴姑蘇臺詩曰吴¶
宫酒未銷又宴姑蘇臺美人和淚去半夜閶門開相對¶
正歌舞笑中聞鼓鼙星散九重門血流十二街一去成¶
<pb:KR3k0055_WYG_354-32a>¶
萬古臺盡人不回時聞田野中拾得黄金釵　温庭筠¶
登盧氏臺詩曰勝地當通邑前山有故居臺髙秋盡出¶
林斷野無餘露白鳴蛩急天晴度雁踈由來放懐地非¶
獨在吾廬　張喬題賈島吟詩臺詩曰吟魂不復游臺¶
亦似荒丘一徑草中出長江天外流暝烟寒鳥集殘月¶
夜蟲愁願得生禾黍鋤平恨即休　羅鄴凌敲臺詩曰¶
髙臺今古竟長閒因想興亾自慘顔四海已歸新雨露¶
六朝空認舊江山槎翹獨鳥汀洲畔風亞荒榛雪浪間¶
<pb:KR3k0055_WYG_354-32b>¶
好是輪蹄來徃便誰人不向此躋攀　又望仙臺詩曰¶
千金疉土望三山望鶴無踪羽衛還若說神仙求便得¶
茂陵何事隔人間　羅隠姑蘇臺詩曰讓髙㤗伯開基¶
日賢見延陵復命時未㑹子孫因底事假崇臺榭為西¶
施　宋蘇軾章貢臺詩曰濤頭寂寞打城還章貢臺前¶
暮靄寒倦客登臨無限意孤雲落日是長安　黄魯直¶
題大雪寺觀臺詩曰痩藤拄破風烟上乞與游人眼豁¶
開不知眼界闊多少白鳥飛盡青天回　朱子登定王¶
<pb:KR3k0055_WYG_354-33a>¶
臺詩曰寂寞畨君後光華帝子來千年餘故國萬事只¶
空臺日月東西見湖山表裏開從知爽鳩樂莫作雍門¶
哀　楊廷秀朝漢㙜詩曰榕樹梢頭訪古㙜下看碧海¶
一瓊杯越王歌舞春風地今日春風獨自來　元元好¶
問光武臺詩曰東南地上游荆楚兵四衝游子十月來¶
登髙送長鴻當年赤帝孫提劒起蒿蓬一顧滍水斷再¶
顧新都空雷霆萬萬古青天看飛龍巋然此遺臺落日¶
荒烟重誰見經綸初指揮走羣雄白水日夜東石麟幾¶
<pb:KR3k0055_WYG_354-33b>¶
秋風空餘廣武歎無復雲臺功　又聚仙臺夜飲詩曰¶
永夜留歡席髙懐逺市塵月涼衣有露風細水生鱗鄉¶
社情親舊仙臺姓字新殷勤詩卷在長記座中人　又¶
銅雀臺瓦硯詩曰愛惜鉛華洗又看畫欄桂樹雨聲寒¶
千年不作鴛鴦去換得書生笑老瞞　吴澄歌風臺詩¶
曰黄屋巍巍萬乗尊千秋遊子故鄉魂韓彭自取夷三¶
族平勃那堪托後昆湛露迄今王迹息大風終古霸心¶
存當時儘自規模逺誰起河汾與細論　薩都拉鳳凰¶
<pb:KR3k0055_WYG_354-34a>¶
臺為御史大夫易釋董公同賦詩曰六朝歌舞豪華歇¶
商女猶能唱後庭千載江山圍故國幾畨風雨入空城¶
鳳凰飛去梧桐老燕子歸來楊栁青白面書生空弔古¶
日陪驄馬繡衣行　又宿青陽雲松臺詩曰縣門遥接¶
九華山日月天開圗畫看雲氣曉連銅柱濕翠光晴鎻¶
硯池寒人間官府紅塵馬天上神仙白玉盤髙卧雲松¶
定何日仰攀北斗夜䦨干　周權再次邵本初韻釣臺¶
詩曰羊裘人已逺猶說漢江山不為三公貴輕抛半日¶
<pb:KR3k0055_WYG_354-34b>¶
閒遺臺蒼樹杪清瀨白雲灣千載惟鷗鳥相看不厚顔¶
　揭徯斯歌風臺和李提舉韻詩曰萬乗東歸火徳開¶
漢皇曾此宴髙臺沛中父老謳歌入海内英雄倒載廻¶
湯沐空餘清泗在風雲猶似翠華來穹碑立斷蒼崖上¶
靜閱人間幾刼灰　黄溍題雪竇妙髙臺詩曰偶為清¶
遊宿梵宫凌晨試上最髙峰水翻雪色寒猶落雲逺丹¶
光逺更重舊有一僧能跨虎近聞三洞盡藏龍下方車¶
馬應難到烟際惟聽日暮鐘　明張羽姑蘇臺詩曰荒¶
<pb:KR3k0055_WYG_354-35a>¶
臺獨上故城西輦路淒涼草樹迷廢塜已無金虎踞壊¶
牆時有夜烏啼采香逕斷來麋鹿響屐廊空變蒺藜欲¶
弔伍貟何處是淡烟斜日不堪題¶
原賦魏文帝登臺賦序曰建安十七年春游西園登銅¶
雀臺命余兄弟並作其詞曰登髙臺以騁望好靈雀之¶
麗&KR0570;飛閣崛其特起層樓儼以承天歩逍遥以容與聊¶
游目于西山溪谷紆以交錯草木鬰其相連風飄飄而¶
吹衣鳥飛鳴而過前申躊躇以周覽臨城隅之通川¶
<pb:KR3k0055_WYG_354-35b>¶
曹植登臺賦曰從明后而嬉游聊登臺以娛情見天府¶
之廣開覩聖徳之所營建髙殿之嵳峩浮雙闕乎太清¶
立冲天之華觀連飛閣乎西城臨漳川之長流望衆果¶
之滋榮仰春風之和穆聽百鳥之悲鳴天工坦其既立¶
家願得而獲呈揚仁化于宇内盡肅㳟于上京惟桓文¶
之為盛豈足方乎聖明休矣美矣恵澤逺揚翼佐皇家¶
寧彼四方同天地之矩量齊日月之輝光　晉陸機登¶
臺賦曰永寧中廵幸鄴宫三臺登髙有感乃作賦曰爾¶
<pb:KR3k0055_WYG_354-36a>¶
乃佇眄瑶軒流目綺寮中原方華緑葉振翹歴玉陛而¶
容與歩蘭堂以逍遥曲房縈而窈眇長廊邈而蕭條于¶
是聊樂近遊薄言儴佯綺疏列于東序朱户立于西廂¶
感舊物之咸存悲昔人之云亡憑虚檻而逺想審歴命¶
于斯堂于是精疲游倦白日藏輝鄙春登之有情惡荆¶
臺之忘歸聊弭節而駕言悵將逝而徘徊　孫楚韓王¶
臺賦曰酸棗寺門外夾道左右有兩故臺訪諸故老云¶
韓王聽訟觀也望韓王之故臺尋往代之所營雙闕碣¶
<pb:KR3k0055_WYG_354-36b>¶
以峻峙貫雲氣而上征歴千載而特立顯妙觀于太清¶
薄邯鄲之叢臺陋楚國之章華邈岧嶤以亢極豈岑樓¶
之能加至乃宫觀𢎞敞增臺隠天伐文梓于萬仞發玉¶
石于三泉優唱角烏鳥之聲蛾睂戲白雪之舞紛淫衍¶
以低仰翳修袖而容與　盧諶登鄴臺賦曰顯陽隗其¶
顛隧文昌鞠而為墟銅雀隕于臺側洪鐘寢于兩除奚¶
帝王之靈宇為狐兎之攸居　增唐鮑防問津臺賦曰¶
惟歳臨于甲午予經蔡以游陳見巋然之故臺沒路隅¶
<pb:KR3k0055_WYG_354-37a>¶
之荒榛側聞夫子于此問津敢問夫子何負于人淒淒¶
夫子魯不容身乃泫然而出涕聊托詞以自申巳矣夫¶
子時乎時乎進皆鳥獸之羣退異沮溺之徒霜雪昬其¶
大澤荆棘穢其通衢撫川陸之嶮難憫人世之﨑嶇¶
范榮測景臺賦曰大聖崇業萬象潛通據河洛之要創¶
造化之功建以黄壤亘以紫宫左輔伊關右連轅嵩銀¶
臺比而可擬瀛壺方而詎同掩扶桑于日域包蓬萊于¶
海濛式均霜露之氣以分天地之中于是仰𤣥穹之文¶
<pb:KR3k0055_WYG_354-37b>¶
俯黄壤之理下壓坤徳上羅乾緯垂形象物既不假于¶
銀衡司刻探元何必邀夫銅史　又曰瞻彼古臺揆日¶
爰設載徴經始之㫖將測運行之節天地之心可見風¶
雨之交既别玉律非先土圭是揭以徴隂陽之短長以¶
察浮驂之晷轍　又觀風臺賦曰我天子徳廣虞夏業¶
𫝊髙曾展義之心攸克觀風之禮必登故臺之用也斯¶
建臺之名也是𢎞然後度材比徳奢而不盈興工俾役¶
儉而不陋萬物是集百工是凑從繩㒺愆運斤以鬭歘¶
<pb:KR3k0055_WYG_354-38a>¶
以山立掲焉雲構及夫西成罷務北陸將寒霜封原隰¶
雲蔽峰巒金輿斯御綵仗初攅寧侈心以攸往必風俗¶
之所觀設敎陳詩事必彰于禮備承天統物政本在于¶
人安　楊系通天臺賦曰伊昔炎漢功髙化洪樂率土¶
之暨阜築通天而且崇初一簣之發地終百尋以隠空¶
構之梗梓飾以丹紅浮彩外鑠流光内融赫兮烜兮獨¶
出烟雲之表壯矣麗矣迥標天地之中柏梁不同井榦¶
非匹孝武皇帝紹祚䘏𦙍登眺逺騁髙揖八極俯窺萬¶
<pb:KR3k0055_WYG_354-38b>¶
井拂軒楯之宛虹歩簷楹之倒影乃言曰可以臨萬國¶
可以游九垓凡厥層構莫先斯臺窺地底以豁險羾天¶
門以崔嵬謂四夷不遐將拓跡以開統見百神咸在則¶
祈裭而禳灾既玉女之下視復金烏之上廻　張良器¶
集靈臺賦曰大造之徳曰生大君之位曰寳未有離于¶
兆庻而復謂之至徳願獻華封之夀上祝唐堯之盛股¶
肱為良元首作聖用壯辟雍之美乃經靈臺之政豈必¶
沐咸池陵倒景脫屣乎㝢縣棲真乎絶嶺屇中天之峻¶
<pb:KR3k0055_WYG_354-39a>¶
極從化人兮習靜然後居無何之鄉去有為之境者也¶
于是情冥具(一作/其)慾徳貴惟恒可大可久不騫不崩動¶
植風靡雍熙日𢎞宜其四溟式晏而人和年豐　又烏¶
臺賦曰士有利于鴻漸者觀乎憲臺降太液邇蓬萊風¶
威四警霜氣傍催地疏曹而獨秀居對禁而分開提綱¶
必理舉職惟材門凌晨而豸出樹夕陽而烏來旌良表¶
正癉惡繩回乍以飛騫淒其嶷矣時為搏擊吁可畏哉¶
唐纉玉葉藎臣惟哲法省應劉臺兼貟薛昂涼階宇奮¶
<pb:KR3k0055_WYG_354-39b>¶
迅霜雪耿獨坐而情雄邈羣司而位絶稠人廣衆望影¶
而魂褫暴黨姦雄睹形而膽折豈徒以聳動寮宷逡廵¶
朝列儻吾道之將行庻從兹而振節　陸䞇登春臺賦¶
曰春發生以煦物臺居髙而處明俯而望焉舒郁郁之¶
和氣登而樂也暢怡怡之逺情觸類斯感衆芳俱榮風¶
出谷以天霽雲歸山而景晴俛視平臯傍臨逺嶠窮漢¶
苑以周覽匝秦城而迴眺林巒彩翠浮佳氣于遥天宫¶
觀參差麗飛甍于夕照　又傷望思臺賦曰當武帝之¶
<pb:KR3k0055_WYG_354-40a>¶
季年徳不勝而耄及浮誕之士疉至詭怪之巫繼集忠¶
見疑而莫售讒因隙而競入忘嗜欲之生疾意巫詛而¶
是因將搜蠱以滌灾縱庸瑣之姦臣嫌何㣲而莫别寃¶
雖毒而奚申搆儲后以挂殃引具寮與齊人旋激怒而¶
誅充竟奔湖而滅身異哉漢后因奸邪之是誘俾冢嗣¶
而罹咎彼傷魂之冥冥故築臺其何有嗟爾戾嗣盍入¶
明以見志遽興戈而自棄諒君父之是叛雖竄身其焉¶
寘　張式燕昭王築黄金臺賦曰昔銅雀創于鄴都陽¶
<pb:KR3k0055_WYG_354-40b>¶
臺起于荆國聳髙麗之殊觀備珍竒而盡飭徒竭用而¶
殫人自矜豪而逞力洎夫遺情繐帳徒愴淫心結夢巫¶
山空資穢徳豈同夫慮成經始所寳惟賢初假物以求¶
士終得魚而㤀筌不然者烏將棲于茂樹魚自躍以深¶
淵臣亦效誠于大國人誰逺仕于弱燕及夫劇辛不召¶
而至樂毅無媒而萃咸委質而納忠願長途而騁驥然¶
則賢為强國之器臺實招賢之餌　任公叔登姑蘇臺¶
賦曰吾聞周道既衰諸侯狎主中無霸王蠻戎振旅始¶
<pb:KR3k0055_WYG_354-41a>¶
闔閭以伸威終夫差以極武左與勁越同壤右與強楚¶
為鄰内有高臺之築外有逺略之勤積如莽而暴骨亦¶
如讎而視人是以疆場日駭板築未弭方五載而厥成¶
造中天而特起因土累以㙜髙宛岳立而山峙徘徊舊¶
徳惆悵前聞試游目于寥廓曾巋然而參雲聽逆虐而¶
翳諫竟麋鹿而為羣髙天放曠平湖泱漭奕奕孤嶼茫¶
茫極浦悲早雁于海風嘯寒鴟于江雨　張鼎銅雀臺¶
賦曰六府垂象制文昌之廣殿百工獻藝造銅雀之髙¶
<pb:KR3k0055_WYG_354-41b>¶
臺壯閶闔于昭囘軼沆瀣于烟埃俯臨而漳滏水合仰¶
觀而宇宙天開返道截梁兮漫延紅䔟縞壁兮徘徊連¶
雙闕于日表飛累榭于雲隈崒如五岳干霄而岌立&KR2483;¶
若三山出海而崔嵬金雀踶甍而欲翥玉螭盤柱而將¶
廻召詞人于華屋留舞客于瑶杯登髙必賦無逺不該¶
原銘後漢李尤雲臺銘曰周氏舊居惟漢襲因崇臺增¶
峻上擬蒼雲垂示億載俾率舊章人修其行而國其昌¶
　增唐吕溫望思臺銘曰人倫大統天性是寳雖曰自¶
<pb:KR3k0055_WYG_354-42a>¶
然亦資斧藻漢皇父子一失其道四海為家不能相保¶
荒臺巋而千古之悲悔目空斷寃魂不歸疑生于微禍¶
積于基茍有明義誰其間之嗣維邦本本動邦危於乎¶
後王鑒兹在兹¶
增記宋蘇軾凌虚臺記曰物之興廢成毁不可得而知¶
也昔者荒草野田霜露之所蒙翳狐虺之所竄伏方是¶
時豈知有凌虚臺邪廢興成毁相尋于無窮則臺之復¶
為荒草野田皆不可知嘗試與公登髙而望其東則秦¶
<pb:KR3k0055_WYG_354-42b>¶
穆之祈年槖泉也其南則漢武之長楊五柞而其北則¶
隋之仁夀唐之九成也計其一時之盛宏傑詭麗堅固¶
而不可動者豈特百倍于臺而已哉然而數世之後欲¶
求其彷彿而破瓦頽垣無復存者既已化為禾黍荆榛¶
丘墟隴畝久矣而况于此臺歟　又超然臺記曰臺髙¶
而安深而眀夏涼而冬溫雨雪之朝風月之夕予未嘗¶
不在客未嘗不從擷園𬞞取池魚釀酒瀹脫粟而食之¶
曰樂哉游乎方是時予弟子由適在濟南聞而賦之且¶
<pb:KR3k0055_WYG_354-43a>¶
名其臺曰超然以見予之無所徃而不樂者蓋游于物¶
之外也¶
　　壇一¶
增說文曰壇祭塲也　尚書注曰築土曰壇除地曰墠¶
　左𫝊曰鄭伯如楚舍不為壇子産曰大適小則為壇¶
小適大茍舍而已焉用作壇　漢書曰甘泉泰畤紫壇¶
八觚宣通象八方　後漢書曰圎壇八陛方壇四陛¶
金史禮志曰大定七年建社稷壇于中都壇南栽栗以¶
<pb:KR3k0055_WYG_354-43b>¶
表之　又曰眀昌五年為壇于景風門外東南歳以立¶
春後丑日祀風師又為壇于端禮門外西南以立夏後¶
申日祀雨師是日祭雷師于位下　元史曰大徳元年¶
正月建五福太乙神壇畤　又曰至元中田忠良請建¶
太社于朝右建郊壇于國南　又曰至元中大司農請¶
于立春後丑日祭風師于南北郊立夏後申日祭雷雨¶
師于西南郊延祐五年乃即二郊定立壇壝之制　又¶
曰先農之祀始自至元九年武宗至大三年從大司農¶
<pb:KR3k0055_WYG_354-44a>¶
請建農蠶二壇¶
　　壇二¶
原管子曰桓公即壇而立寗戚鮑叔隰朋賔須無皆差¶
肩而立　莊子曰孔子遊乎淄帷之林休坐于杏壇之¶
上弟子讀書孔子弦歌鼓琴奏曲未終有漁父者下船¶
而來左手據膝右手持頤以聽曲終而招子貢子路二¶
人俱對客指孔子曰彼何為者子路曰魯之君子也¶
增雜記曰孔子出東門過故杏壇曰兹臧文仲誓盟之¶
<pb:KR3k0055_WYG_354-44b>¶
壇也睹物思人命琴而歌　原新序曰秦欲伐楚使徃¶
觀楚王之寳器楚王聞之召昭奚恤問焉恤對曰此觀¶
吾國之得失而圗之寳器于賢臣夫珠玉玩好之物非¶
國之重寳也遂使恤發精兵三百人陳于西門之内為¶
東面之壇一為西面之壇一秦使者至恤曰貴客也請¶
就上位　增洞𡨕記曰東方朔得神馬一匹髙九尺武¶
帝問朔是何獸也朔曰王母乗靈光之輦適東海王公¶
稅此馬于芝田臣之王公之壇因騎此馬繞日三匝入¶
<pb:KR3k0055_WYG_354-45a>¶
漢關門猶未掩　帝王世紀曰雍初有五畤壇漢武獲¶
麟處　原徐靈期南岳記曰南岳山上有飛壇懸水激¶
石飛湍百仭即孫溫伯所䘮身處也又有曲水壇水行¶
石上成溝瀆如世人臨河壇也三月三日時來逍遥¶
梁州記曰沔陽城先沔陽縣所治也在漢水南舊蕭何¶
所築也劉備為漢王權住此城盟于城下今門外有盟¶
壇猶存　增金史禮志曰明昌六年章宗未有子尚書¶
省臣奏行髙禖之祀乃築壇于景風門外東南端地與¶
<pb:KR3k0055_WYG_354-45b>¶
圜丘東西相望歳以春分日祀青帝伏羲氏女媧氏位¶
壇上南面西上姜嫄簡狄位于壇之第二層東向北上¶
前一日布神位省牲器陳御弓矢䪅于上下神位之右¶
其齋戒奠玉幣進熟皆如大祀儀　又曰金自天徳以¶
後始有南北郊之制大定明昌其禮寖備南郊壇在豐¶
宜門外圎壇三成成十二陛壝牆三匝四面各三門齋¶
宫東北府庫在南壇壝皆以赤土圬之北郊方丘在通¶
𤣥門外方壇三成四正陛方壝三周四面亦三門朝日¶
<pb:KR3k0055_WYG_354-46a>¶
壇曰大明在施仁門外之東南門壇之制皆同方丘夕¶
月壇曰夜眀在彰義門外之西北掘地汙之為壇其中¶
常以冬至日合配昊天上帝皇地祗于圜丘夏至日祭¶
皇地祗于方丘春分朝日秋分夕月　元史曰至元中¶
建社稷壇和義門内稷壇一如社壇之制惟土不用五¶
色壇皆北向社主用白石剡其上如鐘埋其半于土中¶
稷不用主樹以松于社稷二壇之南各一株　甘水仙¶
源録曰至元二年真人張志敬就長春宫設金籙大醮¶
<pb:KR3k0055_WYG_354-46b>¶
有羣鶴下掠壇墠去而復來者累日天子命詞臣作瑞¶
應記刻之碑　詞苑叢譚曰元東岳有石壇繞壇皆杏¶
花道士董宇定王用亨先後居之　長安客話曰東岳¶
廟南數百武即朝日壇壇外古松萬株森沈蔽日都人¶
所謂黑松林也　北京歳華記曰四月初一日戒壇開¶
城中人多徃西山　野獲編曰京師最重午節天壇游¶
人極盛聮鑣飛鞚豪門大估之外則中官輩競以騎射¶
為娱蓋皆賜沐請假而出者　瀟碧堂集曰戒壇入山¶
<pb:KR3k0055_WYG_354-47a>¶
二十餘里始見山門壇在殿内閣前古松四株翠枝穿¶
結覆蓋一院　永清縣志曰劉越石壇在拒馬河之隂¶
晉太尉劉琨欲圗燕薊築壇與段匹碑歃血同盟翼戴¶
王室今遺址尚存¶
　　壇三¶
增詩唐馬戴宿王屋天壇詩曰星斗半沈蒼翠色紅霞¶
逺照海濤分折松曉拂天壇雪投簡寒窺玉洞雲絶頂¶
醮廻人不見深林磬度鳥應聞未知誰與𫝊金籙獨向¶
<pb:KR3k0055_WYG_354-47b>¶
仙祠拜老君　周朴王霸壇詩曰王君上昇處信首古¶
居前皁樹即須朽白龜亦應全雲間猶一日塵裏已千¶
年碧色壇如黛時人誰可仙　儲光羲祭風伯壇應張¶
太祝作詩曰聖主御青春綸言命使臣將修風伯祀更¶
福太平身帟幕宵聮事壇塲曉降神帝心矜動物不為¶
屬車人　元黄庚鶴林仙壇詩曰古壇歸鶴杳野鹿自¶
成羣嵐氣浮清曉鐘聲出白雲樹穿僧屋老水到寺門¶
分人世無窮事山中了不聞　元好問游天壇雜詩曰¶
<pb:KR3k0055_WYG_354-48a>¶
芳樹隂隂鳥語譁緑雲晴雪映紅霞青山可是堪人恨¶
藏著中巖十里花　又曰漫山白白與紅紅小樹低叢¶
看不供總道查花香氣好就中偏愛玉瓏鬆　又曰溪¶
童相對采椿芽指似陽坡說種𤓰思得近山營馬少青¶
林深處有人家　又曰湍聲洶洶落懸崖見說蛟龍擘¶
石開安得天瓢一翻倒躡雲平下看風雷　又曰仙壇¶
倒影鳳麟洲一道雲光插素秋也是天公閒不得海東¶
移著海西頭　眀髙啓毛公壇詩曰欲觀漢壇符東上¶
<pb:KR3k0055_WYG_354-48b>¶
縹緲峰葛花墜寒露夕飲清心胸月出太湖水鶴鳴空¶
磵松真境久寂寥蒼苔閟靈蹤嘗聞緑毛叟變化猶神¶
龍世人豈能見偶許樵夫逄攀隂力易疲探𤣥志難從¶
歸出白雲外空聞仙觀鐘¶
原銘周庾信登壇銘曰登壇洛汭沈玉河湄丹圗馭馬¶
練甲乗龜榮光上幕休氣連帷雖存堯讓終見文思¶
增記唐顔真卿麻姑仙壇記曰麻姑者葛稚川神仙𫝊¶
云王逺字方平欲東之括蒼山過吴蔡經家教其尸觧¶
<pb:KR3k0055_WYG_354-49a>¶
蟬蛻也經去十餘年忽還語家云七月七日王君當來¶
過到期日方平乗羽車駕六龍各異色旌旗導從威儀¶
赫奕如大將也既至坐須㬰引見經父兄因遣人與麻¶
姑相聞亦莫知麻姑是何神也言方平敬報久不行民¶
間今來在此想麻姑能暫來有頃聞麻姑來來時不先¶
聞人馬聲既至從官當半于方平也麻姑既至蔡經亦¶
舉家見之是好女子年十八九許頂中作髻餘髪垂之¶
至腰其衣有文章而非錦繡光彩耀目不可名字皆世¶
<pb:KR3k0055_WYG_354-49b>¶
間所無有也麻姑自言接待以來見東海三為桑田向¶
聞蓬萊水乃淺于徃者㑹時略半也豈將復還為陵陸¶
乎方平笑曰聖人言海中行復揚塵地麻姑手似鳥爪¶
蔡經心中念言背痒時得此爪以爬背乃佳也方平已¶
心知經所言即使人牽經鞭之曰麻姑神人汝何忽謂¶
其爪可以爬背邪見鞭著經背亦不見有人持鞭者方¶
平告經曰吾鞭不可妄得也¶
　　庭一¶
<pb:KR3k0055_WYG_354-50a>¶
增說文曰庭宫中也　玉海曰堂下至門謂之庭　易¶
曰揚于王庭　毛詩曰灑掃庭内　又曰殖殖其庭¶
又曰子有庭内弗灑弗掃　又曰有瞽有瞽在周之庭¶
　書曰廸簡在王庭　禮記曰諸侯之庭　論語曰鯉¶
趨而過庭　又曰孔子謂季氏八佾舞于庭　原左𫝊¶
曰初楚共王無冢適有寵子五人無適立焉既乃與巴¶
姬宻埋璧于太室之庭　增管子曰湯有總街之庭¶
漢書曰黄帝接萬靈明庭明庭者甘泉也　又曰太初¶
<pb:KR3k0055_WYG_354-50b>¶
元年上親禪髙里祠后土臨渤海將以望祀蓬萊之屬¶
幾至殊庭焉作建章宫其西則商中數十里(師古曰殊/庭蓬萊中)¶
(仙人庭也如淳/曰商中商庭也)　原羅含别𫝊曰含致仕還家庭中忽¶
自生蘭此徳行幽感之應　增班固西都賦曰承眀金¶
馬著作之庭　又曰玉除彤庭　晉書曰謝晦為右衞¶
將軍賔客輻凑門巷填塞兄瞻曰此豈門户之福乃以¶
籬隔門庭曰吾不忍見此　原語林曰謝太傅問諸子¶
姪曰子弟何豫人事正欲使其佳諸人莫有言車騎荅¶
<pb:KR3k0055_WYG_354-51a>¶
曰譬如芝蘭玉樹欲使其生庭階也　增鮑明逺詩曰¶
冠霞登綵閣觧玉飲椒庭¶
　　庭二¶
原賦陳沈炯幽庭賦曰矧幽庭之閒趣具春物之芳華¶
轉洞房而引景偃飛閣而藏霞築三川于户牖帶林苑¶
于東家草纎纎而垂緑樹搔搔而落花于是秦人清歌¶
趙女鼓筑嗟光景之遲暮咏羣飛之棲宿顧留情于君¶
子豈含姿于嬌淑于是起而長謡曰故年花落今復新¶
<pb:KR3k0055_WYG_354-51b>¶
新年一故成故人那得長繩繋落日年年月月但如春¶
　　庫藏一¶
原劉熙釋名曰庫舍也舍也者言物之所在之舍也¶
說文曰庫兵車所藏也帑金布所藏也故藏之為名也¶
謂之庫藏焉　增周禮春官天府曰天府掌祖廟之守¶
藏與其禁令凡國之玉鎮大寳器藏焉若有大祭大䘮¶
則出而陳之既事藏之凡官府鄉州及都鄙之治中受¶
而藏之以詔王察羣吏之治　原禮記曰季春之月審¶
<pb:KR3k0055_WYG_354-52a>¶
五庫之量(審所用/多少也)　蔡邕月令章句曰五庫者一曰車¶
庫二曰兵庫三曰祭器庫四曰樂庫五曰宴器庫　吴¶
越春秋曰凡安國治民從近制逺者必先實之　春秋¶
文曜鈎曰軫南衆星曰天庫　韓𤾉天文要集曰天積¶
者天子之藏府　韓詩外𫝊曰王者藏于天下諸侯藏¶
于百姓農夫藏于囷庾商賈藏于篋匱　鍾㑹芻蕘論¶
曰國之稱富者在乎豐民非獨謂府庫盈倉廩實也且¶
府庫盈倉廩實非上天所降皆取之于民民困國虚矣¶
<pb:KR3k0055_WYG_354-52b>¶
　增元史僧格𫝊曰萬億庫有舊牌絛七千餘條　輟¶
耕録曰文宸庫在宫垣西　又曰内殿之傍有妃嬪庫¶
房門一間縫紉女庫房三間　又曰生料庫在學士院¶
南又南為鞍轡庫又南為軍器庫藏珍庫在宫垣西南¶
隅　禁扁曰本朝庫曰廣源寳源綺源賦源廣貯生料¶
財用輔用器備收支平盈夀武利器廣勝資乗内藏左¶
藏右藏御帶異珍資成資用法物儀從申興武功承天¶
宣恵廣樂福寧奉宸廣禧藏珍文成供需備用尚用豐¶
<pb:KR3k0055_WYG_354-53a>¶
衍藝林資善永需　蕪史曰内承運庫在東下馬門其¶
職掌庫藏在宫内者曰東裕庫曰寶藏庫皆謂之裏庫¶
南城磁器等庫則俱謂之外庫　光禄寺志曰光禄寺¶
大門内左為茶葉庫月進房右為錢鈔庫後有銀庫鹽¶
庫　張衡西京賦曰武庫禁兵設在蘭錡　潘岳詩曰¶
微火不戒延我寳庫¶
　　庫藏二¶
原左𫝊曰昭公十八年宋衛陳鄭皆火梓慎登大庭氏¶
<pb:KR3k0055_WYG_354-53b>¶
之庫以望(杜預注大庭氏是古國名/在魯城内于其處作庫)　增列子曰范氏¶
之藏大火商丘開入火徃還無難色埃不漫身不燋子¶
華之客乃謝之　商君書曰湯武破桀紂海内無患築¶
五庫藏五兵　原漢書曰漢髙祖七年蕭何立東闕前¶
殿武庫　增又曰枚乘諌吴王夫漢并二十四郡十七¶
諸侯轉輸錯出軍行數千里不絶于郊其珍怪不如東¶
山之府如淳曰吴王之府藏也　原東觀漢記曰更始¶
至長安御府帑藏武庫皆安堵如故　增王子年拾遺¶
<pb:KR3k0055_WYG_354-54a>¶
記曰糜竺用陶朱公計術益億萬之利貨擬王家有寳¶
庫千間　太平治迹統類曰宋太祖置封樁庫常宻謂¶
近臣曰石晉茍利于己割幽薊以賂契丹使一方之人¶
獨限境外朕甚憫之欲俟斯庫所藏滿三五十萬即遣¶
使干契丹約茍能歸我土地民庻即當盡此金帛充其¶
贖直如曰不可朕將散滯財募勇士俾圗攻取耳㑹晏¶
駕不果　五代史曰後唐明宗廢内藏庫四方所上物¶
悉歸之有司　澄懷録曰大徳初廣源庫官售雜物有¶
<pb:KR3k0055_WYG_354-54b>¶
靈壁小峰長僅六寸髙半之玲瓏秀潤所謂臥沙水道¶
展摺胡桃紋皆具于峰之頂有白石正圎瑩然如玉徽¶
宗御題八小字于傍曰山髙月小水落石出略無雕琢¶
之跡真竒物也　元史曰兵志樞宻院臣言牆垣已成¶
南北西三畔皆可置軍獨御酒庫西地窄不能容臣等¶
與丞相完澤議之　英宗實録曰正徳三年遷甲乙丙¶
丁等庫于内府四年以新造天財甲乙丙丁等庫成欲¶
盤移庫藏命魏國公徐顯宗行在户部右侍郎吴璽總¶
<pb:KR3k0055_WYG_354-55a>¶
理其事¶
　　庫藏三¶
原寳㙜　珠府(韓詩外傳曰晉平公藏寳之㙜燒救火/三日三夜乃止公子晏賀曰臣聞諸侯)¶
(藏于百姓今百姓藏于外而賦斂不已昔桀紂殘賊為/天下戮今皇天降灾于藏㙜是君之福也  韓揚天文)¶
(要集曰離珠五星在須/女北離珠為藏府也)　宴器　禁兵(上詳前一帝後/漢書曰靈  光)¶
(和中武庫屋自壊司隸許氷上書曰/武庫禁兵所在國之禁為灾深也)　天潢　御府(春/秋)¶
(文曜鈎曰咸池曰天潢五帝車舍也宋均/注曰舍庫也五帝車之庫  下詳前二)　聚甲　藏¶
金(焦贛易林曰武庫軍府甲兵所聚/非邑非里不可以處  下詳前一)　魚集屋上　龍¶
<pb:KR3k0055_WYG_354-55b>¶
見井中(魏志曰嘉平中魚二集于武庫屋上中晉/書曰太康五年有二龍見于武庫井)　增¶
小吏守藏　令史值曹(上即晉侯事見前刓唐故事諸/司申以令史值曹  脫為奸及)¶
(關播再遷侍中悉易/以士人時韙其法)　廡署　廊列(唐徳宗始出幸奉/天府藏委棄衛兵)¶
(無褚衣至是天下貢稍至乃于行在夾廡于古無傳耆/老皆言開元時貴臣飾巧以求媚建言郡邑賦稅當委)¶
(有司以制經用若貢獻悉歸天子私有之則淫蕩侈欲/終以餌㓂  唐陸宣公䞇奏議忽觀古廊之下榜列三)¶
(庫之名竊揣軍/情或生觖望矣)　自供乘輿　請列别舍(上即毋將隆/事見後  唐)¶
(裴延齡建言左藏天下歳貢不貲耗不可校請列别舍/以檢盈虚于是以天下宿負八百萬緡為負庫抽貫三)¶
(百萬緡為賸庫様物三十萬緡為/季庫帛以素出以色入者為月庫)　官庫饒豐　廥藏¶
<pb:KR3k0055_WYG_354-56a>¶
殫耗(唐劉文静曰晉陽士健馬強官庫饒豐敕牛徽改/給事留陳倉張濬伐太原引徽為判官  所在敦)¶
(遣徽太息曰王室方復廥藏殫耗當協和諸侯以為/藩屏而又濟之以兵諸侯離心必有後憂後濬果敗)¶
藏兵　還玉(漢書曰立武庫以藏兵内洞冥記曰元狩/四年將夕有黄髮叟懐  探徑尺玉以授)¶
(帝帝以玉還寳/庫即龍玉也)　矛㦸在前　戎儲攸歸(又曰裴楷有/知人之鑒目)¶
(鍾㑹云觀如武庫森森但見矛㦸在前/  曹毗魏都賦曰百藏之庫戎儲攸歸)　劒如龍蛇¶
庫有雉雊(拾遺録曰太上皇以寳劒賜髙祖吕后藏于/瑶庫守者見白氣從户中出如龍蛇吕后更)¶
(瑶庫名曰靈倉藏及諸吕擅權白氣亦滅恵帝即位以/此貯禁兵名曰靈金府  晉書曰武庫封閉甚宻忽有)¶
(雉雊張華曰此必蛇化/為雉視之果有蛇蛻也)　收書籍　貯畫像(輟耕録藝/林庫専一)¶
<pb:KR3k0055_WYG_354-56b>¶
(收貯書籍碑蕪史皇極之東則内承運庫再東曰香庫/稍北有石  曰古今通集庫以貯古今君臣畫像符劵)¶
(典籍歳六月/六日曝之)¶
　　庫藏四(管籥附/)¶
原六府(周禮天子六府曰司土司木司水司草司/器司貨典司六職注府謂主藏物之稅)　五¶
庫(禮天子之/庫有五)　輸實(子産曰其輸/之則君府實)　充貢(周禮凡萬民/之貢以充府)¶
(庫/)　紂鹿㙜(紂所積之府/庫曰鹿㙜)　魯長府(藏/名)　受九貢(周禮/内府)¶
(掌受九貢九賦九功之貨賄良兵良器/以待邦之大用注謂朝覲頒賜也)　供百物(外府/掌邦)¶
(布之出入以供百物而待邦之小用注/布帛也藏曰泉行曰布小用謂賜也)　王府(大/内)　白¶
<pb:KR3k0055_WYG_354-57a>¶
藏(魏之/藏名)　充牣(積/滯)　不竭(管子曰藏于不竭之府/謂養桑麻育六畜也)　水¶
衡(無聚水衡錢/注天子私藏)　禁庫　受藏(周禮頒其貨/于受藏之府)　守藏(晉/侯)¶
(之豎頭須守藏者/及其出竊藏以逃)　瓌寳溢目(窺山東之府/則瓌寳溢目)　餘錢朽¶
貫(武帝初府庫餘財京師錢累/百巨萬餘貫朽而不可校)　司農供乗輿(毋將隆/字君房)¶
(言大司農錢自供乗輿不以給供養供/養勞賜一出少府蓋不以本藏給末用)　有司出幣帛¶
(月令季春命有司開/府庫出幣帛聘名士)　管籥謹守(漢書謹/守管籥)　善閉(老子/曰善)¶
(閉者無關鍵/而不可開)　槖籥(老子曰天地之/間其猶槖籥乎)　扃鐍(莊子則必/攝緘縢固)¶
(扃/鐍)　啓籥(書金縢啟籥見/書乃并是吉)　修鍵(月令孟冬戒門閭/修鍵閉慎管籥)¶
<pb:KR3k0055_WYG_354-57b>¶
司門(周禮司門掌授/鍵以啟閉國門)　管庫(禮記晉趙文子舉管/庫之士七十有餘家)　北¶
門之管(把子云鄭人使我/掌其北門之管)　天地之籥(見/上)　琅當(鐵鎖/琅當)¶
(長/鎖)　增玉匙金籥(黄庭經玉匙/金籥常完堅)　牡籥(漢五行志牡籥/注牡是出籥者)¶
(又云牡所以下/閉者以鐵為之)　自繋管籥(續世說曰漢吏部張允家/貲萬計性吝自繋管籥如)¶
(環珮聲後隨郭威/入京師墜井而卒)　外無關籥(魏傅嘏曰鄧颺外要名/利内無關籥皆敗徳也)¶
　納四金籥(唐史朱滔王武俊田恱李納僭王納四/金籥于囘紇曰四國啟閉出納惟命)¶
不為扃籥(唐史元徳秀陸渾佳山水居之不/為牆垣扃籥無僕妾嗜酒陶然)　自持管¶
籥(唐史徐岱為給事中/性吝至自持管籥)　北門鎖籥(國老閑談曰㓂準/鎮大名府北使曰)¶
<pb:KR3k0055_WYG_354-58a>¶
　(相公望重何不在中書公曰皇上/以朝廷無事北門鎖籥非卿不可)　魚籥(東坡詩曰魚/籥未收清夜)¶
　(永魚籥者取魚不/瞑目守夜之義)¶
　　　庫藏五¶
　原銘後漢李尤武庫銘曰搏噬爪牙鋒鉅之先毒螫芒¶
　刺矛矢以存聖人垂象五兵以陳　晉摰虞武庫銘曰¶
　有財無義惟家之殃無愛糞土以毁五常¶
　¶
　¶
<pb:KR3k0055_WYG_354-58b>¶
　¶
　¶
　¶
　¶
　¶
　¶
　¶
御定淵鑑類函卷三百四十九¶
