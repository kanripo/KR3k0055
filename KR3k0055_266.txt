# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.197137
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十一
<pb:KR3k0055_WYG_266-1a>¶
　欽定四庫全書¶
御定淵鑑類函卷二百六十一¶
　　人部二十(胸貌心影膽/形      附)　(手似臂/相  附)　(足彩髑髏/神  容儀)¶
　　　胷一¶
　増説文曰膺胸也臆胷骨也　釋名曰胷猶啌啌氣所¶
　衝　韓愈與崔羣書曰所以言者懼足下以為所與深¶
　者多不置白黒扵胸中耳¶
　　　胷二¶
<pb:KR3k0055_WYG_266-1b>¶
　増論語摘輔象曰孔子胸應矩是謂儀古　漢書曰王¶
　莽好反膺髙視　世説王忱曰阮籍胸中壘塊故湏酒¶
　澆之　唐書曰髙力士幼與母相失為嶺南節度使得¶
　之瀧州迎還不復記識母曰胸有七黒子在否力士袒¶
　示之果如言¶
　　　胸三¶
　増撫膺　穴胸(文選撫膺而恨也撫膺觧攜手輕彚苑/李宻敗王伯當曰豈公一失利  去就)¶
　(哉雖隕首而/穴胸所甘也)　原得卵披　伏弩射(列子得卵披胸對/漢髙祖與項羽)¶
<pb:KR3k0055_WYG_266-2a>¶
(軍數羽十罪羽伏弩而射/漢王傷胸髙祖詐捫足)　坼而生禹　束而見使(帝/王)¶
(世記曰禹母呑神珠胸坼而生禹之左傳魏犨爇僖負/羈氏犨傷胸晉文公愛其才使視  犨束胸而見使者)¶
　　胸四¶
原釋名曰臆(釋名曰/胸臆也)　孔子有文(春秋孔演圖云孔子/之胸有文曰制作定)¶
(世符/運)　結胸(山海經曰有結胸國人/為人結胸如人結喉也)　貫胸(又曰貫胸/國為人胸)¶
(有/竅)　蕩胸(張衡南都賦曰/淯水蕩其胸)　値胸(當咮/値胸)　洞胸(文選洞/胸逹腋)¶
　開胸　碎胸(毁骨/碎胸)　増陷胸(史記灌夫曰今日斬/頭䧟胸何知程李乎)¶
掐胸(文選掐胸/叩胸也)　光風霽月(黄山谷曰茂叔胸中/灑落如光風霽月)　海¶
<pb:KR3k0055_WYG_266-2b>¶
闊天髙(吴草廬朱子賛心/胸開廓海闊天髙)¶
　　心一¶
増釋名曰心纎也所識纎㣲無不貫於心也　毛詩谷¶
風曰黽勉同心不宜有怒　又小弁曰我心憂傷惄焉¶
如擣　尚書太甲曰有言逆扵汝心必求諸道　國語¶
曰觀其容而知其心矣　又曰諺曰衆心成城　文子¶
曰心者形之主也神者心之寳也　又曰老子曰主者¶
國之心也心治則百節皆安心擾則百節皆亂　莊子¶
<pb:KR3k0055_WYG_266-3a>¶
曰萬惡不可納於靈䑓(司馬注心為/神靈之䑓)　又曰至人之用¶
心若鏡不將不迎應而不藏　公孫尼子曰心者衆智¶
之要物皆求扵心　淮南子曰夫心者五藏之主也所¶
以制使四支流行血氣馳騁扵是非之境而出入扵百¶
事之門户者也　傅子曰人皆知滌其器而莫知洗其¶
心¶
　　心二¶
増史記曰吴公子季札初使北過徐徐君好季札劍口¶
<pb:KR3k0055_WYG_266-3b>¶
弗敢言季札心知之為使上國未獻還至徐徐君已死¶
扵是乃觧其寳劍繫之徐君塜𣗳而去從者曰徐子已¶
死尚誰予乎季子曰不然始吾心已許之豈以死倍吾¶
心哉　列子曰魯公扈趙嬰齊有疾同詣扁鵲求治鵲¶
曰公扈志强而氣弱足於謀而寡扵斷嬰齊志弱而氣¶
强故少扵慮而傷扵専若換汝之心則均扵善矣　又¶
曰龍叔謂文摯曰吾有疾子能已乎文摯乃命龍叔背¶
眀而立文摯向眀而望之既而曰噫吾見子之心矣方¶
<pb:KR3k0055_WYG_266-4a>¶
寸之地虚矣　莊子曰鄭有神巫曰季咸知人生死鄭¶
人見之皆棄而走列子見之而心醉　韓子曰西門豹¶
性急佩韋以自緩董安于心緩佩絃以自急　漢書張¶
耳𫝊曰上從東垣過柏人欲宿心動帝曰柏人者迫扵¶
人也不宿而去　晉書曰頋和王導為揚州辟従事月¶
旦當朝未入停車門外周顗遇之和方捫虱夷然不動¶
顗既過頋指和心曰此中何所有和徐應曰此中最是¶
難測地顗入謂導曰卿州吏中有一令僕才導亦以為¶
<pb:KR3k0055_WYG_266-4b>¶
然　齊書曰陸慧曉匪躬清格風神俊朗何㸃每歎曰¶
慧曉心如月鏡遇形觸物無不朗然　又曰南陽宋元¶
卿有志行早孤為祖母所養祖母病元卿在逺輒心痛¶
大病則大痛小病則小痛以為常　南史曰賀道養工¶
卜筮經遇工歌女人病死為筮之曰此非死也天帝召¶
之歌耳乃以土塊加其心上俄頃而蘇　唐書曰憲宗¶
問宰臣為理之要何先裴垍對曰先正其心上深然之¶
　又曰魏州節度使田布以牙將史憲誠離間三軍度¶
<pb:KR3k0055_WYG_266-5a>¶
衆終不為用乃密表陳情號拜授其従事李石乃入啓¶
父靈抽刀刺心曰上以謝君父下以示三軍言訖而絶¶
　括地圖曰無減民食土死即埋之其心不朽百年復¶
生去玉闗四萬六千里¶
　　心三¶
原丹府　靈臺(丹府心也/下詳心二)　無瑕　不競(士蒍曰心茍/無瑕何恤乎)¶
(無家競孔叔曰心/則不  何惮扵病)　鄙吝　非僻(世説郭林宗曰逾月/不見黄叔度則鄙吝)¶
(心生之禮記曰是以/非僻  心無自入焉)　結兮　亂矣(詩曰心如結兮矣/徐庶曰方寸亂)¶
<pb:KR3k0055_WYG_266-5b>¶
　禮制　道寜(書曰以禮制心寕/  又曰志以道)　刀開　劍承(異&KR0080;/曰鄭)¶
(元師馬融三載無聞融鄙而遣之元過扵𣗳隂下假寐/夢見一老父以刀開心謂曰子可以學矣扵是却返)¶
(晏子春秋曰崔杼弑齊莊/公以㦸鈎其頸劍承其心)　滌除　啓沃(老子曰滌除/元覽  書曰)¶
(啓乃心/沃朕心)　包藏　測度(唐書曰猶復包藏禍心度/禮記人藏其心不可測)　為¶
頑　曰度(左傳曰心不則徳義為頑/  禮記心能制義曰度)　増支主　嚴師¶
(白虎通目為心視口為心談耳為心聼鼻為心臭/是其支體主也  性理正心之始當以心為嚴師)　靈¶
淵　智舍(太𤣥經去此靈淵舍也/管子曰心者智之)中虚　天逰(荀子心/居中虚)¶
(心治五官六外物論心/無天逰則  鑿相攘)　管籥　郛郭(傅子心有管籥/須言而發  性)¶
<pb:KR3k0055_WYG_266-6a>¶
(理邵子曰心者/性之郛郭也)　七竅　數孔(史記紂怒比干曰吾聞/聖人之心七竅剖比干)¶
(視其心不列傳元巴延至正十八年河南賊至生刦之/巴延罵  屈與妻子俱死之既死人㦯剖其腹見其心)¶
(數孔曰古稱心有七竅此非賢士/乎乃納其心腹中覆牆而揜之)　山嶽　鐵石(唐書/建成)¶
(元吉嘗贈尉遲敬徳金皿一車辭以聞秦王王曰公之/心如山嶽然雖積金至斗豈能移之  又曰太宗聞契)¶
(苾何力之延陁眀非其本意或曰人心各樂其土今何/力入延陁猶魚之得水也太宗曰不然此人心如鉄石)¶
(必不背/我也)　原三千一　二人同(尚書曰紂有臣億萬惟/億萬心予有臣三千惟)¶
(一心金易繫辭曰二人同心其/利斷  同心之言其臭如蘭)　事百君　同十亂(晏/子)¶
(春秋一心可以事百君百心不可以事一君仲尼聞之/曰小子記之㢤  武王曰予有亂臣十人同心同徳)¶
<pb:KR3k0055_WYG_266-6b>¶
　増一根荷　數片肉(性理心中發出生意又成無限/物且如蓮實之中有所謂么荷)¶
(者便儼然如一根之荷也又心如榖種遭篤論杜恕與/宗瓘書曰吾年五十二不見廢業頗亦  眀達君子亮)¶
(其本心若人不見亮使人刳心著地/正數片肉相似耳何足有所眀也)　原忠如金石¶
險扵山川(後漢世祖指王常曰此家率下江諸將輔翼/漢室心如金石真忠臣也是日遷為漢忠將)¶
(軍山禮凡人心險/於  川難扵知天)　匪石匪席　日拙日休(詩曰我心/匪石不可)¶
(轉也我心匪席不可卷也勞尚書/曰作徳心逸日休作偽心  日拙)　聖人無常　顔子¶
不違(聖人無常心以百姓心為心仁/論語曰回也其心三月不違)　主張六志　緘¶
縢七情　至和為性　最靈由心　心莊則體舒　心¶
<pb:KR3k0055_WYG_266-7a>¶
肅則容敬　楚王蕩而禄盡　徐庶亂而計窮　中心¶
不和不樂而鄙詐之心入矣　外貌不莊不敬則慢易¶
之心入矣¶
　　心四¶
原火精(春秋元命苞曰心者火之/精成於五故人心長五寸)　増絳宫(黄庭經心/為絳宫)¶
　匪鑒(詩我心匪鑒/不可以茹)　心曲(詩亂我/心曲)　童心(左傳曰昭/公十九年)¶
(矣猶有/童心)　如面(左傳心之不/同如其面焉)　豕心(又曰實/有豕心)　野心(又/曰)¶
(狼子/野心)　三心(孔叢子孔子不見晏子曰晏子事三/君而得順焉是有三心所以不見也)　沈¶
<pb:KR3k0055_WYG_266-7b>¶
心(國語於心也有/質直而無沈心)　原懸旌(史記楚王曰寡人/心摇摇如懸旌)　虚心¶
(老子云/虚其心)　増湧泉(列子盜跖/心如湧泉)　謬心(又曰容動色理氣/意六者謬心也)¶
死灰(莊子心/若死灰)　刳心(又刳心而學道言/學道先去其心也)　心齋(莊養生/論顔回)¶
(曰敢問/心齋)　蓬心(又曰夫子猶/有蓬之心也)　天君(荀子聖人/清其天君)　心神¶
(獨異志李廣博覽群書修史夜夢一人曰/我心神也君役我太苦辭去俄而廣卒)　心儀(漢雋/皆心)¶
(儀霍/將軍)　狗馬心(史記汲黯曰臣/嘗有狗馬之心)　琴心(漢雋以琹/心挑之)　如¶
水(通鑑鄭崇曰臣門/如市臣心如水)　心謗(史記曰腹/誹而心謗)　心計(又曰桑/宏羊以)¶
(心計十三/為侍中)　心動(世説魏武帝言人/欲危己巳輙心動)　如丹(晉書孫秀/詐稱詔斬)¶
<pb:KR3k0055_WYG_266-8a>¶
(張華華曰臣先帝老臣中心如丹臣不/愛死恐王室之難禍不可測也遂害之)　㑹心(世説簡/文帝入)¶
(華林園頋左右曰㑹心處不必在逺翳然/林木便自有濠梁間想覺魚鳥自來相親)　委心(歸去/來辭)¶
(曰何不委/心任去留)　坐觀成敗(禇先生𫝊武帝以任/安坐觀成敗有兩心)　為作輕¶
重(諸葛孔眀云吾心如/秤不能為人作&KR0127;重)　萬箭攅心(天中記梁沈約家/藏書十二萬卷然)¶
(心僻惡聞人一/善如萬箭攅心)　臣心如面(陳書傅縡為便佞所銜譛/下獄陳後主遣使謂縡曰)¶
(我欲赦卿卿能改過否對曰臣心如面/面可改則臣心可改后主怒賜死獄中)　　萬事主(通/鑑)¶
(曰張元素遷右庶子時太子承乾事逰畋不悦學元素/上書曰心為萬事主動而無節則亂敗徳之原實在扵)¶
(此/)　損心(劉洎多/記損心)　指心&KR0654;天(彚&KR0080;李抱真見王武俊/武俊感其不疑乃指心)¶
<pb:KR3k0055_WYG_266-8b>¶
(&KR0654;天曰此心已/許公死久矣)　心疾(又曰韋綬晚乃感心/疾罷還第不求復用)　髙世心¶
(又曰張建封節度徐州温造/謝歸下邳慨然有髙世心)　求感(陸贄夫感者誠發/而形扵事事或未)¶
(諭故宣之扵言言必顧心心必/副事三者相合乃可求感也)　嘔心(彚苑李賀善吟/母使婢探囊中)¶
(見所書多即怒曰是/兒要嘔出心乃已耳)　披示心(又曰賊將徐廷光再拜/馬燧曰爾以吾為欺耶)¶
(今不逺數寸可射我披/而示之心廷光感泣)　欲小(孫思邈心為之君/君尚恭故欲小)　忤¶
心(漢雋忤/心逆耳)　熏心(漢書曰虚/羙熏心)　叩心(漢雋叩/心怨上)　心緜邈¶
(文選長懐慕仙/𩔖眇然心緜邈)　宿心(又曰内/負宿心)　投心(又曰投心/遵朝命)　勁¶
秋心(又曰烈心/厲勁秋)　寒心(文選驚恐意/又愧耻也)　崑玉(又曰志烈/霜秋心貞)¶
<pb:KR3k0055_WYG_266-9a>¶
(崑/玉)　苦心(藝文君子/懐苦心)　徑寸心(又曰以我徑寸/心従君千里外)　恵心¶
(又曰恵心/清且閒)　申心(六朝申心/口上朱)　丹誠(又曰赤心也/丹誠君詎知)　煎¶
心(又曰一聲/一囀煎心)　琬琰(又曰徒懐/琬琰心)　心九摧(又曰心一/夜而九摧)¶
春心(又曰春心百/媚勝楊柳)　草木心(又曰安得草木/心不怨寒暑移)　江海心¶
(唐詩别有/江海心)　逰子心(又曰寕知/遊子心)　狼心(又曰狼心/猶未馴)　雄¶
心(又曰撫劍夜吟/嘯雄心日千里)　素心(又曰素心/自此得)　幽曠心(又曰皦/皦幽曠)¶
(心/)　𠖇心(又曰自古江湖/客𠖇心若死灰)　心蘇(又曰心蘇/七校前)　理心(韓/文)¶
(將息之道當先理其心心/閒無事然後外患不入)　錦心(栁乞巧文駢四/儷六錦心繡口)　鐫¶
<pb:KR3k0055_WYG_266-9b>¶
心(又曰鐫心鏤/志旁睨俊逸)　操心(望故園賦既操心之/大謬欲當時之奏㧞)¶
　　心五¶
増論宋朱元晦論人心道心曰心之虚靈知覺一而已¶
矣而以為人心道心之異者以其或生扵形氣之私或¶
原扵性命之正而所以為知覺者不同是以或危殆而¶
難安或㣲眇而難見爾然人莫不有是形故雖上智不¶
能無人心亦莫不有是性故雖下愚不能無道心二者¶
雜於方寸之間而不知所以治之則危者愈危微者愈¶
<pb:KR3k0055_WYG_266-10a>¶
㣲而天理之公卒無以勝夫人欲之私矣精則察夫二¶
者之間而不雜也一則守其本心之正而不離也從事¶
於斯無少間斷必使道心常為一身之主而人心每聼¶
命焉則危者安㣲者著而動静云為自無過不及之差¶
矣¶
増銘朱元晦求其放心齋銘曰天地變化其心孔仁成¶
之而我則主扵身其主伊何神眀不測發揮萬變立此¶
人極晷刻放之千里其奔非誠曷有非敬曷存孰放孰¶
<pb:KR3k0055_WYG_266-10b>¶
求孰亡孰有詘伸在臂反覆維手防㣲謹獨兹常守之¶
切切近思維以相之　張欽夫主一齋銘曰人之心一¶
何危紛百慮走千岐惟君子克自持正衣冠攝威儀澹¶
以整儼若思主於一復何之事物來審其㡬應以耑匪¶
可移理在我寜彼隨積之乆照厥微靜不偏動靡違嗟¶
勉哉自邇卑惟勿替日在兹¶
　　膽一¶
増説文曰膽連肝之府也　白虎通曰膽者肝之府肝¶
<pb:KR3k0055_WYG_266-11a>¶
者目之精主仁者不忍故以膽斷也　黄庭經曰膽部¶
之宫六府精膽胃大腸小腸膀胱三焦為六府也太平¶
經云精清成精故膽為六府之精也¶
　　膽二¶
原吴越春秋曰越王欲報怨懸膽扵户出入甞之　増¶
西亰雜記曰秦有方鏡始皇帝以照宫人膽張心動者¶
則殺之　原魏志曰樂進字文謙容貌短小以膽烈從¶
太祖　世説曰姜維死時見剖膽大如斗　吴志曰吕¶
<pb:KR3k0055_WYG_266-11b>¶
䝉病篤孫權問曰卿如不起誰可代者對曰朱然膽守¶
有餘愚以為可任　増唐書曰武懿宗安撫河北諸州¶
先是百姓有脇從賊者後得歸來懿宗以為同反盡生¶
刳取其膽然後行刑流血盈前言笑自若　又曰孫思¶
邈對盧照鄰曰膽欲大而心欲小　五代史曰趙思綰¶
反郭從義討之城中食盡殺人而食思綰取膽以酒吞¶
之曰食人膽至千剛勇無敵乃被擒　唐韋思謙𫝊曰¶
思謙進御史大夫曰大丈夫當敢言地須眀目張膽以¶
<pb:KR3k0055_WYG_266-12a>¶
報天子　元史曰趙璧世祖為親王聞其名召見呼秀¶
才而不名憲宗即位召璧問曰天下何如而治對曰請¶
先誅近侍之尤不善者憲宗不悦璧退世祖曰秀才渾¶
身是膽耶吾亦為汝握兩手汗也¶
　　膽三¶
増決斷　堅定(黄帝素問曰膽者中正之官斷決出焉/  劉琨書曰膽識堅定臨難無苟免之)¶
(意/)　過賁育　異楚越(魏志曰袁紹在&KR0058;陽將南渡程/昱守鄄城太祖欲益其兵昱不)¶
(肯曰袁紹擁十萬衆見昱兵少必輕易不至若益昱兵/過則必攻攻之必克徒兩損其勢&KR0133;公無疑太祖従之)¶
<pb:KR3k0055_WYG_266-12b>¶
(紹聞昱兵少果不往太祖曰程昱之膽過於/賁育  莊子曰自其異者視之肝膽楚越也)　三斗壯¶
　千奴共(唐史汝陽王璡於上前醉不能下殿上遣人/掖出之璡曰臣以三斗壯膽不覺至此  後)¶
(魏書崔宏守并州胡為㓂宏曰胡衆雖多無/猛健主將所謂千奴共膽者也後討平之)　先飲三¶
升　何湏八尺(管輅别𫝊曰輅年十五琅琊太守單子/春雅有才度欲見輅輅造之客百餘人)¶
(有能言之士輅謂子春曰府君名士加有雄貴之資輅/既年少膽未堅剛若欲相觀懽失精神請先飲酒三升)¶
(子春大喜酌三升獨使飲之扵是輅人人荅對言皆有/餘  北史李標弼弟也長不盈五尺性果決有膽氣従)¶
(𢎞農破沙苑敵人見之皆避周文帝嗟歎之/謂曰但問膽決如何何必要湏八尺之軀也)¶
　　膽四¶
<pb:KR3k0055_WYG_266-13a>¶
增張膽(史記曰將軍/瞋目張膽)　一身是膽(蜀志先主曰子龍/一身都是膽也)¶
膽薄(魏志袁紹既并公孫瓉諸將以為不可敵公曰紹/志大而智小色厲而膽薄土地雖廣適足以為吾)¶
(奉/也)　析膽(漢雋剖心/析膽相信)　如升(南史侯景之為逆也東陽/人李膽起兵為賊所執景)¶
(先出之市中斷其手足破出肝腸瞻正色/整容言笑自若見其膽者乃如升之大焉)　膽破(又曰/齊王)¶
(融矯詔立竟陵王子良太學生魏準鼓成其事又融誅/召準入舍人省詰問遂懼而死舉體皆青人以為膽破)¶
　舉身悉膽(北史王雅従戰茫山時大軍未利諸將皆/退雅獨拒之左右奮擊斬九級敵退乃還)¶
(周文王歎曰王雅/舉身悉是膽也)　落膽(温造𫝊唐李祜入朝違詔進/奉温造彈之祜得罪股慄曰)¶
(吾夜半踰蔡城擒吴元濟未甞/心動今日膽落扵温御史矣)　照膽(元稹𫝊苟非秦/鏡照膽安能不)¶
<pb:KR3k0055_WYG_266-13b>¶
(惑/)　膽寒(言行録宋范仲淹韓琦必欲収復寜夏謡曰/軍中有一韓西賊聞之心膽寒軍中有一范)¶
(西賊聞之/驚破膽)　軀膽(東坡軀膽/多雄偉)¶
　　膽五¶
原論魏嵇康眀膽論曰有吕子春者精義味道研覈是¶
非以為人有膽可無眀有眀便有膽矣嵇先生以為眀¶
膽殊用不能相生論曰夫元氣陶鑠衆生禀焉賦受有¶
多少故才性有昬眀惟至人特鍾純美兼周外内無不¶
畢備降此以徃盖闕如也或眀扵見物或勇扵決斷人¶
<pb:KR3k0055_WYG_266-14a>¶
情貪亷各有所止譬諸草木區以别矣兼之者博扵物¶
偏受者守其分故吾謂眀膽異氣不能相生眀以見事¶
膽以決斷専眀無膽雖見不斷專膽無眀則違理失機¶
　　手一¶
増釋名曰手須也事業之所須也　詩曰恵而好我攜¶
手同行　又曰遵大路兮掺執子之手兮　玉&KR0488;曰手¶
容恭　老子曰代大匠斵希有不傷其手　墨子曰今¶
謂人曰與子冠履斷子手足必不為何則冠履不若手¶
<pb:KR3k0055_WYG_266-14b>¶
足貴也爭一言以相殺是義貴扵身　韓子曰名實相¶
須而成形體相應而生故一手獨抃雖疾無聲故曰左¶
手畫圎右手畫方則不兩成¶
　　手二¶
増表記曰后稷天下之為烈也豈一手一足　左傳曰¶
邑姜方娠太叔夢帝謂己余命而子曰虞將與之唐屬¶
諸参而蕃育其子孫及生有文在其手曰虞遂以命之¶
　左傳曰成季之生也有文在其手曰友　又曰楚侵¶
<pb:KR3k0055_WYG_266-15a>¶
鄭穿封戍囚皇頡公子圍與之争之正扵伯州犁伯州¶
犂上其手曰夫子為王子圍寡君之貴介弟也下其手¶
曰此子為穿封戍方城外之縣尹也　又曰齊魯戰扵¶
炊鼻舟堅射陳武子中手　又曰昔叔向適鄭鬷蔑惡¶
欲觀叔向従使之収器者而往立扵堂下一言而善叔¶
向將飲酒而聞之曰必鬷眀也下執其手以上　又曰¶
衛侯飲酒禇師聲子襪而登席公怒辭曰臣有病異扵¶
人若君見之將□公愈怒禇出公㦸其手曰必斷其足¶
<pb:KR3k0055_WYG_266-15b>¶
　檀弓曰孔子蚤作負手曵杖逍遥扵門　又曰原壌¶
之母死夫子助之沐槨原壌登木歌曰貍首之班然執¶
女手之卷然　山海經曰柔利國為人一手一臂國為¶
人一手　燕丹子曰秦王斷荆軻兩手箕踞而罵曰吾¶
坐輕易為竪子所欺　漢書曰蕭何聞韓信亡自追之¶
人有言上曰丞相何亡上怒如失左右手　張璠漢記¶
曰董卓於衆座中生斬人手足百姓嗷嗷　東觀漢記¶
曰公孫述自言手文有竒瑞數移書中國上賜述書曰¶
<pb:KR3k0055_WYG_266-16a>¶
瑞應手掌成文亦非吾所知　漢書曰鮑永辟鮑恢為¶
從事亰師語曰貴戚斂手避二鮑　後漢書曰郭玉者¶
廣漢人也學方診之伎和帝異之乃試令嬖人美手腕¶
者與女子雜處帷中使玉各診一手玉言左陽脉右隂¶
脉脉有男女疾若異人臣疑其故帝歡稱善　鄭康成¶
别傳曰康成惟有一子益恩有遺腹子康成以其手文¶
似己名曰小同　李郃别𫝊曰郃長七尺八寸多&KR0161;髥¶
手握三公之字　王隐晉書曰裵秀曰中撫軍伸手過¶
<pb:KR3k0055_WYG_266-16b>¶
膝非人臣之相也　又曰愍懐太子名遹初恵帝晚成¶
世祖遣才人謝玖給恵帝生愍懐與諸王子共戲恵帝¶
來朝謂諸王子也執其手世祖曰是汝兒也乃縮手¶
又曰郭文字文舉詣臨安山中臨安令萬寵迎扵縣中¶
養病病甚寵問先生可復得㡬日文三舉其手果以十¶
五日終　異苑曰陶侃左手有文直逹中指至上横節¶
便絶占者以為過此貴不可言侃針挑令徹血流彈壁¶
乃作公字又取紙裛之公跡愈眀　崔鴻前趙録曰劉¶
<pb:KR3k0055_WYG_266-17a>¶
翼驍幹過人能一手舉殿柱跳過平陽門　三十六國¶
春秋曰劉淵父豹母呼延氏淵生而左手有文曰淵遂¶
以命之　又曰彭神符生而有文在其手曰神符　幽¶
眀録曰石勒問佛圖澄劉曜可擒否澄令童子齋七日¶
取麻油掌中研之燎栴檀而咒有頃舉手向童子掌内¶
晃然有異澄問有所見不曰唯有一軍人長大白晳有¶
異望以朱縳其肘澄曰此即曜也其年果生擒曜　𤨏¶
言曰宋王凝每寢必叉手而卧慮夢中見先靈也　梁¶
<pb:KR3k0055_WYG_266-17b>¶
書曰武帝手文曰武　三國典畧曰梁劉之遴右手偏¶
直不得屈伸每書則以紙就筆　元史曰石晉勒餘兵¶
直入賊陣至日西援絶被創墮馬左脇為賊鎗所中猶¶
手握其鎗砍賊死　又曰吕祜晉安人至正中城破有¶
卒入其室㧞白刄欲砍其母祜急以身蔽母而奪其刄¶
手指盡裂被傷仆地良乆而甦開目視母曰母幸無恙¶
我死無恨矣遂瞑目死　眀詩小𫝊曰張鳯翔生有異¶
質落筆千萬言左手横書瞬息滿紙　又曰湯顯祖字¶
<pb:KR3k0055_WYG_266-18a>¶
義仍生而有文在手　眀泳化𩔖編曰正統中祥符趙¶
羾家居于肅愍造其第禮之甚恭一日羾執于手嚙之¶
出血于即悟于出其孫問曰大人何嚙于手羾憮然曰¶
于好官不得令終耳後于天順初斬西市人稱羾之鑒¶
識¶
　　手三¶
原鈎文　玉麈(論語摘輔象仲弓鈎文在手是謂知始/宰我握户是謂守道子㳺握文雅是謂)¶
(敏上公冶長手握輔是謂習道子夏握五是謂受相/公伯周手握直期是謂病惡  王夷甫事詳美丈夫)¶
<pb:KR3k0055_WYG_266-18b>¶
母嚙　帝披(捜神記周暢至孝每出母欲呼之自嚙手/暢心痛即馳歸  漢書鉤弋夫人兩手皆)¶
(拳武帝披之手即/展號曰鉤弋夫人)　増雷抃　葉拱(左思吴都賦曰雷/抃重淵同拊手也)¶
(又抃聲如雷事下/詳家語師㐮)　原纎纎　掺掺(古詩曰纎纎擢素/手  詩曰掺掺女)¶
(手/)　増毒手　尊拳(晉書初石勒與李陽鄰居歳常爭/漚麻池迭相毆擊至僣帝號使召)¶
(陽既至勒與酣謔引陽臂笑曰孤徃日厭卿老拳卿亦/飽孤毒手因賜甲第一區拜参軍都尉  晉書劉伶甞)¶
(醉與俗人相忤其人攘袂奮拳而徃伶/徐曰雞肋不足以安尊拳其人笑而止)　捍覆　抃舞¶
(荀子議兵下之扵上若手臂之捍頭目/而覆扵胸腹也  漢雋兩手相撫曰抃)　霹靂　模稜¶
(𩔖雋裵琰之為同州司户名動一州號霹靂手稜韻府/蘇味道嘗謂人曰決事不欲眀白誤則有悔模  持兩)¶
<pb:KR3k0055_WYG_266-19a>¶
(端可也故世/號模稜手)　打賊　持盤(六帖李巨召入禁中對合/㫖帝大悦敕宰相與語久)¶
(不得罷國忠怠對奉庭謂巨曰比来人多口打賊君不/爾乎巨曰誰謂相公手打賊乎  漢雋毛遂左手持盤)¶
(右手招曰公等碌碌/所謂因人成事者也)　岐掌　枝指(摘輔象澹臺滅眀/岐掌是謂正直)¶
(小𫝊眀祝允眀右手/枝指自號枝指生)　原奉長者　斷美人(禮記曰長/者與之提)¶
(攜則兩手捧長者之手子燕丹子曰太子與荆軻置酒/美人鼔瑟軻曰好手太  即斷其手以玉盤盛而奉之)¶
　増長尺餘　重五斤(隋書曰煬帝時楊元感反餘杭/民劉元進起兵應之元進手長)¶
(尺餘臂垂過膝自以表相非常隂有異志長陸餘慶善/於論事而謬於判事時人嘲之曰説事喙  三尺判事)¶
(手重/五斤)　畫圎方　持俎豆(僉載元嘉少聰俊左手畫圎/右手畫方世號神童  本傳)¶
<pb:KR3k0055_WYG_266-19b>¶
(宋時曹彬週歲父母以百玩羅扵前彬左手/持干戈右手持俎豆湏臾取一印人異之)¶
　　手四¶
増握褒(孝經援神契曰舜手握/褒注手兆如褒字也)　為手(易艮為/手為指)　假手¶
(書皇天降灾假/手於我有命)　原執手(詩執子/之手)　如柔荑(詩曰手/如柔荑)¶
兩驂如手(詩/)　六轡在手(詩/)　不澤(禮共飯/不澤手)　有文(左/傳)¶
(曰宋仲子生而有文/在其手曰為魯夫人)　増藉手(又晉韓宣子私覿於鄭/子産以玉與馬曰子命)¶
(起舍夫玉是賜吾玉而免/吾死也敢不藉手以拜)　割指(班固幽通賦注管仲/射小白中鈎白陽僵)¶
(鮑叔割指血塗/之傾蓋以覆之)　原把十文(老子/手)　増不龜手(逍遥篇/宋人有)¶
<pb:KR3k0055_WYG_266-20a>¶
(不龜手之藥者其世以洴澼/絖為事客聞請買其方百金)　原刻文(公孫/述)　増唾掌¶
(九州春秋公孫瓉為袁紹所圍曰天下兵&KR0120;我謂/可唾掌而決今觀紹之兵革方始不如休兵積榖)　繩¶
貫(魏畧曰鮑出屬代飢出採蓬子母在家/為賊繩貫手掌驅去出走斬賊奪母還)　獨拳(獨異/志隋)¶
(文帝未貴時嘗舟行夜泊夢無左手及覺甚惡之登㟁/詣一草菴有一老僧告之僧&KR0120;賀曰無左手者獨拳也)¶
(當為/天子)　摸書知字(北史隋盧大翼幼稱神童後/目盲以手摸書而知其字)　亡手¶
(彚苑房𤣥齡辭位帝遣使謂曰國家/相眷賴久一日去良弼如亡左右手)　汚吏斂手(六帖/李至)¶
(逺知選事疾吏受賄多所絀易吏肅然/斂手又盧渙為南海太守汚吏斂手)　眀府手(本傳/張巡)¶
(調真源令土多豪猾大吏華南金𣗳威恣肆/邑中語曰南金口眀府手巡下車以法誅之)　手熱(唐/書)¶
<pb:KR3k0055_WYG_266-20b>¶
(元載時委佐鄭魯楊紹段復環薛蒙四人用事權傾中/外人為之語曰鄭楊段薛炙手可熱欲得命通魯紹環)¶
(蒙/)　摇手(帝欲授李訓諫官李徳裕謂訓小人不冝引/至左右帝語王涯别與官徳裕摇手止涯帝)¶
(適見之/不懌)　右指黒毫(酉陽雜俎則天初誕之夕雄雉皆/雊右手中指有黒毫左旋如黒子)¶
(引之長/尺餘)　爭指(栁玭纎瑕微累千手爭指矣所以/脩已不得不至為學不得不堅)　得¶
臣手(韻府韋仲將奏用張芝筆左伯紙/又得臣手然後可逞徑丈之勢)　光庭手(唐書/裵光)¶
(庭為侍中兼吏部尚書任門下省主事閻麟之/其所裁定光庭輙然可語曰麟之口光庭手)　疾從¶
指入(僉載崔渾性温恭能盡色飬母嘗有疾渾跪請病/授已有頃覺疾従十指入俄而滿身母所苦遂愈)¶
　左右手(程知節隐太子譖之出為康州刺史白秦王/曰大王去左右手矣身欲久全得乎知節有)¶
<pb:KR3k0055_WYG_266-21a>¶
(死不/敢去)　舉手伸縮(官者序威柄不遷政在宦/人舉手伸縮便有輕重)　大尺(酉/陽)¶
(雜俎翟天師名乾祐長六尺/手大尺餘每揖人手過胸)　繡手迹(彚&KR0080;莊宗嘗問/髙季興曰吾已)¶
(滅梁欲征吴蜀何者為先季興曰冝先蜀臣請以本道/兵先進莊宗大悦以手拊其背季興因命工繡其手迹)¶
(於衣歸/以為榮)　毒手尊拳(五代史晉王與梁有隙交兵累年/後晉王數困欲與梁通和使李襲)¶
(吉為書諭梁詞甚駢麗梁太祖使人讀之至於毒手尊/拳相交於莫夜金戈鐡馬蹂踐扵眀時歎曰李公僻處)¶
(一隅有/士如此)　手弱(韻府㐮王煜作亂逼召王徽及僣號/迫羣臣作&KR0654;牒徽托手弱卒不肯署)¶
神龍附手(眀泳化𩔖編主事戴春松江人言其鄉有衛/舊公者手大指甲中見一紅筋或曲直或蜿)¶
(蜒而動或懼之曰此必承雨濯手龍集指甲也衛因名/其指甲赤龍甲一日與客泛湖酒䦨雷電繞船水波震)¶
<pb:KR3k0055_WYG_266-21b>¶
(蕩衛戲客曰今日吾家赤龍得無去/耶因出手船窗外龍果裂指而去)¶
　　臂一¶
増釋名曰臂禆也在傍曰禆也　列子曰尅臂以&KR0654;不¶
得告術於一人　莊子曰浸假而化予之左臂以為雞¶
予因以求時夜浸假而化予之右臂以為彈予因以求¶
鴞炙　又曰子華子曰自是觀之兩臂重於天下也身¶
又重於兩臂韓之輕於天下逺矣　楚辭曰九折臂而¶
成醫　賈誼䇿曰海内之勢如身之使臂臂之使指¶
<pb:KR3k0055_WYG_266-22a>¶
陸䞇曰王畿如臂四方如指此天子大權也¶
　　臂二¶
増左傳曰公孫丁射尹公他貫臂　璅語曰晉師曠晝¶
侍平公鼓瑟輟而笑曰齊君與嬖人戲墜牀傷臂公書¶
記之使問其候果如其言　漢書曰陳湯擊郅支時中¶
寒病臂不屈伸湯入有詔無拜　又王莽傳曰甄豐子¶
尋作符命而誅尋手理有天子字莽解其臂視曰此一¶
大字也或曰一六子也眀尋子父當戮死也　又曰劉¶
<pb:KR3k0055_WYG_266-22b>¶
歆上議曰武帝立五廟國東伐朝鮮&KR0120;𤣥菟樂浪以斷¶
匃奴左臂西伐大宛結烏孫以裂匃奴右臂　侯鯖錄¶
曰晉武帝選士庶女子以緋綵繫其臂大將軍胡奮女¶
名芳泣呌不伏繫臂左右掩其口　晉中興書曰交州¶
刺史王諒為州人梁碩所圍城陷碩逼奪諒節諒不與¶
碩遂斷諒右臂諒正色曰死不畏臂斷何有哉　三國¶
典略曰陸法和進於巴陵見王僧辨謂之曰貧道已去¶
侯景一臂更何能為檀越宜即逐取侯景　又曰髙歡¶
<pb:KR3k0055_WYG_266-23a>¶
營主尉景執爾朱兆歡嚙臂止　彚苑曰劉之遴夢袁¶
彖曰卿為折臂太守後果墜車折臂再為南郡太守¶
唐書曰髙宗幸東都太子於亰師監國因留薛元超以¶
侍太子臨行謂元超曰朕之留卿如去一臂闗西之事¶
悉以委卿　𩔖雋曰王珂牙將劉訓叩寝門珂疑變叱¶
之訓自袒其衣曰茍有他心請斷其臂¶
　　臂三¶
原四肘　一臂(春秋元命苞曰湯臂四肘是謂神剛象/月推移以綏四方也  交州記曰儋耳)¶
<pb:KR3k0055_WYG_266-23b>¶
(國東有一臂國/人皆一臂也)　墜馬折　流矢中(幽眀録曰羊叔子/父墓人相云有帝)¶
(王氣叔子掘斷之後相者再至曰當出折臂三公叔子/墜馬折臂  蜀志曰闗羽為流矢中左臂隂雨常痛伸)¶
(臂與醫刮骨去毒流/血盤中神氣自若)　増宛轉繩　綢繆記(西京雜記/曰宣帝被)¶
(収繫郡邸獄臂上猶帯史良姊合挼宛轉繩繫寳鏡一/枚  史諱錄眀皇開元初宫人被幸者曰印選以綢繆)¶
(記印臂上曰風月常新印以/桂紅膏則水洗不退其色)　印手菩薩　折臂三公¶
(俗説曰釋道安生便左臂上一肉廣一寸許著臂如/釧捋可上下時人謂之印手菩薩  下詳墜馬折注)¶
　　臂四¶
原割而盟(左傳魯莊公許孟任為夫人孟/乃割臂而盟之遂生公子般)　斷而鬬(崔/杼)¶
<pb:KR3k0055_WYG_266-24a>¶
(弑莊公申蒯後至聞君死請入門者告崔子崔子曰勿/納蒯曰汝疑我與汝臂斷左臂與門者門者將示崔子)¶
(遂入蒯遂㧞劍呼天躍而鬭殺/七人未及崔子一呌而死也)　齧臂辭别(史記曰吴/起出衛郭)¶
(門齧母臂辭别曰不/為卿相不入衛郭門)　齧臂為盟(續漢書曰單超河南/人梁冀振動天下帝)¶
(呼單超等五人入謀誅/梁冀帝齧臂為盟也)　李廣猿臂(漢/書)　先主長臂(蜀/志)¶
(先主長七尺五寸目/顧見耳臂垂過膝)　増交臂(漢書交臂受/事屈&KR0176;請和)　錯臂(史/甌)¶
(越之民錯臂左袵/謂丹青錯畫其臂)　囓臂(皇甫湜命其子録詩/一字誤囓其臂流血)　奮臂¶
(史奮臂為/天下倡始)　書臂非禮(元列女傳崔氏周珠赫妻也從/术忽官平陽金将攻城克之時)¶
(珠赫以使事在上黨崔氏急即抱幼子以詭計自言於/將將使軍吏書其臂出之崔曰婦人臂使人執而書非)¶
<pb:KR3k0055_WYG_266-24b>¶
(禮也以金賄/吏使書之紙)¶
　　足一¶
増爾雅曰趾足也　説文曰足在下也　釋名曰足底¶
也續也言續脛也趾止也言行一進一止也脚却也以¶
其坐時却在後也　尚書説命曰若跣弗視地厥足用¶
傷　禮記曰足容重　韓詩外傳曰珠玉無足而至者¶
君好之也士有足而不至者君不好也¶
　　足二¶
<pb:KR3k0055_WYG_266-25a>¶
増穆天子𫝊曰至於巨蒐氏巨蒐氏之人乃獻白鶴之¶
血以飲天子具牛馬之湩以洗天子之足　王子年拾¶
遺記曰周昭王夢羽人遺藥以之塗足則飛上天萬里¶
之外　左傳曰齊刖鮑莊子仲尼曰莊子之智不如葵¶
葵猶能衞其足　又曰衛㐮公夫人姜氏無子嬖人婤¶
姶生孟縶孟縶之足不良於行　禮記曰樂正子春下¶
堂而傷其足　史記曰張良陳平躡漢王足　西京雜¶
記曰廣川王發欒書塜眀器朽爛無餘有一白狐見人¶
<pb:KR3k0055_WYG_266-25b>¶
驚走左右㦸逐之不能得傷其左足夕王夢一丈夫䰅¶
眉盡白來謂曰何故傷吾左足仍以杖擊王左足王覺¶
左脚腫痛生瘡至死不差　㑹稽典録曰黄昌為蜀郡¶
太守初昌為州書佐婦寜於家遇賊畧賣遂流轉入蜀¶
為民妻其子犯法乃詣昌昌疑不𩔖蜀人因問所由對¶
曰妾本㑹稽餘姚戴次公女州書佐黄昌妻嘗歸家為¶
賊所畧遂至於此昌驚呼前謂曰何以識黄昌曰昌足¶
心有黒子常言當為二千石乃出足示之相持悲泣還¶
<pb:KR3k0055_WYG_266-26a>¶
為夫妻¶
　　足三¶
原履字　接武(帝王世記大禹足文履已字跡禮/記曰堂上接武堂下布武足  也)　増¶
玉趾　&KR0079;瘤(左傳楚使薳啓疆召魯公辭曰今君若步/玉趾辱見寡君寵靈楚國  三國典略侯)¶
(景左足上有&KR0079;瘤狀似龜戰應克㨗瘤則隐&KR0120;/分眀如其不勝則低下至石頭之役瘤隐&KR0079;中)　匍匐¶
　箕踞(詩曰誕實匍匐手足並行之貌罵刺/客𫝊曰荆軻倚柱而笑箕踞以)　胼胝¶
䟝盭(李斯𫝊手足胼胝面目黎黒狀/漢書曰叉苦䟝盭足不可行)　蹀足　跬歩(文/選)¶
(按步也蹀足循廣除千楊子/曰不積跬步無以致  里)　重繭　乗輿(榖梁楚欲/攻宋墨子)¶
<pb:KR3k0055_WYG_266-26b>¶
(自魯趨楚十日十夜足重繭而不休息至郢見楚王行/元列𫝊許扆不事生産田宅皆上所賜有足疾不能)¶
(仁宗以其先朝老臣特敕/乗小輿入禁中訪以舊事)　龜文　龍脚(抱朴子曰老/君足下龜文)¶
(又漢書宣帝足下龜文又後漢書李固郃之子也貌狀/有竒表鼎角匿犀足履龜文  天中記馬希範二脚左)¶
(右長尺餘謂之龍脚人/或誤觸則終日頭痛)　摩足　抵額(漢書張湯有所/愛史魯謁居病)¶
(卧閭里湯自徃視病為謁居摩足㧞元列傳張榮字世/輝狀貌奇偉嘗從軍為流矢貫眥  之不出令人以足)¶
(抵其額而㧞/之神色自若)　蹻足　旋踵(戰國䇿曰亡可蹻足而待/  漢書曰今日之議不得)¶
(旋/踵)　足疾　脚病(眀皇雜録姚崇為相張説懼譛毁詣/岐王申欵他日崇對於便殿行㣲蹇)¶
(上問有足疾乎對曰臣有腹心之疾非足疾也問何故/曰岐王陛下愛弟張説出入王家恐為所毁故憂之耳)¶
<pb:KR3k0055_WYG_266-27a>¶
(荅類雋江州刺史王𢎞半道要陶淵眀還州問其所乗/  曰素有脚病向來籃輿亦足自反乃令一門生二兒)¶
(共輿/之)　足痺　脚短(五代史帝召王徽為御史大夫固/辭足痺  世説庾玉臺希之弟也)¶
(希誅將戮玉臺子婦宣武弟桓豁女徒跣突入號泣請/曰庾玉臺常因人脚短三寸當復能作賊否宣武曰壻)¶
(故自急遂原/玉臺一門)　病廢　疾辭(𩔖雋習鑿齒以脚病廢扵/里苻堅陷㐮陽素聞其名)¶
(與釋道安俱輿而致焉與語大悦以其&KR0989;疾與諸鎮書/云昔晉氏平吴利在二陸今破漢南獲士纔一人有半)¶
(耳使類雋曰穆宗立以左散騎常侍鄭權持/節  回鶻告哀權以足疾辭不許肩輿就道)　獻玉刖¶
　墮車傷(卞和事詳玉不𩔖雋元徳秀為魯山令前/此堕車足傷  能趨拜太守待以客禮)¶
　　足四¶
<pb:KR3k0055_WYG_266-27b>¶
原震象(易曰震/為足)　不失(禮記君子不/失足於人)　不良(左傳郤克/足不良)¶
　斬而足(左傳曰禇師聲子襪而/登席公怒曰必斬而足)　増纂蹶輙(榖梁傳/衛侯之)¶
(兄輙何為君也曰有天疾者不得入乎宗廟輙/兩足不能相隨齊謂之纂楚謂之蹶衛謂之輙)　曵足¶
(韓子晉平公與唐亥坐而出叔向入公曵一足叔向問/之公曰吾待唐子腓痛足痺而不敢申叔向不悦公曰)¶
(子欲貴吾爵子子欲富吾禄子夫唐/先生非欲也非正坐吾無以養也)　斷足(古史考龎/㳙以法斷)¶
(孫臏兩/足指)　裹足(戰國䇿曰杜口裹足莫肯鄉秦一曰逺/行者必裹足墨子裂裳裹足不滿十日)¶
(而/至)　摇足(史記曰相國守闗中摇/足則闗西非陛下有也)　躡足(史記曰躡足/行伍之間)¶
　疾足(史記曰髙材疾/足者先得焉)　頓足(漢書頓/足起舞)　累足(漢雋脅/肩纍足)¶
<pb:KR3k0055_WYG_266-28a>¶
(皆懼/甚貌)　託足(又曰曽不得邪/徑而託足焉)　蹻抗(又曰若不蹻足抗/手請獻厥珍皆舉)¶
(也/)　曾蠒(又曰蠒足下起皮/如蠒也言逺行)　跬步(文獻跬行/按步武)　伸脚¶
局下(王濟事/詳面一)　躄疾多忌(南史齊始安王遥光生而躄/疾人有餉履者以為戲已大)¶
(被嫌責劉繪箋云/智不及葵亦忤㫖)　洗脚致敗(本傳梁隂子春身服垢/汚脚數年一洗言每洗)¶
(脚則失財敗事云在/梁以洗足致梁州敗)　福手福足(彚苑隋末賦役重人/往往自折支體謂之)¶
(福手/福足)　酒濯(𩔖雋馬周初入京至灞上逆旅數公子飲/酒不之顧周即市斗酒濯足於旁衆異之)¶
　足下黒子(眀皇雜錄安禄山初為張韓公帳下厮役/韓公嘗令禄山洗足韓公脚下有黒㸃子)¶
(禄山因&KR0060;窺之韓公顧笑曰黒子吾貴相汝亦有之乎/禄山曰某賤人也不幸兩足皆有比將軍黒而加大韓)¶
<pb:KR3k0055_WYG_266-28b>¶
(公竒而翫之/益親厚焉)　自折足(𩔖雋藩鎮李師道浮圖圎靜者/年八十餘嘗為史思眀將驍悍)¶
(絶倫既執力士椎其脛不能折罵曰&KR0390;子折人脚且不/能乃曰健兒因自置其足折之且歎曰敗吾事不得見)¶
(洛城/流血)　平地跌傷(彚苑馮道嘗戒眀宗曰臣奉使中山/過井陘之險懼馬蹷失不敢怠於銜)¶
(轡及至平地謂無足慮遽跌而傷凡陷危者慮/深而獲全居安者患生於所忽此人情之常也)　皆頭¶
昆脚(尚書故寔杜牧頻干於宰執求小儀小秋皆不遂/忽夢人曰辭春不及秋昆脚與皆頭果得比部貟)¶
(外/)　不足伸脚(唐史周智光為同華節/度曰地狹不足伸脚)　嘉足力(五代/史符)¶
(彦超鎮安逺軍軍中有變遣王進馳奏京/師眀宗怪其速嘉其足力以𨽻寕衛指揮)　力乏不拜¶
(又曰吕琦廢帝發怒崧等惶恐拜/謝無數琦足力乏不能拜而先止)　整容匠(泳化𩔖編/眀太祖時)¶
<pb:KR3k0055_WYG_266-29a>¶
(整容匠杜衡専事上梳櫛修甲一日上見其手足甲用/佳紙褁而懐之上問將何處去杜對曰聖體之遺豈敢)¶
(狼籍謹將歸藏上曰汝如何詐耶前後吾指甲安在杜/對見藏奉於家上留杜命人往取甲其家人従佛閣上)¶
(取之以朱匣盛頓香燭供其前比奏/上大喜謂其誠謹知禮命為太常卿)¶
　　髑髏一¶
原説文曰髑髏頂也　廣雅曰顙顱謂之髑髏¶
　　髑髏二¶
原莊子曰莊子使楚見空髑髏擊以馬棰而問曰夫子¶
貪生失理而為此乎將有涷餒之患而為此乎語卒援¶
<pb:KR3k0055_WYG_266-29b>¶
髑髏枕而卧髑髏見夢曰夫死無君於上無臣於下亦¶
無四時之事與天地為春秋雖南面帝王樂不能過也¶
　増列子曰列子適衛食於道見百歲髑髏攓蓬而指¶
顧謂弟子百豐曰唯予與彼知而未嘗生未嘗死也¶
原魏畧曰王忠先因飢噉人五官將與共従駕出行過¶
家間無何令取道邊死人髑髏繫著忠馬鞍上以為戲¶
笑　盛宏之荆州記曰長沙蒲圻縣有吕蒙冡冡中有¶
一髑髏極大蒙形既長偉疑即蒙髑髏也　續搜神記¶
<pb:KR3k0055_WYG_266-30a>¶
曰永嘉五年張榮為髙平戍邏主時遭曹嶷賊寇亂人¶
皆塢壘自保固見山中火起飛埃赩爛十餘丈𣗳顛大¶
焱響動山谷又聞人馬鎧甲聲謂嶷賊土人皆惶恐並¶
嚴出將欲擊之引騎到山下無有人但見碎火來曬人¶
袍鎧馬毛鬉皆燒於是軍人走還眀日往視山中無燃¶
火處唯見髑髏百頭布散在山中　廣州記曰盧循襲¶
廣州風火夜發奔免者數千已而循除諸燒骨數得髑¶
髏三萬餘於江南洲上作大坑𦵏之今名共冡　南州¶
<pb:KR3k0055_WYG_266-30b>¶
異物志曰烏滸人髑髏破之以飲酒　増瀟湘録曰洛¶
陽牟頴郊外𦵏一枯骸夢人來謝云我本强冦為同輩¶
見害感公掩藏故來謝君若能容我棲託每夜祭我我¶
當應君指使及覺試禮之夜又夢鬼曰我己託君矣君¶
每欲使我即呼赤丁子我必應聲而至也頴濳令盜人¶
財物無不應聲遂至頴見鄰婦美色乃呼赤丁子令竊¶
焉鄰婦夜半踰垣而至頴攜之而逃¶
　　髑髏三¶
<pb:KR3k0055_WYG_266-31a>¶
増詩宋黄庭堅髑髏詩曰黄沙枯髑髏本是桃花面如¶
今不忍看當時恨不見業風相鼓擊美目巧笑倩無脚¶
又無眼著便成一片　後村詩話曰劉貢父詠史云自¶
古邉功縁底事多因嬖倖欲封侯不如直與黄金印惜¶
取沙塲萬髑髏往往指王韶李憲輩唐人曹松亦云憑¶
君莫話封侯事一將功成萬骨枯¶
原賦後漢張衡髑髏賦曰張平子將逰目於九野觀化¶
扵八方顧見髑髏委扵道傍平子悵然而問之子將并¶
<pb:KR3k0055_WYG_266-31b>¶
糧推命以夭逝乎本䘮此土流遷來乎為是上智為是¶
下愚答曰吾宋人也姓莊名周逰心方外不能自修公¶
子何以問之對曰我欲告之扵五嶽禱之扵神祇起子¶
素骨反子四支髑髏曰死為休息生為役勞冬水之凝¶
何如春氷之消况我已化與道逍遥與隂陽同其流元¶
氣合其朴雲漢為川池星宿為珠玉雷電為鼓扇日月¶
為燈燭合體自然無情無欲不行而至不疾而速　晉¶
吕安髑髏賦曰躊躇増愁言逰舊鄉惟遇髑髏在彼路¶
<pb:KR3k0055_WYG_266-32a>¶
傍余乃俯仰咤歎告於昊蒼此獨何人命不永長身銷¶
原野骨暴大荒余將殯子時服與子嚴裝殮以棺槨遷¶
彼幽堂於是髑髏蠢如精靈感應若在若無斐然見形¶
温色素膚昔以無良行違皇乾來逰此土天奪我年令¶
我全膚消滅白骨連翩四支摧藏於草莽孤魂悲悼乎¶
黄泉余乃感其苦酸哂其所説念爾荼毒形神斷絶今¶
宅子后土以為永列相與異路於是便别¶
原説魏曹植髑髏説曰曹子逰乎陂塘之濵步乎蓁穢¶
<pb:KR3k0055_WYG_266-32b>¶
之藪蕭條潛虚經幽踐阻顧見髑髏塊然獨居於是伏¶
軾而問之曰子將結纓首劍殉國君乎將披堅執鋭斃¶
三軍乎將嬰兹固疾命殞傾乎將夀終數極歸幽𠖇乎¶
叩遺骸而歎息哀白骨之無靈慕嚴莊之適楚儻託夢¶
以通情扵是怦若有來恍若有存影見容隐厲響而言¶
曰子何國之君子乎既枉輿駕愍其枯朽不惜咳唾之¶
音慰以若言子則辯於時矣然未逹幽𠖇之情識死生¶
之説也夫死之言歸也歸也者歸扵道也道也者身以¶
<pb:KR3k0055_WYG_266-33a>¶
無形為主而能與化推移隂陽不能更四節不能虧是¶
故洞扵纎㣲之域通於恍惚之庭望之不見其像聼之¶
不聞其聲挹之不冲滿之不盈吹之不凋嘘之不榮激¶
之不流凝之不停寥落溟漠與道相拘偃然長寝樂莫¶
是踰曹子曰予將請之上帝求諸神靈使司命輟籍反¶
子骸形扵是髑髏長呻廓眥曰甚矣何子之難語也昔¶
太素氏不仁無故勞我以形苦我以生今也幸變而之¶
死是反吾真也何子之好勞而我之好逸子則行矣余¶
<pb:KR3k0055_WYG_266-33b>¶
将歸於太虚於是言卒響絶神光霧除顧將旋軫乃命¶
僕夫拂以元塵覆以縞巾爰將藏彼路濵壅以丹土翳¶
以緑榛夫存亡之異勢乃宣尼之所陳何神憑之虚對¶
云死生之必均¶
　　形貌一¶
増釋名曰形有形像之異也體第也骨肉毛血表裏大¶
小相次第也　孝經援神契曰人頭圎象天足方象地¶
五臟象五行四肢法四時九竅法九分目法日月肝仁¶
<pb:KR3k0055_WYG_266-34a>¶
肺義腎智心禮膽斷脾信膀胱決難髮法星辰節法日¶
歲腸法鈐　易説卦曰乾為首坤為腹震為足巽為股¶
坎為耳離為目艮為手兑為口　淮南子曰形者生之¶
舍也¶
　　形貌二(相似附/)¶
増晏子春秋曰伊尹倨身湯傴　管子曰子産日角晏¶
平仲月角尾生犀角栁下恵史魚反角　孔叢子曰安¶
釐王欲以馬回為相問子順曰回為人梗梗亮直之丈¶
<pb:KR3k0055_WYG_266-34b>¶
夫也順曰聞諸孫卿其為人長目而豕視必體方而心¶
圎臣見其面非不偉其體幹而終疑其目王卒用之果¶
以諂得罪　莊子曰老萊子弟子出薪遇仲尼以告曰¶
有人於彼修上而趣下末僂而後耳視若營四海不知¶
誰氏之子老萊子曰是丘也　冊府元龜曰淳于髠齊¶
之贅壻長不滿七尺　又曰鄒忌修八尺身體昳麗¶
又曰田文為齊相封孟嘗君文過趙趙平原君客之趙¶
人聞孟嘗君賢出觀之皆笑曰始以薛公為魁然也今¶
<pb:KR3k0055_WYG_266-35a>¶
視之乃渺小丈夫爾　又曰漢張蒼為秦御史亡歸沛¶
公畧地過陽武蒼當斬解衣伏鑕蒼長大肥白如瓠王¶
陵見而怪其美乃言沛公赦之後至丞相　又曰金日¶
磾長八尺二寸容貌甚嚴　又曰龔遂為渤海太守宣¶
帝召見遂形貌短小帝見心内輕焉及對賜黄金乗𫝊¶
去　又曰朱雲字子㳺長八尺餘貌甚壯以勇力聞¶
又曰息夫躬容貌偉麗為衆所異　又曰後漢東平王¶
蒼腰𢃄八圍　李通父守為王莽宗卿師身長九尺容¶
<pb:KR3k0055_WYG_266-35b>¶
貌絶異　又曰銚期長八尺二寸容貌絶異矜嚴有威¶
　又曰虞延字子大陳留人長八尺六寸腰𢃄十圍力¶
能扛鼎　又曰班超字仲升為人有大志不修小節嘗¶
行詣相者相者曰祭酒布衣諸生耳而當封侯萬里之¶
外超問其狀相者曰生燕頷虎頭飛而肉食此萬里侯¶
相也　又曰馮勤曽祖父揚兄弟形皆偉壯唯勤祖父¶
偃長不滿七尺嘗自恥短恐子孫之似也乃為子伉娶¶
長妻生勤長八尺三寸　又曰郭泰身長八尺容貌魁¶
<pb:KR3k0055_WYG_266-36a>¶
偉聲如洪鐘　又曰趙壹體貌魁梧身長九尺羙䰅豪¶
眉望之甚偉　又曰髙獲字敬公為人尼首方面　又¶
曰公孫瓉遼西人為人羙姿貌大音聲　又曰劉表身¶
長八尺餘姿貌温偉　又曰馬騰長八尺身體洪大面¶
鼻雄異　又曰魏司馬朗祖父俊字元異博學好古倜¶
儻有大度長八尺三寸腰𢃄十圍儀狀魁岸與衆有異¶
鄉黨宗族咸景附焉　又曰滿寵子偉以格度知名偉¶
子長武偉弟子奮元康中至尚書令司𨽻校尉寵偉長¶
<pb:KR3k0055_WYG_266-36b>¶
武奮皆長八尺　又曰許禇長八尺餘腰𢃄十圍容貌¶
雄&KR1063;　又曰蜀諸葛亮身長八尺容貌甚偉時人異焉¶
　又曰吴諸葛恪長七尺六寸少䰅眉折額大口髙聲¶
為大將軍　晉起居注曰元帝琅琊恭王子母曰夏侯¶
氏帝生有白毫生於目左角龍顔隆準眼有精曜　冊¶
府元龜曰晉羊祜身長七尺三寸羙&KR0161;眉太原郭奕見¶
之曰此今之顔子也　又曰阮籍字嗣宗容貌瓌傑志¶
氣宏放後至步兵校尉　又曰魏舒身長八尺二寸姿¶
<pb:KR3k0055_WYG_266-37a>¶
望秀偉文帝深器重之每朝㑹罷目送之曰魏舒堂堂¶
人之領袖也後至司徒　又曰王裒少立操尚行已以¶
禮身長八尺四寸容貌絶異音聲清亮辭氣雅正博學¶
多能三徴七辟皆不就　又曰庾敳長不滿七尺而腰¶
𢃄十圍雅有逺韻　又曰郄恢身長八尺羙&KR0161;髥孝武¶
帝深器重之以為有藩伯之望　又曰桓温生未期温¶
嶠見之曰此兒有竒骨可試使啼及聞聲曰真英物也¶
　又曰前趙劉義孫年十歲身長七尺五寸眉目如畫¶
<pb:KR3k0055_WYG_266-37b>¶
及長身長八尺三寸髮與身齊多力善射驍㨗如風雲¶
曜偽立為世子　又曰後秦尹緯身長八尺腰𢃄十圍¶
魁梧爽氣姚萇以為尚書僕射　又曰前燕慕容恪字¶
元恭皝之第四子也幼深沉有大度皝未之竒也年十¶
五身長八尺七寸容貌魁傑雄毅嚴重每所言及輙經¶
綸世務皝始異焉乃授之以兵及慕容儁嗣位以為侍¶
中録尚書事　吴均齊春秋曰太祖神容魁梧天表英¶
特體有龍文寛雅沈深喜怒不形於人　冊府元龜曰¶
<pb:KR3k0055_WYG_266-38a>¶
南齊袁彖為侍中形體充腴有異於衆每従車駕射雉¶
在郊野數人推扶乃能移步　又曰房法乗為交州刺¶
史性方簡身長八尺三寸行出時嘗自俯屈青州刺史¶
眀慶符亦長與法乗等朝廷唯此二人　又曰陸慧曉¶
為吏部郎孝武欲用為侍中以形短小乃止　又曰吕¶
僧珍為門下書佐身長七尺五寸容貌甚偉在同𩔖中¶
少所䙝狎曹軰皆敬之　又曰梁張緬尚富陽公主年¶
十七身長七尺四寸眉目踈朗神采爽發後至侍中¶
<pb:KR3k0055_WYG_266-38b>¶
又曰王茂字休逺身長八尺羙容觀武帝布衣時見之¶
歎曰王茂年少堂堂如此必為公輔之器後至驃騎將¶
軍開府儀同三司　又曰何敬容為侍中身長八尺白¶
晳羙&KR0161;眉性矜莊衣冠凡事鮮麗每公庭就列容止出¶
人　又曰陶宏景身長七尺四寸神儀眀秀朗目踈眉¶
細形長耳後為奉朝請上表辭禄　又曰後魏蕭正表¶
字公儀長七尺九寸眉目踈朗雖質貌豐美而性理短¶
闇後至司空　又曰裴禮和為謁者僕射身長九尺腰¶
<pb:KR3k0055_WYG_266-39a>¶
𢃄十圍於羣衆之中魁然有異　又曰後周慕容比頤¶
為南頓太守身長一丈腰𢃄九圍　又曰北齊司馬膺¶
之字仲慶羙&KR0161;髥有風貌好學厚自封殖神氣甚髙歴¶
中書黄門侍郎　又曰庾信身長八尺腰𢃄十圍容止¶
頽然有過人者　又曰隋李徳林美容儀善談吐齊天¶
統中陳使江總目送之曰即河朔之英靈也　又曰竇¶
榮定沈深有器局容貌瓌偉美&KR0161;髯周太祖見而竒之¶
授平東將軍　又曰韋藝為營州總管容貌瓌偉每夷¶
<pb:KR3k0055_WYG_266-39b>¶
狄参謁必整儀衛盛服以見之獨坐滿一榻蕃人畏懼¶
莫敢仰視　又曰李景字道興容貌竒偉膂力過人美¶
䰅髥髙祖竒其壯武使袒而觀之曰卿相表當位極人¶
臣後為右武衛大將軍　又曰劉焯犀額龜背望髙視¶
逺聰敏沈深弱不好弄後至貟外將軍　又曰唐楊慎¶
矜為御史中丞及兄慎餘為少府少監慎名為洛陽令¶
皆偉儀形風韻髙朗慎名嘗覽鏡見其䰅面神彩有過¶
於人覆鏡歎惋曰吾兄弟三人盡長六尺餘有如此貌¶
<pb:KR3k0055_WYG_266-40a>¶
如此材而見容當代以期全難矣何不使我少體弱也¶
　又曰李嘉寵冀州人其形長八尺五寸開元中本州¶
以獻敕曰李嘉寵土風所育體幹出羣因其器用之宜¶
俾在人門之次可武衛長　又曰安禄山垂肚過&KR0176;自¶
稱得三百五十斤每朝見明皇戲之曰朕適見卿肚㡬¶
垂至地祿山每行以肩膊左右擡挽其身方能移步眀¶
皇令前作胡旋舞疾如風禄山所乗驛每驛中間築換¶
馬臺不然馬輙死驛家簡禄山所乗馬以土載五石能¶
<pb:KR3k0055_WYG_266-40b>¶
䭾勝致即以髙價市之䬴飼以待之鞍前更連置小鞍¶
以乗其肚　又曰郭子儀長六尺餘體貌秀傑後至大¶
尉尚父　又曰盧文紀為太常卿形貌魁偉語音髙朗¶
占對鏗鏘健於飲啖奉使蜀川路由岐下時清泰帝為¶
岐帥以主禮待之觀其儀形㫖趣遇之頗厚　宋王欽¶
若本傳曰欽若貌踈痩舉止山野復贅扵頸嘗以文謁¶
錢希白希白頗蔑視之有術者曰此乃人中之貴何可¶
輕也公曰中書内便有此等宰相乎術者曰苐恐不免¶
<pb:KR3k0055_WYG_266-41a>¶
事不逺矣　澠水燕談曰王淇張亢同在南京晏元獻¶
幕府張肥大王以太牢目之王瘦小張以獼猴目之一¶
日有米船至八百里邨水淺當剝載張往督王曰所謂¶
八百里剝也張曰未若三千年精矣　元史列傳曰烏¶
頁爾沙卜珠氏狀貌甚偉腰大十圍　又曰史天倪始生¶
之夕白氣貫庭成童姿貌魁傑有道士見而異之曰封¶
侯相也　又曰史天祥幼有大志長身駢脇力絶人¶
又曰郭徳海字大洋姿貌竒偉通天文兵法後以功遷¶
<pb:KR3k0055_WYG_266-41b>¶
右監軍　又曰王善姿儀雄偉其音若鐘後官兵馬副¶
都總管　又曰史天澤字潤甫身長八尺音如洪鐘善¶
騎射勇力絶人後官至平章軍國重事　眀列朝詩𫝊¶
曰寜獻王髙皇帝十六子生而神姿朗秀白晳美䰅髯¶
始能言自稱大眀竒士　又曰陳獻章正統舉人身長¶
八尺目光如星右頰有七黒子如北斗狀頴悟絶人再¶
上禮部不第歸隐白沙　又曰何景眀八歲能屬文十¶
五舉於鄉形貌短小且秃笄也宗藩貴人爭負視所至¶
<pb:KR3k0055_WYG_266-42a>¶
人遮道弗得過後至中書舍人　又曰劉繪嘉靖進士¶
長身閃目髙凖修髥好讀左氏書縦横家言擊劍蹵鞠¶
挽六鈞弓搥鼓亢歌喜通輕俠　又曰陸粲字子餘踈¶
眉目羙&KR0161;髥面骨稜稜起嗜學無不通尤悉本朝典章¶
　又曰俞允文字仲蔚白晳羙風神秀眉目膩頰飄䰅¶
病頭風暑月恒御氊袷稍寒加以貂㡌客至隐几焚香¶
竟曰無凡語　又曰瞿汝稷以父任官至太僕寺少卿¶
致仕狀渺小起家孤生以名節自厲凛不可奪居官著¶
<pb:KR3k0055_WYG_266-42b>¶
清望　相似家語曰孔子適鄭與弟子相失獨立東門¶
或謂子貢曰東門有一人焉其形長九尺有六寸河目¶
而隆顙其頭似尭其頸似臯陶其肩似子産自腰以下¶
不及禹三寸　漢獻帝春秋曰孝靈皇帝王羙人生皇¶
子協協生十餘日何皇后妬殺羙人靈帝母董太后攝¶
養協號曰董侯似靈帝八歲而讀詩書　魏志曰初髙¶
句麗王生能開目視國人惡之及長果凶虐數殺戮曽¶
孫位生亦能開目視國人惡之句麗呼相似為位以似¶
<pb:KR3k0055_WYG_266-43a>¶
其曽祖故名曰位　江表𫝊曰孫皓夫人死皓哀愍𦵏¶
於&KR0080;中皓治䘮扵内半年不出國人見𦵏太奢麗皆謂¶
皓已死所𦵏者是也皓舅子柯都顔狀似皓云都代立¶
也　晉書曰蜀人王富作亂郡縣討平之初諸葛亮有¶
盛徳於蜀土子瞻又身死王事蜀人思之謂瞻不死故¶
謂王富曰君狀貌甚似諸葛君因此思克復以扼巴蜀¶
　晉中興書曰王允之字淵猷年在總角從伯敦知之¶
謂為似己入則共寝　世説曰桓豹奴是王混外甥形¶
<pb:KR3k0055_WYG_266-43b>¶
似舅桓甚諱之宣武云不恒似時似耳恒似是形時似¶
是神桓愈不恱　檀道鸞晉陽秋初議以吴隐之為黄¶
門郎而隐之貌似太宗上不忍見故改焉　晉書曰桓¶
元聞義軍起憂懼曰何無忌劉牢之外甥酷似其舅共¶
舉大事何慮不成　齊書曰謝宏㣲性嚴正舉止必修¶
禮度時有蔡湛之者及見謝安兄弟謂人曰宏㣲貌𩔖¶
中郎而性似文靖　唐書曰王孝傑髙宗末西討吐蕃¶
為賊所獲吐蕃賛普見孝傑垂泣曰貌𩔖吾父厚加敬¶
<pb:KR3k0055_WYG_266-44a>¶
禮　澠水燕談曰王徳用狀貌魁偉而面色正黒雖匹¶
夫下卒閭巷小兒外至逺夷君長皆知其名識與不識¶
稱之曰黒王相公蘇紳孔道輔等言其宅枕乾岡貌𩔖¶
藝祖公奏曰宅枕乾岡朝廷所賜貌𩔖藝祖父母所生云¶
　　形貌三(影/)　(相似附/)¶
原駢脇　銳頭(左傳曰晉公子及曹曹共公聞其駢脇/浴薄而觀之  史記平原君曰武安君)¶
(頭小/而鋭)　竒表　徳容(本傳後漢李固字子堅貌有竒表/頂角匿犀足履龜文  老子曰君)¶
(子盛徳容/貌若愚)　竒偉　魁㟁(史記留侯賛曰以為其人計/魁梧竒偉至見其圖貌如婦)¶
<pb:KR3k0055_WYG_266-44b>¶
(人好女儀江/充詳容  注)　增虎目　龍顔(列女傳叔姬之生叔魚/也生而視之曰是虎目)¶
(而豕喙鳶肩而牛腹谿壑可滿是不可/厭也  别𫝊管寜身長八尺龍顔秀眉)　體方　法貴¶
(上詳形貌一君蜀李書武帝生長八尺三寸羙容貌相/工相之曰此  將貴其相有四目如重雲鼻如龜龍口)¶
(如方器耳如相望法為/貴人位過三公不疑也)　嘉容　淑貌(左傳在戚而有/嘉容是謂不度)¶
(貌六朝淑/  曜皎日)　委形　肖䫉(莊子吾身非吾有是天地之/委形也  漢雋人肖天地之)¶
(䫉/)　頽形　雕容(六朝夷皮褐以頽形/  又撫雕容之日頽)　倚玉　連璧¶
(晉書毛曽與夏侯元共坐時人謂蒹葭倚玉𣗳璧世/説潘安仁夏侯湛並美姿容每同行人謂之連)¶
癡狂　纎瘦(𩔖雋沈昭畧嘗遇王約張目視之曰汝是/王約耶何乃肥而癡約曰汝沈昭畧耶何)¶
<pb:KR3k0055_WYG_266-45a>¶
(乃瘦而狂通談叢李賀/為人纎痩  眉長指爪)　原肖天地　交隂陽(漢書肖/形天地)¶
(肖𩔖也謂圎首象天方足象地筋禮記云人/隂陽之交五行之秀肌膚之㑹  骸之束)　増春月¶
栁　玉筍班(世説曰王恭美姿容人多悦之或目之曰/濯濯如春月栁  𩔖雋唐&KR0253;凝羙風標每)¶
(到朝士家以為祥瑞/朝士中號為玉筍班)　義勝故肥　體羸禁語(韓子子/夏見曽)¶
(子曽子曰何肥也對曰戰勝故肥也吾入見先王之義/則榮之出見富貴之樂又榮之兩者戰於胸中未知勝)¶
(負故臞今先王之義勝故肥語事/文衛玠多病體羸母嘗禁其)　河目龜文　龍犀¶
日角(彚&KR0080;注目上下正平曰河目龜文謂足有龜文也/公侯之相  又曰額有龍犀入髮左角日右角月)¶
(言帝王/之相也)　五柱入頂　伏犀起蓋(隋髙祖事詳頭四金/彚苑君相之相也)¶
<pb:KR3k0055_WYG_266-45b>¶
(槌玉枕磊落相望伏/犀起蓋隐鱗交映)　原影合虚　端表(仙人與虚合/體故日中無)¶
(影雪中無跡其欲/影之直必端  表)　随形　顧步(若步影隨形也步世/説何晏自喜行  顧)¶
(影/)　服丹無　處隂滅(韓終久服丹無影隂人有惡/影而走者不如處  而影滅)¶
原相似匡圍　晉獲(論語曰子畏於匡盖孔子貌似陽/虎匡人趨而圍之陽虎陽貨也)¶
(公羊逢丑父似齊頃公/故代頃公為晉獲也)　如吾面　是後身(左傳曰人/心不同如)¶
(其面焉吾豈敢謂子面如吾面乎云語林曰張衡死/蔡邕母始孕二子才貌相似時人  邕是張衡後身)¶
尚有典刑　相與師事(後漢孔融與蔡邕素善邕卒有/虎賁士貌𩔖於邕融每酒酣引)¶
(與同坐曰雖無老成人尚有典刑為史記曰孔子既沒/弟子思慕以有若似孔子相與立  師師事如孔子)¶
<pb:KR3k0055_WYG_266-46a>¶
　　形貌四¶
原熊虎之狀　豺狼之聲(左傳/越椒)　増七寸短人(漢武故/事東郡)¶
(送短人長七寸衣冠具足疑其山精常令在案上行召/東方朔問之朔至呼短人曰巨靈汝何忽叛來阿母還)¶
(未短人不對因指朔謂上曰王母種桃三千年一結子/此兒不良已三過偷之矣遂失王母意故被謫來此上)¶
(大驚始知朔非世中人短人謂上曰王母使臣來告陛/下求道之法唯有清靜不宜躁擾後王母與帝㑹言終)¶
(不/見)　短小精悍(彚苑注顔延年為人/短小精悍敏扵事)　弔䘮監厨(&KR0124;雋/或問)¶
(禰衡荀文若趙稚長云何曰文若可使弔䘮稚長/可使監厨注荀但有儀容趙有大腹健噉&KR0079;故也)　天¶
質自然(晉書嵇康雖土木形骸人以/為龍章鳯姿天質自然耳)　忽肥瘦(説苑庾/公過周)¶
<pb:KR3k0055_WYG_266-46b>¶
(伯仁周曰君何所欣而忽肥庾曰君復何所憂而/忽瘦伯仁曰吾無憂直是清虛日來滓穢自去耳)　重¶
八百斤(事文晉南陽王保體質豐偉自稱重八/百斤喜睡不能御婦人年二十七薨)　形陋¶
(彚苑宋沈攸之詣領軍劉遵考求補遵考以為形陋不/堪及眀帝世以功為中軍封公遵考為光禄大夫攸之)¶
(在御座謂遵考曰形陋之人今何/如帝問之攸之以寔對帝大笑)　革𢃄移孔(梁書沈/約久處)¶
(端揆有志台司乃與徐勉書陳情言已病數旬革𢃄常/應移孔欲謝事求歸老之職勉為請三司之儀帝不許)¶
　狀貌無憑(南史庾杲之𫝊庾&KR1509;少聰慧家富於財好/賔客食必列鼎又狀貌豐羙頤頰開張人)¶
(皆謂夐必為方伯無餒乏之慮及魏剋江陵卒至餓死/時又有水軍都督禇羅面甚尖危有縦理入口竟保衣)¶
(食而/終)　麒麟楦(朝野僉載楊烱每見朝官目為麒麟楦/言如㺯假麒麟刻畫頭角修飾皮毛無)¶
<pb:KR3k0055_WYG_266-47a>¶
(徳而衣朱紫/與麒麟何異)　體肥而舞(𩔖説中宗復位祝欽眀為祭/酒帝與羣臣宴自言能八風)¶
(舞帝訝之欽眀體肥貌醜據地摇頭睆/目帝大笑盧藏用曰是舉五經埽地)　鬼面藍色(盧/杞)¶
　神觀邁爽(本傳裴晉公纔中人而神觀邁爽/其自賛曰爾形不長爾貌不揚)　不貢¶
侏儒(彚苑陽城為道州刺史州産侏儒歳貢諸朝城哀/其生離不進徳宗使求之城曰州民盡短小若以)¶
(貢不知何者/可供自是罷)　異日必貴(又盧擕貌不揚嘗以文上尚/書韋宙韋氏子弟輙肆輕侮)¶
(宙曰盧雖人物不揚觀其/文章有首有尾異日必貴)　銅筋鐡肋(天中記鄧弼身/長八尺雙目有)¶
(紫稜開合閃閃如電聲如虎吼以力雄人泰定末徳王/薦之㑹丞相格其事弼環視四體歎曰天生一具銅筋)¶
(鐡肋不使立勲萬里外乃槀死三/尺蒿下命也乃入王屋山為道士)　堂堂(五代史華温/琪少從黄巢)¶
<pb:KR3k0055_WYG_266-47b>¶
(為盜巢敗温琪走滑州顧其狀貌魁偉懼不自容乃投/白馬河流數十里不死河上人援而出之又自經於桑)¶
(林輒枝折乃之胙縣有田父見之曰/子狀貌堂堂非常人也乃匿扵家)　没字碑(又曰安/千秋事)¶
(唐晉累更藩鎮千秋為人狀貌堂/堂而不通文字人謂之沒字碑)　曲如鈎(續世説五/代崔善為)¶
(左丞令史惡其聰察以其身短而傴嘲之曰崔子/曲如鈎隨列得封侯&KR0553;上全無項胸前别有頭)　陽¶
煦玉色(宋史王曽姿質端厚楊億目之/曰王君陽煦玉色宗廟器也)　盛肥丁痩(歸/田)¶
(録盛文肅公豐肥丁晉/公踈瘦時語盛肥丁瘦)　既貴而肥(談叢東都曹生言/范右相既貴接親)¶
(舊情禮如故他亦不改世未有也然體/面肥白潔澤豈其胸中亦以為樂耶)　貴亦枯痩(又/曰)¶
(司馬温公枯瘦自如豈/非不以富貴動其心耶)　蒸肉山(詩話宋黄山谷戲和/文潛謝穆父松扇末)¶
<pb:KR3k0055_WYG_266-48a>¶
(云張侯哦詩松韻寒六月火雲蒸肉山謂文潛/詩雖清如松風之韻而體則肥如&KR0079;山之蒸)　身品¶
短小(事文邇英閣後有隆儒殿在叢竹中制度特小王/遵叔久在講筵而身品短小同列戲之曰公冝為)¶
(隆儒殿/學士)　豐頤廣顙(元列𫝊謝仲温豐頤廣顙聲音𢎞/亮見世祖於野狐嶺命備宿衞凡)¶
(所行幸必/在左右)　令器(元史王克敬幼竒穎嘗戲道傍丞相/完澤見之謂左右曰是兒姿貌秀偉)¶
(異日必令器也後官至/江浙行省参知政事)　𩔖大俠(小傳眀黄魯曽字得/之正徳舉人長身修)¶
(髥狀貌𩔖河朔大俠父授産千/金悉以置書其學無所不窺)　軀幹豐偉(小𫝊龔士/&KR0750;膂力過)¶
(人能挽百石弓軀幹豐偉輿夫為喘/息汗下跳躍超距輕蹻少年弗如也)　體有四乳(小𫝊/眀倪)¶
(謙生有竒質目光如電體/有四乳歴編修至尚書)　原影衆魍魎問(影莊子/云云)¶
<pb:KR3k0055_WYG_266-48b>¶
老人子無(影詳/老人)　原相似惟肖(書説築傅巖之/野惟肖肖似也)　詐降¶
(史記曰紀信貌似漢王乗黄屋/車左纛詐稱漢王出降項羽)　増優孟衣冠(又曰優/孟為孫)¶
(叔敖衣冠抵掌談論象孫/叔敖楚王及左右不能别)　兄弟相似(陳國張伯喈弟/仲喈相似妻子)¶
(不能/别)¶
　　形貌五¶
増詩朱彥時賦黑兒詩曰世有非常人實惟皮元士禀¶
兹至緇色内外皆相似行如驪馬&KR1345;立似烏牛峙忿如¶
鸜鵒鬬樂似鸕鷀喜　李白有詩嘲杜甫曰飯顆山頭¶
<pb:KR3k0055_WYG_266-49a>¶
逢杜甫頭戴笠子日卓午借問如何太瘦生總為從前¶
作詩苦¶
増説陸龜蒙雜説曰談生云崔小君𫝊稱鶴言者豈不¶
怪哉然吾觀於人其能盡其性而不𩔖扵禽獸異物者¶
希矣將憤世嫉邪長往而不來者之所為乎昔之聖者¶
其首有若牛者其形有若蛇者其喙有若烏者其貌有¶
若蒙倛者彼皆貌似而心不同焉可謂之非人邪即有¶
平脇曼膚顔如渥丹美而狠者貌則人矣其心則禽獸¶
<pb:KR3k0055_WYG_266-49b>¶
又惡可謂之人也然則觀貌之是非不若論其心與行¶
事之為不失也怪神之事孔子之徒不言予將特取其¶
憤世嫉邪而作之故題之云耳¶
　　神彩容儀一¶
増詩曰我客戾止亦有斯容　禮記曰君子之容舒遲¶
足容重手容恭目容端口容止聲容靜頭容直氣容肅¶
立容徳色容莊　又曰容貌以文之衣服以移之是故¶
君子服其服則文以君子之容有其容則文以君子之¶
<pb:KR3k0055_WYG_266-50a>¶
辭　賈誼新書曰朝廷之容師師然翼翼然整以敬祭¶
祀之容遂遂然粥粥然敬以婉軍旅之容幅然肅然固¶
以猛䘮紀之容怮然懾然若不還¶
　　神彩容儀二¶
増左傳曰邾隐公來朝子貢觀焉邾子執玉髙其容仰¶
公受玉卑其容俯子貢曰以禮觀之二君者其皆有死¶
亡焉　漢書曰雋不疑字曼倩渤海人也暴勝之為直¶
指使者至東海素聞不疑賢請與相見望見不疑容貌¶
<pb:KR3k0055_WYG_266-50b>¶
尊嚴衣冠甚偉勝之躧履起迎　又曰薛宣好威儀容¶
甚可觀　東觀漢記曰上過潁陽祭遵以縣吏數進見¶
上愛其容儀署為門下吏　又曰虞延字子大陳留人¶
世祖東巡路過小黄髙帝母昭靈后園陵在焉時延為¶
郡督郵詔呼引見問園陵之事延進止従容跪拜可觀¶
帝善之勅延從駕西盡郡界賜錢及劒𢃄佩刀還郡¶
又曰杜詩薦伏湛疏曰容貌堂堂國之光輝智畧謀慮¶
朝之淵藪齠齔勵志白首不衰實足以先後王室名足¶
<pb:KR3k0055_WYG_266-51a>¶
以光示逺人柱石之臣冝居輔弼　續漢書曰侯覇字¶
君房河南人為人矜嚴有威容家累千金不事産業篤¶
志詩書　冊府元龜曰後漢鄧衍以外戚小侯每豫朝¶
㑹容姿趨步有出扵衆顯宗目之曰朕之容貌豈若此¶
人特賜輿馬　英雄記曰袁紹生而孤幼為郎容貌端¶
正威儀進止動見倣効　冊府元龜曰魏何䕫曽祖父¶
熙字孟孫身長八尺五寸體貌魁梧善為容儀舉孝亷¶
為謁者賛拜殿中音動左右和帝佳之夔長八尺三寸¶
<pb:KR3k0055_WYG_266-51b>¶
容貌矜嚴後至太僕　蜀志曰魏文帝察黄權有局量¶
試欲驚之遣左右請權未至之間累催相屬馬使奔馳¶
交錯於道官屬莫不禠魄而權舉止顔色自若　魏志¶
曰蜀將孟逹率衆降逹有容止可觀文帝甚器愛之¶
蜀志又曰彭永年身長八尺容貌甚偉恣性驕傲多所¶
輕忽惟敬同郡秦子敕　益部耆舊𫝊曰張肅有威儀¶
容貌甚偉弟松為人短小不持節操然識逹精果有材¶
幹　吴志曰張昭容貌矜嚴有威風權嘗曰孤與張公¶
<pb:KR3k0055_WYG_266-52a>¶
言不敢怠也　吴書曰張純字元基少厲操行學博才¶
秀切問㨗對容止可觀　吴録曰滕𦙍為人白晳威儀¶
可觀每正朔朝㑹修覲在位大臣見者莫不歎賞　㑹¶
稽典録曰賀邵善儀容正其衣冠尊其瞻視動靜有常¶
與人交久益敬之至扵官府左右莫見其趺坐常著襪¶
希見其足　顧譚𫝊曰譚字子嘿身長七尺八寸少言¶
笑容貌矜整有圭璋威重未甞失色扵物非其人或終¶
日不言　三輔決録曰竇叔髙為上郡計吏朝㑹數百¶
<pb:KR3k0055_WYG_266-52b>¶
人儀狀絶衆天子異之　世説曰太尉王衍總角時嘗¶
造山司徒王神情眀秀風姿詳雅山公嗟歎者良久既¶
去目之而言曰何物老嫗生寧馨兒然恐誤天下蒼生¶
者必此人也　又曰時人見嵇中散歎曰肅肅如松下¶
風髙而徐引山公曰嵇叔夜巖巖如孤松之獨立及其¶
醉也如玉山之將頽　又曰海西時諸公每朝朝堂猶¶
暗唯㑹稽王來軒軒如朝霞舉　顔含别𫝊曰顔髦字¶
居道含之子也儀狀嚴整風貌端美桓公見而歎曰顔¶
<pb:KR3k0055_WYG_266-53a>¶
侍中廊廟之望也　桓邵别𫝊曰邵字敬倫清貴簡素¶
風姿甚美而善治容儀雖家人近習莫見其怠惰之貌¶
　荀氏家𫝊曰荀羡風器英秀識雅標貴眀䰅眉俊音¶
氣俯仰顧盼容止可則　沈約宋書曰羊欣字敬先少¶
静黙無競於人美言笑善容止徧覽羣籍尤長𨽻書¶
冊府元龜曰宋謝莊太常宏㣲之子韶令美容儀文帝¶
見而異之謂殷景仁劉湛曰藍田出玉豈虚也哉　又¶
曰南齊禇淵字彥囬美儀貌善容止俯仰進退甚有風¶
<pb:KR3k0055_WYG_266-53b>¶
則每朝㑹百僚逺國使莫不延首目送之　又曰何戢¶
為吏部尚書美儀容動止與禇淵相慕時人呼為小禇¶
公　又曰梁到溉身長八尺美風儀善容止後至金紫¶
散騎常侍　又曰馬憲年十四為國學生祭酒到溉目¶
送之愛其神彩　又曰劉訏尚書郎何烱嘗遇之於路¶
曰此人風神頴俊蓋荀奉倩衛叔寳之流也　又曰王¶
暕年數歲而風神警㧞有成人之度父儉作宰相賔客¶
盈門見暕相謂曰公才公望復在此矣　又曰陳謝&KR0530;¶
<pb:KR3k0055_WYG_266-54a>¶
羙風儀舉止藴藉襟懐朗然為士君子所重　又曰蕭¶
允字叔然風神凝逺通達有儀鑒容止藴藉動合規矩¶
　𩔖雋曰唐温彦博進止詳華人皆拭目觀　眀皇雜¶
録曰帝拜蘇頲為相命蕭嵩草制不工帝因制中云國¶
之瓌寳乃指瓌字曰不可言其父名冝易之嵩不悟但¶
改寳為珍帝見擲地曰虚有其表以嵩魁偉多髥　又¶
曰上令左右求堪為王府長史者太常卿姜皎奏源乾¶
曜公清有吏幹因召見與語乾曜神氣清爽對答皆有¶
<pb:KR3k0055_WYG_266-54b>¶
倫序上甚悦拜少府少監邠王長史　𩔖雋曰馮定偉¶
儀觀與兄宿齊名人方漢二馮文宗詔以開元霓裳羽¶
衣舞参以雲韶肄於庭定部諸工立縣間端凝若植帝¶
異之　彚&KR0080;曰孔季詡永昌初擢制科授秘書郎陳子¶
昻嘗稱其神清韻逺可比衛玠　眀詩小𫝊曰孫一元¶
棲太白之巔稱太白山人風儀秀朗蹤跡竒譎元巾白¶
袷以鐵鶴瓢自隨所至傾動士大夫　又曰陳束字約¶
之董侍郎有愛女不欲壻凡兒張尚書為言約之侍郎¶
<pb:KR3k0055_WYG_266-55a>¶
召見垂髫敝衣膚神玉暎叩之無不應試之詩文揮筆¶
如雲烟侍郎大喜尅日為㛰　又曰周復俊嘉靖進士¶
噐度純雅風神韶令弱冠與王同祖顧夣圭稱崑山三¶
雋¶
　　神彩儀容三¶
原巖下電　塵外物(世說王戎字濬沖㓜頴悟神彩秀/徹視日不眩裴楷目之曰爛爛如)¶
(巖下電瓊世說王戎曰王衍神彩/髙徹如  林瑶𣗳自是風塵外物)　叔寳清　夷甫儁¶
(世説晋謝尚論中朝人物劉惔云杜乂膚清衛叔寳神/清為有識所重如此  世說王衍字夷甫神情明秀王)¶
<pb:KR3k0055_WYG_266-55b>¶
(澄曰兄形似道/而神鋒太儁)　閒雅　白晳(史記曰司馬相如車騎/雍容閒雅甚都  漢書)¶
(曰霍光白晳踈/眉目羙䰅髥)　如鐘　為玉(陸機身長七尺其聲如/鍾  裵楷字叔則為吏)¶
(部侍即風神髙邁容儀俊爽愽渉/羣書特精義理時人謂為玉人)　増挺特　魁秀(氣/挺)¶
(特不俗表彚苑注/魏謩姿  魁秀)　竦神　峙玉(莊子虗已竦神如彚/苑注鄭畋姿采  峙)¶
(玉/)　屬目　竦觀(彚苑注髙士亷進止詳華凡有獻納/縉紳皆屬以目  又曰崔敦禮善辭)¶
(令進止觀/者皆竦)　為容　冝相(彚苑陳叔逹善為容史又曰/蕭至忠出為晋州刺  治有)¶
(名黙啜遣大臣來朝見至忠風彩逡廵/畏俯謂人曰宜相天子何乃居外乎)　秀偉　嚴峭¶
(蕭得聖姿宇秀偉氣孤峻/  彚苑韋斌容止嚴峭)　軒秀　瓌秀(彚苑嚴挺之/姿質軒秀)¶
<pb:KR3k0055_WYG_266-56a>¶
　(又曰吕元膺/姿儀瓌秀)　都雅　峻整(彚苑張垍舉止都雅帝悦/之  又曰王播儀矩峻整)¶
　(著稱/扵時)　整峻　雍閑(崔逺有文而風致整峻世慕其為/人目曰飣座梨言座所珍也  裵)¶
　(休為人藴藉進止雍閑/宣宗嘗曰休真儒者)　自安　不煩(魏元忠始以諸/生見髙宗慰遣)¶
　(不知謝即出儀舉自安帝目送謂薛元超曰/是子未習朝廷儀  裵諝性通綽舉止不煩)　爽邁¶
　嚴偉(裵晉公詳形貌稜崔從為/人嚴偉立朝稜  有風望)　秀爽　凝逺(趙彦昭/風骨秀)¶
　(爽莫宋璟風度凝逺/人  涯其量並彚&KR0080;)　風度髙嚴　神彩軒異(劉伯芻/  趙㫤)¶
　¶
　¶
<pb:KR3k0055_WYG_266-56b>¶
　¶
　¶
　¶
　¶
　¶
　¶
　¶
御定淵鑑𩔖函卷二百六十一¶
