# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.039836
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百一
<pb:KR3k0055_WYG_106-1a>¶
　欽定四庫全書¶
御定淵鑑類函卷一百一¶
　　設官部四十一(將軍總載/驃騎將軍)　(大將軍軍官屬并附/車騎將)¶
　　　將軍總載一¶
　原杜氏通典曰三代之制天子六軍其將皆命卿(一萬/二千)¶
　(五百人/為軍)故夏書曰大戰于甘乃召六卿蓋古之天子寄¶
　軍政於六卿居則以田警則以戰所謂入使理之出使¶
　長之之義其職在國則以比長閭胥族師黨正州長鄉¶
<pb:KR3k0055_WYG_106-1b>¶
　大夫為稱其在軍則以卒伍司馬將軍為號所以異軍¶
　國之名諸侯之制大國三軍次國二軍小國一軍其將¶
　亦命卿也晉獻公初作二軍公將上軍則將軍之名起¶
　於此也魏獻子衛文子並居將軍之號(左傳曰晉閻没/女寛謂魏獻子)¶
　(曰豈將軍食之而有不足注曰獻子為中軍率故謂之/將軍  又禮記曰將軍文子之喪既除而後越人來弔)¶
　(是又家語曰衛將軍文子問於子貢/  也文子為衛之將軍名彌牟也)自戰國置大將軍¶
　周末又置前後左右將軍至秦將軍之名多矣漢興置¶
　大將軍驃騎將軍位次丞相車騎將軍衛將軍左右前¶
<pb:KR3k0055_WYG_106-2a>¶
後將軍皆金印紫綬位次上卿(後漢志曰漢將軍比公/者四謂大將軍驃騎車)¶
(騎衛/將軍)掌京師兵衛四夷屯警孝武征閩越東甌又有伏¶
波樓船及伐朝鮮大宛復置横海度遼二師宣帝增以¶
蒲𩔖破羌權時之制若此非一亦不常設光武中興諸¶
將軍皆稱大及天下已定武官悉省(後漢志曰其前後/雜號將軍皆主征)¶
(伐事訖/皆罷)四征興於漢代四安起於魏初四鎮通於柔逺¶
(鎮東西南並後漢/末有之鎮北魏置)四平止於喪亂(魏/置)晉武帝重兵官故¶
軍校多𨕖朝廷清重之士居之置中軍將軍以統宿衛¶
<pb:KR3k0055_WYG_106-2b>¶
七軍及五王作難東海王越以頃興事皆由殿省乃奏¶
宿衛有侯爵者皆罷之時殿中武官並封侯由是出者¶
略盡皆涕泣而去乃以東海國官領左右衛以國兵宿¶
衛晉宋以來以領軍護軍左右二衛驍騎游擊將軍謂¶
之六軍(宋輿服志曰驃騎車騎衛將軍及諸將軍加大/者皆金章紫綬武冠佩水蒼玉諸軍司馬銀章)¶
(青綬朝/服武冠)其四安四平左右前後征鹵等將軍及四中郎¶
將晉代荀羡王胡之並居此官宋齊以來唯處諸王素¶
族無爲者齊以二衛(左/右)四軍(前後左右將/軍謂之四軍)五校(即漢之/五校)¶
<pb:KR3k0055_WYG_106-3a>¶
驍騎游擊積射彊弩殿中員外殿中武衛七將軍殿中¶
司馬左右及虎賁之中郎將冗從僕射(宋志曰冗從僕/射漢東京有中)¶
(黄門冗従僕射非其職也魏代因其名而置冗從僕射/職官要錄曰本期門之職漢桓帝時置冗從僕射掌諸)¶
(散從其射事/則主帥之)羽林監武騎常侍謂之西省而散騎為東¶
省梁武帝以將軍之名高下舛雜命更加釐定於是有¶
司奏置一百二十五號將軍以鎮衛驃騎車騎為二十¶
四班(内外/通用)四征四中為二十三班(四中謂軍/衛撫權)八鎮為二¶
十二班(東西南北/左右前後)八安為二十一班(東西南北/左右前後)四平四¶
<pb:KR3k0055_WYG_106-3b>¶
翊為二十班(四平東西南北/四翊左右前後)凡三十六號為重號將軍¶
又有五德將軍(忠勇軍師武臣爪牙龍騎雲麾鎮兵翊/師宣恵果毅智威仁威勇威信威嚴威)¶
(智武仁武勇武信武/嚴武謂五德將軍)以班多者為貴凡十品二十四班¶
品十取其盈數班二十四以法氣序制簿悉以大號居¶
後以為選法自小&KR0118;大也前史所記以位得從公故將¶
軍之名次於台槐之下至是備其班品序於百官之外¶
凡一百二十五將軍後魏將軍之名多矣謂驃騎車騎¶
衛為三將軍末年有八柱國大將軍其中六人各督二¶
<pb:KR3k0055_WYG_106-4a>¶
大將軍(事詳柱國/將軍篇)凡十二大將軍(元賛元育元廓侯莫/陳順宇文遵達奚武)¶
(李逺豆盧寧宇文貴賀蘭祥/楊忠王䧺此十二大將軍)又各分統開府一人一開¶
府領一軍兵是為二十四軍分掌禁旅當爪牙禦侮之¶
寄自大統十六年以後功臣位至柱國及大將軍者衆¶
矣咸是散秩無復統御(後周武帝三年改諸/軍軍士並為侍官)隋煬帝以¶
左右衛(隋初/舊名)左右屯衛(改左右領/軍為之)左右禦衛(新加/置)左右¶
候衛(改左右武/候為之)凡十二衛各置大將軍一人將軍二人¶
以總府事(每衛各置長史録事參軍司倉兵/騎鎧等參軍員軍人總名衛士)蓋魏周十¶
<pb:KR3k0055_WYG_106-4b>¶
二大將軍之遺制唐武德初秦王既平王世充及竇建¶
德高祖以秦王功殊今古自昔位號不足以為稱乃特¶
置天策上將軍以拜焉位在王公上及升儲宫遂廢天¶
策府二年七月高祖以天下未定事資武力將舉闗中¶
之衆以臨四方乃置十二軍分闗中諸府以𨽻焉(以萬/年道)¶
(為參旗軍長安道為鼔旗軍富平道為元武軍醴泉道/為丹鉞軍同州道為羽林軍華州道為騎官軍寧州道)¶
(為折威軍岐州道為平道軍幽州道為招摇軍麟州/道為苑遊軍涇州道為天統軍宜州道為天節軍)每¶
軍將一人副一人取威名素重者為之(楊恭仁劉宏基/長孫順德等並)¶
<pb:KR3k0055_WYG_106-5a>¶
(為其/將)督耕戰之備自是士馬彊勁無敵於天下五年省¶
七年以突厥寇掠復置十二軍後又省之其後定制有¶
左右衛(隋之/翊衛)左右驍左右武左右威(左右威隋/之屯衛)左右領¶
軍左右金吾(金吾隋之/武候衛)左右監門左右千牛凡十六衛¶
大將軍各一人(左右衛及左右金吾總謂/之四衛其餘謂之雜衛)將軍總三十¶
人(左右千牛衛將軍各/一人餘騎各二人)左右羽林左右龍武左右神武¶
六軍大將軍各一人將軍各三人皆有衛署(開元十二/年張説奏)¶
(於三輔㨂五尺八兵十二萬人謂之彍騎置/於南衙每月分番自此以後遂不復簡㸃)其餘驃騎¶
<pb:KR3k0055_WYG_106-5b>¶
輔國鎮軍冠軍四大將軍雲麾勇武壯武宣威眀威定¶
逺寧逺游騎游擊等九將軍並為五品以上武散官先¶
天二年正月十日敕往者衛士計户取充使二十一入¶
幕六十出軍既憚劬勞咸欲避匿今改取二十五以上¶
充十五年即放出頻經征鎮者十年放出自今以後羽¶
林飛騎先於衛士中簡擇開元十一年二月敕同華兩¶
州精兵所出地資輦轂不合外支自今以後更不得取¶
同華兩州兵防　增文獻通考曰開元六年始詔折衝¶
<pb:KR3k0055_WYG_106-6a>¶
府兵每六歳一簡自高宗武后時天下久不用兵府兵¶
之法寖壞番役更代多不以時衛士稍稍亡匿至是益¶
耗散宿衛不能給宰相張説乃請一切募士宿衛十一¶
年取京兆蒲同岐華府兵及白丁而益以潞州長從兵¶
共二十萬號長從宿衛歳一番命左丞蕭嵩與州刺史¶
共𨕖之明年更號曰彍騎肅宗以後有左右神策軍各¶
置大將軍一人統軍各二人將軍各四人後唐長興三¶
年敕衛軍神威雄威及魏府廣㨗以下指揮宜改為左¶
<pb:KR3k0055_WYG_106-6b>¶
右羽林置四十指揮每十指揮立為一軍每一軍置都¶
指揮使一人兼分為左右廂應順元年改左右羽林四¶
十指揮為嚴衛左右軍龍武神武四十指揮為捧聖左¶
右軍清泰元年改捧聖馬軍為彰聖左右軍嚴衛步軍¶
為寧衛左右軍宋朝承前代之制有左右金吾衛左右¶
衛上將軍左右驍衛屯衛領軍衛監門衛千牛衛上將¶
軍諸衛大將軍諸衛將軍並為環衛官無定貟皆命宗¶
室為之亦為武臣之贈典大將軍以下又為武臣責降¶
<pb:KR3k0055_WYG_106-7a>¶
散官政和中改禁旅則有殿前司都副指揮使侍衛步¶
軍馬軍都副指揮總之至孝宗時始令節度使領左右¶
金吾衛上將軍承宣使領左右衛上將軍在内則兼帶¶
在外則不帶　續文獻通考曰遼南面各衛有大將軍¶
又有上將軍次有將軍之職下有折衝都尉果毅都尉¶
二職北面大將軍府統所治軍之政令官曰大將軍曰¶
上將軍曰將軍曰小將軍外有大詳衮司與大將軍府¶
並官曰大詳衮曰都監曰將軍曰小將軍曰軍校曰隊¶
<pb:KR3k0055_WYG_106-7b>¶
帥所屬有護軍司官曰護軍司徒有衛軍司官曰衛軍¶
司徒有諸路兵馬統署司官曰諸路兵馬都統署曰諸¶
路兵馬副統署(屬大將/軍府下)有東都省分掌兵馬之政官曰¶
東都省太師有西都省分掌軍馬之政官曰西都省太¶
師(屬大詳/穩司下)　金諸衛有上將軍正三品大將軍従三品¶
次將軍正四品章宗泰和六年伐宋權設平南撫軍上¶
將軍正三品平南冠軍大將軍從三品次平南龍驤將¶
軍平南虎威將軍平南盪江將軍殄冦中郎將殄冦郎¶
<pb:KR3k0055_WYG_106-8a>¶
將殄冦折衝都尉殄冦果毅都尉凡九階軍還罷　元¶
不設　眀設挂印將軍稱鎮守者雲南曰征南將軍兩¶
廣曰征蠻將軍湖廣曰平蠻將軍遼東曰征鹵前將軍¶
宣府曰鎮朔將軍大同曰征西前將軍延綏曰鎮西將¶
軍寧夏曰征西將軍甘肅曰平羌將軍薊州淮安鎮守¶
漕運總兵以畿内故不得挂印稱將軍有大征討遣總¶
兵則挂平賊將軍平邉將軍平鹵將軍征夷將軍征鹵¶
將軍討賊將軍或大將軍或前將軍副將軍印行事事¶
<pb:KR3k0055_WYG_106-8b>¶
已納印　王世貞史料曰按洪武中命大將軍儀大將¶
軍拜前諸將拜後先授節次授鉞訖出勒所部建牙鳴¶
鼓角正行列擎節鉞鼓吹前導百官以次送出其盛如¶
此今將軍有敕有銀印而無節鉞非將軍而總兵者有¶
敕有闗防而無銀印又曰將軍挂印者事權甚重可以¶
生殺人而大將軍為尤重洪武元年以徐中山為征鹵¶
大將軍至十七年卒雖以常開平李岐陽之才且重然¶
不過副將軍而其他有征南征北征西征戎之重寄亦¶
<pb:KR3k0055_WYG_106-9a>¶
不過將軍而已傅潁公之平雲南鎮北邉張英公之三¶
下交趾統衆多者至八十萬少亦三十萬然皆不得挂¶
大將軍印也¶
　　將軍總載二¶
增丈人　長子(易經曰師貞丈人吉无咎/又曰長子帥師以中行也)　文武　顯¶
允(詩經曰文武吉甫萬邦為憲/又曰顯允方叔征伐玁狁)　鷹揚　虎臣(詩經曰/維師尙)¶
(父時維鷹揚泮又曰/矯矯虎臣在  獻馘)　元老　干城(又曰方叔元老克/壯其猷  又曰赳)¶
(赳武夫公/侯干城)　拊髀　推轂(漢書馮唐傳文帝拊髀曰吾/獨不得㢘頗李牧為將豈憂)¶
<pb:KR3k0055_WYG_106-9b>¶
(匈奴哉内又曰古王者之遣將跪而推轂/曰閫以  寡人制之閫以外將軍制之)　鐵虎　水¶
龍(合璧事𩔖曰蔡祐與齊戰被光明甲所向無敵齊/人謂之鐵虎  晉書曰但畏水中龍指王濬也)¶
齋斧　授鉞(魏志曰凡將出必齋戒之廟授斧故云齋/斧  合璧事𩔖曰唐德宗廵狩山南渾瑊)¶
(以諸軍衛入谷口帝臨/軒授鉞用拜韓信故事)　十策　三箭(又曰唐李靖屢/授開府獻十策)¶
(以圗蕭銑十通鑑曰唐薛仁貴高宗時九姓衆十餘萬/令驍騎數  乘挑戰仁貴發三矢輒殺三人鹵氣懾皆)¶
(降軍中歌曰將軍三箭定/天山壯士長歌入漢闗)　斗魁　天目(史記曰斗魁/戴匡六星曰)¶
(文昌宫一曰上將二曰次將寄合/璧事𩔖曰將為天目國命所)　囊沙　背水(史記/曰韓)¶
(信與龍且夾濰水而陣信夜令人為萬餘囊盛沙以壅/水上流引軍半渡擊且佯不勝敗走且果喜追渡水信)¶
<pb:KR3k0055_WYG_106-10a>¶
(使決壅水大至且軍大半不得渡急擊殺且皆又曰韓/信擊趙使萬人先行出背水陣及破趙諸校  賀因問)¶
(曰兵法後背山陵前阻水澤今背水陣竟以勝此何術/也信曰兵法不曰陷之死地而後生投之亡地而後存)¶
(乎/)　杜彪　韋虎(合璧事類曰梁西荆州刺史杜山從/膂力過人便馬善射所被霞明朱弓)¶
(四石餘力每出挑戰魏軍憚之號為杜彪武梁書曰魏/遣齊王蕭寳夤中山王元英圍梁鍾&KR0272;梁  帝遣弟臨)¶
(川王宏督兵禦之宏懼停車不前魏人遺以巾幗且歌/之曰不畏蕭娘與吕姥但畏合肥有韋虎蕭娘即宏吕)¶
(姥吕僧珍韋/虎韋叡也)　萬人敵　一身膽(史記曰項籍學萬人/敵  蜀志曰趙子龍)¶
(將數十騎值曹操軍大出子龍遂前突其陣且鬭且却/魏兵追至營子龍大開門魏疑有伏兵引去子龍以勁)¶
(弩射魏兵魏兵驚駭自相蹂踐墮水死者甚多先/主明旦至其營視昨戰所曰子龍一身都是膽也)　半¶
<pb:KR3k0055_WYG_106-10b>¶
段槍　四將印(明皇實録曰唐哥舒翰為河西衙前將/吐蕃大寇邉翰持半段槍當其鋒擊之)¶
(佩職林曰王忠嗣有武畧/  四將印上平戎八策)　原將兵扞燕　興師攻翟¶
(史記曰齊景公召穰苴與語兵事大恱之以為將軍將/兵扞燕晉之師  說苑曰田單興師十萬將兵攻翟往)¶
(見魯仲連仲連曰子之攻翟必不能下矣田將軍曰單/以五里之城十里之郭復齊之國何為攻翟不能下也)¶
(去上車不/與言決)　增割髪置地　舉手指天(魏志曰太祖出/軍令無敗人田)¶
(麥犯者死騎皆下馬持麥而行太祖馬乃騰入甲中敕/主爵議罰對曰春秋罰不加尊太祖曰作法自犯何以)¶
(率衆然孤為軍帥不可殺請自刑乃拔劒割髪置地出/通鑑曰晉安帝時劉裕抗表伐南燕過大峴燕兵不)¶
(舉手指天喜形於色左右曰公未見敵而先喜何也裕/曰兵已過險士有必死之志餘糧棲畞人無匱乏之憂)¶
<pb:KR3k0055_WYG_106-11a>¶
(鹵已入我/掌中矣)　減竈增竈　拔幟立幟(合璧事𩔖曰孫臏/減竈虞詡増竈)¶
(又曰韓信拔/趙幟立漢幟)　提鼓援枹　秉鉞抗旌(國語范蠡應使/者曰左提鼓右)¶
(援枹軍終軍傳曰/大將  秉鉞抗旌)　馬箠下城　枕席過師(張耳傳曰/杖馬箠下)¶
(數城從趙充國𫝊曰信威/千里  枕席之上過師)　戰勝攻取　雅歌投壺(漢/書)¶
(漢高帝曰連百萬之衆戰必勝攻必取吾不如韓信歌/漢記曰祭遵為將軍取士皆用儒術對酒設樂必雅)¶
(投/壺)　燕頷虎頭　虯&KR0161;猿臂(合璧事𩔖曰班超燕頷虎/頭  又曰郭知運虯&KR0161;猿)¶
(臂/)　七縱七擒　八遇八克(栁氏家𫝊録曰蜀諸葛亮/因八陣以施武經七擒以)¶
(即戎戴合璧事𩔖曰唐婁師德武后時猛士討/吐蕃  紅抹額來應詔後共鹵戰八遇八克)　降騎¶
<pb:KR3k0055_WYG_106-11b>¶
十萬　破賊五千(唐書曰永㤗元年僕固懐㤙結吐蕃/回紇合圍涇陽郭子儀以數騎出降)¶
(隂山十萬騎未又曰馬璘以百騎破賊五千/李光弼曰吾  見以少擊衆如馬璘者矣)　說禮敦¶
詩　受成釋奠(左傳曰楚子圍宋晉文公蒐于被廬作/三軍謀元帥趙衰曰郤縠可臣亟聞其)¶
(言矣說禮樂而敦詩書乃使縠將中軍也魯頌曰在/泮獻囚注古者出兵受成於學及其反  釋奠於學)¶
三鼓克齊　三駕屈楚(左𫝊曰莊公三年齊師伐我公/將戰曹劌請從戰于長勺公將)¶
(鼓之劌曰未可齊人三鼓劌曰可矣齊師敗績貸又曰/晉悼公歸國請以息民魏絳請施舍輸積聚以  行之)¶
(期年國乃有節三駕而楚不能/與爭注云三駕三次興師也)　亞夫堅壁　度尙焚¶
營(史記曰漢景帝拜亞夫為太尉將兵擊吳楚亞夫言/於上曰椘兵剽輕難與爭鋒願以梁地委之絶其糧)¶
<pb:KR3k0055_WYG_106-12a>¶
(道乃可制也上許之於是㑹兵滎陽吳攻梁急請救亞/夫引兵走昌邑堅壁以守吳兵數挑戰終不出乃引去)¶
(亞夫出精兵追擊大破之破山堂肆考曰東漢荆州刺/史度尚擊桂陽賊卜陽等  其三屯多獲珍寳士卒驕)¶
(富莫有鬭志尚乃宣言兵少須諸郡所發悉至乃幷力/攻之申令軍中恣聽射獵兵喜皆出尚乃宻使人焚其)¶
(營獵者還莫不涕泣尚慰勞之曰陽等財寳足富數/世諸軍但不幷力耳今所亡少何足介意衆破平之)¶
徒讀父書　常效父法(史記曰秦王齕伐韓攻上黨民/走趙趙軍數不勝㢘頗堅壁不)¶
(出應侯使人反間曰秦之所畏獨馬服君之子趙括為/將耳趙王遂以括代頗藺相如曰王以名使括括徒能)¶
(讀父書𫝊不知合變也王不聽突山堂肆考曰南齊斛/律光弟羡為幽州刺史善治兵  厥畏之謂之南可汗)¶
(性節儉不好聲色不貪權勢/至於行兵常效其父金之法)　解鞍誘敵　駐節勞民¶
<pb:KR3k0055_WYG_106-12b>¶
(史記曰漢李廣為上郡守嘗從百騎出卒遇匈奴數千/騎廣令諸騎曰前未到匈奴陣二里所止令皆下馬解)¶
(鞍士皆縱馬卧㑹暮匈奴終怪之不敢攻擊是夜即引/兵而去  漢書曰鄧禹師行有紀三輔百姓皆望風相)¶
(攜負以迎軍降者日以千數禹所止輒停/車駐節以勞來之父老童穉滿其車下)　據鞍顧盼¶
　坐帷講誦(通鑑曰東漢馬援年六十二請擊武陵五/溪蠻光武愍其老援曰臣尚能披甲上馬)¶
(帝令試之據鞍顧盼以示可用帝笑曰矍鑠㢤是翁也/  山堂肆考曰東漢張奐為北中郎將匈奴烏桓燒軍)¶
(門屯赤炕煙火相望兵衆大恐奐安/坐帷中與弟子講誦自若軍士稍安)　不如豎儒　無¶
踰老臣(史記蒯通說韓信曰酈生一士掉三寸之舌下/齊七十餘城將軍以數萬衆歳餘乃下趙五十)¶
(城為將數歳反不如一豎儒之功乎國漢書曰宣帝時/先零𦍑楊玉叛帝欲命將擊之趙充  年七十餘上老)¶
<pb:KR3k0055_WYG_106-13a>¶
(之使丙吉問充國誰可/將者對曰無踰老臣)　立柱而還　仆碑而進(漢書/曰光)¶
(武時交趾女子徵側徵貳反詔伏波將軍馬援討之至/浪泊與二徵戰大破追斬之交趾平援立銅柱為漢界)¶
(而還萬隋書曰史萬歳以功加上開府時南寧彝爨靚/反詔  歳討之入自蜻蜓川行數百里見諸葛亮紀功)¶
(碑銘其背曰萬歳之後有勝我者過此由是仆/碑而進破其部三十萬勒石誦美隋德而還)　齅地¶
知兵　指節示將(齊書曰斛律金為淮朔將軍主行兵/用匈奴法望塵知馬歩多少齅地知)¶
(兵之逺近出梁書曰豫州刺史韋叡攻魏小峴未㧞出/行圍柵魏  數百人陳於門外叡欲擊之諸將遲疑叡)¶
(指其節曰朝廷授此非以為飾韋叡法不可犯/也遂進擊之魏兵敗走因急攻之中宿而拔)　費禕¶
可人　吳進好漢(通鑑曰魏曺爽寇漢中後主遣禕救/之將行光祿大夫來敏詣别求共圍)¶
<pb:KR3k0055_WYG_106-13b>¶
(棊時羽檄交至人馬擐甲嚴駕已訖禕與對戲了無倦/色敏曰向聊試君耳君信可人必能辦賊  山堂肆考)¶
(曰宋楊沂中統制官吳進將所部二千人還臨安進勇/於戰鬭嘗對御騎上曰好漢進聞之刺好漢吳進字作)¶
(背心每閱兵/則披以示衆)　一軍皆驚萬衆莫抗(史記漢蕭何曰/諸將易得耳如)¶
(韓信國士無雙王必欲争天下非信無可計事者請王/設壇具禮拜之諸將皆喜人人自以為得大將至拜乃)¶
(信也一軍皆驚健晉書曰桓石䖍小字鎮惡從桓温入/關車騎沖為苻  所圍垂沒石䖍躍馬赴之抜沖於數)¶
(萬衆之中而還莫有/抗者三軍莫不歎服)　燒舸敗魏　融鎻降吳(三國志/曰曹操)¶
(伐吳孫權遣周瑜程普等與劉備幷力逆操於赤壁瑜/部將黄蓋曰操軍方連船艦首尾相接可燒而走也乃)¶
(取蒙衝鬬艦十艘載燥荻枯柴灌油其中先以書遺操/詐云欲降時東南風急蓋以十艦最著前去北軍二里)¶
<pb:KR3k0055_WYG_106-14a>¶
(餘諸船同時發火火烈風猛船徃如箭燒盡北船延及/岸上營落人馬燒溺死者甚衆操軍遂敗走  晉書曰)¶
(武帝伐吳吳於江磧要害處並以鐵鎻横截之又作鐵/錐長丈餘暗置江中逆拒舟艦龍驤將軍王濬作大筏)¶
(數十令善水者以筏先行遇鐵錐錐輒著筏而去又作/大炬長十餘丈灌以麻油在船前遇銷然炬燒之須臾)¶
(炬熾融液船無所礙/孫皓面縳詣軍門降)　慶之蒼頭　繼倫黑面(宋書曰/沈慶之)¶
(元嘉中雍州群蠻入寇命慶之為建武將軍慶之好戴/狐帽蠻每見慶之軍輒曰蒼頭公來矣  山堂肆考曰)¶
(宋尹繼倫敗契丹耶律休格於徐河契丹主/相謂曰當避黑面大王以繼倫面黒故也)　投醪飲¶
軍　置酒㑹將(史記曰楚人有饋簞醪者莊王投之於/河令將士迎流而飲之三軍皆醉  山)¶
(堂肆考曰唐張守珪為瓜州刺史鹵忽至衆失色守珪/曰瘡痍之餘詎可以矢石相角須權以勝之遂置酒城)¶
<pb:KR3k0055_WYG_106-14b>¶
(上㑹諸將作樂鹵疑有備不/敢攻引去守珪縱兵擊敗之)　光弼靴刀　曹彬匣劒¶
(唐書曰李光弼與史思明戰於河陽分遣諸將以刀置/靴中曰萬一不利我亦自刎不令諸君獨死  山堂肆)¶
(考曰宋太祖遣曹彬伐南唐以匣劒授/之曰副將以下不用命者毋惜此劒)　稱疾誓將¶
留湼勸軍(宋史曰曹彬征南城將陷忽稱疾不視事諸/將問疾彬曰余疾非藥石所愈也惟諸君誠)¶
(心自誓克城之日不妄殺一人則自愈矣諸將焚香為/誓彬即稱愈  又曰狄青起行伍十餘年身已顯面湼)¶
(猶存仁宗敕青傅藥除之青指其面曰陛下以功擢臣/不問門第臣所以有今日者由此涅耳臣願留此涅以)¶
(勸軍/中)　岳飛神算　立信長策(山堂肆考曰宋紹興中/賊楊么敗官軍於鼎江)¶
(詔授岳飛清逺軍節度使討之復命張浚視師潭州飛/已招降么黨黄佐將欲討么㑹朝議召浚還防秋飛曰)¶
<pb:KR3k0055_WYG_106-15a>¶
(都督能少留八日可破賊浚曰何言之易耶飛遂如鼎/州黄佐招楊欽來降欽又說全忠劉銑來降飛詭罵欽)¶
(復遣去是夜掩賊營降其衆數萬么赴水死果八日而/㨗書至潭浚歎曰岳侯神算也  又曰宋汪立信咸淳)¶
(中上言宜出内郡兵以實江淮備外侮又選宗室忠良/及有幹用大臣以為統制分東西二府以涖其事如此)¶
(則可為安邉禦/敵之長策矣)　霹靂閃電　刀痕箭瘢(又曰唐長孫/晟為秦州道)¶
(行軍總管出討突厥斬千餘級有達官來降者言突厥/大畏長總管聞其弓聲稱為霹靂見其走馬稱為閃電)¶
(十又曰宋韓世忠嘗中毒矢以強弩括取之/  指僅全四不能動刀痕箭瘢如刻畫然)　不肯探¶
簡　何能卧牀(又曰東漢鄧禹表張宗為偏將軍赤睂/兵大至禹欲就堅城衆憚拒後禹乃書)¶
(諸將名於竹簡亂投笥中令各探之宗不肯曰死生有/命豈可辭難就逸遂為拒後戰却赤眉  通鑑曰東漢)¶
<pb:KR3k0055_WYG_106-15b>¶
(馬援建武中拜伏波將軍擊交趾還故人孟冀迎勞之/援曰方今匈奴擾邉男兒要當死於邉野以馬革裹尸)¶
(還葬耳何能卧牀上/在兒女子手中耶)　身被三槍　面中六矢(山堂肆/考曰漢)¶
(蓋勲為敵所敗身被三槍堅坐不動使通鑑曰唐安禄/山令狐潮圍雍邱潮與張廵有舊廵  郎將雷萬春於)¶
(城上與潮相聞語未絶賊以/弩射之面中六矢而不動)　原亞夫居細栁　田單¶
在即墨(亞夫事見上坐說苑魯仲連謂田單曰夫將軍/在即墨之時  則織蕢立則杖臿為士卒倡將)¶
(軍有死之心士卒無生之氣今將軍東有夜邑之封西/有淄上之寳黃金横帶騁乎淄澠之間是以樂生而惡)¶
(死/也)　增變幟雜秦軍　持幟立趙壁(戰國䇿曰秦假道/韓魏以攻齊齊威)¶
(王使匡章將而應之與秦交和而令使者數相徃來章/為變其幟以雜秦軍候者言章子以齊入秦王不應如)¶
<pb:KR3k0055_WYG_106-16a>¶
(此者三有司請發將擊之王曰此不叛寡人明矣曷為/擊之頃間言齊兵大勝秦王稱西藩之臣而謝於齊)¶
(史記曰韓信張耳擊趙趙聚兵井陘口夜半𫝊發𨕖輕/騎一千人人持一赤幟從間道望趙軍戒曰趙空壁逐)¶
(我若疾入趙壁/拔其幟而易之)　奮矟奔魏軍　帶箭入稜陣(齊書曰/周盤龍)¶
(與魏軍戰其子奉叔陷陣盤龍奮矟奔魏軍莫不披靡/時奉叔已得出盤龍不知乃東西觸擊奉叔見其父久)¶
(不出復躍馬入陣父子兩騎縈攪數萬人魏軍大敗高/帝嘉盤龍功送金釵十二枚與愛妾杜氏手敕曰餉周)¶
(公阿杜出山堂肆考曰隋煬帝遣將軍陳稜討杜伏威/伏威迎  挑戰稜軍射中其額伏威怒曰不殺汝矢不)¶
(抜乃帶箭馳入稜陣獲所射將使㧞/箭出乃斬之擕其首入稜軍而示之)　挺身說回紇¶
齧指示進明(通鑑曰唐代宗時回紇與吐蕃合兵圍涇/陽郭子儀曰今衆寡不敵難以力勝不若)¶
<pb:KR3k0055_WYG_106-16b>¶
(挺身說之可不戰而下也遂以數騎出使人傳呼曰令/公來回紇大驚太師藥葛羅執弓注矢立陣前子儀免)¶
(冑釋甲投槍而進諸酋長皆下馬羅拜子儀亦下馬執/藥葛羅手責以負約藥葛羅曰吾為僕固懐㤙所誤負)¶
(公誠深今請為公盡力以謝過遂與定約而還後回紇/大破吐蕃殺獲萬計  唐書曰肅宗時尹子竒復寇睢)¶
(陽賀蘭進明在臨淮擁兵不救城中日蹙張廵乃使南/霽雲犯圍而出告急於臨淮進明具食延之霽雲曰睢)¶
(陽之人不食月餘矣霽雲雖欲獨食且不下咽大夫坐/擁强兵曾無分災救患之意豈忠臣義士之所為乎因)¶
(齧落一指以示進明曰霽雲既不能達主將/之意請㽞一指以示信歸報座中皆為泣下)¶
　　將軍總載三¶
增飛將軍(史記曰漢李廣為右北平太守匈奴/號曰漢之飛將軍避之數嵗不敢入)　真將¶
<pb:KR3k0055_WYG_106-17a>¶
軍(又曰漢文帝時匈奴大入邉周亞夫為將軍軍細栁/上自勞軍至灞上棘門已而之細栁先驅至軍門都)¶
(尉曰軍中聞將軍令不聞天子詔上使使持節詔將軍/曰吾欲勞軍亞夫𫝊言開壁門天子按轡至中營亞夫)¶
(以軍禮見天子為改容式車文帝曰此真將軍矣/向者灞上棘門如兒戲耳至亞夫可得而犯耶)　原¶
將軍周官(周禮曰王六軍軍將皆命卿鄭注云凡軍帥/不特置𨕖於六官六卿之吏自卿以下能任)¶
(者使兼/官焉)　將軍之號(鶡冠子曰人道何先曰先兵富則/驕貴則贏兵者百歳不一用然不)¶
(可一日忘也將軍/之號由來逺矣)　無則必亂(尸子曰千萬之軍/無將軍則必亂)　以¶
征不服(漢書李廣𫝊曰將軍者國之爪牙也司馬法曰/登車不軾&KR0476;䘮不服振旅撫師以征不服萃三)¶
(軍之心同戰士之力故怒形/則千里竦威震則萬物伏)　親戎引枹而鼓(說苑曰/田單為)¶
<pb:KR3k0055_WYG_106-17b>¶
(齊上將軍攻翟不下明日親戎結髪/徑立矢石之所乃引枹而鼔之遂下)　出征授鉞朝堂¶
(漢魏故事曰夫遣將軍/出征授節鉞於朝堂)¶
　　大將軍一(官屬幷附/)¶
原杜氏通典曰大將軍戰國時官也楚懐王與秦戰秦¶
敗楚擄其大將軍屈匄是矣漢高祖以韓信為大將軍¶
(又竇嬰為大將軍每朝/大議列侯莫敢抗禮)武帝又置初武帝以衛青數征¶
伐有功以為大將軍欲尊寵之故置大司馬官號以冠¶
之(衛青加大司馬位冠於/大將軍上共為一官)後霍光王鳳等皆然成帝綏¶
<pb:KR3k0055_WYG_106-18a>¶
和二年賜大司馬印綬罷將軍官後漢光武時吳漢以¶
大將軍為大司馬(後漢大將軍自為一官/其大司馬不加於其上)和帝時以竇¶
憲為之舊大將軍位在三公下置官屬依太尉憲威權¶
震朝廷公卿希㫖奏憲位次太傅下三公上長史司馬¶
秩中二千石従事中郎二人六百石自下各有增(憲初/為此)¶
(官威震天下尚書以下欲拜之伏稱萬歳尚書令韓稜/曰禮無人臣稱萬嵗之制乃止後梁冀為之官屬倍於)¶
(三公/府)自安帝政理衰闕始以嫡舅耿珤為大將軍常在¶
京都順帝即位又以皇后父兄弟相繼為大將軍如三¶
<pb:KR3k0055_WYG_106-18b>¶
公(梁冀别傳云元嘉二年又加冀禮儀大將軍朝到端/門謁者將引増掾屬舍人令史官騎鼔吹各十人)¶
(風俗通曰桓帝初京師謡曰游平賣印自有平不避豪/強及大姓按竇武字曰游平為大將軍印綬所加咸得)¶
(其/人)漢末猶在三公上魏黃初中又有上大將軍以曹真¶
為之(吳亦以陸遜為上大將/軍以諸葛恪為大將軍)眀帝青龍二年晉宣帝自¶
大將軍為太尉然則大將軍在三司下矣其後又在三¶
司上自漢東京大將軍不常置為之者皆擅朝權至晉¶
景帝為大將軍亦受非常之任後以叔父孚為太尉奏¶
改大將軍在太尉後位次三司下後復舊在三司上至¶
<pb:KR3k0055_WYG_106-19a>¶
太康元年琅邪王伷&KR0118;大將軍復制在三司下及伷薨¶
復如舊冠綬佩服與大司馬同宋唯彭城王義康為之¶
章綬冠佩亦與晉同齊以為贈梁有之陳以為贈後魏¶
北齊為二大與大司馬同至後周建德四年增置上大¶
將軍隋並以為武散官不理事上大將軍従二品大將¶
軍正三品唐貞觀二年九月敕六軍先已各置統軍一¶
人今十六衛宜各置上將軍一人秩從二品其左右衛¶
及左右金吾衛上將軍俸料隨軍人馬等並同六軍統¶
<pb:KR3k0055_WYG_106-19b>¶
軍其諸衛上將軍次於統軍支給自今以後内外文武¶
闕官於文武班中材望相當者參叙仍待以後各依故¶
事於本衛量置衛兵仍舉故事置武班朝參其廊下食¶
亦宜加給稍令優重漢不見官屬後漢大將軍驃騎將¶
軍車騎將軍衛將軍有長史一人司馬一人(竇憲為大/將軍置長)¶
(史司馬員吏官屬/位次太傅屬官)從事中郎二人掾屬二十九人令史¶
及御屬三十一人又賜官騎四十人及鼓吹(應劭曰鼓/吹二十人)¶
(非常/貟)其領軍皆有部曲大將軍營五部部校尉一人軍¶
<pb:KR3k0055_WYG_106-20a>¶
司馬一人部下有曲曲有軍候一人曲下有伅伅長一¶
人其不置校尉部但有軍司馬一人其别營領屬為别¶
部司馬其兵多少各隨時宜門有門候魏以司馬景王¶
為大將軍置掾十人别無屬官其驃騎車騎府有長史¶
司馬晉驃騎衛將軍伏波撫軍都護鎮軍中領四征四¶
鎮龍驤典軍上軍輔國等大將軍開府皆為位從公品¶
秩俸賜亦與諸公同加兵者增置司馬一人從事中郎¶
二人主簿記室督各一人官屬並與公同宋大將軍車¶
<pb:KR3k0055_WYG_106-20b>¶
騎驃騎衛將軍諸府皆有長史一人參軍一人又各置¶
司馬一人齊有大將軍為贈官無僚屬諸驃騎車騎衛¶
鎮軍中軍撫軍四征四鎮等將軍凡加大字位從公長¶
史司馬諸官屬亦同公梁因之諸將軍優者亦然陳為¶
贈官無僚屬後魏大將軍僚屬如三公北齊亦然後周¶
大將軍有長史司馬中郎掾屬諸曺參軍典籖等貟隋¶
以後無　増王世貞史料曰吳元年徐中山達以中書¶
左相國挂大將軍印平吳還上之¶
<pb:KR3k0055_WYG_106-21a>¶
　　大將軍二¶
增史記曰武帝伐匈奴以衛青為大將軍位在諸公上¶
公卿皆拜唯汲黯獨揖有言大將軍尊貴不宜爾黯曰¶
大將軍有揖客獨不貴耶青聞之愈重黯　漢書曰武¶
帝以霍光為大將軍輔昭帝田千秋為丞相及昭帝初¶
即位未任聽政事一決大將軍光千秋居相位謹厚有¶
重名光謂千秋曰始與君俱受先帝遺詔令光治内君¶
侯治外宜有以教督使光無負天下千秋曰唯將軍留¶
<pb:KR3k0055_WYG_106-21b>¶
意即天下幸甚終不有所言　後漢書曰詔鄧隲班師¶
朝廷以太后故遣五官中郎將迎拜隲爲大將軍軍到¶
河南使大鴻臚親迎中常侍齎牛酒郊勞王主以下候¶
望於道既至大㑹群臣賜東帛乘馬　應劭漢官儀曰¶
和帝以竇憲為大將軍乃冠三公　又曰梁冀為大將¶
軍以三世姻媾援立之功官屬皆倍餘府　魏志曰太¶
傅司馬宣王奏免曺爽皇太后詔召髙文惠假節行大¶
將軍事據爽宫太傅謂之曰君為周勃矣　後魏書曰¶
<pb:KR3k0055_WYG_106-22a>¶
莫題有謀策為大將軍平慕容麟賜爵東宛侯後太祖¶
欲廣宫宇規度平城四方數十里將模鄴洛長安之制¶
運材數百萬以題機巧令監定焉　陳思王輔臣論曰¶
知慮深奥淵然難測執節平敵中表條暢恭以奉上愛¶
以接下納言左右為帝喉舌曺大將軍也　晉志曰大¶
司馬大將軍太尉驃騎車騎衛將軍諸大將軍開府位¶
從公者為武官公皆著武冠平上黒幘　獻徵録徐達¶
傳曰達封公後復佩大將軍印鎮北平以便宜徙山後¶
<pb:KR3k0055_WYG_106-22b>¶
順寧等處軍民户三萬五千八百口一十九萬七千餘¶
籍為軍者給月廩為民者給田以耕凡置屯二百五十¶
四定墾田一千三百四十三頃北平軍府之用皆賴之¶
　　大將軍三¶
原如三公　次丞相(續漢書百官志曰順帝以皇后父/梁商為大將軍如三公府置長史)¶
(司馬中郎掾二十九人將蔡質漢儀曰漢興置大將軍/驃騎位次丞相車騎衛  軍左右前後皆金紫位次上)¶
(卿典京師兵/衛四夷屯警)　鎮撫四夷　威鎮州郡(北堂書鈔曰漢/武柏梁詩云大)¶
(將軍曰鎮撫四夷未易哉幽續漢書曰吳漢為大將軍/持節北發十郡突騎更始  州牧苖曾不肯應調漢斬)¶
<pb:KR3k0055_WYG_106-23a>¶
(曾威鎮州郡/將其兵詣上)　常居門下　恭以奉上(漢書曰吳漢為/人質厚少文造)¶
(次不能以辭自達鄧禹及諸將多知之數相薦舉乃/得召見遂見親信常居門下  下見前曹植輔臣論)¶
增耿況明經　夏侯學禮(後漢書曰耿況王莽時以明/經為朔調連率光武徇河北)¶
(加況大將軍將魏志曰夏侯惇年十四就/師學後為大  軍雖在軍旅親迎師受業)　亮戮馬謖¶
　㑹斬許儀(蜀志曰諸葛亮為大將軍出軍向祁山馬/謖統大衆在前與魏將張郃戰於街亭謖)¶
(違亮節度大為郃所破亮戮謖以謝衆道魏志曰鍾㑹/為大將軍伐蜀命牙門將許儀在前治  㑹在後行而)¶
(橋穿馬足陷於是斬儀儀許褚之子有/功王室猶不原貸諸軍聞之莫不震悚)　鮑永敝素¶
鄧芝素儉(後漢書曰鮑永初為更始尚書僕射行大將/軍事雖為將率而車服敝素為道路所識嘗)¶
<pb:KR3k0055_WYG_106-23b>¶
(衣皂襜褕路稱鮑尚書兵馬官蜀志曰鄧芝為大將軍/二十餘年身之衣服資仰於  不茍於取素儉翛然不)¶
(治私産妻子/不免飢寒)　梁椿撫納　王操撫循(後周書曰梁椿/為大將軍性果)¶
(毅善於撫納所獲賞物分賜麾下故每踐敵場咸得其/力  冊府元龜曰王操為大將軍侍明帝出頓紀南操)¶
(撫循將士/莫不用命)　三郡皆平　萬口來降(又曰曺真為大將/軍督諸軍擊南安)¶
(天水安定三郡安定民楊條等略吏民保月支城真進/軍圍之條謂其衆曰大將自來我願早降爾遂自縛出)¶
(三郡皆平欽又曰孫峻為大將軍魏鎮東將軍毋邱儉/前將軍文  以淮西之衆西入戰於樂嘉峻與驃騎將)¶
(軍吕據左將軍留贊率兵襲壽春軍及東興聞欽等/敗兵進於橐臯欽詣峻降淮南餘衆數萬口來降)¶
所當皆破　每戰先登(隋書曰乞伏慧周武帝時為熊/渠中大夫髙祖為丞相從韋孝)¶
<pb:KR3k0055_WYG_106-24a>¶
(寛擊尉遲惇于武陟所當皆破授大將軍遲又曰史萬/歳仕周為開府儀同三司從梁士彦擊尉  迥毎戰先)¶
(登及迥平以功/拜上大將軍)遣人請事　命使馳奏(明徐達傳曰達/遣人自軍中請)¶
(事上勞之曰將軍忠義出乎天性雖古豪傑之士不能/過今所請事悉欲稟命而行此賢臣事君之道吾甚嘉)¶
(之所請事多可行者將軍從宜行之安明張輔𫝊曰永/樂四年命成國公朱能為大將軍征  南師次龍川能)¶
(遘疾以師授右副將軍張輔能薨輔代總其衆以進/命使馳奏遣鷹揚將軍吕毅等督軍進攻賊敗走)¶
總中外事　領宿衛兵(後周書曰于翼為大將軍總中/外宿衛兵事  唐書曰阿史那)¶
(社爾為右軍大將軍太宗征髙麗駐驆之陣領屯/衛飛騎及長上宿衛之兵奮不顧命所向無前)　鄰¶
懐陸遜　敵憚王軌(吳志曰陸遜為大將軍大帝嘉禾/五年北征遜遣將軍周峻張梁等)¶
<pb:KR3k0055_WYG_106-24b>¶
(擊江夏新市安陸石陽峻等奄至人皆捐物入城城門/噎不得闗其所生獲皆加營護將家屬來者使就料視)¶
(若亡其妻子者即給衣糧厚加慰勞發遣令還或有感/慕相&KR0157;而歸者鄰境懷之  周書曰王軌為上大將軍)¶
(解徐州之圍擒陳將吴明徹遂為/徐州總管威震敵境陳人憚之)　原晉以為卿號¶
趙始受大名(續漢百官志曰大將軍始自秦漢以為卿/號  漢官儀曰將軍周官也趙王以李牧)¶
(為將軍破秦始受大/名王翦灌嬰並為之)　梁冀賜官騎　曹真為喉舌(漢/書)¶
(百官志曰順帝以皇后父梁冀為大將軍賜官騎及鼓/吹  曹植輔臣論曰納言左右為帝喉舌曹大將軍也)¶
　增願奮擊隴蜀　自請定漁陽(後漢書曰陳俊為琅/邪太守行大將軍事)¶
(數上書自請願奮擊隴蜀詔報曰陳州新平大將軍之/功也負海猾夏盜賊之處國家以為重憂且勉鎮撫之)¶
<pb:KR3k0055_WYG_106-25a>¶
(上又曰耿弇為建威大將軍從幸舂陵因見自請北收/  谷兵未發者定彭寵於漁陽收張豐於涿郡還收富)¶
(平獲索東攻張歩以平/齊地帝壯其意乃許之)　策書勞冦恂　御座宴張奫¶
(又曰寇恂為河内太守行大將軍事朱鮪使蘇茂賈疆/度鞏河攻温恂因奔擊大破之時軍食急乏恂轉輸不)¶
(絶帝數策書勞問封雍奴侯儀隋書曰張奫自高祖作/相授大都督領鄉兵進開府  同三司徵入朝拜大將)¶
(軍高祖命陞御座而宴之謂奫曰卿可為朕/兒朕為卿父賜綺羅千匹綠沈甲獸文具装)　令禆將¶
𫝊餐　命三軍趣食(漢書曰韓信為大將軍擊趙未至/井陘口三十里止舍夜半𫝊發選)¶
(輕騎二千人人持一赤幟從間道萆山而望趙軍戒曰/趙見我走必空壁逐我若直入拔趙幟立漢幟令其禆)¶
(將𫝊餐曰今日破趙㑹食諸將皆莫信陽應諾乃入趙/壁擒王歇  隋書曰于仲文初為後周大將軍尉遲迥)¶
<pb:KR3k0055_WYG_106-25b>¶
(之亂仲文大破迥將檀讓軍進攻梁都迥守將李子寛/遯走初仲文在蓼堤諸將皆曰軍士逺來士馬疲敝不)¶
(可決勝仲文命三軍趣食列陣大戰既而破賊諸將皆/請曰前兵疲不可交戰竟而克勝其計安在仲文笑曰)¶
(我所部將士皆山東人果於速進不宜持久/乗勢擊之所以制勝諸將皆以為非所及也)　尉遲督¶
六軍　賀婁授十鎮(周書曰尉遲迥為西魏大將軍侯/景之渡江梁元帝時鎮江陵請脩)¶
(鄰好其弟武陵王紀在蜀稱帝將攻之梁元帝大懼乃/遺書請救又請伐蜀乃令迥督開府元珍乙弗亞万俟)¶
(吕陵始叱奴興綦連宇文升等六軍甲士一萬二千騎/萬匹伐蜀  隋書曰賀婁子幹為上大將軍開皇中鹵)¶
(寇岷洮二州子幹以行軍總管勒兵赴之賊聞而遯/高祖以子幹曉習邊事授榆闗總管十鎮諸軍事)¶
將兵鎮武威　率師平越巂(後漢書曰竇憲為大將軍/永元二年將兵鎮武威憲)¶
<pb:KR3k0055_WYG_106-26a>¶
(以護羌校尉鄧訓曉羌人方略上表俱行越三國魏志/曰鄭恪武帝時為大將軍天師中率師平  嶲置西寧)¶
(州/)　原漢祖具禮拜韓信　袁紹恥班下魏武(漢書韓/信𫝊曰)¶
(王欲召信拜為大將軍蕭何曰王素嫚無禮今拜大將/如兒戯耳王必欲拜之擇日齋戒設壇場具禮乃可王)¶
(許之紹北堂書鈔曰魏武為大將軍袁紹為/大尉  恥班在下魏武乃因以大將軍讓紹)　增衛青¶
賢汲黯　霍光愛楊敞(史記曰衛青為大將軍既益尊/姊為皇后然汲黯與亢禮或說)¶
(黯曰自天子欲令羣臣下大將軍大將軍尊貴誠重君/不可以不拜黯曰夫以大將軍有揖客反不重耶青聞)¶
(益賢黯楊冊府元龜曰漢霍光為大司馬大/將軍時  敞給事幕府為軍司馬光愛厚之)　清約不¶
事生産　得祿皆散宗族(後周書曰司馬裔為大將軍/性清約不事生産所得俸禄)¶
<pb:KR3k0055_WYG_106-26b>¶
(並散親戚所又曰蔡祜為大將/軍性節儉  得祿皆散與宗族)　接以師友之道　待¶
以交友之禮(冊府元龜曰後漢竇融為河西大將軍班/彪避地河西融以為從事深敬待之接以)¶
(師友之道彪乃為融畫策事漢軍又曰魏鍾㑹為大將/軍伐蜀蜀蔣琬子斌為綏武將  漢城護軍㑹至漢城)¶
(與斌書後主既降鄧艾斌/詣㑹於涪待以交友之禮)¶
　　大將軍四¶
增言至流涕(吳志曰陸遜為大將軍時中書典校吕壹/竊弄權柄遜與太常潘濬同心憂之言至)¶
(流涕後大帝誅/壹深以自責)　聞之流涕(晉書郄鍳為大將軍徐州/刺史時蘓峻為亂京師陷)¶
(没鍳聞之流涕設壇場刑白馬大/誓三軍登場慷慨三軍争為用命)　宴享極歡(隋書曰/于仲文)¶
<pb:KR3k0055_WYG_106-27a>¶
(為大將軍高帝初為丞相尉遲迥之亂仲文討之河南/既平勒石紀功樹于泗上入朝京師高祖引卧内宴享)¶
(極歡拜柱國河/南道大行臺)　賜宴極歡(又曰元諧為大將軍時高/祖為丞相尉遲迥作亂遣)¶
(兵寇小鄉令諧擊破之及高祖/受禪賜宴極歡進位上大將軍)　原位在三公上(辨釋/名曰)¶
(大將軍位在三公之上昭帝時/霍光為大將軍猶在丞相下)　奏改三公下(杜氏通/典日晉)¶
(宣帝為大將軍後以叔孚為/大尉奏改大將軍位三公下)　軍内拜衛青(漢書曰衛/青字仲卿)¶
(為車騎將軍擊匈奴右賢王引兵至塞天/子使使者持大將軍印於軍内拜青也)　卧内拜曺¶
爽(魏志曰曺爽字伯昭為武衛將軍明帝寢疾乃引爽/入卧内拜大將軍假節鉞都督中外諸軍事録尙書)¶
(事受遺詔/輔少主)　漢時貴戚為之(辨釋名曰大將軍漢時/貴戚為之或録尚書事)¶
<pb:KR3k0055_WYG_106-27b>¶
安帝嫡舅為之(通典曰安帝以嫡/舅耿珤為大將軍)¶
　　大將軍五¶
原詩晉潘尼送大將軍掾盧宴詩曰贈物雖陋薄識意¶
在忘言瓊琚尚交好桃李貴往還蕭艾茍見納貽我以¶
芳蘭　增明王世貞戚大將軍入帥禁旅枉駕草堂賦¶
此贈别詩曰初聞小隊駐吳江忽漫花溪隐畫艭細栁¶
尚虛金鎻甲前茅時緩碧油幢南中舊部思馳義塞上¶
新城喜受降憑寫雲臺須第一如論國士總無䨇　張¶
<pb:KR3k0055_WYG_106-28a>¶
以誠贈蕭大將軍移鎮漁陽詩曰鳴沙城北接雲中千¶
里飛狐一道通十萬健兒齊上馬旌旗獵獵動秋風¶
增制唐蘇頲授嗣鄭王希言大將軍制曰具官希言才¶
推近屬行稟中和用沈厚以為謀體直方而成器頻升¶
列棘之班常踐執金之秩歴官斯久更事逾深必在親¶
賢用膺心膂宜領右軍之寄仍直大將之任　唐李嶠¶
授河内高平王重規等大將軍制曰昔程李二將分領¶
東西之宅周邵兩藩並行南北之化兼此重務允歸賢¶
<pb:KR3k0055_WYG_106-28b>¶
戚具官重規等並麟趾英髦犬牙良翰勲藏天府名入¶
史圗勤誠著於文武美績宣於中外爪牙任切都輦寄¶
深求賢審官不踰伯叔之國叶心共理佇觀兄弟之政¶
　　驃騎將軍一¶
原杜氏通典曰漢武帝元狩二年始用霍去病為驃騎¶
將軍定令令驃騎將軍秩祿與大將軍等光武中興以¶
景丹為驃騎大將軍位在三公下明帝初即位以弟東¶
平王蒼有賢才以為驃騎將軍以王故位在公上(蒼為/驃騎)¶
<pb:KR3k0055_WYG_106-29a>¶
(輔政開東閣延英雄及蒼歸國有驃騎時吏丁牧周栩/以蒼敬賢下士不忍去之遂為王家大夫數十年事祖)¶
(及孫帝聞/褒美之)數年復罷(其官屬附在/大將軍後)　魏晉齊並有之¶
梁雜號中亦有　陳後主以蕭摩訶為侍中驃騎大將¶
軍加左光祿大夫特開黃閣施行馬㕔事寢堂置鴟尾¶
如三公制　後魏初加大則在三司上太和中制加大¶
則在都督中外諸軍下　後周亦有之　隋開皇中置¶
驃騎將軍府每府置驃騎車騎將軍各二人十七年頒¶
銅獸符於驃騎車騎府煬帝改驃騎為鷹揚郎將改車¶
<pb:KR3k0055_WYG_106-29b>¶
騎為鷹揚副郎將　唐復改為車騎驃騎其制如開皇¶
而益復微矣武德元年詔以軍頭為驃騎將軍軍副為¶
車騎將軍(又詔太子諸率府各置驃騎/將軍五貟車騎將軍十貟)後皆省之顯慶¶
元年乃復置驃騎大將軍為武散官　増宋史曰武散¶
官三十一驃騎大將軍從一　續文獻通考曰金驃騎¶
衛上將軍為武散官正三品下元武職三十四階驃騎¶
衛上將軍正二品　㑹典曰正二品初授驃騎將軍¶
　　驃騎將軍二¶
<pb:KR3k0055_WYG_106-30a>¶
原韋昭辨釋名曰驃騎車騎衛將軍秩皆比三公辨云¶
此三將軍秩本二千石　百官表注曰驃騎將軍漢官¶
也長史司馬各一人金章紫綬五時朝服武冠佩山𤣥¶
玉　漢書曰武帝以霍去病為嫖姚校尉征匈奴屢有¶
功寵冠羣臣始置驃騎將軍　東觀漢記曰其將軍不¶
常置比公者又有驃騎將軍建武二十年復置驃騎將¶
軍位次公有長史一人　又曰明帝詔曰東平王蒼寛¶
博有謀可以託六尺之孤臨大節而不可奪其以蒼為¶
<pb:KR3k0055_WYG_106-30b>¶
驃騎將軍　又曰永平二十五年左中郎將劉隆為驃¶
騎將軍即日行大將軍事　魏志曰王昶距毋邱儉進¶
位驃騎將軍　世說曰何驃騎第五以高情避世而驃¶
騎勸令仕對曰然第五之稱何必驃騎(按本𫝊何準兄/充為驃騎將軍)¶
(準兄弟中/第五也)　增冊府元龜曰晉齊王攸為驃騎將軍開¶
府辟召禮同三司降身虚已待物以信　隋書曰崔彭¶
轉驃騎將軍宿衛性謹密在省闥二十餘年每當上在¶
仗危坐終日未嘗有怠惰之容上甚嘉之每謂彭曰卿¶
<pb:KR3k0055_WYG_106-31a>¶
當上日我寢處自安又嘗曰卿弓馬固已絶人頗知學¶
不彭曰臣少愛周禮尚書每於休沐之暇不敢廢也上¶
曰試為我言之彭因說君臣戒慎之義上稱善　明獻¶
徵録曰顧成為驃騎將軍右軍都督府僉事官其長子¶
統普定衛指揮使是歳命成佩征南將軍印總兵征水¶
西叛寇生擒賊首敬德斬之餘寇悉降　又曰朱榮為¶
驃騎將軍敗賊於嘉林江¶
　　驃騎將軍三¶
<pb:KR3k0055_WYG_106-31b>¶
原位次丞相　位在公上(漢官儀曰漢置驃騎將軍位/次丞相  漢雜事曰董重為)¶
(驃騎將軍/位在公上)　議定制度　匡贊時俗(續漢書曰東平憲/王蒼為驃騎將軍)¶
(是時四方無虞蒼以天下化平宜脩禮樂乃與公卿共/議定南北郊冠冕車服制度及祖廟登歌八佾舞數蒼)¶
(以親輔政盡心王室每有議事上未嘗不見從名稱日/重  北堂書鈔曰曺植輔臣論云在朝廷則匡贊時俗)¶
(百僚侍儀一臨事則戎昭果毅折衝厭難/者司馬驃騎也按司馬驃騎晉宣王也)　虚已禮士¶
　高𨕖佐史(漢書東平王蒼傳云蒼為驃騎將軍置長/史掾史四十人位在三公上辟當世名士)¶
(虚已禮之左王隱晉書曰梁王彤為驃/騎將軍置  右長史司馬高𨕖佐史也)　增獲醜七萬¶
　拓地二千(漢書曰霍去病為驃騎將軍元狩四年春/出定襄執訊獲醜七萬有四百四十三級)¶
<pb:KR3k0055_WYG_106-32a>¶
(武帝以五千八百户益封秩祿與大將軍等討後周書/曰李&KR0118;哲初為西魏驃騎大將軍與田宏同  信州凡)¶
(下十八州拓/地二千餘里)　出其不意　知其無備(北魏書曰李逺/為驃騎大將軍)¶
(時東魏北豫州刺史高仲宻請舉州來附北齊神武屯/兵河陽太祖以仲宻所據遼逺難為應接諸軍皆憚此)¶
(行逺曰北豫逺在賊境高歡又屯兵河陽實難救援但/兵務神速若以竒兵出其不意事或可濟太祖嘉曰李)¶
(萬歳所言差強人意乃授行臺尚書前驅東出太祖率/大軍繼進抜仲密以歸  後周書曰陸騰為驃騎大將)¶
(軍江州刺史陵州木寵獠恃險麄獷詔騰討之獠因山/為城攻之未可拔騰於城下多設聲樂及諸雜伎示無)¶
(戰心諸賊果棄其兵仗臨城觀樂騰知其/無備宻令衆軍俱上縱兵討擊盡破之)　王沈屬文¶
　高琳賦詩(冊府元龜曰晉王沈好書善屬文為驃騎/將軍録尚書事  後周書曰高琳為驃騎)¶
<pb:KR3k0055_WYG_106-32b>¶
(大將軍時文州氐酋反琳討平之師還高祖宴公卿命/賦詩言志琳詩云寄言竇車騎為謝霍將軍何以報天)¶
(子沙漠靖妖氛帝恱曰獯獫陸梁/未時欵塞卿言有驗國之福也)　于謹偽降　韋佑¶
潛邀(又曰于謹為西魏驃騎大將軍從太祖攻齊神武/於邙山不利謹率其麾下偽降立於路左齊神武)¶
(軍乗勝逐北不以為虞追騎過盡謹乃自後擊之齊軍/大亂以此大軍得全  冊府元龜曰韋祐為驃騎大將)¶
(軍東魏遣軍送糧饋宜陽/祐潛邀之轉戰數十里)　益張旗幟　廣張軍聲(後/周)¶
(書曰權景宣為驃騎大將軍破梁司空陸法和司馬羊/亮於溳水又遣别帥攻拔魯山多造舟艦益張旗幟臨)¶
(江欲渡以懼梁人遂冊府元龜曰侯淵為驃騎將軍討/韓樓配卒甚少淵  廣張軍聲親率數百騎深入樓境)¶
(大破/之)　賈疋志略　李穆忠節(晉書曰賈疋愍帝時為/驃騎大將軍少有志略)¶
<pb:KR3k0055_WYG_106-33a>¶
(氣望甚偉見之者莫不悅附美北周書曰李穆為都㑹/芒山之戰免太祖於難太祖  其忠節乃歎曰人之所)¶
(貴唯身命耳李穆遂能輕身命之重濟孤於/難乃特賜鐵券恕以十死進驃騎大將軍)　將吏荷¶
恩　軍中効命(後周書曰陳忻為驃騎大將軍散財施/惠得士衆心身死之日將吏荷其㤙德)¶
(莫不感慟親又曰李&KR0118;哲為驃騎大將軍/兵士有疾  加醫藥軍中感之人思効命)　如孝寛策¶
　與郭賢謀(又曰韋孝寛為驃騎大將軍鎮玉壁武帝/志在平齊孝寛乃上疏陳三策爾後定山)¶
(東卒如孝寛之策軍又曰王思政為驃騎大將軍鎮宏/農郭賢為伏波將  從思政行宏農郡事賢有算略思)¶
(政重之禦邉之/謀多與賢參決)　辭色不撓　聲色愈厲(冊府元龜曰/張孝珉為驃)¶
(騎將軍驍勇善戰武德三年為王世充所圍衆寡不敵/力屈就擒見世充辭色不撓遂為所殺  又曰武德初)¶
<pb:KR3k0055_WYG_106-33b>¶
(劉感以驃騎將軍鎮涇州薛仁杲率衆圍之感嬰城拒/守後出戰被擒仁杲令感語城中云援軍已敗宜早出)¶
(降感許之及至城下大呼曰逆賊大飢亡在朝夕秦王/率軍十萬四面俱集城中勿憂各宜自勉以全忠節仁)¶
(杲執感於城邉埋脚馳騎/射殺之至死聲色愈厲)　楊紹中股　田宏破骨(後/周)¶
(書曰楊紹為輔國將軍從于謹圍江陵紹為流矢中股/力戰不衰事平進驃騎大將軍  又曰田宏為驃騎大)¶
(將軍每臨陣摧鋒直前身被一百餘/箭破骨者九馬被十矟朝廷壯之)　十日即畢　五¶
騎行前(又曰韋孝寛為驃騎大將軍鎮玉壁欲當其要/處置大城乃遣姚岳監築之岳以兵少為難孝)¶
(寛曰計成此城十日即畢既去晉州四百餘里一日創/始二日偽境始知設令晉州徵兵二日方集謀議之間)¶
(自稽三日計其軍行二日不到我之城隍足得辦矣乃/命築之齊人果疑有大軍停㽞不進版築克就卒如其)¶
<pb:KR3k0055_WYG_106-34a>¶
(言步又曰魏元為驃騎大將軍陜州總管尉遲綱遣元/率  騎五百邀擊東魏雒州刺史獨孤永業有衆二千)¶
(餘人元輕將五騎行前覘之卒與之遇便即/交戰殺數十人獲馬幷甲矟等永業遂退)　以草塞¶
創　取汁和屑(隋書曰張定和為驃騎將軍從上柱國/李充擊突厥先登陷陣敵刺之中頸定)¶
(和以草塞創而戰神氣自若敵遂敗走高祖遣使者齎/藥馳詣定和所勞問之  冊府元龜曰武德初劉感以)¶
(驃騎將軍鎮涇州薛仁杲率衆圍之城中糧盡遂殺所/乗之馬以分將士感一無所噉唯煑馬骨取汁和木屑)¶
(食/之)　不事邉幅　不自矜尚(後周書曰王羆為驃騎大/將軍羆性儉率不事邊幅)¶
(嘗有臺使至羆為設食使乃裂其薄餅緑羆曰耕種收/穫其功已深舂爨造成用力不少乃爾選擇當是未飢)¶
(命左右撤去之使者大慙軍冊府元龜曰北齊斛律羡/後主武平初為驃騎大將  兄子武都為兖州刺史羡)¶
<pb:KR3k0055_WYG_106-34b>¶
(歴事數帝以謹直見稱雖極榮寵不/自矜尚至是以合門貴盛上書推讓)　原獲獯狁之士¶
　脩水戰之具(漢書曰霍去病為驃騎將軍與大將軍/衛青各五萬步騎數十萬伐匈奴出北)¶
(平二千餘里功多於青既還上曰驃騎將軍去病率師/躬將所獲獯狁之士約輕齎絶大幕封狼居胥山禪於)¶
(姑衍登臨瀚海執訊獲醜上為治第令視之對曰匈奴/未滅何以家為元狩六年薨上悼之發屬國元甲軍陳)¶
(自長安至茂陵為冢象祈連山戰謝承後漢書曰張意/為驃騎將軍討東甌賊意脩水  之具浮海就攻一戰)¶
(大破所/向無敵)　增賀蘭祥清約　長孫澄儉素(後周書曰賀/蘭祥為驃騎)¶
(大將軍荆州刺史性甚清約州境接襄陽岷蜀物産多/珍異時與梁通好往來贈遺一無所受  又曰長孫澄)¶
(為驃騎大將軍操履儉素太祖謂曰我於公間志無所/惜公有所須宜即具道澄曰澄自頂至足皆明公恩造)¶
<pb:KR3k0055_WYG_106-35a>¶
(即如今者/實無所須)　徒跣持白梃　下馬用長矟(又曰王羆為/驃騎大將軍)¶
(鎮華州齊神武遣韓軌等襲羆羆不之覺比曉羆尚卧/未起聞閣外洶洶有聲便&KR0221;身露結徒跣持一白梃大)¶
(呼而出敵見之驚走用又曰王思政為驃騎大將軍/河橋之戰思政下馬  長矟左右横擊一擊踣數人)¶
都督十二年　總兵三十載(三國吳志曰步隲為驃騎/將軍領冀州牧都督西陵)¶
(十二年鄰敵敬其威信相後周書曰陳忻為驃騎大將/軍與韓雄里門姻婭少  親暱俱總兵境上三十餘載)¶
(每有禦捍二人相赴常若影/響故得數對勍敵常保功名)　獨孤言賀若　趙儼薦¶
胡昭(又曰獨孤信為驃騎大將軍於洛陽被圍賀若敦/彎弓三石箭不虚發信大竒之言於太祖乃引置)¶
(麾下授都督仕冊府元龜曰趙儼為驃騎將軍正始中/胡昭養志不  以經籍自娛儼薦昭曰天真高潔老而)¶
<pb:KR3k0055_WYG_106-35b>¶
(彌篤宜蒙徵/命以勵風俗)　原趙儼叉手上車　紀瞻止家為府(魏/略)¶
(曰故事四征有官廚財籍&KR0118;轉之際無不因緑趙儼自/西征為驃騎叉手上車發到壩上忘持其常所服藥雍)¶
(州聞之乃追送雜藥材數箱儼笑曰人言語殊不易我/偶問所服藥耳何用是為遂不取  晉書丹陽紀録曰)¶
(紀瞻字士達為驃騎將軍服物制/度一按舊典遣使就拜止家為府)¶
　　驃騎將軍四¶
增力追齊將(冊府元龜曰劉雄為驃騎大將軍力戰齊/將段孝先於長城西&KR0118;軍司馬進爵為周)¶
(昌/侯)　追退魏將(又曰楊摽為驃騎大將軍邙山之戰追/退魏將侯景太祖嘉之賜帛三百匹)¶
　亟有戰功(北魏書曰叱列伏龜孝明時累&KR0118;征西將/軍後從太祖征討亟有戰功西魏文帝時)¶
<pb:KR3k0055_WYG_106-36a>¶
(進位驃騎/大將軍)　屢有戰功(冊府元龜曰周宇文欣為儀同/三司賜爵興固縣公韋孝寛之)¶
(鎮王壁也以欣同行屢有/戰功加位開府驃騎將軍)　賀若敦伏甲(冊府元龜曰/西魏賀若敦)¶
(為驃騎大將軍討陳將侯瑱於湘州時土人亟乘輕舟/載米粟及籠雞鴨以餉瑱軍敦患之乃偽為土人装船)¶
(伏甲士於中瑱軍兵人望見謂餉船/之至逆來爭取敦甲士出而擒之)　李子雄伏甲(隋/書)¶
(曰李子雄為驃騎大將軍煬帝初漢王諒亂帝疑幽州/總管竇抗有貳心拜子雄為廣州刺史馳至幽州召募)¶
(得千餘人抗從鐵騎二千來詣子/䧺所子䧺伏甲請與相見因擒抗)　攻河隂先登(冊府/元龜)¶
(曰宇文慶為驃騎大將軍從高祖攻河隂先登攀堞與/賊接戰良久中石乃墜絶而復蘇帝勞之曰卿之餘勇)¶
(可以賈/人也)　征洮陽先登(後周書曰梁臺為趙平郡大守/屢&KR0118;驃騎大將軍孝明帝時從)¶
<pb:KR3k0055_WYG_106-36b>¶
(賀蘭祥征洮陽先登/有功别封綏安縣侯)　以功加柱國(隋書曰韓洪仕周/為大都督高祖受)¶
(禪進爵為公尋授驃騎將軍平陳之役/授行軍總管及陳平以功加上柱國)　功多進柱國¶
(後周書曰侯莫陳崇為驃騎大將軍開府從擒竇/㤗復宏農破沙苑從戰河橋崇功多進位柱國)　韋¶
孝寛鎮玉壁(後周書曰韋孝寛為驃騎大將軍鎮玉壁/時晉公護將東討孝寛遣長史辛道憲啓)¶
(陳不可護不納既/而大軍果不利)　達奚武鎮玉壁(又曰達奚武授驃/騎大將軍屢立大)¶
(功朝議欲以為柱國武謂人曰我作柱國不應/在元子孝前固辭不受以大將軍出鎮玉壁)　不煩¶
國家士馬(又曰趙㫤為大都督行南秦州事又加驃騎/大將軍㫤自以被拔擢傾心下士擄獲氐羌)¶
(撫而使之皆為盡力文帝曰不煩國家/士馬而能威服氐羌者趙㫤有之矣)　不煩國家兵¶
<pb:KR3k0055_WYG_106-37a>¶
馬(又曰王羆為驃騎大將軍鎮華州時茹茹渡河南寇/候騎已至幽州朝廷徵發士馬屯守京城右僕射周)¶
(專達召羆議之羆不應命謂其使曰若茹茹至渭北者/王羆率鄉里自破之不煩國家兵馬何為天子城中遂)¶
(作如此驚動繇周/家小兒怯懦至此)　髙市貴幷州功(冊府元龜曰高市/貴為晉州刺史從)¶
(神武破紇豆陵於幷州有功除驃/騎大將軍儀同三司封常山郡公)　源子恭豫州功(又/曰)¶
(源子恭永熙中入為吏部尚書加驃騎大將軍/以子恭在前豫州戰功追賞襄城縣開國男)　樊叔¶
略身先士卒(隋書曰樊叔略為驃騎大將軍從高祖/伐齊叔略步卒精銳每戰身先士卒)¶
李&KR0118;哲身先士卒(後周書曰李&KR0118;哲為驃騎大將軍與/田宏同討信州&KR0118;哲每率驍勇為前)¶
(鋒所在攻戰無/不身先士卒)¶
<pb:KR3k0055_WYG_106-37b>¶
　　驃騎將軍五¶
原誄晉張華魏劉驃騎誄曰昔在殷周惟伊惟吕穆穆¶
公侯昭兹勲緒如何上天殲我鼎輔金剛玉潤水潔冰¶
清郁郁文彩焕若朝榮功遂身退致仕懸輿志邈留侯¶
心邁二疏風凜凜以翼衡雲霏霏以承蓋旐聯翩以飄¶
颻旌繽紛以奄薄¶
增碑吕元膺驃騎大將軍論公神道碑曰公諱惟賢字¶
惟賢西土人也少有志尚奮身轅門與元帥哥舒翰犄¶
<pb:KR3k0055_WYG_106-38a>¶
角扞寇鋒刄既即大小數十戰摧陷堅陣洎王師失御¶
以智信保全所領之軍馳於靈武扈從肅宗與先父洎¶
乎昆弟立勲成効不可備述至德中授夀府典軍次授¶
左衛郎將賜紫金魚袋俄轉左監門率又&KR0118;左領軍衛¶
將軍又特進右領軍衛大將軍貞元十五年授驃騎大¶
將軍行左武威衛將軍上柱國兹以疾終私第詔給鹵¶
簿鼓吹所以褒寵也¶
增銘唐穆員驃騎大將軍劉海賓墓銘曰公諱海賓彭¶
<pb:KR3k0055_WYG_106-38b>¶
城人也以義俠聞於汧隴之間洎天下兵興以身許國¶
累功百戰全生萬死歴官十七政至於開府儀同三司¶
御史中丞樂平郡王食實封五千户充涇原節度兵馬¶
使建中初拜驃騎大將軍後二年長安有朱泚之亂公¶
與故太尉叚秀實約曰公為曺沫我為荆卿期以一劒¶
而復大駕故公先機而發有害其成段公與公是日幷¶
命君子謂二公之死千古如生銘曰赫赫太保自天降¶
忠見危致命有始有終偉哉段公與我同德將滅妖彗¶
<pb:KR3k0055_WYG_106-39a>¶
載清宸極天之方稔運奪其力悠悠青史異代悽惻¶
原表梁簡文帝讓驃騎揚州刺史表曰常願親侯(一作/侯服)¶
就列希同特進之班角巾還第不競龍驤之賞而天澤¶
無涯名器總集竊以驃騎之官既為上將神州之重實¶
號中土故以彈壓六戎冠冕九牧豈止司𨽻絳節金吾¶
緹騎况復任總皇畿位重連率何則驃騎之號歴𨕖為¶
重元狩之中始自去病永平之建特授劉蒼齊憲為公¶
主所申吳漢因群臣之舉¶
<pb:KR3k0055_WYG_106-39b>¶
　　車騎將軍一¶
原杜氏通典曰漢文帝元年始用薄昭為車騎將軍(灌/嬰)¶
(周亞夫金日/磾並為之)後漢章帝即位西羌反以舅城門校尉馬¶
防行車騎將軍征之銀印青綬在卿上絶席還復罷和¶
帝即位以舅竇憲為車騎將軍征匈奴始賜金印紫綬¶
次司空(竇憲為車騎將軍辟崔駰為掾憲府貴重掾屬/三十人皆故刺史二千石惟駰以處士年少權)¶
(在其間其僚佐故事如太尉/後梁冀為之官屬倍於餘府)安帝即位西羌宼亂以舅¶
鄧騭為車騎將軍征之數年復罷(又皇甫嵩等為之其/官屬附見大將軍後)¶
<pb:KR3k0055_WYG_106-40a>¶
靈帝數以車騎過拜嬖臣及贈亡人(應劭曰美職加於/頑兇印綬汚於腐)¶
(屍虧國家之舊傷虓武之重昔年有覩被/髮之祥知其為戎今假號雲集不亦宜乎)魏車騎為都¶
督儀與四征同若不為都督雖持節屬四征者與前後¶
左右雜號將軍同其或散還從文官之例則位次三司¶
晉宋車騎衛不復為四征所督(晉羊祜為車騎將軍/開府如三司之儀)後¶
魏制與驃騎同(位次升/降並同)隋車騎屬驃騎府唐省之¶
　　車騎將軍二¶
增漢書曰元光年以中尉程不識為車騎將軍屯鴈門¶
<pb:KR3k0055_WYG_106-40b>¶
　吳志曰孫一奔魏以一為車騎將軍儀同三司封吳¶
侯　蜀志曰鄧芝字伯苖義陽新野人益州從事張裕¶
善相芝往從之裕謂芝曰君年過七十位至大將軍封¶
侯延熙六年&KR0118;為車騎將軍涪陵國人殺都尉反芝率¶
軍征討即梟其渠百姓安堵為大將軍二十餘年賞罰¶
明斷善䘏卒伍¶
　　車騎將軍三¶
增取河南地　登燕然山(漢書曰衛青武帝元光六年/拜車騎將軍擊匈奴出上谷)¶
<pb:KR3k0055_WYG_106-41a>¶
(斬首數百級賜爵闗内侯元朔元年秋青復將三萬騎/出雁門斬首數千明年青復出雲中遂取河南地為朔)¶
(方郡遂後漢書曰竇憲為車騎將軍大破單于於嵇/落山  登燕然山刻石勒功紀漢威德令班固作銘)¶
改驃騎班　作儀同面(晉書曰賈充為車騎將軍時吳/將孫秀降拜為驃騎大將軍武)¶
(帝以充舊臣欲改班使車騎居驃騎之右充固讓見聽/  後周書曰伊婁穆字奴千初為太祖内親信授奉朝)¶
(請邙山之役力戰有功拜為都督丞相府參軍事屢&KR0118;/撫軍將軍大都督通直散騎常侍嘗入白事太祖望見)¶
(恱之字之曰奴千作儀同面/見我矣於是拜車騎大將軍)　斬首四千　將兵八百¶
(後漢書曰馬防建初二年金城隴西保塞羌皆反拜防/行車騎將軍事羌豪圍南郡都尉於臨洮防將數百騎)¶
(去臨洮十餘里鼓譟而前羌人驚走因追擊破之遂解/臨洮圍  冊府元龜曰吳朱然為車騎將軍右護軍赤)¶
<pb:KR3k0055_WYG_106-41b>¶
(烏五年征相中魏將蒲忠胡質各得數千人忠要&KR0210;險/隘圗斷然後質為忠繼援時然所督兵將先四出聞問)¶
(不暇收合便將帳下見兵八百/人逆掩忠戰不利質等皆退)　屢挫其銳　盡獲所¶
掠(隋書曰王辨為車騎將軍渤海賊帥高士逹衆以萬/數辨擊之屢挫其銳帝聞而馳召之及引見禮賜甚)¶
(厚邉後周書曰常善為涇州刺史屬茹茹入寇抄/北  善率所部破之盡獲所掠拜車騎大將軍)　賜¶
錢十億　賜金巨萬(冊府元龜曰漢馮緄桓帝時為車/騎將軍擊武陵蠻彝荆州平定詔)¶
(賜錢十億固讓不受追又曰陳蕭摩訶後主時始興王/叔陵為逆摩訶勒兵  斬之以功授散騎常侍車騎大)¶
(將軍封綏逺郡公叔陵所蓄/金帛累巨萬後主悉以賜之)　鎮守北邊　案視諸鎮¶
(後漢書曰杜茂為車騎大將軍光武時與郭凉擊盧芳/將尹白於繁畤時芳據高柳與匈奴連兵數寇邊民帝)¶
<pb:KR3k0055_WYG_106-42a>¶
(患之遣謁者段忠將衆郡弛刑配茂鎮守北邉因發邊/卒築亭候脩烽火委輸金帛繒絮供給軍中幷賜邉民)¶
(茂亦建屯田驢車轉運之冊府元龜曰魏源懐為車騎/將軍蠕蠕寇邊詔懐禦  懐至雲中蠕蠕亡遁懐旋至)¶
(恒代案視諸鎮凡可以築城置戍/及儲糧積仗之處凡表五十八條)　數有克捷　莫敢¶
亡叛(北齊書曰可朱渾元為車騎大將軍討西魏儀同/金祚黒智達於東雍擒之又與諸將征伐數有克)¶
(㨗降下天保初封扶風郡王率後周書曰李賢為宣威/將軍魏孝武西&KR0118;太祖令賢  騎士迎衛時山東人衆)¶
(多欲逃歸帝乃令賢以精騎三百為殿衆皆憚之/莫敢亡叛加授使持節車騎大將軍儀同三司)　擊¶
周法尚　擒蕭寳夤(冊府元龜曰楊文紀仕周為車騎/大將軍安州總管長將兵迎陳降)¶
(將李瑗於齊安與陳將周法尚軍遇擊走之以功進授/開府  又曰魏賀拔岳為車騎將軍𨽻爾朱天光為左)¶
<pb:KR3k0055_WYG_106-42b>¶
(相大都督討万俟醜奴擒寳夤王/慶雲天光雖為元帥而岳功居多)　田宏盡心　楊素¶
竭力(後周書曰田宏為都督從太祖復宏農戰沙苑解/洛陽圍破河橋陣宏功居多太祖在同州文武並)¶
(集乃謂之曰人人如宏盡心天下豈不早定即授車騎/大將軍儀同三司  隋書曰楊素仕周為車騎大將軍)¶
(従齊王憲拔晉州憲屯兵雞棲原齊主以大軍至憲懼/而宵遁衆多敗散素與驍騎十餘人竭力死戰憲僅以)¶
(獲/免)　貴寵最盛　功績顯著(後漢書曰馬防為城門校/尉行車騎將軍事擊金城)¶
(隴西諸羌破之詔徵防還拜車騎將軍貴寵最盛與九/卿絶席  魏書曰郭淮嘉平元年&KR0118;征西將軍都督雍)¶
(涼諸軍事與雍州刺史陳㤗協䇿降蜀牙門將荀安等/詔曰昔漢川之役幾至傾覆淮在關右三十餘年外征)¶
(寇鹵内綏民彝比歳以來摧破廖化擒/擄荀安功績顯著今以淮為車騎將軍)　破安豐王¶
<pb:KR3k0055_WYG_106-43a>¶
敗安康賊(北魏書曰爾朱兆為車騎將軍元顥之屯於/河橋兆進破安豐王延明顥於是退走莊帝)¶
(還宫論功除散騎常侍車騎大將軍戰後周書曰陸/騰為車騎大將軍與安康賊黄衆寳  遂大敗之)¶
攻琵琶城　破鯉魚栅(又曰李&KR0118;哲為車騎大將軍從/開府賀若敦討樂熾等尋平南)¶
(出徇地&KR0118;哲先至巴州刺史牟安民開門請降安民子/宗徹䓁猶據琵琶城招諭不下&KR0118;哲攻而克之  册府)¶
(元龜曰楊文㤙仕周為車騎大將軍治冀州事討平党/項羌及擊破山獠等又生擒夀陽劉叔仁及别從王誼)¶
(破賊於/鯉魚柵)　六𫝊㑹兵　五校出塞(漢書曰周亞夫為車/騎將軍景帝二年七)¶
(國反亞夫將兵東擊吳椘乗六傳㑹兵滎陽至雒陽從/故父絳侯客鄧都尉問策遂堅壁昌邑南輕兵絶吳餉)¶
(道竟破吳椘五又曰竇憲為車騎將軍以執金吾耿秉/為副發北軍  校&KR0058;陽雍營縁邉十二都騎士及羌兵)¶
<pb:KR3k0055_WYG_106-43b>¶
(出塞擊/匈奴)　亞夫不出　朱然夜追(又曰周亞夫為車騎/將軍景帝時七國反)¶
(亞夫東擊吳深壁而守使輕騎絶吳椘兵後吳數挑戰/終不出頃之吳奔壁東南陬亞夫使備西北已而精兵)¶
(果奔西北不得入等冊府元龜曰吳朱然拜車騎將軍/征柤中魏將李興  聞然深入斷然後道然夜出追之)¶
(軍以勝反大帝遣使拜/然左大司馬右軍師)　太祖賜玉帶　武帝賚竹策¶
(後周書曰李&KR0118;哲為車騎大將軍討樂熾等平之軍還/太祖以所服紫袍玉帶及所乘馬以賜之  隋書曰楊)¶
(素周武帝時為車騎大將軍父敷終於大都督及/平齊之役素請率父麾下先驅帝&KR0025;之賚以竹策)　和¶
洪賜金銀　裴寛賜金帶(冊府元龜曰和洪周武帝時/為車騎大將軍每戰有功前)¶
(後賜物萬段金銀各百鋌郡後周書曰裴寛為車騎大/將軍鎮孔城時北齊伊川  守梁鮓嘗在境首抄掠文)¶
<pb:KR3k0055_WYG_106-44a>¶
(帝命寛經略焉後鮓行過妻家宴飲既醉寛密知/之遣兵徃襲斬之帝嘉焉賜奴婢金帶粟帛等)　金¶
祚破西軍　源懐據北蕃(北魏書曰金祚為車騎將軍/邙山之戰以大都督從神武)¶
(破西軍除華州刺史文宣受禪加開府儀同三司蠕後/周書曰魏源懐宣武時為車騎大將軍正始元年  蠕)¶
(南寇常代詔懐以本官加使持節/前出據北蕃懷至雲中蠕蠕亡遁)　達奚武覘敵　伊¶
婁謙觀釁(後周書曰達奚武為東秦州刺史齊神武趣/沙苑太祖遣武追之具知敵之情狀以告太)¶
(祖深嘉焉遂破之進爵髙陽公拜車騎大將軍從隋書/曰伊婁謙初仕周為車騎大將軍武帝將伐齊  容問)¶
(之謙曰偽齊僭擅沈溺倡優麴糵其折衝之將斛律明/月已斃讒人之口若命六師臣之願也帝因使謙與少)¶
(司寇拓跋偉/聘齊觀釁)　于烈願緩蹕　王韶諌班師(冊府元龜/曰于烈宣)¶
<pb:KR3k0055_WYG_106-44b>¶
(武時為車騎大將軍咸陽王禧反武興王楊集始馳告/時帝從禽於野直衛無幾倉卒莫知所計乃敕烈子忠)¶
(覘虚實烈時留守已有備因忠奏曰臣雖朽邁心力猶/可此等猖狂不足為慮願緩蹕徐還以安物望帝聞之)¶
(甚慰恱拔宋書曰王韶初仕周為車騎大將軍轉軍正/武帝既  晉州意欲班師韶諌曰齊失紀網主昏於上)¶
(民懼於下取亂侮亡正在今日願/陛下圗之帝大恱賜縑一百匹)　我未便可欺　自¶
外無足慮(魏書曰源懐為車騎大將軍時蠕蠕南寇宣/武詔懐禦之賜馬一匹細鎧一具御矟一枚)¶
(懐拜受乃跨鞍執矟躍馬大呼曰氣力雖衰尚得如此/蠕蠕雖畏壯&KR0127;老我亦未便可欺今奉廟勝之規總驍)¶
(悍之衆足以擒其首帥獻俘闕下其時年六十一史後/周書曰裴寛為車騎大將軍鎮孔城與齊雒州刺  獨)¶
(孤永業相對永業有計謀多譎詐寛每揣知其情出兵/邀擊無不克之永業嘗戒其所部曰但好慎孔城自外)¶
<pb:KR3k0055_WYG_106-45a>¶
(無足慮其/見憚如此)　東堂勞王肅　西堂餞桓沖(北魏書曰王/肅宣武時拜)¶
(使持節都督江東諸軍事車騎將軍肅討擊齊軍於死/虎大破之還京師宣武臨東堂引見勞之以肅淮南屢)¶
(㨗賞帛四千七百五十匹廣冊府元龜曰晉桓沖為車/騎將軍都督江州梁益交  寧七州孝武餞於西堂賜)¶
(錢五十萬又以酒三百四十石/牛五十頭犒賜文武送至溧州)　與劉備同謀　與李¶
瑒參決(又曰漢董承為車騎將軍開府時獻帝自都許/之後權歸曺氏帝忌操專偪乃密詔承結義士)¶
(共誅之承遂與劉備同謀未發㑹備出征承與偏將軍/王服䓁結謀事泄為操所害  北魏書曰蕭寳夤為車)¶
(騎大將軍開府西道行臺啓統軍李瑒/為左丞仍為别將軍機戎政皆與參決)　原劉琰不預¶
國政　王堪不能禦難(蜀志曰劉琰字威石&KR0118;車騎將/軍然不預國政但領兵千餘隨)¶
<pb:KR3k0055_WYG_106-45b>¶
(丞相亮諷議而已為晉諸公贊曰王堪字世胄行車騎/將軍征討諸軍事  石勒所襲堪歎曰我國家大將不)¶
(能禦難何面目復還朝/廷遂至被害孝懐悼之)　增薦卑湛為博士　請驎之¶
為長史(三國魏志曰張郃河間鄚人明帝時為征西車/騎將軍愛樂儒士嘗薦同鄉卑湛經明行脩詔)¶
(曰昔祭遵為將奏置五經大夫居軍中與諸生雅歌投/壺今將軍外勤戎旅内存國朝朕嘉將軍之意擢湛為)¶
(博士聞冊府元龜曰晉桓沖為車騎/將軍  南陽人劉驎之名請為長史)　薦應奉為司𨽻¶
　表覆憐為郡守(後漢書曰馮緄為車騎將軍討平荆/州蠻賊振旅還京師推功於從事中)¶
(郎應奉薦以為司𨽻校尉上書乞骸骨朝廷不許守後/周書曰楊&KR0710;仕西魏為車騎將軍時宏農為東魏  &KR0710;)¶
(從太祖攻拔之然自河以北猶附東魏&KR0710;父猛先為邵/郡白水令&KR0710;與其豪右相知請微行詣邵郡舉兵以應)¶
<pb:KR3k0055_WYG_106-46a>¶
(太祖許之&KR0710;與王覆憐等隂謀舉事遂拔邵郡衆推/&KR0710;行郡事&KR0710;以因覆憐成事遂表覆憐為邵郡守)¶
原破單于登山紀功　殄羌賊獻㨗振旅(上詳前登燕/然山注  謝)¶
(承後漢書曰皇甫嵩字義真拜車騎將軍討平涼羌/胡臨鹵庭埽殄羌人靡有孑遺率整二州獻㨗振旅)¶
討武陵平定荆州　破黃巾威震天下(漢書曰馮緄字/鴻卿為車騎將)¶
(軍南征武陵蠻賊軍至長沙賊聞悉詣營乞降追擊斬/首四千餘級受降十萬餘人荆州平定賜錢一億固辭)¶
(不受士華嶠漢書曰皇甫嵩拜車騎將軍領冀州牧嵩/温恤  卒甚得衆情每軍行頓止須營慢脩立然後就)¶
(舍帳軍士皆食爾乃甞飯嵩既破黄巾威震天下按黄/巾既平嵩奏請冀州一年田租以贍飢民帝從之百姓)¶
(歌曰天下大亂兮市為墟母不保/子兮妻失夫賴得皇甫兮始安居)　孝孫征羌帝親幸¶
<pb:KR3k0055_WYG_106-46b>¶
府　義真討夷百官祖送(又曰馬防字孝孫行車騎將/軍事與長水校尉耿恭同征)¶
(盧水羌還帝親駕幸其府隊謝承後漢書曰皇甫嵩討/平涼羌夷𨕖將士梟騎萬  戎車三千公卿百僚祖送)¶
(於平樂/館大㑹)　拜金日磾於卧内牀下　引張溫於崇德殿¶
下(漢書曰金日磾為車騎將軍拜於臥内牀下受詔輔/少主  張璠漢記曰張温以司空拜加車騎將軍征)¶
(韓遂丙辰引温於崇德殿/下温以軍禮長揖不拜也)¶
　　車騎將軍四¶
增安世深辭(漢書曰張安世宣帝初為車騎將軍光祿/勲時大將軍霍光薨魏相請以安世為大)¶
(將軍帝亦欲用之安世請間求見免&KR0227;頓首曰老臣耳/妄聞言之為先事不言情不達誠自諒不足以居大位)¶
<pb:KR3k0055_WYG_106-47a>¶
(繼大將軍後帝笑曰君而不可尚誰可者安世深/辭弗能得後竟拜大司馬車騎將軍領尚書事)　羊¶
祜固辭(冊府元龜曰晉羊祜泰始初為都督荆州諸軍/事後加車騎將軍開府如三司之儀祜上表固)¶
(辭/)　從征突厥(隋書曰錢拔為車騎將軍從楊素北征/突厥加上開府煬帝即位漢王諒反於)¶
(并州又從楊素/擊每戰先登)　從擊突厥(又曰王仁恭為車騎將軍/從楊素擊突厥於靈武以)¶
(功拜上開府/賜物三千段)　縱兵攻城(冊府元龜曰陳章昭達為車/騎大將軍帥師征蕭巋於江)¶
(陵時蕭巋與周軍於峽山下南岸築壘名曰安蜀城於/江上横引大索編葦為橋以度軍糧昭達乃命軍士仰)¶
(割其索索斷糧絶因/縱兵以攻其城降之)　率衆攻城(北齊書曰堯雄仕東/魏為車騎大將軍行)¶
(豫州事時西魏以丘岳寳為豫州刺史據項城義州刺/史薛顯據南頓雄率衆攻之一日拔其二城擒顯及長)¶
<pb:KR3k0055_WYG_106-47b>¶
(史丘岳寳遁走獲其妻妾/將吏三千人皆𫝊送京師)　力戰有功(後周書曰達奚/實為大行臺郎)¶
(中從太祖擒竇㤗復宏農破沙/苑皆力戰有功加車騎將軍)　力戰退之(冊府元龜/曰李禮成)¶
(仕周拜車騎大將軍伐齊之役從武帝圍晉陽禮成以/兵擊南門齊席毗羅率精甲數千拒帝禮成力戰退之)¶
　當時名將(又曰魏鄧亮以都督從賀拔岳西征嘗先/鋒陷陣以功拜大都督又以迎魏武功遷)¶
(左大都督從擒寳㤗復宏農與沙苑之役並力戰有功/&KR0118;車騎大將軍開府封長廣公以勇敢見知為當時名)¶
(將太祖謂曰卿文武/兼資即孤之孔明也)　當時驍將(後周書曰怡峰為車/騎大將軍與諸將征)¶
(討每戰克㨗沈毅有瞻得/士卒心當時號為驍將)　給三望車(宋書曰沈慶之/為車騎大將軍)¶
(以郡公就第每従遊幸及較獵據鞍陵厲不異少壯太/子妃上世祖金鏤匕箸及杆杓帝以賜慶之曰觴酌之)¶
<pb:KR3k0055_WYG_106-48a>¶
　(賜宜以大夫為先也前廢帝即/位賜慶之几杖給三望車一乘)　給油絡車(冊府元龜/曰南齊陳)¶
　(顯達&KR0118;車騎將軍開府預廢鬱林之勲為司空進爵為/公甲仗五十人入殿明帝即位進太尉加兵二百人給)¶
　(油絡/車)　所向摧殄(梁書曰胡僧祐為車騎將軍西魏寇/至元帝以僧祐為都督城東諸軍事)¶
　(魏軍四面起攻僧祐親當矢石奬勵將/士衆咸為致死所向摧殄賊莫敢前)　所向摧破(北/魏)¶
　(書曰李崇為車騎將軍揚州刺史崇深沉有將畧在州/&KR0052;十年嘗養壯士數十人寇賊侵邊所向摧破號曰卧)¶
　(虎賊甚/憚之)　原馬防位同九卿(華嶠漢書曰馬防行車騎/將軍事位同九卿班同三)¶
　(府/也)　鄧鴻在九卿上(東觀漢記曰永平六年鄧鴻行/車騎將軍位在九卿上絶坐)¶
　增梁椿屢有戰功(後周書曰梁椿屢有戰功授車騎大/將軍儀同三司大都督&KR0025;戰河橋進)¶
<pb:KR3k0055_WYG_106-48b>¶
　(爵東/平公)　常善屢有戰功(又曰常善為龍驤將軍魏文帝/大統初屢有戰功除涇州刺史)¶
　(屬茹茹入寇善率所部/破之拜車騎大將軍)　并將燕趙齊梁楚車騎(漢書/曰灌)¶
　(嬰以車騎將軍從擊燕王荼明年從至陳取椘王信還/剖符世世勿絶食穎隂二千五百户從擊韓王信於代)¶
　(至馬邑别降樓煩以北六縣斬代左將破鹵騎將於武/泉北受詔并將燕趙齊梁椘車騎擊破鹵騎於硰石)¶
　　并將梁趙齊燕楚車騎(又曰傅寛為車騎將軍幷將/梁趙齊燕椘車騎别擊陳豨)¶
　(丞相敞破之因降曲逆從擊黥/布功益封定食邑五千三百户)¶
　¶
御定淵鑑𩔖函卷一百一¶
