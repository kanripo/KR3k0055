# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.618215
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷十六
<pb:KR3k0055_WYG_021-1a>¶
　欽定四庫全書¶
御定淵鑑類函卷十六¶
　　歳時部五(冬至立冬/冬)¶
　　　冬一¶
　増釋名曰冬終也萬物所以終成也　又曰冬曰上天¶
　其氣上騰與地絶也故月令曰天氣上騰地氣下降¶
　說文曰冬終也盡也　易統圗曰日冬行北方黒道曰¶
　北陸　易通卦驗曰大雪魚負氷鄭注云魚負氷上近¶
<pb:KR3k0055_WYG_021-1b>¶
　冰也　書曰申命和叔宅朔方曰幽都平在朔易日短¶
　星昴以正仲冬厥民隩鳥獸氄毛　又曰冬祁寒小民¶
　亦惟曰怨咨　尚書大傳曰北方者物之伏方也何以¶
　謂之冬冬中也物方藏於中也故曰北方冬也　又曰¶
　陽盛則吁舒萬物而養之于外陰盛則呼吸萬物而藏¶
　之于内故曰呼吸者陰陽之交接萬物之始終也　又¶
　曰殷以季冬為正月周以仲冬為正月　又曰冬者昴¶
　昏中可以收歛蓋藏田獵斷伐當告乎天子而天子賦¶
<pb:KR3k0055_WYG_021-2a>¶
之民故天子南面而視四星之中知民之緩急急則不¶
賦籍不舉力役故曰敬授民時此之謂也　詩曰我有¶
㫖蓄亦以御冬　又曰十月納禾稼黍稷穜稑禾麻菽¶
麥　又曰二之日鑿冰冲冲　又曰冬日烈烈飄風發¶
發　詩含神霧曰魏地處季冬之位土地平夷唐地處¶
孟冬之位得常山太岳之風音中羽其地磽确故其民¶
儉而好畜　原禮記月令曰孟冬之月水始冰地始凍¶
雉入大水為蜃(大水淮也/大蛤為蜃)虹藏不見仲冬之月冰益壯¶
<pb:KR3k0055_WYG_021-2b>¶
地始坼鶡鳥不鳴虎始交芸始生(芸香/草也)荔挺出(茘挺馬/薙也)¶
季冬之月鴈北嚮鵲始巢雉雊(呦呦/也)鷄乳日窮于次月¶
窮于紀星廻于天數將幾終(言日月星辰運行至此皆/周匝於故處也次舍也紀)¶
(猶會/也)又曰孟冬之月日在尾昏危中旦七星中(鄭康成/曰孟冬)¶
(者日月會于析木之/津而斗建亥之辰)其日壬癸(壬之言任也癸之言揆/也日北行從黒道閉藏)¶
(萬物月為之佐萬物懷/妊于壬癸然後萌芽)其帝顓頊其神𤣥冥(此黒精之/君水官之)¶
(臣顓頊髙陽氏也𤣥冥少昊氏/之子曰脩曰熈為水官之臣)律中應鍾(髙誘曰陰應/于陽轉成其)¶
(功/)仲冬之月日在斗昏東辟中旦軫中(鄭康成曰仲冬/者日月㑹于星)¶
<pb:KR3k0055_WYG_021-3a>¶
(紀而斗建/子之辰)律中黄鍾(黄鍾者律之始也髙誘曰陽氣聚/于下陰氣盛于上萌于黃泉下故)¶
(曰黃/鍾)季冬之月日在婺女昏婁中旦氐中(鄭康成曰/季冬日月)¶
(會于𤣥枵而/斗建丑之辰)律中大呂出土牛以送寒氣(出猶作也土/牛者丑為牛)¶
(牛可牽止/送猶畢也)　増又曰冬見曰遇　孟子曰歲十一月徒¶
杠成十二月輿梁成　春秋繁露曰冬氣衰故藏　又¶
曰木有變春涸冬榮此徭役衆賦歛重也　春秋考異¶
郵曰冬風曰廣莫風　春秋感精符曰冬曰天統十二¶
月建子天始施之端也　原爾雅曰冬曰𤣥英(氣黒而/音英)¶
<pb:KR3k0055_WYG_021-3b>¶
一曰安寧　増又曰冬獵為狩　原周書時訓曰小寒¶
之日鴈北鄉又五日鵲始巢又五日雉始雊鴈不北鄉¶
民不懷生鵲不始巢國不安寧雉不始雊國乃大水大¶
寒之日鷄始乳又五日鷙鳥厲疾又五日水澤腹堅鷄¶
不乳淫女亂男鷙鳥不厲國不除兵水澤不腹堅言乃¶
不從　漢書曰日行北陸謂之冬　増又曰北方之神¶
顓頊乘坎執權司冬　又曰冬至之月星廻數終陰陽¶
以交勞農享臘先臘一日大儺謂之逐疫　又曰顓頊¶
<pb:KR3k0055_WYG_021-4a>¶
氏三子亡而為疫居宮室區隅中歲十二月命祀官時¶
儺以索室中而駈之　原又曰冬民既入婦人同巷相¶
從夜績一月得四十五日必相從者所以省費燎火同¶
巧拙而合習俗也　増漢書律厯志曰太陰者北方也¶
北伏也陽氣伏于下於時為冬冬終也物終藏乃可稱¶
　後漢魯恭傳曰易曰潛龍勿用言十一月十二月陽¶
氣潛藏未得用事雖煦噓萬物養其根荄而猶盛陰在¶
上地凍水冰陽氣否隔閉而成冬　晉樂志曰十月之¶
<pb:KR3k0055_WYG_021-4b>¶
辰為亥亥者劾也言時陰氣劾殺萬物也十一月之辰¶
謂之子子者孳也謂陽氣至此更孶生也十二月之辰¶
謂之丑丑者紐也言終始之際故以紐結為名也　原¶
梁元帝纂要曰冬曰三冬九冬天曰上天(言時無事在/上而臨下)¶
風曰寒風勁風嚴風厲風哀風陰風景曰冬景寒景時¶
曰寒辰節曰嚴節鳥曰寒鳥寒禽草曰寒卉黃草木曰¶
寒木寒柯素木寒條十月孟冬亦曰上冬亦曰陽月(此/時)¶
(純陰用事嫌其/無陽故曰陽月)十二月季冬亦曰暮冬杪冬除月暮歲¶
<pb:KR3k0055_WYG_021-5a>¶
暮節窮稔窮紀　増管子曰以冬作土功發地藏則夏¶
多暴雨秋霖不止　淮南子曰以冬爍膠以夏造冰天¶
道無私就也無私去也能者有餘拙者不足　又曰貧¶
人冬則羊裘蔽體短褐不掩形而煬竈口冬日之陽夏¶
日之陰萬物歸之而莫使之然　又曰稷辟土墾草以¶
為百姓力農然不能使禾冬生豈其人事不至哉其勢¶
不可也　又曰冬為權權者所以權萬物也　呂氏春¶
秋曰冬之德寒寒不信其地不成剛也地不成剛則凍¶
<pb:KR3k0055_WYG_021-5b>¶
閉不開天地之大四時之化而猶不能以不信成物又¶
況于人乎　又曰仲冬命之曰暢月注云陰氣在上民¶
人空閒無所事作故命之曰暢月也　董子曰陰常居¶
大冬而積于空虛不用之地　文子曰冬冰可折夏條¶
可結　又曰國有飢者食不重味民有寒者冬不被裘¶
與民同苦樂由是天下無哀民　鶡冠子曰斗柄指北¶
而天下皆冬　尸子曰冬為信北方為冬冬終也北伏¶
方也是故萬物冬皆伏貴賤若一美惡不減信之至也¶
<pb:KR3k0055_WYG_021-6a>¶
　鄧析子曰為君自當若冬日之陽夏月之陰萬物自¶
歸莫之使也　鄒子曰冬取槐檀之火　傅子曰夏令¶
披裘冬令披葛雖有嚴令終不肯從者逆時故也　荀¶
卿子曰天不為人之惡寒而輟其冬　白虎通曰十月¶
律謂之應鍾何鍾動也言萬物應陽而動下藏也十一¶
月謂之黃鍾何黃中和之色也鍾動也言陽氣動於黃¶
泉之下動養萬物也十二月律謂之大呂何大大也呂¶
者拒也言陽氣欲出陰不許也呂之為言拒者旅抑拒¶
<pb:KR3k0055_WYG_021-6b>¶
難之也　風俗通曰夏宮冬律雨雹必降冬宮夏律雷¶
必發聲　三元論云一六為水為壯亦為冬　黃帝素¶
問曰冬三月此謂閉藏水冰地坼無擾乎陽　荆楚歲¶
時記曰十月天氣和暖似春故名曰小春　宋玉曰歲¶
忽忽而遒盡¶
　　冬二¶
増莊子曰古者民不知衣服夏多積薪冬則煬之故命¶
之曰知生之民　韓子曰帝堯之王天下冬用鹿裘¶
<pb:KR3k0055_WYG_021-7a>¶
韓子曰管仲隰朋從桓公而伐孤竹春往冬返迷惑失¶
道管仲曰老馬可用也乃放老馬而隨之遂得道行山¶
中無水隰朋曰蟻冬居山之陽夏居山之陰蟻壤一寸¶
而仞有水乃掘地遂得水　晏子春秋曰景公起大臺¶
歲寒役之凍餒者有焉公延晏子坐飲酒樂晏子歌曰¶
庻民之凍我若之何奉上靡敝我若之何歌終喟然流¶
涕公止之曰子殆為大臺之役夫寡人將罷　又曰景¶
公時雨雪三日公衣狐白之裘謂晏子曰天下不寒何¶
<pb:KR3k0055_WYG_021-7b>¶
也晏子曰賢君飽知人飢溫知人寒公曰善遂出衣發¶
粟以與飢貧者　尸子曰楚莊王對雪披裘當户曰我¶
猶寒彼百姓賓客甚矣乃使巡國中求無居宿絶糧者¶
賑之國人大恱　左傳曰趙衰冬日之日趙盾夏日之¶
日冬日可愛夏日可畏　原桓譚新論曰太原郡民以¶
隆冬不火食五日雖有病緩急猶不敢犯為介之推故¶
也　増呂氏春秋曰戎夷違齊如魯天大寒與門弟子¶
宿於郊外寒愈甚謂弟子曰子與我衣我活我與子衣¶
<pb:KR3k0055_WYG_021-8a>¶
子活我國士也為天下惜死子不肖人惡能與國士衣¶
哉讓衣與弟子夜坐而死　列子曰瓠巴學琴于師襄¶
當冬而叩徵絃以激蕤賓陽光熾烈堅冰立㪚　呉越¶
春秋曰越王念復呉怨目臥則攻之以蓼足寒則漬之¶
以水冬則抱冰夏還握火　烈士傳曰孟嘗君食客三¶
千人齊市有乞食馮煖寒冬無袴面有飢色　莊子曰¶
魯遽弟子曰我得夫子之道吾能冬爨鼎而夏造冰矣¶
魯遽曰是直以陽造陰非吾所謂道也　又曰宋人有¶
<pb:KR3k0055_WYG_021-8b>¶
善為不龜手之藥者世世以洴䌟絖為事呉人有百金¶
買不龜手之藥以說呉王越有難呉王使之將令與越¶
人水戰大敗越人裂地而封能不龜手一也或以封或¶
不免於洴䌟絖者何則所用之異也　西京雜記曰戚¶
夫人在宮内時十月十五日共入靈女廟以豚黍樂神¶
吹笛擊筑歌上靈之曲既而相與連臂蹋地為節歌赤¶
鳯皇來　漢書曰東方朔上書云臣年十三學讀書三¶
冬文史足用　後漢書鍾離意辟為大司徒侯覇掾送徒¶
<pb:KR3k0055_WYG_021-9a>¶
詣河内時冬寒徒病不能行路過𢎞農輒移屬縣使作¶
徒衣縣不得已與之上書言狀意亦以具聞光武得奏¶
以見霸曰君所使掾何乃仁于用心誠良吏也　又曰¶
黃香身執勤苦冬無袴而事親極滋味　又曰宋均為¶
九江守五日一聽事冬以日中夏以平旦　原漢書曰¶
龔遂為渤海太守勸民冬益收果實菱芡民皆賴之¶
又曰汝南舊俗十月饗會百里内皆賫牛酒到府讌飲¶
　又曰段熲對桓帝討先零略曰三冬兩夏足以伐之¶
<pb:KR3k0055_WYG_021-9b>¶
増崔寔政論曰崔寔為五原太守土地不知緝績冬積¶
草伏臥其中若見吏以草纏身令人酸鼻乃賣儲峙得¶
三十餘萬詣雁門廣武迎織師巧手作機及紡以教民¶
織　續漢書曰于定國飲酒至數石不亂冬月治獄請¶
讞飲酒益精明　原魏略曰董遇好學人從學者遇不¶
肯教云當先讀書百徧而義自見從學者云苦無日遇¶
曰以三餘冬者歲之餘雨者晴之餘夜者日之餘　増¶
又曰顔斐字文林為京兆尹課民當輸租時車牛各致¶
<pb:KR3k0055_WYG_021-10a>¶
薪兩束為冬寒冰炙筆硯風化大行　又曰賈逵世為¶
著姓少孤貧冬常無袴　又曰吉茂字叔鳴從少至長¶
冬則披裘夏則短褐臣役妻子室如懸罄　又曰邴原¶
就師學一冬講孝經論語自在齠齔有異及長金玉其¶
行　呉志曰左臺御史孟宗有孝道母性嗜筍及母亡¶
冬節日宗入林哀泣而筍生得以供祭祀　晉書曰晉¶
武帝哭羊祜冬月涕泗交下凝&KR0161;為冰　又曰王敦素¶
憚周顗每見輒面熱雖復冬月扇面不得休　又曰呉¶
<pb:KR3k0055_WYG_021-10b>¶
隱之冬月無被常澣衣乃披絮勤苦同于貧庶　又曰¶
公孫鳯字子鸞隱昌黎之九城冬衣草布處寢山林彈¶
琴吟詠陶然自得　又曰劉殷母盛冬思堇而不言食¶
不飽者一旬矣殷怪而問之母言其故殷時年九歲乃¶
于澤中慟哭聲不絶者半日于是忽若有人云止聲殷¶
收淚視地便有堇生焉因得斛餘而歸　師覺孝子傳¶
曰王祥少有徳行早失母後母憎而譖之祥孝彌謹盛¶
寒河水堅冰網罟不施母欲得生魚祥解褐扣冰求之¶
<pb:KR3k0055_WYG_021-11a>¶
忽冰小開有雙魚出遊祥垂綸而獲之時人謂之至孝¶
所致也　世說曰晉孝武年十二時冬天晝日不著複¶
衣但著練衫五六重夜則累茵褥謝公諫曰聖體宜令¶
有常陛下晝過冷夜過熱恐非攝養之術帝曰晝動夜¶
静謝公出歎曰上明理不減先帝晉皇甫謐元晏春秋¶
曰余家貧晝則愍于作勞夜則甘于疲寐以三時之務¶
卷帙生塵篋不解緘惟季冬末纔得一旬學耳　晉嵇¶
康集序曰孫登于汲郡北山窟中住夏則編草為囊冬¶
<pb:KR3k0055_WYG_021-11b>¶
則被褐自覆　三輔決録曰孫辰字允公家貧不仕居¶
杜城中織箕為業明詩書為郡功曹冬月無被有稾一¶
束暮臥其中旦收之　語林曰羊稚舒冬日釀酒令人¶
抱甕湏臾復易人速成而味好　列仙傳曰丁次都不¶
知何許人為遼東丁氏傭人丁氏嘗置葵問曰冬何有¶
葵云從南越買來　又曰王仲都漢中人少脩道術元¶
帝時常以隆冬單衣載駟馬車于上林昆明池環水而¶
馳御者狐裘猶寒振欲死而都無變色背上蒸氣休休¶
<pb:KR3k0055_WYG_021-12a>¶
然　宗躬孝子傳曰何子平事母至孝母喪年六十有¶
孺子慕夏避清涼冬不衣絮　宋書曰朱百年與孔愷¶
友善百年家室素貧母以冬月亡衣并無絮自此不衣¶
綿帛嘗寒時就愷宿衣悉裌布飲酒眠愷以臥具覆之¶
百年不覺也既覺引臥具謂愷曰綿定竒溫因流涕悲¶
痛愷亦為之感傷也　齊書曰沈瑀為揚州從事湖熟¶
縣境冬月公私行李以為難明帝使瑀循行乃開四港¶
斷行客三日乃辦　又曰齊孝子王虚之庭中楊梅樹¶
<pb:KR3k0055_WYG_021-12b>¶
隆冬三實又每夜所居白光如燭墓左樹㮏一冬三實¶
時人咸以為孝感所致　又曰梁安城王蕭秀為郢州¶
刺史務行德義每冬月常作袴襦以賜貧凍者　崔鴻¶
前趙録曰王延九歲事母母冬月思生魚流血尋汾河¶
扣冰而哭得魚以饋母　天寶遺事曰内庫有七寶研¶
爐一所曲盡其妙每冬寒研凍置于爐上研凍自消不¶
勞置火冬月帝常用之　又曰申王每至冬日有風雪¶
苦寒之際使宮妓密圍坐側以禦寒氣自呼為妓圍¶
<pb:KR3k0055_WYG_021-13a>¶
又曰李白于便殿對明皇撰詔時十月大寒筆凍莫能¶
書字帝敕宮嬪數人侍于李白左右令各執牙筆呵之¶
遂取以書其詔　裵鉶傳竒曰進士張無頗遇袁天罡¶
女袁大孃授藥以煖金合盛之曰寒時但出此合則一¶
室暄熱不假爐炭金合乃廣利宮中之寶　荆楚歲時¶
記曰十二月八日沐浴轉除罪障¶
　　冬三¶
原黃鍾　𤣥轡(上見冬一冬李顒感冬篇曰髙陽&KR0259;𤣥/轡太皡御  始望舒游天䇿曜靈協燕)¶
<pb:KR3k0055_WYG_021-13b>¶
(紀/)　北陸　南郊(上詳冬一/下詳冬至)　瓊雪　珠冰(劉義恭夜/雪詩曰屯)¶
(雲閉星月飛瓊集庭樹馮謝惠連雪賦流滴/垂冰縁霤承隅粲兮若  夷剖蚌出明珠)　泉動¶
水冱(上詳冬至晞劉楨魯都賦曰伊歲之/冬雲氣清  水冱露凝冰雪皚皚)　愛日　嚴¶
霜(上詳冬二晨古詩曰寒/冬十一月  起踐嚴霜)　折冰　坼地(俱詳/冬一)　風切¶
　雲嚴(上見謝惠連詠冬詩/  下見鮑照冬詩)　𤣥雲　素雪(阮籍詠懷/詩曰良辰)¶
(在何許凝霜霑衣衿寒風振山岡𤣥雲起/重陰  鍾夫人詩曰冽冽季冬素雪其霏)　冰魚　霜¶
鶴(上詳冬一至下/見鮑照冬  詩)　龍吹　鶴語(淮南子曰燭龍在雁/門北蔽于委羽之山)¶
(不見日其神人面龍身而無足許慎注曰不見日故龍/以目照之蓋長千里開為晝瞑為夜吹為冬呼為夏)¶
<pb:KR3k0055_WYG_021-14a>¶
(劉敬叔異苑曰太康二年冬大雪南州人見二/白鶴于橋下曰今兹寒不減堯崩年于是飛去)　蟄鳥¶
　潛鱗(魏武帝出夏門行曰孟冬十月北風徘徊蟄鳥/潛藏熊羆窟棲  王粲詩曰冽冽冬日肅肅祁)¶
(寒潛鱗在川/歸雁載軒)　講武　論刑(禮記曰孟冬之月天子命/將帥講武習射鄭𤣥注曰)¶
(為仲冬大閱習之所大戴禮曰/季冬聽獄論刑者  以正法)　納稼　儲穀(上詳冬/一  崔)¶
(寔四民月令曰十月農事畢五/榖既登家家儲畜乃順時令也)　祈年　貞歲(禮記曰/孟冬之)¶
(月天子乃析來年于天宗注云天宗日月星辰也曰周/禮曰天府掌李冬陳玉以貞來歲之媺惡鄭𤣥注  問)¶
(事之正曰貞問歲/美惡謂問于龜)　戒閭　墐户(禮記曰孟冬命有司/坏城郭戒門閭  毛)¶
(詩曰穹窒熏鼠塞向墐户注云向北出/牖墐塗也庶人草户為此者備寒也)　鑿冰　爨燧¶
<pb:KR3k0055_WYG_021-14b>¶
(禮記曰季冬之月冰方盛水澤腹堅命取冰腹厚也此/月日在北陸冰堅厚之時毛詩曰二之日鑿冰冲冲注)¶
(云冰盛水腹命徹取冰山林中冲冲鑿冰之音二日夏/之十二月  淮南子曰孟冬之月招摇指亥爨松燧火)¶
　熊席　狐裘(俱詳/冬二)　冰澗　凍海(陸士衡樂府苦寒/行曰北遊幽朔城)¶
(原野多險艱俯入窮谷底仰陟髙山盤凝冰結重澗積/雪被長巒  阮籍大人先生歌曰陽和微弱陰氣竭海)¶
(凍不流綿絮折呼/吸不通寒冽冽)　凋松　傷竹(論語曰歲寒然後知/松柏之後凋  謝承)¶
(後漢書曰竇武上表曰今冬大寒過節毒/害鳥獸爰及池魚城傍松竹皆為傷絶)　挾纊　賜¶
綈(左傳曰楚莊王圍簫申公巫臣曰師人多寒王巡三/軍撫而勉之士皆如挾纊  史記曰范睢相秦魏湏)¶
(賈使秦睢微行敝衣間出而見賈曰/范叔一寒如此哉乃取綈袍以賜之)　溫席　叩冰(干/寶)¶
<pb:KR3k0055_WYG_021-15a>¶
(捜神記曰羅威字德行少喪父事母至孝母年七十/天大寒常以身自溫席而後授其處焉  下詳冬二)¶
歌赤鳯　祠白犬(上詳冬二/下詳冬至)　鷹騰揚　貍搏噬(應吉/甫華)¶
(林詩鷹隼騰/揚狐貍搏噬)　納禾稼　處城邑(上詳冬一處張衡/詩曰冬日  城邑)¶
木皮三寸　地凍一丈(尸子曰朔方之寒冰厚六尺木/皮三寸漢書鼂錯上書曰夫胡)¶
(貊之地積隂之處也木皮三寸冰厚六尺文穎注云地/寒故也  郭義恭廣志曰北方地厚寒冰厚三尺地凍)¶
(一/丈)　曾冰百丈　飛雪千里(東方朔神異經曰北方有/曾冰萬里厚百丈尸子曰)¶
(朔方之寒地凍厚六尺北極左右有不釋之氷逸楚辭/曰魂歸來北方不可止曾冰峨峨飛雪千里王  注北)¶
(極常/寒)　素冰彌澤　白雲依山(包播詩曰冬日悽慘𤣥/雲蔽天素氷彌澤白雲)¶
<pb:KR3k0055_WYG_021-15b>¶
(依/山)　乘坎執權　釁龜占兆(上詳冬一審命太史釁/龜策占兆  卦吉凶)¶
羽律纔移　乾風更肅(十月乾/風至)　松秀寒姿　桂榮貞¶
質(文𨕖冬秀寒松/  下詳冬一)　増給被　著綀(東漢藥崧冬月嘗/直南宮家貧無被)¶
(枕杫明帝聞而嘉之詔大官賜尚書郎以下食幷給帷/被杫爼几也  梁書任昉素清貧卒後其子西華冬日)¶
(著葛帔練裙道逢劉孝標孝標泫然/矜之乃著廣絶交論蓋譏其舊交也)　解裘　典冠(戰/國)¶
(䇿田單相齊過淄水解裘衣沙中老者襄王疑之貫珠/請王下令曰寡人憂民之寒而單解裘衣人稱寡人意)¶
(于是民相語曰田單愛人王之教也覺韓非子韓昭侯/醉寢典冠者見君寒加衣于君之上  而恱問誰加衣)¶
(左右曰典冠因兼罪典冠以為/越其職罪典衣以為失其事也)　泣筍　分𤓰(上詳冬/二  南)¶
<pb:KR3k0055_WYG_021-16a>¶
(齊滕曇恭年五歲母患熱病冬月思食𤓰/恭訪求不得俄遇桑門雙𤓰分與其一)　德寒　氣¶
憯(呂氏春秋冬之德寒詳冬一而陸士衡/賦悲夫冬之為氣亦何憯懐  蕭索)　却寒簾¶
常春木(杜陽雜編唐同昌公主堂中設却寒簾類玳𤦛/斑有紫色云却寒鳥骨所為也  述異記李輔)¶
(國遇嚴寒之時置鳯首木於髙堂大厦中其木髙一尺/而雕刻如鸞鳯之形和煦之氣如三二月又别名曰常)¶
(春/木)　賜貂裘　徹獸炭(宋史汴京大雪太祖念征西將/士解所服紫貂裘㡌賜王全斌)¶
(仍諭諸將曰不能徧及也將士感激因成功寒國老談/苑宋太祖嘗冬月徹獸炭左右啓曰今日苦  上曰天)¶
(下民寒者衆朕/何獨溫愉哉)　辟寒香　暖金合(丹國入貢焚之必/減衣拒熱  下詳)¶
(冬/二)　犀角辟寒　鵝毛禦臘(開元遺事交趾進犀角一/株色如金置于殿中煖氣)¶
<pb:KR3k0055_WYG_021-16b>¶
(襲人上問其故使者對曰此辟寒犀也人邕管溪峒不/産絲纊民多以木棉茅花鵝毛為被土  家家養鵞三)¶
(月至十月挈取/軟毛積以禦寒)　孝子叩冰　仙翁吐火(上詳冬二客/葛仙翁與)¶
(談論時天大寒仙翁謂客曰居貧不能人人得爐火請/作一大火共致煖者仙翁因吐氣火赫然從口中出湏)¶
(㬰火滿屋客/皆熱脫衣)　董遇勤學　邴原講經(俱詳/冬二)　顏斐致¶
薪　劉殷得堇(俱詳/冬二)　羅威溫席　國忠列障(上詳前/注  開)¶
(元遺事楊國忠冬月𨕖婢肥大/者行列於前令遮風謂之肉障)　十月　原滌場　乘¶
屋(詩注滌埽也場功畢入也治又亟其/乘屋注十月定星將中急  屋室)　勞農　講武¶
(大飲蒸勞農以休息之十月農功畢/黨正屬民飲酒正齒  下詳前注)　祭司寒　收水¶
<pb:KR3k0055_WYG_021-17a>¶
賦(命有司祭司寒司祭司中司命司人司禄於國城西/北亥日祭之  命水虞收水泉池澤之賦無令侵削)¶
(兆人以為天子取怨於下/注川賦魚鹽蛤澤賦萑蒲)　増祀靴　賜襖(宛署記燕/市賣靴人)¶
(以朔日為靴生日供具祭之以其陰晴卜一冬/寒燠極驗  唐宋是日宰臣以下受衣著綿襖)　糯糍¶
糕　松花酒(神隱曰田家以糯糍糕安牛角上謂之牛/接角仍以桑葉包糕餵牛以報一年之力)¶
(其日撒放不收又送糕于親鄰名曰慶牛花原化記曰/崔希真十月初一日雪遇老父于門獻松  酒老父曰)¶
(花酒無味乃于懷中取丸藥置酒中味極美後問天/師天師曰此真人葛洪第三子其藥乃千歲松醪也)¶
十一月　原取竹箭　祀大川(此時堅成可取川命有/司祈祀四海大  名源)¶
(淵澤/井泉)　令審門閭　無發屋室(内宰申宫令審門閭貴/戚近習無有不禁  月)¶
<pb:KR3k0055_WYG_021-17b>¶
(令命有司曰土事無作慎無發蓋無發屋室以固而閉/地氣沮洩是謂發天地之房諸蟄則死人必疾疫又隨)¶
(以喪命之/曰暢月)　増種瓜　煑茗(列仙傳神人馮相仲冬于/刺史馮植坐上以酒杯盛)¶
(土種瓜子湏臾引蔓生瓜食之甚美供六帖逸/人王休居太白山仲冬取溪水煑茗  賓客)　十二¶
月　原獻豜　食彘(豳詩二之日其同載纘武功言/私其豵獻豜于公  彘水畜也)¶
増小歲　一終(通鑑魏制羣臣季冬朝賀服袴褟行事/謂之小歲  呂覽季冬之月凡天下民)¶
(無不咸獻其力以/供禮此謂一終)　看梅　舒柳(韓子蒼詩云不妨和/雪看梅花  杜詩岸)¶
(容待臘/將舒柳)¶
　　冬四¶
<pb:KR3k0055_WYG_021-18a>¶
原蟲介(介甲也龜/鼈之屬)音羽(冬氣和則/羽聲調)　祀行(在廟門/之西)入室¶
(豳詩入/此室處)　司寒(孟冬祭/司寒)屬水(其日/壬癸)　日在北陸(左傳申/豐曰古)¶
(者日在北陸而藏冰西陸朝覿而出之其藏之也黑/牡秬黍以享司寒其出之也桃弧棘矢以除其災)月¶
窮于紀(詳冬/一)　𤣥冥著德(月令孟冬其神𤣥冥注云水/官之臣自古以來著德立功)¶
(者/也)顓頊主冬(帝王世紀云帝顓頊以/水承金位在北方主冬)　𤣥陰戒寒(王粲/七釋)¶
(云農功既登/𤣥陰戒寒)𤣥風扇厲(應吉甫華林詩云陰/陽潛運𤣥風扇厲)　性智事¶
聽(月/令)味鹹臭朽(水之/臭味)　器閎以奄(象物/閉藏)　食黍與彘(黍/屬)¶
(火寒時/食之)　歲云暮矣(詩/)　一之日觱發(詩云一之日觱/發二之日栗烈)¶
<pb:KR3k0055_WYG_021-18b>¶
(傳云一之日十之餘也一之/日周正月也觱發風寒也)　星斗旋臨亥位　金烏¶
送次房星(日房/舎星)　北户墐扉之日(詩/)東臯穫稻之辰(十/月)¶
(穫/稻)　霜樹盡摧枯葉　玉壺漸結輕冰　増窮天(宋顔/延年)¶
(詩飛雪/暓窮天)　貞桂冬秀(王褒貞桂挺生/便體冬華之秀)　冬耕之稼(韓非/冬耕)¶
(之稼后稷不能羡也豐/年大禾臧獲不能惡也)　缾凍知寒(崔浩見缾水凍知/天下之寒嘗肉一)¶
(臠識鼎/中之味)吹綸媿煖(梁張纘謝褥啓曰嚴冰在節朔/飇結宇吹綸媿煖挾纊慙溫)　東¶
壁中昏(謝靈運詩孟冬寒/風起東壁正中昏)　十月　原隕蘀(豳詩十月/隕蘀隕墜)¶
(也蘀/落也)就盈(良月十月也/就盈數也)　察阿黨(則罪無/有掩蔽)築城郭(造宫/室穿)¶
<pb:KR3k0055_WYG_021-19a>¶
(竇窖脩/囷倉)　謹蓋藏(循行積聚無有不歛/注府庫倉囷有藏物)備邊境(完要/塞)¶
謹關梁(塞蹊/徑)飭喪紀(辨衣裳審棺/椁之厚薄)　命酒官(禮/)陳祭器¶
(命工師効功陳祭器案度程無作淫巧物/勒工名以考其誠功有不當必行其罪)　六物兼用¶
(秫稻必齊麴蘖必時湛熾必潔水泉必香/火齊必得陶器必良酒官監之無有差貸)百事乃遂(易/關)¶
(市來商旅納貨賄便人事四方皆來逺/鄉皆至則財不匱上無乏用百事乃遂)　昏虚曉張(月/令)¶
宵長晝短　氣迎北陸　景送西郊　穜稑已納　蟋¶
蟀入牀(十月蟋蟀/人我牀下)　感清商而律變(謂秋/改火)仰碧落以星¶
稀(冬即/星稀)　立冬而水始成冰(禮/)小雪而虹藏不見(後五/日天)¶
<pb:KR3k0055_WYG_021-19b>¶
(氣上騰地氣下降後/五日閉塞而成冬也)　槐檀遽改於歲餘(冬取槐檀之/火又冬是歲)¶
(之/餘)晷度方知其晝短(日短星昴/以正仲冬)　寒律後凋於松栢¶
新煙已改於槐檀　増祀井(太常記十月/一日祀井)　燋糟(歲時/記荆)¶
(楚十月一日食燋糟/或作燋糖見杜詩)蒸果(峽人十月朔以/蒸果為節物)　京飩(楚俗/是日)¶
(裹蒸京飩充節物南粤志閩中是/日作糯糍或京飩以祀祖告冬)黍臛(歲時記十月一/日黍臛俗謂秦)¶
(歲首未詳其義今北人皆設麻羮豆飯當/為其始熟嘗新耳直以為黍米羮臛似是)　燒獻(祀先/事也)¶
(夢華錄城市内外于九月下旬即買寒/衣靴鞋席㡌衣段以備十月朔日燒獻)　橘陽(十月得/乙曰橘)¶
(陽/)　送寒衣(燕市俗刻版為男女衣狀飾文五色印以/出售農民競以初一日鬻去焚之祖考名)¶
<pb:KR3k0055_WYG_021-20a>¶
(曰送/寒衣)　煖爐會(歲時記都人十月朔沃酒炙臠/肉于爐内團坐飲啗謂之煖爐)　賜紅¶
錦袍(孔帖十月朔舊賜紅錦袍淳化代/以細花盤鵰錦袍下丞相一等)賜新錦袍(宋制/學士)¶
(十月朔改賜/新様錦袍)　十一月　原取狐貍(一之日于貉取彼/狐貍為公子裘注)¶
(于貉往搏貉自為/裘狐貍獻尊者)取馬牛(禮記農有不收藏積聚者馬/牛禽獸有放佚者取之不詰)¶
　取蔬食(有能取蔬食田獵禽/獸者野虞教導之)祭馬步　掩身無躁(君/子)¶
(處必掩身無躁事欲靜以待/陰陽之所定注順時氣也)罷官無事(罷官之無事去/器之無用者注)¶
(先時權有建作者天地/閉藏萬物休可以去之)　鶡鳥不鳴　蚯蚓乃結(並月/令)¶
　節及冰行　音諧羽奏　時方薦黍(月/令)　命宰謹審¶
<pb:KR3k0055_WYG_021-20b>¶
於門閭　禁民不收於牛馬　増凍冰(黄河每歲過冬/至而凍冰冰厚)¶
(則車馬競渡狐貍未渡則人不敢行蓋狐性疑而善聽/每聽水聲而後渡人必伺冰有狐跡始敢渡至立春前)¶
(而冰/解)　諸生蕩(禮蕩謂物/將萌芽者)　時雪論(明太祖御製洪武/九年十一月冬深)¶
(河不冰是時不正也昔人云均調四時其機在乎生靈/之主朕思惶惶俄而雪降自朝抵暮至夕飛雪此天地)¶
(嚴凝之/氣至矣)　陰霧封樹(宋永徽二年十一月陰霧凝凍封/樹木數日不解劉向謂樹介兵象)¶
　十二月　原專農(月令歲且更始專而農民無/有所使注役則志㪚失業)始漁¶
(又曰命漁師始漁天子/親往乃嘗魚先薦寢廟)　旁磔(大儺旁磔/以送寒氣)畢祀(乃畢山/川之祀)¶
　蜡百神(於南/郊)制百縣(合諸侯制百縣為來歲受朔日/與諸侯所稅於民輕重之法貢)¶
<pb:KR3k0055_WYG_021-21a>¶
(職之數以逺近土地所宜為/度以給郊廟之事無有所私)　收薪柴(收秩薪柴以供/郊廟及百祀之)¶
(薪/燎)共芻豢(乃命同姓之邦/供寢廟之芻豢)　咸獻力(凡在天下九州之/人無不咸獻其力)¶
(以供皇天上帝社稷寢廟山林/川澤之祀注人非神福不生)大合吹(命樂師大/合吹而罷)　冰¶
方盛(命取/藏之)冰已入(令告民出五種命農計耦耕脩耒/耜具田器注農事將興脩田器也)¶
飭國典(月令天子與公卿大夫共飭國典論時令以待/來歲之宜注正月懸法象魏故於此與公卿先)¶
(飭/之)出土牛(詳立/春)　磔犬送寒(磔犬殺犬/以助木氣)嘗魚薦廟　徵¶
咸獻於九州　論所宜於百縣　鴈北而方驗小寒¶
雞乳而始明中氣　増暖香(雲林異景志曰寶雲溪有/僧盛冬若客至不然薪火)¶
<pb:KR3k0055_WYG_021-21b>¶
(煖香一炷滿室如春/人歸更收餘燼出)　星廻節(詳冬/二)　李賀辭(唐李賀/十二月)¶
(樂辭云日脚澹光紅灑灑薄霜不銷挂枝/下依稀和氣排冬嚴已就長日辭長夜)　水澤腹堅¶
(月/令)　天地隆烈(揚雄羽獵賦云𤣥冬季月天地隆烈萬/物權輿於内徂落於外注云北方水色)¶
(黑故曰𤣥冬隆/烈陰氣盛也)　土牛示農(禮記注云立春在十二月/望則策牛人近前示農早)¶
(也月晦及正旦則在中示農平也近正月望則近後示/農晚也後漢禮儀注季冬土牛送寒月令章句丑為牛)¶
(寒極出像以示/送逹且申陽也)土牛送寒(漢書十二月立土牛六頭於/國都郡縣城外丑地以送大)¶
(寒/)　冬霜不殺菽(韓非子魯哀公問仲尼曰春秋記冬/十二月霣霜不殺菽何為記此對曰)¶
(可以殺而不殺也夫宜殺而不殺梅李冬/實天道失草木干犯之而况于人君乎)立春不報囚¶
<pb:KR3k0055_WYG_021-22a>¶
(漢章帝紀詔十二/月立春不以報囚)¶
　　冬五¶
原詩晉張華雜詩曰晷度隨天運四時互相承東壁正¶
昏中固陰寒節升繁霜降當夕悲風中夜興朱火青無¶
光蘭膏坐自凝重衾無暖氣挾纊如懐冰　晉曹毗詠¶
冬詩曰緜邈冬夕永凜厲寒氣升離葉向晨落長風振¶
條興夜靜輕響起天清月輝澄寒冰盈渠結素霜竟櫩¶
凝今載忽已暮來紀奄復仍　宋謝靈運歲暮詩曰殷¶
<pb:KR3k0055_WYG_021-22b>¶
憂不能寐苦此夜難頽明月照積雪朔風勁且哀運往¶
無淹物年逝覺易催　又彭城宮中直感歲暮詩曰草¶
草眷徂物契契矜歲殫楚豔起行戚呉趨絶歸懽脩帶¶
緩舊裳素鬢改朱顔晩暮悲獨已鳴鶗歇春蘭　宋鮑¶
照冬日詩曰嚴雲亂山起白日欲還次重霧蔽窮天夕¶
陰晦寒地瀚海有歸潮衰容不還穉令君且安歌無念¶
老將至　謝惠連詠冬詩曰七宿乘運曜三星與時滅¶
履霜冰彌堅積寒風逾切繁雲起重陰廻飇流輕雪園¶
<pb:KR3k0055_WYG_021-23a>¶
林粲斐皓庭除秀皎潔墀𤨏有凝冱逵衢無通轍　増¶
傅宏季冬詩曰季冬時慘冽猛寒不可任嚴風截人耳¶
素雪墜地凝林上飛霜起波水有生冰未夕結重衾崇¶
朝不敢興　原梁簡文帝大同十年十月戊寅詩曰喧¶
塵是時息靜坐對重巒冬深柳條落雪後桂枝殘星明¶
霧色盡天白雁行單雲飛乍想閣冰結逺疑紈晩菊隱¶
重屏枯藤帶廻竿荻陰連水氣山峰染月寒　又元圃¶
冬夕詩曰洞門扉未掩金壺漏已催曛煙生澗曲暗色¶
<pb:KR3k0055_WYG_021-23b>¶
起林隈雪花無有蔕冰鏡不安臺階楊始倒插浦桂半¶
新栽陳根委落蕙細葉發香梅雁去銜蘆上猨戲繞枝¶
來　又大同十一月庚戍詩曰兹園植藝積山谷久紆¶
威直興轉多緒真事亦因依是節嚴冬暮寒雲掩落暉¶
逺聞風瑟瑟亂視雪霏霏浪起川難渡林深人至稀山¶
禽背徑走野鳥歴塘飛　梁朱超道歲晩詩曰風將夜¶
共靜空與月俱明燭滴龍猶伏爐開鳯欲驚葉飛林失¶
影冰合澗無聲太息興牀念寧敢離衣行　北齊邢子¶
<pb:KR3k0055_WYG_021-24a>¶
才冬日傷志詩曰昔時墮遊士任性少矜裁朝馳馬腦¶
勒夕銜態耳杯折花贈淇水撫瑟望叢臺繁華宿昔改¶
衰病一時來重以三冬月愁雲聚復開天髙日色淺林¶
勁鳥鳴哀終風激檐宇餘雪滿條枚遨遊昔宛洛踟躕¶
今草萊時事方去矣撫已獨懷哉　又酬魏收冬夜直¶
史館詩曰年病從衡至動息不自安兼豆未能飽重裘¶
詎解寒況乃冬之夜霜氣有餘酸風音響北牖月影度¶
南端燈光明且滅華燭新復殘衰顔依候改壯志與時¶
<pb:KR3k0055_WYG_021-24b>¶
䦨體羸不盡帶髮落強扶冠夜景將欲逝夕思故無寛¶
忽有清風贈辭義婉如蘭先言歎三友未信慙一官麗¶
藻髙鄭衞專學美齊韓審喻雖有屬筆削少能刋髙足¶
自無限積風浪可摶空想青雲易寧見赤松難寄語東¶
山道髙駕且盤桓　周王褒和殷廷尉歲暮詩曰歲晩¶
悲窮律他鄉念索居寂寞灰心盡摧殘生意餘產空交¶
道絶財殫密親疎空悲趙壹賦還著虞卿書　増唐太¶
宗冬宵詩曰雕宮靜龍漏綺閣宴公侯珠簾燭燄動繡¶
<pb:KR3k0055_WYG_021-25a>¶
柱月光浮雲起將歌發風停與管遒𤨏池任多士端扆¶
更何憂　王勃冬郊行望詩曰桂密巖花白棃疎林葉¶
紅江髙寒望盡歸念斷征蓬　王維冬夜書懷詩曰冬¶
宵寒且永夜漏宫中發草白靄繁霜木衰澄清月麗服¶
映頽顔朱燈照華髮漢家方尚少顧影慙朝謁　唐司¶
馬承禎答宋之問冬宵引詩曰時既暮兮節欲春山林¶
寂兮懐幽人登竒峰兮望白雪悵緬邈兮象郁紛白雲¶
悠悠去不返寒風颼颼吹日晩不見其人誰與言歸坐¶
<pb:KR3k0055_WYG_021-25b>¶
彈琴思逾逺　宋范成大冬日田園雜興詩曰放船閒¶
看雪山晴風定竒寒晩更凝坐聽一篙珠玉碎不知湖¶
面已成冰¶
原賦晉陸士衡感時賦曰悲夫冬之為氣何憯懍以蕭¶
索天悠悠而彌髙霧鬱鬱而四幕夜緜邈而難終日晼¶
晩而易落敷曾雲之葳蕤墜零雪之揮霍寒冽冽而寖¶
興風謖謖而妄作鳴枯條之泠泠飛落葉之漠漠山崆¶
巄以含瘁川蜲蛇以抱涸望八極以曭漭普宇宙而寥¶
<pb:KR3k0055_WYG_021-26a>¶
廓伊天時之方慘冒萬物之能歡魚微微以求偶獸岳¶
岳而相攢猿長嘯于林杪鳥髙飛于雲端矧余情之含¶
瘁恆覩物而增酸歴四時以迭感悲此歲之已寒撫傷¶
懷以嗚咽望永路而汍瀾　晉陸雲歲暮賦曰顓頊御¶
時𤣥冥統官淪重陽于潛户兮嚴積陰于司寒堅冰涸¶
于川底兮白雪隕于雲端時凜戾其可悲兮氣蕭瑟以¶
傷心悽風愴其鳴條落葉飜而灑林獸藏丘而絶迹兮¶
鳥攀木而悽音山振枯於曾嶺兮人懷慘于重&KR0109;　増¶
<pb:KR3k0055_WYG_021-26b>¶
宋鮑照賦曰窮陰殺節急景凋年嚴嚴苦霧皎皎悲泉¶
冰塞長河雪滿羣山既而昏霧夜歇景物澄廓星飜漢¶
廻曉月將落感寒雞之早辰憐霜雁之違漠臨驚風之¶
蕭條對流光之照灼　原梁蕭子雲歲暮直廬賦曰日¶
躔女度歲華云暮衡輕炭燥權重泉涸藏𤣥武於太陰¶
蟄騰蛇於髙霧日臨圭而易落晷中杙而南傃凝寒氣¶
于廣庭洞曽陰于端廡風餮切而晩作雲滄浪而晦景¶
霰的皪于彤庭霙葳蕤于丹屏韜罘罳之飛棟沒屠蘓¶
<pb:KR3k0055_WYG_021-27a>¶
之髙影始飄舞于圓池終停華于方井　増唐蕭昕仲¶
冬時令賦曰歲杪星窮時臨月仲𤣥冥氣肅黃鍾律中¶
北陸陰凝西成物衆觀四郊而息老朝萬國而來貢於¶
是我皇乃親帥百辟觀隙三農整六軍以耀武肆大閱¶
于仲冬然後乃即太廟建𤣥旗事神率禮撫俗觀詩斥¶
聲色以不御守和平而自持山澤從宜候飛霜而校獵¶
川源有秩因涸凍而沈祠謹門閭而守法慎蓋藏以應¶
期斬木陽崖采周官于是月藏冰陰室詠豳詩于此時¶
<pb:KR3k0055_WYG_021-27b>¶
然後受計郡國大頒錫命祭必先賢室惟行慶駕鐵驪¶
以軌物居𤣥堂而布政因宜制變必酌於古文授時鄉¶
方乃行乎夏令爾其謀猷克臧備物必具飭王政之禮¶
戒土功之務天地既貞陰陽乃裕茍愆伏之必節豈雪¶
霜之是遇故當北辰正而衆星拱東海深而百川赴既¶
一人而作哲惟四方之所注撫空懷以自憐媿揚雄之¶
作賦¶
　　立冬一¶
<pb:KR3k0055_WYG_021-28a>¶
原孝經緯曰霜降後十五日斗指西北維為立冬　易¶
說曰乾西地也主立冬　易通卦驗曰立冬不周風至¶
水始冰薺麥生雀入水為蛤　京房易曰立冬乾王不¶
周風用事人君當興邊兵治城郭行刑斷獄訟繕宮殿¶
　禮記月令曰孟冬之月以立冬前三日太史謁于天¶
子曰某日立冬盛德在水天子乃齋立冬之日親率公¶
卿大夫以迎冬于北郊還乃以飭死事恤孤寡　周禮¶
曰以𤣥璜禮北方(注曰立冬為黑帝之精故/𤣥璜以象冬物之坏蟄)　三禮義¶
<pb:KR3k0055_WYG_021-28b>¶
宗曰十月立冬為節者冬終也立冬之時萬物終成因¶
為節名　皇覽逸禮曰冬則衣黑衣佩𤣥玉乘𤣥輅駕¶
鐵驪載𤣥旂以迎冬于北郊其祭先黍居明堂後廟啓¶
北户　春秋考異郵曰閶闔風四十五日不周風至不¶
周者不交也陰陽未合化也　周書時訓曰立冬水不¶
冰是伏陰之負地不凍即災咎之徵野雉不為蜃(一作/雉不)¶
(入大/水)國多淫婦　家語曰魚遊于水鳥遊于雲故立冬¶
則燕雀入于海化為蛤　續漢禮儀志曰立冬之日夜¶
<pb:KR3k0055_WYG_021-29a>¶
漏未盡五刻京都百官皆衣皁衣迎氣北郊　淮南子¶
曰立冬不周風至則脩宮室繕邊城(立冬節土功其始/故治宮室繕脩邊)¶
(城備宼/難也)　増又曰有四十六日而立冬(天文訓注曰霜/降加十五日指)¶
(號通之維則秋分盡故云四十六日號通之維者西北/乾位也坤為背陽之維㢲為常羊之維艮為報德之維)¶
　又曰立冬之日工師効功　符瑞圖曰八風循通八¶
方之風應時而至也立冬北方廣莫風至一名寒風¶
五行休王論曰立冬乾王坎相艮胎震没㢲死離囚坤¶
發兊休¶
<pb:KR3k0055_WYG_021-29b>¶
　　立冬二¶
増古今注曰漢文帝以立冬日賜宮侍承恩者及百官¶
披襖子　又曰大㡌子本巖叟野服魏文帝詔百官常¶
以立冬日貴賤通戴謂之溫㡌　清異錄曰唐制立冬¶
日進方平㡌以羅帛一餘層錦夾絡之　廣濟方曰立¶
冬日采桑葉一百二十片遇閠年多采十片每用十片¶
遇洗眼日期煎湯洗之治眼百疾¶
　　立冬三¶
<pb:KR3k0055_WYG_021-30a>¶
増取火　鳴風(卲子曰冬取槐檀之火/  韓子曰以風鳴冬)　皁衣　錦絡¶
(上詳立冬一/下詳立冬二)¶
　　立冬四¶
原始冰(月令立冬/水始冰)始裘(又云天/子始裘)　司閉(左傳丹鳥氏以/立夏來立冬去)¶
(所以司/閉者也)啓閉(立秋/立冬)　祀地祗(月令祀神州地祗于/北郊注云立冬日)　増¶
三候(立冬之五日蓀乃榮冬筍熟水始冰次/五日地始凍後五日雉入大水為蜃)　迎冬(詳/立)¶
(冬/一)¶
　　立冬五¶
<pb:KR3k0055_WYG_021-30b>¶
増詩杜甫孟冬詩曰殊俗還多事方冬變所為破柑霜¶
落爪嘗稻雪飜匙巫岫寒都薄黔溪瘴逺隨終然減灘¶
瀨暫喜息蛟螭　皮日休初冬偶作寄南陽潤卿詩曰¶
寓居無事入清冬雖設尊罍酒半空白菊為霜飜帶紫¶
蒼苔因雨却成紅迎潮預遣收魚笱防雪先教蓋鶴籠¶
唯待支硎最寒夜共君披氅訪林公　陸龜蒙奉和初¶
冬偶作詩曰桐下空階疊緑錢貂裘初綻擁髙眠小爐¶
低幌還&KR0210;掩酒滴清香似去年　宋陸游初冬詩曰老¶
<pb:KR3k0055_WYG_021-31a>¶
客人間百事慵樂哉閉户過今冬朝爐獸炭騰紅燄夜¶
榻蠻氈擁紫茸蝟刺坼&KR0363;新栗熟鵝雛弄色凍醅濃題¶
詩正自消閒日本不爭先萬户封¶
増賦李白賦曰嚴冬淒切寒氣凜冽不周來風𤣥冥掌¶
雪¶
　　冬至一¶
原說文曰冬至斗指子夜半時加午者也　増易曰雷¶
在地中復先王以至日閉關商旅不行后不省方(注方/事也)¶
<pb:KR3k0055_WYG_021-31b>¶
又曰復其見天地之心乎反復其道七日來復天行也¶
　原易說曰坎北方也主冬至　易通卦驗曰冬至之¶
日見雲送迎從下嚮來歲大美人民和不疾疫無雲送¶
迎德薄歲惡故其雲赤者旱黑者水白者為兵黃者有¶
土功諸從日氣送迎其效也　又曰冬至之日立八神¶
樹八尺表日中視其晷如度者則歲美人和晷進則水¶
晷退則旱進一尺則日食退一尺則月食(注曰進謂/長于度也)¶
又曰冬至初陽雲出箕如樹木之狀　又曰冬至廣漠¶
<pb:KR3k0055_WYG_021-32a>¶
風至　又曰冬至之始人主與羣臣左右縱樂五日天¶
下之衆亦家家縱樂五日為迎日至之禮　増京房易¶
占曰冬至坎王廣漠風用事人君決大刑斷獄訟繕宮¶
殿封倉庫　原尚書考靈曜曰冬至日月五緯俱起牽¶
牛初日月若懸璧五星若編珠　増詩曰一之日于耜¶
　原禮記曰仲冬之月日短至君子齋戒處必掩身身¶
欲寧去聲色禁嗜慾安形性事欲靜以待隂陽之所定¶
　又曰日短至則伐木取竹箭　周禮曰祀昊天上帝¶
<pb:KR3k0055_WYG_021-32b>¶
于圜丘(注曰冬至日祀五方帝/及日月星辰于郊壇)　又曰柞氏掌草木冬¶
至令剥陰木而水之　又曰薙氏掌殺草冬日至而耜¶
之若欲其化也則以水火變之(謂以火燒其所芟薙之/草已而水之則其土亦)¶
(和美月令季夏乃燒薙行水利以/殺草如以熱湯是其一時著之也)　又曰孤竹之管雲¶
和琴瑟雲門之舞冬日至于地上之圜丘奏之　又曰¶
冬至日在牽牛景長一丈三尺夏至日在東井景長尺¶
有五寸　三禮義宗曰冬至日祭天於圜丘玉用蒼璧¶
牲用玉色樂用夾鍾為宮樂作六變　月令章句曰冬¶
<pb:KR3k0055_WYG_021-33a>¶
至為極晝漏極短去極極逺晷景極長　春秋元命苞¶
曰冬至百八十日春夏成道　孝經説曰斗指子為冬¶
至至有三義一者陰極之至二者陽氣始生三者日行¶
南至故謂之至　五經通義曰冬至陽氣萌陰陽交精¶
始成萬物㣲在下不可動泄王者承天理政率天下靜¶
而不擾也　周書時訓曰冬至之日蚯蚓不結君政不¶
行麋角不解兵甲不藏水泉不動陰不承陽　史記曰¶
冬至短極懸土炭(孟康曰先冬至三日懸土炭于衡兩/端輕重適均冬至日陽氣至則炭重)¶
<pb:KR3k0055_WYG_021-33b>¶
(夏至日陰氣/至則土重)　又曰凡候歲美惡謹候歲始或冬至日¶
產氣始萌　漢書曰冬至陽氣(漢雜事/作事字)起君道長故賀¶
夏至陰氣起君道消故不賀　後漢禮儀志曰冬至前¶
後聽事之日百官皆衣絳　又曰冬至鑽燧改火可去¶
溫病　又律厯志曰日道發南去極彌逺逺長乃極冬¶
乃至焉　晉書陳寵傳曰夫冬至之節陽氣始萌故十¶
一月有蘭射干芸茘之應(注云易通卦驗曰十一月廣/漠風至則蘭射干生即今之)¶
(鳥扇/也)　管子曰以冬至之日始數四十六日冬盡春始¶
<pb:KR3k0055_WYG_021-34a>¶
敎民鑽燧謹澡泄所以壽人　淮南子曰冬至之日北¶
宮御女黑色衣黑采擊磬石其器鎩其畜彘　又曰冬¶
至日天子率三公九卿迎歲　又曰陽氣為火陰氣為¶
水水勝故夏至濕火勝故冬至燥(燥故炭輕/濕故炭重)　又曰以¶
冬至日數至來歲正月朔日五十日者民食足不滿五¶
十日者日減一升有餘則日日益一升四時纂要云此¶
最有據也　又曰冬至廣漠風至則閉關梁斷刑獄(冬/至)¶
(閉藏不通闗梁刑罰之/疑者于是順時而決之)　又曰冬至則斗北中繩陰氣¶
<pb:KR3k0055_WYG_021-34b>¶
極陽氣萌故冬至為德　又曰冬至日在駿狼之山¶
又曰冬至日則陽乘陰是以萬物仰而生　呂氏春秋¶
曰冬至日行逺道周四極命之曰𤣥明天　太𤣥經曰¶
冬至及夜半以後者近元之象也進而未及往而未至¶
虚而未滿故謂之近元也　又曰調律者度竹為管蘆¶
莩為灰列之九閉之中漠然無動寂然無聲㣲風不起¶
纖塵不形冬至夜半黃鍾以應　増揚子曰陽氣潛萌¶
于黃鍾之宮　原白虎通曰冬至廣漠風至斷其大辟¶
<pb:KR3k0055_WYG_021-35a>¶
行刑獄　又曰冬至陽始起反大寒何也陰氣推而上¶
故大寒　増蔡邕律厯紀候曰鍾律權土炭冬至陽氣¶
應黃鍾通土炭輕而衡仰夏至陰氣應蕤賓通土炭重¶
而衡低進退先後五日之中　厯義疏曰日之行天至¶
于㢲維東南角極之於此故曰冬至　原樂協圖徵曰¶
朔日冬至聖主厚祚　又曰八能之士以日冬至作陰¶
樂以成天文　符瑞圖曰冬至東北方融風至　風土¶
記曰天日正南黃鍾踐長粥饘追萌微納休昌　神農¶
<pb:KR3k0055_WYG_021-35b>¶
書曰冬至陰陽合精天地交讓天為尸濕地為不動君¶
為不朝百官為不親事不可出遊必有憂悔　四民月¶
令曰先後冬至各五日買白犬養之以供祖禰　玉燭¶
寶典曰十一月建子周之正月冬至日南極景極長陰¶
陽日月萬物之始律當黃鍾其管最長故有履長之賀¶
　増黃帝鍼灸經曰冬至日風從南來者名為虚賊傷¶
人也　養生要集曰冬至陽氣歸内腹中熱物入胃易¶
消化　英華曰令狐楚表云建子實三微之宗黃鍾為¶
<pb:KR3k0055_WYG_021-36a>¶
六律之本冬氣方至壁星正中　郭璞客傲曰駿狼之¶
長暉𤣥陸之短景　原風角書曰候赦法冬至後盡丁¶
已之日有風從已上來滿三日以上必有大赦¶
　　冬至二¶
原史記曰黃帝得寶鼎宛朐問于鬼臾區對曰帝得寶¶
鼎神筴是歲已酉朔旦冬至得天之紀終而復始於是¶
黃帝迎日推筴後率二十歲復朔旦冬至　増春秋左¶
傳曰僖公五年正月辛卯朔日南至公既視朔遂登觀¶
<pb:KR3k0055_WYG_021-36b>¶
臺以望而書禮也　原史記孝武紀曰十一月辛已朔¶
日冬至昧爽天子始郊拜太乙朝朝日夕夕月　増後¶
漢書曰傅賢字舒遷廷尉每冬至斷獄遲廻流涕　原¶
晉書曰周嵩母李氏常冬至飲酒舉觴賜三子曰吾本¶
渡江託足無所不謂爾等並貴列吾目前吾復何憂¶
歲時記曰晉魏宮中以紅線量日影冬至後日添長一¶
線　沈約宋書曰冬至朝賀享祀皆如元日之儀又進¶
履韤(崔駰韤銘有建子之月助養元氣之事後魏北涼/司徒崔浩女儀曰近古婦常以冬至日進履韤於)¶
<pb:KR3k0055_WYG_021-37a>¶
(舅姑皆其事也韤/一作袜並云伐反)作赤豆粥(荆楚歲時記曰共工氏不/才子以冬至日死為人厲)¶
(畏赤豆故作赤/豆粥以&KR1241;之)　増又曰魏晉冬至日受萬國及百僚¶
稱賀因小㑹其儀亞於歲朝　原又曰十月庚寅冬至¶
親祀圜丘於南郊　梁書曰席闡為東陽太守冬至悉¶
放獄囚依期而至　南史曰梁傅岐為始新令有囚當¶
死會冬至岐乃放其還家曰某若負信縣令當坐竟如¶
期而反　増又曰王志字次道僧虔子也為東陽太守¶
郡獄有重囚十餘冬至日悉遣還家過節皆返惟一人¶
<pb:KR3k0055_WYG_021-37b>¶
失期志曰此自太守事主者勿憂明旦果至以婦孕也¶
吏人益歎服之　北齊書曰庫狄伏連冬至之日親表¶
稱賀其妻為設豆餅伏連問此豆何因而得妻曰於馬¶
豆中分減伏連大怒　隋書曰冬至始朝皇帝出西房¶
即御座受賀舉酒上下舞蹈三稱萬歲　唐書明皇實¶
録曰上御含元殿受朝太史奏云朔日冬至厯數之元¶
嘉辰之㑹按樂叶徵圖云朔日冬至聖主厚祚又按春¶
秋感精符云冬至陰雲祁寒有雲迎日者來歲大美此¶
<pb:KR3k0055_WYG_021-38a>¶
並聖德光被上感天心請付有司以彰嘉瑞從之　文¶
昌雜録云唐宮中以女功揆日之長短冬至後比常日¶
増一線之功　翰林志曰唐學士重陽冬至及其餘時¶
各有賞賜又時果新茗瓜厯是為經制凡正冬至不受¶
朝俱入進名奉賀受賜　春明退朝録曰宋太祖建隆¶
四年南郊改元乾德是歲十一月二十九日冬至而郊¶
禮在十六日何也乃檢日厯其赦制云律且協於黃鍾¶
日正臨於甲子乃避晦而用十六甲子郊也　說海曰¶
<pb:KR3k0055_WYG_021-38b>¶
冬至日契丹國人設白馬白羊白鴈各取生血和酒國¶
主北望拜奠黑山神　原洽聞記曰赤土國在崖州南¶
渡海經雞籠島冬至之日影在北夏至之日影在南其¶
窗户皆向北　西域志曰天竺國以十一月十六日為¶
冬至則麥秀十二月十六日為臘則麥熟　増夢華錄¶
曰京師最重冬節更新衣享先祖官放關撲一如年節¶
　　冬至三¶
原正昴　升辰(上詳冬至一至春秋考/異郵曰日冬  辰星升)　如正　亞歲¶
<pb:KR3k0055_WYG_021-39a>¶
(崔寔四民月令曰冬至之日薦黍糕先薦𤣥冥以及祖/襧其進酒殽及謁賀君師耆老如正日  宋書曰魏晉)¶
(冬至日稱賀其儀亞/於歲朝詳立冬二)　陰化　陽升(禮記曰仲冬之月/日短至陰陽爭諸)¶
(生蕩鄭𤣥注云爭者陽欲舒陰欲化/爭成功也  下見崔駰冬至韤銘)　陽歸　陰謝(南/陽)¶
(張平子云冬至陽氣歸内詳冬/至一  下見王讚皇太子㑹詩)　珠星　璧月(漢書曰/宦者淳)¶
(于陵渠覆太初厯晦朔望最密五星如連珠應劭注云/謂太初生元甲子夜半朔朝冬至時七曜皆會牽牛)¶
(桓譚新論曰月從天元已來訖/十一月朔朝冬至日月若連壁)　視朔　推元(上詳冬/至二)¶
(桓譚新論曰通厯數家算法推考其紀從上/古天元已來訖十一月甲子夜半朔冬至)　寢兵¶
肄樂(五經通義曰冬至所以寢兵鼓商旅不行君不聽/政事  易通卦驗鄭𤣥注曰冬至君臣俱就大司)¶
<pb:KR3k0055_WYG_021-39b>¶
(樂之官臨其肄祭天圜丘/之樂以為祭事莫大於此)　書物　候風(左傳云凡分/至啓閉必書)¶
(雲物為備故也灸下詳/冬至一黃帝鍼  經云)　晷長　水盛(易通卦驗曰冬/至晷長一丈三)¶
(尺陰氣去陽氣生盆淮南/子曰冬至井水盛  水溢)　諧律厯　度晷景(易通卦/驗曰冬)¶
(至日人主致八能之士或調黃鍾或調六律或調五行/或調律厯或調陰陽或調正德  司馬彪續漢書曰天)¶
(子常以冬夏至日御前殿合八能之士陳八/音聽樂均度晷景候鍾律權土炭効陰陽也)　成三光¶
　周四極(易通卦驗曰冬至成天文鄭𤣥注云天文謂/之三光運行照天下冬至而數訖于是時也)¶
(祭而成之所以報也秋/下詳冬至一呂氏春)　日軌㢲維　風行廣漠(上詳/冬至)¶
(一廣春秋考異郵曰冬至風/曰  漠風廣漠者精大滿也)　宵長晝短　陰極陽生¶
<pb:KR3k0055_WYG_021-40a>¶
(冬至一/陽生)　候轉秦正　氣迎魯朔　土炭在懸　菁茅¶
作貢(上詳冬至一殿下見牛/宏冬至乾元  受賀詩)　金翼南飛　玉杓北指¶
(金翼日也/  建子位)　周嵩舉酒　崔浩定儀(周嵩伯仁之弟冬/至舉酒母戒其兄)¶
(曰志大才短名重識暗/  下詳冬至二宋書注)　増閉關　添線(上詳冬至一/下詳杜甫詩)¶
　書雲　迎日(上詳書物注/下詳冬至二)　章月　肥冬(漢志云至/朔同日是)¶
(謂章月曰豹隱紀談云呉俗重/冬至節  肥冬痩年互送節物)　薦鴈　服貂(孫氏薦/饗儀範)¶
(云冬祭以長至日禮曰冬薦稻以雁初明朝/制冬至節賜百官始戴貂裘㡌萬厯  猶然)　設豆餅¶
　薦黍糕(上詳冬至二注/下詳前如正)　避賊風　放關撲(巢氏病/源論云)¶
<pb:KR3k0055_WYG_021-40b>¶
(冬至日有疾風從南來名曰虚風/能害人故曰賊風  下詳冬至二)　五紋線　一陽巾¶
(上詳前添線注煎雲仙散録云洛陽/人家每遇冬至  餳緑珠戴一陽巾)　貴妃玉箸　宰¶
相火城(天寶遺事云冬至日大雪至午雪霽因寒所結/檐溜皆為冰條妃子使侍兒敲下二條看玩帝)¶
(自晚朝回問所玩何物妃子笑答曰妾所玩者玉箸也/帝謂左右曰妃子聰慧比象可愛也  李肇國史補云)¶
(每元日與冬至大朝會百官已集而宰相方至珂傘列/燭多至五六百炬謂之火城宰相火城至則衆火皆撲)¶
(滅以避之東坡詩云萬/人爭看火城還是也)　五蓋占年　武林做節(一統/志云)¶
(郴州五蓋山歲冬至以雪占年云五蓋雪普米賤如土/雪若不均米貴如銀  武林舊事云冬至朝廷大㑹慶)¶
(賀並元正儀都人最重一陽賀冬九街車馬/詣廟炷香罷市三日垂簾飲博名曰做節)¶
<pb:KR3k0055_WYG_021-41a>¶
　　冬至四¶
原履長(見曹植/獻韤表)禳厲(作赤豆粥以禳/也詳冬至二)　陽動(孝經援神/契曰冬至)¶
(陽氣/動也)　鵲巢(淮南子曰冬/至鵲始巣)　陰之復(易注曰冬至陰之/復也夏至陽之復)¶
(也/)陽上舒(史記曰冬至則一/陰下藏一陽上舒)　黃鍾應(詳冬/至一)青陽萌(易/通)¶
(卦驗曰太陰奮于/上青陽萌于下)　菖蒲生(呂氏春秋曰冬至後五旬/十日菖蒲生菖者百卉之)¶
(先生者也注曰/菖蒲水草也)射干生(易通卦驗曰冬至/射干生麋角解)　節次周正¶
(周以十一/月為正月)律移舜琯(舜以玉琯/以定律呂)　墐扉嚴景(北户/墐扉)就樂¶
良辰(詳冬至三/肄樂注)　日在牽牛(孝經緯曰日在外衡/牽牛之初冬至之日)祭致¶
<pb:KR3k0055_WYG_021-41b>¶
神鬼(周禮曰以冬日至致天神人鬼注曰/夫人陽氣升而祭鬼神以為順人)　君子安身¶
　百官絶事(續漢書曰冬至前後君子安身靜體/百官絶事不聽政擇吉辰而後省事)　梁¶
園飛六出(謝惠連雪賦梁王/不恱遊于兔園)漢殿奏八音(詳初/學記)　脩邉¶
境完要塞(月令曰冬至之日命有司行積聚坏城郭戒/門閭修鍵閉慎管鑰固封疆備邊境完要塞)¶
繕宫殿封倉庫(京房/易占)　戴禮方遵於坎德(十一月盛德/在水坎水也)¶
羲文俄變於乾爻(伏羲斷龜文以立八卦冬/至一陽生即配乾之初九)　漢樂曽¶
陳於前殿　魯雲爰紀於候臺(占候/之臺)　陳儀薦宗廟之¶
羊(月/令)表瑞集文昌之雀(魏文帝黃初元年冬至/日黄雀集於文昌殿前)　盛吉¶
<pb:KR3k0055_WYG_021-42a>¶
整持於丹筆(後漢盛吉為廷尉每冬至夜定罪決斷/妻執燭吉持丹筆夫妻相向垂泣決事)王¶
褒更審於黃鍾(王褒律令表云師曠吹律知音進楚襄/王律數始于黃鍾終于大呂故曰審)¶
　分至啓閉當魯書雲瑞之辰　絲竹陶匏是漢賀日¶
長之節　増火生(冬至火生/皆用水)　小至(杜詩注冬/至前一日)　冬除¶
(老學菴筆記云唐人冬至前/一日乃謂之冬除亦作除夜)　賜柰(曹植謝賜柰表云/柰以夏熟今則冬)¶
(至/)　迎福(冬至頌云/迎福踐長)為德(淮南子云北中繩陰氣極/陽氣萌故曰冬至為德)¶
月養魄(東方十洲記曰冬至/後月養魄於廣寒宮)　祭始祖(家禮云冬至祭/始祖通考云此)¶
(厥初生民之祖也冬至一陽之始故象其類/而祭之朱子曰始祖之祭似僭今不敢祭)　樂六變¶
<pb:KR3k0055_WYG_021-42b>¶
(周禮曰以冬日至致天神人鬼若/樂六變則天神皆降可得而禮矣)　圜丘靁鼓(周禮云/大司樂)¶
(凡樂靁鼔靁&KR0034;孤竹之管雲和之琴瑟/雲門之舞冬至日於地上之圜丘奏之)　冬至樂舞(樂/律)¶
(志云冬至大宴讚聖喜/隊舞百花聖朝隊舞)　茘芸應節(見傅亮/冬至詩)　大祀圜¶
丘(明㑹典云冬至祀天于圜/丘配以太祖從祀四壇)　天竺冬至(詳冬/至二)　赤土¶
日景(詳冬/至二)　神仙洗頭(焦氏類林云冬至夜子時梳頭/一千二百以贊陽氣終歲五藏)¶
(流通名為神/仙洗頭法)　日在駿狼(淮南子曰日冬至駿狼之山/夏至牛首之山注云駿狼南)¶
(極之山牛首/北極之山)¶
　　冬至五¶
<pb:KR3k0055_WYG_021-43a>¶
原詩晉潘尼長至詩曰渾儀賦四氣玉衡運招摇靈晷¶
脩斯夕日南始今朝　晉陳新塗妻李氏冬至詩曰靈¶
象尋數廻四氣平運散陰律鼓微陽大明啓脩旦感與¶
時來興心隨逝化歎式宴集中堂賓客盈朝館　宋傅¶
亮冬至詩曰星昴殷仲冬短晷窮南陸柔茘迎時萋芳¶
芸應節馥　晉王讚皇太子會詩曰𤣥陰受謝青陽啓¶
號氣以升新光以永照　宋袁淑冬至詩曰連星貫初¶
厯令月臨首歲薦樂行陰政登金(一作/歌)贊陽滯收涼降¶
<pb:KR3k0055_WYG_021-43b>¶
天德萌華宣地惠司瑞紀夜晞書雲掌朝誓　鮑照冬¶
至詩曰舟遷莊甚笑水流孔急歎景移風度改日至晷¶
廻換眇眇負霜鶴皎皎帶雪雁長河結瓓玕層冰如玉¶
岸哀哀古老容慘顔愁歲晏催促時節過逼迫聚離散¶
美人還未央鳴箏誰與彈　北齊蕭慤冬至應教詩曰¶
天宮初動磬緹室已飛灰暮風吹竹起陽臺覆石來拆¶
冰開茘色除雪出蘭栽慙無宋玉辨濫吹楚王臺　隋¶
煬帝冬至乾陽殿受朝詩曰北陸𤣥冬盈南至晷漏長¶
<pb:KR3k0055_WYG_021-44a>¶
端拱朝萬國守文繼百王圭景正八表道路經四方碧¶
空霜華淨朱庭皎日光纓佩既濟濟鐘鼓何煌煌文㦸¶
翊髙殿采眊分脩廊　隋牛宏冬至乾陽殿受朝應詔¶
詩曰作貢菁茅集來朝圭黻連司儀三揖盛掌禮九賓¶
䖍　隋許善心冬至乾陽殿受朝應詔詩曰森森羅陛¶
衞噦噦鏘璁珩禮殫五瑞輯樂闋九功成　増唐杜甫¶
小至詩曰天時人事日相催冬至陽生春又來刺繡五¶
紋添弱線吹葭六琯動飛灰岸容待臘將舒柳山意衝¶
<pb:KR3k0055_WYG_021-44b>¶
寒欲放梅雲物不殊鄉國異教兒且覆掌中杯　裵逹¶
南至日太史登臺書雲物詩曰圜丘纔展禮佳氣近初¶
分太史方簪筆髙臺紀彩雲天容和縹緲曉色共氛氳¶
道泰資賢輔年豐倚聖君恭惟同國瑞兼用察人文應¶
念懷&KR0610;客終朝望碧雰　于尹躬南至日太史登臺書¶
雲物詩曰至日行時令登臺約禮文官稱伯趙氏色辨¶
五方雲晝漏聽初發陽光望漸分司天為歲備特簡出¶
人羣惠愛周㣲物生靈荷聖君長當有嘉瑞郁郁復紛¶
<pb:KR3k0055_WYG_021-45a>¶
紛　崔琮長至日上公獻壽詩曰應律三陽首朝天萬¶
國同斗邊看子月臺上候祥風五夜鏡初曉千門日正¶
融玉階文物盛仙仗武貔雄率舞皆羣辟稱觴即上公¶
南山為聖壽長對未央宮　白居易冬至夜詩曰老去¶
襟懷常濩落病來鬢髮轉蒼浪心灰不及爐中火鬢雪¶
多于砌下霜三峽南賓城最逺一年冬至夜偏長今朝¶
始覺房櫳冷坐索寒衣說孟光　獨孤鉉日南至詩曰¶
玉厯班窮律凝陰發一陽輕暉猶惜短圭影漸欣長晷¶
<pb:KR3k0055_WYG_021-45b>¶
度經南斗流晶盡北堂乍疑周户耀可愛逗林光積雪¶
消㣲照初萌動渺茫更升臺上望雲物己昭彰　宋楊¶
萬里冬至節後賀皇太子及平陽郡主詩曰長樂鍾聲¶
繞夢驚建章星影照人行千官燈語聽殘㸃一夜霜寒¶
在五更金鑰玉&KR1630;開北闕銀鞍絲控謁東明青宮朱邸¶
環天極五色祥雲覆帝城　邵雍冬至詩曰冬至子之¶
半天心无改移一陽初動處萬物未生時𤣥酒味方淡¶
大音聲正希此言如不信更請問包羲　元朱德潤十¶
<pb:KR3k0055_WYG_021-46a>¶
一月二十七日冬至詩曰卷地顛風響怒雷一宵天上¶
報陽囘日光繡户初添線雪意屏山欲放梅雙闕倚天¶
瞻象魏五雲書彩望靈臺江南水暖不成凍溪叟穿魚¶
換酒來　陳髙冬至詩曰今日冬至陽始廻客中無賴¶
廢持杯乾坤萬里風塵滿南北何時道路開白髮頻添¶
隨繡線壯心都冷類葭灰中興早看雲臺築老去何妨¶
臥草萊　明樊鵬長至日詩曰大地初陽子夜囘洞房¶
元籥㪚蘆灰金堤暗約催春柳仙苑初傳破野梅壽祝¶
<pb:KR3k0055_WYG_021-46b>¶
南山同魏闕雲瞻北斗即&KR0363;萊忻隨澤草知生意為報¶
和風聖域開　尹耕至日詩曰天涯亦有窮愁日病裏¶
飜多故國思臈凍嶺梅難索笑春遲宮柳未舒睂浮灰¶
不送囊中賦弱線還添鬢上絲強自登樓望雲物四方¶
憂隱尚邊陲¶
原銘崔駰冬至韤銘曰陽升于下日永于天長履景福¶
至千億年¶
原表魏曹植冬至獻韤表曰伏見舊儀國家冬至獻履¶
<pb:KR3k0055_WYG_021-47a>¶
　貢韤所以迎福踐長先臣或為之頌臣既玩其嘉藻願¶
　述朝慶千載昌期一陽佳節四方交泰萬彚昭蘇亞歲¶
　迎祥履長納慶不勝感節情繫帷幄拜表奉賀并獻紋¶
　履七緉韤若干副茅茨之陋不足以入金門登玉臺也¶
　¶
　¶
　¶
　¶
<pb:KR3k0055_WYG_021-47b>¶
　¶
　¶
　¶
　¶
　¶
　¶
　¶
御定淵鑑類函卷十六¶
