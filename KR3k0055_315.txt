# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.007163
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百十
<pb:KR3k0055_WYG_315-1a>¶
　欽定四庫全書¶
御定淵鑑類函卷三百十¶
　　人部六十九(薦獻/干謁)¶
　　　薦獻一¶
　増說文曰薦進也　原曲禮曰士有獻於國君他日君¶
　問之曰安取彼再拜稽首而後對　増内則曰適子庶¶
　子祇事宗子宗婦衣服裘衾車馬則必獻其上而後敢¶
　服用其次也若非所獻則不敢以入於宗子之門　又¶
<pb:KR3k0055_WYG_315-1b>¶
　曰家富則具二牲獻其賢者於宗子　玉藻曰凡獻於¶
　君大夫使宰士親皆冄拜稽首送之　少儀曰其以乘¶
　壺酒束脩一犬獻人則陳酒執脩以將命¶
　　　薦獻二¶
　増左傳曰鄭潁考叔有獻於公公賜之食　又曰虞叔¶
　有玉虞公求㫋弗獻既而悔曰匹夫無罪懐璧其罪吾¶
　焉用此以賈害也乃獻之　又曰孟獻子言於公曰臣¶
　聞小國之免於大國也聘而獻物於是有庭實旅百朝¶
<pb:KR3k0055_WYG_315-2a>¶
而獻功於是有容貌采章誅而薦賄則無及也　又曰¶
晉敗楚於鄢陵王召子反謀榖陽豎獻飲於子反子反¶
醉而不能見乃宵遁　又曰子産相鄭伯以如晉晉侯¶
未之見也子産使盡壊其館之垣而納車馬焉曰未知¶
見時不敢輸幣亦不敢暴露其輸之則君之府實也非¶
薦陳之不敢輸也其暴露之則恐燥溼之不時而朽蠧¶
以重敝邑之罪　又曰晉荀躒如周葬穆后籍談為介¶
王曰諸侯皆有以鎮撫王室晉獨無有何也籍談對曰¶
<pb:KR3k0055_WYG_315-2b>¶
諸侯之封也皆受明器於王室以鎮撫其社稷故能薦¶
彝器於王晉居深山王靈不及其何以獻器　又曰韓¶
宣子有玉環其一在鄭商宣子謁諸鄭伯子産弗與曰¶
吾子得玉而失諸侯必不為也若大國令而共無藝鄭¶
鄙邑也亦弗為也僑若獻玉不知所成　又曰王子朝¶
用成周之寳珪於河津人得諸河上隂不佞以温人南¶
侵拘得玉者賣之則為石王定而獻之與之東訾　又¶
曰蔡昭侯為兩佩與兩裘以如楚獻一佩一裘於昭王¶
<pb:KR3k0055_WYG_315-3a>¶
子常欲之弗與三年止之蔡人固請獻佩於子常蔡侯¶
歸　說苑曰孔子之楚有漁者獻魚孔子不受獻魚者¶
曰天暑市逺賣之不售思欲棄之不若獻之君子孔子¶
冄拜受謂弟子曰埽除將祭之弟子曰夫人將棄之今¶
夫子將祭之何也曰吾聞務施而不腐餘財者聖人也¶
今受聖人之賜可無祭乎　又曰曽子衣敝衣以耕魯¶
君使人徃致邑焉曰請以此修衣曽子不受反復而往¶
不受使者曰先生非求於人人則獻之奚為不受曽子¶
<pb:KR3k0055_WYG_315-3b>¶
曰參聞之受人者畏人予人者驕人縱子有賜不我驕¶
也我能勿畏乎終不受孔子聞之曰參之言是以全其¶
節　戰國䇿曰張儀為秦破從連横說楚王遺車百乗¶
獻駭雞之犀夜光之璧於秦王　尹文子曰魏田父得¶
玉径尺鄰人曰山怪石也取置廡下眀旦視之光射一¶
室大怖反棄於野鄰人取獻魏王玉工曰此無價以當¶
之五都之城僅可一觀王賜獻玉者千金長食上大夫¶
之禄　方朔外傳曰漢東方朔從西𨚗國還得聲風木¶
<pb:KR3k0055_WYG_315-4a>¶
十枝長九尺出甜波以進武帝以賜羣臣年百嵗者此¶
木有疾則枝汗死則枝折此木千嵗一温萬嵗一枯朔¶
曰臣見此枝三枯死矣　晉史曰虞嘯父武帝問卿初¶
不聞有所獻替對曰天時尚温䱥(音/祭)魚蝦鮓未可致㝷¶
當有所獻帝大笑　鴻書曰齊武帝幸芳林園就虞悰¶
求味悰獻粣及雜殽數十輿大官不及也上欲求飲食¶
方不得後體不快悰僅獻醒酒鯖鮓一方而已　後魏¶
書曰郢州刺史韓務獻七寳牀象牙席詔曰昔晉武帝¶
<pb:KR3k0055_WYG_315-4b>¶
焚雉頭裘朕常嘉之今務所獻亦此之流也竒麗之物¶
有乖素風可付其家　唐時大臣初拜官獻食天子名¶
曰燒尾蘇瓌獨不進　唐書曰李絳遷戶部侍郎帝以¶
戶部故有獻而絳獨無有何哉荅曰臣乃為陛下謹出¶
納烏有羡贏哉王播為鹽鐡使而事月進絳曰比禁天¶
下正賦外不得有他獻而播妄名羡餘願悉付有司帝¶
曰善訖絳在位獻不入禁中　又曰元和初魏博田季¶
安以五千縑助營開業佛祠崔羣以為無名之獻不當¶
<pb:KR3k0055_WYG_315-5a>¶
受有詔却之　摭言曰唐庾承宣主文後六七年方授¶
金紫時門生李石先於内庭恩賜矣承宣拜命之初石¶
以所服紫袍金魚拜獻座主　唐書曰黄巢之亂張濬¶
稱疾挟其母走商山僖宗西出衛士食不給漢隂令李¶
康獻糗餌數百䭾士皆厭給帝異之曰爾乃及是乎對¶
曰臣安知為此張濬教臣也乃急召濬至行在冄進諌¶
議大夫　鴻書曰呉越武肅王遣使於梁太祖太祖問¶
王好何物使者曰好玉帶駿馬太祖曰真英雄也選玉¶
<pb:KR3k0055_WYG_315-5b>¶
帶一名馬四賜之及忠懿王進寳犀帶於宋藝祖藝祖¶
曰朕有三條與此不同汴河一條淮河一條楊子江一¶
條俶大愧服　揮麈録曰宋王薿字豐父守㑹稽童貫¶
時方用事貫苦脚氣或曰楊梅仁可療是疾豐父裒五¶
十石以獻之後擢待制冄任不歴貼職徑登次對惟豐¶
父一人　宋李昭玘使陕西時延安小将車吉被誣為¶
盜昭玘察知無他吉後立戰功至皇城使相遇京師以¶
名馬為獻笑却之　賈似道専政李芾文天祥陳文龍¶
<pb:KR3k0055_WYG_315-6a>¶
陸逵杜淵張仲徽輩小忤意輙斥趙溍輩爭獻寳玉陳¶
奕至以兄事其玉工陳振民以求進　元巴延之取宋¶
而還也詔百官郊迎以勞之平章阿哈瑪特先半道謁巴¶
延觧所服玉鈎絛遺之阿哈瑪特謂其輕已誣以平宋時¶
取其玉桃盞阿哈瑪特既死有獻此盞者帝愕然曰㡬陷¶
我忠良¶
　　薦獻三¶
増大龜　大貝(尚書九江納錫大龜孔傳云尺二寸曰/大龜出九江水中  尚書大傳夏成五)¶
<pb:KR3k0055_WYG_315-6b>¶
(服外薄四海南海魚革珠珍大/貝鄭注所貢物也貝古以為貨)　紈牛　文馬(周書成/王時西)¶
(夷貢獻卜盧紈牛紈牛牛之小者孔晁注曰卜盧盧之/西北戎盧水是也  東觀漢記建武二十六年南單于)¶
(遣使獻駱駞二/頭文馬十疋)　丹砂　𤣥玉(周書成王時四夷來貢/卜盧人西南之蠻丹砂)¶
(所出隂夏成五服外薄四海主諸/靈龜  谷𤣥玉康成注所貢物)　白鷴　丹鵲(西京/雜記)¶
(閩越王獻髙祖白鷴一雙髙祖大恱厚報使者雌王/子年拾遺記曰塗修國獻青&KR0235;丹鵲各一雄一)¶
青石帶　白環玦(魚豢魏畧曰漢陽嘉二年疏勒國王/獻西海青石帶  帝王世紀西王母)¶
(慕舜徳來獻白環/及玦并貢葢地圖)　火鼠毛　氷蠶繭(魏志景初二年/西域獻火浣布)¶
(東方朔神異經曰南荒之外有火山晝夜火燃火中有/鼠重千斤毛長二尺餘細如絲可以作布恒居火中以)¶
<pb:KR3k0055_WYG_315-7a>¶
(水逐而沃之乃死取緝其毛織以為布繭拾遺記曰氷/蠶長十寸有鱗角以雪霜覆之然後為  其色五彩織)¶
(為文錦入水不濡投火不燎/唐堯世海人獻之以為黼黻)　雩都蔗　山陽棃(南康/記鄧)¶
(徳明曰雩都縣土壤肥沃偏宜藷蔗味及彩色餘縣所/無郡人珍之毎嵗以獻御  魏武帝昔為兖州牧上書)¶
(曰山陽郡美棃/謹獻甘棃三箱)　合枝李　同心棃(西京雜記葛洪曰/初修上林苑羣臣)¶
(逺方各獻異果有合枝李之吕光/時燉煌太守宋歆獻同心  棃)　吉光裘　昆吾劔¶
(十洲記東方朔曰天漢三年西國王使獻吉光裘泥/列子周穆王征西戎獻昆吾之劔赤刄切玉如切)¶
奔盧芳苡　祖梨蔓苔(郭子横洞冥記曰元鼎元年起/招仙閣於閣上然芳苡燈此草)¶
(形如麻奔盧國來獻雞拾遺記曰晉惠帝時祖梨國貢/蔓苔色如金縈叢如  卵投水中蔓延波瀾之上如火)¶
<pb:KR3k0055_WYG_315-7b>¶
(宫人有幸者以金苔賜之置/漆盤中照燭滿室名曰夜月)　康人桴苡　波弋荃蘪¶
(周書成王時康人獻桴苡者其實食之宜子孔晁注曰/康人以西戎之别食芳苡即有身  洞冥記曰光和元)¶
(年波秪國亦名波弋國獻神精香草一名荃蘪亦名春/蕪一根而百條其枝間如竹節柔軟其皮如絲可為布)¶
(所謂春蕪布亦曰香荃堅宻如氷紈也握/之一片滿宫皆香婦人帶之彌芳馥也)　交阯玉橘¶
　東野文瓜(楊孚異物志曰橘為樹白華而赤實皮既/馨香裏又有美味交阯有官長一人秩三)¶
(百石主嵗貢御橘疏王逸荔枝賦曰大哉聖皇處/乎中州東野貢落  之文瓜南浦上黄甘之華橘)　西¶
戎古黄乘　大夏兹白牛(周成王時犬戎獻文馬赤鬛/縞身目若金名曰古黄之乘)¶
(孔晁注犬戎西戎之逺者注又大夏獻兹白/牛野獸也牛形象齒孔晁  大夏西北戎也)　林邑水¶
<pb:KR3k0055_WYG_315-8a>¶
玉壺　波秪青金鏡(交州雜記太康四年林邑王范能/獻紫水精唾壺一口青白水精唾)¶
(壺二口山海經曰堂夜之山多水玉即水精也國洞冥/記曰望蟾閣上有青金鏡廣四尺元光中波秪  獻照)¶
(見魑魅百鬼/不敢隱形)¶
　　薦獻四¶
増啓服(魯昭公在乾侯衛侯/來獻其乘馬曰啓服)　肅爽(唐成公如楚有兩/肅爽馬子常欲之)¶
(弗與三年止之唐人竊馬/而獻子常子常歸唐侯)　龍輔(魯昭公賜公衍羔裘/使獻龍輔於齊侯玉)¶
(名/也)　楊楯(宋樂祁使晉趙簡子/飲之酒獻楊楯六十)　獻曝(列子楊朱曰宋/有田父暨春東)¶
(作自曝於日不知天下之有廣厦隩室綿纊狐貉顧謂/其妻曰負日之暄人莫知者以獻吾君當有厚賞也)¶
<pb:KR3k0055_WYG_315-8b>¶
　獻芹(稽叔夜與山濤絶交書野人有快炙背美芹/子者欲獻之至尊雖有區區之意亦已䟱矣)¶
原奉麋(楚樂伯射麋晉鮑癸當其後使攝叔奉麋獻/焉曰以嵗之非時獻禽之未至敢膳諸從者)¶
増獻雉(魯叔孫穆子至庚宗遇婦人後自/齊還魯所宿庚宗之婦人獻以雉)　原左牽(犬/則)¶
(執緤左/牽之)　右牽(牛則執靷馬則/執靮皆右牽之)　致馬資(獻金玉曰致/馬資於有司)¶
　佛鳥首(獻鳥者佛其首為/其喙害人佛戾也)　執以將命(獻人禽加於/一雙則執一)¶
(雙以將命/委其餘)　受乃問名(守犬田犬則受擯/者既受乃問犬名)　不獻魚鼈¶
(禮水潦降/不獻魚鼈)　不及車馬(父母在饋獻/不及車馬)　不以為禮(天不/生地)¶
(不養君子/不以為禮)増不敢以聞(凡於尊者有獻而不敢以聞/注不敢直言獻尊者如云贈)¶
<pb:KR3k0055_WYG_315-9a>¶
(從者/之類)　原甲則奉胄(甲若有以前之則執以將/命無以前之則袒櫜奉胄)　器則¶
執蓋　弓則屈䪅(弓則以左手屈䪅/執拊注䪅弓衣也)　劔則啓櫝(劔則/啓櫝)¶
(蓋襲之加夫襓與劔焉/注櫝劔匣夫襓劒衣也)　増進劒者左首　進戈者前¶
鐏(前其鐏/後其刄)　原獻甲者執胄　獻杖者執末　増進矛¶
㦸者前鐓　進几杖者拂之　原獻粟者執右契　獻¶
米者操量鼓　獻車馬者執策綏　獻民虜者操右袂¶
　獻熟食者操醬齊　獻田宅者操書致　居山不以¶
魚鼈為禮　居澤不以豕鹿為禮¶
<pb:KR3k0055_WYG_315-9b>¶
　　干謁一¶
増集韻曰古者未有紙削竹木以書姓名故謂之刺後¶
以紙書故謂之名紙唐李徳裕為相貴盛人務加禮改¶
具銜候起居之狀謂之門狀　傅勝傳注曰㳙人如謁¶
者㳙潔主潔除之人也　漢書曰莫為我先注先容也¶
　易例曰見情者獲直往則違　詩曰既見君子我心¶
則降　又曰既見君子云何不喜　又曰既見君子為¶
龍為光　禮記曰聞始見君子者辭曰某固願聞名於¶
<pb:KR3k0055_WYG_315-10a>¶
將命者敵者曰某固願見罕見曰聞名亟見曰朝夕¶
儀禮士相見曰聞吾子稱䞇敢辭¶
　　干謁二¶
増左傳曰子產相鄭伯以如晉曰敝邑不敢寜居來㑹¶
時事逢執事之不間而未得見又不獲聞命未知見時¶
　論語曰陽貨欲見孔子歸孔子豚孔子時其亡也而¶
往拜之　孟子曰墨者夷之因徐辟而求見孟子　秦¶
本記曰衛鞅因景監求見孝公　史記曰平原君謂魯¶
<pb:KR3k0055_WYG_315-10b>¶
仲連曰勝請為紹介而見之於先生(謂魏新/垣衍也)　戰國䇿¶
曰蘇秦曰楚國之食貴於玉薪貴於桂謁者難見如鬼¶
王難見如帝令臣食玉炊桂因鬼見帝其可得乎　原¶
漢書曰魏勃欲求見齊相曹参家貧無以自通常獨早¶
埽齊相舍人門外舍人怪之以為物而伺之得勃勃曰¶
願見相君無因故為子埽欲以求見於是舍人見勃曹¶
参因以為舍人　漢武帝舉賢良文學材力之士東方¶
朔上書髙自稱譽上偉之令待詔公車　暴勝之為直¶
<pb:KR3k0055_WYG_315-11a>¶
指使者聞雋不疑賢至渤海遣使請與相見不疑冠進¶
賢冠帶櫑具劔佩環玦褎衣博帶盛服至門上謁門下¶
欲使觧劔不疑曰劔者武備不可觧吏白勝之開閤延¶
請衣冠甚偉勝之躧履出迎　増朱雲成帝時不復仕¶
常居鄠田時出乘牛車從諸生所過人敬事焉薛宣為¶
丞相雲往見之宣備賓主禮因留雲宿從容謂曰在田¶
野無事且留我東閣可以觀四方竒士雲曰小生迺欲¶
相吏耶宣不敢復言　後漢陳遵居長安近臣貴戚皆¶
<pb:KR3k0055_WYG_315-11b>¶
貴重之牧守當之官及郡國豪傑至京師者莫不到門¶
　王符字節信安定人度遼將軍皇甫規解官歸安定¶
鄉人有以貨得鴈門太守者亦去職還家書刺謁規規¶
卧不迎既入問卿前在鴈門食鴈美乎有頃白王符在¶
門規素聞符名驚遽而起衣不及帶屣履出迎援符手¶
而還與同坐極歡時人為之語曰徒見二千石不如一¶
縫掖言書生道義之為貴也　趙咨字文楚東郡人靈¶
帝時拜東海相之官道經滎陽令燉煌曺暠咨之故孝¶
<pb:KR3k0055_WYG_315-12a>¶
廉也迎路候謁咨不為留暠送至亭次望塵不及謂主¶
簿曰趙君名重今過界不見必為天下笑即棄印綬追¶
至東海謁咨畢辭歸家為時所重如此　許劭字子將¶
嘗到潁川多長者之遊唯不候陳寔又陳蕃䘮妻還葬¶
劭獨不往或問之曰太丘道廣廣則難周仲舉性峻峻¶
則少通故不造也　原髙彪嘗從馬融欲問大義融疾¶
不見乃覆刺遺融書曰彪望風慕教久矣故不待介者¶
造君子之門冀得一見龍光敘腹心之願而乃養痾傲¶
<pb:KR3k0055_WYG_315-12b>¶
士如此昔者周公兄父文武九命作伯以居華夏猶握¶
沐吐餐以接白屋之士天下歸徳歴載邈矣今君不能¶
相見宜哉融省書大慙遣人辭謝追請径去不還　増¶
禰衡字正平孔融愛其才數稱於曹操言衡欲詣操操¶
大喜勅門者有客便通待之極宴衡著布單衣踈巾手¶
持三尺梲杖坐大營門以杖捶地大罵吏白外有狂生¶
言語悖逆操怒謂融曰禰衡豎子孤殺之如雀鼠耳顧¶
此人素有虚名逺近將謂孤不能容之今送與劉表視¶
<pb:KR3k0055_WYG_315-13a>¶
當何如衡臨發衆人為之祖道乃更相戒曰衡悖虐無¶
禮今因其後至咸當以不起折之也及衡至衆人莫肯¶
興衡大號衆問其故衡曰坐者為塜卧者為屍屍塚之¶
間能不悲乎　原禰衡尚氣剛傲好矯時慢物建安初¶
自荆州北遊許都書一刺懐之漫滅而無所遇或問之¶
曰盍從陳長文司馬伯達乎衡曰卿欲使我從屠沽兒¶
輩耶　増龎徳公時諸葛亮每至徳公家獨拜牀下徳¶
公初不令止司馬徳操嘗詣徳公值其渡沔上先人墓¶
<pb:KR3k0055_WYG_315-13b>¶
徳操径入室呼徳公妻子使速作黍徐元直向云當來¶
就我與徳公談其妻子皆羅拜堂下奔走供設徳公還¶
直入不知何者是客也　别傳曰劉綜欲候司馬徽先¶
使左右問其存亡徽鋤園左右問司馬君所徽曰我是¶
徽頭面醜陋聞者罵之曰即欲求司馬公何等田奴而¶
稱徽更刷頭飾服而出左右叩頭謝之　种拂拜苑令¶
時南陽郡吏好因休沐游戲市里拂出逢之必下車公¶
謁以愧其心　秦宓字子軌有與書曰貧賤困苦何可¶
<pb:KR3k0055_WYG_315-14a>¶
終身宜一來與州尊相見宓荅曰僕處乎隴畞之中誦¶
顏氏之簞瓢詠原憲之蓬户翶翔林澤聽元猿之悲吟¶
察鶴鳴於九皐斯乃僕得志之秋何困苦之戚哉　魏¶
時苗字徳胄為壽春令蔣濟為治中苖初至謁濟濟素¶
嗜酒適㑹其醉不能見苖恚恨刻木為人書曰酒徒蔣¶
濟置之牆下旦夕射之　王粲蔡邕見而竒之邕嘗賓¶
客盈座聞粲在門倒屣迎之粲至年既幼弱容狀短小¶
一座盡驚　張臶時廣平太守盧毓到官吏白承前致¶
<pb:KR3k0055_WYG_315-14b>¶
版謁毓曰張先生豈版謁可飾哉但奉書致羊酒　呉¶
録曰孟宗為豫章太守謂倉掾曰君昔負太守一刺寜¶
識之否掾曰不識宗曰吾昔家貧親老為官資運以刺¶
詣君感見發遣何乃久屈耶　呉虞翻年十三客有候¶
其兄者不過翻翻與書曰琥珀不取腐芥磁石不受曲¶
鍼過而不存不亦宜乎客竒之　晉劉驎之字子驥尚¶
質素車騎將軍桓沖聞名辟為長史固辭沖嘗到其家¶
驎之於樹條桑使者致命驎之曰使君既枉駕光臨宜¶
<pb:KR3k0055_WYG_315-15a>¶
先詣家君沖愧詣其父　晉書曰桓温謀不軌郗超為¶
之謀主謝安嘗與王文度共詣郗超日旰未得前文度¶
便欲去安曰不能為性命忍俄頃耶其權重當時如此¶
　又曰宋纖沈靜不與世交隱居南山太守楊公畫其¶
像於閣上出入視之酒泉太守馬岌具威儀造焉不見¶
岌歎曰吾今知先生人中之龍也　謝遏夏日嘗仰卧¶
謝公清晨卒來不暇衣冠出屋外方躡履問訊公曰汝¶
可謂前倨而後恭　王𨗳子恬性傲誕不拘禮法謝萬¶
<pb:KR3k0055_WYG_315-15b>¶
嘗詣恬既坐少頃恬便入内萬以為必厚待已殊有喜¶
色恬久之乃沐頭被髪而出據胡牀於庭中曬髪神氣¶
傲邁竟無賓主之禮萬悵然而還　桓元嘗詣王忱通¶
人未出乘轝直進忱對立便鞭門幹元怒去之忱亦不¶
留　范汪字汝平初為桓温安西長史温征蜀還復署¶
為長史江州刺史皆不就自請還朝求為東陽太守温¶
甚恨之後為安北將軍温北伐汪以失期免為庶人汪¶
屏居呉郡後至姑孰見温時方起屈滯以傾朝廷謂汪¶
<pb:KR3k0055_WYG_315-16a>¶
詣已傾身引望曰范公來可作太常耶汪至温謝其逺¶
來意汪實來造温恐以趨時致損乃曰亡兒瘞此來視¶
之温殊失望而止　宋闗康之隱居南昌顏延之䓁候¶
見散髪被黄布帕席松葉枕白石一塊而卧了不相盼¶
延之䓁咨嗟而退不敢干也　齊張融欲詣吏部尚書¶
何戢誤通尚書劉澄下車入門乃曰非是至户望澄又¶
曰非是既造席視澄曰都自非是乃去　梁陸倕傳曰¶
任昉為中丞簪&KR0322;輻輳預其宴者號為龍門遊　何思¶
<pb:KR3k0055_WYG_315-16b>¶
澄天監間敕徐勉舉學士入華林撰通略勉舉思澄顧¶
協劉杳王子雲鍾嶼䓁五人以應選思澄重交結分書¶
與諸賓朋校定而終日造謁每宿昔作名刺一束曉便¶
命駕朝賢無不悉狎狎處即命食有人方之婁䕶欣然¶
當之投晩還家所齎名刺必盡　後魏任城王澄子順¶
為給事中時尚書髙肇帝舅權重天下順曽懐刺詣肇¶
門門者以其年少荅云在坐大有客不肯為通順叱之¶
曰任城王兒可是賤也及見直往登牀捧手抗禮羣公¶
<pb:KR3k0055_WYG_315-17a>¶
先達莫不怪懼而順辭吐傲然若無所覩肇謂衆曰此¶
兒豪氣尚爾況其父乎澄聞之大怒杖順數十　北齊¶
李元忠初神武東出元忠乘露車載素筝濁酒奉迎神¶
武聞其酒客未即見之元忠下車獨酌擘脯食之謂門¶
者曰本言公招延賢雋今國士到門不能吐哺輟洗其¶
人可知還吾刺勿復通門者以告神武遽見之引入觴¶
冄行元忠上車取筝鼓之長歌慷慨謂神武曰天下形¶
勢可見明公猶欲事爾朱乎神武曰富貴皆由他安敢¶
<pb:KR3k0055_WYG_315-17b>¶
不盡節元忠曰非英雄也因進縱横之策深見嘉納¶
魏愷自散騎常侍遷青州刺史固辭文宣怒由是積年¶
沈廢後遇楊愔於路自陳愔曰咸由中旨愷曰雖復零¶
雨自天終待雲興四嶽愔欣然數日除霍州刺史　齊¶
盧思道欲詣和士開恐為人所見乃未明而行比至其¶
門立者衆矣盧駐轡望之曰彼何人森然與槐栁齊列¶
因鞭馬疾去　唐髙士廉備禮請見朱桃椎與之語不¶
荅瞪目而去士亷冄拜曰祭酒其使我以無事治蜀耶¶
<pb:KR3k0055_WYG_315-18a>¶
乃簡條目州遂大治　王績字無功絳州人刺史崔喜¶
請見荅曰奈何坐致嚴君平耶卒不詣杜之松故人也¶
為刺史請績&KR0688;禮荅曰吾不揖讓邦君門談糟粕棄醇¶
醪也　唐書曰宋璟遷左臺御史中丞劾二張下獄后¶
俄詔原之勅二張詣璟謝璟不見曰公事公言之若私¶
見法無私也顧左右歎曰吾悔不先碎豎子首而令亂¶
國經　又曰明皇欲相崔隱甫謂曰牛仙客可與語卿¶
嘗見否對曰未也帝曰可見之隱甫終不詣他日又問¶
<pb:KR3k0055_WYG_315-18b>¶
對如初帝乃不用隱甫所至潔介自守以彊正稱　又¶
曰陸龜蒙至饒州三日無所詣刺史蔡京率官屬就見¶
龜蒙不樂拂衣去　甫里先生傳曰陸龜䝉性不喜與¶
俗人交雖詣門不得見也不置車馬不務慶弔内外&KR0666;¶
黨伏臘䘮祭未嘗及時往或寒暑得中體佳無事時則¶
乘小舟設蓬席賫一束書茶竈筆牀釣具櫂船郎而已¶
所詣小不㑹意径還不留雖水禽決去山鹿駭走之不¶
若　李白開元中謁宰相封一板上題曰海上釣鼇客¶
<pb:KR3k0055_WYG_315-19a>¶
李白相問曰先生臨滄海釣巨鼇以何物為釣絲曰以¶
風浪逸其情以乾坤縱其志以虹霓為絲明月為鈎問¶
何物為餌曰以天下無義氣丈夫爲餌時相竦然　韋¶
貫之爲長安丞或薦之京兆尹李實實舉笏示所記曰¶
此其姓名也與我同里素聞其賢願識之而進於上或¶
告曰子今日詣實明日賀者至矣貫之唯唯不往　韓¶
愈王仲舒碑曰仲舒家江南讀書著文其譽藹欝當時¶
名公皆折官位輩行願為交　詩話曰唐韓愈皇甫湜¶
<pb:KR3k0055_WYG_315-19b>¶
一代龍門牛僧孺攜所業謁之其首篇說樂即捲未嘗¶
開問曰且以拍板為甚麽曰樂句二公大稱賞因此名¶
振　又曰唐牛僧孺赴舉之秋甞投贄於劉補闕禹錫¶
對客展巻飛筆塗竄其文歴二十餘嵗劉轉汝州牛出¶
鎮漢南枉道汝州駐旌信宿酒酣賦詩劉方悟往年改¶
公文卷牛詩曰粉署為郎四十春今來名輩更無人休¶
論世上升沈事且鬭尊前見在身珠玉㑹應成咳唾山¶
川猶覺露精神莫嫌恃酒䡖言語曽把文章謁後塵劉¶
<pb:KR3k0055_WYG_315-20a>¶
和云昔年曽作漢朝臣晩嵗空餘老病身初見相如成¶
賦日後為丞相埽門人追思往事咨嗟久幸喜清光笑¶
語頻猶有當時舊冠劔待公三日拂埃塵牛吟和詩前¶
意稍觧曰三日之事何敢當焉宰相三朝後主印可以¶
升降百司也於是移宴竟夕方整前驅劉乃戒其子曰¶
吾成人之志豈料為非汝輩進修守中為上　令狐峘¶
為吉州刺史時齊映觀察江西按部及州峘䡖映後出¶
至迎謁頗怏怏従容步進不抹首屬戎器映以為恨擿¶
<pb:KR3k0055_WYG_315-20b>¶
峘事貶衢州司馬　五代唐趙鳳與于嶠俱在翰林相¶
善&KR0235;後為相嶠以本名出鳳上而不用數非斥時政尤¶
訿鳳鳳銜之因事左遷嶠秘書少監嶠因醉往見鳳鳳¶
知其必不遜辭以沐髪嶠詬直吏又溺於&KR0025;者直廬而¶
去吏白嶠溺於客次且詬鳳鳳奏聞明宗奪嶠官長流¶
　湘山野録曰王沂公曽為布衣時以所業䞇吕文穆¶
䝉正中有早梅詩其警句云雪中未論和&KR0245;事且向百¶
花頭上開文穆曰此生次第已安排作狀元了做宰相¶
<pb:KR3k0055_WYG_315-21a>¶
矣已而果然　宋御史中丞孫抃薦吳中復為監察御¶
史初不相識或問之抃曰昔人耻為呈身御史今豈有¶
識面臺官耶　名臣遺事曰宋諌議大夫張師徳謁向¶
文簡敏中曰師徳兩詣王相公門皆不得見恐為人䡖¶
毁望公&KR0025;容眀之一日方議知制誥公曰可惜張師徳¶
向公曰何謂公曰累於上前說張師徳名家子有士行¶
不意兩及吾門狀元及第榮進素定但當静以待之耳¶
若奔競使無階而進者當何如也向公方以師徳之意¶
<pb:KR3k0055_WYG_315-21b>¶
啓之公曰某處安得有人敢䡖毁人但師徳後進待我¶
淺也向公自稱師徳適有闕望公弗遺公曰第緩之使¶
師徳知聊以戒貪進警薄俗也　范仲淹在睢陽掌學¶
有孫秀才者索遊上謁文正贈錢一千眀年孫生復謁¶
文正又贈一千因問何為汲汲於道路孫生戚然動色¶
曰母老無以養若日得百錢則甘旨足矣文正曰吾觀¶
子辭色非乞客也吾今補子為學職月可得三千以供¶
養子能安於學乎孫生大喜於是授以春秋後十年有¶
<pb:KR3k0055_WYG_315-22a>¶
孫明復先生以春秋授學者道徳髙邁朝廷召至乃昔¶
日索遊孫秀才也　李垂為知州還朝李康伯謂曰子¶
文學議論稱於天下諸公擬用知制誥但宰相未嘗相¶
識盍往見之垂曰若我昔謁丁崖州乾興初已為翰林¶
學士矣焉能趨炎附熱看人眉睫以冀推挽乎出知均¶
州　蔡文忠公齊大中祥符登進士第為狀元山東人¶
賈同亦名士也與公同州部累往謁公值公飲酣不得¶
見賈乃留詩一絶云聖君寵厚龍頭選慈母恩深鶴髪¶
<pb:KR3k0055_WYG_315-22b>¶
随君寵母恩俱未報酒如為患悔何追公因此戒酒¶
紀聞曰宰相自唐以來謂之禮絶百寮見者無長幼皆¶
拜宰相平立少垂手扶之送客未嘗下階客坐稍久則¶
吏&KR0025;旁喝相公尊重客踧踖起退及富鄭公為相雖微¶
官布衣謁見皆與之抗禮送之及門視其上馬乃還自¶
是羣公稍效之　張載少喜談兵欲結客取洮西之地¶
年二十一以書謁范仲淹警之曰儒者自有名教可樂¶
何事於兵因勸讀中庸　謝顯道云明道先生坐如泥¶
<pb:KR3k0055_WYG_315-23a>¶
塑人及至接人則渾是一團和氣　程氏遺書曰宋程¶
頤與韓持國范夷叟泛舟有一官上書謁大資程曰大¶
資居位却不求人迺人倒來求己是甚道理夷叟曰求¶
薦舉常事也程曰不然只為曽有不求者不與來求者¶
與之遂致人如此持國便服　邵康節先生墓誌曰康¶
節居洛士人之道洛者有不入公府而必之先生之廬¶
　李周登進士通判施州神宗以近臣孫固薦召對謂¶
曰知卿不游權臣識今執政乎對曰不識也翼日語固¶
<pb:KR3k0055_WYG_315-23b>¶
曰李周樸忠之士也　童蒙訓曰宋滎陽公吕希哲自¶
少官守處未甞干人舉薦以為後生之戒仲父舜從守¶
官㑹稽或議其不求知曰勤於執事乃所以求知也¶
聞見録曰宋文彥博判北京有汪輔之者新除運判為¶
人㦚急初入謁潞公方坐㕔事閲謁刺置案上不問入¶
宅久之乃出輔之己不堪既見公禮之甚簡謂曰家人¶
頃令沐髪忘見運判勿訝輔之沮甚舊例監司至之三¶
日府必作㑹公故罷之輔之移文定日檢按府庫通判¶
<pb:KR3k0055_WYG_315-24a>¶
以次白公公不荅是日内外事並不許通輔之坐都㕔¶
吏白侍中家宴匙鑰不可請輔之怒破架閣庫鎻亦無¶
従檢按也宻劾潞公不治神宗批輔之所上奏付潞公¶
有云侍中舊徳故煩卧䕶北門細事不必勞心輔之小¶
臣敢爾無禮將别有處置之語潞公得之不言一日㑹¶
監司曰老謬無治状幸諸君寛之監司皆愧謝因出御¶
批以示輔之輔之皇恐逃歸託按部以出未㡬輔之罷¶
　元豐間文彥博以太尉留守西京未交印先就第㕔¶
<pb:KR3k0055_WYG_315-24b>¶
坐見監司府官唐介叅政之子義問為轉運判官退謂¶
其客尹煥曰先公為臺官甞言潞公今豈挾以為恨耶¶
某當避之煥曰潞公所為必有理姑聽之明日公交府¶
事以次見監司府官如常儀或以問公公曰吾未視府¶
事三公見庶僚也既交印河南知府見監司矣義問聞¶
之復謂煥曰微君殆有失於潞公也　蘇軾在黄州邀¶
一隠士相見但視傳舍不言而去坡曰豈非以身世為¶
傳舍耶　熙寜中詔近臣舉御史舉者意屬王巖叟而¶
<pb:KR3k0055_WYG_315-25a>¶
未及識㦯謂可一往見笑曰是所謂呈身御史也卒不¶
見　神宗嘗對章惇稱張安道之美問惇識否惇退以¶
告吕惠卿恵卿眀日與安道同行入朝告以上語且曰¶
行當大用矣安道縮鼻不對其夕安道適與客坐惇呵¶
引到門謁入安道便謝曰素不相識不敢受謁惇慙怍¶
而退　章惇嘗事邵康節及為相欲用康節子伯温伯¶
温曰豈不欲見先公於地下耶到則先就部擬官而後¶
見宰相　龔夬弟大壯少有重名清介自立従兄官河¶
<pb:KR3k0055_WYG_315-25b>¶
陽曽布欲見之不可得乃往謁夬邀之出從容竟日題¶
壁間有得見兩龔之語　李朴自為教授天下髙其名¶
蔡京俾所厚道意許以禁從拒之中書侍郎馮熙載欲¶
邂逅見朴笑曰不能見蔡京焉能邂逅馮熙載耶　獻¶
徴録曰明李承芳登進士李西涯謂之曰子盍與錢與¶
謙謁閣老徐先生乎承芳曰吾恐張師徳見薄於王旦¶
矣廷試榜出與謙及第承芳列名同進士出身拜大理¶
評事　又曰明許應元嘉靖壬辰舉進士執政者知公¶
<pb:KR3k0055_WYG_315-26a>¶
欲一見應元不往曰吾始仕也而當傴僂鼎貴之門冒¶
謁干進哉　明詞林人物考曰李淑字師孟嘉靖庚戍¶
進士始淑之奏南宫捷也相嚴嵩曰聞楚有才士李某¶
者吾鄉人也能一見我乎公逡巡謝弗肯往以故當射¶
䇿夏太宰邦謨竒而薦之鼎甲嵩固下之　又曰陶大¶
臨字虞臣嘉靖丙辰廷試第二人授翰林院編修故相¶
嚴嵩耳公名欲致之門下數遣其子世蕃候之陶戒門¶
者以他出應之第一刺報而已　獻徴録曰明隆慶時¶
<pb:KR3k0055_WYG_315-26b>¶
劉淛試南宫下第大學士李公得其遺卷心竒之欲致¶
一見不可曰落第書生豈可自呈身相門耶張居正欲¶
致之東閣亦拒不相見¶
　　干謁三¶
原相府　卿門(范睢為須賈御入相府曰我為君先通/相君  宋公子魚無日不數於六卿之)¶
(門/)　書刺　奏刺(漢髙帝紀有謁者自書刺以言爵里/若今之通名也  下詳干謁二夏侯)¶
(淵/事)　増題鳳　登龍(稽康與吕安善毎一相思千里命/駕後來值康不在嵇喜出戶延之)¶
(不入題門上作&KR0235;字而去喜不覺猶以為欣鳳字凡鳥/也王維詩到門不敢題凡鳥看竹何須問主人  李膺)¶
<pb:KR3k0055_WYG_315-27a>¶
(以聲名自髙士有被/其容接名為登龍門)　御李　識荆(荀爽嘗就謁李膺/因為其御既還喜)¶
(曰今日乃得御李君矣但李白與韓朝宗/書曰生不願封萬戶侯  願一識韓荆州)　依劉　仰¶
韓(王粲在荆州嘗依劉表北韓/昌黎學者仰之如㤗山  斗)　倒屣　擁篲(上詳干/謁二蔡)¶
(邕事燕魏文侯擁篲迎朋友握手歡如平生又史記鄒/衍適  昭王擁篲先驅請列弟子之座而受業又漢太)¶
(公擁篲又莊子曰/操䘠篲以待門庭)　摳衣　曵裾(曲禮曰母踖席摳衣/趨隅必慎唯諾  鄒)¶
(陽曰何王之門/不可曳長裾乎)　原激張儀　竒彭羕(張儀謁蘇秦秦/戒門下不為通)¶
(又不得放去數日方見之坐於堂下以激儀也曰蜀彭/羕見龎統統非羕故舊又有賓客徑上統牀卧  須賓)¶
(客罷與卿談賔罷請/食然後語統大竒之)　増揖侍郎　参留守(韓愈寄崔/立之詩升)¶
<pb:KR3k0055_WYG_315-27b>¶
(階揖侍郎歸舍日未欹参又贈盧仝詩玉川先生洛城/裏杜門不出動一紀勸  留守謁大尹言語纔及輒掩)¶
(耳/)　徳星聚　髙軒過(上詳干謁二陳太丘事/  下詳干謁五李賀詩)　坐上¶
春風　門外積雪(侯師聖云朱公掞見明道於汝歸謂/人曰光庭在春風中坐了一箇月)¶
(游定夫楊龜山初見伊川瞑目而坐二子侍立既覺顧/謂曰賢輩固在此乎日既晩且休矣及出門門外之雪)¶
(深一/尺)　原來非慕義　見以託名(歩隲字子山與衛旌/種𤓰自給夜誦經傳)¶
(㑹稽焦征𦍑豪縱二子懼為所侵乃共修刺奉瓜謁征/𦍑不時通旌欲去騭曰畏之而來非慕義也屈何傷乎)¶
(不後漢趙壹字元叔為郡計吏到京師造河南尹羊陟/  得見壹以非陟無託名者乃日到門陟許通尚卧未)¶
(起徑入上堂曰竊伏西州承髙風久矣乃今方遇而忽/然奈何命也因舉聲哭陟知非常人乃起延語大竒之)¶
<pb:KR3k0055_WYG_315-28a>¶
　不顧太守　遽迎縫掖(趙壹為羊陟所稱名動京師/西還過𢎞農候太守皇甫規)¶
(門者不即通壹遂遁規知是壹大驚追/之壹不顧而去  下詳干謁二王符事)　増一葉濃隂¶
　一株桃李(鄭大穆書干于頔云&KR0006;千樹一葉之影即/是濃隂減四海數滴之泉便為膏澤  談)¶
(藪王冷然上裴耀卿書曰拾遺補闕寧/有種乎僕不佞亦相公一株之桃李也)　原未甞修刺¶
　不肯受索(後漢井丹字大春博學故京師語曰五經/紛綸井大春性清髙未嘗修刺謁人梁松)¶
(請丹不肯見後遂隱遁入蕭望之王仲翁俱欲謁見霍/光光自上官桀事後出  自備士當見者皆露索去刀)¶
(兵兩吏挟持望之獨不肯受索/曰不願見非周公握髪之禮)　増行閽者杖　遺閽¶
者縑(上裴之禮事詳下顏氏家訓不唐潘炎為翰林學/士時京兆尹有故候炎累日  得見乃遺閽者三)¶
<pb:KR3k0055_WYG_315-28b>¶
(百縑炎妻劉知之曰豈有京尹願一見/遺以三百縑其他可知也乃勸炎避位)　原不避寒暑¶
　不師道徳(張湯造請諸公不避寒暑/朱博馳騁進取不師道徳)　増將軍肯臨¶
　子髙左顧(田蚡傳曰將軍乃幸肯臨況魏其枉淮南/憲王傳曰子髙迺幸左顧注猶言  顧)¶
　不耐造請　不行報謝(張敷曰臣性不耐造請終張/禹傳曰公卿相造請禹  不)¶
(行報/謝)　方進徑入　諸葛間闊(前漢翟方進内謁徑入/注猶今之通名也  又)¶
(云夲傳曰間/何闊逢諸葛)　載刺盈車　書午在門(本傳曰郭林宗/名益顯士爭歸)¶
(之載刺常盈車上遯齋編曰李安義者謁富人鄭生辭/以出安義於門  大書午字而去或問其故曰牛不出)¶
(頭耳此亦昔/人題&KR0235;之意)　倒執手版　盡投苦海(王坦之見桓温/流汗沾衣倒執)¶
<pb:KR3k0055_WYG_315-29a>¶
(手版贄摭言曰鄭光業有一巨皮箱/凡投  有可嗤者即投其中號苦海)　顔氏家訓　温¶
公客榜(顔氏家訓曰昔者周公一沐三握髪一飯三吐/哺以接白屋之士一日所見七十餘人晉文公)¶
(以沐辭豎頭須致有圖反之誚門不停賓為所貴也失/教之家閽寺無禮或以主君寢食嗔怒拒客未通江南)¶
(深以為耻黄門侍郎裴之禮好敬賔客㦯有此輩對賔/杖之僮僕引接周旋俯仰莫不肅敬與主無别  司馬)¶
(温公作相日親書榜揭於客位曰訪及諸君若覩朝政/闕遺庶民疾苦欲進忠言者請以奏牘聞於朝廷光得)¶
(與同僚商議擇可行者進呈候㫖行之若但以私書寵/喻終無所益若光身有過失欲賜規正即以通持書簡)¶
(&KR0006;付吏人令傳入光得内自省訟佩服終身至於整㑹/官職差遣湔雪罪名凡干身訃並請一面進狀光得與)¶
(朝廷衆官公議施行若在私第/垂訪不請語及某冄拜謹白)　蚍蟻之援　蟄蟲之¶
<pb:KR3k0055_WYG_315-29b>¶
化(韓昌黎題張中丞傳後外無蚍蜉蟻子之援以劉賔/客集譬諸蟄蟲坯戶而死者與木槁死亦無  異矣)¶
(春雷一震必欣然翹首與生為徒况有/吹律者召東風以薰之其化也益速)　申叔乞糧¶
魯公乞米(左傳吳申叔儀乞糧於魯公孫有山氏曰佩/玉蕊兮余無所繫之㫖酒一盛兮余與褐之)¶
(父睨之對曰梁則無矣粗則有之若登首山以呼曰庚/癸乎則諾  顔魯公乞米帖云拙於生業舉家食粥而)¶
(已數月今又罄矣實用憂煎詩曰日/典春衣非為酒舉家食粥已多時)　飢彪餓麟　攀¶
驥仰鵬(宋史檀珪求禄不得與王僧䖍書曰書牘一陳/遂不荷潤蟬腹龜腸為日已久飢彪能嚇人遽)¶
(與肉餓麟不噬誰為落毛而駱賔王/文攀驥逸而無由仰鵬飛  自失)　三百名利奴¶
千重鐵甲顔(盧杞與馮盛遇於道各擕一囊杞發盛囊/有墨一丸杞大笑盛正色曰天峰煤和針)¶
<pb:KR3k0055_WYG_315-30a>¶
(魚腦入金谿子手中録離騷古夲比公日提綾文刺三/百為名利奴顧當孰勝已而披杞囊果是三百刺  唐)¶
(進士楊光逺遊謁王公之門干索權要之族未甞自足/稍有不&KR0025;便多誹謗常遭撻辱畧無改悔皆云楊光逺)¶
(顔厚如千/重鐵甲)　天下善士願見　鄉貢進士通名(韓墓志/曰王適)¶
(聞李將軍喜士乃蹐門曰天下善士王適願見將軍白/事  金樓子有舉子能為詩毎通名刺稱鄉貢進士黄)¶
(居難字樂地欲自比/白居易字樂天也)　宋廣平投梅花賦　白樂天披¶
芳草詩(劉禹錫上權舍人書昔宋廣平之沈下僚也蘇/公味道時為繡衣直指使者廣平投以梅花賦)¶
(蘇盛稱之自是乃列扵文人之目貴白樂天未冠以文/謁顧况況覩姓名熟視曰長安米  居大不易乃披卷)¶
(讀其芳草詩野火燒不盡春風吹又生歎曰/吾謂斯文遂絶今復得子矣前言戲之耳)¶
<pb:KR3k0055_WYG_315-30b>¶
　　干謁四¶
増典謁(禮問士之子長曰能典/謁矣主賓客謁見之事)　將命(論語孺悲欲見/孔子將命者出)¶
(戶/)　寺人(詩未見君子/寺人之令)　閽人(韓文足三及門/而閽人辭焉)　七介¶
(禮諸侯七介/以相見也)　三擯(又卿為上擯大夫/為承擯士為紹擯)　上謁(張耳傳/耳餘上)¶
(謁/)　原先容(唐張行成傳曰古今用人必/因某介若無成者無先容也)　増無津(陶/侃)¶
(傳范逵謂侃曰欲仕/郡乎曰困於無津)　無依(文選貧士詩萬族各/有託孤雲獨無依)　願¶
有謁(漢書願/有謁也)　耻干謁(少陵詩獨/耻事干謁)　垂採摘(王維詩幸/堪調鼎用)¶
(願君垂/採摘)　可攀援(昌黎送進士劉師服詩時/節不可翫親交可攀援)　願望履¶
<pb:KR3k0055_WYG_315-31a>¶
幕(荘子願望/履幕下)　願枉車騎(信陵君傳侯生謂公子曰臣/有客在市屠中願枉車騎過)¶
(之/)　承顔下風(陸士/龍詩)　曠若見日(東漢袁紹傳曠若開/雲見日何喜如之)¶
　侯門掉臂(邵康節詩侯門見說深/如海三十年來掉臂行)　朱門随肩(杜詩/公卿)¶
(朱門未開鎖我/曺已到肩相随)　暗投先容(鄒陽書明月之珠夜光之/璧以暗投人於道莫不按)¶
(劔相盼者何則無因而至前也蟠木根柢輪/囷離竒而為萬乗器者以左右為之先容也)　伺侯奔¶
走(韓愈送李愿序伺侯於公卿之門奔走於/形勢之塗足將進而趦趄口將言而囁嚅)　有叩我¶
門(杜詩有客叩我/門繫馬門前栁)　肯訪老翁(又詩肯訪浣花老翁/無與奴白飯馬青芻)¶
雨師未知(李寓菴詩丘園有/枯槁未必雨師知)　波臣求活(莊子莊周家/貧往貸粟於)¶
<pb:KR3k0055_WYG_315-31b>¶
(監河侯監河侯曰諾我將得邑金將貸子可乎莊周曰/周昨來有中道而呼者顧視車轍中有鮒魚焉曰我東)¶
(海之波臣也君豈有升斗之水而活我哉周曰諾我且/南遊呉越之王激西江之水以迎子可乎鮒魚忿然作)¶
(色曰吾得升斗之水猶活耳君乃/言此曽不如索我於枯魚之肆)　未忘燃灰(唐羅隠/詩宣室)¶
(夜間如有問可/能全忘未燃灰)　誰為乞火(杜牧之詩自愧埽/門士誰為乞火人)　籠中¶
藥石(唐史元澹博學及進士第累遷通事舍人狄仁傑/器之嘗謂仁傑曰譬富家儲積以自資也願以小)¶
(人備一藥石可乎仁傑/笑曰君正吾藥籠中物)　朽出菌芝(蘇軾詩枯朽/猶能出菌芝)　遊¶
神奔競(嘉祐中未有謁禁士人爭馳騖請託有一人/號望大馬又一人號日遊神言日有奔競)¶
鉛刀一割(晉書譙王承曰公未見/知耳鉛刀豈無一割)　廣厦萬間(杜甫茆/屋為秋)¶
<pb:KR3k0055_WYG_315-32a>¶
(風所破歌安得廣厦千萬間大庇天/下寒士俱歡顔風兩不動安如山)　歸鳥赴林(曹子/建贈)¶
(白馬王彪詩歸鳥赴/喬林翩翩厲飛翼)　飛燕巢屋(古詩願為雙飛/燕銜泥巢君屋)　連¶
城髙山(唐文粹曰連城之珍俟楚文而/迺進髙山之操待鍾期而後發)　入州出谷(又/曰)¶
(入州無為言之侣/出谷罕求聲之援)　施陽援溺(又曰施一陽於剥極之/餘援衆溺於坎深之下)¶
　拯踣醫疾(又曰踣者思起必謼而求/拯疾者思愈必呻而求醫)　求出願濯(杜/牧)¶
(之文墜井者求/出執熱者願濯)　相薦自謀(杜荀鶴詩相知不/相薦何以自謀身)　舊知¶
為學(鄭谷感懷投時相詩丞相舊/知為學苦更教何處貢篇章)　應念下寮(羅隠詩/遺簪墜)¶
(珥應留念門客/如今只下寮)　迹雖阻於登龍　心竊希於附驥¶
<pb:KR3k0055_WYG_315-32b>¶
勉驢技之一鳴　希馬價之三倍　敢憑蟠木之先容¶
　輒效錐囊之自薦　雖寒菊自芳於籬下　而苦李¶
誰念於道旁　幸侍下風聞欬唾之音(莊/子)　伏拜賓阼¶
通爵里之刺(魏/志)　祁公用則所舉必名世流　司馬出¶
則其徒有行道志　傳和凝之衣鉢殊愧前修　備狄¶
相之参苓願從今始　向來瓣香之敬直為南豐　此¶
去翹材之延願陪東閣　三吐哺而下白屋昔者見之¶
　一舉手而轉清波今其時矣　月明繞樹自憐烏雀¶
<pb:KR3k0055_WYG_315-33a>¶
之何依　海上問津或謂斗牛之可訪　牛鐸至微荀¶
令君取以調樂　爨桐無用蔡中郎識其中琴　叩角¶
而歌白石聊假此以干齊　築臺而識黄金猶庶㡬於¶
始隗　說項斯之詩於到處幸已不遺　吹揚雄之賦¶
以上天更期有遇　所求易與巢林之鷦不過一枝¶
安敢負知伏櫪之驥猶思千里　文穆取人才多夾袋¶
之所蓄　元獻待寒士至樽酒以相歡　月華先得莫¶
知近水之樓臺　雲厦不棲更傍誰家之門戶　蟠木¶
<pb:KR3k0055_WYG_315-33b>¶
為萬乘之器必資根柢之容　祥金躍大冶之爐敢作¶
鏌鎁之想　效王巖叟之為客誓不出於他門　持陳¶
師道之瓣香期力酬於知己¶
　　干謁五¶
増詩唐孟浩然詩曰鄉曲無知己朝端乏親故依誰為¶
揚雄一薦甘泉賦　韋應物訪李廓不遇詩曰九日馳¶
驅一日閒尋君不見又空還怪來詩思清人骨門對寒¶
流雪滿山　韓愈詩曰大匠無棄材尋尺容有施況當¶
<pb:KR3k0055_WYG_315-34a>¶
營都邑杞梓用不疑　又詩曰齪齪當世士所憂在飢¶
寒願辱太守薦得充諌諍官排雲叫閶闔披腹呈琅玕¶
致君豈無術自進誠獨難　李賀年七嵗以長短之製¶
名聞京華時韓愈與皇甫湜覽賀作竒之因連騎造門¶
求見賀總角荷衣而出二公不之信因令面賦一篇賀¶
承命欣然操觚染翰旁若無人名所作曰髙軒過二公¶
大驚詩曰華&KR0322;織翠青如蔥金環壓轡揺&KR0785;瓏馬蹄隠¶
耳聲隆隆入門下馬氣如虹云是東京才子文章鉅公¶
<pb:KR3k0055_WYG_315-34b>¶
二十八宿羅心胷元精耿耿貫當中殿前作賦聲摩空¶
筆補造化天無功龎睂書客感秋蓬誰知死草生華風¶
我今垂翅附冥鴻他日不羞蛇作龍　劉長卿詩曰鐵¶
衣雖正澀寳刀猶可試儻遇拂拭恩應知轉犀利　温¶
庭筠詩曰折簡能榮瘁遺簪莫棄捐韶光如見借寒谷¶
變風煙　杜牧詩曰常思掄羣才以為國家治譬如匠¶
見木礙眼皆不棄楣橛與棟梁施之皆有位忽然植明¶
堂一揮能力致　李商隠為彭陽公令狐楚&KR0025;事彭陽¶
<pb:KR3k0055_WYG_315-35a>¶
之子綯繼有韋平之拜惡商隠從鄭亞之辟以為忘家¶
㤙踈之重陽日謁令狐綯不見商隠留詩於其㕔事綯¶
見之乃補太學博士尋為東川栁仲郢判官罷歸客滎¶
陽卒詩曰曽共山公把酒巵霜天白菊正離披十年泉¶
下無消息九日尊前有所思不學漢臣裁苜蓿空教楚¶
客詠江蘺郎君官貴施行馬東閣無因冄得窺　李吉¶
甫之父微時以一絶投維揚都䕶宋甄大夫宋殊無意¶
李後生吉甫吉甫節判青州有舉子呉武陵詣府投獻¶
<pb:KR3k0055_WYG_315-35b>¶
並不禮之武陵遂書前詩以獻吉甫厚賂之請為寢黙¶
詩曰十處投人九處違家鄉無里又空歸嚴霜昨夜侵¶
人骨誰念髙堂未授衣　宋吕䝉正少貧訪謁不遇詩¶
曰十謁朱門九不開滿頭風雪却囬來歸家羞覩妻兒¶
面撥盡寒爐一夜灰　范彦能贈張徐州謖詩曰田家¶
採樵去薄暮方來歸逺聞稚子說有客款柴扉儐&KR0025;皆¶
珠玉裘馬悉䡖肥軒蓋照&KR0469;落傳瑞生光輝疑是徐方¶
牧既是復疑非思舊昔言有此道今已微物情棄疵賤¶
<pb:KR3k0055_WYG_315-36a>¶
何獨顧衡闈恨不共雞黍得與故人揮懐情徒草草淚¶
下空霏霏寄書雲間鴈為我西北飛　程曉嘲熱客詩¶
曰長夏三伏時道里無行車閉門避暑卧出入不相過¶
只今褦襶子觸熱到人家主人聞客來嚬蹙奈此何揺¶
扇臂中疼流汗正滂沱傳戒諸髙眀熱行宜見呵　梅¶
堯臣歐陽永叔王原叔二翰林韓子華吳長文二舍人¶
同過敝廬値出不及見詩曰枯竹為門扉不可容車騎¶
況如鄭廣文無氊藉賔位窮冬月破七貴客聮玉轡傳¶
<pb:KR3k0055_WYG_315-36b>¶
騶肅里閭下榻呼童稚問我何所往共留牆上字兒愚¶
不知誰金章言照地既屈卿大夫恨莫親帚篲星躔囬¶
已髙麟趾寧復致戢戢鄰巷居相見竊自喟豈料瘦老¶
翁能令賢達至昔時蓬蒿徑安有此盛事　司馬光閽¶
吏詩曰弊車羸馬犯塵泥愁到朱門徧徧辭相國舍人¶
雖驟見將軍馬監豈相知因循嵗月勞何補顛倒風埃¶
辱固宜惆悵東岡舊坡在素心空負白雲期　李清臣¶
韓魏公知中山求謁其值吏報曰太祝方寢清臣因題¶
<pb:KR3k0055_WYG_315-37a>¶
詩於壁魏公見之曰吾知此人有才竟有東牀之選詩¶
曰公子乘閒卧絳厨白衣老吏慢寒儒不知夢見周公¶
否曽說當年吐哺無　蘇軾嘉祐中陳希亮知鳳翔府¶
軾初擢制科簽書判官事或謁入不得見客次假寐詩¶
曰謁入不得去兀坐如枯株豈惟主忘客今吾亦忘吾¶
同僚不觧事愠色見髯鬚雖無性命憂且復忍斯湏¶
劉彦中袖刺詩曰袖刺謁諸鄰徘徊寄心賞潭潭廣厦¶
深咳唾生餘響兹邦懐地寳比屋誇雄敞何如蓬廬士¶
<pb:KR3k0055_WYG_315-37b>¶
貧賤安所養　魏野尋隠者不遇詩曰尋真誤入蓬萊¶
島香風不動松花老採芝何處未歸來白雲滿地無人¶
埽　又喜孫狀元訪詩曰道同忘貴賤陋巷毎來看相¶
見唯呼字留題不著官狂吟無所忌靜話有餘歡却恨¶
歸公署茅齋㑹宿難　又謝㓂相公相訪詩二首曰晝¶
睡方濃向竹齋柴門日午尚慵開驚囬一覺遊仙夢村¶
巷傳呼宰相來中書兩入㓂尚書出鎮雄藩半載餘棠¶
樹隂中無訟聽閒騎白馬到茅廬　張耒謁客詩曰入¶
<pb:KR3k0055_WYG_315-38a>¶
門投謁吏翩翩我非欲見禮則然異哉賓主兩無語客¶
起疾走如避然我已不恭愧昔賢忍使塗炭朝衣冠人¶
生暫聚鴻集川春風吹飛何後先　唐平曽謁華州李¶
相不遇詩曰老夫三日門前立珠箔銀屏晝不開詩巻¶
却抛書袋裏正如閒看華山來　劉魯風投謁所知為¶
典謁所阻因賦詩曰萬巻書生劉魯風煙波萬里訪文¶
翁無錢乞與韓知客名紙毛生不為通　李觀初為太¶
學官因上言新法不便出通判處州題詩曰十謁朱門¶
<pb:KR3k0055_WYG_315-38b>¶
九不開利名淵藪日徘徊自知不是公侯骨夜夜江山¶
入夢來　楊萬里人日詰朝&KR0025;昌英叔出謁詩曰四序¶
各自佳要不如春時何必花與栁始愛春物熙今晨駕¶
言出&KR0025;公南山西泥軟屨自惬風嫩面不知寒草動暖¶
芽晴山餘兩姿水日亦相媚蹙紋生碎暉鳥聲豈為我¶
我聽偶自怡出門初憚煩載塗乃忘歸但令我意適豈¶
校出處為路人見我揖屬我有所思我不見其面信口¶
聊應之徐語恐忤物欲謝已莫追我率或似傲彼愠獨¶
<pb:KR3k0055_WYG_315-39a>¶
得辭　江南處士朱真白善嘲詠甞謁一貴人不禮㕔¶
事有格子屏風真白題詩曰道格何曽格言糊又不糊¶
渾身都是眼還觧識人無　明王廷陳送唐生詩曰仗¶
策欲誰親侯門不重賓空彈馮氏鋏莫濟范睢貧玉露¶
凋紅樹金風起白蘋蕭蕭南去鴈飄泊自為羣¶
増文唐駱賓王文曰倘能分其斗水濟濡沫之枯鱗恵¶
以餘光照孀棲之寒女便伏櫪駑蹇希騏驥而蹀足竄¶
跡翩翻排鴛鴦而刷羽　又曰&KR0108;短翮於搶榆希髙標¶
<pb:KR3k0055_WYG_315-39b>¶
之餘拂濯鮮鱗於㳙滴望鴻浪之微沾所冀頋盼曲流¶
剪拂増價則鉛刀起一割之用跛鼈致千里之行　又¶
曰魯澤祥麟希委質於宣父呉坂逸驥實長鳴於孫陽¶
所貴在乎見知所屈伸乎知己¶
増書漢東方朔與公孫𢎞書曰爵禄不相責以禮同類¶
之遊不以逺近為初故東門先生居蓬戶空穴之中魏¶
公子以百騎造之大丈夫相知何必接塵而遊乘髪齊¶
年㦲　唐李白與韓荆州朝宗書曰今天下以君侯為¶
<pb:KR3k0055_WYG_315-40a>¶
文章之司命人物之權衡一經品題便作佳士而今君¶
侯何惜階前盈尺之地不使白揚眉吐氣激昻青雲耶¶
　韓愈與邢尚書書曰布衣之士身居窮約不借勢於¶
王公大人則無以成其志　又為人求薦書曰某聞木¶
在山馬在肆遇之而不頋者雖日累千萬人未為不材¶
與下乘也及至匠石過之而不睨伯樂遇之而不頋然¶
後知其非棟梁之才超逸之足也以某在公之宇下非¶
一日是生於匠石之園而長於伯樂之廏者也於是而¶
<pb:KR3k0055_WYG_315-40b>¶
不得知假有見知者千萬人亦何足云昔人有馬不售¶
於市者知伯樂之善相也&KR0025;而求之伯樂一頋價増三¶
倍某與其事頗相類是故終始言之耳　又上李侍郎¶
書曰愈應舉覓官凡二十年矣薄命不幸動遭䜛謗進¶
寸退尺卒無所成惟是鄙鈍不通曉於時事學成而道¶
益窮年老而智益困私自憐悼悔其初心髪秃齒豁不¶
見知己夫牛角之歌辭鄙而意拙堂下之言不書於傳¶
記齊桓舉以相國叔向攜手以上然則非言之難為聽¶
<pb:KR3k0055_WYG_315-41a>¶
而識者難遇也　又上宰相書曰今有人生二十八年¶
矣名不著於農工商賈之版其業則讀書著文居窮守¶
約亦時有感激怨懟竒怪之辭以求知於天下四舉於¶
禮部乃一得三選於吏部卒無成九品之位其可望一¶
畞之宮其可懐遑遑乎四海無所歸恤恤乎飢不得食¶
寒不得衣濱於死而益固得其所者爭笑之伏念今有¶
仁人在上位若不往告之而遂行是果於自棄而不以¶
古之君子之道待我相也其可乎寧往告焉若不得志¶
<pb:KR3k0055_WYG_315-41b>¶
則命也其亦行矣　又上宰相書曰今天下一君四海¶
一國舍乎此則去父母之邦矣故士之行道者不得志¶
則山林而已矣山林者士之所獨善自養而不憂天下¶
者之所能安也如有憂天下之心則不能矣故愈每自¶
進而不知愧焉書亟上足數及門而不知止焉寧獨如¶
此而已惴惴焉惟不得出大賢之門下是懼亦惟少垂¶
察焉　又代張籍與李中丞書曰籍善為詩使其心不¶
以憂衣食亂閣下無事時一致之座側使跪進其所有¶
<pb:KR3k0055_WYG_315-42a>¶
閣下憑几而聽之未必不如聽吹竹彈絲敲金擊石也¶
　又應科舉與人書曰天池之濵大江之濆有怪物焉¶
蓋非常鱗凡介之品彚匹儔也其得水變化風雨上下¶
於天不難也其不及水蓋尋常尺寸之間耳其窮涸不¶
能自致乎水為獱獺之笑者蓋什八九矣如有力者哀¶
其窮而運轉之蓋一舉手一投足之勞也然是物也負¶
其異於衆也且曰爛死於沙泥吾寧樂之若俯首帖耳¶
揺尾而乞憐者非我之志也是以有力者遇之熟視之¶
<pb:KR3k0055_WYG_315-42b>¶
若無覩也其死其生固不可知也今又有有力者當其¶
前矣聊試仰首一鳴號焉庸詎知有力者不哀其窮而¶
忘其一舉手一投足之勞而轉之清波乎其哀之命也¶
其不哀之命也知其在命而且鳴號之者亦命也　又¶
上考功崔虞部書曰愈不肖行能誠無可取抱愚守迷¶
固不識仕進之門迺與羣士爭名競得失行人之所甚¶
鄙求人之所甚利其為不可雖童昏實知之如執事者¶
不以是為念援之幽窮之中推之髙顯之上是知其文¶
<pb:KR3k0055_WYG_315-43a>¶
之㦯可而不知其人之莫可也知其人之或可而不知¶
其時之莫可也　又書曰蹈水火者之求免於人也不¶
惟其父兄子弟之慈愛然後生而全之也將有介於其¶
側者雖其所憎怨茍不至乎欲其死者則將大其聲疾¶
呼而望其人之救也　又釋言曰愈之親族鮮少無扳¶
聮之勢於今不善交人無相先相死之友於朝無宿資¶
蓄貨以釣聲勢　又與陳商書曰齊王好竽有求仕於¶
齊者操瑟而往立王之門三年不得入叱曰吾瑟鼔之¶
<pb:KR3k0055_WYG_315-43b>¶
能使鬼神上下客罵之曰王好竽而子鼔瑟瑟雖工其¶
如王之不好何是所謂工於瑟不工於求齊也　又荅¶
元公瑾論仕進書曰獨不得與足下偕生中古之間進¶
相援也退相拯也已乃出乎今世雖王林國韓長孺復¶
生不能為足下抗手而進以取僇笑矧僕之齷齪者哉¶
　栁宗元上李夷簡相公書曰宗元聞有行三塗之艱¶
而墜千仭之下者仰望於道號以求出過之者日千百¶
人皆去而不頋俄而有若烏獲者持長綆千尋徐而過¶
<pb:KR3k0055_WYG_315-44a>¶
焉其力足為也其器足施也號之而不頋頋而曰不能¶
力何也是時不可遇而幸遇而又不逮乎已然後知命¶
之窮勢之極其卒呼憤自斃不復望於上矣伏惟念墜¶
者之至窮錫烏獲之餘力舒千尋之綆垂千仭之艱致¶
其不可遇之遇以卒成其幸庶號而望者得畢其誠¶
又謝李吉甫相公示手札書曰昨者踊躍殘魂奮揚蓄¶
念激以死灰之氣陳其弊箒之詞致之烟霄分絶流盼¶
今則垂露在手清風入懐華衮濫褒於赭衣龍門俯收¶
<pb:KR3k0055_WYG_315-44b>¶
於埳井　房魯上節度使書曰今之君侯垂金印結紫¶
綬處内則堂奥數仭侍婢姢然衣羅紈鳴珥環出聲態¶
者累百居外則㦸列重扉介士毅然執弩矢擁鈇鉞俟¶
指令者數千君侯目視飛鴻氣如虹蜺而貢士布衣有¶
塵飢童無色蹇驢竭麾而來干謁誠志業不忤氣容自¶
若且有所望亦不能無愧其望非望飲醲齧肥被鮮曳¶
華指捷乘駿也所以望者盖砥行立名之流非附青雲¶
之士焉得施於世其愧非愧布衣糲食飢童蹇驢也所¶
<pb:KR3k0055_WYG_315-45a>¶
以愧者彼何人也予何人也　宋楊廷秀與湖北陳提¶
舉書曰僕與執事出處不齊如相避然寸心欿然至今¶
遺恨今乃欲以尺紙之敬抒中情之勤以納交於英蕩¶
之末光前無契好後無介紹或者以為驟一則野人一¶
則顯仕或者以為僭焉仰聞孔文舉與李元禮初無一¶
日雅而文舉逺引仲尼伯陽之交以為世契元禮然之¶
吾家徳祖與公家孔璋同為子建之賓客非世契乎豈¶
曰驟之云乎張文潛與公家後山初不相識而以一書¶
<pb:KR3k0055_WYG_315-45b>¶
空交所謂朝陽之光在袖久矣者其書云耳則僕之尺¶
書豈曰僭之云乎太史公曰可為知者道難與俗人言¶
也¶
増論隋盧思道勞生論曰朝露未晞小車盈董石之巷¶
夕陽蚤落皁盖填閻竇之里皆如脂如韋俯僂匍匐噉¶
惡求媚䑛痔自親美言諂笑助其餘樂詐泣佞哀恤其¶
䘮紀近通㫖酒逺貢文蛇豔姬美女委如脫屣金銑玉¶
華棄同遺跡¶
<pb:KR3k0055_WYG_315-46a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_315-46b>¶
　¶
　¶
　¶
　¶
　¶
　¶
　¶
御定淵鑑類函卷三百十¶
