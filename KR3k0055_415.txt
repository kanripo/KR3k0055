# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:44.820940
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百十
<pb:KR3k0055_WYG_415-1a>¶
　欽定四庫全書¶
御定淵鑑類函卷四百十¶
　　草部三(蒲/苔)　(萍/莎)　(蘋梁藻芷石帆述荇菜蓼菰蒿蘆/都        紫  香)¶
　　　(蘘荷葛苜蓿/藤)¶
　　　蒲一¶
　原爾雅曰莞苻蘺其上蒿(郭璞注曰今西方人呼蒲為/莞蒲蒚謂其頭臺首也今江)¶
　(東謂之苻蘺西方亦名/蒲中莖為蒚用之為席)　増本草曰甘蒲一名香蒲叢¶
　生水際似莞而褊有脊而柔春初生出水取其中心入¶
<pb:KR3k0055_WYG_415-1b>¶
　地白蒻大如匕柄者生啖之甘脆又醋浸如食筍大美¶
　周禮謂之蒲菹至夏抽根於叢葉中花抱梗端如武士¶
　棒杵俗謂之蒲槌蒲黃即花中蕊屑細若金粉欲開時¶
　便取之八九月收葉以為席亦可作扇　原詩曰彼澤¶
　之陂有蒲與蘭　又曰魚在在藻依于其蒲　増周禮¶
　曰諸侯祭祀席蒲筵繢純　左傳曰澤之雈蒲舟鮫守¶
　之　原山海經曰孟于之山其上多蒲　續述征記曰¶
　鳥當沈湖(齊人謂/湖為沈)中有九十臺皆生結蒲云秦始皇遊¶
<pb:KR3k0055_WYG_415-2a>¶
此臺結蒲繫馬自此蒲生則結　増漢書曰蒲輪安車¶
以徵賢　淮南萬畢術曰酒薄復厚漬以苑蒲(斷蒲漬/酒中即)¶
(厚/)　原楚辭曰抽蒲兮陳坐援英兮為盖　古詩曰青¶
蒲緑蔕生我池中　甄夫人塘上行曰蒲生我池中其¶
葉何離離　文選曰新蒲含紫茸　又曰新蒲節轉促¶
　増杜甫集曰蒲荒八月天　又曰細桞新蒲為誰綠¶
　李商隱集曰南塘水煖蒲堪結兩兩鴛鴦䕶水紋¶
　　蒲二¶
<pb:KR3k0055_WYG_415-2b>¶
原左傳曰臧文仲妾織蒲　史記曰趙髙將為亂先設¶
驗獻蒲以為脯惑二世有言蒲者誅之　漢書曰路温¶
舒父為里監門使温舒牧羊乃取澤中蒲截以為牒編¶
用寫書　東觀漢記曰劉寛遷南陽太守温仁多恕吏¶
民有過但用蒲鞭罰之示辱而已　増嵇康集序曰孫¶
登夏嘗編蒲為裳　原秦記曰苻洪之先居武都家生¶
蒲長五丈狀如竹咸異之謂之蒲家因以氏焉洪後以¶
讖文草付應王遂改姓苻氏¶
<pb:KR3k0055_WYG_415-3a>¶
　　蒲三¶
原詩齊謝脁詠蒲曰離離水上蒲結水散為珠初萌實¶
雕俎暮蕊雜椒塗所嗟塘上曲遂鑠黃金軀　梁元帝¶
賦得蒲生我池中曰池中種蒲葉葉影䕃池濵未好中¶
宫薦行堪隱士輪為書聊可截匹柳復宜春瑞葉生苻¶
苑鏤碧獻周人　増唐陸龜蒙種蒲詩曰杜若溪邊手¶
自移旋抽煙劒碧參差何時織得孤帆去懸向秋風訪¶
所思¶
<pb:KR3k0055_WYG_415-3b>¶
　　萍一¶
原爾雅曰萍蓱也(郭注曰水中浮/萍江東謂之薸)其大者曰蘋　増說¶
文曰萍葫也無根浮水而生　原本草曰水萍一名水¶
華味辛寒治暴熱身癢下水氣勝酒烏鬚髮久服身輕¶
一名水簾生雷澤　増又曰一種背面皆緑一種面青¶
背紫赤若血者謂之紫萍　羣芳譜曰一名水華一名¶
水白一名水簾一名薸處處池沼中有之季春始生楊¶
花入水所化一葉經宿即生數葉葉下有㣲鬚即其根¶
<pb:KR3k0055_WYG_415-4a>¶
也浮於流水則不生浮於止水一夕生九子故名九子¶
萍　原禮記月令曰季春之月萍始生　秋官曰萍氏¶
掌禁川遊者註萍無根不沈溺因以名官　周書曰穀¶
雨一日萍始生萍不生陰氣増盈　淮南子曰夫萍植¶
根於水木植根於土　淮南畢萬術曰老血變為萍(聚/血)¶
(之精至/黃泉)　増酉陽雜俎曰太原晉祠冬有水底萍不死¶
食之甚美　本草綱目曰宋時東京開河掘得石碑梵¶
書大篆一詩無能曉者林靈素逐字辨譯乃是治風方¶
<pb:KR3k0055_WYG_415-4b>¶
其法以紫色浮萍日乾蜜丸每服一粒以豆淋酒化下¶
治諸風服過百粒即為全人其詩曰天生靈草無根榦¶
不在山間不在岸始因飛絮逐東風汎梗青青飄水面¶
神仙一味去沈疴采時須在七月半　原王逸曰自比¶
如萍随水浮游　劉伶酒徳頌曰俯視萬物擾擾焉如¶
江漢之載浮萍　司馬彪詩曰汎汎江漢萍飄蕩永無¶
根　増杜甫詩曰乾坤水上萍　張先詩曰浮萍破處¶
見山影¶
<pb:KR3k0055_WYG_415-5a>¶
　　萍二¶
原色青　背紫(范子計然水萍出三輔色青者/善  本草紫背浮萍七月采之)　増鶴¶
食　鴨茵(山堂肆考周穆王時塗循國獻仙鶴上命取/太湖萍飼之  雲林異景志浮光多美鴨太)¶
(原少尹樊千里買百隻載數/車浮萍入池使為鴨作茵褥)　原生止水　寄清池(上/見)¶
(萍一池何晏詩願為浮萍草託身/寄清  且以樂今日其後非所知)　増投厠　擁槎(羣/芳)¶
(譜重五日午時取浮萍投厠中絶青蠅狂劉師邵詩乍/因輕浪疊晴沙又趁廻風擁釣槎莫怪  蹤易飄泊前)¶
(身不合/是楊花)¶
　　萍三¶
<pb:KR3k0055_WYG_415-5b>¶
原詩南齊劉繪萍詩曰可憐池内萍氛氲紫復青巧隨¶
浪開合能逐水低平㣲根無所綴細葉詎須莖漂泊終¶
難測留連如有情　梁庾肩吾賦得池萍詩曰風飜乍¶
青紫浪起時疎密本欲歎無根還驚能有實　増唐陸¶
龜蒙浮萍詩曰晩來風約半池眀重疊侵沙緑罽成不¶
用臨池更相笑最無根蔕是浮名　宋李覯萍詩曰盡¶
日看流萍誰原造化情可憐無用物偏解及時生泥滓¶
根萌淺風波性質輕晩來堆岸曲猶得護蛙鳴　謝翺¶
<pb:KR3k0055_WYG_415-6a>¶
萍間穉荷詩曰初萍半含絮頃刻開數&KR0383;荷生浮其間¶
風雨足邂逅百年遊子心欲作千嵗久昔為浮萍根今¶
為穉荷藕荷髙刺已生魚遊觸其首離離荷下萍吹向¶
白魚口¶
原賦晉夏侯湛浮萍賦曰歩長渠以遊目覽隨波之㣲¶
草紛漂潎以澄茂羗孤生於靈沼罔纖根以自滋乃逸¶
蕩乎波表散圓葉以舒形發翠綵以含縹蔭脩魚之華¶
鱗翳蘭池之清潦既澹澹以順流又雍容以隨風有纒¶
<pb:KR3k0055_WYG_415-6b>¶
薄於岸側或廻滯乎湍中紛上下而靡常漂往來其無¶
窮仰熙陽曜俯憑緑水渟不安處行無定軌流息則寧¶
濤擾則動浮輕善移勢危易盪似孤臣之介立隨排擠¶
之所徃内一志以奉朝兮外結心以絶黨萍出水而立¶
枯兮士失據而身枉覩斯草而慷慨兮固知直道之難¶
爽　蘇彥浮萍賦曰余嘗汎舟遊觀鼓檝川湖覩浮萍¶
之飄浪乃觸水而自居體任適以應㑹亦隨遇而靡拘¶
伊弱卉之無心合至理之冥符　増唐常衮浮萍賦曰¶
<pb:KR3k0055_WYG_415-7a>¶
秋遇楓浦與墜葉而齊奔春渡桃源共落花而相逐披¶
拂丹草揺演青蘋出入經其潭洞髙下歸其奫淪擇利¶
而行有似見㡬之士不常厥所同乎漂梗之人¶
原贊晉郭璞萍贊曰萍之在水猶卉植地靡見其布漠¶
爾鱗被物無常託孰知所寄¶
原論晉杜恕篤論曰夫萍與菱之浮相似也菱植根萍¶
隨波是以堯舜歎巧言亂徳仲尼惡紫之奪朱¶
　　蘋一¶
<pb:KR3k0055_WYG_415-7b>¶
増本草綱目曰蘋一名芣菜一名四葉菜一名田字草¶
一名破銅錢葉浮水面根連水底其莖細於蓴莕其葉¶
大如指頂面青背紫有細紋頗似馬蹄&KR1177;眀之葉四葉¶
合成中折十字夏秋開小白花故稱白蘋其葉攢簇如¶
萍故爾雅謂大者如蘋也有水陸二種陸生者多在稻¶
田沮洳之處其葉四片合一與白蘋如一但莖生地上¶
髙三四寸不可食方士取以煆硫結砂煑汞謂之水田¶
翁項氏所謂青蘋盖即此也　詩曰于以采蘋南澗之¶
<pb:KR3k0055_WYG_415-8a>¶
濱　鄭氏箋曰敎成之祭牲用魚芼用蘋藻所以成婦¶
順也　又曰蘋之言賓也　左傳曰蘋蘩蕰藻之菜可¶
薦於鬼神可羞於王公　呂氏春秋曰菜之美者崑崙¶
之蘋　楚詞曰靡蓱九衢　風賦曰起于青蘋之末¶
東都賦曰發蘋藻以潛魚　江賦曰萍實時出而漂泳¶
　栁惲詩曰汀洲采白蘋　杜甫集曰處處青江帶白¶
蘋¶
　　蘋二¶
<pb:KR3k0055_WYG_415-8b>¶
増家語曰楚昭王渡江江中有物大如斗圓而赤直觸¶
王舟舟人取之問羣臣莫能識之使問孔子孔子曰此¶
謂萍實可剖而食之吉祥也惟覇者能獲焉王遂食大¶
美又遣問孔子何以知之子曰吾昔過陳聞童謡曰楚¶
王渡江得蘋實大如斗赤如日剖而食之甜如蜜吾是¶
以知之　渚宫故事曰宋文帝為宜都王臨川人獻王¶
蘋實六子大者如升小者如雞卵圓而赤初莫有識者¶
以問長史王華曰此蘋實也宣尼所謂王者之應頃之¶
<pb:KR3k0055_WYG_415-9a>¶
宜都王即位¶
　　蘋三¶
増詩唐李嶠詠蘋詩曰二月虹初見三春蟻正浮青蘋¶
含吹轉紫蔕帶波流屢逐神眀薦常隨旅客遊既能甜¶
似蜜還遶楚王舟　宋徐鉉賦蘋花詩曰素豔擁行舟¶
清香覆碧流逺煙分的的輕浪汎悠悠雨歇平湖滿風¶
涼運瀆秋今朝流詠處即是白蘋洲¶
　　藻一¶
<pb:KR3k0055_WYG_415-9b>¶
増本草曰藻乃水草之有文者潔浄如澡浴故謂之藻¶
　又曰藻有二種水藻長二三寸兩兩對生即馬藻也¶
聚藻葉細如絲及魚鰓狀節節連生即水藴也俗名鰓¶
草又名牛尾藴是矣二藻皆可食入藥以馬藻為勝¶
又曰海藻亦有二種馬尾藻生淺水中細黒色大葉藻¶
生深海中新羅國葉如水藻而大海人没水取之五月¶
以後有大魚傷人不可取也　爾雅曰莙牛薻&KR1627;海薻¶
　尚書曰藻火粉米　詩曰于以采藻于彼行潦　又¶
<pb:KR3k0055_WYG_415-10a>¶
曰魚在在藻有頒其首　酉陽雜俎曰漢武昆眀池中¶
有水網藻枝横側水上長八九尺有似網目鳬鴨入此¶
草中皆不得出因以名之　文選曰鳬藻馳目成　栁¶
宗元集曰寒藻舞淪漪¶
　　藻二¶
増詩魏劉楨詩曰汎汎東流水磷磷水中石蘋藻生其¶
涯華葉紛擾溺采之薦宗廟可以羞嘉客豈無園中葵¶
懿此出深澤¶
<pb:KR3k0055_WYG_415-10b>¶
　　石帆¶
増本草曰石帆生海底髙尺餘根色如漆無葉其花離¶
樓相貫死浮水中人取得之稀有見其生者　呉都賦¶
曰草則石帆水松(陶𢎞景曰石帆狀/如柏水松狀如松)¶
　　荇菜¶
増爾雅曰莕接余其葉苻(郭注曰叢生水中葉圓在莖/端長短隨水深淺江東食之)¶
　本草曰荇菜一名鳬葵一名水葵一名水鏡草俗呼¶
荇絲菜池人謂之莕公鬚淮人謂之靨子菜江東謂之¶
<pb:KR3k0055_WYG_415-11a>¶
金蓮子說文謂之䖂楚辭謂之屏風　詩曰參差荇菜¶
左右流之　又曰參差荇菜左右芼之　招魂曰紫莖¶
屏風文緑波　杜甫集曰春光淡沲秦東亭渚蒲芽白¶
水荇青　又曰水荇牽風翠帶長　彭紹賢詩曰晴揺¶
荇帶新含翠¶
　　菰一¶
原說文曰蔣菰也　増爾雅曰出隧蘧蔬(注曰蘧蔬似/土菌生菰草)¶
(中/)　原廣雅曰蔣菰其米謂之彫胡　増本草曰菰生¶
<pb:KR3k0055_WYG_415-11b>¶
水中葉如蒲葦刈以秣馬甚肥春末生白茅如筍即菰¶
菜也又曰茭白生熟皆可啖甜美其中心如小兒臂者¶
名菰手爾雅注曰狀如土菌即此也至秋結實乃彫胡¶
米嵗饑人以為糧　禮記曰魚宜苽　原莊子曰孔子¶
之楚舍于蟻丘之蔣　廣志曰菰可以為席温於蒲生¶
南方　宋玉賦曰主人之女為炊彫胡之飯　呉都賦¶
曰穱秀菰穗　江賦曰泛之以游蔣　増李白集曰跪¶
進雕胡飯月光眀素盤　杜甫集曰白蔣風飇脆　又¶
<pb:KR3k0055_WYG_415-12a>¶
曰波漂菰米沈雲黒　張泌集曰盡日菰蒲泊釣船¶
　　菰二¶
原詩梁沈約詠菰詩曰結根布洲渚垂葉滿皋澤匹彼¶
露葵根可以留上客¶
　　蘆一¶
増爾雅曰葦醜芀(葦即蘆之成者其/類皆有芀秀也)葭華(即今/蘆也)蒹薕(似/雈)¶
(而細長髙數尺/江東呼為薕)葭蘆(葦/也)菼薍(似葦而小中實/江東呼為烏蓲)其萌虇(蘆/筍)¶
(為/虇)　原詩疏義曰薍或謂之藡即荻也至秋堅成謂之¶
<pb:KR3k0055_WYG_415-12b>¶
雈　増本草曰生下濕陂澤中狀似竹而葉抱莖生無¶
枝花白作穗若茅花名蓬蕽根亦若竹而節疎　又曰¶
蘆有數種其長丈許中空皮薄色白者葭也蘆也葦也¶
短小於葦而中空皮厚色青蒼者菼也薍也荻也雈也¶
其最短小而中實者蒹也薕也皆以初生已成得名其¶
未解葉者古謂之紫籜　易說卦傳曰震為雈葦　毛¶
詩曰葭菼揭揭　原又曰毳衣如菼　又曰誰謂河廣¶
一葦杭之　又曰蒹葭蒼蒼白露為霜　又曰八月雈¶
<pb:KR3k0055_WYG_415-13a>¶
葦　又曰有漼者淵雈葦淠淠　又曰敦彼行葦牛羊¶
勿踐履　禮記曰七月納材葦　吕氏春秋曰季秋之¶
月命虞人材葦供國　増孫卿子曰南方有鳥名䝉鳩¶
以羽編髮為巢係之以葦苕風至苕折子死卵破所憑¶
者弱也　淮南子曰藡苖類絮而不可以為絮　原焦¶
贛易林曰從風縱火荻芝俱死　捜神記曰朽葦化蠶¶
　増南夷志曰瀘河在弄棟北今謂之南瀘兩岸葭葦¶
大如臂　談苑曰江東蘆賤而荻貴先一年生者蘆也¶
<pb:KR3k0055_WYG_415-13b>¶
眀年生者荻也　天問曰咸播秬黍莆雚(同/雈)是營　子¶
虛賦曰藏莨蒹葭　杜甫詩曰請看石上藤蘿月已映¶
洲前蘆荻花　又曰渚秀蘆筍緑　林逋詩曰最愛蘆¶
花經雨後一蓬煙火飯漁船¶
　　蘆二¶
増吕氏春秋曰湯始得伊尹祓之於廟熏以雚葦　呉¶
越春秋曰伍子胥至大江江中有漁父子胥請渡時旁¶
多人漁歌令止蘆中至夕渡之　史記曰田單灌脂束¶
<pb:KR3k0055_WYG_415-14a>¶
葦于牛尾牛尾熱怒而奔燕軍　原漢書曰董偃見寵¶
館陶公主安陵袁叔謂偃曰顧成廣逺無宿宫又有荻¶
竹藉田足下何不白主獻長門園於上此上所欲也¶
増通語曰諸葛亮見殷禮而歎曰東呉菰蘆中乃有奇¶
偉如此人　三國志曰魏伐呉呉徐盛植木衣葦為疑¶
城假樓數百里時江水盛長魏還師　原抱朴子曰呉¶
世有姚光者有火術呉主身臨試之積荻數千束光從¶
其上又以數千束荻累之因猛風燔之火盡光端坐灰¶
<pb:KR3k0055_WYG_415-14b>¶
中振衣而起　増世說曰魏眀帝使后弟毛曽與夏侯¶
泰初共坐時人謂蒹葭倚玉樹　呉志曰孫亮初謡曰¶
諸葛恪何若若蘆葦單衣篾鉤絡於何相求成子閣及¶
恪為孫峻所殺以葦席裹尸而篾束之投於石子岡¶
原晉中興徵詳說曰童謡曰官家養蘆化成荻蘆生不¶
止自成積是時盧循竊據廣州國未能討因而用之是¶
官養之蘆也荻猶敵也　異苑曰盧元龍將攻京師謡¶
曰十丈瓦屋盧作柱薤作欄　郭璞奏曰不宜禁荻地¶
<pb:KR3k0055_WYG_415-15a>¶
禮曰名山大澤不封盖欲與民通財共利不獨專之也¶
　　蘆三¶
原詩梁元帝賦得春荻詩曰翠菼玉池前遥映江南蓮¶
非秋無有毦未曉不生煙　増唐杜甫詩曰摧折不自¶
守秋風吹若何暫時花戴雪㡬處葉沈波體弱春苗早¶
叢長夜露多江湖後揺落亦恐嵗蹉跎　宋蘇軾詩曰¶
雨折霜乾不耐秋白花黃葉使人愁月眀小艇湖邊宿¶
疑是江南鸚鵡洲¶
<pb:KR3k0055_WYG_415-15b>¶
原詔宋武帝詔曰少府前嵗所封諸洲蘆荻可開以利¶
民¶
　　苔一¶
原爾雅曰藫石衣也(郭璞注曰水苔一/名石髮江東食之)　張揖廣雅曰¶
石髮石衣也　說文曰苔水衣也　古今注曰苔或紫¶
或青一名員蘚一名緑錢一名緑蘚　増羣芳譜曰一¶
名緑苔一名緑品藻一名品苔一名澤葵一名緑錢一¶
名重錢一名圓蘚一名垢草色既青翠氣復幽香花鉢¶
<pb:KR3k0055_WYG_415-16a>¶
拳峰頗堪清賞　本草曰苔衣之類有五在水曰陟釐¶
在石曰石濡在瓦曰屋遊在牆曰垣衣在地曰地衣其¶
䝉密而長數寸者亦有五在石曰烏韭在屋曰瓦松在¶
牆曰土馬騣在山曰卷柏在水曰藫也　原周處風土¶
記曰石髮水衣也青綠色皆生於石　廣志曰空室無¶
人行則生苔蘚　淮南子曰窮谷之汚生青苔　遊名¶
山記曰石簣山緣崖而上髙百許丈裏悉青苔無别草¶
木　増拾遺記曰岱輿北有玉梁紫苔覆漫味甘而柔¶
<pb:KR3k0055_WYG_415-16b>¶
滑食者千嵗不飢　原江賦曰緑苔鬖髿乎研上(研石/也)¶
　天台山賦曰踐莓苔之滑石　江文通詩曰青苔日¶
夜黃　古詩曰青苔依空牆　増上官昭容詩曰石畫¶
粧苔色　武平一詩曰銀塘曲水半含苔　陸龜蒙詩¶
曰澄溪雨過苔還浄¶
　　苔二¶
原拾遺記曰晉時祖黎國獻蔓苔一曰金苔大如雞卵¶
色如金若螢火之聚投水中蔓延波瀾之上光出照日¶
<pb:KR3k0055_WYG_415-17a>¶
宫人被幸者賜之寘漆盤中光照滿室又名夜眀苔¶
増博物志曰晉武帝欲觀書司空張華撰博物志進帝¶
嫌其煩令削之賜側理紙萬張王子年云陟里也此紙¶
以水苔為之溪人語訛謂之側理令名苔紙　羣芳譜¶
曰石崇砌上就苔蘚刻百花飾以金玉曰壺中之景不¶
過如是　又曰王彥章葺園亭疊壇種花急欲苔蘚少¶
助野趣而經年不生顧弟子曰叵耐這緑拗兒　雲林¶
遺事曰倪元鎮閣前寘梧石日令人洗拭及蘚苔盈庭¶
<pb:KR3k0055_WYG_415-17b>¶
不容人迹緑蓐可愛每遇墜葉令童子以鍼掇杖頭挑¶
出不使㸃壞¶
　　苔三¶
原石髮　水綿(上見苔一水本草/陟釐一名  綿)　沒階　生閣(王智/深宋)¶
(紀王㣲字景元太保𢎞之弟子也吏部尚書江湛愛其/才用舉為吏部郎陳病篤不受因與湛書告絶足不逾)¶
(閾十有餘載棲遲于環堵之室苔草沒階芳謝莊月賦/曰陳思王初䘮應劉端憂多暇緑苔生□  塵凝榭悄)¶
(焉疚懷弗/怡中夜)　増書佩　臥槍(杜甫詩蟲書玉佩蘚/  又苔臥綠沈槍)　車¶
碾　屐印(白居易詩路傍苔草榮遭遇曽得七/香車碾來  韓維詩屐齒印苔深)　水仙¶
<pb:KR3k0055_WYG_415-18a>¶
髮　玉女鬟(梅聖俞詩繞繞水仙髮茸/茸蛟客髯  下見苔四)¶
　　苔四¶
原詩梁沈約詠青苔詩曰緑堦已漠漠汎汎復綿綿㣲¶
根知欲斷輕絲似更聨長風隱細草深堂没綺錢縈鬱¶
無人贈葳㽔徒可憐　庾肩吾新苔詩曰隨潮染岸石¶
逐脈聚浮查徒令阿谷麗停筐不汰沙　増唐劉太眞¶
古壁苔詩曰苒苒温寒泉綿綿古危壁光含孤翠動色¶
與暮雲寂深淺松月間幽人自登歴　包何秋苔詩曰¶
<pb:KR3k0055_WYG_415-18b>¶
每看苔蘚色如向簿書閒幽思纏芳樹髙情寄逺山雨¶
痕連地緑日映出林斑却笑興公賦臨危滑石間　李¶
中春苔詩曰春霖催得鎻煙濃竹院莎齋逕小通誰愛¶
落花風味處莫愁門巷襯殘紅　顧雲苔歌曰檻前溪¶
奪秋空色百丈潭心數砂礫松筠條條長碧苔苔色碧¶
如秋色碧波廻梳開孔雀尾根深貼著盤陀石撥浪輕¶
拈出少時一髻濃煙三四尺山光日華亂相射静縷藍¶
鬐勻襞積試把臨流抖擻看琉璃珠子淚雙滴如看玉¶
<pb:KR3k0055_WYG_415-19a>¶
女洗頭處解破雲鬟收未得仙宫欲製六銖衣染絲未¶
倩蛟人織採之不敢盈筐篋苦把龍神河伯惜瓊蘇玉¶
鹽爛熳煑咽入丹田續靈液㑹待功成插翅飛蓬萊頂¶
上尋仙客　齊己秋苔詩曰獨憐蒼翠文長與寂寥存¶
鶴静窺秋片僧閒踏冷痕月眀斜竹逕雨歇敗莎根别¶
有深宫裏兼花鎻斷魂　鄭谷苔錢詩曰春紅秋紫繞¶
池臺箇箇圓如濟世財雨後無端滿窮巷買花不得買¶
愁來¶
<pb:KR3k0055_WYG_415-19b>¶
原賦梁江淹青苔賦并序余鑿山楹為室有青苔焉意¶
之所之故為是作云賦曰嗟青苔之依依兮無色類而¶
可方必居閒而就寂似幽意之深傷故其處石則松栝¶
交陰泉雨長注横澗俯視崩壁仰顧悲凹險兮惟流水¶
而馳騖遂得崎屈上生斑駮下布異人貴其貞精道士¶
恱其廻趣咀松屑以髙想捧丹經而永慕若其在水則¶
鏡帶湖沼錦匝池林春塘秀色陽鳥好音青郊未謝兮¶
白日照路貫千里兮緑草深乃生水而揺蕩遂出波而¶
<pb:KR3k0055_WYG_415-20a>¶
沈滛假青條兮總翠借黄葉兮舒金游梁之客徒馬疲¶
而不能去兔園之女雖蠶飢而不自禁寂兮如何苔積¶
網羅視青蘼之杳杳痛百代兮恨多故其所詣哀以情¶
起感以怨來魂慮斷絶精念徘徊覩彼木蘭與豫章既¶
中繩而獲夭及薜茘與蘼蕪又懷芬而見表至㢤青苔¶
之無用吾孰知其多少　増唐王勃青苔賦曰若夫桂¶
洲含潤松崖秘液繞江曲之寒沙抱巖幽之古石汎廻¶
塘而積翠縈脩樹而凝碧契山客之寄情諧野人之妙¶
<pb:KR3k0055_WYG_415-20b>¶
適及其瑶房有寂瓊室無光菲㣲君子之砌蔓延君侯¶
之堂引浮青而泛露散輕緑而承霜起金鈿之舊感驚¶
玉箸之新行　楊炯青苔賦曰圓潭寫鏡方流聚玉苔¶
何水而不清水何苔而不緑漁父遊兮漢川曲歌滄浪¶
兮濯吾足桂舟横兮蘭枻觸浦溆邅廻兮心斷續别有¶
崇臺廣厦粉壁椒塗梁木蘭兮椽瑇瑁草離合兮樹珊¶
瑚白露下蒼苔蕪暗瑶砌澁瓊鋪有美人兮向隅應門¶
閉兮踟蹰心震蕩兮意不渝顏如玉兮淚如珠¶
<pb:KR3k0055_WYG_415-21a>¶
　　莎一¶
増爾雅曰薃侯莎其實媞　廣志曰莎可以為雨衣¶
本草曰莎可為笠及雨衣疎而不沾其根附續而生可¶
以合香謂之香附子古謂之雀頭香　江表傳曰魏文¶
帝遣使于呉求雀頭香　後周書曰豆盧寧嘗與梁企¶
定遇於平凉川相與肄射乃于百歩懸莎草以射之七¶
發五中定服其能贈遺甚厚　上林賦曰薛莎青蘋¶
馬融廣成頌曰樹以蒲柳被以緑莎¶
<pb:KR3k0055_WYG_415-21b>¶
　　莎二¶
増詩唐齊已庭莎詩曰病起見庭莎緣堦傍竹多遶行¶
猶未得静聽復何如蟋蟀幽中響蟪蛄深處歌不緣田¶
地窄剰種任婆娑¶
増賦唐蕭穎士庭莎賦曰厭公門之窘束玩纖草於兹¶
亭奚卑弱之斯極豈雨露之愆靈尚含和以順時隨春¶
夏之淒清軒房洞啓廣階脩直槐楊蔽虧桃李對植横¶
層陰之冥密綴繁英之翕赩既髙低以異姿亦濃澹而¶
<pb:KR3k0055_WYG_415-22a>¶
殊色¶
増記宋晏殊庭莎記曰介清思堂忠謀亭之間隙地人¶
迹罕踐有莎生焉是草耐水旱樂延蔓雖㧞心隕葉弗¶
之絶也予思唐人賦詠間多有種莎之說且兹地宛在¶
崇堞車馬不至弦匏不設柔木佳卉難于豐茂非是草¶
也無所宜焉於是傍西墉畫脩徑布武之外悉為莎場¶
分命騶人散取増植凡三日乃備援之以丹楯溉之以¶
甘井光風四泛纖塵不驚嗟夫萬彚之多萬情之廣大¶
<pb:KR3k0055_WYG_415-22b>¶
含元氣細入無間罔不稟和罔不期適措置有規生成¶
有術失之則斁獲之則康兹一物也從可知矣是用刋¶
辭琬珉庶通賢君子知所留意儻與我同好庶㡬不翦¶
也¶
　　都梁¶
増廣志曰都梁香出交廣形如藿香亦名煎澤草　古¶
詩曰博山爐中百和香鬱金蘇合及都梁　曹植妾薄¶
命曰御巾裛粉君旁中有霍納都梁¶
<pb:KR3k0055_WYG_415-23a>¶
　　芷¶
増本草曰白芷一名芳香一名澤芬一名苻蘺一名莞¶
葉名蒿麻　說文曰晉謂之嚻齊謂之茝楚謂之蘺又¶
謂之葯　荀子曰蘭槐之根是為芷　夷堅志曰臨川¶
有人被蝮傷即昏死一臂如股少頃遍身皮脹黄黒一¶
道人以新汲水調香白芷末一斤灌之黄水自口出腥¶
穢逆人良久消縮如故　離騷曰畦留夷與揭車兮雜¶
杜衡與芳芷(揭車香草黄葉白花爾雅謂之乞輿/凡樹木蟲炷者煎此淋之即辟也)¶
<pb:KR3k0055_WYG_415-23b>¶
　　紫述香¶
増述異記曰紫述香一名紅蘭香一名金桂香亦名射¶
香草出蒼梧桂林上郡界¶
　　蓼一¶
原爾雅曰薔虞蓼(水蓼也山/夾水為虞)　増本草曰蓼類甚多有¶
青蓼香蓼水蓼馬蓼紫蓼赤蓼木蓼七種紫赤二蓼葉¶
小狹而厚青香二蓼葉亦相似而俱薄馬水二蓼葉俱¶
闊大上有黒㸃俗名墨記草木蓼一名天蓼蔓生葉似¶
<pb:KR3k0055_WYG_415-24a>¶
柘六蓼花皆紅白子皆大如胡麻赤黒尖扁惟木蓼花¶
黄白子皮青滑諸蓼並冬死惟香蓼宿根重生可為生¶
菜　又曰古人種蓼為蔬收子入藥後世飲食不用惟¶
造酒麯者用其汁耳　原詩曰予又集于蓼　増禮記¶
曰濡豚包苦實蓼濡雞醢醬實蓼濡魚卵(音/鯤)醬實蓼濡¶
鼈醢醬實蓼　原又曰豚秋用蓼　又曰鶉羮雞羮鴽¶
釀之蓼　魏文子曰蓼蟲在蓼則生在芥則死非蓼仁¶
而芥賊也本可不失　吳越春秋曰越王念吳欲復怨¶
<pb:KR3k0055_WYG_415-24b>¶
非一旦也苦思勞心夜以接日臥則攻之以蓼　劉向¶
别録曰尹都尉書有種蓼篇　離騷曰蓼蟲不能徙乎¶
葵菜　古詩曰蘇蓼出蒲蕖¶
　　蓼二¶
増詩唐鄭谷蓼花詩曰簇簇復悠悠年年拂漫流差池¶
伴黄菊冷淡過清秋晩帶鳴蟲急寒藏宿鷺愁故溪歸¶
不得憑仗繫漁舟　宋陸游蓼花詩曰十年詩酒客刀¶
州每為名花秉燭遊老作漁翁猶喜事數枝紅蓼醉清¶
<pb:KR3k0055_WYG_415-25a>¶
秋¶
原賦漢孔臧蓼蟲賦曰季夏既望暑往凉還逍遥諷誦¶
遂居東園周旋覽觀憇乎南蕃覩兹茂蓼紛葩吐榮猗¶
那隨風緑葉厲莖爰有蠕蟲厥狀似螟羣聚其間食之¶
以生於是寤物託事推况乎人幼長斯蓼莫或知辛膏¶
粱之子豈曰不云茍非徳義不以為家安逸無心如禽¶
獸何逸必致驕驕必致亡匪唯辛苦乃丁大殃¶
　　蒿¶
<pb:KR3k0055_WYG_415-25b>¶
増爾雅曰蘩皤蒿(白/蒿)蒿菣(今人呼青蒿香/可炙啖者為菣)蔚牡菣(無子/者)¶
莪蘿(今莪蒿也/亦曰䕲蒿)苹藾蕭(今藾蒿也初/生亦可食)購蔐蔞(蔞蒿/也)蕭荻¶
(即/蒿)　又曰繁之醜秋為蒿(醜類也春時各有種名/至秋老成皆通呼為蒿)　詩¶
曰翹翹錯新言刈其蔞　又曰于以采蘩于沼于沚¶
又曰呦呦鹿鳴食野之蒿　又曰蓼彼蕭斯零露湑兮¶
　又曰青青者莪在彼中阿　又曰匪莪伊蒿　禮記¶
曰建設朝事燔燎羶薌見以蕭光以報氣也(蕭蒿之/香者也)¶
又曰既奠然後焫蕭　大戴記曰周時徳澤和洽蒿茂¶
<pb:KR3k0055_WYG_415-26a>¶
大以為宫柱名為蒿宫此天子之路寢也　三輔決録¶
曰孫晨字元公冬月無被以蒿一束暮臥旦收之　東¶
觀漢記曰杜林寄隗嚻地終不降志辱身至簪蒿蓆草¶
不食其粟也　通鑑曰髙祖聞密故將士多不附世充¶
欲遣密往收之羣臣多諫曰李密狡猾好反今遣之投¶
魚於泉放虎於山必不返矣帝曰借使叛去如以蒿箭¶
射蒿中耳吾豈不知　神仙食經曰十一月採旁勃勃¶
白蒿也白兔食之壽八百嵗　大招曰吳酸蒿葉不沾¶
<pb:KR3k0055_WYG_415-26b>¶
薄(謂吳人善調酸㵸蔞蒿/不沾不薄而甘美也)¶
　　蘘荷一¶
増崔豹古今注曰蘘荷似葍苴而白葍苴紫花生根中¶
花未敗時可食久則消爛根似薑芽宜陰翳地依蔭而¶
生　本草曰蘘荷一名覆俎一名猼苴一名葍苴一名¶
嘉草　周禮曰庶氏以嘉草除毒蠱　荆楚嵗時記曰¶
仲冬鹽藏蘘荷用備冬儲又以防蠱　干寳捜神記曰¶
外姊夫蔣士先得疾下血言中蠱其家密以蘘荷置席¶
<pb:KR3k0055_WYG_415-27a>¶
下忽大笑曰蠱我者張小小也乃收小小已亡走自此¶
解蠱藥用之多驗　大招曰醢豚若狗膾苴蒪　上林¶
賦曰茈薑蘘荷　潘岳閒居賦曰蘘荷依陰時藿向陽¶
　　蘘荷二¶
増詩唐柳宗元種白蘘荷詩曰皿蟲化為癘夷俗多所¶
神銜猜每腊毒謀富不為仁蔬果自逺至杯酒盈肆陳¶
言甘中必苦何用知其眞華潔事外飾尤病中州人錢¶
刀恐賈害飢至益逡廵竄伏常戰慄懷故愈悲辛庶氏¶
<pb:KR3k0055_WYG_415-27b>¶
有嘉草攻禬事久冺炎帝垂靈編言此殊足珍崎嶇乃¶
有得託以全予身紛敷碧樹陰眄睞心所親¶
　　苜蓿一¶
増西京雜記曰苜蓿一名懷風時人或謂之光風風在¶
其間常肅肅然日照其花有光彩故曰苜蓿懷風茂陵¶
人謂之連枝草　漢書西域傳曰罽賔國有苜蓿大宛¶
馬嗜苜蓿武帝得其馬漢使採蒲桃苜蓿種歸天子益¶
種離宫别館旁　述異記曰張騫苜蓿園在今洛陽中¶
<pb:KR3k0055_WYG_415-28a>¶
苜蓿本胡中菜騫始于西國得之　晉書曰華廣免官¶
為庶人晉武帝登凌雲臺見廣苜蓿園阡陌甚整依然¶
感舊太康初大赦乃得襲爵　元史食貨志曰世祖初¶
令冬社種苜蓿防饑年　洛陽伽藍記曰宣武在大夏¶
門東北今為光風園苜蓿出焉　東坡詩注曰閩川長¶
溪縣薛令之登第開元中為東宫侍讀官作苜蓿詩以¶
自歎眀皇至東宫見其詩舉筆續之啄木觜距長鳯凰¶
毛羽短若嫌松桂寒任逐桑榆煖薛遂謝病歸去　杜¶
<pb:KR3k0055_WYG_415-28b>¶
甫詩曰宛馬總肥春苜蓿¶
　　苜蓿二¶
増詩薛令之詩曰朝日上團團照見先生盤盤中何所¶
有苜蓿長䦨干飲澀匙難綰羮稀箸易寛何以謀朝夕¶
何以保嵗寒¶
　　藤一¶
原爾雅曰諸慮山櫐(今江東呼櫐為藤/藤似葛而粗大也)　廣雅曰藟藤¶
也　山海經曰卑山其上多櫐(今悝豆/之屬)　南方草木狀¶
<pb:KR3k0055_WYG_415-29a>¶
曰浮沈藤生子大如韲甌正月華色仍連著實十月臘¶
月熟色赤生食之甜酢生交阯九眞　又曰合浦蕳子¶
藤生緣樹木正二月花四五月熟實如梨赤如雄雞冠¶
取生食之味淡泊出交阯　又曰合浦野聚藤緣樹木¶
二月花色仍連著實五六月熟子大如羮甌俚民煑食¶
其味甜酢出蒼梧　又曰萪藤生金封山俚人往往賣¶
之其色正赤出興古　裴氏廣州記曰土人伐船為業¶
隨樹所在就以成槽皆去水灘逺動有數里山生草名¶
<pb:KR3k0055_WYG_415-29b>¶
為膏藤津汁軟滑無物能比以此導地牽之如流大五¶
六丈船數人便運　臨海異物志曰鍾藤附樹作根軟¶
弱須縁樹而作藤既纒裹樹便死且有惡汁尤令速朽¶
也藤盛成樹若木自然大者或五十圍　又曰菽藤圍¶
數寸重於竹可以為杖篾以縛船及以為席勝於竹也¶
　顧㣲廣州記曰草藤如栟閭葉疎破皮青多棘刺髙¶
五六丈者如五六寸竹小者如筆管竹類有十許種¶
又曰續斷草藤也一曰諾藤一曰水藤山行渴則斷取¶
<pb:KR3k0055_WYG_415-30a>¶
汁飲之治人體有損絶沐則長髮去地一丈斷之輒更¶
生根至地永不死　異苑曰永陽縣有山壁立千仞巖¶
上有石室路右名為神農窟窟前百藥叢茂莫不畢備¶
又别有異藤花形似菱菜朝紫中緑晡黄暮青夜赤五¶
色迭曜　増雲南記曰雲南出藤其色如朱小者以為¶
馬䇿大者可為柱杖　崔豹古今注曰酒杯藤出西域¶
藤大如臂葉似葛花實如梧桐實花堅皆可以酌酒自¶
有文章映徹可愛實大如杯味如豆䔩香美消酒土人¶
<pb:KR3k0055_WYG_415-30b>¶
提酒來至藤下摘花酌酒以其實酌酒其國人寳之¶
格物總論曰榼藤依樹蔓生如通草藤其子黒色一名¶
象豆三年方熟其殻貯藥不壞又解諸藥毒　本草曰¶
紫藤從心重重有皮四月生紫花可愛長安人亦種飾¶
庭也江東呼為招豆藤其子作角角中仁熬香著酒中¶
令酒不敗敗酒用之亦正其花拭酒醋自腐壞¶
　　藤二¶
増汝南先賢傳曰蔡順字君仲至孝所居井桔槹嵗久¶
<pb:KR3k0055_WYG_415-31a>¶
欲易之為在母沒年上不敢一旦遽易忽生扶老藤遶¶
之有鳩巢其上　原王歆始興記曰晉中朝有質子將¶
歸忽有人寄其書告曰吾家在觀亭亭廟石間有懸藤¶
君至叩藤家人自出歸者如其言果有二人出水取書¶
并曰江伯令君前入水見屋舍甚麗今俗咸言觀亭有¶
江伯神也　増南史曰解叔謙字楚梁雁門人也母有¶
疾叔謙夜于亭中稽顙求福聞空中語曰此疾得丁公¶
藤治便差即訪醫及本草注皆無識者乃訪至宜都遥¶
<pb:KR3k0055_WYG_415-31b>¶
見山中一老公伐木問其所用荅曰此丁公藤也療風¶
尤驗叔謙拜伏流涕具言來意此公愴然以數段與之¶
并示以漬酒法叔謙受之尋視此人不復知處依法為¶
酒母病即瘥　梁書曰周𢎞正與子豫元俱載入東郡¶
乗船渡岸見藤花𢎞正挽而船覆俱溺僅免豫元遂得¶
心驚疾¶
　　藤三¶
増含春　忍冬(本草含春藤生台州鬚又忍冬藤一名/金銀花其花長瓣垂  黄白相間而藤)¶
<pb:KR3k0055_WYG_415-32a>¶
(左/纒)　地龍　野鹿(正字通地龍藤生天目山繞樹盤曲/如龍  嶺表異録南土多野鹿藤苗)¶
(有大如雞子白者細於箸採為山貨流布海内儋臺瓊/管百姓編以為幕或挑文為花藥魚鳥之狀業此以充)¶
(賦/稅)　金稜　石合(本草金稜藤生施州時又石合草亦/生施州藤纒木上四  有葉無花)¶
　龍手　鬼膊(本草龍手藤出茘浦石上向陽者葉/如龍手  鬼膊藤生江南林澗邊)¶
弱蔓依石　繁英照潭(岑參詩石上生孤藤弱蔓依石/長  李徳裕詩遥憶紫藤垂繁)¶
(英照/潭黛)¶
　　藤四¶
原詩梁簡文帝詠藤詩曰纖條寄喬木弱影掣風斜標¶
<pb:KR3k0055_WYG_415-32b>¶
春抽晩翠出霧挂懸花　増唐李嶠藤詩曰吐葉依松¶
磴舒苗長石臺神農嘗藥罷質子寄書來色映葡萄架¶
花分竹葉杯金隄不見識玉潤㡬重開　李白詩曰紫¶
藤挂雲木花蔓宜陽春密葉隱歌鳥香風留美人　顧¶
況石上藤詩曰空山無鳥迹何物如人意委曲結繩文¶
離披草書字　費冠卿挂樹藤詩曰本為獨立難寄彼¶
髙樹枝蔓衍數條逺溟濛千朶垂向日助成陰當風藉¶
持危誰言柔可屈坐見蟠蛟螭　李徳裕憶新藤詩曰¶
<pb:KR3k0055_WYG_415-33a>¶
遥聞碧潭上春晩紫藤開水似晨霞照林疑綵鳯來清¶
香凝島嶼繁豔映莓苔金谷如相並應將錦帳囘　白¶
居易詩曰藤花紫蒙茸藤葉青扶疎誰謂好顏色而為¶
害有餘下如蛇盤屈上若繩縈紆可憐中間木束縛成¶
枯株柔蔓不自勝嫋嫋挂空虛豈知纒木身千夫力不¶
如先柔後為害有似諛佞徒附著君權勢君迷不肯誅¶
又如妖婦人綢繆蠱其夫毫末不早辨滋蔓宜難圖願¶
以藤為戒銘之於坐隅　宋唐庚採藤曲曰魯人酒薄¶
<pb:KR3k0055_WYG_415-33b>¶
邯鄲圍西河渡橋南越悲嵗調紅藤百萬計此貢一作¶
無窮時去年採藤藤已乏今年採藤藤轉竭入山十日¶
脱身歸新藤出土拳如蕨淇園取竹況有年越山採藤¶
輸不前今年輸藤指黄犢眀年輸藤波及屋吾皇養民¶
如養兒鑿空為此謀者誰¶
増文唐舒元輿弔剡溪藤文曰今之為文者皆夭閼剡¶
藤者也藤生有涯為文者無涯弔之以志其悲¶
　　葛一¶
<pb:KR3k0055_WYG_415-34a>¶
増羣芳譜曰葛一名黄斤一名鹿藿一名雞齊　本草¶
曰葛有野生有家種其蔓延長可作絺綌其根外紫内¶
白葉有三尖如楓葉而長面青背淡花成穗纍纍相綴¶
紅紫色莢如小黄豆子緑色八九月采所謂葛穀是也¶
　易曰困於葛藟　詩曰葛之覃兮施于中谷　又曰¶
旄丘之葛兮何誕之節兮　又曰葛生蒙楚　又曰彼¶
采葛兮　又曰糾糾葛屨　又曰莫莫葛藟施於條枚¶
　周禮曰掌葛凡葛征徵草貢之材于澤農　論語曰¶
<pb:KR3k0055_WYG_415-34b>¶
當暑袗絺綌必表而出之　周書曰葛小人得其葉以¶
為羮君子得其材以為絺綌　說苑曰綿綿之葛在于¶
曠野良工得之以為絺綌良工不得枯死于野　楚辭¶
曰石磊磊兮葛蔓蔓思公子兮悵忘歸　杜甫詩曰絺¶
衣掛蘿薜凉月白紛紛　又曰細葛含風軟　又曰韶¶
川白葛輕¶
　　葛二¶
原吳越春秋曰越王自吳還知吳王好服之被體使國¶
<pb:KR3k0055_WYG_415-35a>¶
　中男女入山采葛作黄絲之布以獻之　増宋書曰武¶
　帝牀頭有土鄣壁上葛燈籠麻繩拂袁顗盛稱上儉素¶
　之徳　梁書曰任昉清貧卒後其子西華冬日著葛帔¶
　練裙道逢孝標泫然矜之乃著廣絶交論盖譏其舊友¶
　也¶
　　　葛三¶
　原詩越采葛婦歌曰葛不連蔓棻台台令我采葛以作¶
　絲女工織兮不敢遲弱於羅兮輕霏霏號絺素兮將獻¶
<pb:KR3k0055_WYG_415-35b>¶
　之　増唐李白黃葛篇曰黃葛生洛溪黃花自錦羃青¶
　煙蔓長條繚繞㡬百尺閨人費素手采緝作絺綌縫為¶
　絶國衣逺寄日南客蒼梧大火落暑服莫輕擲此物雖¶
　過時是妾手中迹　戎昱葛詩曰弱質人皆棄唯君手¶
　自栽藟含霜後竹香惹臘前梅擬託凌雲勢須憑接引¶
　材清陰如可借黄鳥定飛來¶
　¶
御定淵鑑類函卷四百十¶
