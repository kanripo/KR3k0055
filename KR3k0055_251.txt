# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.682247
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十六
<pb:KR3k0055_WYG_251-1a>¶
　欽定四庫全書¶
御定淵鑒𩔖函卷二百四十六¶
　　人部五(夫婦/惡婦)　(賢婦人/)¶
　　　夫婦一¶
　增易曰輿說輻夫妻反目象曰夫妻反目不能正室也¶
　　又曰女正位乎内男正位乎外男女正天地之大義¶
　也　又曰王假有家交相愛也　又曰有萬物然後有¶
　男女有男女然後有夫婦　又曰夫婦之道不可以不¶
<pb:KR3k0055_WYG_251-1b>¶
　久也故受之以恒　書曰釐降二女于媯汭　詩曰女¶
　曰鷄鳴士曰昧旦　又曰琴瑟在御莫不静好　禮記¶
　曰外言不入于梱内言不出于梱　又曰婦人従人者¶
　也幼従父兄嫁従夫夫死従子故婦人無爵従夫之爵¶
　坐以夫之齒　又曰共牢而食合卺而酳所以合體同¶
　尊卑以親之也　儀禮曰夫婦一體也　周禮曰夫尊¶
　于朝妻貴于室　釋名曰夫妻匹敵之義也　又曰士¶
　庶人曰妻妻齊也夫賤不足以&KR0091;尊故齊䓁言也　又¶
<pb:KR3k0055_WYG_251-2a>¶
曰妾謂夫之嫡妻曰女君夫曰男君故謂妻曰女君也¶
　彚苑曰夫扶也以道扶接者也婦服也以禮屈服也¶
婦字従女従帚葢女持帚以奉灑埽也　又曰妻之為¶
言齊也以禮問而得與夫敵體　又曰嬪嬪者賓也葢¶
取相敬如賓之義也　春秋漢𠲒孳曰水火交感陰陽¶
以設夫婦象也　又曰妻象太陰臣法金位　列女傳¶
曰惟夫婦為同庖　又曰夫婦之道參配陰陽通逹神¶
朙夫不賢則無以御婦婦不賢則無以事夫夫不御婦¶
<pb:KR3k0055_WYG_251-2b>¶
則威儀廢婦不事夫則禮儀墮夫婦之好終身不離¶
史記曰易基乾坤詩始闗睢書美釐降春秋譏不親迎¶
夫婦之際人道大倫也禮之用惟婚姻為兢兢　杜欽¶
𫝊曰妻者夫之隂子者父之陰　曺大家曰女子之事¶
夫也纚筓而朝則有君臣之嚴沃盥饋食則有父子之¶
敬報反而行則有兄弟之道受期必誠則有朋友之信¶
言行無玷則有理家之度　真西山曰夫之道在敬身¶
以帥其婦婦之道在敬身以承其夫¶
<pb:KR3k0055_WYG_251-3a>¶
　　夫婦二¶
增左傳曰臼季使過冀見冀缺耨其妻饁之敬相待如¶
賓與之歸言扵文公曰敬徳之聚也能敬必有徳徳以¶
治民君請用之文公以為下軍大夫　後漢書曰樊英¶
有疾妻使婢拜問英下牀荅拜陳寔怪問之英曰妻者¶
齊也供奉祭祀禮無不荅　又曰仇覽雖在燕居必以¶
禮自整妻子有過免冠自責妻子庭謝候覽冠乃敢升¶
堂　又曰馮良字君卿志行髙整非禮不動遇妻子如¶
<pb:KR3k0055_WYG_251-3b>¶
君臣鄉黨以為儀表　又曰張湛字子孝矜嚴好禮居¶
處必自修整雖遇妻子若嚴君　魏略曰鍾繇老而納¶
正室葢取宗子雖七十無主婦之義　吳志曰顧愷字¶
子通待妻有禮常夜入晨出罕見其面疾篤妻出省之¶
愷命左右扶起冠幘加襲趣令妻還其貞潔不濁亂如¶
此¶
　　夫婦三(慢夫/)　(薄婦/)　(妻黨並附/)¶
原齊體　同心(詩夫婦齊體/  僶俛同心)　二物　一齊(左傳為夫/婦外内以)¶
<pb:KR3k0055_WYG_251-4a>¶
(&KR0052;二物之禮/記一與  齊)　增畫睂　捉鼻(漢書亰兆尹張敞為婦/畫睂長安中𫝊亰兆睂)¶
(嫵有司奏敞宣帝問之對曰臣聞閨房之内夫婦之私/有過于畫睂者上愛其能弗備責也  世說謝安在東)¶
(山居布衣時兄弟己有富貴者翕集家門傾動人物劉/夫人戯安曰大丈夫不當如此乎安乃捉鼻曰但恐不)¶
(免/耳)　種玉　陳金(搜神記楊雍伯嘗設漿給行旅一日/有人飲訖懐中取石子一升與之曰)¶
(種此生美玉并得好婦如言種之有徐氏女極美求之/徐公曰得白璧一䨇即可乃于所種得璧遂娶之  江)¶
(南野史周彬不治財産服膺儒學妻嘗讓之曰汝家兄/弟能力稼穡囊箱豐溢汝不治財産後將奈何答曰歳)¶
(晚必得及聞先主鎮金陵囊文以徃錫賚頗厚以所/賜金帛陳列于庭謂婦曰今比諸兄弟何為勝邪)¶
内子　細君(禮曽子問大夫内子有殷事亦之君所朝/夕否注云内子卿大夫之適妻也殷事殷)¶
<pb:KR3k0055_WYG_251-4b>¶
(盛之事是揚雄觧嘲東方朔割名于細君注云以肉歸/遺細君  自損割其名細君東方朔妻名或曰細小也)¶
　原占鳯凰　附&KR0093;蘿(左傳懿氏小妻敬仲其妻占之/曰吉是謂鳯凰于飛和鳴鏘鏘)¶
(婚古詩與君結新/  兔絲附女蘿)　增詩咏鵲巢　禮榮翟苐(並杜牧/宋叔康)¶
(妻/制)　沔南醜女　亭伯美妻(襄陽𫝊蜀黄承彦沔南名/士也謂諸葛孔眀曰聞君)¶
(擇婦家有醜女而才堪相配孔眀許婚即載送之諺曰/莫學孔眀擇婦正得阿承醜女  唐書崔顥字亭伯娶)¶
(妻惟擇美者俄又/棄之凡四五娶)　白狐九尾　孔雀二目(吳越春秋/禹三十未)¶
(娶行至塗山有白狐九尾造禹禹曰白者吾之服也其/尾九者王之證也塗山人歌曰綏綏白狐九尾龎龎成)¶
(家成室我造彼昌禹因娶之謂之女蟜何帝后𫝊唐髙/祖竇皇后父毅嘗謂妻曰此女有竒相  可妄與人因)¶
<pb:KR3k0055_WYG_251-5a>¶
(畫二孔雀于屛間請婚者射二矢陰約中目則得之/射者閱數十皆不合髙祖最後射中各一目遂歸之)¶
堪作夫人　起呼侍婢(晉書山濤初為布衣家貧謂其/妻韓曰忍饑寒我後當作三公)¶
(但不知卿堪作夫人否及濤榮貴貞慎儉約雖爵至千/乗而不蓄媵妾  世說王衍嘗嫉其妻貪口不言錢字)¶
(婦欲試之令婢以錢遶牀下不得行衍/晨起見錢閡行呼婢曰舉此阿堵物去)　婦人卿壻¶
瞽女完婚(世說王安豐妻常卿安豐安豐曰婦人卿壻/于禮為不敬後勿復爾婦曰親卿愛卿是以)¶
(卿卿我不卿卿誰復卿卿遂恒聼之登宋史周恭叔自/太學讀書時曾議母黨之女為婚及  科後其女䨇瞽)¶
(女家且貧不敢復舉議恭叔無所嫌遂娶之愛過常/人程伊川先生曰某年未三十時亦做不得此事)¶
鄒忌衣冠　懷恩姿状(戰國策鄒忌修八尺有餘形貌/昳麗朝服衣冠窺鏡謂其妻曰)¶
<pb:KR3k0055_WYG_251-5b>¶
(我孰與城北徐公美其妻曰君美甚徐公何能及君也/眀日徐公来熟視之自以為不如窺鏡自視又弗如逺)¶
(甚曰吾妻之美我者私我也不唐書權/懐恩姿状沉毅每盛服妻子  敢仰視)　詔求故劍¶
笑著新衣(綱鑑漢宣帝初聘許廣漢女及即位公卿議/立皇后皆心擬霍光女帝乃詔求㣲時故劍)¶
(大臣知指白立許倢伃為皇后騎世說桓車騎沖不好/著新衣浴後婦故送新衣與車  大怒催使持去婦更)¶
(持還傳語云衣不&KR0052;新何/由得故桓公大笑著之)　馬脯牛頭　田居蠶室(三/輔)¶
(決録注丁邯為漢中太守妻弟為公孫述將收妻送南/鄭獄免官徒跣自陳詔曰漢中太守妻乃繫南鄭獄誰)¶
(得搔其背垢者懸牛頭賣馬脯盜跖行孔子語以邯服/罪且邯一妻冠履勿謝  南齊書卞彬字士蔚性嗜飲)¶
(酒以瓠壺瓢勺杬皮為肴著帛冠十二年不改易以大/瓢為火籠什物多諸詭異自&KR0091;卞田居婦為傅蠶室)¶
<pb:KR3k0055_WYG_251-6a>¶
　梁鴻夫婦　裴澤恩好(本傳孫晷字文度時㑹稽虞/喜居海隅有髙世之風晷欽)¶
(其徳聘喜弟預女為妻喜戒女棄華尚素與晷同志時/人號為梁鴻夫婦  北史裴澤妻鉅鹿魏氏恩好甚隆)¶
(不能暫相離澤每従駕其妻不宿/亦至性强立時人以為健婦夫半)　婚辭宰相　會卜¶
房幃(唐書王義方泗州人魏徵異之欲妻以夫人之姪/女義方辭不敢俄而徵薨乃娶之人問其故曰初)¶
(不附宰相今感知己也有玉堂閒話涇州書記薛昌緒/為人迂僻與妻相見必  禮容先命女僕通𫝊徃来數)¶
(四可之然後秉燭造室至扵髙談虛論茶果而退或欲/詣房幃其禮亦然嘗曰某以繼嗣事重輒欲卜其嘉㑹)¶
(必候請/而可之)　慢夫矜才於婦　庸奴其夫(左傳叔向謂鬷/眀曰昔賈大夫)¶
(惡娶妻美三年不言不笑御以如臯射雉獲之其妻始/笑而言賈大夫曰才之不可以己也我不能射汝遂不)¶
<pb:KR3k0055_WYG_251-6b>¶
(言不笑夫美史記外黄/富人女甚  庸奴其夫)　不樂王郎　微嫌盧彖(世說/謝夫)¶
(人初適王凝之還甚不樂太傅曰王郎逸少子不惡汝/何恨也答曰一門叔父則有阿大中郎羣従兄弟則有)¶
(封胡遏末不意天壤之間乃有王郎之女史唐盧彖暮/年為校書郎晚娶崔氏有詞翰結褵  後㣲有顔色盧)¶
(請賦詩述懐崔立成一絶曰不怨盧郎年紀大不怨/盧郎官職卑自是妾身生較晚不及盧家年少時)¶
薄妻蕩舟　扃户(左傳齊侯與蔡姬乗舟于囿蕩公公/懼色變禁之不止公怒歸之未之絶)¶
(也蔡人嫁之妻唐書李益與李賀齊名然少有癡病而/多猜忌防閑  妾過為苛酷而有散灰扃户之事時謂)¶
(妒/癡)　作書告别　誣客逐妻(漢書竇元形貌絶異天子/以公主妻之舊妻作書與)¶
(元告别曰棄妻斥女敬白竇生卑賤鄙陋不如貴人妾/日以逺彼日以親何所控訴仰呼蒼旻  唐書令狐建)¶
<pb:KR3k0055_WYG_251-7a>¶
(擢左神武大將軍其妻成徳軍莭度使李寳臣女也建/將棄之誣與門下客郭士倫通榜殺士倫而逐其妻寳)¶
(臣請案/劾無状)　機絲題句　織錦題詩(伽藍記王肅在江南/聘謝氏女為妻及至)¶
(亰師復尚公主其後謝氏為尼亦来奔作詩贈肅云本/為箔上蠶今作機上絲得絡逐勝去頗憶纒綿時公主)¶
(代肅謝曰針是貫絲物目中常紝絲得帛縫新去何能/似故時肅甚恨遂造正覺寺憩之  晉書竇滔妻蘇氏)¶
(名蕙字若蘭性聰慧滔拜安南将軍鎮襄陽攜寵姬趙/陽臺以行蘇氏悔恨因織錦為廻文五綵相宣廣八寸)¶
(題詩二百餘首計八百餘言縦横反覆皆為文/章才情之妙超今邁古名曰璇璣圗以寄滔)　怒犯¶
齋宫　晝入内閣(漢官儀周澤字稚卿為太常卧疾齋/宫其妻哀澤老病闚問所苦澤大怒)¶
(以為干犯齋禁收送詔獄并自劾謝當世疑其矯激不/實  北齊書邢邵字子才與婦甚疎未嘗内宿自云嘗)¶
<pb:KR3k0055_WYG_251-7b>¶
(晝入内閣/為狗所吠)　妻黨戒弟勿来　責姪不進(世說王右軍/郗夫人謂二)¶
(弟司空愔中郎鑒曰王家見二謝傾筐倒&KR0869;見汝輩采/平平耳汝可以無煩復徃  又曰王江州夫人語謝遏)¶
(曰汝何以都不復進為是塵務&KR0052;心/天分有限夫人幼度之妹遏之姑也)　麈尾指牀　檳¶
榔貯斛(晉書何充廬江人王𨗳妻姊之子𨗳早為顯官/充嘗詣𨗳舎𨗳以麈尾指牀呼充共坐曰此是)¶
(君坐也禁南史劉穆之少貧恒徃妻兄家乞食多見辱/其妻每  不令徃穆之猶徃食畢求檳榔江氏兄弟戯)¶
(曰檳榔消食君何需此妻宻為截髮市肴饌為其兄弟/以餉穆之自此不敢對夫梳洗及穆之為丹陽尹召妻)¶
(兄弟飲至醉以金盤/貯檳榔一斛進之)¶
　　夫婦四¶
<pb:KR3k0055_WYG_251-8a>¶
原饋食齊睂(漢書梁鴻妻孟光/饋食舉案齊睂)　增預為娶婦(後漢書/戴封字)¶
(平仲年十五詣大常師事東海申君申君卒送喪到東/海邊甞&KR0052;其家大母以封當還預為娶婦封暫過拜親)¶
(不宿/而去)　娶曾罵己(國策人有挑其隣之妻者其長者罵/之其少者報之後其夫死而娶其長)¶
(者或曰夫非罵爾者邪曰在/人欲具報我在我欲其罵人)　原上酒酬酢(晉書何曾/閨門整肅)¶
(年老相見皆整衣冠相待如賓巳南面妻北面/拜上酒酬酢既畢便出一歳如此不過冄三焉)　貪戾¶
小損(世說王衍妻郭氏貪戾無&KR0773;不能禁幽州刺史李/陽京師大俠郭氏憚之衍曰非但我言卿不可李)¶
(陽亦言不可郭/氏為之小損)　增呼為郷里(南史張彪敗謂妻楊氏/呼為鄉里曰我不忍鄉)¶
(里落他處里又沈約詩曰/還家問鄉  詎堪持作夫)　富不易妻(唐書太宗謂尉/遲恭曰朕欲以)¶
<pb:KR3k0055_WYG_251-8b>¶
(女妻卿何如叩頭謝曰臣妻雖鄙陋相與共貧賤臣/雖不學聞古人富不易妻此非臣所願也帝乃止)¶
夢返寫詩(萬花谷有書生娶後逰太學久不歸一夕夢/返其家見妻秉茟寫詩曰數日相望極須知)¶
(意思迷夢魂不怕險飛過大江西書生怪而記之後家/書至妻有詩一首如夢中所見夢之夕乃發書之日)¶
　供具紙筆(郡國雅譚王元苦病風月終于貧病妻黄/氏共持雅操每遇得句黄氏中夜必先起)¶
(燃燭供具紙/茟元甚重之)　誼聨𤓰葛(彚苑與君新為婚𤓰/葛相結連喻夫婦也)　情協¶
金蘭(古詩且協金蘭/好方愉琴瑟情)¶
　　夫婦五¶
原詩漢秦嘉贈婦詩曰寂寂獨居寥寥空室飄飄桂帳¶
<pb:KR3k0055_WYG_251-9a>¶
熒熒華燭爾不是居帷帳何施爾不是照華燭何為¶
又留郡贈婦詩曰人生譬朝露居世多屯蹇憂艱常早¶
至歡㑹常苦晚念當奉時役去爾日遥逺遣車迎子還¶
空徃復空返省書情悽愴臨食不能飯獨坐空房中誰¶
與相勸勉長夜不能眠伏枕獨展轉憂来如循環匪席¶
不可卷　又曰皇靈無私親為善荷天禄傷我與爾身¶
少小罹㷀獨既得結大義歡樂苦不足念當逺離别思¶
念敘&KR0323;曲河廣無舟梁道近隔丘陸臨路懷惆悵中駕¶
<pb:KR3k0055_WYG_251-9b>¶
正躑躅浮雲起髙山悲風激深谷良馬不迴鞍&KR0127;車不¶
轉轂針藥可屢進愁思難為數貞士篤終始恩義不可¶
促　又曰肅肅僕夫征鏘鏘揚和鈴清晨當引邁束帶¶
待雞鳴顧看空室中髣髴想姿形一别懷萬恨坐起為¶
不寧何用敘我心遺思致&KR0323;誠寳釵好耀首朙鏡可鑒¶
形芳香去垢穢素琴有清聲詩人感木𤓰乃欲荅瑶瓊¶
愧彼贈我厚慚此徃物&KR0127;雖知未足報貴用敘我情¶
魏徐幹挽船士新娶妻别詩曰與君結新婚宿昔當别¶
<pb:KR3k0055_WYG_251-10a>¶
離凉風動秋草蟋蟀鳴相隨冽冽寒蟬吟蟬吟抱枯枝¶
枯枝時飛揚身體忽遷移不悲身體移當惜歳月馳歳¶
月無窮極會合安可知願為雙黄鵠比翼戯清池　又¶
室思詩曰浮雲何洋洋□因通我辭一逝不可歸嘯歌¶
久踟蹰人離皆復㑹我獨無反期自君之出矣朙鏡暗¶
不治思君如流水何有窮己時　晉傅元秋胡詩曰秋¶
胡納令室三日宦他鄉皎皎潔婦姿泠泠守空房嬿婉¶
不終夕别如參與商精誠馳萬里既至兩相&KR0111;行人恱¶
<pb:KR3k0055_WYG_251-10b>¶
令顔借息此樹傍誘以逢卿喻遂下黄金装　陸機為¶
陸思逺婦作詩曰二合兆嘉偶女子禮有行潔已入徳¶
門終逺母與兄如何耽時寵逰宦忘歸寧雖為三載婦¶
顧景媿虚名嵗暮饒悲風洞房凉且清拊枕循薄質非¶
君誰見榮離君多悲心寤寐勞人情敢忘桃李陋側想¶
瑶與瓊　潘岳内顧詩曰静居懷所歡登城望四澤春¶
草欎青青桑柘何奕奕芳林振丹榮渌水激素石初征¶
冰未泮忽焉袗絺綌漫漫三千里迢迢逺行客馳情戀¶
<pb:KR3k0055_WYG_251-11a>¶
朱顔寸隂過盈尺夜愁極清晨朝悲終日夕山川自悠¶
永願言良不獲引領訊歸期沈思不可釋　嵇𠲒伉儷¶
詩曰余執百兩轡之子詠采蘩我憐聖善色爾恱慈姑¶
顔裁彼䨇&KR0093;絹著以同功緜夏摇比翼扇冬卧蛩蛩氈¶
饑食並根粒渇飲一流泉朝蒸同心棃暮庖比目鮮挹¶
用合卺酳受以連理盤朝采同本芝夕掇駢穂蘭臨軒¶
樹萱草中庭植合歡　宋孝武帝擬室思詩自君之出¶
矣金翠闇無精思君如日月迴還晝夜生　顔延之秋¶
<pb:KR3k0055_WYG_251-11b>¶
胡詩曰燕居未及好良人顧有違脫巾千里外結綬登¶
王畿戒徒在昧旦左右来相依蠶月觀時暇桑野多&KR0052;¶
過佳人従所務窈窕援髙柯傾城誰不顧弭節停中阿¶
南金豈不重&KR0643;自意所&KR0127;義心多苦調宻比金玉聲如¶
何久為别百行愆諸已媿彼行露詩甘之長川涘　梁¶
徐悱贈内詩曰日暮想青陽躡履出椒房網蟲生錦薦¶
游塵掩玉牀不見可憐影空餘黼帳香彼美情多樂挟¶
瑟坐髙堂豈忘離憂日向隅心獨傷&KR0643;因一書札以待¶
<pb:KR3k0055_WYG_251-12a>¶
九迴膓　增唐白居易贈内詩曰生為同室親死為同¶
穴塵他人尚相勉而况我與君黔婁固窮士妻賢&KR0111;其¶
貧冀缺一農夫妻敬儼如賓陶潛不營生翟氏自㸑薪¶
梁鴻不肯仕孟光甘布裙君雖不讀書此事耳亦聞至¶
使千載後傳是何如人人生未死間不能忘其身所須¶
者飲食不過飽與温蔬食足充飽何必膏粱珍繒絮足¶
禦寒何必錦繡文君家有遺訓清白𫝊子孫我亦苦貧¶
士與君新結婚庶得貧與素偕老同欣欣¶
<pb:KR3k0055_WYG_251-12b>¶
原書後漢秦嘉與妻書曰不能飬志當給郡使隨俗順¶
時僶俛當去知所苦故爾未有瘳損想念悒悒勞心無¶
己當渉逺路趨走風塵非志所慕慘慘少樂又計徃還¶
将彌時節念發同怨意有遲遲欲暫相見有所屬託今¶
遣車徃想必自力　秦嘉妻徐淑荅書曰知屈珪璋應¶
奉藏使策名王府觀國之光雖失髙素皓然之業亦是¶
仲尼執鞭之&KR0894;也自初承問心願東還廹疾未宜抱歎¶
而已日月已盡行有伴例想嚴装已辦發邁在近誰謂¶
<pb:KR3k0055_WYG_251-13a>¶
宋逺企予望之室邇人遐我勞如何深谷逶迤而君是¶
渉髙山巖巖而君是越斯亦難矣長路悠悠而君是踐¶
氷霜慘烈而君是履身非形影何得動而輒俱體非比¶
目何得同而不離于是詠萱草之喻以消兩家之思割¶
今者之恨以待将来之歡今適樂土優㳺亰邑觀王都¶
之壮麗察天下之珍妙得無目玩意移徃而不&KR0014;出邪¶
　嘉重報妻書曰車還空返甚失所望兼敘逺别悢悢¶
之情顧有悵然間得此鏡既眀且好形觀文彩世所希¶
<pb:KR3k0055_WYG_251-13b>¶
有意甚愛之故以相與并寶釵一䨇好香四種素琴一¶
張常自所弹也朙鏡可以鑒形寶釵可以耀首芳香可¶
以馥身素琴可以娛耳　妻又報嘉書曰既恵令音兼¶
賜諸物厚顧慇懃出扵非望鏡有文彩之麗釵有殊異¶
之觀芳香既珍素琴益好恵異物于鄙陋割所珍以相¶
賜非豐恩之厚孰肯若斯覽鏡執釵情想髣髴操琴詠¶
詩思心成結勅以芳香馥身喻以眀鏡鑒形此言過矣¶
未獲我心也昔詩人有飛蓬之感班婕妤有誰榮之歎¶
<pb:KR3k0055_WYG_251-14a>¶
素琴之作當須君歸明鏡之鑒尚待君還未奉光儀則¶
寶釵不列也未侍帷帳則芳香不發也　梁何遜為衡¶
山侯與婦書曰昔人遨逰洛汭會遇陽臺神仙髣髴有¶
如今别雖帳前微笑渉想猶存而幄裏餘香従風且歇¶
掩屏為疾引領成勞鏡想分鸞琴悲别鶴心如膏火獨¶
夜自煎思䒭流波終朝不息始知萋萋萱草忘憂之言¶
不實圑圑&KR0127;扇合歡之用為虚路邇人遐音塵寂絶一¶
日三秋不足為喻&KR0643;陳徃翰寧寫&KR0323;懷遲枉瓊瑶慰其¶
<pb:KR3k0055_WYG_251-14b>¶
杼軸　周庾信為上黄侯世子與婦書曰昔仙人道引¶
尚刻三秋神女将梳猶期九日未有龍飛劍匣鶴别琴¶
臺莫不銜怨而心悲聞猿而下淚人非新市何處尋家¶
别異邯鄲那應知路想鏡中看影當不𠲒啼欄外将花¶
居然俱笑分杯帳裏却扇牀前故是不思何時能憶當¶
學海神逐潮風而来徃勿如織女待填河而相見　陳¶
伏知道為王寛與婦義安主書曰昔魚嶺逄車芝田息¶
駕雖見妖媱終成揮忽遂使家勝陽臺為歡非夢人慚¶
<pb:KR3k0055_WYG_251-15a>¶
蕭史相偶成仙輕扇初開欣看笑□長睂始畫愁對離¶
妆猶聞徙佩顧長廊之未盡尚分行幰兾迥陌之難逥¶
廣攝金屏莫令愁擁恒開錦幔速望人歸鏡臺新去應¶
餘落粉熏爐未徙定有餘煙淚滴芳衾錦花長濕愁隨¶
玉軫琴鶴恒驚已覺錦水丹鱗素書稀逺玉山青鳥仙¶
使難通綵筆試&KR0894;香牋遂滿行雲可託夢想還勞九重¶
千日詎想倡家單枕一宵便如蕩子當令照影雙来一¶
鸞羞鏡勿使窺牕獨坐姮娥笑人¶
<pb:KR3k0055_WYG_251-15b>¶
　　賢婦人一¶
增易曰婦人貞吉従一而終也　詩曰髧彼兩髦實維¶
我儀之死矢靡他　禮記曰婦順備而後内和理内和¶
理而後家可長久也　禮秋官疏曰婦人尚専一徳無¶
所兼連　周禮曰九嬪掌婦學之法以教九御婦徳婦¶
言婦容婦工　東漢皇后紀曰婉静有禮　漢書曰家¶
貧思賢妻　列女傳曰婦徳不必才眀絶異也清閒貞¶
静守節整齊行已有恥動静有法是謂婦徳　李柔𫝊¶
<pb:KR3k0055_WYG_251-16a>¶
曰地道柔静隂之常義　文選曰婉嬺淑慎　陳子昂¶
曰姆師酒食之議女工纂組之繁莫不緫制清衷洪宣¶
懿則茂蘋蘩之雅訓協沼沚之芳猷禀柔成性藴粹𠲒¶
章窈窕之秀婉孌之資　又曰貞節峻于寒松韶儀儼¶
于温玉　又曰温慈恵和信肅修睦行有法度動有禮¶
&KR0052;嚴恪以理家人琴瑟以和君子則已𠲒𢎞光大矣若¶
乃宗廟哀敬仁孝也娣姒祗和謙順也蠲潔酒食婦儀¶
也黼黻元黄女工也洪此四徳而務六親可以作範母¶
<pb:KR3k0055_WYG_251-16b>¶
儀昭宣壺則矣　張說曰希盼睞者若遲日之泛漣漪¶
瞻詞氣者猶光風之轉蘅蕙　王維曰静無違禮故組¶
織有常訓動必有節故環珮有常聲¶
　　賢婦人二¶
原詩序曰柏舟共姜自誓也衛世子共伯蚤死其妻守¶
義父母欲奪而嫁之誓而弗許故作是詩以絶之　增¶
左傳曰趙姬謂趙衰曰請逆盾及其母叔隗曰得寵而¶
忘舊何以使人固請逆之以叔隗為内子而已下之以¶
<pb:KR3k0055_WYG_251-17a>¶
盾為才使為嫡子使其子下之　原列女傳曰楚昭貞¶
姜齊侯之女楚昭王之夫人也昭王出㳺留夫人漸臺¶
之上而去王聞江水大至使使者迎夫人忘持符使者¶
至請夫人出夫人曰大王與宫人約命曰召若必以符¶
今使者不持符妾不敢従使者而行妾聞之貞女之義¶
不犯約勇者不畏死守節而已妾知従使者必生留必¶
死也然妾不敢棄約越義而求生大水至而死乃號曰¶
貞姜　又曰楚白貞姬者楚白勝之妻也白公蚤死其¶
<pb:KR3k0055_WYG_251-17b>¶
妻紡績不嫁吳王聞其美使大夫操金百鎰白璧一䨇¶
以聘焉因以輜軿三十乗迎之将以為夫人夫人辭曰¶
白公無恙時妾幸得充後宫執箕帚今白公不幸而死¶
妾願守其墳墓以終天年今王賜金璧之聘夫人之位¶
非愚妾之所聞也吳王賢其守節而有義號曰楚貞姬¶
　又曰魯秋胡潔婦者魯秋胡之妻也秋胡子納之五¶
日而去宦于陳五年乃歸未至家見路旁有一羙婦人¶
方採桑秋胡子下車曰暑日苦曝獨自採桑吾行道逺¶
<pb:KR3k0055_WYG_251-18a>¶
願託桑隂下一食婦人採桑不輟秋胡子謂曰力田不¶
如逢豐年力桑不如見公卿今吾有金願與夫人婦人¶
曰採桑力作紡績&KR0052;織以供衣食奉二親飬夫子而已¶
矣吾不願人之金也秋胡子還家奉金遺母母使人呼¶
其婦婦乃向採桑婦婦乃自投扵河而死　又曰梁寡¶
婦髙行者梁之賢婦早寡不嫁梁貴人争欲取之不能¶
得梁王聞之使相聘之髙行曰妾之夫不幸先犬馬填¶
□壑妾宜以身薦棺椁守飬幼孤不得專意妾聞婦人¶
<pb:KR3k0055_WYG_251-18b>¶
之義一徃不改棄義而従利無以為人乃援鏡操刀以¶
割其鼻曰妾已刑餘之人殆可釋矣王髙其節號曰髙¶
行　增又曰河南貞義者樂羊子之妻羊子出學貞義¶
截髮賣以供其費後羊子得遺金一餅以與貞義義曰¶
妾聞君子不以利洿行羊子慙而棄之鄰人欲犯貞義¶
而劫其姑貞義操刀而出鄰人曰従我者可全不従者¶
殺汝姑貞義仰天而歎以刀刎&KR1450;而死太守以大夫禮¶
塟之號曰貞義　原又曰漢中趙髙妻者同郡張氏之¶
<pb:KR3k0055_WYG_251-19a>¶
女也字禮修姑嚴酷無道禮修恭承初無愠色引過自¶
咎姑後知之乃變意厚加愛敬後姑疾病其女来視臨¶
困却女曰我困矣絶命當在賢婦之手婦前抱持乃絶¶
後郡内&KR0476;賊髙死君難禮修以碧塗面亂頭&KR0091;痛懷刀¶
在身意氣決烈賊不廹也叔父矜其年壮欲更嫁之禮¶
修慷慨以死為誓　又曰丹陽羅静者廣徳羅勤之女¶
也為同縣朱曠所聘婚禮未成勤遇病喪沒鄰比斷絶¶
曠觸冒&KR0052;營尋復病亡静感其義遂誓不嫁有楊祚者¶
<pb:KR3k0055_WYG_251-19b>¶
自徃納幣静乃逃竄祚劫其弟妹静懼為祚所害乃出¶
見之曰實感朱曠為妾父而死是以託身亡者自誓不¶
貳辛苦之人願君哀而舎之如其不然請守之以死乃¶
舎之　又曰蜀景竒妻者羅氏之女字貢羅竒亡無嗣¶
貢羅專心供飬父青以許同郡宰詩貢羅與父書陳其¶
情志歴年不歸後青受逺使詩白州告縣發遣貢羅乃¶
由徑道詣州白訴言意慷慨請死不従州嘉而許焉¶
又曰犍為相登妻者名度適登一年而寡守令吳厚因¶
<pb:KR3k0055_WYG_251-20a>¶
入問度度引刀截髮縣長吏復遣媒介度曰前已斷髮¶
謂之表心何復有斯言哉欲取刀割鼻左右救止　又¶
曰沛郡劉長卿妻者生一男字玉玉五嵗而長卿卒逺¶
嫌不歸玉年十五死乃援刀割耳眀已不二宗婦愍之¶
曰何貴義&KR0127;生如此曰先君五更尊為帝師男以忠孝¶
女以貞順&KR0091;故豫刑以明我情耳　又曰吳孫竒妻者¶
廣陵范慎女名姬年十八配竒一年而竒亡慎以姬少¶
寡無子迎還其家姬不肯歸迎者以父母命廹之姬遂¶
<pb:KR3k0055_WYG_251-20b>¶
操刀割耳及鼻曰父&KR0208;我者不過以我年少而色羙今¶
已殘矣行将焉如于是迎者空返　又曰廣漢廖伯妻¶
者同郡段氏女名紀配性聰敏達于詩書進退閒暇伯¶
亡父母將有所許紀配曰梁髙行割鼻告誠以全其節¶
求生害仁仁者不為紀配生見禮義豈獨使古人擅名¶
㢤作詩三章以諷父母乃援刀斷指　又曰吳許升妻¶
者吕氏女名榮升逰誕博戲不治操行榮躬勤家業以¶
飬其姑勸升學問未嘗不垂淚而言榮父疾升呼榮欲¶
<pb:KR3k0055_WYG_251-21a>¶
改嫁之榮曰命之所&KR0476;義無離貳終不肯歸升後感悔¶
尋師逺學四年乃歸遂致名譽為本州所辟至夀春盜¶
害之刺史尹曜捕得盜榮手刄殺升者以首還祭　又¶
曰留子直妻者漢末擾攘隨夫之従父客居豫章従父¶
與賊交通郡收族之妻年少有色太守客請以為妻守¶
死不従以還太守付吏殺之臨死顔色不變口無怨言¶
郡吏及客憐之更為請免既得活乃自割耳久之太守¶
聞其夫在遂還之　增後漢書曰河南尹王調洛陽令¶
<pb:KR3k0055_WYG_251-21b>¶
李阜與竇憲厚善尚書僕射樂恢劾奏調阜并及司隸¶
校尉諸所刺舉無所逥避貴戚惡之妻每諌曰昔人容¶
身避害何必以言取怨也恢歎曰吾忍素餐立人之朝¶
乎　晉記曰杜弢至長沙掠前始興太守尹盧二女皆¶
國色也将妻之曰我父二千石終不為賊作婦遂自殺¶
　唐書曰髙愍女名妹妹父彦昭事李正己及納拒命¶
質其妻子使守濮陽建中二年挈城歸河南都統制劉¶
元佐納屠其家時女七嵗母李憐其幼請為婢許之女¶
<pb:KR3k0055_WYG_251-22a>¶
不肯曰母兄皆不免何頼而生母兄将刑徧拜四方女¶
問故曰神可祈也女曰我家以忠義誅神尚何知問父¶
所在西向哭拜就死徳宗駭歎詔諡曰愍諸儒争為之¶
誄　又曰衡方厚為邕州録事參軍招討使董昌齡治¶
無状方厚數争事昌齡怒将執付吏方厚即以死告卧¶
棺中昌齡知之使闔棺方厚閉久乃絶妻程氏懼幷死¶
不敢哭徒行至闕下叩右銀臺門自則陳寃下御史鞫¶
治有實昌齡得罪文宗詔封程武昌縣君賜一子九品¶
<pb:KR3k0055_WYG_251-22b>¶
正貟官　孔帖曰符鳯妻某氏殊美鳯以罪徙儋州至¶
南海為獠賊所殺脅某氏私之對曰一婦人不足事衆¶
男子請推一長者賊然之乃請更衣有頃盛服立于舟¶
罵曰受賊辱不如死自沉于海　𨖚史曰蕭氏耶律諾爾¶
妻小字意辛嘗與娣姒會争言&KR0773;魅以取夫寵意辛曰¶
&KR0773;魅不如禮法衆問其故曰修己以潔奉長以敬事夫¶
以柔撫下以寛毋使君子見其&KR0127;易此之為禮法自然¶
取重于夫以&KR0773;魅獲寵獨不愧于心乎聞者大慚　又¶
<pb:KR3k0055_WYG_251-23a>¶
曰蕭氏小字額哩耶律珠展妻居珠展喪極哀毁既葬¶
謂所親曰夫婦之道如隂陽表裏無陽則隂不能立無¶
表則裏無所附妾今不幸失所天且生必有死理之自¶
然珠展早嵗登朝有才不夀妾復何依恃自刄而卒¶
又曰蕭氏小字綏蘭耶律中妻天慶中為賊所執潛置¶
刄于履誓曰人欲汚我即死之至夜賊遁而免久之帝¶
召中為五院都監及金兵略地嶺南中守節死綏蘭悲¶
戚不形人怪之俄躍馬突出至中死所自殺¶
<pb:KR3k0055_WYG_251-23b>¶
　　賢婦人三(節烈並入/)　(智識/)　(才略/)　(文學並附/)¶
原徳配　道成(詩序鵲巢夫人之徳也國君積行累功/以致爵位夫人之徳如鳴鳩乃可配焉)¶
(以詩序執婦道/  成肅雍之徳)　姆教　婦式(禮姆是女師教以徳/    周禮婦之式)¶
采蘩　種橘(詩序采蘩夫人不失職也甘吳志李衡遣/人于武陵龍陽洲作宅種  橘千樹臨死)¶
(敕兒曰洲上有木奴千頭亦當足衣食耳母曰汝父恒/&KR0091;太史公言江陵千樹橘當封君家吾曰葢人患無徳)¶
(義不患不/富貴也)　窺御　觧圍(史記晏子相齊其御之妻窺/其夫擁大葢策駟馬意氣揚)¶
(揚其妻請去是後夫自抑損晏子問之/以實對薦為大夫  謝道韞事詳嫂叔)　齊睂　割鼻¶
(後漢梁鴻字伯鸞賃舂于臯伯通廡下妻孟光/每饋食不敢仰視舉案齊睂  梁髙行詳前)　婉娩¶
<pb:KR3k0055_WYG_251-24a>¶
　窈窕(禮記婉娩聼従注婉言語/娩容貌也  詩窈窕淑女)　增織屨　投畚(韓/詩)¶
(外𫝊楚荘王使齎金百斤聘北郭先生曰臣有箕帚之/使願入計之即謂婦曰楚欲以我為相如何婦曰君以)¶
(織屨為食今如結駟連騎所安不過容𦞃食方丈于前/所甘不過一肉而殉楚國之憂其可乎于是遂不應聘)¶
(與婦去之國列女傳老萊子耕于蒙山之陽楚王駕至/其門曰守  之孤願見先生老萊曰諾妻曰妾聞之可)¶
(食以酒肉者可隨以鞭捶可授以官禄者可隨以斧鉞/今先生食人酒肉受人官禄為人所制也妾不能為人)¶
(所制投/畚而去)　碩人　賢室(詩注莊姜美而無子衛人為之/賦碩人之詩  彚苑唐李迥秀)¶
(妻謂之/賢室)　郊弔　庭趨(左傳齊荘公襲莒莒子親鼓之/従而伐之獲杞梁齊侯遇其妻)¶
(于郊使弔之辭曰殖之有罪何辱命焉若免于罪猶有/先人之敝廬在下妻不敢與郊弔乃弔其室按杞梁即)¶
<pb:KR3k0055_WYG_251-24b>¶
(杞殖輩唐書曰令狐峘為吉州刺史齊映亷察江西峘/以前  迎謁頗怏怏以告其妻妻曰卿自視何如人頭)¶
(白走小生前君不以此禮見映即黜死亦不/恨峘乃以客禮見映映憾奏貶為衢州别駕)　辭餉¶
負薪(南史朱百年妻亦有髙行百年卒于山中蔡興宗/為會稽太守餉米百斛孔氏遣婢詣郡固辭時人)¶
(美之以比梁鴻妻妻晉書吳/隐之為晉陵太守  自負薪)　延師　窺友(山隂沈繹/之年十五)¶
(廢學其妻石氏拜舅姑曰新婦姊妹皆為士人妻房願/自出束修延師教之得為士庶不辱門户  世說山濤)¶
(與嵇阮契合金蘭妻韓氏覺公與二人有異謂公曰負/覊之妻亦觀狐趙意欲窺之可乎他日二人来具酒食)¶
(夜穿牖以視之達旦忘返公入曰二人何如妻曰君才/殊不如正當以度量相勝耳公曰伊輩亦嘗以我度為)¶
(勝/)　救夫　先姊(後漢書蔡琰嫁于董祀祀犯法當死/文姬詣曺操請之時賔客滿座操曰)¶
<pb:KR3k0055_WYG_251-25a>¶
(蔡伯喈女在外為諸君見之文姬進蓬首徒行請罪音/辭清辯㫖甚酸痛操乃出祀罪  世說袁隗妻馬融女)¶
(少有才辯隗謂曰弟先兄舉世以為笑今處姊未適前/行可乎對曰妾姊髙邈未遇良匹不如鄙薄茍然而已)¶
　却𤓰　歸茗(眀語林劉寧洪武中任刑部主事夫人/安氏方櫛髮有以𤓰盛銀餽者安氏被)¶
(髮呼僕拘送于朝謂又曰鄭曉嘉靖中為文𨕖郎有餽/金者上覆以茗公  茗也受之夫人手撥茗知之撃柝)¶
(語公整理其茗/覆筐如初歸之)　刳腸　斷髮(元史至正十五年有周/人婦毛氏美隨夫避亂)¶
(庥鷖山中為賊所得脅之曰従我多與若金否則殺汝/毛氏曰寧剖我心不願汝金賊以刀磨其身毛氏曰汝)¶
(碎則臭我碎則香賊刳其腸而去亡唐書崔繪死妻盧/氏少女兄適工部侍郎李思沖早  表求繼室詔許之)¶
(思沖歸幣三百轝盧曰吾再辱于人乎是夕糞&KR0126;衊靣/還崔舎斷髪自誓思沖以聞武后不奪其志詔為尼以)¶
<pb:KR3k0055_WYG_251-25b>¶
(終/)　守城　投井(列女傳賊圍契平縣鄒保英任刺史/領兵討賊既而城孤援寡将䧟保英)¶
(妻奚氏率家僮及城内女丁固守賊退封為誠節夫人/焉  隋紀裴倫為渭源令城為賊所䧟倫遇害妻栁氏)¶
(年四十二女及兒婦皆有美色栁氏曰我輩&KR0476;逢禍亂/汝父已死我義不受辱與汝等同死何如其女等皆垂)¶
(泣曰惟母所命桺氏遂自投于井其/二女及兒婦相繼而下皆死井中)　封髪　斷臂(唐/書)¶
(賈直言坐事貶嶺南以妻少年訣曰死生不可期吾死/可别嫁董氏不答引䋲束髮以帛封使直言署曰非君)¶
(手不開直言貶二十年乃還署帛宛然及湯沐髪墮無/餘  五代史王凝為虢州司户參軍以疾卒家貧一子)¶
(尚幼凝妻李氏攜子負骸骨歸過開封止于旅舎主人/不納牽其臂而出之李氏仰天泣曰我為婦人不能守)¶
(節而此手為人所執邪即引斧自斷其臂開/封尹聞之白于朝厚恤李氏而笞其主人)　束髪¶
<pb:KR3k0055_WYG_251-26a>¶
漬衣(輟耕録王守素錢塘民家女其夫丁棄家為全真/道士于吳山紫陽菴一日召守素入山書付四句)¶
(云懶散六十三妙用無人識逆順兩相忘虚空鎮常寂/坐抱一膝而逝守素遂亦束髪簪冠著道士服奉夫遺)¶
(尸二十年迹不下山年逾七十㡬于得道中又曰漳州/陳端才之妻蔡氏三玉至元間宼起與里  婦女同舟)¶
(避難寇追及三玉亟以水漬衣寇欲先汚之三玉紿曰/衣濕更求衣寇信之更取衣三玉投水死寇退三玉之)¶
(父端廣舟次上流尸逆流附父舟移舟遡河而上尸従/之上者三父異甚視之則其女也因痛哭而收斂其尸)¶
　原挽鹿車　臥牛衣(後漢書鮑宣妻桓氏字少君宣/従桓氏父學父竒其清苦以女)¶
(妻之資送甚盛宣不恱妻曰既承奉君子唯命是聼乃/衣短布裳與宣共挽鹿車歸拜姑禮畢提甕出汲修行)¶
(婦道宣至司𨽻亰漢書王章與妻居冬無被卧牛衣中/涕泣妻怒呼曰  師尊貴誰如仲卿不自憤激乃反涕)¶
<pb:KR3k0055_WYG_251-26b>¶
(泣後章至亰兆尹欲上封事妻止/曰人當知止章不従竟死獄中)　頌椒花　咏桺絮¶
(晉書劉臻妻陳氏正旦獻椒花頌叔世/說謝道韞王凝之妻謝安姪女詳  姪)　林下風　閨¶
中秀(世說王凝之妻謝氏道韞有才辯同郡張元妹有/才質適于顧氏張元&KR0091;之以敵道韞有濟尼者游)¶
(于二家或問之尼答曰王家夫人神情朗徹有/林下風氣顧家婦氷清玉映自是閨房之秀)　殺江¶
充　罵姚萇(晉書張茂妻陸氏茂為吳郡守被江充所/殺陸氏傾産率茂部曲為先登討充充敗)¶
(為陸所殺士又曰苻登妻毛氏善騎射登為姚萇所/殺乃率壮  與萇戰殺傷甚衆為萇所執罵萇而死)¶
戒失學　勸立功(後漢書樂羊子逺尋師學一年来歸/妻跪問故樂羊子曰久行懐思無他)¶
(異也妻乃引刀趨機而言曰此織生于蠶繭成于機杼/一絲之累以至于寸累寸不已至于丈匹今若斷斯織)¶
<pb:KR3k0055_WYG_251-27a>¶
(也則損失成功稽廢時月夫子従學中道而歸何異斷/斯織也羊子感其言復徃終業七年不返  唐書薛仁)¶
(貴妻桺氏曰夫有髙世/之材要須遇時乃發)　㧞圍出夫　踰城救父(晉書/劉遐)¶
(妻邵續女驍果有父風遐為石季龍所圍妻單将數騎/㧞出遐于萬人之中又田防為亂遐應之妻止之不従)¶
(乃密燒甲都盡于又曰荀崧女灌崧為襄城太守為杜/曽所圍欲求救  平南将軍石覽灌時年十三率勇士)¶
(數十人踰城突圍且戰且/前詣覧乞師兵至賊走)　陜境不雨　韓市呼天(晉/書)¶
(陜婦人嫠居事叔姑甚謹家欲嫁之毁靣自誓後叔姑/病死有女在夫家従婦乞假不得因誣殺其母有司誅)¶
(之鳥哀鳴尸上盛夏暴之十日不腐蟲獸亦不敢近境/内&KR0052;年不雨呼延謀為太守謁其墓諡曰貞烈婦其日)¶
(大雨金史記聶政殺韓相俠累披面抉目自屠死韓購/以千  久之政姊嫈聞之曰吾弟為吾在重自刑以絶)¶
<pb:KR3k0055_WYG_251-27b>¶
(妾柰何畏沒身之誅滅賢弟之名/乎乃之韓市呼天者三死政之旁)　臨危請姑　代夫¶
留獄(晉禮志陳詵妻&KR0476;亂詣賊請活姑命王愆期議曰/鄙野人而臨危請姑險不忘順可謂孝矣  後漢)¶
(書盛道妻趙氏字媛姜益部亂道聚衆起兵敗當死媛/姜夜告道速逃建立門户妾留獄代君媛姜乃觧道桎)¶
(梏子翔五嵗令𢹂走度道已逺以實告/吏應時見殺道㑹赦放歸終身不娶)　官大家昌¶
夫耕妻餉(列女傳陶大夫治陶三年名譽不興家富三/倍妻怒曰子能薄而官大是謂蒙害無功而)¶
(家昌是謂積殃昔楚之令尹治國家貧而國富君敬之/民戴之故福禄終其子孫名垂後世今子貪富務大不)¶
(顧後害請去苦晉書陶潛妻翟氏與潛志/&KR0208;相同能安  節夫耕于前婦餉于後)　身先國稅¶
　家禁時妝(周行逄為武平節度使妻鄧氏陋而剛決/善治生嘗諌夫用法太嚴行逄怒鄧氏因)¶
<pb:KR3k0055_WYG_251-28a>¶
(之村墅遂不復歸行逢屢遣迎之不至一旦自帥僮僕/来輸稅行逢曰夫人何自苦如此曰稅官物也公不先)¶
(輸何以率下且獨不記為里正代人輸稅以免楚撻時/乎  因話録崔樞夫人治家整肅貴賤皆不許時世妆)¶
　椎髻改妆　澣衣被絮(後漢書梁鴻字伯鸞扶風人/家貧不娶同縣孟氏女貎醜)¶
(而黑力舉石臼擇對不嫁曰欲得賢如梁伯鸞者鴻聞/而聘之及嫁以妆餙入門鴻曰吾欲得裘褐之人可與)¶
(俱隐深山耳乃衣綺縞傅粉黛豈鴻所願哉妻曰将以/觀子之志耳妾自有隐居之服更為改妆椎髻著布衣)¶
(鴻大喜曰此真梁鴻妻也乃共入灞陵山中以耕織為/業  晉書吳隐之為晉陵太守妻冬月無被欲澣衣則)¶
(被絮紡織/以供朝夕)　禮儀規矩　祖徳儒風(史通東漢一代賢/眀婦人如秦嘉妻)¶
(徐氏動合禮儀言成規矩者鮮矣嘉字士㑹隴西人二/李白集范𫝊正為宣歙觀察使訪李白子孫獲孫女)¶
<pb:KR3k0055_WYG_251-28b>¶
(人一為陳雲妻一為劉勸妻皆編户氓也因召至郡庭/相見衣服村落形容樸野而進退閒雅應對詳諦祖徳)¶
(如在儒風宛然問其所以曰父伯禽不禄有兄一人出/㳺不返無桑以自蠶非不知機杼無田以自力非不知)¶
(稼穡布裾糲食何所仰給儷于農夫救死而己言訖淚/下𫝊正告以将改適士族二女曰夫婦之道命也亦分)¶
(也在孤窮既失身于下里仗威力乃求援于/他門生縦偷安死何面目見大父于地下乎)　以康為¶
諡　送别作詩(魯史黔婁死曽子與其門人徃弔之見/其尸在牖下覆以布被手足不盡斂覆)¶
(頭則足見覆足則頭見曽子曰斜引其被則斂矣其妻/曰斜而有餘不若正而不足也曽子曰先生之終何以)¶
(為諡妻曰以康為諡曽子曰先生何樂扵此而諡為康/乎妻曰昔君嘗欲授之政先生辭而不為是有餘貴也)¶
(君嘗賜之粟先生辭而不受是有餘富也先生不戚戚/于貧賤不忻忻于富貴其諡曰康不亦宜乎  侯鯖録)¶
<pb:KR3k0055_WYG_251-29a>¶
(宋真宗東封訪天下隐者得杞人楊璞璞能詩及召對/自言不能上問臨行時有人作詩送行否璞曰獨臣妻)¶
(有詩曰更休落魄貪杯酒亦莫猖狂愛詠/詩今日捉将官裏去這囬斷送老頭皮)　歌成黄鵠¶
　樹宿鴛鴦(列女傳魯陶嬰者陶眀之女也少寡飬幼/孤無彊昆弟紡績為産魯人或聞其義将)¶
(求焉嬰聞之恐不得免乃作黄鵠之歌眀已之不肯二/適也魯人聞之遂不敢復求  又曰韓憑為楚康王舎)¶
(人妻何氏美王欲奪之乃築青陵臺而望焉奪何囚憑/何乃作烏鵲歌二首以見志又作書荅夫憑得書自殺)¶
(何即隂腐其衣與王登臺遽自投下得遺書于帶間曰/願以尸還韓氏合塟王大怒令分埋之兩塚相望&KR0052;宿)¶
(忽有梓木各生于塚枝連于上根交于下又有鳥如鴛/鴦常䨇栖其樹朝夕悲鳴人皆謂韓大夫之精魂也)¶
　粉書扉上　鞋易市中(後漢書隂瑜妻荀爽女也名/采早寡父母欲强嫁郭奕爽)¶
<pb:KR3k0055_WYG_251-29b>¶
(以詐疾召采采歸而懐白刄爽執奪不得已到郭氏偽/為歡建四燈共談奕敬憚之及曙奕出采叱左右辦浴)¶
(既入室以粉書扉曰尸還隂氏字未成恐人来乃以衣/帶自謚死  侯鯖録程公鵬舉在宋季被掠于張萬户)¶
(家為奴張以所掠宦家女妻之婚三日即謂夫曰君才/貌非久在人下者何不為去計乎夫疑其試已訴于張)¶
(張命箠之越三日復告夫愈疑又訴于張張命出之賣/于市人家妻臨行以所穿繡鞋一易程一履泣曰執此)¶
(可期相見矣程感悟奔歸至元朝程為陜西行省參知/政事遣人攜鞋復徃興元訪求之市家云此婦以所成)¶
(布匹償賣價乞身為尼見居某菴遣人即徃故遺鞋履/于地尼問其由具道所以尼出鞋履示之合亟拜曰吾)¶
(主母也尼曰歸見程相公與夫人致意竟不再出告以/參政未再娶亦不出旋報程移文本省遣使具禮迎至)¶
(陜西重為/夫婦焉)　蘭陵縣君　安南節婦(彚苑韋雍在幽州/幕府朱克融亂雍)¶
<pb:KR3k0055_WYG_251-30a>¶
(被刼雍妻蕭氏聞難與雍皆出左右格之不退雍臨刄/蕭氏呼曰我茍生無益願今日死君前遂自死文帝太)¶
(和中贈為蘭陵縣君誨唐紀全節婦者安南賊帥齊亮/之母也夫死以忠義  其子亮不聼遂絶之自田而食)¶
(自紡而衣代宗大厯初下詔褒/之乃賜以兩丁奉飬號曰節婦)　䨇節一門　二尸同¶
處(彚苑任士中妻俞氏年二十而寡生一女方二歳生/一男纔五月姑先卒舅㳺逺方家貧無依親戚勸之)¶
(改適俞斷髪自誓强之欲自刎乃止以紡續為業教育/子女女長嫁俞邦眀亦早寡誓死不改節歸與母同居)¶
(守志有司上其事遂旌表所居曰䨇節之門年又曰嚴/庸為儒學生一日歸省途中溺水死妻袁氏  十八亟)¶
(趨夫溺處尋尸不見遂投水死兩月餘水退漁人于沙/際見二尸同處焉皆以為節義之感有司以事聞表為)¶
(貞/烈)　詔贈夫人　石旌烈女(唐書薛仁杲降将旁仚地/復叛所過剽害掠王氏女)¶
<pb:KR3k0055_WYG_251-30b>¶
(醉寢于野王取仚地所佩刀斬之送首梁州詔封女為/崇義夫人  孔帖韓楚言軍敗妻李語之曰君常辱成)¶
(汭軍敗且支觧不如死楚言不決李礪刀席下方共食/復語之夫曰未可知李取刀斷其首并殺三子乃自剄)¶
(成汭畏其烈以禮葬/之刻石表曰烈女)　入幃剔目　投棺割耳(唐書房/𤣥齡微)¶
(時病㡬死謂妻盧氏曰吾病革卿年少不可寡居善事/後人盧泣入幃剔一目以示𤣥齡明無他志㑹𤣥齡病)¶
(尋愈禮之終身割彚苑魏溥妻房氏幼有烈操年十六/溥卒及斂房乃  左耳投棺中仍曰鬼神有知相期泉)¶
(壤其姑劉氏曰新婦何至于此對曰新婦年少不幸早/寡實慮父母未諒至情以此自誓耳聞者莫不感愴)¶
　投清風嶺　號節婦墓(彚苑徳祐二年冬元兵入浙/東王貞婦與舅姑夫俱被執)¶
(既而舅姑及夫皆死主将見其美欲納之恐其自縊乃令/俘婦雜守之眀年春師還行至嵊縣之清風嶺下絶壑處)¶
<pb:KR3k0055_WYG_251-31a>¶
(貞婦視守者少懈投崖而死郡守立石祠嶺上廖又曰/紹興三年春盜起建昌過臨江歐陽希文與妻  氏共)¶
(挾其母走山中為賊所追廖以身蔽姑使夫潛負以逃/賊執廖欲汙之廖正色叱之賊知不可屈揮刀斷其耳)¶
(臂廖氏大罵語絶而仆鄉/人義而葬之號廖節婦墓)　渤海夫人　廬江小吏(渤/海)¶
(封夫人諱絢字景文善草𨽻工文章咸通中適殷校書/庚子冬賊起遂為所俘夫人正色奮袂大罵賊怒殺之)¶
(殷校書歸揮淚大慟遂長號而絶三婢子覩主父主母/俱殯乃相攜投浚井而死世&KR0091;渤海夫人焉  寰宇記)¶
(合肥有小吏港漢建安中廬江小吏焦仲卿妻劉氏為/姑所出自誓不嫁其家逼之乃投水而死仲卿聞之亦)¶
(自縊時人憐/之遂名其地)　忠臣之婦　宰相之妻(後漢書皇甫規/妻善屬文兼工)¶
(草書規卒董卓以厚禮聘之妻乃詣軍門自陳卓使侍/者㧞刀圍之妻知不免大罵曰君西羌之種毒害天下)¶
<pb:KR3k0055_WYG_251-31b>¶
(猶未足邪皇甫氏文武上才為漢忠臣汝其走吏敢行/非禮卓引車庭中以其頭懸軶鞭朴交下妻謂持杖者)¶
(速盡為恵遂死車下於世說唐宰相元載夫人王氏韞/秀少有識量節㮣聞  掖庭後載既得罪代宗欲令王)¶
(氏入宫備彤管箴規之任王歎曰王家十三娘二十年/太原節度使女十六年宰相妻誰能書得昭陽長信之)¶
(事即得罪亦幸/矣堅不従命)　鉛膏絺綵　寶帶異袍(唐書盧惟清/貶播州尉妻)¶
(徐還鄉里糲食斥&KR1459;膏絺綵不御㑹大赦徐間闗徃迎/惟清至荆州聞惟清死二髯奴将刼徐歸下江徐知之)¶
(數其罪奴不敢逼刼其貲去徐倍道行至播州足繭流/血得惟清尸以還  又曰趙州刺史髙叡為黙啜所攻)¶
(州䧟叡仰藥不死黙啜示以寶帶異袍曰降我賜汝官/不降且死叡視妻秦秦曰君受天子恩當以死報賊一)¶
(品官安足榮自是皆暝目/不言賊知不可屈乃殺之)　澗生席草　字剪皮金(語/林)¶
<pb:KR3k0055_WYG_251-32a>¶
(無錫儲福靖難兵至調曲靖衛卒挈家行日夜涕泣守/義而死妻范氏飬姑韓氏每哭其夫輒走山谷中大號)¶
(不欲姑聞之也一日范至澗邉浣衣見其傍草生若席/草因取以織席售而飬姑姑年七十餘乃卒范營葬為)¶
(廬于墓側亦年八十餘卒席草遂不生皮又曰王烈婦/者劉女也夫死宻製斂服盡飭又剪一  金為一香字)¶
(以示侍女曰此所以志也吾骨亦若是耳/晨奠其夫扃户自縊有異風歘起者再)　待夫完配¶
　撫妾守喪(語林觧縉胡廣兩家皆有孕成祖命指腹/為婚縉生子廣生女上與定聘後縉死詔)¶
(獄子戍邉廣欲離婚其女斷髪自誓曰薄命之婚上所/定也誰敢易之後縉子遇赦還遂為夫婦  又曰樂清)¶
(章文寶聘金氏未成婚納妾包氏有妊而文寶且死金/氏聞堅請徃視文寶一見即逝金氏撫妾守喪妾生子)¶
(綸親教讀書成進士官禮部郎景泰時欲疏請復儲恐/貽母憂金氏聞之曰汝能死諌我無恨也疏上忤㫖杖)¶
<pb:KR3k0055_WYG_251-32b>¶
(㡬死錮詔獄金氏怡然/後綸官至禮部侍郎)　智識饋飧寘璧　謝使觧環¶
(左傳晉公子重耳至曺僖負覊之妻曰吾觀晉公子之/従者皆足以相國反其國必得志于諸侯而誅無禮曺)¶
(其首也子盍蚤自貳焉乃饋盤飧寘璧焉事戰國策齊/襄王以太史氏為王后襄王卒子建立后  秦謹與諸)¶
(侯信故四十餘年不受兵始皇嘗使使者遺后玉連環/曰齊多知&KR0281;此環否后以示羣臣羣臣不知觧后引椎)¶
(椎破之謝秦使/曰謹以&KR0281;矣)　雞餐謝客　粟粥待夫(漢書武帝微/行嘗夜至桓)¶
(谷投逆旅主人求漿疑上為姦盜聚少年欲攻之主人/嫗睹上狀貌而異之止其翁曰客非常人也且有備不)¶
(可圖翁不聼嫗飲翁以酒醉而縛之少年皆散走嫗乃/殺雞為餐以謝客  世說魏許允為吏部郎多用鄉里)¶
(眀帝收之妻阮氏誡允曰明主可以理奪難以情求既/至帝覈問之對曰舉爾所知臣之鄉人臣所知也陛下)¶
<pb:KR3k0055_WYG_251-33a>¶
(檢校為&KR0091;職與否若不&KR0091;職臣受其罪既而檢校皆官/得其人于是釋允初允被收舉家號哭阮自若云無憂)¶
(尋當還作粟粥以/待頃之允果至)　丹陽復還武龍得免(通鑑吳丹/陽尹李衡)¶
(數以事侵瑯琊王妻習氏諌之不聼及王即位衡憂懼/欲奔魏妻曰不可瑯琊王素好善慕名終不以私嫌殺)¶
(君明矣可自囚詣獄表列前失顯求受罪乃當逆見優/饒衡如妻言果詔曰丹陽尹李衡以徃事之嫌自居囚)¶
(獄其遣還郡臣又曰上林令侯敏素謟事來俊臣妻董/氏戒之曰俊  國賊指日将敗君宜逺之俊臣怒出為)¶
(武龍令敏欲不徃妻曰速去勿/留俊臣敗其黨皆流敏獨得免)　悉散珠玉　不受衣¶
裳(通鑑吕禄過其姑吕&KR0912;&KR0912;大怒曰若為将而棄軍吕/氏今無處矣乃悉出珠玉寳噐散堂下曰毋為他人)¶
(守也氏齊書符承祖方用事親姻多趨附以求利其従/母楊  為姚氏婦獨否嘗謂承祖之母曰姊雖有一時)¶
<pb:KR3k0055_WYG_251-33b>¶
(之榮不若妹有無憂之/樂姊與之衣裳多不受)　預知虎歩　自戒雞晨(通鑑/桓元)¶
(后劉氏有智鍳謂元曰劉裕龍行虎歩瞻視不凢恐終/不為人下不如早除之  續世說唐太宗嘗與后論及)¶
(賞罰之事后曰牝雞之晨惟家之索妾婦/人豈敢與聞政事太宗固與之言竟不答)　馮媛當熊¶
　桓君挽鹿(漢書漢元帝幸虎圈後宫皆在熊佚出圈/扳檻左右皆驚走馮婕妤直前當熊而立)¶
(上問何故對曰妾聞猛獸得人而止妾恐熊至御座故/以身當之  列女傳鮑宣子永為魯郡太守永子昱問)¶
(少君曰太夫人寧復識挽鹿車時否曰先/姑有言存不忘亡安不忘危吾焉敢忘乎)　長信婕妤¶
　披香博士(通鑑趙飛燕譖告許皇后班婕妤祝詛主/上許后因廢考問班婕妤對曰修正尚未)¶
(蒙福為邪欲以何望使鬼神有知不受不臣之愬如其/無知愬之何益帝赦之  又曰帝微行至陽阿主家恱)¶
<pb:KR3k0055_WYG_251-34a>¶
(歌舞者趙飛燕召入宫大幸女弟復召入姿性尤穠稡/左右見之皆嘖嘖嗟賞時披香博士淖方成白髪教授)¶
(宫中號淖夫人在帝後唾/曰此禍水也滅火必矣)　才略帷車袖劍　肩輿抽¶
刀(魏志趙娥父為李夀所殺娥乃帷車袖劍白日刺夀/于都亭詣縣顔色不變曰父讐已報請受戮縣尹縦)¶
(之娥不肯遂强戴還家㑹赦得免子通鑑孫恩䧟㑹稽/王凝之出走恩執而殺之并其諸  凝之妻謝道韞奕)¶
(之女也聞㓂至舉措自若命婢肩/輿抽刀立門手殺數人乃被執)　平陽公主　誠節¶
夫人(唐書公主嫁柴紹初髙祖兵興主與紹發家貲招/亡命渡河主引精兵萬人與秦王㑹渭北紹及主)¶
(對置幕府平定京師號娘子軍討唐書鄒保英妻奚氏/賊㓂平縣保英時任刺史領兵  撃既而城孤援寡将)¶
(䧟奚氏乃率家僮及城中女丁/相助固守賊退封為誠節夫人)　皆補果毅　特封循¶
<pb:KR3k0055_WYG_251-34b>¶
忠(史思眀之叛衛州女子侯滑州女子唐青州女子王/相與歃血赴行營討賊皆補果毅  唐書黙啜攻飛)¶
(狐縣古元應妻能固/守詔封循忠縣君)　佐建功勛　與參謀議(通鑑石/勒妻劉)¶
(氏有膽略勒與之參決軍事佐勒建功勛有吕后之風/而不妒更過之  又曰朱全忠夫人張氏碭山人多智)¶
(略全忠敬憚之雖軍府事時與參謀議或将兵到/中途夫人以為不可遣一介召之全忠立為之返)　恨¶
非男子　得字夫人(唐書竇毅女聞隋髙祖受禪自投/牀下曰恨我非男子不能救舅家)¶
(禍後適唐公李淵節下魏/衡妻王氏事見前  烈𩔖)　錦繖夫人　繡旗女将(列/女)¶
(傳馮寶妻冼氏封石龍夫人戰則錦繖夫人/至老未敗年八十而終  金史與李全戰者)　文學詩¶
成紈扇　句詠金釵(樂府序班婕妤能文漢成帝寵之/後幸趙飛燕婕妤自知見棄求供)¶
<pb:KR3k0055_WYG_251-35a>¶
(飬王太后于長信宫因為賦及紈扇詩金朝野僉載/楊盈川姪女曰容華為新妆詩有鳯釵  作縷之句)¶
繡作龜形　書題鴈字(唐紀㑹昌中有邉将張揆防邉/近十年其妻侯氏繡迴文作龜)¶
(形詩詣𨶔進之詩齋録毛友龍達可未第時/其内人寄以一  有擬憑歸雁寄天隅之句)　妻誄其¶
夫　父和其女(列女傳桺下恵妻誄其夫門人不能竄/一字  冷齋夜話王荆公女吳安持之)¶
(妻蓬萊縣君有詩寄荆公云云荆/公以楞嚴&KR0052;新釋付之和其詩)　織錦迴文　彈筝¶
譜曲(上竇滔妻蘇氏事見夫婦𩔖千崔豹古今注邯鄲/有羙女姓秦名羅敷為邑人  乗王仁妻仁後為)¶
(趙王家令羅敷出採桑于陌上趙王登臺見而恱之/置酒欲奪之羅敷善彈筝作陌上之曲以自眀焉)¶
學擅文章　名垂金石(孔帖殷保晦妻封敖孫也名絢/字景文能文章草𨽻  房璘妻)¶
<pb:KR3k0055_WYG_251-35b>¶
(髙氏筆畫遒麗不𩔖婦人歐陽公云予集古録已/博矣而婦人筆畫名著于金石者髙氏一人而已)　書¶
成東觀　詩約西池(列女傳班彪女名昭一名姬博學/髙才兄固著漢書其八表及天文)¶
(志未及竟而卒和帝詔昭就東觀藏書閣踵而成之又/作女誡七篇有助女訓所著賦頌銘誄問注哀辭書論)¶
(上疏遺令凡十六篇又作大家讃待隐居詩話王荆公/夫人嘗有家詞約諸親游西池云  得眀年重把酒那)¶
(知無雨/又無風)　四百餘篇　二十八字(列女傳蔡邕女名琰/字文姬博學有才辨)¶
(曺操問曰聞夫人家多墳籍猶能憶識之否姬曰昔亡/父賜書四千餘卷罔有存者今所誦纔四百餘篇耳乞)¶
(給紙筆真草惟命于是繕書送之文無遺悞雲王直方/詩話白藕作花風已秋不堪殘睡更廻頭晚  帶雨歸)¶
(飛急去作西牎一枕愁此趙徳麟細君王氏所作也/初趙鰥居見此篇遂與之婚余以為二十八字媒也)¶
<pb:KR3k0055_WYG_251-36a>¶
兄&KR0091;博士　詩寄良人(魏書甄后年九嵗喜書用諸兄/筆硯兄謂后曰汝當作女博士)¶
(耶答曰古者賢女未有不覽前世成敗以為已戒不知/書何由見之  南部新書杜羔妻劉氏善為詩羔屢舉)¶
(不第将至家妻先寄以詩羔見/詩即回去尋登第妻又寄以詩)　&KR0091;徐恵妃　號女進¶
士(唐書徐恵妃以上東征髙麗西討龜兹翠微玉華營/繕相繼又服玩頗華靡遂上疏切諌  南楚新聞闗)¶
(圖有妺能文每語人曰/有一進士所恨不櫛耳)　對鏡圖形　援琴作歌(雲溪/友議)¶
(南楚材旅逰似無返舊之意其妻薛媛知之乃對鏡自/圖其形并作詩寄之楚材遂歸復為夫婦如初  風俗)¶
(通百里奚去虞将適秦其妻以門闗烹雞母餞之後奚/為秦相堂上樂作所賃澣婦自言知音呼之因援琴撫)¶
(絃而歌名扊扅歌奚/憶其事復為夫婦)　文成女則　詞寄夫君(唐書長/孫后嘗)¶
<pb:KR3k0055_WYG_251-36b>¶
(采自古婦人得失事為女則三十卷咏西清詩話邱舜/中諸女皆能文詞毎兄弟内集必聨  為樂其女嘗作)¶
(寄夫詩云簾裏孤燈覺曉遲獨眠留得宿/妆睂珊瑚枕上驚殘夢認得蕭郎馬過時)　才著女官¶
　鄉&KR0091;閣老(語林宣徳中女官王司綵著宫詞一首葢/咏永樂時權貴妃也妃朝鮮人善吹玉簫)¶
(給又曰烏程沈氏名瓊蓮字瑩中聦慧善屬文入宫為/  事中孝宗嘗試守宫論沈云甚矣秦之無道也宫豈)¶
(必守哉上恱擢為第一禁中&KR0091;/為女學士鄉人&KR0091;為女閣老)　序旌慈母　學代嚴¶
師(又曰韓參議汝慶妻屈氏有詩才及卒女韓異悲母/集散失以書貽康對山乞序書云願藉皮為楮削骨)¶
(代頴以𫝊母集對山感其誠為作序表揚之子又曰孫/文恪陞妻楊氏有才學能為詩麗而則于諸  孫為嚴)¶
(師楊為工部貟外應獬女文恪繼室四子皆至卿貳/為夫人所出者二諸孫皆進士如游官至大學士)¶
<pb:KR3k0055_WYG_251-37a>¶
茂四徳而蘭幽有馨　潔百行而玉立無玷(並王/維集)　珠¶
玉滿堂不忘于澣濯　歌鐘成列載玩于圖書(沈雲/卿文)¶
象服之飾配徳於山河　彤管之嚴比潔於圭璧(欒城/集)¶
　　賢婦人四¶
增永巷脫簪(通鑑周宣王嘗晏起/姜后脫簪跪于永巷)　謀于桑下(左傳晉/公子重)¶
(耳過齊桓公妻之公子安之従者謀于桑下蠶妾以告/姜氏姜氏殺之而告公子曰子有四方之志其聞之者)¶
(吾殺之矣乃與子/犯謀醉而遣之)　必戒其夫(左傳伯宗每朝其妻必/戒之曰盜憎主人民怨)¶
(其上子好直言必及/于難伯宗不従故及)　耳忌和音(張華女史箴衛君/矯桓耳忌和音)¶
<pb:KR3k0055_WYG_251-37b>¶
樊姬諫獵(張敞傅楚荘王好田獵/樊姬為之不食鳥獸肉)　與之石&KR1038;(左傳齊/晉戰于)¶
(鞌齊師敗績齊侯自徐闗入女子曰君免乎曰免矣銳/司徒免乎曰免矣曰茍君與吾父免矣可若何既而問)¶
(之辟司徒之妻/也與之石窌)　磨筓自殺(史記趙㐮子登夏屋山請/代王使宰人操銅斗撃代)¶
(王殺之其姊聞之呼天磨/筓自殺因以為其山名)　射穿七札(列女傳晉平公/使弓人為弓三)¶
(年乃成射不穿一札将殺之其妻見公曰妾之夫造此/弓亦已勞矣而不能穿一札是君不能射也妾聞射之)¶
(道左手如拒右手如附枝右手發之左手/不知公如其言而射穿七札賜金三鎰)　割歡同輦¶
(張華女史箴班女有辭割/歡同輦班女即班婕妤也)　吟寄白頭(西京雜記司馬/相如将聘茂陵)¶
(女為妾文君作白頭吟以自絶相如/乃止長卿消渇卒文君誄之傳于世)　令嫺女誡(後漢/書班)¶
<pb:KR3k0055_WYG_251-38a>¶
(昭作女誡馬融善/之令婦女習焉)　執刀侍立(蜀志孫權以妹妻先主/妺才氣剛猛有諸兄之)¶
(風侍婢百餘人皆親執刀侍/立先主每入中心嘗凛凜)　婦有四徳(魏許允婦竒/醜交禮後不)¶
(復入房後至婦所謂婦曰婦有四徳卿有其㡬答曰新/婦所乏者容耳士有百行君有其㡬允曰皆備婦曰君)¶
(好色不好徳何謂皆備/許有慙色遂相敬重)　兵守孤城(唐書李希烈謀襲/陳州李侃為項城)¶
(令以城小欲逃歸妻楊氏曰縣不守則地賊地也倉廪/府庫皆其積也百姓皆其戰士也遂募死士固守賊遂)¶
(去縣卒完&KR0118;/侃為太平令)　散財募兵(通鑑崔寧與楊子琳戰數不/利崔寧妾任氏出家財數十)¶
(萬募兵得數千人以/撃子琳破之子琳走)　題詩返寄(元史吳叔仁業太學/寄簡于妻韓氏韓拆)¶
(簡乃白紙一幅遂題詩返寄之曰碧紗牎下拆緘封一/紙従頭徹底空料想仙郎無别意憶人長在不言中吳)¶
<pb:KR3k0055_WYG_251-38b>¶
(大賞復/寄以詩)¶
　　賢婦人五¶
原詩齊王融秋胡詩曰日月共為照松筠俱以貞佩紛¶
甘自逺結鏡待君朙且協金蘭好方愉琴瑟情佳人忽¶
千里空閨積思生　增百里奚妻扊扅歌曰百里奚五¶
羊皮憶别時烹伏雌炊扊扅今日富貴忘我為　唐楊¶
容華新妆詩曰宿鳥驚眠覺房櫳乗曉開鳯釵金作縷¶
鸞鏡玉為臺妆似臨池出人疑向月來自憐終不見欲¶
<pb:KR3k0055_WYG_251-39a>¶
去復徘徊　張揆妻侯氏繡迴文作龜形詩曰暌離已¶
是十年强對鏡那堪更理妝聞雁㡬回修尺素見霜先¶
為進衣裳開箱叠練先垂淚拂杵調砧更斷腸繡作龜¶
形獻天子願教行客早還鄉　宋王荆公女吳安持之¶
妻蓬萊縣君寄荆公詩曰西風吹入小牎紗秋氣應憐¶
我憶家極目江山千里恨依然和淚看黄花　毛友龍¶
未第其内寄詩曰剔燭新封錦字書擬憑歸雁寄天隅¶
&KR0052;年未報干秦策不識如今舌在無　南楚材妻薛媛¶
<pb:KR3k0055_WYG_251-39b>¶
對鏡圗形寄夫詩曰欲下丹青筆先拈寶鏡寒已&KR0052;顔¶
索寞漸覺鬢彫殘淚眼描來易愁腸寫出難恐君渾忘¶
却時展畫圗看　朙沈瓊蓮贈弟詩曰自出辭家入禁¶
闈人間天上兩依稀朝隨鳯輦趨青瑣夕捧鸞書入紫¶
微銀燭燒殘空有淚玉釵敲斷竟無歸年年望汝題金¶
榜同補山龍上衮衣¶
原箴晉裴頠女史箴曰膏不&KR0773;鮮水不&KR0773;清玉不&KR0773;潔¶
蘭不&KR0773;馨爾形信直影亦不曲爾聲信清響亦不濁緑¶
<pb:KR3k0055_WYG_251-40a>¶
衣雖多無貴于色斜&KR0563;雖利無尚于直春華雖美期于¶
秋實氷璧雖澤期于見日浴者振衣沐者彈冠人知正¶
服莫知行端服美動目行美動神天道祐順常與吉人¶
原贊晉左貴嬪楚狂接輿妻贊曰接輿髙潔懐道行謡¶
妻亦氷清同味元昭遺俗榮津志逺神𨖚　又荆武王¶
夫人鄧曼贊曰天道惡盈極數則微邈哉鄧曼心映禍¶
㡬覩兆歎亡考徳知衰賢智卓殊邈哉難追　又齊杞¶
梁妻贊曰&KR0476;命不辰逢時險屯夫卒莒場郊弔不賓哀¶
<pb:KR3k0055_WYG_251-40b>¶
崩髙城訴情穹旻遂赴淄川託軀清津　晉鈕滔母孫¶
氏公孫夫人序贊曰夫人姓公孫氏㑹稽剡人也夫人¶
資三靈之淳懿誕華宗之澄粹竒朗昭扵髫齔四教成¶
於弱筓慈恩温恭行有秋霜之潔祗心制節性同青春¶
之和敦恱憲章動遵禮規居室則道齊師氏有行則徳¶
配女儀禮服有盈籩豆無𨶔猗歟夫人天姿特挺行髙¶
氷潔操與霜整性揚蘭芳徳振玉頴猗彼瓊林奇翰有¶
集展彼碩媛𠲒徳來綺動與禮游静以義立¶
<pb:KR3k0055_WYG_251-41a>¶
原碑晉張林陳夫人碑曰夫人姓徐吳郡嘉興人也夫¶
人少膺靈粹誕兹淑貞聦哲朙敏温恭柔順體仁足以¶
長人嘉徳足以合禮恭順不惰其心朙烈實備其體若¶
夫柔恵清順中和聖善婦徳既備母道亦踐志厲氷玉¶
厥徳靡顯靡靡其操翼翼其仁明景内映朗節外新芳¶
徽風邁淑慎其身　增白樂天元夫人墓誌昔漆室緹¶
縈烈女也及為婦則無聞伯宗梁鴻之妻哲婦也及為¶
母則無聞文伯孟氏之親賢母也為婦時亦無聞今夫¶
<pb:KR3k0055_WYG_251-41b>¶
人為女則孝友為元氏婦則豐潔家祀為母則執書誨¶
二子皆已通&KR0052;女美如此婦徳母儀又如此三者具美¶
可以冠古今矣¶
原書晉鈕滔母與虞定夫人薦孫夫人書曰瓊聞興賢¶
崇徳聖主令典旌善表操有邦盛務伏見族祖吳國亡¶
民富春孫彦妻環少厲令莭伏膺道教逮適孫氏恪居¶
婦職宗姻有聲奉禮未周彦母喪殞半年彦奄亡沒環¶
率禮奉終抗義眀莭傾竭私産以供葬送禮服既終前¶
<pb:KR3k0055_WYG_251-42a>¶
無立子家欲改醮誓而不許¶
原解晉湛方生上貞女&KR0281;曰伏見西道縣治下里龍憐¶
年始弱筓出適皮氏未逾半年聓亰殞沒京兄弟三人¶
相尋凋落外靡期功之親内絶𦙍嗣之繼憐貨其父母¶
之資三喪俱舉四莭蒸嘗于今不輟志存匪石之固行¶
無片言之玷賢良屢聘誓而弗許守莭窮居于今五十¶
餘年矣詳觀古之遺烈書於記𫝊者或毁髮膚之體以¶
絶求者之望或自經□中茍全不奪之志雖操存而身¶
<pb:KR3k0055_WYG_251-42b>¶
亡行立而形虧寡能兼全其道始終若斯者也憐葢草¶
萊之婦人耳生于幽谷之中長于荒榛之下目不見尺¶
素之文耳不聞今古之說師心率已蹈兹四徳抑可謂¶
禀靈山岳自然天知者矣而彤管未揮令問不彰非所¶
以表賢崇善激揚貞風¶
增誄桺下恵妻誄曰夫子之信誠與人無害兮嗚呼哀¶
哉魂神泄兮夫子之諡宜為恵兮¶
　　惡婦¶
<pb:KR3k0055_WYG_251-43a>¶
　原貪錢(世說王衍雅尚淡逺常嫉/其婦貪濁口未嘗言錢字)　舂糓(管子女三嫁/入於舂糓言)¶
　(由是不/貞順也)　竒衺(周禮竒/衺媚也)　隂訟(謂争中/冓之言)　怨耦(怨耦/曰仇)¶
　乗夫(詩乘/陵也)　豔妻之煽(詩豔妻/煽方處)　牝雞之晨(書牝雞無/晨牝雞之)¶
　(晨惟家/之索)　防猶不至(禮以此防人婦猶有不至者注/不至謂不親于夫不孝于舅姑)¶
　近則不遜(論語女子難飬近之/則不遜逺之則怨)　庸奴其夫(見慢/夫𩔖)　不¶
　宜其妻(禮不宜其/妻宜善也)　婦順不修(禮/記)　婦怨無終(左傳女/徳無極)¶
　(婦怨/無終)　不思淑女之章(詩窈窕/淑女)　且壞夫人之法(世說/東海)¶
　(家内則郝/夫人之法)¶
<pb:KR3k0055_WYG_251-43b>¶
　¶
　¶
　¶
　¶
　¶
　¶
　¶
御定淵鑒𩔖函卷二百四十六¶
