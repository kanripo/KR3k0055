# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.087710
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百六十八
<pb:KR3k0055_WYG_173-1a>¶
　欽定四庫全書¶
御定淵鑑𩔖函卷一百六十八¶
　　禮儀部十五(六宗/四望)　(五祀/山川)¶
　　　六宗¶
　原游神(漢郊祀志或曰六宗/者天地之間游神也)　尊氣(文獻通考平帝時/王莽奏日月雷風)¶
　(山澤易卦六子之尊氣所謂六宗/也星辰水火溝瀆皆六宗之屬也)　貴祀　新禮(晉摯/虞祀)¶
　(六宗奏漢魏相仍著為貴/祀宜定新禮祀六宗如舊)　漢立壇(通典漢興于甘泉/汾隂立壇禋六宗)¶
　　晉罷祀(魏明帝立六宗祀祀/六子之神晉罷其祀)　四品樂(禮儀志奏六/宗樂用四品)¶
<pb:KR3k0055_WYG_173-1b>¶
　(樂/)　一位祭(玉海後魏孝文太和十三年髙閭曰六宗/之祀莫能詳究遂别立六宗之兆總為一)¶
　(位祭/之)　原所宗者六(尚書禋于六宗孔安國傳所宗者/六皆潔祀之祭法埋少牢于太昭)¶
　(祭時也相近于坎壇祭寒暑也王宫祭日也/夜明祭月也幽禜祭星也雩禜祭水旱也)　所尊者¶
　六(張純六宗表臣竊以十一家凡有六統而所據各異/考之經理大義不通臣謂禋于六宗祀祖考所尊者)¶
　(六宗則三/昭三穆也)　乾坤甲子(聖政論魏明帝問王肅六宗竟/幾對曰坎為水離為火震為雷)¶
　(㢲為風艮為山兊為/澤乾坤六甲子也)　天地尊神(五經典義古尚書説/六宗者天地屬神之)¶
　(尊者謂天宗三地宗三天宗日月北辰也地宗岱山河/海也日月為隂陽宗北辰為星宗岱為山宗河為水宗)¶
　(海為澤宗也祀天則天/文從祀地則地理從也)　沖和之氣(晉摯虞新禮議萬/物負隂抱陽隂陽)¶
<pb:KR3k0055_WYG_173-2a>¶
(本于太極六宗者太極/沖和之氣六氣之宗也)　大中之象(後漢祭祀志言天/地者莫大于易易)¶
(無六宗大中之象若信為天地四方所宗是/至大也而比太社又為失所難以為誠矣)　増李郃¶
之議(玉海漢元初六年司空李郃侍/南郊不見六宗祠奏復舊制焉)　摯虞之奏(見/前)¶
六為地數(玉海六為地/數宗尊也)　卦是物象(章俊卿考索周禮/以實柴祀日月星)¶
(辰則星辰非六宗矣/卦是物象不應祭之)　班與社同　神與社異(摯虞祀/六宗奏)¶
(周禮肆師職用牲于社宗黨正職春秋祭禜亦如之肆/師之宗與社並列則班與社同也黨正之宗文不繫社)¶
(則神與/社異也)　六代為宗(稗編張廸以六/代帝王為六宗)　百神之尊(稗編/後魏)¶
(孝文帝以天皇大帝五帝為六宗于義為當何者周禮/以禋祀昊天上帝則禋祀在祀天不屬别神又司服祀)¶
<pb:KR3k0055_WYG_173-2b>¶
(昊天上帝大裘而冕祀五帝亦如之/昊天上帝乃百神之尊宗之義也)　祈禱之祭(玉廉/文衡)¶
(鄭𤣥注祭法以六/宗皆祈禱之祭)　名實之説(文獻通考按夏侯歐陽/説云宗實一而有六名)¶
(實不/相應)　原安帝禮比太社(後漢祭祀志安帝即位元初/六年以尚書歐陽家説謂六)¶
(宗者在天地四方之中為上下四方之宗以元始中故/事謂六宗易六子之氣日月雷公風伯山澤者為非是)¶
(三月庚辰初更立六宗祀于雒/陽西北戌亥之地禮比太社)　建武復祭洛陽(東觀/漢記)¶
(孝成時匡衡奏立北郊復祠六宗至建武都雒陽制郊/祀六宗廢不血食大臣上疏謂宜復舊上從公議由是)¶
(遂廢/六宗)　上不及天下不及地(五經典義今尚書歐陽夏/侯説六宗者上不及天下)¶
(不及地旁不及四方居六者之間/隂陽變化有益于人郊并祭之)　非天不生非地不¶
<pb:KR3k0055_WYG_173-3a>¶
載(尚書大傳萬物非天不生非地不載非春不動非/夏不長非秋不收非冬不藏故書曰禋于六宗)¶
増兩曜合璧不為薄蝕之虧　五星連珠詎有欃槍之¶
孽　攻之于葭灰不愆于候　調之以玉燭無奪其倫¶
　時當元律無墮指以成災　節變朱明曷流金之足¶
畏　妖魃不生乎災熾　商羊自屏于滂沱(已上見唐/文粹王起)¶
(禋六/宗賦)¶
　　五祀¶
増本事(禮運五祀所/以本事也)　擇正(晉傅𤣥五祀議帝之都城/宜祭一門正宫一門正室)¶
<pb:KR3k0055_WYG_173-3b>¶
(一户井竈中霤各/擇其一正者祭之)　造祭(文獻通考魏武皇始定天下/復興舊祀而造祭五祀門户)¶
(井竈中/霤也)　通祭(明用周制惟祭五祀于嵗/終臈享通祭于廟門外)　殷于廟¶
周于宫(正義祭五祀于廟者/殷禮于宫者周禮)　開元祭(文獻通考唐開/元制禮祭五祀)¶
(各因時享/祭于廟廷)　建武祀(又曰漢建武初有五祀有/司掌之人家祀山神門户)　享廟¶
日　黄郊日(又曰隋制司命户以春竈以夏門以秋井/以冬各以享廟日中霤則以季夏祀黄郊)¶
(日/)　順五行(賦珍五祀所以嵗/一徧何順五行也)　祀四叔(左傳魏獻子/問于蔡墨曰)¶
(社稷五祀誰氏之五官也/蔡墨對曰少皥氏有四叔)　原天子祭(曲禮天子祭天/地祭四方祭山)¶
(川祭五/祀嵗徧)　諸侯立(祭法諸侯自/為立五祀)　五行之官(漢舊儀五/祀謂五行)¶
<pb:KR3k0055_WYG_173-4a>¶
(之官金木水火土也木正曰勾芒火正曰祝融金正曰/蓐收水正曰元㝠土正曰后土皆古賢能治成五行有)¶
(功者也主/其神祀之)　五色之帝(聖政論鄭衆云五祀五/色之帝于王者宫中)　祈于¶
五祀(周禮小子職掌珥于社稷祈于五祀鄭康成云珥/讀為衈祈或為刉刉衈釁禮之事也用毛牲曰刉)¶
(羽牲曰衈衈刉社稷五/祀謂始成其宫兆時也)　臘于五祀(月令孟冬之月臘/先祖五祀注臘者)¶
(獵也田獵取獸以祭其先祖也或曰臘/者接也新故交接也故大祭以報功也)　因四時牲(白/虎)¶
(通五祀門户井竈中霤也人之所處出入所飲食故為/神而祀之祭五祀天子諸侯以牛卿大夫以羊一説户)¶
(以羊竈以雉中霤以/豚門以犬井以豕)　迎四時氣(周禮大宗伯之職以/血祭祭社稷五祀鄭)¶
(注隂祀自血起貴氣臭也五祀者五官之神在四郊四/時迎五行之氣于四郊祭五徳之帝亦食此神焉少昊)¶
<pb:KR3k0055_WYG_173-4b>¶
(之子曰重為勾芒食于木該為蓐牧食于金脩及熙為/元㝠食于水顓頊之子曰黎為祝融后土食于火土)¶
　増殯祭三飯(曾子問既殯而祭/五祀尸入三飯)　執薦百人(文獻通/考荀卿)¶
(謂五祀執薦者百人侍西房侍西房則五祀非/四方之五官侍必百人則五祀非門户之𩔖)　五祀¶
有尸(朱熹語録問五祀皆有尸竈則以誰為尸曰今亦/無可考但如墓祭以冢人為尸以此推之則祀竈)¶
(之尸必是膳夫之𩔖祀門之尸必是閽/人之𩔖又如祀山川必虞衡之𩔖是也)　五祀有配(文/獻)¶
(通考老婦之祭先儒以為/竈配則五祀固有配矣)　廢行祀井　除井祀行(文/獻)¶
(通考秦靜云月令謂行在井是以時俗或廢行而祀井/魏武興復舊祀而祭門户井竈中霤髙堂生月令仲冬)¶
(祀四海井泉祭井是從小𩔖不列五祀/儒家誤以井于五祀宜除井而祀行)　禮輕社稷(白/虎)¶
<pb:KR3k0055_WYG_173-5a>¶
(通漢五祀户一竈二門三井四/中霤五嵗一徧禮頗輕于社稷)　時享太廟(文獻通考/隋唐祀五)¶
(祀于太廟以時享/祖宗之時並祭之)　病禱五祀(儀禮士病/禱五祀)　兼祭五祀¶
(八編𩔖纂明于四孟享太廟各祭其一嵗暮命官兼祭/又毎藩王來朝之國皆設祭于承天門外雖曰門祭然)¶
(即古人軷/行之祀也)　不及司命(曲禮禮運皆云/五祀不及司命)　不行飲福(文/獻)¶
(通考宋制春祀司命及户夏祀竈季夏祀中/霤秋祀門及厲冬祀行為小祀不行飲福)　天子止¶
五祀　士亦傳五祀(又曰周官天子亦止五祀儀禮雖/士亦傳五祀祭法自七祀推而下)¶
(之至于適士二庶士/庶人一祀非周禮也)¶
　　四望¶
<pb:KR3k0055_WYG_173-5b>¶
原掌四望(周禮小宗伯之職掌兆五帝/于四郊四望四𩔖亦如之)　旅四望(又大/宗伯)¶
(之職國有大故則旅上帝及四望鄭注故謂凶烖旅陳/也陳其祭祀以祈焉禮不如祀之備也鄭司農云四望)¶
(為日月星海康成謂/四望五嶽四鎮四瀆)　望祭(五經異義望祭河/海太山日月星也)　秩祭¶
(公羊傳僖公三十有一年夏四月四卜郊不從乃免牲/猶三望三望者何望祭也然則曷祭祭太山河海山川)¶
(有能潤于百里者/天子秩而祭之)　大㲈以祀(周禮大司樂乃奏姑洗/歌南吕舞大㲈以祀四)¶
(望鄭注姑洗陽聲第三南吕為之合四望五嶽四鎮/四瀆此言祀者司中司命風師雨師或亦用此樂與)¶
羽舞而祭(舞師教羽舞帥而舞四方之祭祀鄭注羽析/白羽為之形如帗也四方之祭祀謂四望)¶
　毳冕之服(司服掌王之吉凶衣服/祀四望山川則毳冕)　兩珪之瑞(典瑞/掌玉)¶
<pb:KR3k0055_WYG_173-6a>¶
(瑞玉器之藏兩珪有邸以祀地旅/四望鄭注邸本也圭本著于璧)　増望祀(陳氏禮書/男巫掌望)¶
(祀/)　望衍(陳氏禮書鄭氏讀衍為延謂望祀/有牲與粢盛望衍用幣致神而已)　表望(晉/語)¶
(茒絶設/表望)　方望(公羊傳方望之事無所不通/則望兼上下之神可知矣)　旁招(文/獻)¶
(通考四望之祀其位茒以辨之而植/表于其中周禮所謂旁招以茒是也)　前祝(周禮大祝/將有事四)¶
(望則/前祝)　别神　從官(五經通義王者因郊祭日月星辰/風伯雨師山川為皆有功于民故)¶
(祭之也皆天地/之别神從官也)　達四方(陳氏禮書天子/四望達于四方)　立四位(玉/海)¶
(魏立四望/位于地壇)　望羣陽　望羣隂(三輔黄圖宰衡王莽奏/冬至使有司祭天神于)¶
(南郊髙祖配而望羣陽夏至使有/司祭地祗于北郊髙后配望羣隂)　南郊圖(隋史官南/郊圖有東)¶
<pb:KR3k0055_WYG_173-6b>¶
(西南北/望之位)　元豐壇(文獻通考宋元豐三年集賢校理陳/侗請依周禮建四望壇于四郊祭五)¶
(嶽四鎮四瀆詔下詳定禮文毎方岳鎮則共為一壇海/嶽共為一坎皆用血祭瘞埋有事則請禱之又以四方)¶
(山川各祔于本方岳鎮海瀆之下/别為一壇一坎國有水旱則禱之)　疾走羣望(左傳昭/七年韓)¶
(宣子曰寡君寢疾于/今三月矣並走羣望)　璧見羣望(左傳楚共王有寵子/五人無適立焉乃大)¶
(有事于羣望而祈曰請神擇于五人者使主社稷/乃徧以璧見于羣望曰當璧而拜者神所立也)　各¶
即其位(五經通義禮日于南門外禮月四瀆于北門外/禮山川丘陵于西門外祭風伯雨師于東門外)¶
(各即其/位也)　各象其貎(五經通義祭日者懸祭月者毁祭/風者明祭雨者疏布祭山川者沈)¶
(各象其/貎也)　祭海之文(八編𩔖纂按鄭司農解周禮四望/以為日月星海鄭元謂無祭海之)¶
<pb:KR3k0055_WYG_173-7a>¶
(文考周頌般序及觀樂記謂三王祭/川先河後海烏可謂無祭海之禮乎)　水旱之義(隋志/梁朱)¶
(异議鄭衆以四望為日月星海鄭元謂五岳四瀆二鄭/之説不同竊以望是不即之名凡厥遥祭皆有斯目豈)¶
(容局于星海拘于海瀆請令司天有關水旱之/義爰有四海名山大川能興雲致雨一皆備祭)¶
　　山川一¶
原黄帝祭於山川與為多焉(與比也比吉祭祀/山川黄帝最多)虞氏秩¶
于山川徧于羣神(秩序也以次序而祭之五/嶽視三公四瀆視諸侯)周制四坎¶
壇祭四方(四方即謂山林川谷丘陵之神祭山林丘/陵于壇川谷于坎則毎方各為壇為坎)以¶
血祭祭五嶽(隂祀自/血起)以埋沈祭山林川澤(祭山林曰埋/川澤曰沈)¶
<pb:KR3k0055_WYG_173-7b>¶
一嵗凡四祭一者謂迎氣時二者郊天時三者大雩時¶
四者大蜡時皆因以祭之禮神之玉兩珪有邸五寸牲¶
用少牢各隨方色幣亦隨牲色(牧人望祀各以其方之/色牲毛之注望祀謂嶽)¶
(鎮四/瀆)器用蜃(鬯人凡四方/山川用蜃)用五獻(禮器五獻祭注/謂祭四望山川)祭日¶
王及尸皆服毳冕(司服注毳冕畫虎蜼謂宗彞其衣三/章裳二章凡五也史記周公祀太山)¶
(以召公為尸/是有尸也)樂奏蕤賓歌凾鐘舞大夏以祀山川(蕤賓/陽聲)¶
(次/四)其祭之嶽鎮則升血為始四瀆則沈血為始(覲禮祭/山曰升)¶
(祭川曰浮沈也爾雅祭/山曰庋縣祭川曰浮沈)次薦豆籩及爓肉為朝踐(大祭/用腥)¶
<pb:KR3k0055_WYG_173-8a>¶
(則次祀用爓也爓/謂沈肉于湯也)時王酌盎齊以獻所謂朝踐之獻也¶
大宗伯亞獻亦以盎齊至熟王酌清酒以獻尸亞者亦¶
清酒所謂饋食之獻通前四獻也尸食訖王又酌清酒¶
以酳尸凡五獻也秦并天下令祠官所常奉名山川鬼¶
神可得而序于是自崤以東名山大川祠曰太室恒山¶
泰山㑹稽湘山水曰濟曰淮春以脯酒為嵗禱因泮凍¶
(解凍/也)秋涸凍(涸讀與沍同音涸/凝也春解秋凝)冬塞(先代/反)禱祠(謂報其/所祈下)¶
(禱塞/同)其牲用牛犢各一牢具牲幣各異自華以西名山¶
<pb:KR3k0055_WYG_173-8b>¶
七曰華山薄山(薄山襄山也説者云在河東一曰在潼/關北十餘里而此云自華以西者今則)¶
(閿鄉之南山連延西/出並得華山之名)岳山岐山呉山鴻冢瀆山瀆山蜀¶
之岷山也(周禮職方氏雍州其山曰岳爾雅河西曰岳/説者咸云岳即呉岳也今此有岳山又有呉)¶
(山則呉岳非一山但未詳岳之所在徐廣云岳山在武/功地理志武功無岳但有垂山岐山今之岐山縣也岐)¶
(山兩岐故俗呼為箭闕嶺呉山今在&KR0648;陽郡之呉山縣/鴻冢者黄帝臣鬼臾區號大鴻葬雍故名鴻冢是也蘇)¶
(林曰今雍有鴻冢/岷在隴氐道也)名川四曰河祠臨晉(即今之馮翊/郡朝邑縣界)沔¶
祠漢中(沔漢水之上名也/漢中今漢中郡也)湫泉祠朝那(湫在安定郡界/清澈可愛不容)¶
(穢濁或有汚輒興雲雨土俗元旱毎于此求之/相傳云龍所居也天下山川隈曲亦徃徃有之)江水祠¶
<pb:KR3k0055_WYG_173-9a>¶
蜀亦春秋泮涸禱塞如東方山川而牲亦牛犢牢具圭¶
幣各異而四大鴻冢岐呉岳皆有嘗禾(以新/榖祭)其河加有¶
嘗醪皆在雍州之域近天子都故加車一乗駵駒四灞¶
滻灃澇涇渭長水皆在大山川數以近咸陽盡得比山¶
川祠而無諸加(加謂車及/駵乘之屬)漢孝文十二年五榖不登詔¶
増脩山川羣祀武帝因廵狩禮其名山大川用駒者悉¶
以木寓馬代行過親祠者乃用駒　増文獻通考漢宣¶
帝神爵元年制詔太常夫江海百川之大者也今闕焉¶
<pb:KR3k0055_WYG_173-9b>¶
無祠其令祠官以禮為嵗事以四時祠江海雒水為天¶
下祈豐年焉　原後漢章帝元和二年詔祀山川百神¶
應禮者魏文帝黄初三年禮五嶽四瀆咸秩羣祀瘞沈¶
珪璋　増宋志魏明帝太和四年八月東廵遣使以特¶
牛祠中岳　原宋武帝大明七年六月有司奏奠祭霍¶
山殿中郎丘景先議宜使太常持節牲以太牢之具羞¶
用酒脯時榖禮以赤璋纁幣器用陶匏藉用茅為壇兆¶
時不用蜃同郊祀以爵獻梁令郡國有五嶽置宰祀三¶
<pb:KR3k0055_WYG_173-10a>¶
人及有四瀆應祀者皆孟春仲冬祀之後魏景穆帝立¶
五嶽四瀆廟於桑乾水之隂春秋遣有司祭其山川諸¶
神三百二十四所每嵗十月遣祠官詣州鎮徧祀有水¶
旱災厲則牧守各隨界内而祈謁王畿内諸山川有水¶
旱則禱之太武帝南征造恒山祀太牢浮河濟祀以少¶
牢過岱宗祀以太牢遂臨江登𤓰步而還後周大將出¶
征遣太祝以羊一祭所過名山大川隋置祀四鎮東鎮¶
沂山西鎮呉山南鎮㑹稽山北鎮醫無閭山(在太海/中遥祭)冀¶
<pb:KR3k0055_WYG_173-10b>¶
州鎮霍山並就山立祠祀四海東海於㑹稽縣界南海¶
南鎮並近海立祠及四瀆並取側近巫一人主知灑埽¶
並令多植松栢唐武徳貞觀之制五嶽四鎮四海四瀆¶
年别一祭各以五郊迎氣日祭之東嶽岱山祭于兖州¶
東鎮沂山祭于沂州東海于萊州東瀆大淮于唐州南¶
嶽衡山于衡州南鎮㑹稽山于越州南海于廣州南瀆¶
大江于益州中嶽嵩山于洛州西嶽華山于華州西鎮¶
吳山于隴州西海西瀆大河于同州北嶽恒山于定州¶
<pb:KR3k0055_WYG_173-11a>¶
北鎮醫無閭山於營州北海及北瀆大濟于洛州其牲¶
皆用太牢祀官以當界都督刺史充先天二年封華嶽¶
神為金天王開元十三年封泰山神為天齊王天寳五¶
載封中嶽神為中天王南嶽神為司天王北嶽神為安¶
天王六載河瀆封為靈源公濟瀆封為清泉公江瀆封¶
為廣源公淮瀆封為長源公㑹稽山為永興公岳山為¶
成徳公霍山為應聖公醫無閭山為廣寧公八載閏六¶
月封太白山為神應公其九州鎮山除入諸岱外並宣¶
<pb:KR3k0055_WYG_173-11b>¶
封公十載正月以東海為廣徳王南海為廣利王西海¶
為廣潤王北海為廣澤王分命卿監諸嶽瀆及山取三¶
月十七日一時備禮兼冊　増文獻通考唐武后垂拱¶
四年封洛水神為顯聖侯享齊于四瀆封嵩山為神岳¶
天中王至萬嵗通天元年尊神岳天中王為神岳天中¶
皇帝神龍元年復為天中王　開元十一年敕霍山宜¶
崇飾祠廟秩視諸侯蠲山下十户以為灑埽晉州刺史¶
春秋致祭　天寶元年以西成頗熟令光禄卿嗣鄭王¶
<pb:KR3k0055_WYG_173-12a>¶
希言等分祭五嶽其四瀆名山委所由長官擇日致祭¶
　肅宗上元二年改封華山為太山　徳宗貞元二年¶
詔太常卿裴郁等十人各就方鎮祭岳瀆等舊禮皆因¶
郊祀望而祭之天寶中始有遣使祈福之祀非禮之正¶
也　文宗開成二年敕聞京師舊説終南山興雲即必¶
有雨若晴霽雖宻雲他至竟不沾濡況兹山北面闕庭¶
日當顧矚脩其望祀寵數宜及今聞都無祠宇命有司¶
即時建立其年九月敕終南山宜封為廣惠公準四鎮¶
<pb:KR3k0055_WYG_173-12b>¶
例以本府都督刺史充獻官毎嵗一祭以季夏土王日¶
祭之　僖宗乾寧二年敕封少華山為佑順侯　昭宗¶
天佑二年敕封洞庭湖君為利涉侯青草湖君為安流¶
侯　宋史太祖建隆二年脩北岳廟西岳廟四年以湖¶
南平命李昉祭南嶽　文獻通考乾徳六年有司言祠¶
官所奉止四岳今案祭典請祭南岳于衡州東鎮沂山¶
于沂州南鎮㑹稽山于越州西鎮呉山于隴州中鎮霍¶
山于晉州東海于萊州南海于廣州西海河瀆並于河¶
<pb:KR3k0055_WYG_173-13a>¶
中府北海濟瀆並于孟州淮瀆于唐州其江瀆顯徳五¶
年敕祭于揚州楊子江口今請復祭于成都府北鎮醫¶
無閭山在營州界未行祭享從之其後望祭北鎮于定¶
州北岳廟　開寶三年廣南平遣司農少卿李繼芳祭¶
南海劉鋹先尊海神為昭明帝廟為聰正宫其衣飾以¶
龍鳯詔自今岳瀆並東海南海廟各以本縣令兼廟令¶
尉兼廟丞専掌祀事常加案視務于蠲潔仍籍其廟宇¶
祭器之數受代日交以相付本州長吏毎月一詣廟宇¶
<pb:KR3k0055_WYG_173-13b>¶
察舉縣近廟者遷治所就之　太宗太平興國八年河¶
決滑州遣樞宻直學張齊賢詣河祭告用兩圭有邸沈¶
之自是凡有決溢脩塞皆致祭　淳化二年禮官言周¶
顯徳中祭江瀆于揚請如故事祭于益　真宗景徳三¶
年以汴口浚通祭河瀆　大中祥符元年封禪禮畢詔¶
加號泰山天齊王為仁聖天齊王脩飾廟宇山四面七¶
里内各禁樵採又封泰山通泉廟為靈𣲖侯亭亭廟為¶
廣禪侯鄒縣嶧山廟為靈巖侯　三年脩鳯翔太白山¶
<pb:KR3k0055_WYG_173-14a>¶
泗州龜山廟　四年至河中親謁奠河瀆廟親謁華隂¶
西岳廟羣臣陪位廟垣内外列黄麾仗遣官分奠廟内¶
諸神　五年詔加上東岳曰天齊仁聖帝中岳曰中天¶
崇聖帝南岳曰司天昭聖帝西岳曰金天順聖帝北岳¶
曰安天元聖帝命翰林學士李宗諤等與禮官詳定儀¶
注及冕服制度其玉冊如宗廟謚冊之制遣官詣五岳¶
充奉冊使副十一月戊戌詔加上東岳淑明后南岳景¶
明后西岳肅明后北岳靜明后中岳正明后又詔華山¶
<pb:KR3k0055_WYG_173-14b>¶
及華州管内靈迹並禁樵採　仁宗康定二年増封海¶
瀆遣官致祭東海為淵聖廣徳王南海為洪聖廣利王¶
西海為通聖廣潤王北海為沖聖廣澤王江瀆為廣源¶
王河瀆為靈源王淮瀆為長源王濟瀆為清源王　徽¶
宗政和三年議禮局上五禮新儀祭岳鎮海瀆設位南¶
向以西為上山川從祀西向以北為上諸岳鎮海瀆年¶
别一祭以祭五帝日祭之東岳泰山于兖州界東鎮沂¶
山于青州界東海于萊州界東瀆大淮于唐州界南岳¶
<pb:KR3k0055_WYG_173-15a>¶
衡山于潭州界南鎮㑹稽山于越州界南海于廣州界¶
南瀆大江于益州界中岳嵩山于河南府界中鎮霍山¶
晉州界西岳華州界西鎮呉山于隴州界西海西瀆大¶
河于河中府界北岳常山及遥祀北鎮醫無閭山于定¶
州界北海大瀆大濟于孟州界太常寺言大中祥符中¶
封五岳為帝四海為王獨五鎮封爵尚仍唐舊元豐八¶
年始封西鎮呉山為成徳王而未及四鎮詔並封王¶
金世宗大定四年禮官言當祭岳鎮海瀆詔依本禮以¶
<pb:KR3k0055_WYG_173-15b>¶
四立土王日就本廟致祭其在地界者遥祭其封爵並¶
仍唐宋之舊　七年或有言前代都長安及汴洛以大¶
華等山列為五岳今既都燕當别議五岳范拱以為非¶
是議曰軒轅居上谷在恒山之西舜居蒲阪在華山之¶
北以此言之未嘗據所都而改岳祀也遂不改　二十¶
五年有司言太祖征遼江神助順宜脩祠宇加賜封爵¶
乃封混同江神為顯國應聖公　章宗明昌四年封長¶
白山為興國靈應王六年加五岳四瀆王爵時沂山道¶
<pb:KR3k0055_WYG_173-16a>¶
士楊道全請封沂山為東安王呉山為成徳王霍山為¶
應靈王㑹稽山為永興王醫無閭山為廣寧王淮為長¶
源王江為㑹源王河為靈源王濟為清源王毎嵗遣使¶
奉御署祝版奩香乗驛詣所在率郡邑長貳官行事¶
元世祖時毎嵗遣使祀岳瀆　至元二十八年加上東¶
岳為齊天大生仁聖帝南岳司天大化昭聖帝西岳金¶
天大利順聖帝北岳安天大貞元聖帝中岳中天大寧¶
崇聖帝加封江瀆為㑹源順濟王河瀆靈源𢎞濟王淮¶
<pb:KR3k0055_WYG_173-16b>¶
瀆長源博濟王濟瀆清源善濟王東海廣徳靈㑹王南¶
海廣利靈孚王西海廣順靈通王北海廣洋靈祜王遣¶
使分祭　大徳二年加封東鎮沂山為元徳東安王南¶
鎮㑹稽山為昭徳順應王西鎮呉山為成徳永靖王北¶
鎮醫無閭山為貞徳廣寧王中鎮霍山為崇徳應靈山¶
敕有司嵗時與岳瀆同祀　泰定帝泰定元年遣使祀¶
岳瀆又以鹽官海溢遣使祀海神　致和元年改封䝉¶
山神曰嘉惠昭應王洞庭神曰忠惠順利靈濟昭佑王¶
<pb:KR3k0055_WYG_173-17a>¶
　順帝至元元年加封真定路滹沱河神為昭佑靈源¶
侯　五年加北岳岳神為安天大貞元皇帝　十年詔¶
加封河瀆神為靈源神祜𢎞濟王重建河瀆及四海神¶
廟　明洪武三年建山川壇祭岳鎮海瀆鍾山之神于¶
殿内七年令祭山川諸神于春秋仲月上旬擇日後又¶
以孟春二十一年令嵗仲秋中旬擇日祭山川壇　嘉¶
靖祀典五岳五鎮四海四瀆之神五壇北向京畿山川¶
西向天下山川東向¶
<pb:KR3k0055_WYG_173-17b>¶
　　山川二¶
原命祀(月令孟春之月/命祀山林川澤)　詔脩(漢武詔河海潤千里其/令祠官脩山川之祠為)¶
(嵗事典/加禮)　柴燎(虞書嵗二月東廵狩至于岱宗柴望秩/于山川注岱宗太山也柴燎告至也東)¶
(方山川望而祭/之秩次序也)　貍沈(周禮大宗伯以貍沈祭山/林川澤注順其性之含藏)　夏¶
祈(月令仲夏之月命有司/為民祈祀山川百源)　冬賦(季冬之月命宰歴卿/大夫至于庶民土田)¶
(之數而賦犧牲以/共山林名川之祀)　國中(春秋僖公三十有一年四卜/郊不從乃免牲猶三望注三)¶
(望分野之星國中山川皆因郊祀望而/祀之魯侯廢郊天而脩其小祀故曰猶)　封内(禮記諸/侯祭名)¶
(山大川之在其地者鄭注魯/人祭泰山晉人祭河是也)　懐柔(毛詩懐柔百神及/河喬嶽注云懐來)¶
<pb:KR3k0055_WYG_173-18a>¶
(柔安也王行廵狩至方岳之下來安羣/神祭于山川皆以尊卑次第祭之也)　請釋(左傳隠/公八年)¶
(鄭伯靖釋泰山之祀而祀/周公以泰山之祊易許田)　嵗徧(禮天子祭天地/四方山川嵗徧)　並¶
走(見四/望)　増封祭(管子黄帝問伯髙對曰/山見其榮者封而祭之)　升中(禮器/因名)¶
(山升中/于天)　繫玉(左傳襄公十八年晉侯伐齊將濟河/中行獻子以朱絲繫玉二㲄而禱)¶
用牲(左傳昭公十七年晉侯使屠蒯如周請有事于洛/與三塗九月荀呉帥帥涉自棘津使祭史先用牲)¶
(于洛陸渾人弗知/師從之遂㓕陸渾)　岳令　瀆令(唐開元禮祭岳瀆前/一日岳令瀆令清埽)¶
(内/外)　桑山(左傳昭十六年鄭大旱使屠擊祝𣢾竪柎有/事于桑山斬其木不兩子産曰有事于山蓺)¶
(山林也而斬其木其/罪大矣奪之官邑)　蓮衢(玉海會要開元十二年上/至華隂親製岳廟文命勒)¶
<pb:KR3k0055_WYG_173-18b>¶
(石于華岳祠/南之蓮衢)　靈祠　貝闕(王褒集四瀆祠碑銘/靈祠岳立貝闕雲浮)　女¶
巫(孔帖王璵請遣女巫乗/傳禱天下名山大川)　廟令(玉海宋祥符元年將/幸澶淵先命學士李)¶
(宗諤祭河瀆帝幸廟酌/奠以頓丘令為廟令)　射鹿(漢書郊祀志武帝幸甘/泉至中山有鹿過自射)¶
(之因之/以祭)　乗騾(唐開元記上到泰山益州進白騾潔朗/豐潤上遂親乗之柔順安便不知登降)¶
(之倦告成禮畢復乗而下休息未乆白騾無疾而殪謚/之曰白騾將軍命有司具槥櫝叠石為墓墓在封禪壇)¶
(北一/里許)　原不越望(左傳哀公六年楚昭王疾卜曰河為/祟王曰三代命祀祭不越望不榖雖)¶
(不徳河非所獲罪也/江漢沮漳楚之望也)　不及身(昭公元年晉侯有疾卜/曰實沈臺駘為祟子産)¶
(曰此二者不及君身山川之神/則水旱癘疫之災于是乎榮之)　増百户吏(文獻通考/晉穆帝時)¶
<pb:KR3k0055_WYG_173-19a>¶
(何琦論五岳祀曰永嘉後惟灊之天柱在王略之内舊/臺選百户吏五十以奉其職中興之際未有官守廬江)¶
(郡常遣太史/假四時禱塞)　萬嵗聲(又曰漢武帝元封元年登中岳/聞若有言萬嵗聲云乃令祠官)¶
(加増太室祠以山下戸凡/三百封崈髙為之奉邑)　終南雨(見山/川一)　常山璧(天/中)¶
(記慕容雋夀光元年常山得璧七十一光/色甚異後以為神岳之命以太牢祠云)　制衣冠(玉/海)¶
(宋乾徳四年重/製五岳祠衣冠)　奉奩香(見山/川一)　禱杯筊(續文獻通考/金海陵嘗過)¶
(料石岡持杯筊禱曰使我有天命當得吉卜投/之吉及即位貞元元年封料石岡神為靈應侯)　禁樵¶
採(見山/川一)　幸東都(合璧事𩔖開元五年帝特幸東都禇/無董言昔帝舜廵狩秩山川願陛下)¶
(所過名山大川丘/陵墳衍並詔致祭)　祀衡山(又曰大歴八年遣歸崇敬/祀衡山未至而哥舒晃亂)¶
<pb:KR3k0055_WYG_173-19b>¶
(廣州監察御史憚之請望祭而/還崇敬正色曰君命豈有畏耶)　酒脯祭(續文獻通考/遼穆宗應歴)¶
(十四年以酒/脯祭黒山)　麃鹿祭(又曰遼太祖天贊三年登阿勒/坦音徳爾山乃以麃鹿祭之)¶
　集靈宫(歐陽脩集古録漢武廵省/五岳立宫其下曰集靈宫)　聰明山(盧頊禱/聰明山)¶
(記聰明之神蓋椒落上古不知其始興也若曰祸/滛之謂聰降祥毓物之謂明美稱備焉取名斯在)　原¶
璋邸以祀(周禮考工記璋邸射素功以祀山川/注邸射剡而出也素功無瑑飾也)　持節¶
以祠(漢書五嶽四瀆皆祠有常禮祀皆使者持節以祠/焉惟泰山與河嵗五祀江水四餘皆一禱而三祠)¶
　以名廢祀(申繻曰名以山川則廢祀魯/以獻公武公廢具敖二山名)　不敬削地¶
(禮記山川神祗有不舉者/為不敬不敬者君削其地)　増東游海上(史記秦始皇/即帝位三年)¶
<pb:KR3k0055_WYG_173-20a>¶
　(東游海上行禮/祀名山大川)　望祀蓬萊(玉海漢武太初元年十二/月東臨渤海望祀蓬萊)¶
　　李至請祭(玉海淳化二年二月十二日秘監李/至請五郊迎氣祭其方岳鎮海瀆)　曽¶
　肇為碑(又曰元符三年脩東岳廟命曽肇/為碑為殿三曰嘉寧蕃祉儲佑)　羣神從食¶
　(文獻通考光武中元元年定北郊祀/地祗地理羣神從食如元始故事)　諸神從祀(又曰/晉成)¶
　(帝咸和八年立北郊于覆舟山祀地祗從祀凡/四十四神如漢西京關中小水皆有祭秩也)　桃花¶
　春水　靈草孤洲(王褒四瀆祠碑桃花春水靈/草孤洲潼鄉河曲汾隂脽壤)　原惟¶
　爾明神順禮經而脩祀　報我豐嵗應時雨而出雲¶
　増禹奠九州受蒼水繡衣之命　武師牧野接五車兩¶
<pb:KR3k0055_WYG_173-20b>¶
　騎之神(見玉海/徐鉉文)¶
　¶
　¶
　¶
　¶
　¶
　¶
御定淵鑑𩔖函卷一百六十八¶
