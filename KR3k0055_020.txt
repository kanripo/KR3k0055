# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.589369
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0055_WYG_020-1a>¶
　欽定四庫全書¶
御定淵鑑類函卷十五¶
　　歲時部四(秋分立秋/秋)¶
　　　秋一¶
　増釋名曰秋者緧也(音/秋)緧廹萬物使得時成也　又曰¶
　七月謂之夷則何夷者傷也則者法也言萬物始傷被¶
　刑法也　又曰八月謂之南吕何南者任也言陽氣盛¶
　有任生薺麥也　原爾雅曰秋為白藏一曰收成　増¶
<pb:KR3k0055_WYG_020-1b>¶
　又曰秋為旻天　又曰秋獵曰獮(獮殺也/順秋氣)　又曰七月¶
　為相八月為壯九月為元　易曰說言乎兊兊正秋也¶
　萬物之所說也　易通統圖曰日行西方白道曰西陸¶
　　焦贑易林曰秋風生哀花落悲心　原尚書曰分命¶
　和仲宅西曰昧谷寅餞納日平秩西成宵中星虛以殷¶
　仲秋　尚書考靈曜曰虛星為秋候昴為令期隂氣相¶
　佐德乃不邪子助母收母合子符(虛星北方宿也昴星/西方宿也隂稱母也)¶
　　増又曰政失於太白出入不當　尚書大傳曰萬物¶
<pb:KR3k0055_WYG_020-2a>¶
非秋不收　原毛詩曰秋日淒淒百卉具腓　又曰一¶
日不見如三秋兮　増又曰七月流火　毛詩傳曰壯¶
士悲秋感陰氣也　原詩含神霧曰秦地處仲秋之位¶
男懦弱女髙膫白色秀身音中商其言舌舉而仰聲清¶
以揚　禮記月令曰孟秋之月凉風至白露降寒蟬鳴¶
鷹乃祭鳥(鷹祭鳥者/示有先也)仲秋之月盲風至鴻雁來𤣥鳥歸¶
羣鳥養羞(盲風疾風也𤣥烏燕也歸謂去蟄也凡/鳥隨陽者不以中國為居羞謂所養)季秋¶
之月鴻雁來賓雀入大水為蛤菊有黄華豺乃祭獸戮¶
<pb:KR3k0055_WYG_020-2b>¶
禽(來賓言其客至未去/大水海也戮殺也)　又曰孟秋之月日在翼昏建星¶
中旦畢中(鄭康成曰孟秋者日月會/於鶉尾而斗建申之辰)其日庚辛(庚之言/更也辛)¶
(之言新也日行秋從白道成熟萬物月為/之佐萬物皆肅然改更秀實新成利也)其帝少昊其¶
神蓐收(此白精之君金官之臣少昊金天/氏蓐收少昊氏之子曰該為金官)律中夷則(髙/誘)¶
(曰太陽力衰太隂氣發/萬物凋傷應法成性)仲秋之月日在角昏牽牛中旦觜¶
觽中(鄭康成曰仲秋者日月會/於壽星而斗建酉之辰)律中南吕(髙誘曰陽氣/内藏隂吕於)¶
(陽任其/成功)日夜分(平/也)季秋之月日在房昏虛中旦柳¶
中(鄭康成曰季秋日月會/於大火而斗建戍之辰)律中無射(季秋氣生則無射/之律應髙誘曰陰)¶
<pb:KR3k0055_WYG_020-3a>¶
(氣上升陽氣下降萬物隨/陽而藏而無射出見者也)霜始降草木黄落　周官曰¶
司裘掌為大裘以供王祀天之服仲秋獻良裘(王乃行/羽物)¶
季秋獻功裘(以待/頒賜)　又曰籥章掌仲秋擊土鼓龡豳詩以¶
迎寒(迎一/作逆)　又曰司弓矢仲秋獻矢箙　増三禮義宗¶
曰九月大享帝於明堂之中　又曰周祫以秋者萬物¶
新成可以奉薦宗廟故合先祖之神而祭之故祫宜在¶
秋也　又曰秋曰庚辛庚更也辛新也言物皆改更而¶
新也　又曰九月寒露為節者九月之時露氣轉寒故¶
<pb:KR3k0055_WYG_020-3b>¶
謂之寒露節霜降為中露變為霜故以霜降為中　春¶
秋繁露曰秋露氣故殺　春秋感精符曰霜殺伐之表¶
季秋霜始降鷹隼擊王者順天行誅以成肅殺之威¶
左傳曰歲云秋矣我落其實而取其材　國語曰駟見¶
而隕霜火見而清風戒寒　原周書時訓曰立秋後五¶
日白露降後五日寒蜩鳴白露不降民多欬病寒蜩不¶
鳴人臣力疾白露之日鴻雁來後五日𤣥鳥歸後五日¶
羣鳥養羞鴻雁不來逺人背叛𤣥鳥不歸室家離散羣¶
<pb:KR3k0055_WYG_020-4a>¶
鳥不養羞臣下驕慢秋分後五日蟄蟲坏户後五日水¶
始涸蟄蟲不坯户民靡有頼水不始涸介蟲為害　夏¶
小正曰八月丹鳥羞(羞進/也)白鳥(白鳥/蚉蚋)辰則伏(辰房/星)鴽為¶
鼠九月内火(火大火/心星也)　増又曰孟秋始縮仲秋始内¶
漢書曰太白秋西方金義也言也義虧言失逆秋令傷¶
金氣罰見太白　又曰秋&KR0008;(如淳曰/&KR0008;音樵)物&KR0008;歛乃成熟也¶
　又曰八月賜大臣羊酒以助衰氣　又律厯志曰春¶
為陽中萬物以生秋為隂中萬物以成是以事舉其中¶
<pb:KR3k0055_WYG_020-4b>¶
禮取其和　又禮樂志郊祀歌曰西顥沆碭秋氣肅殺¶
含秀垂穎續舊不發注云西方少昊沆碭白氣之貎也¶
　晉書顧凱之傳曰蒲栁之質望秋先零　原梁元帝¶
纂要曰秋曰白藏(氣白而收/藏萬物)亦曰收成(萬物成/而收歛)亦曰三¶
秋九秋素秋素商髙商天曰旻天(旻愍也愍萬/物之彫零)風曰商¶
風素風淒風髙風涼風激風悲風景曰朗景澄景清景¶
時曰淒辰霜辰(霜辰可/施九月)節曰素節商節草曰衰草木曰¶
疎木衰林霜柯霜條七月首秋孟秋上秋肇秋蘭秋八¶
<pb:KR3k0055_WYG_020-5a>¶
月仲秋亦曰仲商九月季秋亦曰暮秋末秋暮商季商¶
杪秋亦曰授衣(此時婦功/畢始授衣)亦曰元月　増唐書曰秋氣¶
和則商聲調　又曰序移玉律氣應金商　原尸子曰¶
秋為禮西方為秋秋肅也萬物莫不禮肅敬之至也¶
淮南子曰孟秋之月西宫御女白色衣白采撞白鐘其¶
兵戈其畜狗八月官尉其樹柘九月官候其𣗳槐　又¶
曰春女悲秋士哀知物化矣　又曰七月百蟲蟄伏青¶
女乃出以降霜雪(髙誘曰青女乃天神/青要玉女司霜雪者)　増又曰西方¶
<pb:KR3k0055_WYG_020-5b>¶
曰皓天其星胃畢西南方曰朱天其星觜觿參東井西¶
方金也其帝少昊其神蓐收執矩而治秋其神為太白¶
其獸白虎其音商其日庚辛西方之極自崐崘絶流沙¶
沈羽西至三危之國石城金室飲食不死之野少皥蓐¶
收之所司者萬二千里其令曰審用法誅必罪備盗賊¶
禁奸邪飭羣牧謹貯聚修城郭補決竇塞蹊徑遏溝瀆¶
止流水雝谿谷守門閭陳兵甲𨕖百官誅不法秋行夏¶
令華行春令榮行冬令耗　又曰春氣發而百草生正¶
<pb:KR3k0055_WYG_020-6a>¶
得秋而萬物成實　又曰太隂在秋則欲脩備繕兵¶
又曰秋為矩矩者所以矩萬物也義者成成者方故為¶
矩也　又曰九月失政三月春風秋不濟(濟止/也)　原文¶
子曰日月欲明浮雲蓋之叢蘭欲脩秋風敗之　増又¶
曰政失於秋太白出於無常　又曰因春而生因秋而¶
殺所生不德所殺不怨即幾於道矣　管子曰西方曰¶
辰其時曰秋其氣曰陰陰生金與甲其徳憂哀靜正嚴¶
順居而不敢淫佚其事號令毋使民淫暴順旅聚收量¶
<pb:KR3k0055_WYG_020-6b>¶
民資以畜聚賞彼羣幹聚彼羣材百物乃收使民毋怠¶
所惡其察所欲必得我信則克此謂辰徳辰掌收收為¶
陰秋行春政則榮行夏政則水行冬政則耗故秋三月¶
以庚辛之日發五政一政曰禁博塞圉小辨鬭譯誋二¶
政曰毋見五兵之刃三政曰愼旅農趣聚收四政曰補¶
缺塞坼五政曰脩墻垣周門閭五政茍時五糓皆入秋¶
行五刑誅大罪所以禁淫邪止盗賊　莊子曰荆之南¶
有𠖇靈者以五百歲為春五百歲為秋上古有大椿者¶
<pb:KR3k0055_WYG_020-7a>¶
以八千歲為春八千歲為秋　幽求子曰秋風晨厲則¶
慘然多悽　抱朴子曰南海之中蕭丘之上有自生火¶
火常以秋起而秋滅　鄒子曰秋取柞楢之火　鶡冠¶
子曰斗柄指西而天下皆秋　吕氏春秋曰孟秋行春¶
令則亢旱不食行夏令則多火灾痰熱瘧症行冬令則¶
敗介蟲來戎兵又云仲秋行春令則雨不降草木榮國¶
有恐行夏令則亢旱蟲不蟄五糓復生行冬令則風起¶
雷收草木早枯又云季秋行春令則暖風至民懈怠師¶
<pb:KR3k0055_WYG_020-7b>¶
旅興行夏令則大水殃民行冬令則多盗邊境不寧土¶
地分裂　又曰秋早寒冬必暖　太𤣥經曰酉西方也¶
秋也物皆成象而就也有形則復於無形故曰冥也¶
原風土記曰鳴鶴戒露白鶴也此鳥性警至八月白露¶
降即髙鳴相警　増隂陽五行厯曰一時為三月一月¶
為一秋三月為三秋又一月為三秋故三月有九秋之¶
名也　蔡邕月令章句曰仲秋白露節盲風至秦人謂¶
蓼風為盲風鄭云盲風疾風也皇氏云秦人謂疾風為¶
<pb:KR3k0055_WYG_020-8a>¶
盲風梁簡文帝秋夜詩云盲風多函谷墜露下芳枝¶
原楚辭九懷曰秋風兮蕭蕭舒芳兮振條　又曰悲哉¶
秋之為氣也蕭瑟兮草木摇落而變衰憭慄兮若在遠¶
行登山臨水兮送将歸泬寥兮天髙而氣清寂漻兮收¶
潦而水清　又曰嫋嫋兮秋風洞庭波兮木葉下　又¶
曰皇天平分四時兮竊獨悲此凛秋白露旣下降百草¶
兮淹離披此梧楸　又曰秋旣先戒以白露兮又申之¶
以嚴霜　増又曰商風肅而害之百草育而不長　提¶
<pb:KR3k0055_WYG_020-8b>¶
要録曰七月為蘭月八月為桂月　陸機纂要曰九月¶
亦名菊月　又曰秋樹名成秋雨名愁¶
　　秋二¶
増莊子曰舜以天下讓善卷曰余立宇宙之中冬日衣¶
皮毛夏日衣葛絺春耕種足以勞秋收之足以休日出¶
而作日入而息逍遥於天地之間何以天下為哉入深¶
山莫知其處　風俗通曰周秦嘗以八月遣輶軒使采¶
異俗方言藏之祕府　漢書曰呉王濞為秋請孟康漢¶
<pb:KR3k0055_WYG_020-9a>¶
書義云春為朝秋為請　後漢書曰范式字巨卿與汝¶
南張元伯為友二人春到京師以暮秋為期元伯以九¶
月十五日殺雞以待巨卿母曰相去千里汝何信之也¶
言未卒而巨卿至相隨上堂再拜母極歡恱　王子年¶
拾遺記曰漢武帝嘗以季秋泛靈鶂之舟於淋池中内¶
桂臺之上以香金為鈎紉絲為綸丹鯉為鉺釣得白蛟¶
付大官為鮓肉紫骨青香美無倫　史記曰孫寳為京¶
兆尹秋日署候吏為東部督郵敕曰今鷹隼始擊當從¶
<pb:KR3k0055_WYG_020-9b>¶
王氣取姦惡以成嚴霜之誅　西京雜記曰賈佩蘭言¶
宫中八月四日出雕房北户竹林下圍碁勝者終年有¶
福負者疾病取絲縷就北辰星求長命乃免　又曰漢¶
宗廟八月飲酎用九十牢　原世說曰張季鷹辟齊王¶
東曹掾在洛見秋風起因思呉蒪菜&KR0325;鱸魚膾曰人生¶
貴適志耳安能從宦數千里以要名爵遂命駕便歸俄¶
而齊王敗時人皆謂為見幾而作　増梁書曰朱异除¶
中書郎時秋日始拜有飛蟬正集异武冠上時咸謂蟬¶
<pb:KR3k0055_WYG_020-10a>¶
珥之兆　續齊諧曰郄紹以八月一日入華山見一童¶
子執五綵囊盛柏葉上露紹問之荅曰赤松先生取以¶
明眼又梁簡文帝云婦人八月旦多以錦翠為眼明囊¶
凌晨取露拭目　隋唐嘉話曰源乾曜張說以八月初¶
五明皇生之日請為千秋節百姓祭皆就此日名為賽¶
白帝羣臣上萬歲壽王公戚里進金鏡綬帶士庶結絲¶
承露囊更相問遺　羯鼓録曰明皇嘗製秋風髙曲每¶
至秋空迥徹纖埃不起即奏之必逺風徐來庭葉墜下¶
<pb:KR3k0055_WYG_020-10b>¶
　洞㝠記曰唐宫人麗娟善歌嘗唱廻風曲庭葉飜落¶
如秋　開元遺事曰每至秋時妃妾以金籠閉蟋蟀置¶
枕函畔夜聽其聲庶民之家皆效之　張說上大衍厯¶
序曰謹以開元十六年八月端午赤光照室之夜獻之¶
宋璟請為節表月惟仲秋日在端午　唐史曰徳宗秋¶
日出畋有寒色顧左右曰九月猶衫十月而袍不為順¶
時朕欲改月謂何左右稱善李程獨曰明皇著月令十¶
月始裘不可改帝矍然止　風俗通曰八月一日是六¶
<pb:KR3k0055_WYG_020-11a>¶
神日以露水調朱砂蘸小指宜㸃炙去百病　歲時記¶
曰楚俗以八月十日以朱墨㸃小兒額為天灸以壓疾¶
病　南康記曰平固縣覆笥山上有一湖中有石鴈每¶
至秋天飛鳴如候時　後山詩話曰東坡居潁春夜對¶
月王夫人曰春月可喜秋月使人愁耳公謂前未及也¶
遂作詞曰不似秋光只與離人照斷膓¶
　　秋三¶
原火流　土王(毛詩曰七月流火九月授衣坤京房易/占曰立秋坤王周易集林曰  土也)¶
<pb:KR3k0055_WYG_020-11b>¶
　露下　風髙(易通卦驗曰立秋涼風至白/露下  下見立秋江逌詩)　蓼風¶
葭露(上詳秋一白毛詩曰/蒹葭蒼蒼  露為霜)　凝霧　涼煙(上見袁淑秋/晴賦  鮑明)¶
(逺秋思賦曰秋木兮/架浦涼煙兮冒江)　勁風　皦月(上見潘岳秋興賦/  下見湛方生秋)¶
(夜/賦)　收潦　滌氛(上詳秋一晴下/見袁淑秋  賦)　涼風　淒日(禮記/曰涼)¶
(風至日毛詩/曰秋  淒淒)　長宵　短晷(盧諶詩曰凛凛素秋日促/宵長  下見潘岳秋興賦)¶
　金帝　玉女(金帝金天氏也秋玉女/青要玉女並詳  一注)　凝露　飛霜¶
(曹植秋思賦曰四時更代兮秋氣悲髙雲靜兮露凝衣/  徐廣秋賦曰于時招搖西建天髙氣清飛霜凝灑悴)¶
(葉飄/零)　收溫　滌暑(上見湛方生秋夜辭而李顒悲四/時曰秋日兮火流天  滌暑風入)¶
<pb:KR3k0055_WYG_020-12a>¶
(林而/疎條)　珠露　金風(李顒感興賦曰風觸波而文動兮/露霑卉而珠凝  張協詩曰金風)¶
(扇素節丹/霞啓隂期)　白帝　青女(禮記曰立秋之日迎秋于西/郊鄭𤣥注曰祭白帝于西郊)¶
(以迎秋一/下詳秋)　蟲吟　鳥擊(上見蘇彦秋夜/長  下詳秋一)　木落　草¶
衰(魏文帝燕歌行曰秋風蕭瑟天氣涼草木零落/露為霜  李陵荅蘇武書凉秋九月塞外草衰)　露¶
葉　霜條(謝恵連詩曰團團滿葉露淅淅/振條風  下見何瑾悲秋夜)　落英　隕¶
葉(上見蘇彦秋夜長/下見潘岳秋興賦)　九法　五政(周禮曰大司馬之/職掌建邦國之九)¶
(法以佐王平邦國仲秋/敎理兵政  下詳秋一)　逆寒　迎氣(上詳秋一/下詳立秋)　獻¶
裘　授几(上詳秋一廟禮記曰仲秋之月天子/居總章太  是月也養衰老授几杖)　月帳¶
<pb:KR3k0055_WYG_020-12b>¶
　風帷(湯恵休白苧詩曰秋風嫋嫋入曲房羅/帳含月思心傷  下見潘岳秋興賦)　霜階¶
　風隙(上見夏侯湛秋可哀詩首謝靈運七/夕詩曰月弦光入户秋  風繞隙)　治兵¶
𨕖士(尚書考靈曜云秋絶太白是謂大武用時治兵得/功  月令孟秋之月天子乃命将帥𨕖士厲兵簡)¶
(練傑俊順/彼逺方)　素節　白商(張協七命云白商素節月旣/授衣天凝地閉風厲霜飛)¶
　日淒淒　風洌洌(上見淒日注詩/下見左思雜)　照帷月　盈幕¶
風(上見夏侯湛秋可哀/下見宋孝武秋詩)　振條風　傾枝露(上詳秋一/  下見宋)¶
(孝武/詩)　警露鶴　含風蟬(上詳秋一懷下見/謝恵連秋  詩)　百草萎¶
　萬物衰(司馬彪詩云秋節良可悲百草咸萎落堂前/栁隨風疎林𣗳蕭瑟  傅𤣥詩云蕭蕭秋氣)¶
<pb:KR3k0055_WYG_020-13a>¶
(升淒淒萬物衰榮華/盡零落槁葉縱横飛)　増降霜　揖月(淮南子曰秋三/月青女乃出主)¶
(降霜雪泰天子春朝日秋夕月朝日以朝夕月以夕瓚/注云郊  畤平旦出行宫揖日其夕西南向以揖月)¶
　葦風　荷露(僧恵林詩葦風荷露逼人寒午夢天髙/眼界寛落落與誰同此意纖纖初月上)¶
(雲/端)　水天　霜月(宋舒亶詩纖塵不動天/如水一色無痕月共霜)　菊散　荷¶
疎(唐太宗詩菊散金/風起荷疎玉露漙)　蕭晨　陰氣(殷仲文詩哲匠感/蕭晨注云蕭晨秋)¶
(晨也時管子曰西方曰/辰其  曰秋其氣曰陰)　繒雲　玉露(藻林立秋濁隂/雲出如赤繒)¶
(李宓詩金風蕩佳/節玉露團清影)　泛昆明池　登慈恩塔(王莽欲娯/樂元后令)¶
(四時廵四郊秋歴東館泛昆明池菊唐髙宗時凡/天子遊幸秋登慈恩浮圖衆僧獻  花酒稱壽)　潦¶
<pb:KR3k0055_WYG_020-13b>¶
收水潔　月澹煙沈(唐虞世南賦雲旣淨而天髙潦将/收而水潔  唐呉融凉思詩曰松)¶
(間小檻接波平月澹煙沈暑氣清半/夜水禽棲不定緑荷風動露珠傾)　陵陽食氣　匈¶
奴立威(陵陽子明經秋食淪隂淪隂者日沒後赤黄氣/  漢□錯傳匈奴立威始於折膠注云秋氣至)¶
(膠可折弓弩可用匈/奴常以為候而出軍)　蒲柳先零　梧楸早脫(上詳秋/一  劉)¶
(禹錫賦晚枝多露蟬之思夕蔓趣寒螀之愁至若松/竹含韻梧楸早脫驚綺疏之曉吹墮碧砌之涼月)¶
七月　原登糓　食瓜(天子嘗新先薦寝/廟  下詳豳詩)　鳴鵙　祭¶
鳥(豳土晚寒伯勞七月/始鳴  鷹乃祭鳥)　河漢方秋　天地始肅　増¶
合冰　燒稻(唐書王方翼平西域七月次葉河無舟而/冰一夕合時以為祥  真臘風土記云眞)¶
<pb:KR3k0055_WYG_020-14a>¶
(臘國七月新稲熟迎于南門外燒新稲/以供佛婦女車象往觀者衆主却不出)　伐竹　作刀¶
(甘澤謡云竹生雲夢之南鑒在柯亭之下以今年七月/望前生明年七月望前伐過期不伐則其音窒未期而)¶
(伐則其音浮于焦氏類林曰物理論阮師之作刀七月/庚午見金神  冶監之門敎以水火之齊用隂陽之候)¶
(取剛柔/之和)　金柔　火老(韓詩金柔氣尚/低火老候愈濁)　八月　原畜¶
菜　嘗麻(趣民收歛務蓄菜注云始為/禦冬之備也  以犬嘗麻)　命社　為裳¶
(月令云擇元日命民社注云近秋分/前後戊日  詩載𤣥載黄為公子裳)　斷壺　剥棗(壺/瓠)¶
(也俱/豳詩)　祀夕月　戒清風(祀夕月于西郊秋分日也織/四民月令曰清風戒寒趣)¶
(縑/帛)　享壽星　祭馬祖(享壽星于南郊/祭馬祖于大澤)　増鷹風　豆¶
<pb:KR3k0055_WYG_020-14b>¶
雨(藻林鷹風秋風也古詩鷹風凋晚葉/  歳時記云八月而謂之豆花雨)　考治　築城¶
(唐百官志曰節度使掌總軍旅顓誅殺以八月考其治/否銷兵為上考足食為中考邊功為下考  敬暉為衞)¶
(州刺史時河北經突厥所騷仲秋築城暉曰金湯非/粟不守詎乘農畆事城隍哉縱民歸歛闔郡利安)¶
淨土𣗳　太液蓮(一統志曰鄠縣有鳩摩羅什所覆履/土生淨土𣗳三月花八月結實如小)¶
(粟殼中皆黄土盛天寳遺事云明皇秋八月太液池有/千葉白蓮數枝  開帝宴賞久之指貴妃示于左右曰)¶
(爭如觧/語花)　客星犯斗　錢王射潮(上詳星部始呉越武/肅王錢鏐  築捍海)¶
(塘在候潮門之外八月潮水衝激乃命彊弩/數百以射潮頭遂成堤岸今錢塘江堤仍舊)　九月¶
原肅霜　納火(詩九月肅霜心夏小/正九月内火  星也)　伐薪　嘗稻(伐/薪)¶
<pb:KR3k0055_WYG_020-15a>¶
(為炭以却寒氣天/子嘗稻先薦寝廟)　百工休　七騶駕(霜始降則百工/休  命僕夫七)¶
(騶咸駕載旌旐授車以級整設于屏外/司徒搢扑北面而誓之誓衆以軍法)　蟋蟀在户¶
鴻雁來賓(詩九月在户/  下見月令)　増鯉魚風　黄雀雨(九月風/也古詩)¶
(塵散鯉魚風雨九/月雨為黄雀)　宴耆老　謁神翁(六帖云開元二/年九月丁酉宴)¶
(京師耆老于含元殿賜九十以上几杖八十鳩杖婦人/亦如之賜于其家  元符中監城時叟有請於徐神翁)¶
(告曰爾亟歸九月中有道者來宜善待仍布施至期暴/客夜集其門時悟出迎設酒殽金帛慰遣乃免凌暴)¶
　衣絺綌　插茱萸(北里富熏天髙樓夜鳴笛焉知南/鄰客九月猶絺綌  容齋隨筆曰)¶
(劉夢得云九日詩中用茱萸字者凡三人杜甫醉把茱/萸仔細看王維徧插茱萸少一人朱放學他年少插茱)¶
<pb:KR3k0055_WYG_020-15b>¶
(萸三君所用/杜為優也)¶
　　秋四¶
原執矩(詳秋/一)祀門(月令其祀/門祭先肺)　四秋(管子云歲有四秋/而分有四時故曰)¶
(農事且作請以什伍農夫賦耜鐡此之謂春之秋大夏/且至&KR0093;纊之所作此之謂夏之秋而大秋成五榖之所)¶
(會此之謂秋之秋大冬營室中女事/紡績緝縷之所作也此之謂冬之秋)大秋(又云大秋甲/兵求繕弓弩)¶
(求/弦)　迎西郊(詳立/秋)啓西户(皇覽逸禮云秋居/明堂右啓西户)　擊土鼓¶
(周禮籥章仲秋擊/土鼓以樂田畯)御袷衣(見潘岳/秋興賦)　習五戎(月令季秋/之月天子)¶
(乃敎于田獵以習五戎注曰/五戎五兵弓矢殳矛戈㦸也)嚴百刑(又云仲秋之月天/子乃命有司申嚴)¶
<pb:KR3k0055_WYG_020-16a>¶
(百刑斬/殺必當)　脩法制(又云孟秋之月/命有司脩法制)申號令(又云季秋之/月申嚴號令)¶
(命百官貴賤無不務/納以會天地之藏)　愼罪邪(又云禁止姦慎/罪邪務搏執)審斷決¶
(又云孟秋之月審/斷決獄訟必端平)　令將帥　繕囹圄(並月/令)　築場圃¶
(詩云九月築場圃注曰埸圃同地自物生之時/耕治之以種菜茹至物盡成熟築堅以為埸)趣收歛¶
(月令云仲秋之月趣民/收歛務蓄菜多積聚)　霆收曜(見袁淑/秋晴賦)星傾輝(湛方/生秋)¶
(夜詩火星傾其/輝皓月流素光)　桂枝落(漢武帝李夫人賦云秋氣憯/以淒淚兮桂枝落而銷亡)¶
胡桃零(馬融西第頌云仲秋/隂中節胡桃已零落)　菊挺葩　蘭飛馨(李顒/悲四)¶
(時詩云秋日悲兮火流天而滌暑風入林/而疎條菊挺葩于緑莖蘭飛馨于翠翹)　其蟲毛(生/旃)¶
<pb:KR3k0055_WYG_020-16b>¶
(毛/出)其音商(秋氣和則/商聲調)　西方者秋(禮記云西方者秋秋/之為言揫也揫歛也)¶
西陸為秋(續漢書云日行/西陸謂之秋)　殺氣浸盛(詳秋/分)寒氣總至¶
(月令季秋/寒氣總至)　九月授衣(詩注云九月霜始降婦/功成可以授冬衣矣)仲秋飭¶
裳(月令云仲秋之月命司服具飭衣/裳文繡有恒衣服有量冠帶有常)　鳥獸毛毨(尚/書)鷹¶
隼始鷙(詳立秋/孫寳事)　雀入大水(周書云寒露五日/雀入大水化為蛤)蟄蟲墐¶
户(月令云季秋之月蟄蟲/咸俯在内皆墐其户)　秋獻龜魚(周禮鼈人春獻/鼈蜃秋獻龜魚)¶
(注曰龜/鼈之屬)秋行犧牲(月令云仲秋命/宰祝循行犧牲)　季秋饗帝(禮記季/秋之月)¶
(大饗帝嘗犧牲/告備于天子)孟秋祀神(月令云孟秋之月命主祠祭/禽于四方注曰以所獲禽祀)¶
<pb:KR3k0055_WYG_020-17a>¶
(四方之/神也)　草木黄落(月令云季秋草木/黄落乃伐薪為炭)榮華零落(詳秋/三萬)¶
(物衰/注)　天髙氣清(楚/辭)雲髙氣靜(曹植秋思賦云雲髙氣/靜露凝衣野草變色莖)¶
(葉/稀)　天氣清和(張協詩云天清/氣和野有甘𤓰)天氣髙明(賈林感/秋賦)　涼¶
氣漸届(盧諶感運/賦見立秋)商風初授(見潘/岳詩)　清商應秋(見潘/岳詩)髙¶
風送秋(張協七命云若乃龍火西頽暄/氣初收飛霜迎節髙風送秋)　風蕭氣涼(魏/文)¶
(帝燕歌云秋風/蕭瑟天氣涼)風遼氣爽(王洵秋懐云天悠/雲際風遼氣爽)　嫋嫋秋¶
風(楚/辭)　清商激牖(孫綽詩云迢迢雲端月灼爍霞/間星清商激西牖澄景自南&KR0905;)商風¶
入帷(曹植感/節賦)　涼風薄體(陸機行思賦云/凉風淒其薄體)清氣入肌(湛/方)¶
<pb:KR3k0055_WYG_020-17b>¶
(生秋夜賦云氣入肌以/凄凛風灑林而蕭索)　秋菊黄華(周書云立秋/後菊有黄華)秋蘭¶
紫莖(楚辭秋蘭兮青/青緑葉兮紫莖)　鳴鶴戒露(風土/記)鳴蜩厲音(潘岳/詩)¶
　蟋蟀宵征(楚辭云獨申旦而不/寐兮哀蟋蟀之宵征)熠燿宵流(張華邁志/詩云商飇)¶
(振落熠/燿宵流)　食稻與魚　器廉以深(並月/令)　金方戒序¶
白帝用事　衆木摇落(見秋/興賦)一葉飄零(淮南子/詳立秋)　玉帝¶
規時(秋白/帝也)　天子食魚　庶人薦黍(月/今)　漢儀斬牲(詳/立)¶
(秋/)　露結蒹葭(詩/)風生桂樹(文𨕖秋風/生桂𣗳)　霜敗芝蘭¶
黍熟祀太祖(管子曰夏盡秋始而黍熟天子祀於太祖/其盛以黍黍者榖之美者也祖者國之重)¶
<pb:KR3k0055_WYG_020-18a>¶
(者/也)獲禽祀四方(詳上孟秋/祀神注)　舉五糓之要(禮記云季秋/命冢宰舉五)¶
(糓之/要)藏帝籍之收(月令云季秋之月藏帝藉/之收于神倉祗敬必飭)　秋風吐¶
商氣(張載詩云秋風吐商氣蕭瑟掃/前林朱光馳北陸浮景忽西沈)秋氣轉微涼(曹植/詩)¶
　熠燿燦於階闥　蟋蟀鳴於軒屏(潘岳秋/興賦)　築城郭¶
建都邑(月令云仲秋之月可/以築城郭建都邑)脩宮室坏垣牆(月令孟秋/之月命百)¶
(官始收歛完隄防謹壅塞以備/水潦脩宫室坏垣牆補城郭)　授几杖行糜粥(禮記/仲秋)¶
(之月養衰老授几/杖行糜粥飲食)易關市來商旅(月令詳/春分)　白帝霏以¶
靜降(湛方生/秋夜賦)微霜慘而夕結(賈林感秋賦云冷露滴/而朝凝微霜慘而夕結)¶
<pb:KR3k0055_WYG_020-18b>¶
專任有功以征不義　詰誅暴慢以明好惡(並月/令)　増¶
秋月懷鄉(王粲觀秋月懷/弟妹而傷神)　金&KR1195;秩序(宋人秋日書啓/曰金&KR1195;秩序玉)¶
(宇旉涼&KR1195;與揫同聚也又/曰金顥平分碧虛如拭)　武昌登樓(庾太尉在武昌/秋夜景清佐史)¶
(殷浩王胡之之徒登南樓理詠音調始遒庾公率左右/十許人歩來諸賢欲起避之公徐云諸君少住老子於)¶
(此處興復不淺因便據胡牀與諸公詠謔竟坐甚樂後/王逸少下與丞相言及丞相曰元規爾時風範不得不)¶
(小頽右軍荅曰/唯丘壑獨存)　七月　原具桎梏(斷薄刑/決小罪)納材葦(並/月)¶
(令/)　食麻與犬(月/令)烹葵及菽(詩/)　威徴大火　律變商¶
風　禇淵彈琴之夕(南齊書世祖在東宫賜禇淵銀鏻/琵琶又嘗㑹宴袁粲舍時初秋涼)¶
<pb:KR3k0055_WYG_020-19a>¶
(夕風月甚美淵援琴奏别鶴之曲宫商旣調風神/諧暢謝莊撫節而歎曰以無累之神合有道之器)孫寶¶
署吏之辰(詳立/秋)　淒涼乍變商聲　肅殺已臨兊位¶
曉露長垂珠影　涼風遽振金聲　氣迎少皥之車¶
影促羲和之轡　増獻細鍼(晉書尚署七/月獻細鍼)　挂地頭(宛/署)¶
(記燕都農家是月祈禱年豐各用麫/果送紙錢挂田禾之上名佳地頭)　祭臯陶(文獻通/考晉孝)¶
(武帝寧康三年七月故事祭臯陶/以社日新改用孟秋以應秋政)　陳王業詩(詩注七/月之詩)¶
(陳王業也周公遭變故陳后稷先/公風化之所由致王業之艱難)　契丹宴樂(遼志七/月十三)¶
(日夜契丹國主離行宫向西三十里卓帳先於彼處造/酒食至十四日部落并隨至動畨樂宴至暮國主歸行)¶
<pb:KR3k0055_WYG_020-19b>¶
(宫謂之迎節十五日動漢樂大宴十六日早往西方令/隨軍大喊三聲謂之送節此節謂之賽音伊能伊賽音)¶
(好也伊能伊/謂是日也)　吹角射鹿(遼志每歲夏居炭山或上京/避暑至七月上旬復入射鹿)¶
(夜半獵人吹角效/鹿鳴誘鹿集射之)　八月　原乃儺(以逹/秋氣)　習吹　種¶
麥(乃勸/種麥)　平權衡(詳秋/分)案芻豢(瞻肥瘠察物色必比/𩔖量小大五者備當)¶
八月載績　八月其穫(並豳/詩)　上丁釋奠(於國/學)上戊釋¶
奠(於太/公廟)　天子居總章(詳秋三/賜几注)庶人授几杖　采柏露¶
以明眼(齊諧記郄紹見童子執五綵囊盛柏葉上露如/珠滿囊曰赤松先生取以明眼言終失所在詳)¶
(秋/二)用朱墨以㸃頭(詳秋/二)　獲赤雀以銜書(尚書候曰季/秋赤雀銜丹)¶
<pb:KR3k0055_WYG_020-20a>¶
(書集周/之庭)結寶囊以承露(梁簡文帝眼明/囊賦序詳秋二)　増蟹芒(酉陽/雜爼)¶
(&KR0521;八月腹内有芒芒真稻芒也向東/輸與海神未輸芒不可食芒長寸許)櫻珠(八月之果似/桑椹而紅江)¶
(南俗名水瞢淮上俗/名拍判即覆盆子也)　桂子落(禪林備覽天竺山昔有/梵僧從天竺鷲嶺飛來)¶
(八月十五夜/常有桂子落)　紫金蓮(嵩山法王寺石池有紫金蓮開/中秋一月云神光說法時從地)¶
(湧出者每移/他處即斃)　竹小春(筍譜竹八月謂之小春熱欲去/寒欲來氣至而來故曰小春)¶
　半閒堂(齊東野語賈似道當國日治湖山作半閒堂/每歲八月八日生辰四方善頌者數千悉俾)¶
(翹館謄考以第甲乙一時傳/誦紙貴然皆讇辭囈語耳)　鴻雁同異(博物志鴻與/雁大略相似)¶
(俱以仲秋來賓一/同也有三同三異)　雨夜瓜菜(春秋佐助期八月雨夜/瓜菜生于洿下地作羮)¶
<pb:KR3k0055_WYG_020-20b>¶
(臛甚/美)　鏤金相遺(問禮俗八月鏤金以/相遺改舊從新之意)　九月　原荼¶
樗(詩采荼薪樗/食我農夫)叔苴(叔拾/也)　親嘗(親嘗者嘗羣神也天/子親嘗帝使有司祭)¶
(于羣神禮畢告/備于天子也)務納(百官貴賤無不務納以/㑹天地之藏無有宣出)　班馬政¶
(齊其色度其/力使同乗也)合秩芻(養犧牲以供皇天上帝名山大川/四方之神以祠宗廟社稷之靈為)¶
(民祈/福)　民皆入室(命有司寒氣總至民力不堪其皆入/室注云霜降清風戒寒所以令入室)¶
帝享明堂(習吹大享帝于明堂注謂祀昊/天于明堂五方帝五官從祀)　天子厲飾¶
(執弓挾矢以獵厲飾/謂衣戎服尚武也)農事備收　授衣之月　飾服之¶
辰　丹鳥進羞之日　白虎應感之辰(帝王世紀曰扶/始以季秋下旬)¶
<pb:KR3k0055_WYG_020-21a>¶
(夢白帝遺馬祖而升丘見白虎其/上有感已而生臯陶於曲阜云云)　増宋臺杵歌(左傳/襄公)¶
(十七年十一月宋皇國父為平公築臺妨農功子罕請/俟農畢公弗許築者謳曰澤門之晳實興我役邑中之)¶
(黔實慰我心杜預注周十一月今九/月也今版築役夫歌以應杵本此)　婦功嫁娶(家語/霜降)¶
(而婦功成/嫁娶行)　新服具宴(唐書髙宗九月令百官具新服/上宴於麟徳殿舊記敕三品以)¶
(上服紫四品深緋五品淺緋六品深緑七品淺緑八品/深青九品淺青庶人服黄一品以上文官並帶手巾等)¶
(刀子礪石武官欲帶聽之/九月百官具新服宴之)　白雁霜信(古今詩話北方/白雁秋深乃來)¶
(來則霜降故/謂之霜信)¶
　　秋五¶
<pb:KR3k0055_WYG_020-21b>¶
原詩晉左思雜詩曰秋風何烈烈白露為朝霜柔條旦¶
夕勁緑葉日夜黄明月出雲崖皎皎流素光披軒臨前¶
庭嗸嗸晨雁翔　孫綽詩曰蕭瑟仲秋月飇唳風雲髙¶
山居感時變逺客興長謠疎林積涼風虛岫結凝霄湛¶
露灑庭林密葉辭榮條撫菌悲先落攀松羡後凋　宋¶
孝武帝秋夜詩曰局景薄西隅升月照東垂肅肅風盈¶
幙泫泫露傾枝側聞飛壺急坐見河宿移覩辰念節變¶
感物矜乖離　宋謝恵連秋懷詩曰平生無志意少小¶
<pb:KR3k0055_WYG_020-22a>¶
嬰憂患如何乗苦心矧復直秋晏皎皎天月明奕奕河¶
宿爛蕭瑟含風蟬寥唳度雲雁寒商動清閨孤燈曖幽¶
幔耿介繁慮積展轉長宵半夷險難豫謀倚伏昧前算¶
未知古人心且從性所玩賓至可命觴朋來當染翰頽¶
魄不再圓傾羲無兩旦金石終銷毁丹青暫彫煥各勉¶
華髪歡無遺白首歎　宋南平王劉鑠秋歌曰昊天清¶
且髙秋風發初涼白露下微津明月流素光凝煙泛城¶
闕淒風入軒房朱華先零落緑草就芸黄纖羅還笥篋¶
<pb:KR3k0055_WYG_020-22b>¶
輕紈改衣裳　宋鮑照秋日詩曰枯枝葉易零疲客心¶
易驚今茲亦何早已聞絡緯鳴廻風滅且起卷蓬息復¶
征悽悽簟上寒慄慄帳裏清物色延暮思霜露逼朝榮¶
白楊方蕭瑟長歎從此生　宋湯惠休歌詩曰秋風嫋¶
嫋入曲房羅帳含月思心傷蟋蟀夜鳴斷人腸長夜思¶
君心飛揚他人相思君相忘錦衾瑶席為誰芳　又秋¶
思引曰秋寒依依風過河白露蕭蕭洞庭波思君末光¶
光已滅渺渺悲望如思何　梁簡文帝秋夜詩曰盲風¶
<pb:KR3k0055_WYG_020-23a>¶
度函谷墜露下芳枝緑潭倒雲氣青山銜月規花心風¶
上轉葉影𣗳中危外遊獨千里夕歎誰共知　又秋夜¶
詩曰螢飛夜的的蟲思夕喓喓輕露霑懸井浮煙入綺¶
寮檐重月沒早𣗳宻風聲饒池蓮飜罷葉霜篠出寒條¶
端坐彌兹漏離憂積此宵　又秋晚詩曰浮雲出東嶺¶
落日下西江促陰横隱壁長暉斜度窗亂霞圓緑水細¶
葉影飛缸　梁蕭華奉和詩曰副君乘暇景臨秋坐北¶
宫杏梁照初月蓮池引夕風清暉動藻井流香入綺櫳¶
<pb:KR3k0055_WYG_020-23b>¶
鵲聲時徙𣗳螢光乍滅空涼風散簟席露色變林叢¶
梁范雲贈俊公道人詩曰秋蓬飄秋甸寒藻泛寒池風¶
條振風響霜葉斷霜枝幸及清江滿無使明月虧月虧¶
君不來相期竟悠哉　梁沈約秋夜詩曰月落宵向分¶
紫煙鬱氛氲曀曀螢入霧離離雁出雲巴童闇理瑟漢¶
女夜縫裙新知樂如是久要詎相聞　梁庾肩吾奉和¶
便省餘秋詩曰前對金精坂傍臨圓水池照影礙浮葉¶
看山通廻枝鴈行連霧盡雨足帶雲移　梁呉均秋念¶
<pb:KR3k0055_WYG_020-24a>¶
詩曰團團珠暉轉炤炤漢陰移箕風入桂露璧月滿瑶¶
池樹青草未落蟬涼葉已危還深長夜想顧憶臨卭巵¶
芳杜果蕪沒纓帶欲何為　梁鮑泉秋日詩曰露色已¶
成霜梧楸欲半黄燕去櫩恒靜蓮寒池不香夕鳥飛向¶
月餘蚉聚逐光旅情恒自苦秋夜漸應長　陳張正見¶
和衡陽王秋夜詩曰睢苑涼風舉章臺雲氣收螢光連¶
燭動月影帶河流緑綺朱絃汎黄花素蟻浮髙軒揚麗¶
藻即是賦新秋　北齊陽休之秋詩日照前窗竹露濕¶
<pb:KR3k0055_WYG_020-24b>¶
後園薇夜蟲扶砌響輕蛾繞燭飛　北周庾信晚秋詩¶
淒清臨晚景疎索望寒階濕庭凝墜露搏風卷落槐日¶
氣斜還冷雲峰晚更霾可憐數行雁㸃㸃逺空排　北¶
齊蕭慤和司徒鎧曹陽辟彊秋晚詩葉疎知樹落香盡¶
覺荷衰山藪良多思田園聊復歸　又秋日詩曰秋天¶
擬文學秋水擅莊蒙草濕蒹葭露波卷洞庭風便坐飜¶
木葉長坡歇蘭叢檐喧猶有燕陂靜未來鴻蟬唱聞疑¶
斷池清似映空　隋袁朗秋日應詔詩玉𣗳涼風舉金¶
<pb:KR3k0055_WYG_020-25a>¶
塘細草萎葉落商飇觀鴻歸明月池迎寒桂酒熟含露¶
菊花垂一奉章臺宴千秋長願斯　唐太宗秋日詩曰¶
爽氣澄蘭沼秋風動桂林露凝千片玉菊散一叢金日¶
岫髙低影雲空㸃綴陰蓬瀛不可望泉石且娯心　又¶
曰菊散金風起荷疎玉露圓将秋數行雁離夏㡬林蟬¶
雲凝愁半嶺露碎纈髙天還似成都望直見蛾睂前¶
又秋日翠微宫詩曰秋光凝翠嶺涼吹肅離宫荷疎一¶
蓋缺𣗳冷半帷空側陣移鴻影圓花釘菊叢攄懷俗塵¶
<pb:KR3k0055_WYG_020-25b>¶
外髙眺白雲中　又遼東山夜臨秋詩曰煙生遥岸隱¶
月落半崖陰連山驚鳥亂隔岫斷猿吟　又山閣晚秋¶
詩曰山亭秋色滿巖牖涼風度疎蘭尚染煙殘菊猶承¶
露古石衣新苔新巢封古𣗳歴覽情無極咫尺輪光暮¶
　増又秋日效庾信體詩曰嶺銜宵月桂珠穿曉露叢¶
蟬啼覺𣗳冷螢火不溫風花生園菊橤荷盡戲魚通晨¶
浦鳴飛雁夕渚集栖鴻颯颯髙天吹氛澄下熾空　原¶
上官儀和潁川公秋夜詩曰泬寥空色逺葉黄淒序變¶
<pb:KR3k0055_WYG_020-26a>¶
涸浦落遵鴻長飇送巢燕千秋流夕景萬籟含宵喚峻¶
雉聆金柝層臺切銀箭　又奉和遼東山夜臨秋詩曰¶
殿帳清炎氣輦道含秋陰淒風移漢筑流水入虞琴雲¶
飛送斷雁月上淨疎林滴瀝露珠響空濛煙壑深　増¶
李白秋思詩曰春陽如昨日碧𣗳鳴黄鸝蕪然蕙草暮¶
颯爾涼風吹天秋木葉下月冷莎雞悲坐愁羣芳歇白¶
露凋華滋　又江上秋懷詩曰餐霞臥舊壑散髮謝逺¶
遊山蟬號枯桑始復知天秋朔雁别海裔越燕辭江樓¶
<pb:KR3k0055_WYG_020-26b>¶
颯颯風卷沙茫茫霧縈洲黄雲結暮色白水揚寒流惻¶
愴心自悲潺湲淚難收蘅蘭方蕭瑟長歎令人愁　杜¶
甫秋興詩曰玉露凋傷楓𣗳林巫山巫峽氣蕭森江間¶
波浪兼天湧塞上風雲接地陰叢菊兩開他日淚孤舟¶
一繫故園心寒衣處處催刀尺白帝城髙急暮砧　韋¶
應物秋夜詩曰髙閣漸凝露涼葉稍飄闈憶在南宫直¶
夜長鐘漏稀　韓愈秋懷詩曰秋氣日惻惻秋空日凌¶
凌上無枝上蜩下無盤中蠅豈不感時節耳目去所憎¶
<pb:KR3k0055_WYG_020-27a>¶
清曉卷書坐南山見高稜其下澄湫水有蛟寒可罾惜¶
哉不得往豈謂吾無能　宋司馬光秋意呈鄰㡬沖卿¶
詩曰新涼入閭巷舊暑何人掃筠籠賣紅蓮莎階墜丹¶
棗蕉衫日以疎紈扇安能好蟬悲西風𣗳燕亂斜陽草¶
此意屬淵明籬邊㡬尊倒　朱子秋日詩曰一雨生涼¶
杜若洲月波微漾緑溪流茅檐歸去無塵土澹薄閒花¶
繞舍秋　陸游秋懷詩曰園丁傍架摘黄瓜邨女沿籬¶
采碧花城市尚餘三伏熱秋光先到野人家　又秋光¶
<pb:KR3k0055_WYG_020-27b>¶
詩曰小圃秋光潑眼來老人憑几興悠哉翩翩蝴蝶成¶
雙過兩兩蜀葵相對開雨足疎籬引荒蔓人稀幽徑長¶
新苔貧家竈冷炊煙晚待得鄰翁賣藥囘　楊萬里秋¶
曉出郊詩曰野菊相依露下叢冷香自送水邉風豐年¶
氣象無多子只在鷄鳴犬吠中　范成大秋日田園雜¶
興詩曰杞菊垂珠滴露紅雨蛩相應語莎叢蟲絲罥盡¶
黄葵葉寂歴髙花側晚風　又曰新霜徹曉報秋深染¶
盡青林作纈林惟有橘園風景異碧花叢裏萬黄金¶
<pb:KR3k0055_WYG_020-28a>¶
元趙孟頫秋夜曲曰雨聲滴夜清漏長朱簾金幕浮新¶
涼閨中美人動裁剪故羅衣&KR0209;生秋香東鄰剥棗西鄰¶
穫旅館無人念飄泊餘不潦盡涵清輝芙蓉壓堤怨不¶
歸牆根草緑陰蛾飛　又新秋詩曰夜久不能寐坐來¶
秋意濃露涼催蟋蟀月白澹芙蓉漸覺綀衣薄欲將紈¶
扇慵　明王逢秋詩曰香散天街静玉珂露臺風殿夜¶
如何星從河漢澹中落秋在梧桐疎處多鸞影不曽離¶
寶鑑珠絲先已綴金梭君王蠒館詢遺事却擬鸞車共¶
<pb:KR3k0055_WYG_020-28b>¶
載過　蔡羽秋日詩曰楓疏映天逺草蔓護門深砌亦¶
朱華冐簾常緑蘚侵園香三夜雨雁過一城砧已畏洞¶
庭晚休添楚客吟¶
原賦魏繁欽秋思賦曰何晏秋之憯悽處閒夜而懷愁¶
風清涼以激志兮𣗳動葉而鼓條雲朝隮于西氾兮遂¶
憤薄于丹丘潛白日之𤣥陰兮翳朗月於重幽零雨濛¶
其迅疾潢潦汨以横流　晉潘岳秋興賦序曰晉十有¶
四年余春秋三十有二始見二毛以太尉掾寓直于散¶
<pb:KR3k0055_WYG_020-29a>¶
騎之省髙閣連雲陽景罕曜珥蟬冕而襲紈綺之士此¶
焉遊處僕野人也偃息不過茅屋茂林之下談話不過¶
農夫田父之客攝官承乏猥厠朝列夙興晏寢匪遑底¶
寧譬猶池魚籠鳥而有江湖山藪之思於是染翰操紙¶
慨然而賦于時秋也以秋興命篇四運忽其代序萬物¶
紛以廻薄覽華蒔之時育察盛衰之所託感冬索以春¶
敷嗟夏茂而秋落雖末事之榮悴兮伊人情之美惡善¶
乎宋玉之言曰悲哉秋之為氣蕭瑟兮草木摇落而變¶
<pb:KR3k0055_WYG_020-29b>¶
衰憀慄兮若在逺行登山臨水送將歸夫送歸懷慕徒¶
之戀兮逺行有羇旅之憤臨川感流而歎逝兮登山懷¶
逺而悼近彼百感之疚心遭一塗而難忍嗟秋日之可¶
哀諒無愁而不盡野有歸燕隰有翔隼遊氛朝興槁葉¶
夕殞於是乃屏輕箑釋纖絺藉莞蒻御袷衣庭𣗳槭以¶
灑落勁風戾而吹帷蟬嘒嘒以寒吟雁飄飄而南飛天¶
晃朗而彌髙日悠揚而寖微何微陽之短晷覺凉夜之¶
方永月朣朧以含光露淒清以凝冷熠燿燦於階闥蟋¶
<pb:KR3k0055_WYG_020-30a>¶
蟀鳴於軒屏聽離鴻之晨吟望流火之餘景宵耿介而¶
不寐獨展轉於華省悟歲時之遒盡兮慨俛首而自省¶
斑鬢彪以承弁兮素髪颯以垂領且歛袵以歸來兮忽¶
投紱以髙厲耕東臯之沃壤兮輸黍稷之餘稅逍遥乎¶
山川之阿放曠乎人間之世優哉游哉聊以卒歲　江¶
逌述歸賦曰時運逝其何速素秋奄以告季虛栁中於¶
昏日羲和宿於房位微寒淒其薄人凝霜粲兮朝墜林¶
飄飄以灑葉隰芒芒而摧穟菊發華於髙丘鴈辭北以¶
<pb:KR3k0055_WYG_020-30b>¶
南莅　湛方生秋夜賦曰悲九秋之為節物彫悴而無¶
榮嶺頽鮮而殞緑木傾柯而落英履代謝以惆悵覩摇¶
落而興情信臯壤而感人樂未畢而哀生秋月清兮何¶
秋夕之轉長夜悠悠而難極月皦皦而停光播商氣以¶
清溫扇髙風以革涼水激波以成漣露凝結而為霜凡¶
有生而必彫情何感而不傷茍靈符之未虛孰茲戀之¶
可&KR0111;何天懸之難釋思假暢之𠖇方拂塵衿於𤣥風散¶
近滯於老莊&KR0259;逍遥之宏維總齊物之大綱同天地於¶
<pb:KR3k0055_WYG_020-31a>¶
一指等太山於毫芒萬慮一時頓渫情累豁焉都忘物¶
我泯然而同體豈復壽夭於彭殤　晉曹毗秋興賦曰¶
素秋始啓清風激暑葉零玉階柯委勁楚離禽嚶嚶而¶
晨鳴輕帷翩翩以微舉夕露頹潤於蘭庭秋蟲屬響乎¶
廊宇　晉夏侯湛秋可哀曰秋可哀兮哀秋日之蕭條¶
火廻景以西流天既清而氣髙壤含素霜山結元霄月¶
延路以増夜日遷行以收暉屏絺綌於笥篋納綸縞以¶
授衣秋可哀兮哀新物之陳蕪綢篠朔以歛稀密葉槭¶
<pb:KR3k0055_WYG_020-31b>¶
以隕疎鴈擢翼於太清燕蟠形乎榛墟秋可哀兮哀良¶
夜之遥長月翳翳以隱雲時籠籠以投光映前軒之疎¶
幌炤後帷之閒房拊輕衾而不寐臨虛檻而褰裳感時¶
邁以興思情愴愴以含傷　又秋夕哀曰秋夕兮遥長¶
哀心兮永傷結帷兮中宇屣履兮閒房聽蟠蟀之潛鳴¶
覩遊鴈之雲翔尋脩蕪之飛檐覽明月之流光木蕭蕭¶
以被風階縞縞以受霜玉機兮環轉四運兮驟遷銜恤¶
兮迄今忽將兮渉年日往兮哀深歲暮兮思繁　宋袁¶
<pb:KR3k0055_WYG_020-32a>¶
淑秋晴賦曰是月也聲晷合朝夜分霆收耀虹戢文炎¶
都褰埃旻㝢滌氛曵悲泉之凝霧轉絶垠之嚴雲　宋¶
沈勃秋羇賦曰於時朱雲弛辰金祗御歲菊圖縟於園¶
沼橘倒飾於池砌草改貎而傾蕡林伐狀而摇&KR0926;潭歛¶
氣而威荷露危光而嚴蕙　宋謝琨秋夜長曰秋夜長¶
兮雖欣長而悼速送晨暉於西嶺迎夕景於東谷夜旣¶
分而氣髙風入林而傷緑燕翩翩以辭宇雁雝雝而南¶
屬　宋蘇彦秋夜長曰晨暉電流以西逝閒宵漫漫其¶
<pb:KR3k0055_WYG_020-32b>¶
未央牛女隔河以延佇列宿雙景以相望輕雲飄霏以¶
籠朗素月披曜而舒光時禽鳴於庭栁節蟲吟於户堂¶
零葉紛其交萃落英颯以散芳覩遷化之遒邁悲榮枯¶
之靡常貞松隆冬以擢秀金菊吐翹以凌霜　宋何瑾¶
悲秋夜曰欣莫欣矣春日悲莫悲兮秋夜伊秋夜之可¶
悲増沈懷於逺情歎授衣于豳詩感蕭瑟於宋生天寥¶
廓兮髙褰氣淒肅兮厲清燕泝陰兮歸飛雁懷陽兮寒¶
鳴霜凝條兮漼漼露霤葉兮泠泠　宋伏系之秋懷曰¶
<pb:KR3k0055_WYG_020-33a>¶
於是景宇肅澄風髙木歛淒氣夕衰零露晨湛澤收潤¶
而草枯葉驟墜而庭掩鴈偕來以希陽燕遊逝而投險¶
豈微物之足懷傷頽齡之告漸　齊禇淵秋傷賦曰雲¶
紛紛而夾轉兮𣗳菸黄而隕落瞻孤遊之流鴻兮觀雲¶
間之舞鶴景曖曖而向頽兮時冉冉而将薄獨悲愁而¶
悽慘兮歛輕&KR0322;以歸幕　梁元帝秋興賦曰秋何興而¶
不盡興何秋而不傷傷二情之本背更同來而匪方復¶
有登山望别臨水送歸洞庭之葉初下塞外之草前衰¶
<pb:KR3k0055_WYG_020-33b>¶
攸征人與行子必承臉而霑衣紛吾閒居有怡優游多¶
暇乃息書愰之勞以命北園之駕爾乃從玩池曲遷坐¶
林間淹留而䕃丹岫徘徊而搴木蘭為興未己升彼懸¶
崖臨風長想憑髙俯窺察游魚之息澗憐驚禽之換枝¶
聽夜籤之響殿聞懸魚之扣屝将據梧於芳杜欲留連¶
而不歸　又臨秋賦曰火歇兮秋氣生風起兮秋潦清¶
覽時興而自得聊飛轡而娯情遵二條之廣路背九仞¶
之髙城爾乃登長坂息余驥&KR0259;筆舒情沈吟屬思草色¶
<pb:KR3k0055_WYG_020-34a>¶
雜而香同𣗳影齊而花異遥峰迢遰縈沙斷絶雲出山¶
而相似水含天而難别　梁江淹四時賦曰及夫秋風¶
一至白露團團明月出波螢光迎寒眷庭中之梧楸念¶
機上之羅紈　唐虞世南秋賦曰觀四時之代序對三¶
秋之爽節雲既淨而天髙潦將收而水潔凝珠露之淒¶
冷鏡青山之晃澈燕違幕而巢空雁驚羣而行絶於斯¶
時也登綺閣臨飛觀開霧縠之疎幌褰輕綃之碧幔映¶
金波之皎潔明玉繩之燦爛看夜鵲之繞枝望牽牛之¶
<pb:KR3k0055_WYG_020-34b>¶
隔漢蓮尚香於江浦草猶青於河畔　増李白悲清秋¶
賦曰登九疑兮望清川見三湘之潺湲水流寒以歸海¶
雲横愁而蔽天余以鳥道計於故鄉兮不知去荆呉之¶
幾千於時西陽半規映島欲沒澄湖練明遥海上月念¶
佳期之浩蕩眇懷燕而望越荷花落兮江色秋風嫋嫋¶
兮夜悠悠臨窮溟以有羡思釣鼇於滄洲無脩竿以一¶
舉撫洪波而増憂歸去來兮人間不可以託些吾將采¶
藥於蓬丘　王延齡秋宵讀書賦曰夜如何其夜以闌¶
<pb:KR3k0055_WYG_020-35a>¶
閒琴牢落坐南端流月膧膧兮素華滿銀釭煜煜兮清¶
光寒於是開中軒矖晴盼天敞朗兮北斗何髙雲依微¶
兮南山可見銀河既已傾玉窗又以明哀鴻嗸嗸兮空¶
際逺墜葉紛紛兮林外輕已而羣感互興衆念相積憐¶
穉顔兮何暮對流年以自惜　宋歐陽修秋聲賦曰歐¶
陽子方夜讀書聞有聲自西南來者悚然而聽之曰異¶
哉初淅瀝以蕭颯忽奔騰而砰湃如波濤夜驚風雨驟¶
至其觸於物也鏦鏦錚錚金鐡皆鳴又如赴敵之兵銜¶
<pb:KR3k0055_WYG_020-35b>¶
枚疾走不聞號令但聞人馬之行聲余謂童子此何聲¶
也汝出視之童子曰星月皎潔明河在天四無人聲聲¶
在樹間余曰噫嘻悲哉此秋聲也胡為乎來哉蓋夫秋¶
之為狀也其色慘澹煙霏雲歛其容清明天髙日晶其¶
氣慄冽砭人肌骨其意蕭條山川寂寥故其為聲也淒¶
淒切切呼號憤發豐草緑縟而爭茂佳木蔥蘢而可恱¶
草拂之而色變木遭之而葉脫其所以摧敗零落者乃¶
其一氣之餘烈夫秋刑官也於時為陰又兵象也於行¶
<pb:KR3k0055_WYG_020-36a>¶
為金是謂天地之義氣常以肅殺而為心天之於物春¶
生秋實故其在樂也商聲主西方之音夷則為七月之¶
律商傷也物既老而悲傷夷戮也物過盛而當殺嗟乎¶
草木無情有時飄零人為動物惟物之靈百憂感其心¶
萬事勞其形有動乎中必摇其精而况思其力之所不¶
及憂其智之所不能宜其渥然丹者為槁木黝然黑者¶
為星星奈何非金石之質欲與草木而争榮念誰為之¶
戕賊亦何恨乎秋聲童子莫對垂頭而睡但聞四壁蟲¶
<pb:KR3k0055_WYG_020-36b>¶
聲唧唧如助余之嘆息　蘇軾秋陽賦曰吾心皎然如¶
秋陽之明吾氣肅然如秋陽之清吾好善而欲成之如¶
秋陽之堅百糓吾惡惡而欲刑之如秋陽之隕羣冰¶
　　立秋一¶
原孝經緯曰大暑後十五日斗指西南維為立秋　易¶
說曰坤西南也主立秋　京房易占曰立秋坤王涼風¶
用事坤土也　易通卦驗曰立秋日腐草化為螢　又¶
曰立秋晡時黄氣出坤正氣也　又曰立秋濁陰雲出¶
<pb:KR3k0055_WYG_020-37a>¶
如赤繒　禮記曰先立秋三日太史曰某日立秋盛徳¶
在金天子乃齋　周禮曰以白琥禮西方注曰立秋為¶
白帝之精故白琥以象秋氣之嚴肅　皇覽逸禮曰秋¶
則衣白衣佩白玉乘白輅載白旗以迎秋於西郊　三¶
禮義宗曰七月立秋秋之言湫湫縮之意陰意出地始¶
殺萬物故以秋為節名　春秋考異郵曰立秋促織鳴¶
女工急促之　春秋元命苞曰瑤光星散為鷹立秋之¶
日鷹鸇擊　周書時訓曰立秋之日涼風不至國無嚴¶
<pb:KR3k0055_WYG_020-37b>¶
政　五經要義曰磬立秋之樂也白虎通曰磬者夷則¶
之氣象萬物之成也　又曰立秋涼風至報土功禮西¶
郊　増漢書曰立秋之日夜漏未盡五刻京師百官皆¶
衣白絁皁領緑中衣迎氣於西郊　原續漢書曰立秋¶
迎氣西郊樂奏黄鍾之宫歌西顥舞雲翹育命所以養¶
時訓也　増宋史曰夏盡炎氣微火息涼風至　原符¶
瑞圖曰立秋西方閶闔風一名飇風　月令占候圖曰¶
立秋坤卦用事其神攝提荆州分也晡時申西南涼風¶
<pb:KR3k0055_WYG_020-38a>¶
至黄雲如羣羊宜粟糓若晴朗風雲不至萬物不成望¶
西南坤上有黄雲氣是正氣立秋應節萬物皆榮赤氣¶
出其右萬物半死豆穀半收　又曰立秋日午時竪竿¶
影得四尺五寸二分半五穀熟　祠令曰立秋日祀白¶
帝于西郊少昊配蓐收從祀　又曰立秋後辰祀靈星¶
于國城東南　増崔寔政論曰秋風厲而賞武臣　劉¶
安時則訓曰立秋之日天子親率三公九卿大夫以迎¶
秋於西郊還乃賞軍率武人於朝命將率𨕖卒厲兵簡¶
<pb:KR3k0055_WYG_020-38b>¶
練傑俊専任有功以征不義詰誅暴慢順彼四方命有¶
司脩法制繕囹圄禁奸塞邪審決獄平詞訟天地始肅¶
不可以贏是月農始升穀天子嘗新先薦寢廟命百官¶
始收歛完隄防謹障塞以備水潦脩城郭繕宫室母以¶
封侯立大官行重幣出大使行是月令涼風至三旬¶
　　立秋二¶
原陸機要覽曰列子御風常以立春歸於八荒立秋遊¶
乎風穴是風至草木皆生去則搖落謂之離合風　續¶
<pb:KR3k0055_WYG_020-39a>¶
漢書曰武帝令天下膢五日蔡邕曰貙獸常以立秋日¶
還食母猛蟲搏摯王者亦以此日出獵還以祭宗廟風¶
俗通曰楚俗常以十二月祭飲食又曰嘗新始殺也食¶
新曰貙膢　増後漢書曰申屠建等與御史大夫隗嚻¶
合欲以立秋日貙膢時共劫更始音義曰貙以立秋日¶
祭獸王者亦以此日獵獸祭宗廟冀州北方八月朔作¶
飲食為膢其俗曰膢臈　夢華録云京師立秋男女皆¶
翦楸葉戴之賣者盈市　登真隱訣曰立秋之日日中¶
<pb:KR3k0055_WYG_020-39b>¶
五岳諸眞人諸黄老於黄房雪庭山㑹仙官定天下神¶
圖靈圖藥圖¶
　　立秋三¶
原署督郵　祀白帝(上詳秋二一/下詳立秋)　増鷹擊　貙祭(上/詳)¶
(立秋一二下/詳立秋)　化螢　斬牲(上詳立秋一畢續漢儀立/秋日自郊禮  始揚威武)¶
(斬牲于郊東門以薦陵廟其儀乗輿御戎輅白馬朱鬛/躬執弩射牲牲薦鹿麛太牢令謁者各一人載以獲車)¶
(驅駟送陵廟還宫遣使者齎束帛賜武官武官肄兵習/戰之儀斬牲之禮名曰貙膢兵官皆肄孫呉之兵法六)¶
(十四/陣也)¶
<pb:KR3k0055_WYG_020-40a>¶
　　立秋四¶
原涼風至(月令立秋之/日涼風至)一葉落　斬牲東門(詳立/秋三)迎氣¶
西郊(詳立/秋二)　増忌浴(月令廣義云立秋日浴/令人膚皮粗多白屑)　翦楸勝¶
(詳立/秋二)熬楸膏(月令廣義云立秋日太陽未升采楸葉熬/膏如常法擣汁濃煎收藏搽瘡痬立愈)¶
　吞赤豆(月令廣義云立秋日以赤小豆七粒或十/四粒服井華水面西吞下一秋不犯痢疾)¶
授御史(裵徳容制曰漢家授御史多於立秋日/蓋以風霜已嚴鷹隼初擊之時候云耳)　飲水¶
却疾(月令廣義云立秋日雞鳴時汲/井華水長幼皆飲少許却百病)¶
　　立秋五¶
<pb:KR3k0055_WYG_020-40b>¶
原詩潘岳詩曰商風初授大火西流朱明送夏少昊迎¶
秋　又詩曰清商應秋至溽暑隨節䦨　晉江逌詩曰¶
祝融觧炎轡蓐收起涼駕髙風催節變凝露督物化長¶
林悲素秋茂草思朱夏鳴雁薄雲嶺蟋蟀吟深榭寒蟬¶
向夕號驚飇激中夜　宋孝武初秋詩曰夏盡炎氣微¶
火息涼風生緑草未傾色白露已盈庭逺視秋雲發近¶
聽寒蟬鳴運移矜物化川上感餘情　梁簡文帝秋詩¶
曰羽翣晨猶動珠汗晝恒揮秋風忽嫋嫋向夕引涼歸¶
<pb:KR3k0055_WYG_020-41a>¶
浮陰即染浪清氣始乗衣卷幌通河色開窗引月輝晚¶
花闌下照疎螢簟上飛直置猶如此何况送將歸　周¶
庾信和初秋詩曰落星初伏火秋霜正動鐘北閣連(一/作)¶
(更/)横漢南宫映鑿龍祥鸞栖竹實靈蔡上芙蓉自有南¶
風曲還來吹九重　北齊蕭慤和初秋西園應教詩池¶
亭三伏後林館九秋前清冷閒泉石散漫雜風煙蕖開¶
千葉影榴豔百枝然約嶺停飛斾凌波動畫船　唐太¶
宗度秋詩曰夏律昨流火秋箭今移晷蛾眉岫初出洞¶
<pb:KR3k0055_WYG_020-41b>¶
庭波漸起桂白發幽巖菊黄開㶚涘運流方可歎含毫¶
屬微理　又初秋夜坐詩曰斜廊連綺閣初月照宵帷¶
寒冷雁飛疾園秋蟬&KR0008;遲露結林疎葉寒輕菊吐滋愁¶
心逢此節長歎獨含悲　楊師道初秋應詔詩曰玉琯¶
涼初應金壺夜漸䦨滄池流稍潔仙掌露方團雁聲風¶
處斷𣗳影月中寒爽氣長空淨髙吟覺思寛　周宏讓¶
立秋日詩曰茲晨戒流火商飇早已驚雲天改夏色木¶
葉動秋聲　増許渾早秋詩曰遥夜泛清瑟西風生翠¶
<pb:KR3k0055_WYG_020-42a>¶
蘿殘螢委玉露早鴈拂金河髙𣗳曉還密逺山晴更多¶
淮南一葉下自覺老煙波　白居易立秋夕即事詠懷¶
詩曰嫋嫋檐𣗳動好風西南來紅釭纖微滅碧幌飄颻¶
開披襟有餘涼拂簟無霏埃但喜煩暑退不惜光陰催¶
河秋稍清淺月午方徘徊或行或坐臥體適心悠哉美¶
人在浚都旌旗繞樓臺雖非滄溟限難見如蓬萊蟬迎¶
節又換雁送書未廻君位日寵重我年日摧頽無因風¶
月下一舉平生杯　司空曙和王卿立秋即事詩曰秋¶
<pb:KR3k0055_WYG_020-42b>¶
宜何處看試問白雲官暗入蟬鳴𣗳微侵蜨繞蘭向風¶
涼稍動近日暑猶殘九陌浮埃減千峰爽氣攢換衣防¶
竹暮沈果訝泉寒宫響傳花杵天清出露盤髙琴當側¶
弁遊鮪對憑闌一奏招商曲空令繼唱難　又立秋日¶
詩曰律變新秋至蕭條自此初花酣蓮報謝葉在桞呈¶
疎澹日非雲映清風似兩餘卷帷涼暗度迎扇暑先除¶
草静多飜燕波澄下露魚今朝散騎省作賦興何如¶
宋陸游早秋南堂夜興詩曰水注横塘藻荇香候蟲唧¶
<pb:KR3k0055_WYG_020-43a>¶
唧滿空廊風前落葉紛可掃天際疎星森有芒夜漏漸¶
長愁少睡秋衣未製怯新凉明朝知有欣然處寫得黄¶
庭又㡬行　范成大立秋詩曰三伏薰蒸四大愁暑中¶
方信此生浮歲華過半休惆悵且對西風賀立秋　又¶
詩曰折枝楸葉起園瓜赤豆如珠咽井花洗濯煩襟酬¶
節物安排笑口問生涯　明陳昻立秋夜作詩曰是夜¶
秋相見律歸夷則中草心蒙白露衣領受涼風舞覺蜻¶
蜓爽聲添蟋蟀工吾其先散髮作賦荅天公¶
<pb:KR3k0055_WYG_020-43b>¶
原賦晉盧諶感運賦曰朱明送夏白藏迎秋涼氣漸届¶
溽暑日收氣㶑㶑而侵冷霜微微而日華翠葉紛以朝¶
落朱華慘以夕捐¶
　　秋分一¶
増易說曰兊西方主秋分　又曰秋分閶闔風至雷始¶
收聲鷙鳥擊𤣥鳥歸　原易通卦驗曰秋分日入酉白¶
氣出直兊此正氣也　易候占曰秋分而人君釋鐘鼓¶
之懸　増京房易候曰虹八月出西方粟貴　原尚書¶
<pb:KR3k0055_WYG_020-44a>¶
曰宵中星虛以殷仲秋(注曰宵中謂秋分之夜虛𤣥武/中星以秋分日見以正仲秋)¶
　増孔安國尚書注曰虛𤣥武之中星亦以七星皆以¶
秋分日見以正三秋　原禮記曰仲秋之月蟄蟲坏户¶
殺氣浸盛陽氣始衰(坏益/也)　又曰易關市來商旅納貨¶
賄以便民事　又曰秋分日祀夕月於西郊　周禮曰¶
以五雲之物辨吉㓙(詳春/分)　又曰春秋致月(注曰古之/致月不在)¶
(二至而/在二分)　左傳曰春秋之半稱春秋分(詳春/分)　又曰分¶
至書雲物(詳冬/至)　又曰分同道也(汪曰日夜等/故曰同道)　又曰¶
<pb:KR3k0055_WYG_020-44b>¶
𤣥鳥氏司分(詳春/分)　増孝經說曰斗指酉為秋分又曰¶
秋分日在兩衡　原周書時訓曰秋分雷始收聲雷不¶
收聲諸侯淫汰　増又曰蟄蟲不坏户即邊方不寧水¶
不涸即人多痼疾　原五經通義曰秋分閶闔風至觧¶
懸垂琴瑟不張　史記曰秋分享壽星於南郊(老人/星也)¶
晉天文志曰老人星曰南極星常以秋分之夕見於丙¶
　文子曰老子謂天地之氣莫大於和者陰陽調日夜¶
分故萬物春分而生秋分而成　増又曰生與成必得¶
<pb:KR3k0055_WYG_020-45a>¶
和之精積陰不生積陽不化陰陽交接乃能成和　原¶
說文曰龍春分登天秋分潛淵　厯日疏曰秋分八月¶
之中氣也　増又曰秋分之時日出於卯入於酉分天¶
之中陰陽氣等晝五十刻夜五十刻一晝一夜二氣中¶
分故謂秋分也　天文録曰仲秋秋分暮出角氐房東¶
四舍為漢中¶
　　秋分二¶
増明樂厯志曰洪武三年八月夕月於北郊附祭周天¶
<pb:KR3k0055_WYG_020-45b>¶
星辰迎神奏凝和之樂奠玉帛初亞獻舞並同朝日徹¶
豆奏壽和送神奏豫和望燎奏熙和¶
　　秋分三¶
原鷙鳥擊　𤣥鳥歸(詳秋/分一)　増書雲　致月(詳秋/分一)　蔈¶
定　禾熟(淮南子曰秋分/蔈定而禾熟)　蟲坏户　龍潛淵　鳩化¶
鷹　雲如羊(大戴禮曰秋仲鳩化為鷹年/秋分日有雲如羣羊歲有)¶
　　秋分四¶
原七星見(詳秋/分一)　物𩔖强(孝經援神契云/秋分物𩔖强)　雷始收¶
<pb:KR3k0055_WYG_020-46a>¶
　水始涸(詳秋/分一)　同度量　平權衡(禮云仲秋之月日夜/分則同度量平權衡)¶
　(正釣石/角斗甬)　増祭夜明(太常記秋分祭/夜明于夕月壇)　戒殺生(秋分日/戒殺生)¶
　¶
　¶
　¶
　¶
　¶
　¶
<pb:KR3k0055_WYG_020-46b>¶
　¶
　¶
　¶
　¶
　¶
　¶
　¶
御定淵鑑𩔖函卷十五¶
