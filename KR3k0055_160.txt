# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.653265
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR3k0055_WYG_160-1a>¶
　欽定四庫全書¶
御定淵鑑𩔖函卷一百五十五¶
　　禮儀部二(明堂冬靈臺賀朝㑹贄聘附/元正  至朝    執)¶
　　　明堂一¶
　原釋名曰明堂猶堂堂髙明貌也　增文獻通考曰黄¶
　帝拜祀上帝於明堂(或謂之合宮其制乃漢武帝時/濟南人公玉帶所上詳在後)唐¶
　虞祀五帝於五府(府聚也言五帝之/神聚而祭於此堂)蒼曰靈府赤曰文¶
　祖黄曰神記白曰明記黒曰元矩夏后氏世室堂脩二¶
<pb:KR3k0055_WYG_160-1b>¶
　七廣四脩一(世室宗廟也夏度以歩堂脩十四歩廣/益以四分脩之一則是十七歩半也)五¶
　室三四歩四三尺(堂上為五室象五行也三四歩室/方也六尺為歩四三尺益廣也)九¶
　階(南面三三/面各二)四旁有夾牕(五室毎室有四户/户旁皆有兩牕)白盛(蜃灰/以堊)¶
　(墻/也)門堂三之二(門側之堂取數於正堂南北/九歩二尺東西十一歩四尺)室三之一¶
　(兩室輿門/各居一分)殷人重屋堂脩七尋堂崇三尺四阿重屋(重/屋)¶
　(者王宮正堂若大寢也脩七尋五丈六尺則其廣九尋/七丈二尺也崇髙也四阿若今四注屋重屋複笮也)¶
　周人明堂度九尺之筵東西九筵南北七筵堂崇一筵¶
　五室凡室二筵(明堂明政教之/堂周度以筵)室中度以几堂上度以¶
<pb:KR3k0055_WYG_160-2a>¶
筵宫中度以尋野度以歩塗度以軌(各因物宜為之數/室中舉謂四壁之)¶
(内/)　原周禮曰夏后氏太室殷人重屋周人明堂度有¶
九尺之筵　禮記曰昔者周公朝諸侯於明堂之位天¶
子負斧扆南向而立　大戴禮曰明堂者凡九室一室¶
而有四户八牖以茅蓋屋上圓下方所以明諸侯尊卑¶
也外水名曰辟雍總三十六户七十二牖　周書曰明¶
堂方一百一十二尺室中方六十尺牖髙三尺門方十¶
六尺東方曰青陽南方曰明堂西方曰總章北方曰元¶
<pb:KR3k0055_WYG_160-2b>¶
堂中央曰太廟左為左个右為右个(五經要義以/太廟為世説)　孝¶
經援神契曰明堂者天子布政之宫上圓下方八牎四¶
逹在國之陽　三禮圗曰明堂者周制五室東為木室¶
南火西金北水土在其中秦為九室十二階各有所居¶
　蔡邕月令論曰明堂者天子太廟也所以宗祀而配¶
上帝明天地統萬物也　禮含文嘉曰明堂所以通神¶
靈感天地正四時出教令崇有徳彰有道褒有行　五¶
經釋例曰告朔行政謂之明堂　五經異義曰明堂在¶
<pb:KR3k0055_WYG_160-3a>¶
國之陽三里之外七里之内堂牎四闥以地就陽位也¶
　白虎通曰禮三老於明堂所以教諸侯孝禮五更於¶
太學所以教諸侯悌　家語曰孔子觀乎明堂覩四門¶
之牖有堯舜桀紂之像而各有善惡之狀興廢之戒焉¶
　又曰周公相成王抱之而負斧扆南面以朝諸侯之¶
國焉　漢書曰上欲治明堂未曉其制度濟南人公玉¶
帶上黄帝時明堂圗圖中有一殿四面無壁以茅蓋屋¶
通水水環宫垣為複道上有樓從西南入名曰崑崙天¶
<pb:KR3k0055_WYG_160-3b>¶
子從之　又曰元始五年正月祫祭明堂諸侯王列侯¶
宗室子九百餘人助祭畢皆益户賜爵及金帛　東觀¶
漢記曰元年營造明堂辟雍靈臺此即明三事不同也¶
(按諸儒及舊説明堂辟雍靈臺三事不同明堂宗祀之/所辟雍教導之所靈臺候望之所三輔黄圖以為明堂)¶
(辟雍同管子以為明堂/靈臺同蓋今亦異説也)管子曰黄帝立明堂之議舜有¶
告善之旌湯有緫街之廷武王有靈臺之候　尸子曰¶
黄帝曰合宫有虞曰緫章殷人曰陽館周人曰明堂¶
淮南子曰古者明堂之制下之潤濕不能及也上之霧¶
<pb:KR3k0055_WYG_160-4a>¶
露不能入也所以饗上帝禮&KR0294;神示人知節也　吳越¶
春秋曰越王召范蠡而問孤竊自欲以令日一登上明¶
堂布恩致令以撫百姓也　三輔黄圗曰明堂者明天¶
道之堂也所以順四時行月令宗祀先王祭五帝故謂¶
之明堂辟雍圓如璧雍以水異名同事其實一也　桓¶
譚新論曰王者造明堂上圎下方象天地為四面堂各¶
從其色以效四方天稱明故命曰明堂　蔡邕禮樂志¶
曰孝武封岱宗立明堂于太山汶上　徐䖍明堂議曰¶
<pb:KR3k0055_WYG_160-4b>¶
明堂在國之陽國門之外一堂九室四門八階　禮論¶
曰或以明堂者文王廟周時徳澤和洽蒿茂大以為宫¶
柱名為蒿宫　增陳氏禮書曰夏殷周制漸文堂漸廣¶
其言脩廣崇蓋皆互備鄭康成曰夏堂崇一尺商堂廣¶
九尋理或然也月令中央太室東青陽南明堂西緫章¶
北元堂皆分左右个與太廟則五室十二堂矣明堂位¶
前中階阼階賔階旁四門而南門之外有應門則南三¶
階東西北各二階而為九階矣蓋五室於内其外别之¶
<pb:KR3k0055_WYG_160-5a>¶
以十二堂通之以九階環之以四門而南門之外加以¶
應門此明堂之大畧也大戴禮白虎通韓嬰公玉帶淳¶
于登桓譚鄭康成蔡邕之徒其論明堂多矣特淳于登¶
以為在國之陽三里之外七里之内其説蓋有所傳然¶
也何則聽朔必於明堂而玉藻曰聽朔於南門之外則¶
明堂在國之南可知成王朝諸侯四方之君咸列四門¶
之外則明堂在國之外可知然大戴謂九室三十六户¶
七十二牖上圎下方公玉帶謂為一殿居中覆之以茅¶
<pb:KR3k0055_WYG_160-5b>¶
環之以水設之以複通之以樓鄭康成謂明堂太廟路¶
寢異實同制蔡邕謂明堂太廟辟雍同實異名豈其然¶
哉諸侯之廟見於公食大夫有東西堂東西夾而已天¶
子路寢見於書亦東房東西夾又東序西序東堂西堂¶
而已則太廟路寢無五室十二堂矣謂之明堂太廟路¶
寢異實同制非也宗廟居雉門之内而教學飲射於其¶
中則莫之容處學者於&KR0294;神之宫享天人於神&KR0294;之室¶
則失之瀆袁准嘗考之矣則謂之明堂太廟辟雍同實¶
<pb:KR3k0055_WYG_160-6a>¶
異名非也彼蓋以魯之太廟有天子明堂之飾晉之明¶
堂有功臣登享之事乃有同實異實之論是不知諸侯¶
有太廟無明堂特魯放其制晉放其名也四時之氣春¶
為青陽夏為朱明秋為白藏冬為元英故各以其義名¶
四時之堂左右之堂曰个以其介於四隅故也中之堂¶
曰太廟以其大享在焉故也古者鬼神所在皆謂之廟¶
明堂之作不始於周公而武王之詩有之記曰祀乎明¶
堂而民知孝是也不特建之於内而外之四嶽亦有之¶
<pb:KR3k0055_WYG_160-6b>¶
孟子之時齊有泰山之明堂是也(荀子强國篇曰雖為/之築明堂於塞外而)¶
(朝諸侯使殆可矣漢有/奉髙明堂見文獻通考)　英宗治平間錢公輔議郊之¶
祭以始封之祖有聖人之徳者配焉明堂之祭以創業¶
繼統之祖有聖人之徳者配焉太祖則周之后稷配祭¶
於郊者也太宗則周之文王配祭於明堂者也此二配¶
祭萬世不遷者也　司馬光呂誨議祀無豐於昵孝經¶
曰嚴父莫大於配天以周公有聖人之徳而文王適其¶
父也非謂凡有天下者皆以父配天然後為孝也近世¶
<pb:KR3k0055_WYG_160-7a>¶
祀明堂皆以父配於五帝此乃誤識孝經之意宜遵舊¶
禮以真宗配焉(二條俱/見彚苑)　朱子曰論明堂之制者非一¶
某竊意當有九室如井田之制東之中為青陽太廟東¶
之南為青陽右个東之北為青陽左个南之中為明堂¶
太廟南之東即東之南為明堂左个南之西即西之南¶
為明堂右个西之中為緫章太廟西之南即南之西為¶
總章左个西之北即北之西為總章右个北之中為元¶
堂太廟北之東即東之北為元堂右个北之西即西之¶
<pb:KR3k0055_WYG_160-7b>¶
北為元堂左个中是太廟太室凡四方之太廟異方所¶
其左个右个則青陽之右个乃明堂之左个明堂之右¶
个乃總章之左个也總章之右个乃元堂之左个元堂¶
之右个乃青陽之左个也但隨其時之方位開門耳太¶
廟太室則每季十八日天子居焉古人制事多用井田¶
遺意此恐也是　問郊祀后稷以配天宗祀文王以配¶
上帝帝只是天天只是帝却分祭何也朱子曰為壇而¶
祭故謂之天祭於屋下而以神祗祭之故謂之帝　又¶
<pb:KR3k0055_WYG_160-8a>¶
曰明堂想只是一箇三間九架屋子　楊氏曰明堂者¶
王者所居以出教令之堂非常居也其制必凛然森嚴¶
肅然清浄王者朝諸侯出教令之時而後居焉而亦可¶
祀天地交神明於此地無愧焉周人祀上帝於明堂而¶
以文王配之者此也説者乃以明堂為宗廟又為大寢¶
又為太學則不待辨而知其謬矣考工記謂明堂五室¶
大戴禮謂明堂九室前代欲建明堂者徃徃惑於二説¶
莫知所決而遂止愚謂五室取五方之義也九室則五¶
<pb:KR3k0055_WYG_160-8b>¶
方之外而必備四隅也然王者居明堂必順月令信如¶
月令之説則為十二室可乎此又不通之論也惟朱子¶
之説有據(見文獻/通考)¶
　　明堂二¶
原五府　九房(尚書帝命驗曰帝者承天立五府以尊/天注天有五帝集居太㣲降精以生聖)¶
(人故帝者承天立帝之府是為天府房張衡東京賦乃/營三宮布政頒常複廟重屋八闥九  規天矩地授時)¶
(順/鄉)　承天　統物(桓譚新論王者造明堂辟雍所/以承天行化也  下詳總論)　四¶
阿　九室(周禮殷人四阿重屋鄭康成注/四阿若今四柱也  下詳總論)　四闥　八¶
<pb:KR3k0055_WYG_160-9a>¶
階(五經異義明堂上圓下方八牖四闥布/政之宫故稱明堂盛貌也  下詳總論)　布恩　施¶
令(上詳總論祖王隠晉書紀瞻答秀才䇿曰周制明堂/所以宗其  以配上帝其正中者太廟以順天時施)¶
(法/令)　學南　汶上(宋起居注今太廟太極既以隨時明/堂之制國學之南地實京邑爽塏平)¶
(暢足以營建/  下詳總論)　行正　聽朔(上詳總論天徐䖍郊廟明/堂議明堂  子毎月於此)¶
(聽朔/布政)　蒿宫　茅屋(上詳總論長三輔黄圗孝武帝議/立明堂於  安城南許令褒等議)¶
(曰按五經禮樂傳記曰聖人之教制作之象所以法天/地比𩔖隂陽以知宫室本之太古以昭令徳茅屋采椽)¶
(土階素輿越席皮弁蓋興於黄/帝堯舜之世是以三代脩之也)　策勲　布政(穎容春/秋釋例)¶
(周公朝諸侯於明堂太廟與明堂一體也春秋人君/將出於宗廟及行䇿勲獻俘于廟  下詳四闥注)¶
<pb:KR3k0055_WYG_160-9b>¶
陽館　元堂(並詳/總論)　重屋　複道(周禮殷人曰重屋堂/脩七尋堂崇三尺鄭)¶
(康成注重者王宫王堂/若太寢者  下詳總論)　正四時　統萬物　禮三老¶
　祭五帝　享上帝　祀先王(並詳/總論)¶
　　明堂三¶
原象天地　順隂陽(内有太室體象天地開據坤/靈之正位順隂陽以  闢)　辨¶
位　示節(辨其方位注正天子之位也之晏子春秋明/堂之制下之燥濕不能及上  寒暑不能入)¶
(土事不文木事不/鏤示人知節也)　孔陽　不鏤(文選於昭明堂明堂/孔陽  下詳示節注)¶
　宗祀文王　創圖黄帝(漢書郊祀志宗祀文王於明/堂以配上帝  又曰太山東)¶
<pb:KR3k0055_WYG_160-10a>¶
(北趾有古時明堂上欲理明堂奉髙旁濟南/人公玉帶上黄帝明堂圗注公玉姓帶名也)　室容二¶
几　堂脩七尋(並詳/總論)　增合宫　太室(唐陳子昻勸興/明堂疏黄帝合)¶
(宫堯衢室舜總章夏世室皆所以調元氣和隂陽堂漢/蔡邕明堂論取其尊崇則曰太室取其堂則曰明)¶
五室　九筵(鄭康成曰五室者象五行也/  周人明堂度九尺之筵)　尊祖　朝¶
侯(晉紀瞻策明堂所以尊列/祖配上帝也  下詳總論)　配天　交神(晉裴顧曰/尊祖配天)¶
(其義明著之唐書禮樂志推其本㫖要於布政交神於/王者尊嚴  居而已其制何必與古同然為之者至無)¶
(所據依乃引天地四時風氣/乾坤五行象𩔖以為倣像)　明天道　為民極(劉允/濟明)¶
(堂賦明堂者明乎天道者也大後漢書律/厯志頒諸月令以為民極莫  乎明堂)　通神靈¶
<pb:KR3k0055_WYG_160-10b>¶
調元氣(隋牛𢎞議曰明堂者通神靈感天地出/教化崇有徳其來尚矣  下詳合宮注)　揚緝¶
熙　頒制度(班固東都賦覲明堂揚緝熙宣皇風制禮/記成王幼周公六年朝諸侯於明堂  禮)¶
(作樂頒度量/而天下服)　敦五教　調八風(白虎通明堂者所以/正四時之序敦五教)¶
(之本四劉允濟明堂賦穆穆四門/以納  氣明明八牕以調八風)　出教化　和天人¶
(應劭曰明堂所以正四時出教化人/班固東都賦曰靈臺明堂統和天)　嚮明而治　備¶
物以薦(蔡邕明堂論聖人南面而聽天下嚮明而治故/曰明堂  晉書禮志明堂之祭備物以薦三牲)¶
(兼陳籩/豆成列)¶
　　明堂四¶
<pb:KR3k0055_WYG_160-11a>¶
原詩梁孝元帝和劉尚書兼明堂齋宮詩曰質明攝上¶
宰詰旦乗軺軒四圭邸蒼玉六變舞雲門香浮鬱金酒¶
煙繞鳯凰樽貂冕交輝映珩珮自相喧微風颺清管輕¶
雨發陳根新花臨御陌春色起天園河間獻樂語斯道¶
媿能論¶
原賦唐劉允濟萬象明堂賦曰睿哲惟唐受天之明究¶
皇王之鴻休包宇宙之純精恢天禄以作乂攄元命之¶
振英鼓黔雷以播氣運蒼昊而時成括闓陽與泰階襲¶
<pb:KR3k0055_WYG_160-11b>¶
三聖以光亨禮樂交通典謨洋溢天以洛視而龜書至¶
地以河觀而龍圗出擁神休尊明號激清流揚茂實將¶
大報於元天享神祗以稱秩願卑宮而自處唯禋宗而¶
是恤思致美於總章覽娵訾而法營室訪夏后之軌儀¶
云廣四而脩一彼宗周之有制聞或九而或七錯綜乎¶
舊典經始乎玉律紹先志以髙興匪矜功而首出乃延¶
公侯卿士藝人表臣而審其議焉咸以為明堂者明乎¶
天道者也所以明有功表有徳崇大教發大政登假嚴¶
<pb:KR3k0055_WYG_160-12a>¶
經欽脩宗祀非夫為己者也安可已乎粤正月庚午始¶
創明堂之制焉考經緯之長策應黄鐘之旋宮穆穆四¶
門可納四氣明明八牕均調八風靡金靡玉匪磨匪礱¶
去隋侯之夜光明素質以為工思承天以接神故峻極¶
乎皇穹䬃乎懿濞繣兮豐融雷承乾以震耀雲大壯乎¶
其中非至聖之精誠孰能克勤乎此功　增唐于沼明¶
堂賦曰天子朝諸侯於明堂惟古之制始以講信脩睦¶
終以布憲施惠下之象地也以列五位之神上之法天¶
<pb:KR3k0055_WYG_160-12b>¶
也以配五方之帝左个右个分以寒暑之宜以筵以几¶
度以堂室之際觀乎萬國來朝威儀濟濟聖乃負斧扆¶
而南向以布政百僚端冕弁而北面以陳禮宴㑹之節¶
以明於尊卑慶賜之儀以旌於孝悌原夫宅中而起繼¶
天而作遥眡嵩少俯枕伊洛巍巍煌煌厥髙不可乎彌¶
度拏龍櫼以蚴蟉亘虹梁而各落綷以綺藻施以丹雘¶
四闥以四氣而開八牕以八風斯廓祥風布影對寳檻¶
以交輝皎日懸光曜金牀而璀錯於是陳三獻之禮臻¶
<pb:KR3k0055_WYG_160-13a>¶
九成之樂申儀於辟雍崇業於太學甄古今之至理議¶
沿襲之蹖駮既而順斗極運天關皇恩普矣貴賤以頒¶
東門之外以朝乎九國南門之下將享於八蠻正徳是¶
𢎞惠風斯布禁滛慝節制度重三台之任乃申命於中¶
階寵五伯之功遂授鉞於東户夫明堂者明帝之徳體¶
天為狀必資闡化以準程豈獨𢎞規而取壯出庻物而¶
咸仰包宇宙而為量惟先聖之是則信百代之所尚¶
原頌宋虞通之明堂頌曰肅肅明堂惟國之光儀天矩¶
<pb:KR3k0055_WYG_160-13b>¶
地崇姬潤黄縣殷颺輝服夏擅芳無斁伊典有煥斯章¶
緜緜教樞翳翳化紀聲沈五都風晦千祀我皇烝哉追¶
孝創軌縟憲垂統光圖麗史宗祀既崇享配惟馨六樂¶
薦和四圭流明殷殷華海鑒盥孚誠慶輝旁燭休光下¶
盈¶
原銘後漢李尤明堂銘曰布政之室上圎下方體則天¶
地在國正陽牕闥四設流水洋洋順節行化各居其房¶
春恤幼孤夏進賢良秋厲武人冬謹關梁¶
<pb:KR3k0055_WYG_160-14a>¶
　　靈臺¶
原夏曰清臺　殷曰神臺　周曰靈臺　視祲　觀變¶
(馮相視祲祲氣也之洪範傳天子立/靈臺所以觀天文  變而候日月)　國南　堂右(靈/臺)¶
(其髙九仭在國之南上以觀休祥/之變  文選靈臺在明堂之右)　祈禠　禳灾(禠福/也)¶
　考休徴　望元氣(文選乃經靈臺靈臺既崇帝勤時/登爰考休徵  王者升靈臺望元)¶
(氣改時律/觀物變)　崇上帝　來子民(晉尚書陸機策秀才文/明堂崇上帝清廟寜祖)¶
(考辟雍敦教化太學講藝文/  詩經始靈臺庻民子來)¶
　　朝㑹一(聘附/)¶
<pb:KR3k0055_WYG_160-14b>¶
原禮記曰天子無事與諸侯相見曰朝(事謂征/伐之事)　增又¶
曰天子當扆而立諸侯北面見天子曰覲天子當宁而¶
立諸公東面諸侯西面曰朝　又曰諸侯之於天子比¶
年一小聘三年一大聘五年一朝注比年每嵗也小聘¶
使大夫大聘使卿朝則君自行然此大聘與朝晉文霸¶
時所制也虞夏之制諸侯嵗朝周之制侯甸男采衛要¶
服六者各以其服來朝　通典曰唐虞夏氏之時四方¶
諸侯嵗一朝殷制五年一朝　原周禮曰春見曰朝夏¶
<pb:KR3k0055_WYG_160-15a>¶
見曰宗秋見曰覲冬見曰遇時見曰㑹殷見曰同　又¶
曰春朝諸侯而圖天下之事秋覲以比邦國之功夏宗¶
以陳天下之謀冬遇以協諸侯之慮時㑹以發四方之¶
禁殷同以施天下之政(注王春見諸侯則圖/其事可否考績也)　尚書曰¶
既月乃日覲四岳羣牧注云既盡也覲見也言舜盡正¶
月中乃日日見羣牧　又曰六年五服一朝又六年王¶
乃時廵考制度於四嶽諸侯各朝於方嶽大明黜陟注¶
云覲四方諸侯各朝於其方嶽之下大明考績黜陟之¶
<pb:KR3k0055_WYG_160-15b>¶
法　增通典曰周制天子有四朝(常言三朝者以詢/事之朝非常朝)一¶
曰外朝在臯門内決罪聽訟之朝也秋官朝士掌之二¶
曰中朝在路門外夏官司士正其位三曰内朝亦謂路¶
寢之朝亦謂之燕朝太僕掌之四曰詢事之朝在雉門¶
外小司冦掌其政　原左傳曰凡朝以正班爵之義㑹¶
以訓上下之則　又曰宣十四年孟獻子言於公曰臣¶
聞小國之免於大國也聘而獻物於是庭實旅百朝而¶
獻功注云獻其理國若征伐之功於牧伯也　又曰薳¶
<pb:KR3k0055_WYG_160-16a>¶
啓疆對楚子曰朝聘有圭享頫有璋小有述職大有廵¶
功　又叔向曰明王之制使諸侯嵗聘以志業間朝以¶
講禮再朝而㑹以示威再㑹而盟以著昭明志業於好¶
講禮於等示威於衆昭明於神　又曰莊公二十三年¶
夏公如齊觀社非禮也曹劌諫曰夫禮所以整民也故¶
㑹以訓上下之則制財用之節朝以正班爵之義帥長¶
幼之序　又曰禹㑹諸侯於塗山執玉帛者萬國　增¶
左傳曰諸侯五年再相朝以修王命古之制也　又曰¶
<pb:KR3k0055_WYG_160-16b>¶
游吉如晉送少姜之𦵏梁丙與張趯見之梁丙曰甚矣¶
哉子之為此來也游吉曰將得已乎昔文襄之伯也其¶
務不煩諸侯令諸侯三歲而聘五嵗而朝有事而㑹不¶
協而盟　公羊傳曰諸侯時朝乎天子天子之郊諸侯¶
皆有朝宿之邑焉注時朝者順四時而朝也五年一朝¶
　原榖梁傳曰滕侯薛侯來朝天子無事諸侯相朝正¶
也考禮修徳所以尊天子也　春秋説題辭曰諸侯執¶
政尊卑有序各來朝講文徳明禮義議天下法制四方¶
<pb:KR3k0055_WYG_160-17a>¶
受度　白虎通曰諸侯相聘為相尊敬也朝聘天子無¶
恙法度得無變更所以憲禮正刑一徳以尊天子也¶
又曰聘者縁臣子欲知其君父無恙又當奉土地所生¶
珍物以助祭是以皆行聘禮　又曰朝見也五年一朝¶
備文徳而明禮義也　孟子曰諸侯朝天子曰述職一¶
不朝則貶其爵二不朝則削其地三不朝則六師移之¶
　漢書曰漢王已并天下諸侯共尊為皇帝於是叔孫¶
通就其儀漢七年長樂宮成諸侯羣臣朝十月皇帝輦¶
<pb:KR3k0055_WYG_160-17b>¶
出房百官執㦸傳警引諸侯王以次奉賀觴九行謁者¶
言罷酒御史舉不如儀者引去竟朝置酒無敢諠譁失¶
禮上曰吾乃今日知為皇帝之貴也拜通為太常　漢¶
官儀曰正月旦天子幸徳陽殿臨軒公卿大夫百官各¶
陪位朝賀蠻貊胡羌朝貢畢見屬郡計吏皆陪覲宗室¶
諸劉雜㑹皆冠兩梁冠皁單衣既定上夀計吏中庭北¶
向坐大官上食賜羣臣酒食作九賔撤樂　又曰大將¶
軍三公朝㑹天子為起住入太常住車曰皇帝為羣公¶
<pb:KR3k0055_WYG_160-18a>¶
起天子坐方前進　又曰尚書令御史中丞司𨽻朝㑹¶
各獨席故京師曰三獨坐　摯虞決疑要注曰漢制㑹¶
於建始殿晉制大㑹於太極殿小㑹於東堂㑹則五時¶
服庭設金石武賁旄頭文衣繡尾　又曰宴之與㑹威¶
儀不同也㑹隨五時朝服庭設金石旄頭之衣鶡尾以¶
列陛讌則服常服設絲竹之樂宿衛列仗㑹於太極殿¶
小㑹於東堂　魏志曰黄初元年郭淮奉使賀文帝踐¶
阼而道路疾故計逺近為稽留及羣臣懽㑹帝責之曰¶
<pb:KR3k0055_WYG_160-18b>¶
昔禹㑹諸侯於塗山防風後至便行大戮今溥天同慶¶
而最留遲何也對曰臣聞五帝先教導民以徳夏后氏¶
衰始用刑辟今臣遭虞舜之世是以自知免於防風氏¶
之戮也帝悦　晉起居注曰武帝太康元年詔曰江表¶
初平天下同其懽豫王公卿士各奉禮稱慶其於東堂¶
小㑹設樂使加於常五月庚寅御臨軒大㑹於太極殿¶
前四方賀使國子太學生司徒吏副將以上及吳降將¶
吏皆與㑹詔引歸命侯孫皓上殿稽顙陳恩謝罪稱萬¶
<pb:KR3k0055_WYG_160-19a>¶
歲　又曰太常張華止按舊事拜公建始殿因以小㑹¶
今拜公於太極殿亦宜因以小㑹蓋所以崇宰輔也¶
又曰穆帝升平二年正月朔朝㑹是日賜衆客醁醽酒¶
　東宮舊事曰正㑹儀太子著逺遊冠絳紗袍登輿至¶
承華門設位拜二傅二傅交禮畢不復登車太傅訓道¶
在前少傅訓從在後太子入崇賢門樂作太子登殿西¶
向坐　增栁宗元曰古者旦見曰朝暮見曰夕詩莫肯¶
朝夕傳朝而不夕禮記曰入而夕朝不廢朝暮不廢夕¶
<pb:KR3k0055_WYG_160-19b>¶
晉叔向夕楚右尹子革夕齊子我夕趙文子礱其椽張¶
老夕知襄子為室士茁夕皆暮見也漢儀夕則兩郎向¶
鎖闈拜謂之夕郎亦出是名也¶
　　朝㑹二¶
原考績　獻功(並詳/總論)　赦過　除慝(上詳總論諸周禮/時聘以結  侯之)¶
(好殷頫以除邦國之/慝鄭康成注慝惡也)　圖事　廵功(並詳/總論)　講禮　述¶
職(並詳/總論)　示威　明義(上詳總論明春秋説題辭㑹者/所以興徳  義考遺處者也)¶
　覲岳　朝臣(上詳總論土左思吳都賦昔夏后氏朝/羣臣于兹  而執玉帛者萬國蓋先王)¶
<pb:KR3k0055_WYG_160-20a>¶
(之髙會四/方之軌則)　考禮　正刑(並詳/總論)　考制度　正班爵(並/詳)¶
(總/論)　命政事　供職貢(周禮鄭康成注五服諸侯皆使/卿以聘禮來頫天子天子以禮)¶
(見之命以政禁之事惡左傳子産相鄭伯以如楚舍不/為壇曰小適大有五  赦其罪戾講其政事供其職貢)¶
(從其時命不然則重其幣帛以賀其福而弔/其凶皆小國之禍也焉用作壇以昭其禍)　歸時事¶
　奉珍物(左傳晉韓宣子聘於周王傳諸事對曰晉士/起將歸時事於宰旅無他事矣王聞之曰韓)¶
(氏其昌阜於晉乎辭/不失舊  下詳總論)　訓上下　明尊卑(上詳總論周/禮記昔者)¶
(公朝諸侯於明堂之位明/堂者明諸侯之尊卑也)　講文徳　明禮義(並詳/總論)¶
　　朝㑹三(聘附/)¶
<pb:KR3k0055_WYG_160-20b>¶
原黄帝合宫　周公明堂(管子黄帝有合宮以聽政也/  禮明堂位鄭注周公攝王)¶
(位以明堂之禮儀朝諸/侯不於宗廟避王也)　康王酆宫　漢武甘泉(左傳/康有)¶
(酆宫之朝按周康王朝諸侯於酆宮泉漢武/帝紀後元二年春正月朝諸侯於甘  宮)　建大赤¶
　出道車(周禮巾車職象輅朱樊纓七就建大赤以朝/異姓以封鄭注象輅以象飾諸末象輅無鉤)¶
(以朱飾勒而已其樊及纓以五采罽飾之而七成大赤/九旗之通帛以朝以日視朝異姓王甥舅  周禮司常)¶
(職道車載旞鄭注道車象/輅也上以朝夕燕出入)　重法度　正徳刑(白虎通/諸侯來)¶
(朝天子親與之合忠信者正君臣重法度也世周禮大/行人職凡諸侯之邦交嵗相問也殷相聘也  相朝也)¶
(鄭注小聘曰問殷中也乆無事又于殷朝者交相聘也/父死子立曰世凡君即位大國朝焉小國聘焉此皆所)¶
<pb:KR3k0055_WYG_160-21a>¶
(以習禮考義正刑徳以尊天子/也必擇有道之國而就修之耳)　四塞告至　六服盡¶
朝(禮記四塞謂夷服鎮服蕃服在四方為蔽塞者新君/即位乃來朝告至  周禮職方氏王殷同亦如之鄭)¶
(注殷猶衆也十二嵗王若不廵狩則六服盡/朝謂之殷同其戒四方諸侯與廵狩同也)　(以下/聘)輕¶
財重禮　多貨傷徳(禮聘義以圭璋聘重禮也已聘而/還圭璋此輕財而重禮之義也諸)¶
(侯相勵以輕財重義則民作譲矣按鄭注用之還之皆/為重禮禮必親之不可以已之有遥復之也財謂璧琮)¶
(享幣也受之為輕財者財可遥復重賄反幣是也玉儀/禮聘禮多貨則傷於徳按鄭注貨天地所化生謂  也)¶
(君子于玉比徳焉朝聘之禮以為瑞節/重禮也多之則是主於貨傷敗其徳)¶
　　朝㑹四(聘附/)¶
<pb:KR3k0055_WYG_160-21b>¶
原奠壤　奉珍(書一二臣衛敢執壌奠五漢宣帝甘露/年匈奴呼韓邪單于欵  原塞願奉國)¶
(珍朝詔議班次有司曰聖人之禮先京師後諸夏先諸/夏後夷狄陛下聖徳充塞單于嚮風奉珍朝賀自古未)¶
(之有禮儀宜如諸侯王位下蕭望之以為聖人正朔不/及四夷外而不内宜待客禮後不至不為叛臣宜以客)¶
(禮待之位次諸/侯王上詔從之)　禮經　㑹表(朝㑹禮之經也定朝有/著定㑹有表注  列位)¶
(之處表/亦位也)　交㦸　設燈(魏世語舊制三公領兵入見皆/交㦸又頸而後前太祖將討張)¶
(繡入見天子始復此制諸魏武都鄴正㑹文昌殿用/漢儀又設百華燈乃召  計吏前受戒敕於階下)¶
正位　脩制(正君臣之位四禮記/脩其班制與  鄰交)　九儀　五服(大行/人以)¶
(九儀辨諸侯之位/  書五服有辟)　來王　和見(詩莫敢不來王周/  書和見事於)¶
<pb:KR3k0055_WYG_160-22a>¶
屏氣　鞠躬(張酺字孟侯為太尉與司𨽻晏稱共謝闕/下酺因責讓稱其辭語不遜酺遂廷叱之)¶
(司徒吕蓋奏酺位三司知公門宜屏氣以領詔命反/作色大言云云遂䇿免  論語入公門鞠躬如也)¶
賜几杖　設獸樽(漢文帝吳王濞詐病不朝賜之几杖/務以徳化  晉元㑹設白獸樽於殿)¶
(上有直言者/則發樽飲酒)　戮防風　劾梁冀(禹㑹諸侯於塗山防/風氏後至禹乃殺之)¶
(冀後漢梁冀帶劍入省尚書張陵呵叱令出/  拜謝陵陵不應因劾奏詔以一嵗俸贖罪)　進止有¶
度　㑹見問儀(霍光每出入下殿進止有常度見後漢/竇融將㑹大軍先遣從事問㑹  之儀)¶
　次功定位　習儀陳列(漢髙后欲差次列侯功以定/朝位  叔孫通與弟子徵魯)¶
(諸生共起朝儀習之月餘會十/月諸侯朝百官各以次陳列)　三公輿載　諸王輦¶
<pb:KR3k0055_WYG_160-22b>¶
迎(魏鍾繇明帝時有疾拜起不便時華歆亦以髙年疾/病朝見皆使載輿車虎賁舁上殿就坐是後三公有)¶
(疾以為故事後後漢東平王蒼入朝既至升殿乃拜天/子親答之其  諸王入朝轉以輦迎至省閣乃下蒼以)¶
(受恩禮過不/安上疏辭)　劍履上殿　几杖入屏(漢詔蕭何劍履/上殿入朝不趨)¶
(賛拜不名拜後漢包咸為大鴻臚毎進見賜以几杖入/屏不趨賛  不名經傳有疑輒遣小黄門造舍而問)¶
　司士鞭呼　大行臚傳(司士率其屬以鞭呼趨朝曰/大行臚句傳注傳語告下)¶
(臚下告上曰句/大行今鴻臚)　諸侯麕至　君子鸞鏘(麕羣也光詩/庭燎之  君)¶
(子至止鸞/聲鏘鏘)　賜之餐牽　乗以墨車(周禮宰夫掌凡朝/廷會同賔客以禮)¶
(之法掌其委積膳獻飲食賔牢賜之餐/牽與其陳數  儀禮入王門乗墨車)　容貌采章¶
<pb:KR3k0055_WYG_160-23a>¶
聲明文物(朝而獻功於是有容/貌采章  下出左傳)　端旒　負扆　垂拱¶
　駿奔　九品陳儀　四方述職　無敢不庭　㒺有¶
後至　趨朝鳯闕　就列鵷行　(以下/聘)謁關　致館(關/人)¶
(問從者幾人注具為供也云/傳叔弓如晉致館辭曰云)　聚𣝔　展幣(周禮野廬/氏賔客至)¶
(將徒聚𣝔有相翔者誅之注相翔謂四面/翔觀視賔客衣物將盜之  下出儀禮)　致餼　發¶
幣(餼生肉也卿/發幣于公)　館穀　餼牽(館人為賔三日具沐五/日具浴  禮儀餼牽積)¶
(芻/禾)　百甕　二牢(醯醢百甕百餼客/餼二牢米  莒)　增庭燎　黼依¶
(詩小雅夜如何其夜未央庭燎之光注庭燎大燭也諸/侯將朝則司烜以物百枚并而束之設於門内也  周)¶
<pb:KR3k0055_WYG_160-23b>¶
(禮春官司几筵凡大朝覲大饗/射凡封國命諸侯王位設黼依)　報籌　待漏(唐王維/早朝詩)¶
(絳幘雞人報曉籌尚衣方進翠雲裘噦宋王元之待漏/記北闕向曙東方未明相君至止噦  鸞聲金門未闢)¶
(玉漏猶滴撤蓋下車于焉偃/息待漏之際相君其有思乎)　四朝　旅見(虞書五載/一廵狩羣)¶
(后四朝敷奏以言明試以功侯/  春秋傳非天子不旅見諸)　傳警　鳴鞭(上詳𩔖/聚  宋)¶
(紹興朝賀權於崇政殿行之/以殿狹不鳴鞭他如故事)　覲羣牧　率百官(上詳/𩔖聚)¶
(神虞書正月朔旦受命於/  宗率百官若帝之初)　介圭入覲　重譯來朝(詩/大)¶
(雅韓侯入覲以其介圭注介圭封圭也譯交趾之南有/越裳國周公居攝六年越裳以三象重  來朝獻白雉)¶
(曰天無烈風雷雹意/者中國有聖人乎)¶
<pb:KR3k0055_WYG_160-24a>¶
　　朝㑹五(聘附/)¶
原聖人南面(禮大傳聖人南面而聽天下所宜先者五/民不與焉一治親二報功三舉賢四使能)¶
(五存愛五者得於天下民無不足無不贍者五者一物/紕繆民莫得其死鄭注所先謂未遑飭事功也存愛察)¶
(有仁愛/者也)　天子執冒(周禮考工職天子執冒四寸以朝/諸侯鄭注名玉曰冒言徳能覆蓋)¶
(天下也四寸者以尊/接卑以小為貴也)　負斧南鄉(禮明堂位天子負斧/扆南鄉而立鄭注負)¶
(扆為斧文屏風於户牖/之間周公于前立焉)　北面東上(又三公中階之前/北面東上諸侯之)¶
(位阼階之東西面北上諸伯之國西階之西東面北上/諸子之國門東北面東上諸男之國門西北面東上九)¶
(夷之國東門之外西面北上八蠻之國南門之外北面/東上六戎之國西門之外東面南上五狄之國北門之)¶
<pb:KR3k0055_WYG_160-24b>¶
(外南面/東上)　當扆而立　當宁而立(並詳/前)　辨色始入(禮/玉)¶
(藻朝辨色始入君日出而視之退適路寢聽政使人視/大夫大夫退然後適小寢釋服鄭注小寢燕寢也釋服)¶
(服元/端也)　朝服以視(又皮弁以聽朔於太廟朝服以日視/朝於内朝鄭注皮弁下天子也朝服)¶
(冠元端素裳也内朝路寢門外/之正朝也天子諸侯皆三朝)　正位辨等(周禮司士/職正朝儀)¶
(之位辨其貴賤之等王南鄉三公北面東上孤東面北/上卿大夫西面北上王族故士虎士在路門之右南面)¶
(東上太僕大右太僕從者在路門之左南面西上按鄭/注此王日視朝事于路門外之位王族故士故為士晚)¶
(退留宿衛者未嘗仕雖同族不得在王宮大/右司右也太僕從者小臣祭僕御僕𨽻僕)　日邁月¶
征(毛詩小宛我日斯邁而月斯征鄭注我日謂日視朝/而月謂月視朝也先王制禮使君臣議於政事日有)¶
<pb:KR3k0055_WYG_160-25a>¶
(所更月有所/易無止息也)　服皮弁(周禮司服職眡朝則皮弁服鄭/注眡朝視内外朝之事皮弁之)¶
(服十五升白布衣積素以為裳王/受諸侯朝覲於廟則衮冕眡音視)　致馬資(少儀篇君/將適他臣)¶
(如致金玉貨貝於君則曰致馬資於/有司鄭注適他行朝會也資猶用也)　習威儀(儀禮聘/禮篇)¶
　脩王命(左傳曹伯來朝禮也諸侯五年/再相朝以脩王命古之制也)　五年一朝¶
　五歲而朝(並見/前)　和鸞雝雝(小雅蓼蕭篇和鸞雝雝/萬福攸同毛傳在軾曰)¶
(和在鑣/曰鸞)　鸞聲噦噦(小雅庭燎篇毛傳/噦噦徐行有節也)　言觀其旂(小/雅)¶
(采菽篇君子來朝言觀其旂/其旂淠淠毛傳淠淠動也)　星陳夙駕(曹植應詔詩/夙承明詔應)¶
(㑹王都星陳夙駕秣馬脂車命彼掌/徒肅我征旅朝發鸞臺夕宿蘭渚)　四海來假(魯頌/元鳥)¶
<pb:KR3k0055_WYG_160-25b>¶
(篇四海來假來假祁祁鄭/箋假至也祁祁衆多也)　九州貢職(九州之牧職典/其州之貢物)¶
　為宮四門(儀禮覲禮篇諸侯覲於天子為宫方三百/歩四門壇十有二尋深四尺加方明於其)¶
(上方明者木方四尺設六色東/青南赤西白北黑上元下黄)　為壇三成(司儀職將/㑹諸侯則)¶
(命為壇三成宫旁一門/詔王儀南鄉見諸侯也)　朝聘之道(公羊傳古者諸侯/必有㑹聚之事相)¶
(朝聘之道號辭必稱先君以相接然則齊紀無説焉不/可以並立乎天下故將去紀侯者不得不去紀也有明)¶
(天子則㐮公得為若行乎曰不得也不得則㐮公/曷為為之上無天子下無方伯縁恩疾者可也)　嘉¶
好之事(左傳劉文公合諸侯於召陵謀伐楚將㑹子行/敬子言於公曰㑹同難嘳有煩言莫之治也其)¶
(使祝鮀從公曰善乃使子魚辭曰夫祝社稷之常𨽻也/社稷不動祝不出境官之制也君以軍行祓社釁鼓祝)¶
<pb:KR3k0055_WYG_160-26a>¶
(奉以從于是乎出境若嘉好之事/君行師從卿行旅從臣無事焉)　朝廷之容(周禮保/氏職保)¶
(氏掌諫王惡而飬國子以道乃教之六儀/三曰朝廷之容鄭注朝廷之容濟濟翔翔)　聘覲之禮¶
(禮經觧聘覲之禮廢則君臣之位失/諸侯之行惡而倍叛侵陵之敗起矣)　朝宿之邑(公羊/傳鄭)¶
(伯以璧假許田何易之也易之則其言假之何為公也/曷為為公有天子存則諸侯不得專地也許田者何魯)¶
(朝宿之邑也諸侯時朝乎/天子皆有朝宿之邑焉)　朝儀之位(周禮/詳上)　貢賦不¶
乏(左傳貢賦不乏玩好時至公卿大/夫相繼于朝史不絶書府無虛月)　慢朝有禁(周禮/朝士)¶
(職禁慢朝錯立族談者鄭注慢朝謂臨/朝不肅敬也錯立族談違其位僔語也)　入覲于王(毛/詩)¶
(四牡奕奕孔脩且張韓侯入覲以其介圭入覲于王鄭/箋諸侯秋見天子曰覲諸侯以時見于王而貢國所寳)¶
<pb:KR3k0055_WYG_160-26b>¶
(也/)　入覲天人(應貞華林園詩峩峩列辟赫赫虎臣順/時貢職入覲天人備言錫命羽蓋珠輪)¶
　沐浴而朝(論語孔子/沐浴而朝)　盛服將朝(左傳趙宣子盛服/將朝尚早坐而假)¶
(寐/)　知者慮義者行(穀梁傳二年春公會戎於潛會者/外為主焉耳知者慮義者行仁者)¶
(守有此三者然後可以出㑹㑹戎危公也注知仁義皆/君子所體其次不能全備故各以所長為名在上者當)¶
(噐而使/之也)　賔有禮主則擇(左傳隠公十一年春滕侯薛/侯來朝争長公使羽父請於)¶
(薛侯曰周諺有之曰山有木工則度之賔有禮主則擇/之周之宗盟異姓為後寡人若朝於薛不敢與諸任齒)¶
(乃長/滕侯)　不俟車駕(論語君命召不俟駕行矣禮/在官不俟屨在外不俟車)　不言¶
犬馬(朝言不/及犬馬)　桓虞廷争(後漢詔議還北虜生口公卿/皆言不宜還司徒桓虞改議)¶
<pb:KR3k0055_WYG_160-27a>¶
(桓帝從之鄭𢎞第五倫恨之𢎞欲激厲虞因大言曰當/還者皆不忠虞廷叱之倫皆作色司𨽻奏謝詔云云何)¶
(尤而/謝)　鄧通不敬(鄧通方幸在上旁怠慢丞相申屠嘉/入曰朝廷之儀不可不肅罷朝召通)¶
(曰髙皇帝之朝廷小臣不敬當/斬帝使赦通曰此吾弄臣也)　玉帛相見(謂好/㑹也)　偏¶
駕不入(王/門)　表著之位(所以昭/事序)　朝廷之儀(陵三軍者/或懼於朝)¶
(廷之/儀)　勿䙝在庭(咸造勿褻在王庭/注造至也褻慢也)　恭己南面(舜/)¶
九賔之儀(自公侯/至士也)　三揖之禮(天子當/陽云云)　左九棘右九¶
棘(周禮外朝之位左九棘孤卿大夫/位焉右九棘公侯伯子男位焉)　左嘉石右胏石¶
　名位有數　車服有庸　(以下/聘)大夫郊勞(禮聘儀篇/士迎于境)¶
<pb:KR3k0055_WYG_160-27b>¶
(大夫郊勞卿為上擯大/夫為承擯士為紹擯)　上公七介(又聘禮上公七介/侯伯五介子男三)¶
(介所以明貴賤也鄭注此/皆使卿出聘之介數也)　衆介北面(儀禮聘禮篇衆/介北面蹌焉鄭)¶
(注容貌/舒揚)　三揖至階(禮聘儀三譲而後傳命三譲而後/入廟門三揖而後至階三譲而後)¶
(升所以致尊讓也按鄭注此揖譲主謂賔也三譲而後/傳命賔至廟門主請事時也賔見主人陳擯以大客禮)¶
(當已則三譲之不得命乃傳其君之聘/命也三譲而後入廟門譲主人廟受也)　執圭執璋(又/聘)¶
(禮君親禮賔致饔餼還圭璋賄贈饗食燕所以明賔客/君臣之義也謹按熟食曰饔牲食曰餼圭以為瑞也使)¶
(臣執以聘君璋使臣/執以聘后夫人也)　私面私覿(又君親禮賔賔私面/私覿謹按私面私覿)¶
(謂聘禮訖賔乃私以已禮物面見/主國之卿大夫覿見主國之君)　子貢聘諸侯(史記/子貢)¶
<pb:KR3k0055_WYG_160-28a>¶
(結駟連騎束帛元纁以聘享諸侯/所至國君無不分庭與之抗禮)　延陵聘諸國(左傳/吳王)¶
(使延陵季子聘於魯/晉諸國以觀諸侯)　辭玉(左傳秦伯使西乞術來聘/襄仲辭玉曰君不忘舊好)¶
(重之以大噐寡君敢辭玉注已聘而/還其圭璋輕其禮不欲與之為好也)　還玉(儀禮君使/卿皮弁還)¶
(玉於賔注君子于玉比徳以聘重禮還之者徳不可取/於人相磨切之義皮弁者始以此服受之不敢不受也)¶
　鹿鳴(燕使/臣也)　皇華(饗美/使臣)　用幣副忠(幣美則沒注用/幣以副忠美之)¶
(則主於幣失禮/本意没失也)　私覿非禮(大夫之私覿非禮也為人/臣者無外交不敢二君也)¶
　即位並聘(傳凡君即位/卿士並聘)　卒禮乃復(尚書如五器卒/乃復注復還圭)¶
(璧如五器禮終則還之三/帛二生一死則不還也)　適子之館　授子之餐(詩/緇)¶
<pb:KR3k0055_WYG_160-28b>¶
(衣之/宜篇)¶
　　朝㑹六¶
原詩魏陳王曹植應詔詩曰命彼掌徒肅我征旅朝發¶
鸞臺夕宿蘭渚經彼公田樂我稷黍西濟關谷或降或¶
升騑驂倦路載寢載興將朝聖皇匪敢燕寧前驅舉燧¶
後乗抗旌長懐永慕憂心如酲　梁簡文帝守東平中¶
華門開詩曰脂車向馳道總轡息中華落關猶待漏文¶
㦸未通車薄雲初起雨曙色始成霞壍流鋪紫若城風¶
<pb:KR3k0055_WYG_160-29a>¶
泛橘花絃誦終無取顧已自懐嗟　何遜早朝詩曰詰¶
旦鐘聲罷隠隠禁門通蘧車響北闕鄭履入南宮宿霧¶
開馳道初日照相風胥徒紛絡繹騶御或西東　周王¶
褒入朝守門開詩曰鳯池通複道嚴駕早凌晨鐵符行¶
警曙銀棨未開闉壍暗城無影晴新路不塵屯兵引畫¶
劍騎吹動斑輪徒知仰睿藻抽辭殊未申　陳江總答¶
王筠早朝守建陽門開詩曰金兎猶懸魄銅龍欲啓扉¶
三條息行火百雉照初暉御溝槐影出仙掌露光晞¶
<pb:KR3k0055_WYG_160-29b>¶
又賦得謁帝承明廬詩曰霧開仁夀殿雲繞承明廬輪¶
停紺幰引馬度紅塵餘香貂拜黻衮花綬拂元除謁帝¶
升清漢何殊入紫虛　隋煬帝冬至乾陽殿受朝詩曰¶
北陸元冬盛南至晷漏長端拱朝萬國守文繼百王至¶
徳慙日用化道愧時康新邑建嵩嶽雙闕臨洛陽圭影¶
正八表道路均四方碧空霜華浄朱庭皎日光纓珮既¶
濟濟鐘鼓何鍠鍠文㦸翊髙殿采旄分脩廊元首乏明¶
哲股肱貴惟良舟楫行有寄庻此王化昌　牛𢎞奉和¶
<pb:KR3k0055_WYG_160-30a>¶
冬至乾陽殿受朝應詔詩曰恭己臨萬㝢宸居御八埏¶
作貢菁茅集來朝圭黻連司儀三揖盛掌禮九賔䖍重¶
欄映如璧複道遶非煙　許善心同前詩曰森森羅陛¶
衛噦噦鏘璁珩禮殫五瑞輯樂闋九功成　唐太宗正¶
日臨朝詩曰條風開獻節灰律動初陽百蠻奉選班萬¶
國朝未央雖無舜禹蹟幸欣天地康車輿同八表書文¶
混四方赫奕儼冠蓋紛綸盛服章羽旄飛馳道鐘鼓震¶
巖廊組練暉霞色霜㦸照朝光晨宵懐至理終愧撫遐¶
<pb:KR3k0055_WYG_160-30b>¶
荒　虞世南凌晨早朝詩曰萬户宵光曙重簷夕霧収¶
玉花停夜燭金壺送曉籌日暉青𤨏殿霞生結綺樓重¶
門應啓路通籍引王侯　魏徴奉和正日臨朝應詔詩¶
曰百靈待軒后萬國㑹塗山豈如今睿哲邁古獨光前¶
聲教溢四海朝宗引百川鏘洋鳴玉珮灼爍耀金蟬淑¶
景輝雕輦髙旌揚翠煙庭實超王㑹廣樂盛鈞天既欣¶
東户日復詠南風篇願奉光華慶從斯萬億年　顔師¶
古同前詩曰七政璿衡始三元寳厯新負扆延百辟垂¶
<pb:KR3k0055_WYG_160-31a>¶
旒御九賔肅肅皆鴛鷺濟濟盛纓紳天涯致重譯西域¶
獻竒珍　岑文本同前詩曰時雍表昌運日正叶靈符¶
徳兼三代禮功苞四海圗踰沙紛在列執玉儼相趨清¶
蹕喧輦道張樂駭天衢拂蜺九旗映儀鳯八音殊佳氣¶
浮仙掌薰風繞帝梧天文光七政皇恩被九區方陪瘞¶
玉禮珥筆岱山隅　楊師道同前詩曰皇猷被寰宇端¶
扆屬元辰九重麗天邑千門臨上春　李百藥同前詩¶
曰化厯昭唐典承天順夏正百靈警軒籞三辰揚斾旌¶
<pb:KR3k0055_WYG_160-31b>¶
充庭富禮樂髙讌齒簪纓獻夀符萬歲移風韻九成¶
張文琮同潘屯田冬日早朝詩曰假寐懐古人夙興瞻¶
曉月通晨禁門啓冠蓋趨朝謁霜靄清九衢霞光照雙¶
闕紛綸文物紀煥爛聲明發腰劍動陸離鳴玉和清越¶
　增韋元旦早朝詩曰震維方月季宸極衆星尊珮玉¶
朝三陛鳴珂度九門挈壺分早漏伏檻曜初暾北倚蒼¶
龍闕西臨紫鳯垣詞庭草欲奏温室樹無言鱗翰空為¶
忝長懐聖主恩　鄭愔同前詩曰瑞闕龍車峻宸庭鳯¶
<pb:KR3k0055_WYG_160-32a>¶
掖深才良寄天綍趨拜侶朝簪飛舄㸔來影喧車識駐¶
音重軒輕霧入洞户落花侵聞有題新翰依然想舊林¶
同聲慙卞玉謬此託韋金　沈佺期同前詩曰閶闔連¶
雲起巖廊拂霧開玉珂龍影度珠履鴈行來長樂宵鐘¶
盡明光曉奏催一經傳舊徳五字擢英才儼若神仙去¶
紛從霄漢廻千春奉休厯分禁喜趨陪　又和崔正諫¶
登秋日早朝詩曰雞鳴朝謁滿白露禁門秋爽氣臨旌¶
㦸朝光映冕旒河宗來獻寳天子命焚裘獨負津陽議¶
<pb:KR3k0055_WYG_160-32b>¶
言從建禮遊　賈至早朝大明宮詩曰銀燭朝天紫陌¶
長禁城春色曉蒼蒼千條弱栁垂青𤨏百囀流鶯繞建¶
章劍珮聲隨玉墀歩衣冠身惹御爐香共沐恩波鳯池¶
上終朝染翰侍君王　王維和前詩曰絳幘雞人報曉¶
籌尚衣方進翠雲裘九重閶闔開宮殿萬國衣冠拜冕¶
旒日色纔臨仙掌動香煙欲傍衮龍浮朝罷須裁五色¶
詔珮聲歸到鳯池頭　又早朝詩曰栁暗百花明春深¶
五鳯城城鵶睥睨曉宫井轆轤聲方朔金門待班姬玉¶
<pb:KR3k0055_WYG_160-33a>¶
輦迎仍聞遣方士東海訪蓬瀛　又春日直門下省早¶
朝詩曰騎省直明光雞鳴謁建章遥聞侍中珮暗識令¶
公香玉漏隨銅史天書拜夕郎旌旗映閶闔歌吹滿昭¶
陽官舍梅初紫宮門栁欲黄願將遲日意同與聖恩長¶
　岑參和賈舍人早朝詩曰雞鳴紫陌曙光寒鶯囀皇¶
州春色闌金闕曉鐘開萬户玉階仙仗擁千官花明劍¶
珮星初落栁拂旌旗露未乾獨有鳯凰池上客陽春一¶
曲和皆難　杜甫和前詩曰五夜漏聲催曉箭九重春¶
<pb:KR3k0055_WYG_160-33b>¶
色醉仙桃旌旗日暖龍蛇動宮殿風微燕雀髙朝罷香¶
煙擕滿袖詩成珠玉在揮毫欲知世掌絲綸美池上于¶
今有鳯毛　又紫薇殿退朝詩曰户外昭容紫袖垂雙¶
瞻御座引朝儀香飄合殿春風轉花覆千官淑景移晝¶
漏稀聞髙閣報天顔有喜近臣知宮中每出歸東省㑹¶
送夔龍集鳯池　韓愈和庫部盧四兄曹長元日朝回¶
詩曰天仗宵嚴建羽旄春雲送色曉雞號金爐香動螭¶
頭暗玉珮聲來雉尾髙戎服上趨承北極儒冠列侍映¶
<pb:KR3k0055_WYG_160-34a>¶
東曹太平時節身難遇郎署何須歎二毛　白居易和¶
集賢劉學士早朝詩曰吟君昨日早朝詩金御爐前喚¶
仗時煙吐白龍頭宛轉扇開青雉尾參差暫留書殿多¶
稱屈合入綸闈即可知從此摩霄去非晚𩯭邊未有一¶
莖絲　鄭谷朝謁詩曰捧日整朝簪千官一片心班趨¶
黄道急殿揖紫宸深威鳯迴香扆新鶯囀上林小松含¶
瑞露春翠易成隂(武徳殿前/新栽小松)¶
原賦晉傅元朝㑹賦曰仰二皇之文象詠帝徳乎上系¶
<pb:KR3k0055_WYG_160-34b>¶
考夏后之遺訓綜殷周之典制采秦漢之舊儀定元正¶
之嘉㑹于是先期戒事衆官允敇萬國咸亨各以其職¶
翼翼京邑巍巍紫極閶闔闢天門開坐太極之正殿儼¶
嵯峨以崔嵬嘉廣庭之敞麗美升雲之玉階相者從容¶
俟次而入濟濟洋洋肅肅習習就位重列面席而立臚¶
人齊列賔禮九重羣后徳譲海外來同束帛戔戔羔鴈¶
邕邕獻贄奉璋人肅其容是時天子盛服晨興坐武帳¶
憑玉几正南面而聽朝平權衡乎砥矢羣司百辟進阼¶
<pb:KR3k0055_WYG_160-35a>¶
納觴皇恩下降休氣上翔禮畢饗燕進止有章六樂遞¶
奏磬管鏗鏘淵淵鼓鐘嘒嘒笙簧搏拊琴瑟以詠先皇¶
雅歌内協頌聲外揚¶
原頌唐岑文本三元頌曰攝提改度孟陬順紀歸餘既¶
終獻嵗方始乃詔司存命掌故考憲章修法度三朝之¶
禮畢陳九賔之儀咸具庭燎晃以飇舉明燈爍以星布¶
爾乃月正元日節應勾芒浮祥煙而泛佳氣闢閶闔而¶
敞徳陽虞賔光於列位呼韓厠於班行百僚濟濟萬國¶
<pb:KR3k0055_WYG_160-35b>¶
皇皇腰金鳴玉執贄奉璋内自畿甸外被要荒輸賝王¶
㑹納貢職方司儀之職無替臚人之列有章既伸睠於¶
宸極亦矯首於巖廊猶川流之歸海若湛露之晞陽張¶
崇牙設柷敔陳鼎食列樽俎梐枑肅而為衛戈鋋森以¶
齊舉五輅接軫九旗揚斾羽蓋葳蕤雲車晻藹發聲明¶
於文物備威儀於冠帶¶
原表魏陳王曹植請赴元正表曰欣豫百官之美想見¶
朝覲之禮耳存九成目想率舞　又謝得入表曰不世¶
<pb:KR3k0055_WYG_160-36a>¶
之命非所敢思有若披浮雲而仰白日出幽谷而登喬¶
木目希庭燎心存泰極¶
　　元正冬至朝賀一¶
原杜氏通典曰漢髙帝十月定秦遂為歲首七年長樂¶
宫成制諸侯羣臣朝賀儀先平明謁者治禮引以次入¶
殿門庭中陳車騎歩卒衛宮設兵張旗幟傳云趨殿下¶
郎中夾陛陛數百人功臣列侯諸將軍軍吏以次陳西¶
方東向文官丞相以下陳東方西向大行設九賔臚句¶
<pb:KR3k0055_WYG_160-36b>¶
傳(韋昭曰九賔/則周禮九儀)於是皇帝輦出房百官執㦸傳警引諸¶
侯王以下至吏六百石以次奉賀禮畢復置法酒(文頴/曰作)¶
(酒法/令也)諸侍坐殿上皆伏抑首(抑屈/首也)以尊卑次起上夀觴¶
九行謁者言罷酒御史執法舉不如儀者輒引去羣臣¶
莫不震恐肅敬至武帝雖用夏正然每月朔朝至於十¶
月朔猶常享㑹其儀夜漏未盡七刻鐘鳴受賀及贄公¶
侯璧二千石羔千石六百石鴈四百石以下百官賀正¶
月(正朝大㑹諸侯執玉璧薦以鹿皮公卿以下所執如/古禮古者衣皮故用皮帛為幣玉以象徳璧以稱事)¶
<pb:KR3k0055_WYG_160-37a>¶
二千石以上上殿稱萬嵗(獨斷曰三公奉璧上殿向御/坐北面太常賛曰皇帝為興)¶
(三公伏皇帝坐乃進璧古/語曰御坐則起此之謂也)舉觴御食前司空奉羮大司¶
農奉飯奏食舉之樂百官受賜宴饗大作樂(白虎通曰/有喪不朝)¶
(吉㓙不相干不奪孝子恩也太廟火/日食后之喪雨霑服失容並廢朝)後漢嵗首正月為¶
大朝受賀其儀夜漏未盡七刻鐘鳴受朝賀及贄(獻帝/起居)¶
(注舊典市長執薦建/安八年始令執雉)百官二千石以上上殿稱萬歲舉¶
觴御食前司空奉羮大司農奉飯奏食舉樂百官受賜¶
宴饗大作樂(蔡質漢儀正月旦天子幸徳陽殿臨軒公/卿百官各陪位朝賀百蠻朝貢畢屬郡計)¶
<pb:KR3k0055_WYG_160-37b>¶
(吏皆陛覲庭燎宗室諸劉雜㑹萬人以上立西南位既/定上夀計吏中庭北面太官賜酒食西入東出御史四)¶
(人執法陛下虎賁羽林張弓挾矢陛㦸左右戎頭偪脛/陪前向後左右中郎將位東南羽林虎賁將位東北五)¶
(官將位中央悉坐就賜作九賔徹樂謁者引公卿以次/拜徹行出卑官在前尊官在後徳陽殿周旋容萬人陛)¶
(髙二丈皆文石作壇/畫屋朱梁玉階金柱)　魏文帝受禪後脩洛陽宮室權¶
都許昌宮殿狹小元日於城南立氊殿青帷以為門設¶
樂饗食後還洛陽依漢舊事其藩王不得朝覲明帝時¶
有朝者由特恩不得為常　晉武帝咸寜中定儀先正¶
月一日有司各宿設王公卿校便坐於端門外大樂鼓¶
<pb:KR3k0055_WYG_160-38a>¶
吹又宿設四廂樂於殿前夜漏未盡十刻羣臣集庭燎¶
起上賀謁報又賀皇后還從雲龍中華門入詣東閣下¶
便坐漏未盡七刻羣司乗輿車百官及受贄郎下至計¶
吏皆入立其次其陛衛者如臨軒儀漏未盡五刻謁者¶
僕射大鴻臚各奏羣臣就位定漏盡侍中奏外辦皇帝¶
出鐘鼓作百官皆拜伏太常導皇帝升御座鐘鼓止百¶
官起大鴻臚跪奏請朝賀掌禮郎賛蕃王奉璧拜賀謁¶
者引上殿皇帝興王再拜坐復再拜跪置璧御前復再¶
<pb:KR3k0055_WYG_160-38b>¶
拜成禮下殿復故位又賛太尉公特進匈奴南單于金¶
紫將軍中二千石二千石六百石奉璧皮帛羔鴈雉拜¶
賀引上殿如蕃王儀成禮復故位大行令賛以贄授贄¶
郎郎以璧帛付謁者羔鴈雉付太官太樂令跪奏雅樂¶
乗黄令乃出車皇帝罷入百官皆坐晝漏六刻謁者引¶
王公二千石上殿千石六百石停本位謁者引王詣罇¶
酌酒跪授侍中謁者奏蕃王臣某等奉觴再拜上千萬¶
歲夀百官伏稱萬歲四廂樂作百官再拜已飲又再拜¶
<pb:KR3k0055_WYG_160-39a>¶
還本位侍中中書令尚書各於殿上上夀酒登歌樂升¶
太官令又行御酒進御前乃行百官酒太樂令跪奏登¶
歌三終太官令請具御飯到階羣臣皆起授持節持節¶
跪進御座前羣臣就席太樂令跪奏食舉樂乃行百官¶
飯食畢太樂令跪請進儛以次作鼓吹又跪請以次進¶
伎乃召諸郡計吏前受敇戒於階下宴樂畢謁者一人¶
跪奏請罷退鐘鼓作羣臣北面再拜出(未盡七刻謂之/晨賀晝漏上三)¶
(刻更出百官奉夀酒謂之晝㑹别置女樂三十人於黄/帳外奏房中之歌其王公以下入朝者四方各為二番)¶
<pb:KR3k0055_WYG_160-39b>¶
(三歲而周周則更始如有/故不朝之歲各遣卿奏禮)　東晉江左多虞不復晨賀¶
夜漏未盡十刻開宣陽門至平明始開殿門晝漏上水¶
五刻皇帝乃出受賀皇太子出㑹者則在三恪下王公¶
上正朝元㑹設白獸罇於殿庭若有能獻直言者則發¶
此罇飲酒(罇蓋施白虎/形以名焉)　宋因晉制無所改異唯朝至¶
十刻乃受朝賀升皇太子在三恪上齊因之　梁元㑹¶
之禮未明庭燎設文物充庭臺門闢禁衛皆嚴有司各¶
從其事太階東置白獸罇羣臣及諸蕃客並集各從其¶
<pb:KR3k0055_WYG_160-40a>¶
班而拜侍中奏中嚴王公卿尹各執珪璧入拜侍中乃¶
奏外辦皇帝服衮冕乗輿以出侍中扶左常侍扶右黄¶
門侍郎一人執曲直華蓋從至階降輿納舄升座御前¶
施奉珪藉王公以下至阼階脱劍舄升殿席南奉䞇珪¶
璧禮畢下殿納舄佩劍詣本位主客郎徙珪璧於東廂¶
帝興入徙御座於西壁下東向設皇太子王公以下位¶
又奏中嚴皇帝服通天冠升御座王公上夀禮畢食食¶
畢樂伎奏太官進御酒主書賦黄甘逮二品以上尚書¶
<pb:KR3k0055_WYG_160-40b>¶
騶騎引計吏郡國各一人皆跪受詔侍中讀五條詔計¶
吏更應諾訖令陳便宜者聽詣白獸罇以次還座宴樂¶
罷皇帝乗輿以入皇太子朝則逺遊冠乗金輅鹵簿以¶
行與㑹則劍履升座㑹訖先興天監六年詔元日朝畢¶
御座南面以西方為上皇太子以下在北壁坐者悉西¶
邊東向尚書令以下在南方坐者悉東邊西向舊元日¶
御座東向酒壺在東壁下御座既南向乃詔壺於南欄¶
下又詔元日受五等贄珪璧量付所司周捨按周禮冡¶
<pb:KR3k0055_WYG_160-41a>¶
宰大朝覲賛玉幣尚書古之冡宰尚書主客曹郎既冡¶
宰𨽻職今元日五等奠玉既竟請以主客郎受帝從之¶
又尚書僕射沈約議正㑹儀注御出乗輿至太極殿前¶
納舄升階尋路寢之設本是人君居處不容自敬宫室¶
按漢氏則乗小車升殿請自今元正及大公事御宜乗¶
小輿至太極階仍乗板輿升殿　陳制先元㑹十日百¶
官並集儀注令僕以下悉公服監之設庭燎街闕城上¶
殿前皆嚴兵百官各設部伍而朝宮人皆於東堂隔綺¶
<pb:KR3k0055_WYG_160-41b>¶
疏而觀宫門既無籍外人但絳衣者亦得入觀是日上¶
事人發白獸罇自餘亦多依梁禮云　北齊元正大饗¶
百官一品以下流外九品以上與㑹一品以下正三品¶
以上開國公侯伯散品公侯及特命之官刺史並升殿¶
從三品以下從九品以上及奉正使人比流外官者在¶
階下勲品以下端門外侍中宣詔慰勞郡國使(詔牘長/尺三寸)¶
(廣一尺雌黄塗飾上冩詔書㑹日侍中慰勞郡國吏問/刺史太守安否及穀價麥苖善惡人間疾苦又班五條)¶
(詔書於州郡國使人寫以詔牘一枚長二尺五寸廣一/尺三寸寫詔書正㑹宣示使人歸以告刺史一曰政在)¶
<pb:KR3k0055_WYG_160-42a>¶
(正身愛人去殘賊擇良吏正決獄平徭賦二曰人生在/勤勤則不匱其勸率田桑無或煩擾三曰六極之人務)¶
(加寛養必使生有以自牧沒有以自給四曰長吏浮華/奉客以求小名逐末捨本政之所疾宜謹察之五曰人)¶
(事意氣干亂奉公内外溷淆紀綱不設所/宜糾劾侍中黄門宣詔勞諸郡上計訖罷)　隋制正旦¶
及冬至文物充庭皇帝出西房即御座羣官客使人就¶
位再拜上公一人詣西階觧劍升賀降階帶劍復位而¶
拜有司奉諸州表羣官在位者又拜而出皇帝入東房¶
有司奏行事訖乃出西房坐定羣官入就位上夀訖上¶
下俱拜皇帝舉酒上下舞蹈三稱萬歲進食食畢奏樂¶
<pb:KR3k0055_WYG_160-42b>¶
伎宴罷皇帝乗輿以入　唐開元八年十一月中書門¶
下奏曰伏以冬至一陽始生萬物潛動所以自古聖帝¶
明王皆以此日朝萬國觀雲物禮之大者莫逾是時因¶
敇自今以後冬至日受朝永為恒式至天寳二載十一¶
月五日甲子冬至敇伏以昊天上帝義在尊嚴恭惟祀¶
典毎用冬至既於是日有事圜丘更受朝賀實深兢惕¶
自今以後冬至宜以次日受朝永為恒式至六載十二¶
月敇諸道差使賀正表但送省司又不同進於禮全乖¶
<pb:KR3k0055_WYG_160-43a>¶
自今應賀正使元日隨京官例序立便見通事舍人奏¶
知其表直送四方館元日仗下後一時同進永泰二年¶
十一月詔冬至令有司祭南郊復於含元殿受朝賀建¶
中二年十一月敇以冬至日受朝賀　增宋㑹要元日¶
五月朔冬至大朝㑹其日將士填街列黄麾仗於庭百¶
官俱入就位侍中版奏嚴辦鳴鞭宫垂撞黄鐘之鐘右¶
五鐘皆應皇帝衮冕御輿以出即御座在位官拜舞太¶
尉奏稱賀中書令門下侍郎奏諸方鎮表及祥瑞户禮¶
<pb:KR3k0055_WYG_160-43b>¶
部奏諸州諸番貢物司天監奏雲物祥瑞禮畢撞&KR0331;賔¶
之鐘左五鐘皆應仗列如舊以俟上夀百僚朝服立皇¶
帝服通天絳紗御輿以出百僚拜舞太尉執爵跪進稱¶
千萬歲夀三爵而起侍中奏觧嚴所司承㫖放仗百僚¶
再拜退其登歌則甘露嘉禾瑞木成文之曲宮垂則奏¶
正安乾安之樂舞則盛徳升聞天下大定酒行三周皇¶
帝御輿入　遼穆宗即位正旦朝賀臣僚并諸國使昧¶
爽入朝奏班齊皇帝升殿坐契丹舍人殿上通訖引契¶
<pb:KR3k0055_WYG_160-44a>¶
丹臣僚東洞門入引漢人臣僚并諸國使西洞門入合¶
班舞蹈五拜鞠躬平身引親王東階上殿欄内褥位俯¶
伏跪自通全銜臣某等祝夀訖俯伏興退引東階下殿¶
復位舞蹈五拜畢鞠躬宣徽使殿上鞠躬奏臣宣答稱¶
有敇班首以下聽制訖再拜鞠躬宣徽傳宣云履端之¶
慶與公等共之舍人賛謝宣諭拜舞蹈五拜賛各祗候¶
分班引出引班首西階上殿奏表目訖教坊起居賀十¶
二拜畢賛各祗候引契丹漢人臣僚并諸國使東西洞¶
<pb:KR3k0055_WYG_160-44b>¶
門入合班再拜賛進酒引親王東階上殿就欄内褥位¶
搢笏執臺琖進酒訖退復褥位置臺琖出笏少前俯伏¶
自通全銜臣某等謹進千萬歲夀酒俯伏興退復褥位¶
與殿下臣僚皆再拜鞠躬俟宣徽使殿上鞠躬奏臣宣¶
答稱有㫖親王以下再拜如初儀傳宣云飲公等夀酒與¶
公等内外同慶舍人賛謝宣諭如初賛各祗候親王搢¶
笏執臺琖殿下臣僚分班皇帝飲酒教坊奏樂殿上下¶
臣僚皆拜呼萬嵗賛各祗候樂止教坊再拜皇帝卒飲¶
<pb:KR3k0055_WYG_160-45a>¶
親王進受琖復褥位置臺琖出笏揖臣僚合班引親王¶
東階下殿復位鞠躬再拜賛各祗候分班引出皇帝起¶
　金元旦聖誕上夀皇帝陞御座鳴鞭報時畢殿前班¶
小起居各復位立舍人引皇太子并臣僚使客合班入¶
至丹墀舞蹈五拜平立閣使奏諸道表自皇太子以下¶
皆再拜引皇太子升殿褥位搢笏捧琖盤進酒皇帝受¶
置於案皇太子退復褥位轉盤與執事者出笏二閤使¶
齊揖入欄子内拜跪致辭云元正啓祚品物咸新恭惟¶
<pb:KR3k0055_WYG_160-45b>¶
皇帝陛下與天同休若聖節則云萬春令節謹上夀巵¶
伏願皇帝陛下萬歲萬歲萬萬歲祝畢拜興復褥位同¶
殿下臣僚皆再拜宣徽使稱有制在位皆再拜宣答曰¶
履新上夀與卿等内外同慶聖節則曰得卿夀酒與卿¶
等内外同慶詞畢舞蹈五拜齊立皇太子搢笏執盤臣¶
僚分班教坊奏樂皇帝舉酒殿上下侍立臣僚皆再拜¶
皇太子受虛琖退立褥位轉盤琖與執事者出笏左下¶
殿樂止合班在位臣僚皆再拜分引與宴官上殿次引¶
<pb:KR3k0055_WYG_160-46a>¶
宋國人從至丹墀再拜不出班奏聖躬萬福再拜唱有¶
敇賜酒食又再拜各祗候平立引左廊立次引髙麗夏¶
人從如上儀畢分引左右廊立御果牀入進酒皇帝飲¶
則坐宴侍立臣皆再拜進酒官接琖還位坐宴官再拜¶
復坐行酒傳宣立飲訖再拜坐次從人再拜坐三琖致¶
語揖臣使并從人立誦口號畢坐宴侍立官皆再拜坐¶
次從人再拜坐食入七琖曲將終揖從人立再拜畢引¶
出聞曲時揖臣使起再拜下殿果牀出至丹墀合班謝¶
<pb:KR3k0055_WYG_160-46b>¶
宴舞蹈五拜賛各祗候分引出　元史元正受朝儀前¶
期三日習儀於聖夀萬安寺前二日陳設於殿庭至期¶
大昕皇帝出閤陞輦鳴鞭三至大明殿外侍儀使導駕¶
時引進使同内侍官引宮人擎執導從入至皇后宮庭¶
内侍入啓皇后出閤陞輦至殿東門外兩宮升御榻鳴¶
鞭三司晨報時雞唱畢尚引引殿前班起居拜舞叩頭¶
山呼各分立俟后妃諸王駙馬以次賀獻禮畢典引引¶
丞相以下起居拜舞叩頭山呼侍儀使請丞相進酒樂¶
<pb:KR3k0055_WYG_160-47a>¶
工登歌曲終丞相祝賛曰溥天率土祈天地之洪福同¶
上皇帝皇后萬歲夀宣徽使答曰如所祝尚醖官以觴¶
授丞相丞相搢笏奉觴北面立教坊奏樂丞相進酒畢¶
樂止禮部官押進奏表章禮物二案至横階下進讀表¶
章官等齊跪宣表目讀禮物舍人跪讀禮物目拜舞叩¶
頭山呼僧道耆老外國番客以次而賀禮畢大㑹諸王¶
宗親駙馬大臣宴饗殿上侍儀使引丞相等陞殿侍宴¶
四品以上賜酒殿上典引引五品以下賜酒於日精月¶
<pb:KR3k0055_WYG_160-47b>¶
華二門之下宴畢鳴鞭侍儀使導駕引進使導后還寢¶
殿如來儀　明洪武元年令正旦冬至及夀旦各衙門¶
不許於寺觀行香其萬歲牌不許復設凡遇大朝賀除¶
已習儀及具服官員許入班其餘便服人員止於午門¶
外行禮執事官於華蓋殿行禮披甲帶刀侍衛之人免¶
拜五府六部等官於殿内侍立今皆入班奏事止於華¶
蓋殿二十四年令禮官置百官朝班序牌大書品級列¶
丹墀左右木柵之上文武百官照品序立侍班二十六¶
<pb:KR3k0055_WYG_160-48a>¶
年定萬夀聖節百官朝賀儀正旦冬至同後嘉靖年定¶
儀亦與正旦冬至同但鴻臚加設玉帛案二於殿内簾¶
前朝班序立¶
　　元正冬至朝賀二¶
增慶㑹(南史元正慶/㑹國之大體)　受朝(張齊賢傳今元日通天宮/受朝有司遂讀時令布政)¶
(古之/禮也)　漢儀(晉書禮志漢儀有正㑹禮正旦夜漏未盡/七刻鐘鳴受賀公侯以下執贄來庭二千)¶
(石以上升/殿稱萬歲)　晉禮　瑞雪(南史本紀正月朔華靈降/散為六出上悦以為瑞)¶
祥煙(薛逢元日觀仗詩曈曈初日/照樓臺漠漠祥煙雉扇開)　辛盤(丁謂元日立/春詩戴歸雙)¶
<pb:KR3k0055_WYG_160-48b>¶
(綵勝就賜/五辛盤)　樺燭(盧延遜新歲朝賀詩元/日燕脂色朝天樺燭香)　晨賀(夜漏/未盡)¶
(七刻謂之晨賀晝漏上三/刻百官奉夀酒謂之晝賀)　曉照(晉書樂志上夀奏介/雅歌百華照曉千門)¶
(洞/晨)　充庭(禮儀志隋梁間元㑹禮/未明庭燎設文物充庭)　立仗(國史補云中/元冬至立仗)¶
(太官皆列燭至於五六百炬謂之/火城宰相至火城則撲滅避之)　太極殿(唐書禮樂/志元正受)¶
(羣臣朝賀而㑹前一日/尚書設御幄於太極殿)　中華門(晉禮/志)　千官喜(楊巨/源元)¶
(日詩天顔入曙千官/喜日色迎春萬物知)　萬國亨(傅𤣥朝㑹賦定元正之/嘉㑹萬國咸亨各以其)¶
(職羣后徳遜海外來同/獻贄奉璋人肅其容)　受圗籍(班固東都賦春正三/朝會同漢京天子受)¶
(四海之圖籍膺/萬國之貢珍)　陪朝賀(後漢書禮儀志正月元旦天/子幸徳陽殿臨軒公卿郎將)¶
<pb:KR3k0055_WYG_160-49a>¶
(大夫百官各陪朝賀/屬郡計吏皆觀庭燎)　排正仗(風土歲時記元日天子/受朝賀謂之排正仗冬)¶
(至謂之排冬仗百官皆依朝服如大禮祭祀太常作雅/樂賀畢百官以次就坐酒行五太常以樂侑食凡燕享)¶
(而朝服古樂惟冬正㑹為然如不/受賀則請東上閣門拜表而已)　設華燈(晉書禮志/元㑹文昌)¶
(殿用漢儀又/設百花燈)　景福惟新(禮樂志皇帝受羣臣朝賀曰/元正首祚景福惟新陛下與)¶
(天同休臣等謹/上千秋萬歲夀)　休氣氤氲(歐陽詹元日陪早朝詩和/風髣髴樓臺曉休氣氤氲)¶
(天地/春)　讀令布政(見受/朝注)　説經奪席(後漢書戴憑傳正/旦朝賀光武令羣)¶
(臣能説經者更相詰難義有不通輒奪/其席以益通者戴憑遂奪五十餘席)¶
　　元正冬至朝賀三¶
<pb:KR3k0055_WYG_160-49b>¶
增表明李梅亭賀元㑹表曰元㑹藏儀仗入龍樓之曉¶
孟陬占象厯新鳯紀之編彞夏來同堪輿協慶恭惟皇¶
帝陛下秉乾之健出震而亨孝備愛欽浹三宮之和氣¶
書頒寛大轉四海之仁風於萬斯年自今伊始臣乆違¶
班著俶布藩條春見曰朝徒想北辰之拱閏餘成歲敢¶
稽東作之平　王臞軒賀元正表曰春王正月肇稱獻¶
歲之儀天子萬年增衍泰元之策永膺多福敷錫庻民¶
恭惟皇帝陛下道體泰亨徳儀震動太歲在酉民益富¶
<pb:KR3k0055_WYG_160-50a>¶
於酒漿休命用申化愈張於琴瑟嘉與林林之衆茂臻¶
啿啿之祺臣承惠守藩馳心戀闕讀離騷賦既逢湘水¶
之孟陬奉寛大書願布楚鄉之農事　趙南塘賀元正¶
表曰正月始和著於甲令三朝大㑹盛在寅杓惟聖憲¶
天如春澤物恭惟皇帝陛下儲神蠖濩受命穆清井鉞¶
參旗戢司干而不試箕風畢雨被豐澤以惟均肇承蒼¶
陸之規增受紫壇之莢臣望京浸逺戀闕滋深周衛設¶
九賔之臚莫陪下列甘泉受羣吏之計惟詠昌期　李¶
<pb:KR3k0055_WYG_160-50b>¶
梅亭賀冬至表曰七年而得攝提契元封之至日八能¶
之合前殿闡太極之治朝睿知有臨福禄來萃恭惟皇¶
帝陛下聰明淵懿剛健粹精問寢龍樓謹冬温之定省¶
疏恩鳯檢廣春育之涵濡迎神策於泰元薰嘉生之叶¶
氣臣宅西乗障拱北傾心自顧孤桐難旅周官之琴瑟¶
幸舒一線當圗蜀郡之袴襦　陳篔牕代皇弟賀冬至¶
表曰璿杓揷子復初見於天心玉厯標冬觀首書於雲¶
物歡騰四表慶輯九重恭惟皇帝陛下發育功深裁成¶
<pb:KR3k0055_WYG_160-51a>¶
道妙御圖六稔乆迎化日之舒長課歴萬年又兆陽春¶
之駘蕩屬唐宫之添線稱舜殿之垂裳不老乾坤無窮¶
宇宙臣叨陪近屬欣際大君喜溢漢觴共仰龍顔之粹¶
穆福綿周鼎庶同麟趾之阜安¶
　　執贄一¶
原六幣　五玉(周禮云小行人掌邦國賔客之禮籍以/待四方之使者合六幣圭以馬璋以皮)¶
(璧以帛琮以錦虎以繡璜以黼此六物者以和諸侯之/好故也  尚書舜典五玉三帛謹案五玉諸侯五瑞珪)¶
(璧/也)　鎮圭桓圭　穀璧蒲璧(周禮大宗伯云王執鎮圭/公執桓圭侯執信圭伯執)¶
<pb:KR3k0055_WYG_160-51b>¶
(躬圭男又云子執/穀璧  執蒲璧)　孤執皮帛　士用雉腒(周禮云孤/執皮帛鄭)¶
(注云皮帛者束帛而表以皮為之飾皮虎豹皮帛如今/璧色繒也  儀禮云士相見之禮贄冬用雉夏用腒左)¶
(頭奉之按鄭注云贄所執以至者君子見于所尊敬必/執贄以將其厚意也士贄用雉者取其介交有時别有)¶
(倫也雉必用死者為其不可/生服也夏用腒備腐臭也)　章物　告䖍(傳曰哀姜/至公使宗)¶
(婦覿用幣御孫曰男贄大者玉帛小者禽鳥以章物也/女贄不過榛栗棗脩以告䖍也男女同贄是無别也)¶
　五瑞　三帛(尚書輯五瑞既月乃日班瑞於羣后注/輯歛也  諸侯世子執纁公之孤執元)¶
(附庸之君執黄三帛也卿執羔大/夫執鴈二生也士執雉一死也)　皮幣　布維(史顔/異曰)¶
(今王侯朝賀以蒼璧直數千而皮幣反四十萬本末不/相稱天子不悦  下大夫以鴈飾之布維之注繫之索)¶
<pb:KR3k0055_WYG_160-52a>¶
(也/)　無䙝　不趨(禮記曰無辭不相接無禮不相見欲/民無相褻注禮執贄也  凡執贄者)¶
(不趨容彌蹙注不趨主慎也/執玉者則惟舒武舉前曳踵)　襄仲辭玉　晉文絶幣¶
(秦伯使西乞術來聘襄仲辭玉曰重之以大器寡君敢/辭玉注大器珪瓚也不欲與秦通好  晉書文帝以聘)¶
(有幣為煩請絶其禮詔從之皇甫謐歎曰/亡國大夫不可以圗存而革歴代之制)¶
　　執贄二¶
原致敬(穆天子傳云天子賔于西王母/乃執白圭元璧以見致敬也)　致誠(白虎通/云凡臣)¶
(見君必有贄䞇者質也致已質誠也公侯以玉為贄者/取其燥不輕濕不重也大夫以鴈贄者取其飛成行止)¶
(成列也士以野雞為贄者取其不可/誘之以食脅之以威畢死不可畜也)　天子鬯(曲禮云/凡贄天)¶
<pb:KR3k0055_WYG_160-52b>¶
(子鬯諸侯圭卿羔大夫鴈士雉庻人之贄匹童子委贄/而退鄭注贄之言至也天子無客禮以鬯為贄者也享)¶
(神用/之)　天子圭(儀禮天子圭與繅皆九寸/剡上寸半厚半寸博三寸)　玉作六瑞¶
(周禮大宗伯職云以玉作六瑞/以等邦國鄭注云等猶齊也)　禽作六贄(又云以禽/作六贄以)¶
(等諸臣鄭注云贄之言/至也所執以自致也)　執羔執鴈(又云卿執羔大夫/執鴈鄭注云羔小)¶
(羊取其羣而不失其/𩔖鴈取其候時而行)　執雉執雞(又云士執雉庻人執/鶩工商執雞注鶩取)¶
(其不飛遷雞取/其守時而動也)　藩國貴寳(又大行人職云九州之外/謂之藩國世一見各以其)¶
(所貴寳為贄鄭注各以其所貴寳為贄則藩國之君/無執玉瑞者所貴寳者若犬戎獻白狼白鹿是也)¶
婦人脯脩(曲禮云婦人之贄椇榛脯脩棗栗/鄭注婦人無外事見以羞物也)　繅籍五¶
<pb:KR3k0055_WYG_160-53a>¶
　采(周禮典瑞職云王搢大圭執/鎮圭繅籍五采五就以朝日)　奠圭於鏁(儀禮覲禮/篇云奠圭)¶
　(於繅上鄭注謂釋/於地也繅雜采)　野外無贄(曲禮云野外軍中無贄/以纓拾矢可也鄭注云)¶
　(非為禮之處用時物相禮而/已纓馬繁纓也拾為射韝)　堂上不受(儀禮士相見/禮賔捧幣入)¶
　(門左主人再拜受贄再拜送贄/出注不受贄于堂上人君禮然)　壤奠(書諸侯朝康王/曰敢執壤奠)¶
　　繅籍(上公桓圭/繅籍九寸)　覲禮(覲禮以繅籍玉注以韋衣/之廣袤如玉大小為元色)¶
　晉禮(贄公璧中二千石二千石羔/千石六百石鴈四百以下雉)　有圭有璋(朝聘有/圭享頫)¶
　(有璋注臣為/君使執璋)　三采三就(周禮公執桓圭繅三采三就/注繅木為中幹用韋衣而畫)¶
　(成之一匝/為一就也)　藉玉以藻(左傳曰藻率鞞琫/注藻所以藉玉)　飾羔以繪¶
<pb:KR3k0055_WYG_160-53b>¶
　(飾羔鴈者以繪注/衣之以布而畫也)　受贄於庭(再拜送贄/受贄於庭)　還贄於門¶
　(儀禮士見大夫終辭其贄於其入也一拜其辱賔退送/再拜終其贄以不終答凡不答而受唯君於臣爾大夫)¶
　(於士不出迎入一拜正禮送再拜奠賔也賔/出使擯者還其贄於門外曰某也使某還贄)¶
　¶
　¶
　¶
　¶
御定淵鑑𩔖函卷一百五十五¶
