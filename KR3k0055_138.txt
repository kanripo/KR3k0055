# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.044476
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百三十三
<pb:KR3k0055_WYG_138-1a>¶
　欽定四庫全書¶
御定淵鑑𩔖函卷一百三十三¶
　　政術部十二(賦稅/土功)　(輸納/開鑿)　(助國/復除)　(徴役/重斂)¶
　　　賦稅一¶
　原古制賦稅者謂公田什之一及工商衡虞之人稅以¶
　供郊廟社稷百神之祀天子奉養百官禄食也賦以給¶
　車馬兵甲士徒之役充實府庫賜予之用也人君唯於¶
　田及山澤可以制財賄是故歴代至今猶計田取租稅¶
<pb:KR3k0055_WYG_138-1b>¶
　　陶唐制冀州厥賦惟上上錯(孔安國曰賦謂土地所/生以供天子上上第一)¶
　(錯雜出第/二之賦)兗州厥賦貞(貞正也州第九/賦正與州相當)青州厥賦中上¶
　(第/四)徐州厥賦中中(第/五)揚州厥賦下上上錯(賦第七雜/出第六)荆¶
　州厥賦上下(第/三)豫州厥賦錯上中(賦第二又/雜出第一)梁州厥賦¶
　下中三錯(賦第八雜出第/七第九三等也)雍州厥賦中下(第/六)禹定九州¶
　量逺近制五服任土作貢分田定稅十一而賦萬國以¶
　康故天子之國内五百里甸服(為天子/服甸田)百里賦納總(禾/槀)¶
　(曰總供/飼馬)二百里納銍(銍刈謂/禾穂)三百里納秸服(秸槀也/服槀役)四¶
<pb:KR3k0055_WYG_138-2a>¶
百里粟五百里米(所納精者/少麤者多)其外五百里曰侯服(侯候/也斥)¶
(候而/服事)百里采(供王事/不主一)二百里男邦(男任/也)三百里諸侯(同/為)¶
(王者/斥候)又其外五百里曰綏服(服王者/政敎)三百里揆文教(度/王)¶
(者文教/而行之)二百里奮武衛(奮武衛天子/所以安也)又其外五百里要¶
服(要束以/文教)三百里夷(守平常/之教)二百里蔡(蔡法也法三/百里而差簡)又¶
其外五百里曰荒服(言荒又/簡畧)三百里蠻(以文徳蠻來/之不制以法)二¶
百里流(流移也言政教隨其俗堯命禹理水因别九州/遂定貢賦虞舜之化及夏禹革命不聞改作盖)¶
(因/也)　殷以天子之地百里之内以供官千里之内曰甸¶
<pb:KR3k0055_WYG_138-2b>¶
以為御千里之外曰流設方伯以為屬公田藉而不稅¶
(稅均/取也)七十而助(助者藉也借/力理公田也)是以其求也寡其供也易¶
降及辛紂暴虐厚賦以實鹿臺大斂以積鉅橋　周武¶
王既誅紂發其財散其粟反其失而人安於是分九畿¶
方千里曰王畿其外曰侯畿(亦曰/服)其貢祀物又外曰甸¶
畿其貢嬪物(任嬪以女/事貢布帛)又外曰男畿其貢器物(任土以/飭財事)¶
又外曰采畿其貢服物(絺纊/也)又外曰衛畿其貢財物(龜/貝)¶
(之/具)又外曰蠻畿又外曰夷畿要服也其貢貨物(絲/枲)又外¶
<pb:KR3k0055_WYG_138-3a>¶
曰鎮畿又外曰蕃畿(蕃限也自侯甸男采衛蠻夷/鎮蕃各相去五百里為限)此荒¶
服也謂之蕃國世一見各以其所貴寳為贄卿大夫職¶
以嵗時登其夫家之衆寡辨其可任者國中自七尺以¶
及六十野自六尺以及六十有五皆征之其捨者國中¶
貴者賢者能者服公事者老者疾者皆捨以嵗時入其¶
書(鄭元曰登成也定也國中城郭中也鄭司農云征之/者給公上事也捨者謂有復除捨不收役事也服公)¶
(事者謂若今吏有復除也老者謂若今八十九十服羡/卒也疾者謂若今癃不可事者復之入其書者言於大)¶
(司/徒)凡任地國宅無征園㕓二十而一近郊十一逺郊二¶
<pb:KR3k0055_WYG_138-3b>¶
十而三甸稍縣都皆無過十二唯其漆林之征二十而¶
五凡宅不毛者有里布凡田不耕者出屋粟凡民無職¶
事者出夫家之征(民雖有聞無職事者猶出夫税家税/也夫税者百家之税家税者出士徒)¶
(車輦給/徭役)國中及四郊之人民六畜之數以任其力待其¶
政令以時徴其賦(自㕓里至逺郊也掌六畜數者/農事之本也賦謂九賦及九貢)凡任¶
民任農以耕事貢九榖任圃以樹事貢草木任工以飭¶
材事貢器物任商以市事貢貨賄任牧以畜事貢鳥獸¶
任嬪以女事貢布帛任衡以山事貢其物任虞以澤事¶
<pb:KR3k0055_WYG_138-4a>¶
貢其物(貢草木謂葵/韭果蓏之屬)因井廬以定賦稅税謂公田什一¶
及工商衡虞之人也(賦謂計口發財稅謂收其田入也/什一謂什取其一也工商衡虞雖)¶
(不墾殖亦取其稅者工有伎巧之作/商有興販之利衡虞取山澤之財産)皆因其所工不求¶
其所拙農人納其穫工女効其職是以黔首安本而易¶
贍下足而上有餘也魯宣公十五年初稅畝公羊傳曰¶
初者何始也稅畝者何履畝而稅也(宣公無恩信於民/民不肯盡力於公)¶
(田故履踐按行擇其善/畝穀最好者取之也)初税畝何以書譏何譏爾譏始¶
履畝而税也古者什一而藉(什一以借民力以什與/民自取其一為公田)什¶
<pb:KR3k0055_WYG_138-4b>¶
一者天下之中正也什一行而頌聲作矣榖梁傳曰私¶
田稼不善則非吏(非責也吏田畯也言吏/急民使不得營私田)公田稼不善¶
則非民(民勤/私也)初稅畝者非公之去公田而履畝十取一¶
也以公之與民為已悉矣(悉謂盡/其力)左傳成公元年三月¶
作丘甲(周禮九夫為井四井為邑四邑為丘丘十六井/出戎馬一匹牛三頭四丘為甸甸六十四井出)¶
(長轂一乗戎馬四匹牛十二頭甲士三人步卒七/十二人此甸所賦今魯使丘出之譏重斂故書)哀公¶
十二年春用田賦公羊傳曰何以書(據當賦稅/為何書)譏何譏¶
爾譏始用田賦也(田為一井之田賦者斂取其財物也/言用田賦者若今漢家斂民錢以田)¶
<pb:KR3k0055_WYG_138-5a>¶
(為率不言井者城郭里巷亦有井嫌悉賦之禮稅民公/田不過什一軍賦十井不過一乗哀公外慕强吴空盡)¶
(國儲故復用/田賦過什一)公問於有若年饑用不足如之何對曰盍¶
徹乎公曰二吾猶不足如之何其徹也有若曰百姓足¶
君孰與不足百姓不足君孰與足(古什取一/時什取二)又問孔子¶
孔子曰薄賦斂則人富公曰若是寡人貧矣對曰愷悌¶
君子民之父母未見子富而父貧也管子曰地之生財¶
有時人之用力有倦而人君之欲無窮以有時與有倦¶
養無窮之君而度量不生於其間(度量不生則/賦役無限也)則下上¶
<pb:KR3k0055_WYG_138-5b>¶
相疾也孟獻子曰畜馬乗不察於雞豚伐氷之家不畜¶
牛羊百乗之家不畜聚斂之臣與其有聚斂之臣寧有¶
盗臣此謂國不以利為利以義為利也孟子曰夏后氏¶
五十而貢殷人七十而助周人百畝而徹其實皆什一¶
也徹者徹也助者藉也詩曰雨我公田遂及我私唯助¶
為有公田由此觀之雖周亦助也又曰耕者助而不稅¶
則天下之農皆恱而願耕於其野矣(公田不横稅若/履畝之𩔖也)㕓¶
無夫里之布則天下之人皆恱而願為之氓矣白圭問¶
<pb:KR3k0055_WYG_138-6a>¶
孟子曰吾欲二十而稅一何如孟子曰子之道貊道也¶
夫貊五榖不生唯黍生之無城郭宫室宗廟祭祀之禮¶
無諸侯幣帛饔飱無百官有司故二十取一而足也孫¶
武曰夫帝王處四海之内居五千里之中焉能盡專其¶
利是以分建諸侯以其利而利之使食其土毛之實役¶
其民氓之力故賦稅無轉徙之勞徭役無怨曠之數¶
魏文侯時租賦増倍於常或有賀者文侯曰今戸口不¶
加而租賦嵗倍此由課多也譬如彼治冶令大則薄令¶
<pb:KR3k0055_WYG_138-6b>¶
小則厚治人亦如之夫貪其賦稅不愛人是虞人反裘¶
而負薪也徒惜其毛而不知皮盡而毛無所附　秦孝¶
公十二年初為賦(納商鞅說開阡/陌制貢賦之法)始皇建守罷侯貴以¶
自奉提封之内撮粟尺布一夫之役盡専於已徂春歴¶
秋往還萬里是所得者至寡所苦者至大人用無聊海¶
内咸怨夫夏之貢殷之助周之藉皆十而取一蓋因地¶
而稅秦則不然舍地而稅人故地數未盈其稅必備是¶
以貧者避賦役而逃逸富者務兼并而自若加之以内¶
<pb:KR3k0055_WYG_138-7a>¶
興功作外攘夷狄收大半之賦發閭左之戍竭天下之¶
資財以奉其政猶未足以贍其欲也二世承之不變其¶
失反更益之海内愁怨遂用潰畔　漢髙帝接秦之弊¶
諸侯並起民失作業而大饑饉凡米石五千上於是約¶
法省禁䡖田租什五而税一量吏禄度官用以賦於民¶
(纔取/足)而山川園池市肆租賦之入自天子以至封君湯¶
沐邑皆各為私奉養不領於天下之經費(言各收其所/賦稅以自供)¶
(不入國朝之倉廩/府庫也經常也)又令賈人不得衣絲乗車重租稅以¶
<pb:KR3k0055_WYG_138-7b>¶
困辱之四年八月初為算賦(漢儀注人年十五以上至/五十六出賦錢人百二十)¶
(為一算為治/庫兵車馬)孝恵元年減田租復十五稅一(漢家初十/五稅一儉)¶
(於周中間/廢今復之)六年令女子年十六以上至三十不嫁五算¶
(國語越王句踐令國中女子年十七不嫁父母有罪欲/人民繁息也漢律人出一算算百二十錢唯賈人與奴)¶
(婢倍算今使五/算罪謫之也)孝文人賦四十丁男三年而一事(如淳/曰常)¶
(賦嵗百二十嵗一事時天下之/人多故出賦四十三嵗而一事)晁錯說上令人入粟得¶
以拜爵邊食足支五嵗可令入粟郡縣足支一嵗以上¶
可時赦勿收農人租如此徳澤加於萬人帝從其言後¶
<pb:KR3k0055_WYG_138-8a>¶
天下充實乃下詔賜人十一年租稅之半孝景帝二年¶
令人半出田租三十而稅一時上溢而下有餘又禮髙¶
年九十者一子不事八十者二算不事(一子不事蠲其/賦役二算不事)¶
(免二口/之算賦)令天下男子年二十始傅(舊法二十三此/二十更為異制)孝武¶
即位董仲舒說上曰古者稅民不過什一其求易供使¶
民不過三日其力易足至秦則不然用商鞅之法又加¶
月為更卒已復為正一嵗屯戍一嵗力役三十倍於古¶
(更卒謂給郡縣一月而更者也正卒謂給中都官也率/計令人一歳之中屯戍及力役之事三十倍多於古也)¶
<pb:KR3k0055_WYG_138-8b>¶
田租口賦鹽鐵之利二十倍於古(秦賣鹽鐵貴故下民/受其田也既收田租)¶
(又出口賦而官更奪鹽鐵之利率計令/人一嵗之中失其資産二十倍多於古)或耕豪民之田¶
見稅什五(言貧人自無田而耕懇豪冨貴家/田十分之中以五輸本田主也)故貧民常¶
衣牛馬之衣而食犬彘之食矣孝昭始元六年秋七月¶
罷榷酤官令民得以律占租(顔師古曰占謂自隠度其/實定其辭也占音章贍反)¶
(蓋武帝時賦斂繁多/律外而取今始復舊)元鳳二年三輔太常郡得以菽粟¶
當賦(太常主諸陵别治其爵秩如三輔郡元帝永光五/年令各屬所在郡邑諸應出賦算租税者皆聴以)¶
(菽粟當/錢物也)三年以前逋更賦未入者皆勿收(更有三品有/卒更有踐更)¶
<pb:KR3k0055_WYG_138-9a>¶
(有過更古者正卒無常人皆當迭為之一月一更是為/卒更也貧者欲得顧更錢者次直者出錢顧之月二千)¶
(是為踐更也天下人皆直戍邉三日亦名為更律所為/繇戍也雖丞相子亦在戍邊之調不可人人自行三日)¶
(戍又行者當自戍三日不可往便還因作一嵗一更諸/不行者出錢三百入官官以給戍者是謂過更也此漢)¶
(初因秦法而行之也後遂/改易有謫乃戍邉一嵗耳)四年出口賦(漢儀注民年七/嵗至十四出口)¶
(賦錢人二十三二十錢以食天子其/三錢者武帝加口錢以補車騎馬)六年詔曰夫榖賤¶
傷農今三輔減賤(減/少)其令以菽粟當今年賦元平元年¶
詔書天下以農桑為本日者省用罷不急官減外徭耕¶
桑者益衆而百姓未能家給朕甚愍焉其減口賦錢有¶
<pb:KR3k0055_WYG_138-9b>¶
司奏請減什三上許之孝宣帝甘露二年減民算三十¶
孝成建始二年減天下賦錢算四十(本算百二十今/減四十為八十)孝¶
平元始元年詔天下女徒已論歸家顧山錢月三百(謂/女)¶
(徒論罪已定並放歸家不親役之/但令一月出錢三百以顧人也)王莽簒位下令曰漢¶
氏減輕田租三十而稅一常有更賦罷(音/皮)癃咸出(雖老/病者)¶
(皆復出/口算也)而豪民侵陵分田刦假(分田謂貧者無田而取/富人田耕種共分其所)¶
(收也假亦謂貧人賃富人之田也/刦者富人刦奪其稅侵欺之也)厥名三十稅一實什¶
稅五也富者驕而為邪貧者窮而為奸俱陷於辜刑用¶
<pb:KR3k0055_WYG_138-10a>¶
不錯今更名天下之田曰王田又以周官稅人凡田不¶
耕為不殖出三夫之稅城郭中宅不樹藝者為不毛出¶
三夫之布(樹藝謂種果/木及蔬菜也)人浮游無事出夫布一匹其不¶
能出者冗作縣官衣食之(冗/散)又分裂州郡改職作官邊¶
兵二十餘萬仰縣官衣食用度不足數横斂賦又一切¶
調上公以下諸有奴婢者率一口出錢三千六百天下¶
愈愁　後漢光武建武中田租三十稅一有產子者復¶
以三年之算也眀帝即位人無横徭天下安寧時榖貴¶
<pb:KR3k0055_WYG_138-10b>¶
尚書張林上言榖所以貴由錢賤故也可盡封錢一取¶
布帛為租以通天下之用從之　魏武初平袁紹鄴都¶
令收田租畝粟四升戸絹二匹綿二斤餘不得擅興¶
晉武帝平吴之後制戸調之式丁男之戸嵗輸絹三匹¶
綿三斤女及次丁男為戸者半輸其諸邊郡或三分之¶
二逺者三分之一夷人輸賨布(賨在/公反)户一匹逺者或一¶
丈不課田者輸義米戸三斛逺者五十極逺者輸算錢¶
人二十八文成帝咸和五年始度百姓田取十分之一¶
<pb:KR3k0055_WYG_138-11a>¶
率畝稅米三升是後頻年水旱田稅不至咸康初算田¶
稅米空縣五十餘萬斛尚書諸曹以下免官哀帝即位¶
乃減田租畝收二升孝武帝太元二年除度定田收租¶
之制公王以下口稅三斛唯蠲在役之身八年又増稅¶
米口五石(前燕慕容皝在柳城以牧牛給貧家田於苑/中公收其八二分入私有牛無地者亦田苑)¶
(中公收其七三分入私記室參軍封裕諫曰魏晉雖道/消之代猶削百姓不至於十八特官牛田者得六分百)¶
(姓得四分私牛而得田者與中分百姓安之人皆恱樂/臣猶曰非明王之道蜀李雄賦丁嵗榖三斛女丁半之)¶
(調絹不過數丈綿數兩事少役稀/百姓富實門閭不閉無相侵盗)宋文帝元嘉中始興¶
<pb:KR3k0055_WYG_138-11b>¶
太守孫豁上表曰武吏年滿十六便課米六十斛十五¶
以下至十三皆課三十斛一戸内隨丁多少悉皆輸米¶
且十三嵗兒未堪田作或是單迥便是逃匿戸口嵗減¶
實此之由宜更量課限使得存立今若減其米課雖有¶
交損考之将來理有深益詔善之孝武帝大眀五年制¶
天下人户嵗輸布四匹　齊武帝時豫章王嶷上表曰¶
宋氏以來州郡秩俸及雜供給多隨土所出無有定准¶
夫理在夙均政由一典伏尋郡縣長尉俸禄之制雖有¶
<pb:KR3k0055_WYG_138-12a>¶
定科而其餘資給復由風俗臣謂宜使所在各條件公¶
田秩俸迎送舊典之外守宰相承有何供課尚書精加¶
勘覆務存優衷事在可通隨宜頒下四方永為恒制帝¶
從之自東晉寓居江左百姓南奔者並謂之僑人往往¶
散居無有土著而江南之俗火耕水耨土地卑濕無有¶
蓄積之資諸蠻陬俚洞霑沐王化者各隨輕重收財物¶
以禆國用又嶺外酋帥因生口翡翠眀珠犀象之饒雄¶
於郷曲者朝廷多因而署之以收其利歴宋齊梁陳皆¶
<pb:KR3k0055_WYG_138-12b>¶
因而不改其軍國所湏雜物隨土所出臨時折課市取¶
乃無恒法定令列州郡縣制其任土所出以為徴賦其¶
無貫之人不樂州縣編者謂之浮浪人樂輸亦無定數¶
任量惟所輸終優於正課焉都下人多為諸王公貴人¶
左右佃客典計衣食客之𩔖皆無課役官品第一第二¶
佃客無過四十戸每品減五戸至第九品五戸其佃榖¶
皆無大家量分其典計官品第一第二置三人第三第¶
四置二人第五第六及公府參軍殿中監監軍長史司¶
<pb:KR3k0055_WYG_138-13a>¶
馬部曲督關外侯材官議郎以上一人皆通在佃客數¶
中官品第六以上并得衣食客三人第七第八二人第¶
九品舉輦跡禽前驅强弩司馬羽林郎殿中虎賁持雄¶
斧武騎虎賁持鈒(色立/反)冗從虎賁命中武騎一人其客¶
皆注家籍其課丁男調布絹各二丈&KR0093;三兩綿八兩禄¶
絹八尺禄綿三兩二分租米五石丁女並半之男年十¶
六亦半課年十八正課六十六免課其丁男每嵗役不¶
過二十日其田畝稅米二升蓋大率如此其度量三升¶
<pb:KR3k0055_WYG_138-13b>¶
當今一升秤則三兩當今一两尺則一尺二寸當今一¶
尺(今謂/即時)自梁武帝末侯景之亂國用常褊京官文武月¶
别唯有廪食多遥帶一郡縣官而取其禄秩焉揚徐等¶
大州比令僕班(揚州督王畿理在建康徐州督重鎮理/在京口並外官刺史最重者尚書令僕)¶
(射官品/第三也)寜桂等小州比參軍班(寧州理建寧今雲南郡/桂州理始安今郡名並)¶
(外官刺史最輕者府/參軍官品第六也)丹陽吳㑹稽等郡同太子詹事尚¶
書班(丹陽郡理建康吴郡會稽即今郡並/列郡最重者詹事尚書官品第三也)髙凉晉康等¶
小郡三班而已(髙凉晉康即今郡並列郡最輕者梁武/帝定九品後其内官更為十八班以班)¶
<pb:KR3k0055_WYG_138-14a>¶
(多者為貴同班者則以居下為劣與品第髙下不倫/當是其時更以清濁為差耳本史既略不可詳焉)大¶
郡六班小縣兩轉方至一班品第既殊不可委載其州¶
郡縣禄米絹布&KR0093;綿當處輸臺轉倉庫幷給刺史守令¶
等先准其所部文武人物多少由敕而裁凡如此禄秩¶
既通所部兵士給之其家得蓋少諸王諸主出閣就第¶
婚冠所須及衣裳服飾幷酒米魚鮭香油紙燭等並官¶
給之王及主壻　後魏道武帝天興中詔採諸漏戸令¶
輸綸綿自後諸逃戸占為紬繭羅縠者甚衆於是雜營¶
<pb:KR3k0055_WYG_138-14b>¶
户帥徧於天下不隸守宰賦役不同戸口錯亂景穆帝¶
即位一切罷之以屬郡縣魏令每調一夫一婦帛一匹¶
粟二石人年十五以上未娶者四人出一夫一婦之調¶
奴任耕婢任績者八口當未娶者四耕牛十頭當奴婢¶
八其麻布之鄉一夫一婦布一匹下至半以此為降大¶
率十匹中五匹為公調二匹為調外費三匹為内外百¶
官俸人年八十以上聴一子不從役孤獨老病篤貧不¶
能自存者亦一人不從役舊制人間所織絹布皆幅廣¶
<pb:KR3k0055_WYG_138-15a>¶
二尺二寸長四十尺為一匹六十尺為一端後乃漸至¶
濫惡不依尺度孝文帝延興三年秋更立嚴制令一准¶
前式違者罪各有差四年詔州郡人十丁取一以充行¶
户收租五十石以備年糧太和八年始准古班百官之¶
禄以品第各有差先是天下户以九品混通户調帛二¶
匹絮二斤絲一斤粟二十石又人帛一匹二丈委之州¶
庫以供調外之費至是户增帛三匹粟二石九斗以為¶
官司之禄復増調外帛滿二匹所調各隨其土所出其¶
<pb:KR3k0055_WYG_138-15b>¶
司冀雍華定相秦洛荆河懐兗陕徐青齊濟南河東東¶
徐等州貢綿絹及絲其餘郡縣少桑蠶處皆以麻布充¶
孝眀帝正光後國用不足乃先折天下六年租調而懲¶
之百姓怨苦有司奏斷百官常給之酒計一嵗所省米¶
五萬三千五十四斛九斗蘖榖六千九百六十斛麴三¶
十萬五百九十九斤其四時郊廟百神羣祀依式供營¶
逺蕃客使不在斷限爾後宼賊轉衆諸将出征相繼奔¶
敗所亡器械資糧不可勝數而關西䘮失尤甚帑藏空¶
<pb:KR3k0055_WYG_138-16a>¶
竭有司又奏内外百官及諸蕃客廪食及肉悉三分減¶
一計嵗終省肉五百十九萬九千八百五十六斤米五¶
萬三千九百三十二石孝昌二年冬稅京師田租畝五¶
升借賃公田者畝一斗莊帝即位因人貧冨為租輸三¶
等九品之制千里内納粟千里外納米上三品户入京¶
師中三品入他州要倉下三品入本州靖帝天平初諸¶
州調絹不依舊式興和三年各班海内悉以四十尺為¶
度天下利焉元象興和之中頻嵗大穰榖斛至九錢法¶
<pb:KR3k0055_WYG_138-16b>¶
網寛弛百姓多離舊居闕於徭賦矣齊神武秉政乃命¶
孫騰髙崇之分責無籍之戸得六十餘萬於是僑居者¶
各勒還本貫是後租調之人有加焉及侯景背叛河南¶
之地困於兵革尋而侯景亂梁乃命行臺辛術略有淮¶
南之地其附州郡羈縻&KR0127;稅而已北齊文宣受禪多所¶
草剏六坊内從者更加簡練每一人必當百人任其臨¶
陣必死然後取之謂之百保鮮卑又簡華人之勇力絶¶
倫者謂之勇士以備邊要始立九等之戸富者稅其錢¶
<pb:KR3k0055_WYG_138-17a>¶
貧者役其力後南征頻嵗陷沒士馬死者以數十萬計¶
武成以修創臺殿所役甚廣兼并戸口益多隠漏舊制¶
未娶者輸半牀租調(有妻者輸一/牀無者半牀)陽翟一郡戸至數萬¶
籍多無妻有司劾之帝以為生事不許由是奸欺尤甚¶
户口租調十亡六七是時用度轉廣賜予無節府藏之¶
積不足以供乃減百官之禄輟軍人常廩并省州郡縣¶
鎮戍之職又制刺史守宰行兼者並不給幹(南齊以有/僮幹若今)¶
(驅使門/僕之𩔖)以節國用之費焉河清三年定令乃率以十八¶
<pb:KR3k0055_WYG_138-17b>¶
受田輸租調二十充兵六十免力役六十六退田免租¶
調率人一牀調絹一匹綿八兩凡十斤綿中折一斤作¶
絲墾租二石義租五斗奴婢各准良人之半牛調二丈¶
墾租一斗義租五升墾租送臺義租納郡以備水旱墾¶
租皆依貧富為三梟其賦稅常調則少者直出上戸中¶
者及中戸多者及下戸戸上梟輸逺處中梟輸次逺下¶
梟輸當州倉三年一校租入臺者五百里内輸粟五百¶
里外輸米入州鎮者輸粟人欲輸錢者准上絹收錢是¶
<pb:KR3k0055_WYG_138-18a>¶
時頻嵗大水州郡多遇沈溺榖價騰踴朝廷遣使開倉¶
以糶之而百姓無益饑饉尤甚矣後主天統中勞役鉅¶
萬財用不給乃減朝士禄料諸曹糧膳及九州軍人常¶
賜以供之武平之後權幸並進賜予無限乃科境内六¶
等冨人調令出錢　後周文帝霸府初開制司賦掌賦¶
均之政令凡人自十八至六十四與輕疾者皆賦之其¶
賦之法有室者嵗不過絹一匹綿八兩粟五斛丁者半¶
之其非桑土有室布一匹麻十斤丁者又半之豐年則¶
<pb:KR3k0055_WYG_138-18b>¶
全賦中年半之下年一之皆以時徴焉若艱凶札則不¶
徴其賦司役掌力役之政令凡人自十八至五十九皆¶
任於役豐年不過三旬中年則二旬下年則一旬起徒¶
役無過家一人有年八十者一子不從役百年者家不¶
從役廢疾非人不養者一人不從役若凶札又無力征¶
武帝保定元年改八丁兵為十二丁兵率嵗一月役建¶
徳二年改軍士為侍官募百姓充之除其縣籍是後夏¶
人半為兵矣宣帝時發山東諸州兵増一月功為四十¶
<pb:KR3k0055_WYG_138-19a>¶
五日役以起洛陽宫并移相州六府於洛陽稱東京六¶
府　隋文帝霸府初開尉遲迥王謙司馬消難相次阻¶
兵興師誅討賞費鉅萬及受禪後又遷都發山東丁毁¶
造宫室仍依周制役丁為十二番匠則六番丁男一牀¶
租粟三石桑土調以絹絁麻土調以布絹絁以匹加綿¶
三兩布以端加麻三斤單丁及僕隸各半之有品爵及¶
孝子順孫義夫節婦並免課役開皇三年減十二番毎¶
嵗為三十日役減調絹一匹為二丈初蘇威父綽在西¶
<pb:KR3k0055_WYG_138-19b>¶
魏世以國用不足為征稅之法頗稱為重既而歎曰今¶
所為者正如張弓非平代法也後之君子誰能弛乎威¶
聞其言毎以為己任至是威為納言奏減賦役務從輕¶
典帝悉從之時百姓承平漸久雖遭水旱而戸口嵗增¶
諸州調物每嵗河南自潼關河北自蒲坂至於京師相¶
屬於路晝夜不絶者數月帝又躬行節儉九年親御朱¶
雀門勞凱旋師因行慶賞頒給所費三百餘萬段帝以¶
江表初定給復十年自餘諸州並免當年租賦十年五¶
<pb:KR3k0055_WYG_138-20a>¶
月又以宇内無事並寛徭賦百姓年五十者輸庸停防¶
十一年江南反越國公揚素討平之師還賜物甚廣其¶
餘出師命賞亦莫不優崇十二年有司上言庫藏皆滿¶
帝曰朕既薄賦於人又大經賜用何得爾也對曰用處¶
常出納處常入略計每年賜用至數百萬段曾無減損¶
乃更開左藏之院搆屋以受之詔曰既富而教方知㢘¶
恥寧積於人無藏府庫河北河東今年田租三分減一¶
兵減半功調全免十四年關中大旱人饑帝幸洛陽因¶
<pb:KR3k0055_WYG_138-20b>¶
令百姓就食從官並准見口賑給不以官位為限十八¶
年五月髙熲奏諸州無課調處及諸州管戸數少者官¶
人禄力承前以来恒出隨近之州今請於所管内計戸¶
徴稅帝從之先是京官及諸州並給公𪠘錢迴易生利¶
以給公用六月工部尚書蘇孝慈等以為所在官司因¶
循往昔皆以公&KR0492;錢物出舉興生唯利是求煩擾百姓¶
奏皆給地以營農廻易取利皆禁止十一月詔外内諸¶
司公𪠘在市迴易及諸處興生並聽之唯禁出舉收利¶
<pb:KR3k0055_WYG_138-21a>¶
煬帝即位戸口益多府庫盈溢乃除婦人及奴婢部曲¶
之課其後將事遼碣増置軍府埽地為兵租賦之人益¶
減矣又頻出朔方西征吐谷渾三度髙麗飛芻輓粟水¶
陸艱弊又東西廵幸無時休息六宫及禁衛行從常十¶
萬人皆仰給州縣天下怨叛以至於亡　唐武徳元年¶
詔曰宗緒之情義越常品宜加恵澤以眀等級諸宗姓¶
有官者宜在同列之上未有職任者不在徭役之限二¶
年制每一丁租二石若嶺南諸州則稅米上戸一石二¶
<pb:KR3k0055_WYG_138-21b>¶
斗次户八斗下戸六斗若夷獠之戸皆從半輸蕃人内¶
附者上戸丁稅錢十文次戸五文下戸免之附經二年¶
者上戸丁輸羊二口次戸一口下戸三戸共一口凡水¶
旱蟲霜為災十分損四分以上免租損六分以上免租¶
調損七分以上課役俱免六年三月令天下戸量其資¶
産定為三等至九年三月詔天下戸立三等未盡升降¶
宜為九等貞觀三年四月戸部尚書韓仲良奏王公以¶
下墾田畝納二升其粟麥稻之屬各依土地貯之州縣¶
<pb:KR3k0055_WYG_138-22a>¶
以備凶年永徽五年二月敕二年一定戸龍朔三年秋¶
七月制衛士八等以下毎年五十八放令出軍仍免庸¶
調武后長安元年十月詔天下諸州王公以下宜准往¶
例稅戸(至大厯四年正月制下一例加稅其見任官一/品至於九品同上上至下下戸等級之數并寄)¶
(田寄荘及前資勲䕃寄住家一切並稅盖近如晉宋土/斷之𩔖也上上戸四千每嵗減五百至下中七百下下)¶
(户至於/五百)開元八年二月制曰諸州送物作巧生端茍欲¶
副於斤兩遂則加其丈尺有至五丈為匹者理甚不然¶
闊尺八寸長四丈同文共軌其事久行立様之時以載¶
<pb:KR3k0055_WYG_138-22b>¶
此數若求兩而加尺甚暮四而朝三宜令所司簡閱有¶
踰於比年常例尺丈過多者奏聞二十二年五月敕定¶
户之時百姓非商戸郭外居宅及毎丁一牛不得將入¶
貨財數其雜匠及募士并諸色同𩔖有蕃役合免征行¶
者一戸之内四丁以上任此免役不得過兩人三丁以¶
上不得過一人二十五年定令諸課戸一丁租調准武¶
徳二年之制其調絹絁布並隨郷土所出絹絁各二丈¶
布則二丈五尺輸絹絁者綿三兩輸布者麻三斤其絹¶
<pb:KR3k0055_WYG_138-23a>¶
絁為匹布為端綿為屯麻為綟若當戸不成匹端屯綟¶
者皆隨近合成其調麻每年支料有餘折一斤輸粟一¶
斗與租同受其江南諸州租並廻造納布(准令布帛皆/闊尺八寸長)¶
(四丈為匹布五丈為端綿六兩/為屯絲五兩為絢麻三斤為綟)諸丁匠不役者收庸無¶
絹之郷絁布三尺(絁絹各三尺布則/三尺七寸五分)三月敕關内諸州¶
庸調資課並宜准時價變粟取米送至京遂要支用其¶
路逺處不可運送者宜所在收貯便充隨近軍糧其河¶
北河南有不通水利宜折租造絹以代關中調課天寳¶
<pb:KR3k0055_WYG_138-23b>¶
元年正月敕文如聞百姓之内有戸髙丁多茍為規避¶
父母見在乃别籍異居宜令州縣勘會一家之中有十¶
丁以上者放兩丁征行賦役五丁以上者放一丁即令¶
同籍共居以敦風教其侍丁老者假免差科建中元年¶
制百姓及客等約丁產定等第均率作年支兩稅其應¶
稅斛斗據大歴十四年見佃青苗地額均稅夏稅六月¶
内納畢秋稅十一月内納畢其舊租庸及諸色名目一¶
切並停凡權衡度量之制度以北方秬黍中者一黍之¶
<pb:KR3k0055_WYG_138-24a>¶
廣為分十分為寸十寸為尺十尺為丈量以秬黍中者¶
容千二百為龠二龠為合十合為升十升為斗十斗為¶
斛權衡以秬黍中者百黍之重為銖二十四銖為兩三¶
兩為大兩十六兩為斤調鍾律測晷景合湯藥及冠冕¶
制用小升小兩自餘公私用大升大兩諸課役毎年計¶
帳至尚書省度支配來年事限十月三十日以前奏訖¶
若須折受餘物亦先支料同時處分若是軍國所須庫¶
藏見無者録状奏聞不得便即科下諸庸調物毎年八¶
<pb:KR3k0055_WYG_138-24b>¶
月上旬起輸三十日内畢九月上旬各發本州租調車¶
舟未發間有身死者其物却還其運脚出庸調之家任¶
和顧送逹所須裹束調度折庸調充隨物輸納諸租凖¶
州土收穫早晚斟量路程險易逺近次第分配本州牧¶
穫訖發遣十一月起輸正月三十日内納畢(若江南諸/州從水路)¶
(運送冬月水淺上埭艱難者四月/以後運送五月三十日内納完)其輸本州者十二月¶
三十日内納畢若無粟之鄉輸稻麥隨熟即輸不拘此¶
限即納當州未入倉窖及外配未上道有身死者幷却¶
<pb:KR3k0055_WYG_138-25a>¶
還應貯米處折粟一斛輸米六斗其雜折皆隨土毛准¶
當郷時價諸邊逺州有夷獠雜𩔖之所應輸課役者随¶
事斟量不必同之華夏諸任官應免課役者皆待蠲符¶
至然後注免符雖未至驗告身灼然實者亦免其雜任¶
被解應附者皆依本司&KR0281;時日月據徴諸春季附者課¶
役並徴夏季附者免課從役秋季附者俱免其詐冒隠¶
避以免課役不限附之早晚皆徴當發年課役逃亡者¶
附亦同之諸人居狭鄉樂遷就寛鄉者去本居千里外¶
<pb:KR3k0055_WYG_138-25b>¶
復三年五百里外復二年三百里外復一年一遷之後¶
不復更移諸沒落外蕃得還者一年以上復三年二年¶
以上復四年三年以上復五年外蕃之人投化者復十¶
年諸部曲奴婢放附戸貫復三年諸孝子順孫義夫節¶
婦志行聞於郷閭者申尚書省奏聞表其門閭同籍悉¶
免課役諸丁匠嵗役工二十日有閏之年加二日須留¶
役者滿十五日免調三十日租調俱免(從日少者見/役日折免)通¶
正役並不過五十日(正役謂二/十日庸也)天寳三年制每嵗庸調¶
<pb:KR3k0055_WYG_138-26a>¶
徴收延至九月三十日五年制天下百姓單貧交不存¶
濟者租庸毎鄉通放三十丁其年五月停郡縣官日直¶
課錢但計數多少同料錢加稅充用即應差丁充日直¶
并停(杜氏/通典)　増貞元四年詔天下兩稅審等第髙下三¶
年一定戸自初定兩稅貨重錢輕乃計錢而輸綾絹既¶
而物價愈下所納愈多絹匹為錢三千二百其後一匹¶
為錢一千六百輸一者過二雖賦不増舊而民愈困矣¶
度支以稅物頒諸司皆増本價為虛估給之而繆以濫¶
<pb:KR3k0055_WYG_138-26b>¶
惡督州縣剥價謂之折納復有進奉宣索之名改科役¶
曰召顧率配曰和市以巧避㣲文比大歴之數再倍又¶
癘疫水旱户口減耗刺史折户張虛數以寛責逃死闕¶
稅取於居者一室空而四隣亦盡户版不緝無浮㳺之¶
禁州縣行小恵以傾誘鄰境新收者優假之唯安居不¶
遷之民賦役日重至穆宗時自建中定兩稅而物輕錢¶
重民之為患至是四十年當時為絹二匹半者為八匹¶
大率加三倍豪家大商積錢以逐輕重故農人日困末¶
<pb:KR3k0055_WYG_138-27a>¶
業日増户部尚書楊於陵請於上供留州送使錢悉輸¶
以布帛榖粟則貨日重而錢日輕矣宰相善其議由是¶
兩稅上供留州皆易以布帛絲纊租庸課調不計錢而¶
納布帛時豪民侵噬產業不移戸州縣不敢徭役而征¶
稅皆出下貧至於依富為奴客役罰峻於州縣長吏嵗¶
輙遣吏廵覆田稅民苦其擾(唐/書)　賦稅自唐建中初變¶
租庸調法作年支兩稅其弊也先期而苛斂増額而繁¶
征至於五代極矣宋制嵗賦其𩔖有五曰公田之賦凡¶
<pb:KR3k0055_WYG_138-27b>¶
田之在官賦民耕而收其租者是也曰民田之賦百姓¶
各得専之者是也曰城郭之賦宅稅地稅之𩔖是也曰¶
丁口之賦百姓嵗輸身丁錢米是也曰雜變之賦牛革¶
蠶鹽之𩔖隨其所出變而輸之是也嵗賦之物其𩔖有¶
四曰榖曰帛曰金鐵曰物產是也榖之品七一曰粟二¶
曰稻三曰麥四曰黍五曰穄六曰菽七曰雜子帛之品¶
十一曰羅二曰綾三曰絹四曰紗五曰絁六曰紬七曰¶
雜折八曰絲線九曰綿十曰布葛金鐵之品四一曰金¶
<pb:KR3k0055_WYG_138-28a>¶
二曰銀三曰鐵鑞四曰銅鐵錢物產之品六一曰六畜¶
二曰齒革翎毛三曰茶鹽四曰竹木麻草芻菜五曰果¶
藥油紙薪炭漆蠟六曰雜物其輸有常處而以有餘補¶
不足則移此輸彼移近輸逺謂之支移其入有常物而¶
一時所需則變而取之使其直輕重相當謂之折變其¶
輸之遲速視收成早暮而寛為之期諸州嵗奏戸帳具¶
載其丁口男夫二十為丁六十為老兩物折科物非土¶
地所宜而抑配者禁之五代以來常檢視見墾田以定¶
<pb:KR3k0055_WYG_138-28b>¶
嵗租吏縁為奸稅不均適由是百姓失業田多荒蕪太¶
祖即位詔許民闢土州縣毋得減括止以見佃為額建¶
炎四年令諸州受租籍不得稱分毫合龠銖釐&KR0093;忽錢¶
必成文絹帛成匹粟成升絲綿成兩薪蒿成束金銀成¶
錢紬不滿半匹絹不滿一匹者許計丈尺輸直無得三¶
戸五戸聚合成匹諸州稅籍録事參軍按視判官振舉¶
形勢户立别籍通判専掌督之二稅須於三限前半月¶
畢輸嵗起納二稅前期令縣各造稅籍具一縣戸數夏¶
<pb:KR3k0055_WYG_138-29a>¶
稅秋苗畝桑功及縁科物為帳一送州覆校定用州印¶
藏長吏㕔縣籍亦用州印給付令佐造夏稅籍以正月¶
一日秋稅籍以四月一日並限四十五日畢中國租二¶
十石輸牛革一凖錢千川蜀尚循舊制牛驢死革盡入¶
官乃詔蠲之定民租二百石輸牛革一凖錢千五百雍¶
熙初嘗詔荆湖等路民輸丁錢未成丁巳老并身有廢¶
疾者免之至大中祥符四年又除兩浙福建荆湖廣南¶
舊輸身丁錢九年詔諸路支移稅賦勿至兩次仍許以¶
<pb:KR3k0055_WYG_138-29b>¶
菽麥蕎粟互相折輸凡嵗賦榖以石計錢以緡計帛以¶
匹計金銀絲綿以兩計藁秸薪蒸以圍計他物各以其¶
數計至道末總七千八十九萬三千天禧五年視至道¶
之數有增有減總六千四百五十三萬其折變及移輸¶
比壤者則視當時所須焉宋克平諸國每以恤民為先¶
務累朝相承凡無名苛細之斂常加剗革尺縑斗粟未¶
聞有所增益一遇水旱徭役則蠲除倚格殆無虚嵗倚¶
格者後或凶歉亦輙蠲之而又田制不立甽畝轉易丁¶
<pb:KR3k0055_WYG_138-30a>¶
口隠漏兼并冐偽未嘗考按故賦入之利視前代為薄¶
丁謂嘗言二十而稅一者有之三十而稅一者有之天¶
聖時貝州言民析居者例加稅謂之罰稅他州無此比¶
詔除之自是州縣有言稅之苛細無名者蠲損甚衆自¶
唐以来民計田輸賦外増取他物復折為賦謂之雜變¶
亦謂之沿納而名品煩細其𩔖不一官司嵗附帳籍並¶
縁侵擾民以為患眀道中帝躬耕籍田因詔三司以𩔖¶
幷合於是悉除諸名品并為一物夏秋嵗入第分粗細¶
<pb:KR3k0055_WYG_138-30b>¶
二色百姓便之初湖廣閩浙因舊制嵗斂丁身錢米大¶
中祥符間詔除丁錢而米輸如故至天聖中始并除婺¶
秀二州丁錢後龎籍請罷漳泉興化軍丁米有司持不¶
可皇祐三年帝命三司首減郴永州桂陽監丁米以最¶
下數一嵗為凖嵗減十餘萬石既而漳泉興化亦第損¶
之嘉祐四年復命轉運司裁定郴州桂陽衡道州所輸¶
丁米及錢絹雜物無業者弛之有業者減半後雖進丁¶
勿復增取時廣南猶或輸丁錢亦命轉運司條上自是¶
<pb:KR3k0055_WYG_138-31a>¶
所輸無㡬矣哲宗初立務行裕民之政患天下積欠名¶
目煩多王巖叟為開封請隨等第立貫百為催法兗州¶
鄒令張文仲議其不便遂令十分為率嵗隨夏秋料帶¶
納一分是為五年十料之法大觀二年詔天下租賦科¶
撥支折當先富後貧自近及逺廼者漕臣失職有不均¶
之患民或受其害其定為令支移本以便邉餉内郡罕¶
用焉間有移用則任民以所費多寡自擇故或輸本色¶
於支移之地或輸脚費於所居之邑而折變之法以納¶
<pb:KR3k0055_WYG_138-31b>¶
月初旬估中價凖折仍視嵗之豐歉以定物之低昂俾¶
官吏毋得私其䡖重京西舊不支移崇寧中將漕者忽¶
令民曰支移所宜同令特免若地里脚費則宜輸自是¶
嵗以為常脚費斗為錢五六十比元豐元稅之數而反¶
覆紐折數倍於昔民至鬻牛易產猶不能繼政和元年¶
遂詔應支移而所輸地里脚錢不及斗者免之尋詔五¶
等户稅不及斗者支移皆免時天下户口𩔖多不實故¶
租稅亦不得而均焉重和元年獻言者曰物有豐匱價¶
<pb:KR3k0055_WYG_138-32a>¶
有低昂估豐賤之物俾民輸送折價既賤輸官必多則¶
公私之利也而州縣之吏但計一方所乏不計物之有¶
無責民所無其費無量至於支移徙豐就歉理則宜然¶
豪民賕吏故徙歉以就豐齎挾䡖貨以賤價輸官其利¶
自倍而貧下戸名免支移估直既髙更註脚費視富戸¶
反重因之逋負困於追胥詔深戒焉髙宗建炎六年預¶
借江浙來年夏稅紬絹之半盡令折米二十三年兩浙¶
州縣合輸綿紬稅絹茶絹雜錢米六色皆以市價折錢¶
<pb:KR3k0055_WYG_138-32b>¶
却别科米麥有畝輸四五斗者京西括田租加於舊荆¶
南戸口十萬㓂亂以來㡬無人跡議者希朝廷意謂流¶
民已復可使嵗輸十二頻嵗復増積逋至二十餘萬緡¶
盖自秦檜再相宻諭諸路暗増民稅七八故民力重困¶
餓死者衆皆檜之為也孝宗時楊萬里奏民輸粟於官¶
謂之苗舊以一斛輸一斛今以二斛輸一斛矣輸帛於¶
官謂之稅舊以正絹為稅絹今正絹外有和賣矣舊和¶
買官給其直或以錢或以鹽今皆無之又以絹估直而¶
<pb:KR3k0055_WYG_138-33a>¶
倍折其錢矣舊稅畝一錢輸免役一錢今嵗增其額不¶
知所止矣既一倍其粟數倍其帛又數倍其錢而又有¶
月樁錢版帳錢不知㡬倍於祖宗之舊又㡬倍於漢唐¶
之制矣此猶東南之賦可知也至於蜀賦之額外無名¶
者不可得而知也淳祐八年陳求魯言本朝仁政有餘¶
而王制未備今之兩稅本大歴之弊法也常賦之入尚¶
為病况預借乎預借一嵗未已也至於再至於三預借¶
三嵗未已也至於四至於五竊聞今之州縣有借淳祐¶
<pb:KR3k0055_WYG_138-33b>¶
十四年者矣以百畝之家計之罄其永業豈足支數年¶
之借乎(宋/史)　金制丁戸内有物力者為課役戸無者為¶
不課役戸從唐制五家為隣五隣為保郭下則置坊正¶
村社則隨戸衆寡為郷置里正以按比戸口催督賦役¶
勸課農桑立通檢推排法通檢即周禮大司徒三年一¶
大比各登其郷之衆寡六畜車輦辨物行徴之制也自¶
國初占籍之後至大定四年承正隆師旅之餘民之貧¶
富變更賦役不均世宗遣泰寜軍節度使張𢎞信等十¶
<pb:KR3k0055_WYG_138-34a>¶
三人分路通檢天下物力而差定之時諸使徃往以苛¶
酷多得物力為功𢎞信檢山東州縣尤為酷暴棣州防¶
禦使完顔永元面責之曰朝廷以正隆後差調不均故¶
命使者均之今乃殘暴妄加民産業數倍此何理也𢎞¶
信不能對故惟棣州稍平十五年有司奏諸路通檢不¶
均詔再以戸口多寡貧冨輕重適中定之既而又定通¶
檢地土等第稅法是年上以天下物力自通檢來十餘¶
年貧富變易賦調輕重不均遣濟南尹梁肅等二十六¶
<pb:KR3k0055_WYG_138-34b>¶
人分路推排眀昌元年刑部郎中路伯逹等言民地已¶
納稅又通定物力比之浮財所出差役是為重并也遂¶
詳酌民地定物力減十之二承安二年敕令議通檢宰¶
臣奏曰大定二十七年通檢後距今已十年舊戸貧弱¶
者衆儻遲更定恐致流亡遂定制已典賣物業止隨物¶
推收析戸異居者許令别籍户絶及困弱者減免新强¶
者詳審增之止當從實不必敷足原數泰和二年上以¶
推排時既問人戸浮財物力而又勘當比次期廹事繁¶
<pb:KR3k0055_WYG_138-35a>¶
難得其實敕尚書省定人戸物力隨時推收法令自今¶
典賣事産者隨業推收别置標簿臨時止拘浮財物力¶
以増減之又租賦官地輸租私田輸稅夏稅畝取三合¶
秋稅畝取五升又納秸一束束十有五斤夏稅六月止¶
八月秋稅十月止十二月為初中末三限泰和五年章¶
宗諭宰臣曰十月民穫未畢遂令納稅可乎改秋稅限¶
十一月為初凡輸送粟麥三百里外石減五升以上毎¶
三百里遞減五升粟折秸百稱者百里内減三稱二百¶
<pb:KR3k0055_WYG_138-35b>¶
里減五稱不及三百里減八稱三百里及輸本色槀草¶
各減十稱計民田園邸舎車乗收畜種植之資藏鏹之¶
數徴錢有差謂之物力遇差科必按版籍先及富者勢¶
均則以丁多寡定甲乙有横科則視物力循大至小均¶
科其或不可分摘者率以次戸濟之凡民之物力所居¶
之宅不預猛安謀克戸監官户所居外自置民田宅則¶
預其數墓田學田租稅物力皆免凡敘使品官之家並¶
免雜役驗物力所當輸者止出雇錢進納補官未至䕃¶
<pb:KR3k0055_WYG_138-36a>¶
子孫及凡有出身已帶散官未出職者子孫與其同居¶
兄弟下逮終塲舉人係籍學生醫學生皆免一身之役¶
三代同居已旌門則免差發三年後免雜役(金/史)　元之¶
取民大率以唐為法其取於内郡者曰丁稅曰地稅此¶
倣唐之租庸調也取於江南者曰秋稅曰夏稅此倣唐¶
之兩稅也丁稅地稅之法自太宗始行之太宗每戸科¶
粟二石後又以兵食不足増為四石至丙午年乃定科¶
徴之法令諸路驗民戸成丁之數每丁歳科粟一石驅¶
<pb:KR3k0055_WYG_138-36b>¶
丁五升新戸丁驅各半之老幼不與其間有耕種者或¶
驗其牛具之數或驗其土地之等徴焉丁稅少而地稅¶
多者納地稅地稅少而丁稅多者納丁稅工匠僧道驗¶
地官吏商賈驗丁及世祖申眀舊制於是輸納之期收¶
受之式關防之禁會計之法莫不備焉中統二年逺倉¶
之糧命止於沿河近倉輸納毎石帶收脚錢中統鈔三¶
錢或民戸赴河倉輸納者毎石折輸輕賫中統鈔七錢¶
五年詔僧道伊嚕勒昆達實宻儒人凡種田者白地毎¶
<pb:KR3k0055_WYG_138-37a>¶
畝輸稅三升水地每畝五升軍站戸除地四頃免稅餘¶
悉徴之至元三年詔窵戸種田他所者其丁稅於附籍¶
之郡驗丁而科地稅於種田之所驗地而取十七年遂¶
命戸部大定諸例全科戸丁稅每丁粟三石驅丁粟一¶
石地稅每畝粟三升減半科户丁稅每丁粟一石新收¶
交參戸第一年五斗第三年一石二斗五升第四年一¶
石五斗第五年一石七斗五升第六年入丁稅協濟戸¶
丁稅每丁粟一石地稅每畝粟三升隨路近倉輸粟逺¶
<pb:KR3k0055_WYG_138-37b>¶
倉每粟一石折納輕賫鈔二兩富戸輸逺倉下戸輸近¶
倉每石帶納䑕耗三升分例四升秋稅夏稅之法行於¶
江南初世祖平宋時除江東浙西其餘獨徴秋稅而已¶
至元十九年用姚元之請命江南稅糧依宋舊例折輸¶
綿絹雜物是年二月又用耿左丞言令輸米三之一餘¶
並入鈔以折焉成宗元貞二年始定徴江南夏稅之制¶
於是秋稅止命輸租夏稅則輸以木棉絹絲綿等物其¶
所輸之數視糧以為差糧一石或輸鈔三貫二貫一貫¶
<pb:KR3k0055_WYG_138-38a>¶
或一貫五百一貫七百文輸三貫者若江浙省婺州等¶
路江西省龍興等路是已輸一貫者若福建省泉州等¶
五路是已輸一貫五百文者若江浙省紹興路福建省¶
漳州等五路是已皆因其地利之宜人民之衆酌其中¶
數而取之其折輸之物各隨時估之髙下以為直獨湖¶
廣則異於是初阿爾哈雅克湖廣時罷湖廣夏稅依中¶
原例改科門攤每戸一貫二錢蓋視夏稅増鈔五萬餘¶
錠矣大徳二年宣慰張國紀請科夏稅於是湖湘重罹¶
<pb:KR3k0055_WYG_138-38b>¶
其害俄詔罷之三年又改門攤為夏稅而并徴之每石¶
計三貫四錢以上視江浙江西為差重云泰定之初又¶
有所謂助役糧者其法命江南民戸有田一頃以上者¶
於所輸稅外每頃量出助役之田具書於冊里正以次¶
掌之嵗收其入以助充役之費民頼以不困　科差之¶
名有二曰絲料曰包銀其法各驗其户之上下而科焉¶
絲料之法太宗丙申年始行之每二戸出絲一斤并隨¶
路絲線顔色輸於官五戸出絲一斤并隨路絲線顔色¶
<pb:KR3k0055_WYG_138-39a>¶
輸於本位包銀之法憲宗乙夘年始定之初漢民科納¶
包銀六兩至是止徴四兩二兩輸銀二兩折收絲絹顔¶
色等物逮世祖而其制益詳中統元年立十路宣撫司¶
定戸籍科差條例然户既不等數亦不同絲料包銀之¶
外又有俸鈔之科其法亦以戸之髙下為等於是以合¶
科之數作大門攤分為三限輸納被災之地聴輸他物¶
折焉凡儒士及軍站僧道等戸皆不與(元/史)　眀太祖洪¶
武十四年詔定編賦役黄冊之制先是天下戸口未有¶
<pb:KR3k0055_WYG_138-39b>¶
㝎籍至是始議編立黄冊十年一輪造其田地開豁各¶
戸若千有官民田地二則係官田者照依官田則例起¶
科係民田者照依民田則例徴收俱黄冊有載賦額適¶
均而力役亦稽此以平矣十年之内田土有出賣則買¶
者聴令増收賣者即當過割及戸口有消長分曰舊管¶
曰新收曰開除曰實在書於各人戸下如花分詭寄者¶
重法懲之地土承兵荒未盡歸田者從民開墾令其自¶
首即與收之三年後始赴官收科天下府州縣戸口隨¶
<pb:KR3k0055_WYG_138-40a>¶
田土創編黄冊分豁上中下三等立軍民竈匠等籍使¶
因以受役之輕重而不盡人之力也以一百一十戸為¶
一里推其中丁糧多者十人為里長餘者百戸分為十¶
甲嵗役里一人管攝一里之事城中曰坊近城曰廂郷¶
都曰里每里編為一冊冊首總為一圗其田糧不及而¶
附於一甲内者曰畸零不在十戸之限里長輪役十年¶
終而復始故曰排年里甲依次充當至於大小雜泛差¶
役各照人戸之上中下每嵗終所在官司審編謂之均¶
<pb:KR3k0055_WYG_138-40b>¶
徭冊二十四年准攅造黄冊格式有司先将一戸定式¶
謄刻印板給與坊長廂長里長幷各甲首令人戸自将¶
本戸人丁事産依式開寫付該管甲首其甲首將本戸¶
幷十戸造到文冊送各該坊廂里長坊廂里長各將甲¶
首所造文冊攅造一處送赴本縣本縣官吏將冊比照¶
先次原造黄冊查算如人口有增即為作數其田地等¶
項買者從其增添賣者准令過割務不失原額排年里¶
長仍照黄冊内原定人戸應當設有消乏許於一百戸¶
<pb:KR3k0055_WYG_138-41a>¶
内選丁近上者補充圗内有事故戸絶者於畸零内補¶
凑如無畸零方許於鄰圗人戸内撥補凡編排里長務¶
不出本都如一都有六百戸將五百五十戸編為五里¶
剰下五十戸分派本都附各里長名下帶管當差不許¶
将别都人戸補凑其畸零人戸將年老殘疾并幼小十¶
嵗以下及寡婦外郡寄荘人戸編排若十嵗以上編入¶
正管若𩔖縣總都總收除項下止開人丁事産總數不¶
必備開花戸府州縣𩔖上布政司本司𩔖造總册於内¶
<pb:KR3k0055_WYG_138-41b>¶
分豁各府州人丁事産總數年終進呈景泰二年令各¶
圗人戸有父母俱亡而兄弟多年各㸑者有父母存而¶
兄弟近年各㸑者有先因子幼而招壻今子長成而壻¶
歸宗另㸑者有先無子而乞養異姓子承繼今有親子¶
而乞養子歸宗另㸑者俱准另籍當差其兄弟各㸑者¶
查照各人戸内别無軍匠等項役占規避窒礙自願分¶
戸者聽如人丁數少及有軍匠等項役占窒礙仍照舊¶
不許分居凡各里舊額人戸除故絶并全戸充軍不及¶
<pb:KR3k0055_WYG_138-42a>¶
一里者許歸并一里當差餘剰人戸發附近外里凑圗¶
編造不許寄荘　洪武初令官田起科每畝五升三合¶
五勺民田毎畝三升三合五勺重租田每畝八升五合¶
五勺蘆地每畝五合五勺四抄草塌地每畝三合一勺¶
没官田毎畝一斗二升景泰十三年令兩京農桑夏稅¶
絹匹不及五十匹以上者俱送該正官看驗堪中兩頭¶
盡處俱用色絲間道填寫提調官吏糧里姓名又令各¶
司府州縣夏稅農桑絹匹務織造緊宻厚重雙經雙緯¶
<pb:KR3k0055_WYG_138-42b>¶
除兩頭色綵長二尺外淨織尺長三丈二尺闊二尺每¶
五十匹作一束印封看驗經收糧長大戸人等赴部交¶
納　洪武十八年令兩浙及京畿官田凡折收稅糧鈔¶
每五貫准米一石絹每匹准米一石二斗金每兩准米¶
十石銀每兩准米二石棉布每匹准米一石苧布毎匹¶
准米七斗夏稅農桑絲每十八兩准絹一匹宣徳五年¶
令自三年以來拖欠稅糧以十分為率三分折布三分¶
折絹四分折鈔其布絹不拘長闊俱照時價折收正統¶
<pb:KR3k0055_WYG_138-43a>¶
元年令浙江江西湖廣直𨽻蘇松等府縣該起運南京¶
糧米願納折色者折納布絹銀两廣東廣西福建折色¶
稅糧布匹願納銀兩者每米麥一石折銀二錢五分&KR0281;¶
京折給軍官俸糧七年令南直𨽻夏稅農桑絹匹願納¶
折色者毎匹折銀五錢嘉靖時令官軍月糧春夏給以¶
本色秋冬給以折色為定例　差徭洪武二十六年定¶
凡各處有司十年一造黄冊分豁上中下三等人戸仍¶
開軍民匠竈等籍除排年里甲依次充當外其大小雜¶
<pb:KR3k0055_WYG_138-43b>¶
泛差役各照所分上中下三等人戸㸃差初詔民年七¶
十之上者許一丁侍養免雜泛差役年八十之上止有¶
一子若係有田産應當差役者許僱人代替出官無田¶
産者許存侍丁與免雜役民間寡婦三十以前夫亡守¶
志至五十以後不改節者旌表門閭除免本家差役各¶
府縣軍戸以田三頃為率稅糧之外悉免雜役餘田與¶
民同役隨朝官員及功臣之家除本戸合納稅糧外其¶
餘糧長里長一應雜泛差役盡免正統元年令先聖子¶
<pb:KR3k0055_WYG_138-44a>¶
孫流寓他處及先賢周敦頤程顥程頤司馬光朱熹嫡¶
派子孫所在有司俱免差役嘉靖十五年詔各帝王陵¶
寝前代名賢及本朝公侯駙馬伯文武大臣敕葬墓所¶
官司照例編僉附近人民一丁看䕶免其雜差其塋域¶
所占地畝稅糧一併除豁二十四年議定優免則例京¶
官一品免糧三十石人丁三十丁二品免糧二十四石¶
人丁二十四丁三品免糧二十石人丁二十丁四品免¶
糧十六石人丁十六丁五品免糧十四石人丁十四丁¶
<pb:KR3k0055_WYG_138-44b>¶
六品免糧十二石人丁十二丁七品免糧十石人丁十¶
丁八品免糧八石人丁八丁九品免糧六石人丁六丁¶
内官内使亦如之外官各減一半敎官監生舉人生員¶
各免糧二石人丁二丁雜職省祭承差知印吏典各免¶
糧一石人丁一丁以禮致仕者免十分之七閒住者免¶
一半其犯贓革職者不在優免之例(續文獻/通考)¶
　　賦稅二¶
原厎慎財賦(書庻土交正厎慎財賦注云庶土交正謂/壤墳壚也厎慎者財貨貢賦取之有節也)¶
<pb:KR3k0055_WYG_138-45a>¶
　以諭九稅(周禮掌職云云/鄭曰曉告也)　以桑為均(月令孟夏之/月蠶事畢后)¶
(妃獻繭乃收繭稅以桑為均貴賤長幼如一以給郊廟/之服鄭注云后妃獻繭者内命婦獻繭於后妃收繭稅)¶
(者收於外命婦外命婦雖就公桑蠶室而蠶/其夫亦當有祭服以助祭收以近郊之稅耳)　徹田為¶
糧(毛詩云度其隰原徹田為糧鄭箋云度其隰與原田/之多少徹之使出稅以為國用什一而稅謂之徹)¶
　田籍而不稅(禮記鄭注云籍之言借也借民力治公/田羙惡取於此不稅民之所自治也)¶
　市㕓而不稅(又云㕓市物邸舎/稅其舎不稅其物)　山林藪澤有賦有¶
稅(漢書食貨志云淳鹵之地各/以肥磽多少為差有賦有稅)　四郊人民分時徴賦¶
(周禮閭師/職詳通典)　百里之内共官千里之内為御(王制曰天/子百里之)¶
<pb:KR3k0055_WYG_138-45b>¶
(内以共官千里之内以為御鄭注云謂此地之/田稅所給也官謂其文書財用也御謂衣食)　九賦¶
斂財賄(周禮云云一曰邦中二曰四郊三曰邦甸四曰/家削五曰邦縣六曰邦都七曰關市八曰山澤)¶
(九曰幣餘/之賦也)　邦中之賦以待賔客(周禮注云邦中在/城郭者待猶給也)¶
四郊之賦以待稍秣(注云四郊去國百/里稍秣即芻秣也)　邦甸之賦以¶
待工事(注云邦甸去國二百/里工事待給工器物)　家削之賦以待匪頒(注/云)¶
(家削三百里頒為班/謂班賜三公及羣臣)　邦縣之賦以待幣帛(注云邦縣/去國四百)¶
(里幣帛所以/待賜賔客也)　邦都之賦以待祭祀(注云邦都去國五/百里祭祀犧牲也)¶
　關市之賦以待膳服(注云關市山澤謂占會/百物膳服即羞服也)　山澤¶
<pb:KR3k0055_WYG_138-46a>¶
之賦以待喪紀(注云喪紀/即喪荒也)　幣餘之賦以待賜予(注云/幣餘)¶
(謂占賣國中之斥幣皆末作當増賦/者若今賈人倍算也賜予即好用也)¶
　　賦稅三¶
原國賦(千乗之國可使/治其賦言子路)　地征(征稅也/周禮云)　九式(周禮以/九式均)¶
(節財/用)　三壤(尚書咸則三/壤成賦中邦)　時入(周禮以/時入之)　嵗取(倬彼/甫田)¶
(嵗取/十千)　布期(韓延夀為東郡牧租稅先眀布/其日以期會吏敬畏趨向也)　量力(量/力)¶
(而供事舉其中斂從/其薄則周公之典在)　量入(禮曰冢宰制國用必以嵗/之杪量入以為出謂五榖)¶
(之/稅)　樂輸(文選取之以/道樂其輸財)　増資(劉平為全椒令以徳/化人人有増資就賦)¶
<pb:KR3k0055_WYG_138-46b>¶
減稅(尹鐸為晉陽損戸減/稅以為保障之法)　九榖(周禮閭師任農/以耕貢九榖)　五¶
榖(月令九月命有司農事既/收舉五榖之要定稅厚薄)　地廣狹(禮之大倫以地/廣狹賦以廣狹)¶
(為差/也)　年上下(禮之厚薄與年之上/下隨年之豐荒也)　賦鼓鐵(晉趙鞅/賦晉國)¶
(一鼔鐵以鑄刑鼎著范宣子所為/刑書注令人出鐵以一鼔為率也)　賦封田(陳轅頗為/司徒賦封)¶
(田以嫁公女有餘以為/已大器國人逐之出奔)　貢不善(治地莫善於助莫不/善於貢貢者校數嵗)¶
(之中以為常樂嵗粒米狼戾多取之不為虐則寡/取之凶年糞其田而不足則必取盈焉故不善)　稅¶
不出(平原家不肯出田稅趙奢為趙田/部吏以法治平原用事者九人也)　加田無征(夏/官)¶
(司勲掌賞地之政令凡頒賞地三之一食唯加田無征/注既賞之又加賜以田所以厚恩唯加賞田無國征也)¶
<pb:KR3k0055_WYG_138-47a>¶
　墾田不實(光武時天下墾田多不實帝見陳留吏牘/上有書云潁川𢎞農可問河南南陽不可)¶
(問帝詰吏不服顯宗曰以墾田相方耳河南帝城/多近臣南陽帝鄉多近親田宅踰制不可准也)　公¶
田不稅(古者公田藉而不稅借/人力治公田不稅也)　圭田無征(厚賢也即/周禮士田)¶
(也/)　輕重之法(月令季秋天子合諸侯制百縣為所稅/於民輕重之法貢職之數以逺近土地)¶
(所宜/為度)　上下之制(禮之薄厚與年之上下是故年雖大/殺衆不匡惧大殺謂饑也匡猶恐也)¶
　治賦大均(趙王使趙奢治國賦/大均人富而府庫實)　均輸畢納(謂納畢/也白帖)¶
　増貢助徹(詳通/典)　租庸調(玉海曰唐初授人以口分/世業取之以租庸調之法)¶
(凡授田丁嵗輸粟二斛稻三斛謂之租丁隨郷所出嵗/輸絹二匹綾絶二丈布加五之一綿三兩麻三斤非蠶)¶
<pb:KR3k0055_WYG_138-47b>¶
(鄉則輸銀十四兩謂之調用人力嵗二十日閏加二日/不役者日為絹三尺謂之庸有事而加役二十日免調)¶
(三十日者租調皆免通正役不過五十日有陸贄曰國/家租庸調其取法逺其斂財均其域人固  田則有租)¶
(有家則有調/有身則有庸)　口錢(文獻通考曰漢髙租四年初為算/賦宣帝時減天下口錢元帝時貢)¶
(禹請民年/二十乃算)　戸賦(又曰貨殖傳秦漢之制列侯封君食/租稅嵗率戸二百按漢法有口賦有)¶
(戸賦戸賦見於史者惟此貨殖傳所言則是封若食/邑戸所賦然則地土之不以封者縣官别賦之矣)¶
三代無戸口之賦(又曰賦稅必視田畝乃古今不可易/之法三代之貢助徹亦只視田而賦)¶
(之未嘗别有戸口之賦盖雖授人以田而未嘗别有戸/賦者三代也不授人以田而輕其戸賦者兩漢也因授)¶
(田之名而重其戸賦田之授否不常而賦之重者已/不可復輕遂至重為民病則自魏至唐之中葉是也)¶
<pb:KR3k0055_WYG_138-48a>¶
漢時有稅人之法(又曰古之治民者有田則稅之有身/則役之未有稅其身者也漢法民年)¶
(十五而算出口賦至五十六而除二十而傳/給徭役亦五十六而除是且稅之且役之也)　庚戌土¶
斷(杜佑通典論曰東晉之宅江南也慕容苻姚迭居中/土人無定本傷理為深遂有庚戌土斷之令則國豐)¶
(俗阜實/由於兹)　建中兩稅(唐書食貨志曰租庸調之法自開/元以後其法弊壊代宗時始以畝)¶
(定稅而斂以夏秋至徳宗相楊炎遂作兩稅法夏/輸無過六月秋稅無過十一月置兩稅使以總之)　總¶
無名之暴賦(文獻通考引陸贄䟽曰陛下初即位宜損/上益下嗇用節財而摘郡邑驗簿書州取)¶
(大歴中一年科率多者為兩稅定/法此總無名之暴賦而立常規也)　三代制不復見(又/引)¶
(東萊吕氏論曰自漢至南北朝及唐租庸調之法承襲/三代雖或重或䡖尚不失舊自兩稅之法立三代之制)¶
<pb:KR3k0055_WYG_138-48b>¶
(皆不復見大抵田制雖商鞅亂之於戰國而租/稅猶有歴代典制惟兩稅法行古制然後掃地)　事少¶
役稀(詳賦/稅一)　折納紐配(通鑑網目曰後唐荘宗以軍儲/不足謀於羣臣李琪言古者量)¶
(入以為出計農而發兵近代稅農以養兵未有農捐瘠/而兵豐飽者今縱未能蠲省租稅茍除折納紐配之法)¶
(農亦可以小休矣莊宗即/敕有司從之然竟不能行)　戸調合二賦而為一(文獻/通考)¶
(曰按兩漢之制三十而稅一者田賦也二十始傳人出/一算者戸口之賦也自晉行戸調之法以合二賦而為)¶
(一然男子一人占田七十畝丁男課田五十/畝則無無田之戸矣此戸調所以可行歟)　戸賦則¶
田稅在其中(又曰按自元魏而均田之法大行齊周隋/唐因之賦稅沿革㣲有不同然大概計畝)¶
(而稅之令少計戸而稅之令多其時戸口授田則/雖不必履畝論稅只逐戸賦之則田稅在其中矣)　蠲¶
<pb:KR3k0055_WYG_138-49a>¶
丁口(通鑑網目曰徐温鎮金陵總朝大綱庻政皆決於/知誥以宋齊邱為謀主先是吴有丁口錢又計畝)¶
(輸錢錢重物輕民甚苦之齊邱說知誥以為錢非耕桑/所得今使民輸錢是教民棄本逐末也請蠲丁口錢自)¶
(餘稅悉輸榖帛紬絹匹直千錢者當稅三千或曰如此/縣官嵗失錢億萬計齊邱曰安有民富而國家貧者耶)¶
(知誥從之由是江淮間曠土/盡闢桑柘滿野國以冨强)　輸榖帛(詳/上)　賦稅定制¶
(眀紀事本末曰洪武十九年上諭戸部賦稅已有定制/撙節用度自有餘饒輕徭抑末使得盡力農桑自然家)¶
(給人足毋事/聚斂傷國體)　稅糧減額(又曰洪武十三年命戸部減/蘇松嘉湖四府重稅糧額初)¶
(王師圍姑蘇久不下上怒其民附冦且困於富室而更/為死守因取諸豪族租簿田歴付有司俾如其數為額)¶
(盖以懲一時也至是乃命減其額舊一畝科七斗五升/至四斗五升者減十之二四斗三升至三斗六升者止)¶
<pb:KR3k0055_WYG_138-49b>¶
(徴三/斗)　原榖租　藳稅　地求　口賦　九賦殊别¶
五服異制　農事既登　國賦先定　斂從其薄　法¶
作於凉　差以精麤之等　從其逺邇之期　節財必¶
均於九式　成賦咸則於三壤　趙奢均賦民則無貧¶
　有若盍徹君孰不足　上無乏用下不闕供　上有¶
餘用下無怨人　禹别九州辨貢賦之等　周制五服¶
定征稅之差　雖一時供億議以從權　而田卒汚萊¶
孰云不足　雖厚於公上情不渉於狥私　然望彼徴¶
<pb:KR3k0055_WYG_138-50a>¶
求罪須加於從欲　副天子恤人之心下不靡敝　竭¶
王臣奉公之節上無闕供(白/帖)¶
　　輸納¶
原輸幣(子產相鄭伯如晉晉侯未見子産曰未知見時/不敢輸幣亦不敢暴露非薦陳之不敢輸也暴)¶
(露之則恐燥濕之/不時而朽蠧也)　歸粟(夏歸粟於蔡周/亟矜終無資也)　泛舟(秦輸/粟於)¶
(晉自雍及絳相繼命之曰泛/舟之役謂從渭水運入汾河)　投函(晉劉超字世瑜為/句容令常年賦稅)¶
(者四出評百姓家資超作大函封付之使各自書家/産投函中訖送還縣百姓依實上課所入有踰書也)¶
方輸錯出(枚乗曰諸侯方輸錯出運行數千/里不絶其珎怪不如山東之府)　僦載煩¶
<pb:KR3k0055_WYG_138-50b>¶
費(王莽下書曰寳貨皆重則小用不給/皆輕其僦載煩費注僦送也白帖)　増擔負輸租¶
(漢書曰倪寛為左内史務在得人心收租稅時裁闊狹/與民相假貸以故租多不入後有軍發左内史以負租)¶
(課殿當免民恐失之大家牛車小/家擔負輸租繦屬不絶課更以最)　輸勿顧限(唐書曰/盧坦為)¶
(壽安令河南賦限已窮縣人訴機織未就坦詣府請申/十日不聴坦諭縣人苐輸勿顧限違之不過罰令俸耳)¶
(由是/知名)　代下戸輸(又曰處州刺史苗稷進羡錢七百萬/崔羣請還賜其州以紓下戸之賦又)¶
(髙承簡遷邢州刺史觀察府責/賦尢急承簡代下戸數百輸租)　計錢而輸(合璧事𩔖/曰貞元時)¶
(天下兩稅貨重錢輕/因乃計錢而輸綾絹)　俾民自輸(又曰韋宙為永州刺/史舊制吏督賦宙俾)¶
(民自輸家十相/保輸納常先)　不輸官賦(又曰韋澳為京兆判官時/帝舅鄭光主墅吏豪肆積)¶
<pb:KR3k0055_WYG_138-51a>¶
(年不輸官賦/澳逮繫之)¶
　　助國¶
原王丹上麥(鄧禹西征王丹率/宗族上麥二千斛)　蕭何佐軍(漢邵平謂/蕭何曰上)¶
(有疑君之心宜譲封悉以家/私助軍何從其計上大恱)　卜式輸軍費(漢武帝有/事匈奴卜)¶
(式上書輸家財半助邉上問欲官乎式曰臣少牧羊不/習為吏不願為官曰家有寃乎式曰不與人争未嘗有)¶
(寃但以天子征匈奴有智者宜効用有財者宜助國公/孫𢎞曰此非人情不可以為化而亂法遂不報數嵗渾)¶
(邪降縣官人衆式復持二十萬與江南尹尹上其名帝/識之召賜式外繇四百人時富豪皆匿財惟式欲助軍)¶
(費上以式為郎/中以諷天下)　麋竺助軍資(蜀志麋竺率奴客二千/金銀貨幣助軍資於時)¶
<pb:KR3k0055_WYG_138-51b>¶
(困乏賴/以復振)　杜緩入錢穀(元帝時榖貴人皆流亡西羌反/方征之杜緩上書入錢榖助用)¶
(前後數百萬/後為太常)　王肅上錢縑(後漢東海王肅以西羌未/平上錢二萬永和中復上)¶
(縑萬匹助國費鄧太/后下詔褒納之白帖)　増助國錢(文獻通考曰唐會昌/末置備邊庫宣宗更)¶
(號延資庫戸部嵗送錢帛二十萬度支鹽/鐵送者三十萬諸道進奉助軍錢皆輸焉)　勞軍錢(又/曰)¶
(後唐荘宗時郭崇韜頗受藩鎮遺或諫之崇韜曰吾位/兼將相賜禄巨萬豈藉外財但偽梁之世賄賂成風今)¶
(河南藩鎮皆梁舊臣主上之仇讎也若拒其意能無懼/乎吾特為國家藏之私室耳至是首獻勞軍錢十萬緡)¶
　獻軍糧萬石(宋史曰周祖即位時苻彦卿鎮兗州帝/以劉銖第宅賜之及征兗州彦卿朝行)¶
(在獻馬及錦綵軍/糧萬石連被賜賚)　出私蓄濟師(元史曰劉復亨兼徳/州路軍民總管中統)¶
<pb:KR3k0055_WYG_138-52a>¶
(元年李羶叛遣兵討賊集濟南乏食/復亨盡出其私蓄以濟師世祖嘉之)¶
　　徴役一¶
原使民任事(禮記曰凡使民任老者之事食壮者/之食案鄭元注云寛其力饒其食)　大¶
役任衆(周禮鄭云築/宫邑之事)　興事任力(王制鄭注云事謂/築邑廬宿市也)¶
木鐸狥市(周禮鄉師云凡四時之徴令有常者以木鐸/狥於市朝案鄭注云徴令有常者謂田狩及)¶
(正月命修封疆二/月命雷且發聲)　鼛鼓役事(周禮鼔人掌教六鼓四/金之音聲以節聲樂以)¶
(和軍旅以正田役教為鼔而辨其聲用以雷鼔鼔神祀/以靈鼔鼔社祭以路鼔鼔鬼享以鼖鼔鼔軍事以鼛鼔)¶
(鼔役事以晉/鼔鼔金奏)　大旗致之(周禮遂人云若起野役則令/各帥其所治之民而至以遂)¶
<pb:KR3k0055_WYG_138-52b>¶
(之大旗致之鄭注云旗畫熊虎/者也敺衆刻日樹旗期於其下)　以役國事(周禮族師/云五家為)¶
(比十家為聨四閭為族八閭為聨使之相保相/愛刑罰慶賞相及相共以受邦職以役國事)　行役¶
之事(周禮州長云若國作民而師田行役之/事則帥而致之掌其戒令與其賞罰)　起徒役¶
家無過一人(周禮小司徒云凡起徒役母過家一/人以其餘為羡唯田與追胥竭作)　用¶
民力歳不過三日(禮記鄭注云治宫室城郭道渠案周/禮均人云豐年旬用三日中年旬用)¶
(二日無年旬用一日年嵗/不同雖豐不得過三日)¶
　　徴役二(役使不均附/)¶
原徴令(小司徒比六鄉之衆寡以嵗/時入其數時行其徴令也)　役要(鄉師以國/比法以時)¶
<pb:KR3k0055_WYG_138-53a>¶
(稽夫家既役則受州里役/要役要所遣人民數也)　犯時(傳欲無犯/時晉悼公)　脫更(有/一)¶
(人箕踞見郭觧觧曰是吾徳不脩謂/尉吏曰是人吾所急踐更時脫也)　支離(荘子支離/疏肩髙於)¶
(項播精求食足以食數人齊有徴役則支/離攘臂㳺其間言以疾免役無所懼也)　踦跂(國語/悉率)¶
(敝賦踦跂畢行踦/丘知反跂丘氏反)　弛力(荒政十二聚萬民四/曰弛力寛徭役也)　班役¶
(役将班矣/班還也)　任力(以任其力/待其政令)　勤力(穀梁民勤於/力則功築罕)　稽¶
可任(小司徒三年受邦國之比要稽其民人而周知其/數上地家七人可任者三人中地家六人可任者)¶
(二家五人下地家五人可任者二/人任者謂力也有夫婦然後為家)　私相助(魏司馬朗/字伯逹為)¶
(棠陽長民有徙居都内者後縣調船/徒恐不辦相率私還助役見愛如此)　敺白役(敺白徒/之衆今)¶
<pb:KR3k0055_WYG_138-53b>¶
(白丁/也)　覆脫卒(王温舒/覆脫卒)　上庸直(吳王濞以銅鹽利百/姓無賦卒踐更輙與)¶
(平價/也)　充夫式(戸部式諸正丁充夫四十日免七十日/并免租百日已上課役俱免中男充夫)¶
(滿四十日以上免戸内地租無他稅折戸内一丁無丁/聴傍折近親戸内丁又謂男女三嵗以下為黄十五嵗)¶
(以下為小二十以下/為中男二十一成丁)　計徒庸(用㡬/人工)　免弟子(師免弟/子役詳)¶
(師/)　減年従役(劉平為全椒令以徳化/人人皆減年從役也)　作詩告病(大/東)¶
(東國困于役而傷于財/譚大夫作詩以告病焉)　力不同科(為力不同科科役/也上中下三等)¶
　畏不能趨(詩豈敢憚行/畏不能趨)　不征於鄉(興事任力升諸/司徒不征於郷)¶
(曰造/士也)　屬役於植(夏官大役與慮事屬役植部曲將吏/傳曰華元為植廵功築城版幹者是)¶
<pb:KR3k0055_WYG_138-54a>¶
(也/)　蓋子戍邉(蓋寛饒字次公為司隸子/常步行自戍邉公㢘如此)　王尼執役¶
(晉王尼為䕶軍兵士胡母/輔之軰訪之廐下白帖)　増役法之詳(文獻通考章/氏曰三代役)¶
(法莫詳於周周禮五兩軍師之法此兵役也師田追胥/之法此徒役也府史胥徒之有其人此胥役也比閭族)¶
(黨之相保此鄉役也有司徒焉則因地之善惡而均役/有族師焉則校民之衆寡以起役有鄉大夫焉則辨民)¶
(之老少以從役有均役焉則/論嵗之豐凶以行復役之法)　鄉亭之職(又馬端臨論/曰漢時鄉亭)¶
(之任則毎郷有三老孝悌力田掌勸導鄉里毎亭有亭/長嗇夫掌聴訟獄收賦稅又有㳺徼掌廵禁盗賊亦皆)¶
(有禄秩而三老孝悌力田為尤尊可與縣令丞尉以事/相教復勿繇戍陏時鄉職或設或廢至唐睿宗時知鄉)¶
(職之不願為故有避免之人宣宗時知鄉職之不易為/故有輪差之舉自是以後所謂鄉亭之職至困至賤貪)¶
<pb:KR3k0055_WYG_138-54b>¶
(官汚吏非理徴求極意&KR0466;蔑期會追呼笞箠比較至於/破家蕩產不能自保同於徭役而稱之非古人所以置)¶
(比閭族黨之/官之本意也)　魏立三長(又後魏孝文太和十年李沖/以為三正理人所由来逺於)¶
(是創制准古五家立一鄰長五鄰立一里長五里立一/黨長黨長取鄉人强謹者三長三載無愆則陟用之一)¶
(等太皇覽而稱善引見公卿議之太尉元丕請過今秋/至冬閑月徐乃遣使沖曰若不因課時百姓徒知立長)¶
(校戸之勤未見均徭/省賦之益遂立三長)　唐定九等(又曰唐令諸戸以百/戸為里每里設正一)¶
(人天下戸量其資產升降定為九等三年一造户籍諸/里正縣司選勲官六品以下白丁清平軀幹者充其次)¶
(為坊/正)　充役亡逸(又曰睿宗時監察御史韓琬陳時政/曰往年兩京及天下州縣里正坊正)¶
(每一員缺先擬者輙十人頃年差人以/充猶致亡逸即知政令風化漸以敝也)　據簿輪差(又/曰)¶
<pb:KR3k0055_WYG_138-55a>¶
(宣宗大中九年詔以州縣差役不均自今毎縣據人貧/富及役輕重作差科簿送刺史檢署訖鎻於令㕔每有)¶
(役事令據/簿輪差)　豪姓徙貫(唐書曰李栖筠奏部豪姓多/徙貫京兆河南規脫徭科)¶
姦人羼名(又曰薛存誠遷給事中時瓊林庫廣藉工役/存誠曰此姦人羼名以避征役不可許注羼)¶
(音剗/削也)　景祐募充(文獻通考曰景祐中禁役鄉/戸為長名衙前使募人為之)　熙寧¶
雇役(又曰熙寜二年條例司言考合衆論悉以使民出/錢雇役為便詔司農寺鄧綰曾布更議於是綰布)¶
(上言畿内郷戸計產業分為五等嵗以夏秋隨等輸錢/用其錢募三等以上稅戸代役隨役重輕制禄既具揭)¶
(示一月民無異辭著為令令下募者執役被差者得散/去開封一府罷衙前八百三十人畿縣放鄉役數千於)¶
(是頒其法天下凡當役人戸以等第出錢名免役錢其/坊郭等第戸及成丁單丁女戸寺觀品官之家舊無色)¶
<pb:KR3k0055_WYG_138-55b>¶
(役而出錢者名助役錢凡敷錢先視州縣應用雇直多/少而隨戸等均取雇直既已足用又率其數増取二分)¶
(以備水旱欠缺雖增毋得/過二分謂之免役寛剰錢)　手實之害(又曰吕恵卿獻/議免役出錢未)¶
(均出於簿法之不善於是行手實法其法官為定立田/產中價使民各以田畝多少髙下隨價自占仍并屋宅)¶
(分有無蕃息以立之等凡居錢五當蕃息之錢一非用/器田榖而輙隠落者許告有實三分以一充賞将造簿)¶
(預具式示民令依式為狀縣受而籍之以其價列定/髙下分為五等乃參會通縣役錢本額而定所當輸)¶
寛剰之弊(又曰知彭州吕陶奏朝廷欲寛力役立法召/募初無過斂民財之意有司奉行過當增添)¶
(科出謂之寛剰自熈寕六年施行役法至今四年臣本/州四縣已有寛剰錢四萬八千七百餘貫以成都一路)¶
(計之無慮五六十萬推之天下見今約有六七百萬/貫文乞霈發徳音特與免數年使民不重困不報)¶
<pb:KR3k0055_WYG_138-56a>¶
元祐復差役(又元祐元年司馬光建議按差役破產惟/鄉戸衙前有之自餘散從承符弓手手力)¶
(耆戸長壯丁未聞有破產者又向者役人皆上等戸為/之其下等單丁女戸及品官僧道本來無役今更使之)¶
(一槩輸錢故自免役法行富者差得自寛而窮者困窮/日甚又監司守令於雇役人之外多取羡餘以希恩賞)¶
(農民重困乞指揮下諸路轉運司並依熈寧以前舊法/參詳施行  蘇轍言復行差役其應議者有五而是時)¶
(亦參行差募之法也按役次之名衙前散從承符弓手/戸耆戸長壯丁是  熙寜雇役所取之錢坊場當役戸)¶
(坊郭戸官戸女戸單丁寺觀是也内坊場係官錢當役/戸以下係取之於民謂之六色錢取民間六色之錢益)¶
(以係官坊場錢充雇役之用而盡蠲衙前諸役熙寜之/法也以坊場充衙前雇役之用而承符以下諸役仍復)¶
(輪差民戸而盡蠲六色之錢元祐之法也六色錢雖曰/罷徴繼而詔諸路坊郭五等以上及單丁女戸官戸自)¶
<pb:KR3k0055_WYG_138-56b>¶
(三等以上舊輸免役錢并減五分餘戸下此悉免之則/所謂雇役之錢原未嘗盡除也自諸賢於差役之議各)¶
(有所主而朝/廷亦兼行之)　紹聖復免役(又曰紹聖元年三省言役/法尚未就緒帝曰苐行元)¶
(豐舊制而減去寛剰錢百姓有何不便/邪詔復免役法所敷寛剰錢不過一分)　保正(又曰保/正副十)¶
(大保為一都保二百五十家内通選才勇物/力最髙二人充應主一都盗賊煙火之事)　戸長(又/曰)¶
(催一都人戸夏秋二稅大保長願兼戸長/者輪催納稅租此係南宋以後差役之法)　批朱(又曰/已充)¶
(役者謂/之批朱)　白脚(又曰未充役/者謂之白脚)　物力(又曰役起於物力/物力有升降升降)¶
(不殽則役法公是以紹興以/來講究推割推排之制最詳)　義役(又曰乾道五年處/州松陽縣首倡義)¶
(役衆出田榖助役戸輪充守臣/范成大嘉其風義為易鄉名)　科差條例(元世祖中/統元年定)¶
<pb:KR3k0055_WYG_138-57a>¶
(科差條例即絲/料包銀之制也)　至元新格(至元二十八年以至元新/格定科差法諸差稅皆司)¶
(縣正官監視人吏置局均科夫役皆先/富强後貧弱貧富均者先多丁後少丁)　因賦定役(眀/初)¶
(因賦定役毎十年大造黄冊分豁上中下三等差役照/册僉定之凡各處賦役必驗丁糧多寡產業厚薄以均)¶
(其/力)　編審均徭(𢎞治元年令各處編審均徭查照嵗額/差使於該年均徭人戸丁糧有力之家)¶
(止編本等差役不許分外加増餘剰銀兩貧難下/戸并逃亡之數聴其空閑不許徴銀及額外科差)　原¶
役使不均(北山刺幽王役使不均也勞/於從事不得終養於父母也)　東人(東人之/子職勞)¶
(不來西人之/子粲粲衣服)　持更(晉劉𢎞為荆州常夜起聞城上持/更者歎聲甚苦呼省之蓋一兵年)¶
(老羸疾無襦乃讁主/者遂給韋袍複帽)　椎氷(詳流/亡)　不均(不患寡而/患不均)¶
<pb:KR3k0055_WYG_138-57b>¶
不平(詩不平/謂何)　或宴宴居息　或盡瘁國事(白/帖)　増影¶
占(宋乾興時臣僚上/言徭役影占之害)　偏重(三司使韓絳言乞委侍從/臺省官集議考驗古制裁)¶
(定使役力無偏重之患/治平間役法之議始此)　中上戸多而下戸少(侍御史/劉摯言)¶
(自助役法行務欲敷配錢數故所在臨時肆意升補下/戸入中中戸入上今天下往往中上戸多而下戸少)¶
　富者自寛而窮者困(詳上並文/獻通考)¶
　　土功(不時/)　(勞苦附/)¶
原經靈臺(詩曰經始勿亟庻民子來言文王始經/營靈臺也衆人自以子義樂來而為之)　築¶
傅巖(說築傅/巖之野)　度功(書曰荒度土功注/荒大也大度土功)　廵役(方役之/事則廵)¶
<pb:KR3k0055_WYG_138-58a>¶
(行/也)　興事(興事任力用人必/順注順天時也)　廵功(傳曰宋城華/元為植廵功)　揆¶
日(詩揆之/以日)　從時(左傳凡啓塞從時門戸道路謂之啓/城郭墻塹謂之塞皆啓閉之急不可)¶
(一日闕墮壊/時而理之)　比居(周禮職政/役以比居)　土國(詩土國城漕注/役土功於國也)¶
　道使(順作時事以/道使人禮)　時使(使民/以時)　稱畚築(令尹薳艾/獵城沂量)¶
(功命田分財用平版幹稱畚築程土功議/逺邇略基趾具餱糧薳艾獵孫叔敖也)　栽版幹(十/月)¶
(庚寅栽注/栽設版築)　築城郭　造宫室(月令/孟冬)　城諸防(傳曰城/諸及防)¶
(時/也)　築郎囿(冬築郎囿書時也雖未及時而/農事畢可以成故曰書時也)　百堵皆¶
作(詩/)　三旬而成(薳艾獵城沂事三旬而成不/愆於素注不失本計之期)　量事¶
<pb:KR3k0055_WYG_138-58b>¶
有期(士彌牟營成周計丈數揣髙卑仞溝洫物土宜議/逺邇量事有期計徒庸慮財用賦文注刃城尺度)¶
　土事無作(月/令)　地氣沮洩(謂發天/地之房)　客土疏惡(漢成/帝詔)¶
(言解萬年作昌陵五年未成客/土疏惡言取他處土為客土)　龍見戒事(夫土功龍/見畢務戒)¶
(事龍見九日農務畢/始戒以土功之事)　火見致用(火見而致用致/築作之物也)　水¶
昏正而栽(十一月也樹/版幹而興作)　日南至而畢(日南至微陽作/動故土功息也)¶
(白/帖)　増宫中興作太甚(唐書曰敬宗時薛廷老為御史/嘗與舒元褒李漢入閣論奏綱)¶
(紀寖壊姦邪放肆帝厲語曰更奏何事元褒曰宫中興/作太甚帝變色曰興作何所元褒不能對廷老曰見外)¶
(輦材瓦絶多知有/所營耳帝曰已喻)　王府不得役民(續文獻通考金世/宗大定九年尚書)¶
<pb:KR3k0055_WYG_138-59a>¶
(省奏越王永中隋王永功二府有所興作宜發役夫上/曰朕見宫中竹有枯瘁者欲令更植恐勞人而止二王)¶
(府各有引從人力何得更役百姓爾等但以例為請海/陵横役無度可盡為例耶自今在都浮役久為例者仍)¶
(舊餘並官給傭/直重者奏聞)　計庸受粟(唐書曰徐申為韶州刺史/韶自兵興以來刺史以縣)¶
(為治署而令丞雜處民閻申按公田之廢者募人假牛/犂墾發以所收半畀之田久不治故肥羙嵗入凡三萬)¶
(斛諸工計庸受粟乃徙治/故州未㡬邑閈如初創)　度力輸芻(宋史曰范諷通/判鄆州詔塞决)¶
(河州募民入芻楗而城邑與農戸等諷曰貧富不同而/輕重相若農民必大困且詔書使度民力今則均取之)¶
(此有司之悮也即改符使富人輸三之/二因請下諸州以鄆為率朝廷從其言)　役丁二百萬¶
(文獻通考曰隋煬帝建洛邑每月役丁二百萬人導洛/河及淮北通涿郡築長城東西千餘里皆徴百萬餘人)¶
<pb:KR3k0055_WYG_138-59b>¶
(丁男不充以/婦女充役)　督役數千人(唐書曰韓滉築石頭城自/京口至玉山脩塢壁起建)¶
(業抵京峴樓雉相望以為朝廷有永嘉南幸之事置舘/第數百於石頭城穿井皆百尺命偏将丘涔督役日數)¶
(千人涔虐/用其衆)　懲惰卒(宋史曰趙昌言知天雄軍屬澶州/河决漲溢浸府城昌言籍府兵負)¶
(土増堤數不及千乃索禁卒佐役皆偃蹇不進昌言怒/曰府城将墊人民且溺汝等食厚禄欲坐觀邪不從命)¶
(者斬衆股栗赴役不浹/旬城完太宗手詔褒之)　械大豪(又曰陳恕知大名府/時北師入宼詔増城)¶
(隍其器用取於民者不時集恕立擒府中大豪一人将/斬之宗族號愬賔佐競前請救大豪叩頭流血請翌日)¶
(集事違期甘死恕令械之以狥民/皆恐栗無敢後期者數日功就)　見丁無㡬(合璧事/𩔖曰唐)¶
(太宗将修洛陽宫戴胄言司農將作見丁無/㡬大亂之後戸口單破一人就役舉室捐業)　寛以嵗¶
<pb:KR3k0055_WYG_138-60a>¶
月(宋史曰陳薦為河北都轉運使河决棗彊水官議於/恩冀深瀛之間築堤三百六十里期一月就功役夫)¶
(八萬薦曰河未能為數州害/民力方困願以嵗月為之)　浚汴河(又曰張方平上/言國家都陳留)¶
(漕運以汴為主汴帶引淮江利盡南海天聖以前嵗調/民浚之故水行地中其後淺妄者争言裁減役費汴日)¶
(以塞乃畫上十四䇿富弼讀其奏漏下十刻帝稱/善弼曰此國計大本非常奏也悉如其議而行之)　濬¶
㑹通(獻徴録曰㑹通者即元之故河也元漕運江南糧/有二一由海道一自東平州安民山開河北至臨)¶
(清名㑹通河眀洪武間㑹通河遂淤永樂九年命宋禮/等發山東六郡丁夫十餘萬開濬㑹通河故道河成)¶
　原役徒(官庀/役徒)　人徒(役/)　勞力(小人/勞力)　服勤　稽事¶
(稽其/功事)　屬役　恱以使人　敺以就役　民不告勞¶
<pb:KR3k0055_WYG_138-60b>¶
事無愆素　功惟勿亟　人則忘憂　雖用千夫之役¶
　終資一簣之功　不時奸時(以/動)　動怨(作事不成則/怨讟動於人)¶
　城郎勦民(傳曰夏城郎書不時也速成勦人季平子/欲城郎叔孫昭子曰焉得𨒪成其以勦民)¶
　築臺妨農(宋皇國父為平公築臺妨於農收子罕請/俟農功之畢公不許築者歌曰澤門之晳)¶
(實興我役注國父白而居澤門也邑中之黔實慰我心/注子罕黒而居邑中也子罕聞之親執朴以行築者而)¶
(抶其不勉者曰君為一臺而不速成何/以為役謳者乃止注子罕分謗也白帖)　増盛夏工程¶
嚴促(唐書曰睿宗時造金仙玉真觀雖盛夏工程嚴促/魏知古曰為公主造觀将以樹功祈福而乖人事)¶
(違天時起無用之/作崇不急之務)　方春不可興工(又曰楊炎欲城原/州詔中使問状叚)¶
<pb:KR3k0055_WYG_138-61a>¶
(秀實言方春不可興工請須農/隙炎謂沮已遂召為司農卿)　日誦論語(宋史曰李/沆為相嘗)¶
(讀論語或問之曰沆為宰相如論語中節用而愛/人使民以時尚未能行聖人之言終身誦之可也)　妨¶
時勦人(唐書曰代宗為太后營章敬寺髙郢以白衣上/書諌曰悉力追孝誠為有益妨時勦人不得無)¶
(損/)　役非其時(又曰文宗時李石奏咸陽令韓遼治興/城渠渠起咸陽抵潼關三百里無輸輓)¶
(勞李固言曰然恐役非其時奈/何帝曰茍利於人朕奚慮哉)　非時役民(元史曰董/文用為江)¶
(淮行省參政行省長官素貴多傲文用侃侃無所遷就/有以帝命建佛塔於宋故宫者有司奉行甚急天大雨)¶
(雪入山伐木死者數百人猶欲并建大寺文用謂其人/曰非時役民民不堪矣少徐徐如何長官曰參政奈何)¶
(格上命邪文用曰今日之困民力而失民/心者豈上意邪其人意沮遂稍寛其期)　原孟春無¶
<pb:KR3k0055_WYG_138-61b>¶
聚人衆(妨農事/也月令)　孟夏無起土功(不可以/動衆)　茍乖龍見¶
之期　則起人疲之怨　梁好土功罷人以潰　宋妨¶
農事築者用謳　使人以道則㒺告勞　作事不時必¶
聞胥怨　勞苦劬勞(慘慘/劬勞)　怨讟(並/作)　不敢告(詩不敢/告勞)¶
　亦可息(哀我癉人/亦可息也)　胡轉予恤(詩胡轉/予於恤)　莫知我勩¶
(勩勞/也)　形民之力(左傳形民之力而無醉飽之心注形/民之力而使之去其醉飽過盈之心)¶
　老者之事(禮曰凡使人任老者/之事食壮者之食)　梁伯好土功(亟城/而弗)¶
(處民罷而弗堪梁亡不書其主/自取之也以梁伯好土功故也)　夏王遏衆力(夏王率/遏衆力)¶
<pb:KR3k0055_WYG_138-62a>¶
(遏絶也/白帖)　増人力告敝(唐書曰太宗營髙祖山陵程役/峻暴人力告敝虞世南諌曰漢)¶
(家即位之初便營陵墓近者十餘嵗逺者五十年今/以數日之程課數十年之事其於人力不亦勞矣)¶
民苦其役(宋史曰鄭文寳至賀蘭山下見唐室營田舊/制建議興復清逺據積石嶺去靈環皆三四)¶
(百里素無水泉文寳發民負水數百里外留屯幾千人/地瀉鹵樹皆立枯西民甚苦其役城之不能守卒為山)¶
(水所/壊)　關中勞敝尤甚(唐書魏徴疏曰比者疲於徭役/關中之人勞敝尤甚雜匠當下)¶
(顧而不遣正兵/番上復别驅任)　疲羸尤堪軫恤(宋史曰太宗時進兵/靈夏戸部使張鎰乗)¶
(傳往環州與李繼隆議䕶送芻糧入靈州及還上疏曰/關輔之民數年以來并有科役畜産蕩盡愁苦怨歎充)¶
(塞路岐自春徂冬曾無暫息顧此疲羸尢堪軫恤/今若復有差率益致流亡縱令驅廹必致撓潰)　撫¶
<pb:KR3k0055_WYG_138-62b>¶
之猶恐其擾(唐書曰崔郾治虢以寛經月不笞一人曰/陕土瘠而民勞吾撫之不暇猶恐其擾)¶
　未可以力役傷(宋史曰元祐初朝廷起囘河之議未/决而開河之役遽興温詔言河朔秋)¶
(潦水滛為災民人流徙謂/宜安之未可以力役傷也)　原恤隠　息肩　事充力¶
竭　事勤民怨　盍思凋敝　敢憚劬勞　辱在泥塗¶
　保其筋民　荒度土功　斬艾民力　勦民實難¶
無城猶可　民力凋盡　民力不堪　役徒㡬盡　庶¶
人疲敝　民不罷勞　請&KR0281;吾人之愠　無興代役之¶
禮　以為草芥茍不恤於人疲　雖有金湯亦何憂於¶
<pb:KR3k0055_WYG_138-63a>¶
魚爛(白/帖)¶
　　開鑿¶
原羙哉(劉子謂趙孟曰羙哉禹功吾/子盍逺績禹功而庀民乎)　逺矣(禹成厥/功逺矣)¶
樂成(民可樂成/難與慮始)　受賜(民到於今/受其賜)　庀徒(量功戒事/命曰庀徒)¶
刋木(書隨山刋/木白帖)　増民皆饒足(魏西門豹為鄴令發民/鑿十二渠民得水利皆)¶
(饒/足)　渠號富民(山堂肆考曰隋郭衍為行軍總管文帝/令率水工引渭水經大興城北東至潼)¶
(關漕運四百餘/里名曰冨民渠)　鑿潭滻水(唐書曰韋堅於滻水望春/樓下鑿為潭以通漕二年)¶
(而成帝為升樓詔羣臣/臨觀蠲役人一年賦)　疏鑿淮揚(獻徴録曰永樂開/濬㑹通河成而平)¶
<pb:KR3k0055_WYG_138-63b>¶
(江伯陳瑄亦疏鑿淮/揚一帶南北遂通也)　原開物之智　濟時之功　茍¶
未僝功　豈無胥怨　智能慮逺　愚可樂成(白/帖)¶
　　復除¶
原南頓(後漢光武過南頓復田租一嵗父老固請十年/帝曰安敢逺期十年父老曰陛下惜耳因大笑)¶
(復増一/年也)　潁川(魏志文帝復潁/川一年田租)　車馬(武令民有車騎/馬一匹復甲卒)¶
(三人勸人/養馬也)　耕織(史衛鞅變法民戮力本業耕織致粟/帛多者復其身末利舉以為收孥)¶
　貞婦(平帝時復貞/婦鄉一人)　五女(晉武帝以将士應娶/者多家有五女給復)　買¶
復(食貨志武帝時兵革數動民多買復/及五大夫長以次徴發之士益鮮也)　請復(常山三/老上言)¶
<pb:KR3k0055_WYG_138-64a>¶
(上生元吉民/願䝉優復)　關内侯(鄭元云貴者謂若今宗/室及關内侯皆復除也)　諸侯¶
子(髙帝詔曰諸侯子在關/中復十二嵗歸者半之)　復沛請豐(又曰以沛為朕/湯沐邑復其民)¶
(父老請曰沛已蒙復豐未䝉上曰豐極不/忘也特以其雍齒反吾故遂并復豐也)　復身及戸¶
(又髙帝詔非士大夫已下皆復其身/及户勿事注復其身及戸内無徭役)　司徒稽舎(小司/徒稽)¶
(夫家九比之數以辨貴賤老幼廢疾凡/征役之施舎注舎謂復不給徭役也)　漢武詔復(漢/武)¶
(帝詔八十復二笇復二口之笇也九十者/復甲卒九十者復身末利不與革車之式)　平城吏卒¶
(又髙帝詔吏卒從事至平城/及守城邑者皆復終身勿事)　魏氏武卒(刑法志魏氏/武卒衣三屬)¶
(甲操十二石弩負矢五十置戈其上胄帶劒贏三日/之糧日中而趨百里中試者復其戸利其田宅白帖)¶
<pb:KR3k0055_WYG_138-64b>¶
増舎役(舎役除不收役事也周制所舎者國中貴/者賢者能者服公事者老者疾者皆舍)　不¶
征(禮記不征其徭役升於司徒者不/征於郷升於學者不征於司徒)　不從政(政力政/城道之)¶
(役也王制五十不從力政八十者一子不從政九十者/其家不從政廢疾非人不養者一人不從政父母之喪)¶
(三年不從政齊衰大功之喪三月不從政将徙/於諸侯三月不從政自諸侯來徙家期不從政)　無力¶
政(周禮均人凶/札則無力政)　終身復(漢書漢髙祖令從軍至平城/及守城邑者皆復終身勿事)¶
(豐人及士卒徙入/關中者皆復終身)　復數年(又曰元帝好儒能通一經/者復數年更為設員千人)¶
　周除征役　漢除賦稅(馬端臨論曰按周官及禮記/所載周家復除之法除其征)¶
(役而已至漢則/并賦稅除之)　給蠲符　遣蠲使(唐書曰眀皇初立/凡蠲徭役者給蠲)¶
<pb:KR3k0055_WYG_138-65a>¶
(符以流外及九品京/官為蠲使嵗再遣之)　放遣諸生(文獻通考曰王褒門/人為本縣所役求褒)¶
(為屬褒曰卿學不足以庇身吾徳薄不足以䕃卿屬之/何益乃歩擔乾飯兒負鹽䜴門徒從者千餘人安丘令)¶
(以為見已整衣出迎之於門褒乃下道至土牛傍磬折/而立云門生為縣所役故來送别執手涕泣令即放遣)¶
(門/生)　免排門夫(又曰唐白履中召拜朝散大夫乞還吴/競謂之曰子素貧不霑斗米匹帛雖得)¶
(五品何益履中曰往者軍興家取排門夫吾以/讀書縣為免今終身髙卧寛徭役豈易得哉)　廟戸¶
給復(元史曰至元間王磐定孔子廟如歴代給民百戸/以供灑埽復其家時尚書省以括戸之故欲收為)¶
(民磐言廟戸百家嵗鈔僅比六品官俸耳聖朝疆宇萬/里財賦嵗億萬計豈愛一六品官俸不以待孔子哉)¶
　儒士給復(又憲宗為皇子鎮西京時儒者皆隸役髙/智耀謁藩邸言儒者給復已久一旦與厮)¶
<pb:KR3k0055_WYG_138-65b>¶
(養同役非便請除之從其言及即位智耀入見言儒者/所學尭舜禹湯文武之道自古有國家者用之則治不)¶
(用則否養成其材将以資其用也宜蠲免徭役以教育/之帝曰善前此未有以是告朕者詔復海内儒士徭役)¶
　　重斂¶
原田賦(季孫欲作田賦訪仲尼仲尼曰斂從其薄事舉/其中如是丘亦足矣若不度於禮則雖丘賦将)¶
(不足/也)　丘甲(魯成公作丘/甲詳賦稅)　稅畝(公田之法十取一今/又履其餘畝十取二)¶
(故哀公云二吾猶/不足是稅畝也)　過藉(傳榖出不過藉以豐財也注/藉借也周禮人耕百畝公取)¶
(十畝借人力治/之而稅不過此)　事充(公叔務民曰/事充役重)　政重(稅/重)　倍征¶
(敝/政)　悉索(悉盡也/索求也)　暴征(暴虐以/征稅之)　厚斂(齊晏平仲曰/公厚斂焉陳)¶
<pb:KR3k0055_WYG_138-66a>¶
(氏厚施/民歸之)　碩䑕刺(國人刺其君重斂蠶食於/民貪而畏人若大䑕也)　鳴鼓攻¶
(季氏富於周公冉求為之聚斂/子曰小子鳴鼔而攻之可也)　二千算一(光武時賈/人末作稽)¶
(積諸物雖物無市籍各以其/物自占率錢二千而一笇也)　三分稅二(秦人收太半/之賦三分稅)¶
(二分/也)　浚我以生(浚取/也)　多稅以饑(老子曰民之饑以/其上食稅之多是)¶
(以/饑)　子産丘賦(鄭子産作丘賦如/魯丘甲國人謗之)　武帝笇緡　晉靈¶
厚斂(厚斂雕墻晉/靈公不君也)　子産爭承(貢賦/之事)　竭耗靡敝(賦稅/極也)¶
　誅求無時　取怨於下(無為天子/取怨於下)　作法於貪　桀¶
之將亡率割於夏邑(書夏王率割夏邑謂相率割/利於都邑謂桀之賦斂重也)　紂¶
<pb:KR3k0055_WYG_138-66b>¶
之欲喪讐斂於殷人(書商紂讐斂召敵言厚/斂取怨於殷人也白帖)　増竭澤¶
(舊唐書曰憲宗時李渤言聚斂之/臣割下媚上惟思竭澤不慮無魚)　養羸(杜佑通典曰/重斂則多養)¶
(羸而/國貧)　賦重役勤(又曰元魏之亂周齊分/據暴君慢吏賦重役勤)　急征横斂¶
(宋史張方平曰今二稅之外諸色沿納雜料之𩔖大/約出於五代之季急徴横斂因而著籍遂以為常)¶
籍外加徴(唐書曰宇文融為括田勸農使戸部侍郎/楊瑒以為籍外加徴百姓困敝得不償失)¶
無名之獻(又曰殷侑徙天平節度使以餉軍有贏當上/送官乃裁經費嵗月錢十五萬緡粟五萬石)¶
(歸有司御史大夫温造劾侑擅斂/民為無名之獻詔以庾承宣代之)　旬輸月送(徳宗時/河南山)¶
(東荆襄科斂凡數百名旬輸/月送無有休息楊炎疾其敝)　家至日取(合璧事𩔖曰/吳越錢鏐世)¶
<pb:KR3k0055_WYG_138-67a>¶
(常重斂其民以事奢僭下至雞魚卵鷇必家至而日取/每笞一人以責其負則諸案吏各持簿列於庭凡一簿)¶
(所負唱其多寡量為笞數少者猶責/數十多者至笞百餘人不堪其苦)　鹽米䕠米(吴徐/知誥)¶
(用歙人汪台符百策括定田賦毎正苗一斛别輸三斗/官授鹽二斤謂之鹽米入倉則有䕠米  江南野史李)¶
(先主世括定田産自正斛上别輸三斗於官廩受鹽二/斤謂之鹽米百姓便之及周世宗克淮南鹽貨遂艱官)¶
(無可支至今輸之猶有定制漕按鹽䕠米為南唐横賦/藝祖平南唐首命樊知古将  江南訪求民瘼而樊非)¶
(其人訖不能建明蠲除蓋南唐正賦之外所/取不一宋因名之曰㳂納鹽䕠米其一也)　省耗省¶
陌(漢隠帝時三司使王章聚斂刻急舊制田稅每斛更/輸二升謂之雀䑕耗章始令更輸二斗謂之省耗舊)¶
(錢出入皆以八十為陌章始令入/者八十出者七十七謂之省陌)　賦分為三(自唐憲/宗分天)¶
<pb:KR3k0055_WYG_138-67b>¶
(下之賦為三一曰上供二曰送使三曰留州宋承唐法/然自南渡以來朝廷之經費日夥則不免於上供之外)¶
(别立名色以取之州郡如經總制月樁錢之𩔖是也州/郡之事力有限則不免於常賦之外别立名色以取之)¶
(百姓如斛靣米頭/子錢之𩔖是也)　嵗取其十(文獻通考曰嘗謂唐之/庸錢楊炎已均入二稅)¶
(而後世差役復不免焉是力役之征既取其二也宋朝/王安石令民輸錢以免役而紹興以後所謂耆戸長保)¶
(正雇錢復不給焉是取其三也合丁錢而論之力役之/征盖取其四矣而一有邉事則免夫之令又不得免焉)¶
(是取其五也布縷之征有折稅有和預買川路有激賞/而東南有丁絹是布縷之征三也榖粟之征有稅米有)¶
(義倉有和糴而斗面加耗之輸不與是榖粟之征亦三/也通力役之徴而論之蓋用其十矣民安得不困乎)¶
　小民以為稅重(續文獻通考曰金世宗大定十一年/尚書省奏天下倉廩貯粟二千七十)¶
<pb:KR3k0055_WYG_138-68a>¶
(九萬餘石上曰朕聞國無九年之蓄則國非其國朕是/以括天下之田以均其賦嵗九百萬石自經費七百萬)¶
(石外二百萬石又為水旱之所蠲免及賑貸之用餘纔/百萬石而小民以為稅重小臣沽民譽亦多議之皆不)¶
(慮國家緩/急之備)　一言而折聚斂(元史曰至元時中書右丞/盧世榮以貨利得幸乃建)¶
(議曰我立法治財視常嵗當倍增而民不擾也詔下㑹/議人無敢言者董文用曰此錢取於右丞之家乎将取)¶
(之於民耶取於右丞之家則不敢知若取諸民則有說/矣牧羊者嵗常两剪其毛今牧人日剪其毛而獻之則)¶
(主者固恱其得毛之多矣然而羊無以避寒熱即死且/盡毛又安可得哉民財亦有限取之以時猶懼其傷殘)¶
(也今盡刻剥無遺猶有百姓乎世榮不能對議者出皆/謝文用曰君以一言折聚斂之臣而厚邦本真仁人之)¶
(言/哉)　原政煩賦重　財匱人怨　下若不足　上將疇¶
<pb:KR3k0055_WYG_138-68b>¶
依　政先圗大　事貴舉中　茍以利之為利　豈曰¶
人而愛人　不能事舉其中　誠恐弊歸於下　陳聚¶
斂之謀利將茍得　行誅求之政弊將若何　出二三¶
之令吾誰適從　過什一之征君孰與足　雖國用而¶
暫足所獲㡬何　茍民罷而不堪其傷多矣(白/帖)　増稻¶
苗未生而和糴　桑葉未吐而和買(仁宗時俞/獻卿言)　因天¶
下之力以生天下之財　因天下之財以供天下之費¶
(王安/石言)　善理財者不過頭㑹箕斂　設法奪民其害甚¶
<pb:KR3k0055_WYG_138-69a>¶
　於加賦(司馬/光言)　勸農之志今變而為煩擾　均役之意¶
　今倚以為聚斂(劉摯/言)¶
　¶
　¶
　¶
　¶
　¶
　¶
<pb:KR3k0055_WYG_138-69b>¶
　¶
　¶
　¶
　¶
　¶
　¶
　¶
御定淵鑑𩔖函卷一百三十三¶
