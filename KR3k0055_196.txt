# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.826910
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR3k0055_WYG_196-1a>¶
　欽定四庫全書¶
御定淵鑑𩔖函卷一百九十一¶
　　樂部八(鐘虡鐸拍磬/筽      板)　(鼓/角)　(缶篥柷敔/觱)¶
　　　鐘一¶
　原釋名曰鐘空也空内受氣多故聲大　増説文曰鐘¶
　秋分之音物種成也　原古今樂録曰凡金為樂器有¶
　六皆鐘之𩔖也曰鐘曰鎛曰錞(音/淳)曰鐲(音/濁)曰鐃(奴交/反)曰¶
　鐸(大各/反)鎛如鐘而大錞錞于也圎如椎頭上大下小所¶
<pb:KR3k0055_WYG_196-1b>¶
　謂金錞和鼓也鐲鉦也形如小鐘軍行為鼔節鐃如鈴¶
　而無舌有柄而執之鐸如大鈴古鐘名有大林之鐘(見/國)¶
　(語/)景鐘(見管/子)九龍之鐘(見淮/南子)十龍之鐘(見賈/子)千石之鐘¶
　(見説苑及相/如上林賦)　増又有博山鐘(見西/征記)飛亷鐘(趙張珍所/徙沒盟津)¶
　(中/)儀鐘(後魏宫架四箱/有儀鐘十四簴)衡鐘(文獻通考江左黄鐘之宫/其東衡鐘其制益大於鏄)¶
　啞鐘(玉海隋用黄鐘一宫惟擊七鐘五鐘設/而不擊謂之啞鐘至唐始十二鐘並用)金鐘(又曰/宋大)¶
　(觀六年正月造金/鐘專用於明堂)　原爾雅曰大鐘謂之鏞其中謂之¶
　剽小者謂之棧　周禮曰鳧氏為鐘兩欒謂之銑(鄭𤣥/曰故)¶
<pb:KR3k0055_WYG_196-2a>¶
(書欒作樂杜子春/云銑鐘口兩角也)銑間謂之于于上謂之鼓鼓上謂之¶
鉦鉦上謂之舞(此四者鐘體也鄭司農云/於鐘唇之上袪鼓所擊處)鐘懸謂之旋¶
旋蟲謂之幹(旋屬鐘柄所以懸也鄭司農云旋蟲者旋/以蟲為飾也元謂今之旋有蹲熊盤龍辟)¶
(邪之/蟲)鐘帶謂之篆篆間謂之枚枚間謂之景(帶所以分/其名鄭司)¶
(農云枚/鐘乳也)　増春官大司樂凡樂圜鐘為宫黄鐘為角大¶
簇為徴姑洗為羽冬日至於圜丘奏之凡函鐘為宫太¶
簇為角姑洗為徴南吕為羽夏日至於方丘奏之黄鐘¶
為宫大吕為角太簇為徴應鐘為羽於宗廟奏之(注曰/圜鐘)¶
<pb:KR3k0055_WYG_196-2b>¶
(夾鐘也生於房心之氣為大辰天帝之明堂函鐘林鐘/也生於未之氣坤位或曰天社黄鐘生於虚危之氣為)¶
(宗廟以此三者為宫用聲𩔖求之天宫夾鐘地宫林鐘/人宫黄鐘凡五聲宫之所生濁者為角清者為徴羽此)¶
(樂無商者祭尚/柔商堅剛也)　原尚書大傳曰天子左五鐘右五鐘¶
　五經通義曰秋分之音也　樂叶圖徴曰鐘有九乳¶
　三禮圗曰凡鐘十六枚同為一簨簴為編鐘特懸者¶
謂之鎛(音/博)　増史記樂毅書曰大吕陳於元英(索隠曰/齊鐘名)¶
　原白虎通曰鐘之為言動也隂氣用事萬物動成¶
増淮南子曰孟秋之日西館御女白色白綵撞白鐘是¶
<pb:KR3k0055_WYG_196-3a>¶
也　唐㑹要曰古制雅樂宫懸之下編鐘四架十六口¶
近代用二十四正聲十二陪聲十二各有律吕凡二十¶
四聲登歌一架亦二十四鐘　宋陳氏樂書曰樂器待¶
律然後制而律度又待鐘然後生故有十三辰之鐘以¶
應十二月之律十二辰之鐘大鐘也大鐘特懸詩書爾¶
雅所謂鏞是也非十二辰之鐘則編焉周禮所謂編鐘¶
是也　又曰元鎛鐘宫懸之樂十二簴三鐘制視編鐘¶
而大依十二辰位特縣之亦號辰鐘編鐘又有金錞(範/金)¶
<pb:KR3k0055_WYG_196-3b>¶
(為之武/舞器)金鐃(用以止鼓與金/鉦俱為武舞器)單鐸　雙鐸(用以振武舞/兩鐸通一柄)¶
(者號曰/雙鐸)¶
　　鐘二¶
増吕氏春秋曰黄帝命伶倫鑄十二鐘和五音傳曰黄¶
帝命伶倫與營援作十二鐘　原世本曰倕作鐘(又山/海經)¶
(曰鼔延/為鐘)　増册府元龜曰髙辛氏使鼓人拊鞞擊鐘鳳¶
凰鼓翼而舞　玉海曰周成王分康叔以大吕唐叔以¶
姑洗　文獻通考曰漢成帝時犍為郡於水濵得古鐘¶
<pb:KR3k0055_WYG_196-4a>¶
十六枚帝因是陳禮樂雅頌之聲以風化天下　郭縁¶
生述征記曰洛陽太極殿前大鐘六枚父老云曾欲有¶
移此鐘者聚百數長絙挽之鐘聲振地自是莫敢犯¶
宋洪容齋隨筆曰齊始興王鑑為益州刺史廣漢什邡¶
民段祚以錞于獻鑑古禮器也髙三尺六寸六分圍二¶
尺四寸圎如甬筒色黒如漆甚薄上有銅馬以䋲縣馬¶
令去地尺餘灌之以水又以器盛水於下以芒莖當心¶
跪注錞于以手振芒則其聲如雷清響良久乃絶古所¶
<pb:KR3k0055_WYG_196-4b>¶
以節樂也　又曰周斛斯徴精三禮為太常卿自魏孝¶
武西遷雅樂廢闕樂有錞于者近代絶此器或有自蜀¶
得之皆莫之識徴曰此錞于也衆弗之信遂依干寶周¶
禮注以芒筒捋之其聲極振乃取以合樂焉　唐楊収¶
傳宣宗時涔陽耕者得古鐘髙尺餘收叩之曰此姑洗¶
角也既劘拭有刻在兩欒果然　玉海曰劉敞得鐘十¶
枚於驪山北原無款識制度似周器按爾雅此棧鐘也¶
　文獻通考曰宋徽宗崇寧三年作大晟樂鑄景鐘成¶
<pb:KR3k0055_WYG_196-5a>¶
景鐘者黄鐘之所自出也垂則為鐘仰則為鼎鼎之大¶
終於九斛中聲所極製煉玉屑入於銅齊精純之至音¶
韻清越惟天子親郊乃用之翰林學士承㫖張康國為¶
之銘　天中記曰七寶鐘七寶所鑄孟㫤為馬希範壽¶
希範以賜君山寺宋建延中金人焚之¶
　　鐘三¶
原生一　紀三(樂叶圗徵黄鐘生一一生萬物故君子/鑠金為鐘  王粲鐘銘紀之以三平之)¶
(以六度量以加氣齊允/淑按此與後銘有異)　雷師　鳧氏(傅元歌詞雷師/鳴鐘鼓風伯吹)¶
<pb:KR3k0055_WYG_196-5b>¶
(笙簧西母出穴聽王父/吟東廂  下詳前一)　周編　鄭抱(周禮磬師掌敎/擊編鐘敎縵樂)¶
(燕樂之鐘磬注縵樂雜聲之和樂者燕樂房中之樂二/樂皆敎鐘磬凡祭祀奏縵樂所謂隂之聲也  尸子鄭)¶
(簡公謂子産曰飲酒之不樂鐘鼓之不鳴寡人之任也/國家之不乂朝廷之不治與諸侯交之不得志子之任)¶
(也子無入寡人之樂寡人無入子之朝自是以來子産/治鄭城門不閉國無盗賊道無飢人孔子曰若鄭簡公)¶
(好樂雖抱鐘/而朝可也)　思武　錫文(上禮記詳前一居王子年/拾遺記帝顓頊  位文徳)¶
(者則錫以鐘磬武/徳者則錫以干戈)　左三　右五(戴延之西征記洛陽/太極殿前左右各三)¶
(銅鐘相對大者三十二圍小者二十五圍五尚書大傳/古者天子左右五鐘将出則撞黄鐘而右  鐘皆應之)¶
(入則撞𬎼賔鐘而/左五鐘皆應之)　旋蟲　繞獸(上詳前一四陸劌鄴/中記銅鐘  枚如鐸)¶
<pb:KR3k0055_WYG_196-6a>¶
(形髙二丈八寸大面廣一丈二尺小面/廣七尺或作蛟龍或作鳥獸繞其上)　發鯨　雊雉¶
(張衡西京賦發鯨魚鏗華鐘薛綜注云海中大魚名鯨/海島又有大獸名蒲牢蒲牢畏鯨魚鯨魚一擊蒲牢輒)¶
(大鳴吼凡鐘欲令聲大故作蒲牢於上以所擊之者為/鯨魚有篆刻文故曰華鐘  淮南子齊景公族鑄大鐘)¶
(撞之於庭下郊雉皆雊許慎注曰/族聚也其鐘聲如雷震雉皆應之)　二肆　一虡(左傳/鄭人)¶
(賂晉侯歌鐘二肆注曰肆列也懸鐘十六為一肆二肆/三十二枚  三禮圖鎛鐘之大者也形如鐘但大耳其)¶
(在虡亦一/名而已)　攻罪　銘勲(樂叶圗徴聖王秪承大定祿/爵人者不過其能尊卑有位)¶
(位有物物有宜功成者賞功敗者罰故樂用鐘宋均注/曰不過其能謂量能授爵也有罪鳴鐘以攻之也  國)¶
(語晉克潞之役秦來圗敗晉功魏顆以身/却退秦於輔氏親止杜囘其勲銘之景鐘)　萬鈞　千¶
<pb:KR3k0055_WYG_196-6b>¶
石(張衡西京賦洪鐘萬鈞猛虡趪趪薛綜注曰洪大也/三十斤曰鈞  三輔黄圗始皇造虡髙二丈鐘小者)¶
(千/石)　兩欒　九乳(上詳前一乳樂叶圗徵君子鑠金為/鐘四時九  是以撞鐘以知君鐘調)¶
(則君道得宋均注/九乳法九州也)　母感　子鳴(東方朔傳漢武帝時/未央宫殿前鐘無故)¶
(自鳴三夜三日不止大怪之召待詔王朔問之朔對有/兵氣上更問東方朔朔對曰王朔知其一不知其二臣)¶
(聞銅者土之子以隂陽氣𩔖言之子母相感山恐有崩/弛者故鐘先鳴易曰鳴鶴在隂其子和之上曰應在幾)¶
(日朔曰在五日内居三日南郡太守上言/山崩延袤二十餘里上大笑賜帛三十匹)　齊毁　魯¶
鑄(晏子春秋齊景公為大鐘將懸之仲尼伯常騫晏子/三人俱來朝皆曰鐘將毁撞之果毁公召三子問之)¶
(晏子曰鐘大非禮是以曰將毁仲尼曰鐘大懸下其氣/不得上薄是以曰将毁伯常騫曰今日庚申雷日也隂)¶
<pb:KR3k0055_WYG_196-7a>¶
(莫勝於雷是以曰將毁而慎子魯荘公鑄大鐘/曹劌入諫曰今國褊小  鐘大君何不圖之)　霍山¶
文　江水字(何法盛晉中興書義熙十一年霍山崩毁/出銅鐘六枚上有文蝌蚪書人莫能識)¶
(虞喜志林吳時於江水中得鐘/有百餘字募求讀者竟無人曉)　吳札去　杜蕢入(左/傳)¶
(吳公子札自衛如晉將宿於戚聞鐘聲焉曰異㢤夫子/之在此也猶燕之巢於幕上君又在殯而以樂乎遂去)¶
(之蕢禮記智悼子卒未𦵏平公飲酒師曠李調侍鼔鐘/杜  自外來聞鐘聲曰安在曰在寢杜蕢入寝厯階而)¶
(升酌曰曠飲斯又酌曰調飲/斯又酌堂上北面坐飲之)　鳴三日　聞百里(上詳/母感)¶
(注十漢官儀曰髙祖廟/鐘  枚撞之聲聞百里)　法地　正時(說苑鼓法天鐘/法地  管子昔)¶
(者黄帝以其緩急作五聲以政五鐘一曰青鐘大音二/曰赤鐘重心三曰黄鐘灑光四曰景鐘昧其明五曰黒)¶
<pb:KR3k0055_WYG_196-7b>¶
(鐘隐其常五聲既調然/後作立五行以正天時)　侈弇　悲樂(周禮考工記鳧/氏為鐘薄厚之)¶
(所震動清濁之所由出侈弇之所由興也而尹文子鐘/鼓之聲怒而激之則武憂而擊之則悲喜  擊之則樂)¶
(其意變其聲亦變意誠感/之達於金石而况於人乎)　甬衡　聲韻(周禮考工記/舞上謂之甬)¶
(甬上謂之衡鄭注云此二名者鐘柄也而晉起居注咸/熙十年漢中民聞水涯有異聲若雷既  兩岸崩有鐘)¶
(十二枚出制作精巧/擊之有和聲清韻)　霜降鳴　冬至擊(山海經豐山/有鐘九耳郭)¶
(璞注曰霜降則鳴士易通卦驗人主/冬至日縦八能之  擊黄鐘之鐘)　重萬鈞　鑄千¶
斛(三輔舊事清成門内大鐘二枚各重萬鈞門東/觀漢記靈帝鑄黄鐘二千斛懸於嘉徳端  内)　闔¶
閭破　子胥毁(淮南子闔閭伐楚破九龍之鐘/  賈子子胥入郢毁十龍之鐘)　告出¶
<pb:KR3k0055_WYG_196-8a>¶
告入　聲疾聲舒(韓詩外傳古者天子左右五鐘將出/則撞黄鐘馬鳴中律駕者有文御者)¶
(有數立則磬折拱則抱鼔行步中規折旋中矩然後太/師奏升車之樂告出也入則撞𬎼賔以治容貌容貌得)¶
(則顔色齊顔色齊則肌膚安𬎼賓有聲鵠震馬鳴及倮/介之蟲無不延頸以聽在内者皆玉色在外者皆金色)¶
(然後少師奏升堂之樂即席告入也則周禮考工記鐘/大而短則其聲疾而短聞鐘小而長  其聲舒而逺聞)¶
(鄭注云淺則躁躁易竭/也深則安安難息也)　厚石薄播　近亮逺彰(又云/鐘已)¶
(厚則石已薄則播侈則柞弇則欎長甬則震鄭注云大/厚則聲不發大薄則聲散柞柞然聲大也欎聲不舒揚)¶
(也震鐘掉則聲不正也固淮南子鐘之聲也近之則/音亮逺之則聲彰音物  有近不若逺逺不若近也)¶
鳴顯功罪　聼思武臣(樂叶圗徴撞鐘以知君道得宋/均注曰鳴鐘顯功罪故樂用鐘)¶
<pb:KR3k0055_WYG_196-8b>¶
(也前下/詳  一)　身鏤龍文　上作獅子(戴延之西征記洛陽/太極殿前左右各三)¶
(銅鐘博山頭紐作獅子身鏤龍文虎章朝華氏洛陽記/端門内有大鐘上作羣獅子交紐遇正  大㑹擊之與)¶
(鼓吹相應聲/聞二十里)　大不出鈞重不過石　小者不窕大者¶
不摦(國語景王將鑄無射而為之夫林單穆公曰先王/之制鐘大不過鈞重不過石今王作鐘也聽之弗)¶
(及比之不度鐘聲不可以知和制度不可以出節無益/於樂而鮮民財將焉用之  左傳天王将鑄無射伶州)¶
(鳩曰鐘音之器也小者不窕大者不摦則和於物/物和則嘉成杜注曰窕細不滿也摦横大不入也)　夔¶
鑄　禹銘(魏志杜夔字公良以知皆為雅樂郎參太樂/事善鐘律聰慧過人紹復先代古樂皆夔始)¶
(也初漢鑄銅工柴玉巧有意思夔令鑄鐘其聲韻清濁/多不如法數改作玉甚厭之謂夔清濁任意夔玉更相)¶
<pb:KR3k0055_WYG_196-9a>¶
(白太祖取所鑄鐘錯雜更試然後知夔之精而玉之妄/於是罪玉  禹以五聲聽治銘筍虡曰教寡人以義者)¶
(擊/鐘)　笙間　革成(書笙鏞以間/從革以成)　鼓於宫　懸於殿(詩/鼓)¶
(鐘于宫聲聞于外靈漢靈帝鑄/鐘四懸於玉堂及  臺殿前)　鐘師掌　南鄰擊(周/禮)¶
(鐘師掌金奏注金謂鐘及鎛也凡樂事/以鐘鼓奏九夏  左思詩南鄰擊鐘磬)　大叩小叩¶
弗鼓弗考(記曰善待問者如撞鐘叩之大者則大鳴叩/之小者則小鳴  詩子有鐘鼔弗鼓弗考刺)¶
(晉昭/公)　杜蕢是聼且諷晉侯　吳札既聞乃誚文子¶
増龍柄　蛟銘(陳氏樂書宋詔李照制管調律其鑄鐘/法悉圎其形而弇一孔其上出柄蟠龍)¶
(之飾雖和應于一時然較古鐘如鈴而不圎者異矣相/  玉海周蛟篆鐘銘曰擇乃吉金萬葉無彊用之有)¶
<pb:KR3k0055_WYG_196-9b>¶
　千枚　九斛(陳氏樂書唐史商盈孫按鳧氏欒銑於/鼓鉦舞之法用筭法乗除鎛鐘之輕重)¶
(髙下定編鐘之制黄鐘九寸五分倍應鐘三十三分有/半差為四十八字口項之量徑衡之圍莫不有齊量焉)¶
(使工按圍鑄之凡二百四十枚及其成也音韻與磬協/矣今太常所用舊鐘無慮千枚其間或𩔖古法大抵出)¶
(盈孫所造也前下宋/徽宗景鐘詳  二)　和大　深長(商頌那奏鼓簡簡/箋云奏鼔奏堂下)¶
(之樂也以金奏堂下諸懸其聲和大又奏升堂之樂絃/歌之  書笙鏞以間注鏞大鐘孫炎曰鏞深長之聲)¶
　展聲　節句(大司樂大祭祀宿懸遂以聲展之壇徐/景安樂書歌鐘十六枚郊祀設於  上)¶
(宗廟設於堂上皆居歌/磬之東以節升歌之句)　祈壽　保身(博古圗齊侯鏄/鐘銘曰師於淄)¶
(陲命汝政於朕三軍綴成朕師旟之政乃敢用拜稽首/弗敢不對揚朕辟皇君之錫休命擇吉金鐵鎬鐼鋁用)¶
<pb:KR3k0055_WYG_196-10a>¶
(作鑄其寶鏄用祈睂壽令命難老不顯皇祖其作福元/孫其萬福純魯龢協而九事俾若鐘鼔汝考壽萬年永)¶
(保其身俾/百斯男)　丐福　辟邪(又曰遲父鐘銘曰遲父作姬/齊姜龢林夾鐘用昭乃穆不)¶
(顯龍光乃用蘄丐多福侯父洎齊萬年睂/壽子子孫孫無彊寶  又曰漢辟邪鐘二)　嘶嗄　吼¶
躍(天中記光化三年冬武德殿前鐘聲忽嘶嗄有道州/志祁陽縣白鶴觀有鐘重數百斤唐末一夕  雷雨)¶
(鐘忽吼躍入江後有客夜宿昭潭夢一道流曰吾祁陽/縣白鶴觀道士欲歸久矣幸附後載客諾之遲明解䌫)¶
(忽有鐘卧水次有文曰祁/陽白鶴觀鐘客遂載歸)　掘地　成山(玉海咸康五/年豫章南昌)¶
(民掘地得銅鐘四枚太守禇裒以獻升平五年二月乙/未南掖門得銅鐘一  水經注晉元熙二年竟陵郡上)¶
(巾水成山得/銅鐘七口)　為盤　封字(左傳莒人伐我東鄙圍台/季武子救台遂入鄆取其)¶
<pb:KR3k0055_WYG_196-10b>¶
(鐘以為公盤前下金/封大晟事詳  二)　除衡　設鎛(隋志晉及宋齊縣/鐘磬皆十六虡宫)¶
(縣有四鎛鐘雜以編鐘磬衡梁武帝曰六律不具何謂/四廂備樂於是除去衡鐘設十二鎛鐘各依辰位而應)¶
(其律每一鎛鐘則設編鐘磬各一虡合三/十六虡植建鼓於四隅元正大㑹用之)　瑰譎　精¶
妙(玉海宋秘閣有秦昭和鐘形制瑰譎其始得之豳雍/間其銘首曰不顯朕皇且十有三公  又曰端拱中)¶
(潭州上言湘隂縣長樂九乳灘之下得鐘制作/精妙上有古篆八十三字人不之識畫圗以進)　入水¶
　淩波(上詳吼躍注觀天中記吳山三茅寜壽觀有唐/鐘本唐澄清  舊物紹興間有金聲震於太湖)¶
(漁者莫能致湖濱寺觀爭以舟迎獨澄清觀迎之鐘淩/波而上一引入於舟内丙辰九月二十四日戊午常州)¶
(澄清觀女冠王玉仙所造河東薛泚為之銘曰上德願/而鑄洪鐘仙聖佑而人天從霜朝聞兮窈窕月夜聽而)¶
<pb:KR3k0055_WYG_196-11a>¶
(雍容蓮花生而腰淨頂銜饒於盤/龍響上徹於天外聲下徹於九重)　化蛟　鬭龍(山堂/肆考)¶
(上猶東山寺有大鐘形旋如蛟一夕忽飛入寺前潭中/遣沒人出之則化為眞蛟蜿蜒可怖至今潭中水泛數)¶
(十里聞其聲鏗然震動山谷時有見之者形猶鐘也中/宋玉堂閑話吉州龍漁觀有巨鐘上有文曰晉元康)¶
(鑄鐘頂有一竅古老相傳則天時聲震長安詔鑿之其/竅是也天祐年中忽一夜失鐘所在至旦如故見蒲牢)¶
(有血痕并蕬草蕬草者江南水草也葉如薤隨水深淺/而生觀前大江數夜居人聞江水風浪之聲至旦有漁)¶
(者見江心有一紅旗水上流下漁者掉小舟往接取之/至則見金鱗光耀波濤洶湧漁者急囘始知蒲牢鬬傷)¶
(江龍/也)　得珠　鑄寶(天中記海壇練門江内有巨鐘每/月望日其潮大至水退蒲牢乃出)¶
(可容一人從中穿過約其周圍徑一丈餘大厯中閩城/法烱者欲出此鐘先於開元寺設大㑹齋誦咒令一小)¶
<pb:KR3k0055_WYG_196-11b>¶
(僧詣龍宫乞鐘小僧見海神曰我借以鎮海别與小珠/三顆為信當爾時小僧有如夢覺珠在手焉  下孟㫤)¶
(事詳/前二)　自鳴　側垂(冊府元龜天寶十載六月乙亥中/書奏昨日辰時大同殿前鐘樓上)¶
(鐘自鳴請宣示中外則玉海景祐中得寶和/鐘叩之與王朴鐘夷  清聲合而其聲側埀)　用金鈿¶
　以銀鑄(又曰昔張懐瑾在翰林時見古鐘紀夏禹之/績皆紫金鈿以蛟篆  天中記南蠻婆賄伽)¶
(羅國王宫設金銀二鐘寇/至焚香擊之以占吉凶)　豫章出　㑹稽來(玉海宋/元嘉二)¶
(十二年豫章出銅鐘齊永明五年三月豫章縣長岡山/獲神鐘一  郭璞傳元帝為晉王使璞筮之遇豫之暌)¶
(璞曰㑹稽當出鐘以告成功上有勒銘在人家井泥中/得之繇辭所在先王以作樂崇徳殷薦之上帝者也及)¶
(帝即位㑹稽剡縣人果/得鐘以獻一如璞言)　體洪剛　聲訇磤(景福殿賦/華鐘杌其)¶
<pb:KR3k0055_WYG_196-12a>¶
(髙懸悍獸仡以麗陳體洪/剛之猛毅聲訇磤其若震)　生房心　在卯未(周禮注/圜鐘生)¶
(於房心之氣詳前一子三禮義宗凡樂之變數皆用宫/之本數為終黄鐘在  數九故九變而終夾鐘在夘數)¶
(六故六變而畢林鐘在未數八故八變而止凡樂以辰/數為終均者取其中聲之調各得依其辰始之音凡用)¶
(十二調而作者各用本/數為樂終非獨此三也)　縣清明　徙南宫(文獻通考/漢髙帝平)¶
(陵宣帝杜陵其鐘皆在長安夏侯征西欲徙詣洛陽重/不能致縣在清明門裏道南其西者平陵鐘也東者杜)¶
(陵鐘也重古今樂録髙廣中四鐘皆秦時/廟鐘也  十二萬斤明帝徙二鐘在南宫)　八分書銘¶
　五音制曲(金石録唐天寶三載六月明皇撰眞源觀/鐘銘并八分書  玉海皇祐二年六月丙)¶
(寅學士承㫖王堯臣言奉詔與太常參議阮逸所上編/鐘四清聲譜法以清濁相應先後互擊取音靡曼近於)¶
<pb:KR3k0055_WYG_196-12b>¶
(鄭聲不可用詔可丁夘以御撰黄鐘五/音五曲凡五十七聲下太常肄習之)　風至則鳴¶
雨來輙應(文獻通考太中大夫劉昺編修樂書金部有/七日景鐘景大也鐘西方之聲以象厥成惟)¶
(功大者其鐘大世莫識其議久矣其聲則黄鐘之正而/律吕由是生焉平時弗考風至則鳴  廣古今五行記)¶
(陜州黄河有銅鐘水大水小常自浮出每昧朔/隂雨之日輙鳴聲響悲亮行客聞之莫不愴然)　一器¶
三名　三調六曲(陳氏樂書虞夏之時小鐘謂之鐘大/鐘謂之鏞周之時大鐘謂之鐘小鐘)¶
(謂之鎛則鎛之為用其實編鐘也編鐘之用其實歌鐘/也一器而三名之各有攸趨爾  文獻通考宋景徳中)¶
(李宗諤領太常總考十二鎛鐘而樂工相承殿庭習用/三調六曲三調者黄鐘太簇𬎼賔也六曲者調别有隆)¶
(安正安二曲郊廟之懸則環而擊宗諤上言曰金部之/中鎛鐘為難如一聲不及則宫商失序使十二鎛工皆)¶
<pb:KR3k0055_WYG_196-13a>¶
(精習則遲速有倫隨月/用律諸曲無不通矣)　依辰列位　隨月用律(又曰/眞宗)¶
(應詔黄鐘太簇二宫更増文舞武舞福酒三曲至是詔/馮元等議考擊之法元等奏言後周嘗以相生之法音)¶
(韻克諧國朝亦用隨均合曲然但施殿庭未及郊廟謂/宜使十二鐘依辰列位隨均合節便于合樂仍得并施)¶
(郊廟若懸軒以下則不用此制所以重備/樂尊王制也詔從焉  下詳三調六曲注)　霜朝窈窕¶
　月夜雍容(並詳前/淩波注)　僧謙得句　陶亮攅睂(江南野/録金輪)¶
(寺僧謙夜半詠中秋月得清光何處無之句喜極撞鐘/  山堂肆考晉陶潛訪逺公聞鐘聲有省攅睂而去)¶
　耕田輙聞　讀書為限(十六國春秋石勒耕輙聞鐘/鐸之聲或在前後  王直方)¶
(詩話歐陽修云唐詩夜半鐘聲到客船甚佳但夜半非/撞鐘時按南史丘仲孚字公信少好學讀書常以中宵)¶
<pb:KR3k0055_WYG_196-13b>¶
(鐘鳴為限靈鞠常稱為千里駒/也則夜半鐘吳中寺故事也)　各有節奏　克諧音¶
韻(漢王褒傳聖主得賢臣頌曰伯牙操遞鐘注晉灼曰/二十四鐘各有節奏擊之不常故曰遞  下詳依辰)¶
(列位/注)　密勿九重奏畧漏於銅史　鏗鍧萬樂應宫懸¶
於玉階(唐鄭若方鐘/宫所鑄判)¶
　　鐘四¶
原鼓鐘(詩鼔鐘/伐鼛)　鳴鐘(鳴洪/鐘)　擊食(左傳宋左師向/巢每食擊鐘)¶
擊飲(又曰鄭伯有於窟/室夜飲酒擊鐘)　昭聲(昭其/聲也)　發聲(撞之以筳/豈能發其)¶
(聲/)　秋分之氣(五經通義鐘者秋分之氣萬物至秋而/成至冬而藏堅成不滅絶莫如金故金)¶
<pb:KR3k0055_WYG_196-14a>¶
(為鐘相繼/不絶也)　秋分之音(説文/詳一)　重二千八百鈞(王粲鐘/銘𬎼賓)¶
(鐘建安中作重二千/八百鈞十有二斤)　重三千五十鈞(又云無射鐘建/安中作重三千)¶
(五十鈞/有八斤)　水中輙鳴(異苑西河有鐘在水中晦朔輙/鳴聲響悲激羈客聞而悽愴)¶
殿前忽鳴(異苑魏時殿前鐘無故大鳴/張華曰蜀銅山崩已而果然)　増私家不設¶
(陳氏樂書唐制凡/私家不設鐘磬)　大儀理(孔帖唐武后斂天下/黄金作大儀理不就)　撾¶
鐘(李太白春日行三千雙娥/獻歌笑撾鐘考鼔宫殿傾)　鏗天地動神祇(栁宗元/答問黄)¶
(鐘元音之登清廟/也鏗天地動神祇)　相生擊之(文獻通考宋仁宗明道/初詔定大樂集賢校理)¶
(李照言古者鎛鐘擊為節檢而無合典之義大/射有二鎛皆亂擊焉後周以十二鎛相生擊之)　聲有¶
<pb:KR3k0055_WYG_196-14b>¶
尊卑(又曰慶厯五年乾寜軍進古鐘一送詳定所四月/知制誥王洙奏黄鐘為宮最尊者但聲有尊卑耳)¶
(非必其/形體也)　括鐘(續文獻通考至元初各道宣/慰司括到鐘三百六十有七)　靈安錫¶
(又曰明鑄鐘法如淨銅一斤加靈安錫四兩如/用聲濁加黒鉛少許如常聲清者不必加鉛錫)¶
　　鐘五¶
増詩唐李嶠咏鐘詩曰既接南鄰磬還隨北里笙平陵¶
通曙響長樂徹宵聲秋至含霜動春歸應律鳴欲知長¶
待扣金簴有餘清　唐人(失/名)曉聞長樂鐘聲詩曰漢苑¶
鐘聲早秦郊曙色分霜淩萬户徹風散一城聞已啟蓬¶
<pb:KR3k0055_WYG_196-15a>¶
莱殿初朝鴛鷺羣虚心方應物大扣欲干雲近雜雞人¶
唱新傳鳧氏文能令翰苑客流聽思氛氲　元趙孟頫¶
古鐘詩曰故人賞我趣遺我鳧氏鐘制與周禮合試叩¶
聲春容是日新秋節夷則還我宫懸之西&KR0925;下浮磬儼¶
在東金石互相應間以絲與桐八音雖未備古樂將無¶
同鼎尊鐸觶卣羅列見古風揖讓於其間令我懷周公¶
作詩報嘉貺庻以開羣聾¶
増賦唐喬潭霜鐘賦曰豐山之峰有天然之古鐘兩欒¶
<pb:KR3k0055_WYG_196-15b>¶
神資九乳靈化寧失制於侈弇豈遺音於窈摦每簴器¶
以自閑常宿懸而不下動於耳而藏於心必髙秋之良¶
夜泬寥兮日暮而天皛蕭瑟兮霜落而風清跳然出復¶
鏗爾有聲信不擊而不考能大鳴而小鳴及夫夜已艾¶
兮彌静山無人兮月冷時肅肅而自淒復硠硠而虚警¶
其動愈出其來甚徐合於元化遊於太虚轉逺而盡誰¶
知所如亂曰風籟起兮喧長薄霜鐘鳴兮動哀壑合大¶
塊兮聲無作雖有聞兮皆寂寞　唐鄭錫長樂鐘賦曰¶
<pb:KR3k0055_WYG_196-16a>¶
漢宫昬曉兮樓殿相望雙闕雲聳兮千門日長銅壺夜¶
漏金鏡朝光鏘華鐘兮肅天居之岑寂張猛簴兮壯神¶
容之焜煌含虚守静應用無方聞之者朝警而夕惕扣¶
之者神和而意揚此乃樂府之彞器宫懸之髙張豈比¶
夫羽籥絲竹匏土革木徒攅雜以鏗鏘若乃九陌初昬¶
重門聚柝清禁將開繁星乍落月宿翠樓風清金閣發¶
清聲之響亮覺層樓之寥廓思逺客於鶉衣怨美人於¶
羅幕足使懷愁者感之而增欷得志者聽之而愈樂豈¶
<pb:KR3k0055_WYG_196-16b>¶
在物之有心伊人情之所托及夫雞人未唱鵠鑰猶封¶
星翻南陸月挂西峰出入萬室周流九重走軒車於金¶
馬震櫺檻於銅龍千官警兮清佩響百鳥鳴兮春露濃¶
豈謝泗濱之浮磬豐嶺之霜鐘而已哉　宋劉敞秦昭¶
和鐘賦曰閲故府之藏器厯先秦之遺踪上搫拏而天¶
矯若騰蛟兮升龍下紛結而扶倚狀菱華與芙蓉洵欵¶
識之尚傳兮邈沮頡之遺跡響沈潜之寂黙兮文幽晦¶
而蔽匿¶
<pb:KR3k0055_WYG_196-17a>¶
原銘後漢王粲𬎼賓鐘銘曰有魏匡國成功允章格於¶
上下光於四方休徴時序人恱時康造兹衡鐘有命自¶
皇三以紀之六以平之厥量孔嘉厥齊孔時音聲和協¶
人德同熙聽之無射用以啟期　後魏温子昇鐘銘曰¶
宫商遞變律吕相生立號則起從革以成調之必應擊¶
而不横銅盤韻響大鳥和聲出入成則明宵有數　唐¶
岑文本太極殿前鐘銘曰夫金之為德冠五材以稱寶¶
鐘之為器諧八音而表節成物兼於軍國致用適於洪¶
<pb:KR3k0055_WYG_196-17b>¶
纎故習戎者用之以警衆司厯者俟之以考辰其由來¶
也尚矣粤以貞觀之十四載嵗在上章乃詔工者鳧氏¶
鑠銅為鐘陳諸路寢之庭以紀壼人之節爾乃卭都作¶
貢虞倕騁神六齊不忒四時合度大小允窕摦之中清¶
濁得舒疾之和聲隨曉唱則貴賤有序響應漏盡則士¶
庶知禁同夏后之喻義異周王之鮮材加以博採故實¶
無忘彞典股肱之績必紀爪牙之功是勒永貽懿範被¶
之無彊　増宋劉敞鐘銘曰周氏作樂備而不和神用¶
<pb:KR3k0055_WYG_196-18a>¶
不享民用無嘉神祖機之乃合於天革物之難至於百¶
年啟佑孝孫將聖多能稽古表微禮樂以興程器若工¶
作此和鐘律鈞既同量齊既從磬筦以宗革木以通干¶
羽維容簴業維樅孝孫時御實睿實聰上天下地有民¶
有物萬事之元其右於律神祖作之孝孫述之其作其¶
述百工一之以享以祀于廟於郊以覲以燕於廷於朝¶
上帝是祇先祖是熙四方是綏萬民是怡允也天子萬¶
壽無期　又張康國景鐘銘曰天造我宋於穆不已四¶
<pb:KR3k0055_WYG_196-18b>¶
方來和十有二紀樂象厥成維其時矣廸惟有夏度自¶
禹起我龍受之天地一指於論景鐘中聲所止有作於¶
斯無襲於彼九九以生律吕根柢維此景鐘非弇非侈¶
在宋之庭屹然特峙天子萬年既多受祉維此景鐘上¶
帝命爾其承伊何以燕翼之永言寶之宋樂之始¶
　　鐸一¶
増釋名曰鐸度也號令之限度也　書曰遒人以木鐸¶
狥於路　周禮曰兩司馬執鐸三鼓摝鐸三鼔振鐸¶
<pb:KR3k0055_WYG_196-19a>¶
禮記曰振木鐸於朝天子之政也　揚子法言曰天之¶
道不在仲尼乎仲尼駕說者也不在兹儒乎如將復駕¶
其所說則莫若使諸儒金口而木舌(注金口木/舌鐸也)　文獻¶
通考曰木鐸以木為舌所以振文事也故舞文事者執¶
之振文事一也在帝王天子則行而為政在元聖素王¶
則言而為教　續文獻通考曰元雙鐸制如小鐘上有¶
柄以金為舌用以振武舞兩鐸通一柄者號曰雙鐸又¶
有單鐸¶
<pb:KR3k0055_WYG_196-19b>¶
　　鐸二¶
原通鼓　令民(周禮鼓人職鄭注云鐸大鈴也振之以/通鼓  月令先雷三日奮木鐸以令兆)¶
(民曰雷將發聲有不戒其容/止者生子不備必有凶灾)　諧黄鐘調　有龍虎形¶
(後周書長孫紹逺為太常創造樂器惟黄鐘不調偶聞/浮屠三層上鐸鳴因取配奏始諧  古今五行記晉愍)¶
(帝建興四年晉陵人陳寵在/田得銅鐸五枚皆有龍虎形)　増振文振武　狥市狥¶
朝(文獻通考金鐸以金為舌所以振武事也舞武事者/執之木鐸以木為舌所以振文事也舞文事者執之)¶
(率又曰小宰正嵗率治官之屬而觀治象小司徒正嵗/  其屬而觀敎象之法皆狥以木鐸小司寇帥其屬而)¶
(觀形象令以木鐸宫正司烜以之修火禁於國中鄉師/凡四時之召以之狥於市朝士掌國五禁之法以之狥)¶
<pb:KR3k0055_WYG_196-20a>¶
(於/朝)¶
　　鐸三¶
増聲不過琅(司馬法鐸/聲不過琅)　原舞者振鐸(傅元歌詩歌者/齊絃舞者振鐸)¶
(絃錚錚/鐸琅琅)　賈人牛鐸(晉書荀朂路逢趙賈人牛鐸識其/聲及掌樂音韻未調乃曰得趙之)¶
(牛鐸則諧矣遂下郡國悉送/牛鐸果得諧者世服其明)　増金舌有柄(文獻通考/金鐸形如)¶
(鐸有柄/金舌)　木舌如甌(又曰木鐸形如金鐸/稍矮如甌有柄金舌)¶
　　磬一¶
原說文曰磬樂石也　古磬名有離磬(見禮/記)湘陰之磬¶
<pb:KR3k0055_WYG_196-20b>¶
出磬石有泗濵(尚書曰泗/濵浮聲)九眞浮嶽(見劉欣期/交州記)小華之¶
山涇水鳥危之山(並見山/海經)　増又有銅磬(文獻通考梁/朝樂器也後)¶
(世因之方響/之制出焉)鐡磬(又南齊器/詳後三)　又有雷磬琥磬雲雷磬¶
(見博/古圗)　毛詩曰既和且平依我磬聲　尚書曰予擊石¶
拊石百獸率舞庶尹允諧　原爾雅曰大磬謂之毊(許/喬)¶
(反/)徒擊磬謂之寋(郭璞曰磬形似犁/琯以玉石為之)　周禮曰磬人為¶
磬倨句一矩有半其博為一　周禮注曰在東方曰笙¶
磬在西方曰頌磬(笙生也頌作/庸庸功也)　五經要義曰磬立秋¶
<pb:KR3k0055_WYG_196-21a>¶
之樂也　三禮圗曰股廣三寸長尺三寸半十六枚同¶
一筍簴謂之編磬　増隋樂志雅樂二十器石之屬一¶
曰磬(用玉若/石為之)　唐樂志曰宫縣登歌樂器二曰石為大¶
磬為編磬為歌磬　原白虎通曰磬者夷則之氣象萬¶
物之成　淮南子曰孟冬之月北宫御女黒衣綵擊石¶
磬　増宋陳氏樂書曰少華之山其陰多磬鳥危之山¶
其陽多磬嵩山涇水出焉其中多磬則磬石所自固雖¶
不一要之一適隂陽之和者泗濵所貢浮磬而已蓋取¶
<pb:KR3k0055_WYG_196-21b>¶
其土少而水多其聲和且潤也　續文獻通考曰遼大¶
樂器有玉磬　又曰金太廟登歌樂器磬一簴親祀則¶
用玉磬攝祭則用編磬宫懸樂編磬十二簴有司攝祭¶
宫懸編磬四方響　文獻通考曰方響以鐵為之修八¶
寸廣二寸圓上方下架如磬而不設業倚於架上以代¶
鐘磬　又曰梁有銅磬盖今方響之𩔖也　又曰後周¶
正樂載西涼清樂方響一架十六枚具黄鐘大吕二均¶
聲　又曰方響其編縣之次與雅樂鐘磬異下格以左¶
<pb:KR3k0055_WYG_196-22a>¶
為首其一黄鐘二太簇三姑洗四中吕五𬎼賔六林鐘¶
七南吕八無射上格以右為首其一應鐘二黄鐘之清¶
三太簇之清四姑洗之清五中吕之清六大吕七夷則¶
八夾鐘此其大凡也後世或以鐵為之敎坊燕樂用焉¶
非古制也¶
　　磬二¶
原世本曰無句作磬(樂錄又曰磬叔所造未/知孰是無句堯臣也)　増漢書¶
曰成帝時於犍為水濵得石磬十六枚劉向說上宜興¶
<pb:KR3k0055_WYG_196-22b>¶
辟雍設膠序隆雅頌之音以風化天下　陳氏樂書曰¶
晉賀循奏登歌之簴采玉以造磬　又曰隋蘇夔妙達¶
音律造玉磬獻於齊　洽聞記曰隋文帝開皇十四年¶
於翟泉獲玉磬十四垂之於庭有一素衣神人來擊之¶
其聲妙絶　國史纂異曰總章中潤州得十二玉磬以¶
獻張率更(文/收)叩其一曰晉某嵗所造也(詳知/音)　開元傳¶
信記曰太眞妃最善擊磬搏拊之音明皇令採藍田綠¶
玉為磬尚方造筍簴流蘇之屬皆令鈿珠翠珍怪之物¶
<pb:KR3k0055_WYG_196-23a>¶
又鑄二金獅子為趺其他綵繪縟麗制作精妙一時無¶
比也　澄懷錄曰江南李建勲嘗蓄一玉磬尺餘以沈¶
香節按柄叩之聲極清越客有談及穢俗之語者則急¶
起擊玉磬數聲曰聊代清耳名曰泗濵友　玉海曰宋¶
景祐二年李照鍊白石以為磬範中金以作鐘左司諫¶
姚仲孫言其詭異　又曰元豐七年始造玉磬命太常¶
博士楊傑審定音律造編聲十六　杜陽雜編曰文宗¶
時有宫娥沈阿翹本吳元濟之妓嘗自進吳元濟所與¶
<pb:KR3k0055_WYG_196-23b>¶
一白玉方響光明潔冷可照數十步以犀為槌以雲檀¶
香為架芳馥著人彌月不散制度精妙希世之寶也¶
　　磬三¶
原泗濵　瀛上(尚書徐州泗濵浮磬孔安國曰泗水中/見石可以為磬也  王子年拾遺記浮)¶
(磬即瀛州也上有青石可為/磬磬長一丈而輕若鴻毛)　懸石　浮金(王韶之始/興記縣下)¶
(流有石室内有懸石扣之聲若磬響十餘里輕洞冥記/漢武帝起招仙閣於甘泉宫西其上懸浮金  玉之磬)¶
　禹懸　夔拊(淮南子禹以五音聽政懸鐘鼔磬鐸置/鞀以待四方之士為號曰告寡人以憂)¶
(者擊磬詳納諫舞吕氏春秋堯命夔拊石擊石以象上/帝玉磬之音以  百獸孔注尚書曰拊擊也石磬也)¶
<pb:KR3k0055_WYG_196-24a>¶
　鳥應　獸舞(東觀漢記王阜為重泉令鸞鳥集/學宫阜擊磬而舞  下詳前一)　魯¶
堂　漢閣(漢書魯恭王好修宫室壞孔子舊宅以廣宫/室聞鐘磬琴瑟之音遂不復壞  下詳浮金)¶
(注/)　山陽石　水上金(山海經鳥危之山其陽多磬石/  洞冥記漢武帝縣浮金輕玉)¶
(之磬浮金者自浮於水上/輕玉者其質明而輕也)　賔媚賂晉　臧文告齊(左/傳)¶
(晉師從齊師入自丘輿擊馬陘齊侯使賔媚人賂以紀/甗玉磬注賔媚人國佐也  國語魯饑臧文仲以玉磬)¶
(如齊/告糴)　掌編　擊頌(磬師掌擊編磬敎眡瞭也笙周/禮眡瞭職掌凡樂擊頌磬  磬)¶
湘隂　水濵(見上樂總一二下/漢成帝事詳)　鳴球　懸黎(球亦玉/磬  懸)¶
(黎之磬/玉石名)　擊衛　入海(子擊磬於衛有過者曰有心哉/擊磬乎  擊磬襄入於海襄磬)¶
<pb:KR3k0055_WYG_196-24b>¶
(師/名)　依聲　遺響(上毛詩詳前一遺傅元七謨/元伯夔作玉磬  響至今)　得民¶
道　思封疆(樂叶圗徴擊磬以知民磬音調則民道得/鐘磬之音能動千里也  下見上樂總一)¶
　和鐘並擊　與笙同音(易通卦驗人君擊黄鐘之鐘/與磬聲和則公卿大夫誠信)¶
(磬詩笙/  同音)　縵樂皆敎　簨簴斯懸(詳前/鐘)　増三化　五¶
音(陳氏樂書古人論磬嘗謂有貴賤焉有親疎焉有長/幼焉三者行然後王道得王道得然得萬物成天下)¶
(樂之故在廟朝聞之君臣莫不和敬在閨門聞之父子/莫不和親在族黨聞之長幼莫不和順夫以一器之成)¶
(而功化之敏如此則磬之所尚夫豈在石㢤存乎聲而/已  又曰徐景安謂浮磬擊有五音以七音言之非也)¶
　綠玉　素衣(上唐楊妃事詳前二/  下隋文時事詳二)　刻碑　擊鉢(封/氏)¶
<pb:KR3k0055_WYG_196-25a>¶
(見聞録秦刻嶧山碑云刻此樂石人多不曉顔師古謂/以泗濵浮磬作碑也  文獻通考銅磬梁朝樂也今釋)¶
(氏所用銅鉢亦謂之磬盖妄名之耳齊/梁間文士擊銅鉢賦詩亦梵磬之𩔖也)　題集　賜功¶
(唐司空圗題柳氏集後云金之精粗考其聲皆可辨也/豈清於磬而渾於鐘哉  孔帖唐文宗内宴奏雅樂乃)¶
(曰笙磬同音沈吟忘味不圖為樂至/于斯也自是臣下功髙者輙賜之)　香柄　獅趺(上/李)¶
(建勲事詳二前下/楊貴妃事詳  二)　呼神　采玉(廣異記潞城縣令周/混妻韋璜乾元中卒)¶
(月餘忽至其家靈語云太山府君嫁女令我妝束染紅/借家婢暫去家人難之韋云但借兩日耳若過兩日汝)¶
(宜擊磬呼之夫磬聲一振鬼/神畢聞  下賀循事詳前二)　方中矩　形如月(陳氏/樂書)¶
(鐘圎中規磬方中矩聞酉陽雜俎厯城縣光政寺有石/磬形如半月扣之聲  百里至北齊時移於都内其聲)¶
<pb:KR3k0055_WYG_196-25b>¶
(杳絶送歸本/寺聲如故)　土少水多　有隆無殺(上泗濵事詳前/一  陳氏樂書)¶
(先王因天球以為磬以其為堂上首樂之器其/聲清澈有隆而無殺衆聲所求而依之者也)　磨礱¶
略加　音律已協(玉海宋大晟府言神宗命儒臣肇造/玉磬藏之樂府久不施用宜畧加磨)¶
(礱俾與律合從之玉又曰紹興十六年十月戊午上曰/近得玉二塊方成  磬朕親臨視之已協音律更欲按)¶
(試/之)　更鼓之變　方響所由(文獻通考南齊宫城内却/敵樓用鼓磬夜以應更唱)¶
(太祖以鼔多警寢遂易以鐵磬/其更鼓之變歟  下詳前一)　前闊為天　後闊為¶
地(續文獻通考明磬制皆一尺六寸三分塡眼至尖皆/一寸三分前闊為天後闊為地以石為之其石出鳯)¶
(陽府靈璧縣西北有山名靈璧如琢/磨則取一様聲之石其音諧和也)　出編磬　緣直¶
<pb:KR3k0055_WYG_196-26a>¶
板(唐志方響體似應石審此則是出於編磬之制而梁/始為之  合璧事𩔖方響本以纎鐵為之吳部無方)¶
(響緣直板聲/不應諸調)¶
　　磬四¶
増詩唐范傳正范成君擊銅磬詩曰厯厯聞金奏微微¶
下玉京為詳家牒久偏識洞隂名淡泞人間聽鏗鏘古¶
曲成何湏百獸舞自暢九天情注目看無見留心記未¶
精雲霄如可託借鶴向層城　又李建勲泗濵得石磬¶
詩曰浮磬濳清深依依呈碧潯出水見貞質在縣含玉¶
<pb:KR3k0055_WYG_196-26b>¶
音對此喜還歎幾秋還到今器古契良覿韻和諧宿心¶
何為值明鑒適得離幽沈自兹入清廟無復沙泥侵¶
又杜牧方響詩曰數條秋水挂琅玕玉手丁當怕夜寒¶
曲盡連敲三五下恐驚珠淚落金盤　又李允方響歌¶
曰敲金扣石聲相淩遲空冷静天正澄寶瓶下井轆轤¶
急小笙弄索傷清冰穿絲透管音未歇迴風繞指驚泉¶
咽季倫怒擊珊瑚摧靈芸整鬢步揺折十六葉中侵素¶
光寒聲震月雜珮璫雲和不覺罷餘怨蓮峰一夜啼琴¶
<pb:KR3k0055_WYG_196-27a>¶
姜急節寫商商恨促秦愁越調逡巡足夢入仙樓戞殘¶
曲飛霜稜稜上秋玉¶
増賦唐張仲素玉磬賦曰當其磬師來求玉人爰格追¶
琢既成磨礱載白掩淒清之瓊珮洞閒華之水碧然後¶
張之清廟奏彼朱宫懸簨簴而其容轉麗偶笙簧而其¶
韻暫同明半規而似月發異彩而如虹練響而鳴球可¶
諧還和而浮石非匹爛鮮華之温潤含正聲之縝密至¶
於擊拊孔皆備虞韶而克諧清明可貴表尼父之忘味¶
<pb:KR3k0055_WYG_196-27b>¶
　又(闕撰人/姓名)泗濵浮磬賦曰次其崖岸露彼貞質清明¶
内融符彩外溢宵舒夜度遥分蟾兔之輝旭日朝臨下¶
映鮫人之室規模可定剸割方成色光芒而白氣温潤¶
而清是營是琢且知其能照載考載擊乃知其有聲¶
又吕牧子擊磬賦曰翕如始奏冷然激揚旁逹草木獨¶
調宫商何一氣之立則若五色而成章羽可以振振獸¶
可以蹌蹌斯道之行如磬之聲合於制度發以清英應¶
小大以隨擊拊原終始不可將迎伊物情之滯隔莫不¶
<pb:KR3k0055_WYG_196-28a>¶
由此而發明¶
　　鼓一¶
原風俗通曰鼔者郭也春分之音萬物皆鼓甲而出故¶
謂之鼓易曰鼓之以雷霆則其所象也不知誰之所造¶
　纂要曰應鼓曰鞞鼓亦曰&KR0615;鼔(&KR0615;音𦙍亦曰田鼔𦙍/者引也言先擊鼔以)¶
(引大鼓也又/見三禮圗)樂之所成曰鼗鼓(毛詩一作/鼗音逃)大鼗謂之麻¶
小鼗謂之料徒擊鼓謂之咢(見爾/雅)又有鼉鼓(見毛詩又/司馬相如)¶
(上林賦曰建/靈鼉之鼔)鷺鼓鶴鼓(毛詩曰振振鷺鷺于飛鼔咽咽/又曰鷺者鼓精也古今樂錄及)¶
<pb:KR3k0055_WYG_196-28b>¶
(吳錄曰吳王夫差移於建康之宫南/門有雙鶴從鼓中而飛上入雲中)玉鼓(見春/秋緯)布鼓(見/西)¶
(漢書王/遵傳)銅鼓(見馬/援傳)石鼓(見鄧徳明/南康記)聖鼓(王韶之始興記/曰秦鑿楊山桂)¶
(陽縣閣下鼓便自奔逸息於臨武遂/之洛陽因名聖鼓今臨武有聖鼓城)節鼓(傅元有/節鼓賦)鞉料¶
鼓(樂錄曰鼗如鼓而小執其柄揺其耳傍邊自/相擊而鳴爾雅曰小鞉曰料今併而稱之)　増又¶
有青鼓　赤鼓　黒鼓(北齊諸州鎮戍各給鼔吹諸王/為州給赤鼔皇子增給青鼓上)¶
(刺史給赤鼔中州以下及/諸鎮戍給黑鼓皆有衣)羯鼓(龜兹髙昌疎勒天竺部/之樂也状如漆桶下承)¶
(以牙牀用兩杖擊之其聲合太簇一均在/雞姿鼔之上都曇答臘之下明皇素好之)檐鼓(西涼髙/麗之器)¶
(也状如甕而小先冒以/革而漆之是其制也)都曇鼓(扶南天竺之器状似腰/鼓而小以小槌擊之)¶
<pb:KR3k0055_WYG_196-29a>¶
毛貟鼔(𩔖曇而大扶南/天竺之樂器也)答臘鼓(龜兹疎勒之器如羯鼔/又廣而短以指楷之其)¶
(聲甚震亦謂/之楷鼓也)雞婁鼓(其形正圓首尾所擊之處平可/數寸龜兹疎勒髙昌之器也)齊¶
鼓(状如漆桶一頭差大設齊于鼓/面如麝臍然西涼髙麗之器)掆鼓(隋大駕鼓吹掆/鼓長三尺朱髹)¶
(其上唐開元禮義羅曰掆鼓小鼓也/按圗鼓上有蓋常先作之以引大鼔)羽葆鼓(隋書鼓吹/車上施層)¶
(樓四角金龍流蘇羽葆唐羽葆之制縣/於架上其架飾以五采流蘇植羽也)鐃鼓(唐六典凡/軍鼓之制)¶
(有三一曰銅鼓二曰戰鼓三/曰鐃鼓其制皆五采為蓋)連鼓(唐張文收燕樂有之/今太常鼓吹後部用)¶
(之/)枹鼓(制如大鼓下有趺唐燕樂有之今/太常鐃吹前部用之一曰枹鼓也)熊羆鼓(其形/製小)¶
(而有架具羽葆流蘇之飾唐樂圗/所傳羽葆部熊羆十二案用之)唐鼓(後世堂上樂用/之未詳所起然)¶
<pb:KR3k0055_WYG_196-29b>¶
(為是鼓者盖不知堂上/之樂有拊而無鼓矣)散鼓(宋朝初載宫懸之樂設建/鼓於四隅徒用為儀而不)¶
(擊設散鼓四以伐之非古制也景祐中易之以/三等鼗鼓之制可謂近古矣並見文獻通考)元有雅¶
鼓(制如漆桶鞔以羊革旁有兩/紐工人持之築地以節舞)杖鼓(以木為匡細腰皮/冒之上施五采綉)¶
(帶右擊以杖/左拍以手)札鼓(如杖鼓而小左/持而右擊之)金鞚小鼓(制未/詳)花鞚¶
稍子鼔(制未/詳)日月鼓(制未/詳)魚鼓(制未詳見續/文獻通考)　律書樂¶
圗云掆鼓曲十一曰驚雷震二曰猛獸駭三曰鷙鳥擊¶
四曰龍媒蹀五曰靈夔吼六曰鵰鶚爭七曰壮士奮怒¶
八曰熊羆哮吼九曰石盪崖十曰波盪壑羽葆鼓曲十¶
<pb:KR3k0055_WYG_196-30a>¶
八一大和二休和三七德四騶虞五基王化六纂唐風¶
七厭炎精八肇皇運九躍龍飛十殄馬邑十一興晉陽¶
十二濟渭陰十三應聖期十四御宸極十五寕兆庶十¶
六服遐荒十七龍池十八破陣樂大鼓十五曲内三曲¶
嚴用一曰尤麟合邏二曰元麟它固三曰元麟跋至慮¶
餘十二曲警用一曰元咳大至遊二曰阿列乾三曰破¶
逹柝利紇四曰賀羽眞五曰鳴都路六曰鵓鳴路跋七¶
曰雷折槌八曰元咳赤賴九曰赤賴十曰吐該乞物眞¶
<pb:KR3k0055_WYG_196-30b>¶
十一曰貪失利十二曰賀粟胡眞　原爾雅曰小鼔謂¶
之應　周禮曰以雷鼓鼓神祀(鄭𤣥曰雷/鼔八靣)以靈鼓鼓社¶
祭(靈鼔六面/社祭地祗)以路鼓鼓鬼享(路鼓四靣鬼/享享宗廟)以鼖(音/墳)鼓鼓¶
軍事(大鼓為鼖/長八尺)以鼛(音/髙)鼓鼓役事(鼛鼓長一/丈二尺)以晉鼔鼓¶
金奏(晉鼔長六/尺六寸)　増又夏官大司馬中春敎振旅王執¶
路鼓諸侯執賁鼓軍將執晉鼓師帥執提(謂馬上鼓有/曲木提持鼓)¶
(立馬鬛/上者)旅師執鼙　原三禮曰夏后足鼓殷人置鼓(置/音)¶
(植亦作樹/樹其鼔也)周人懸鼓　易通卦驗曰冬至鼓用馬革圎¶
<pb:KR3k0055_WYG_196-31a>¶
徑八尺一寸夏至鼓用牛皮圎徑五尺七寸(鄭𤣥注曰/馬坎𩔖牛)¶
(離/𩔖)　増唐六典曰武庫令軍鼓之制有三一曰銅鼓二¶
曰戰鼓三曰鐃鼓(注世本曰巫咸作鼔/銅鼓蓋南中所制)　文獻通考唐¶
宫懸之樂四角鼗鼔四座一曰應鼓二曰顙鼓三曰鷺¶
鼓四曰雷鼔皆彩畫其上各安寶輪　玉海曰乾德四¶
年南蠻進銅鼔以請内附景徳元年象州貢銅鼓髙一¶
尺八寸闊二尺五寸旁有四耳銜環鏤人騎花蛤推之¶
有聲¶
<pb:KR3k0055_WYG_196-31b>¶
　　鼓二¶
増陳氏樂書曰鼓之制始於伊耆氏少昊氏　帝王世¶
紀曰黄帝殺夔以其皮為鼓聲聞五百里　文獻通考¶
曰吳王夫差啟蛇門厭越越人為雷門以禳之擊大鼓¶
於雷門之下而蛇門聞焉　世說曰禰衡被魏武帝謫¶
為鼓吏正月半試鼓衡揚枹為漁陽摻撾淵淵有金石¶
聲四座為之改容　又曰王大將軍年少時舊有田舍¶
名語音亦楚武帝喚時賢共言伎藝事人皆多有所知¶
<pb:KR3k0055_WYG_196-32a>¶
唯王都無所關意色殊惡自言知打鼓帝令取鼓與之¶
於坐振袖而起揚搥奮擊音節諧捷神氣豪上傍若無¶
人舉坐歎其雄爽　沈約宋書曰蕭思話年十許嵗好¶
騎屋棟打細腰鼓　南史曰孫□為延陵縣令國子助¶
敎髙爽詣之□了無故人懐爽出坐閣下取筆書鼔面¶
云徒有此大腹了自無肝腸面皮如許厚被打未渠央¶
　北史曰後周裴俠為工部中大夫疾沈頓忽聞五更¶
鼓驚起曰可向府耶遂瘳晉公䕶曰危篤若此不廢憂¶
<pb:KR3k0055_WYG_196-32b>¶
公因鼓聲疾遂愈天祐其勤也　唐書曰馬周上言令¶
金吾每街懸鼓夜擊止其行李以備竊盗時人呼為鼕¶
鼕鼓(雍洛靈異小録云有道人裴修戲為詞曰遮莫/鼕鼕鼓須傾滿滿盃金吾若相問報道玉山頽)¶
南卓羯鼓錄曰宋璟善羯鼓始承恩顧與上論鼓事曰¶
不是青州石末即是曾山花甆撚小碧上掌下須有朋¶
肯之聲據此乃是漢震第二鼔也且□用石末花甆固¶
是腰鼓掌下朋肯聲是以手拍非羯鼓明矣(第二鼔者/左以杖右)¶
(以手/指)璟又謂上曰頭如青山峰手如白雨㸃此即羯鼓¶
<pb:KR3k0055_WYG_196-33a>¶
之能事也山峰取不動雨㸃取碎急即上與璟兼善兩¶
鼓也而羯鼔尤好以其比漢震稍雅細焉璟之家悉傳¶
之東都留守鄭叔則祖母即璟之女今尊賢里鄭氏第¶
有小樓即宋夫人習鼓之所也璟孫沇亦工之　嶺表¶
録異曰貞元中驃國進樂有銅鼓咸通末龔州刺史張¶
直方因葺城池掘得一銅鼓捨於延慶以代木魚僖宗¶
時林藹守髙州鄉野牧童聞田中蛤鳴欲進捕之一蛤¶
躍入穴中掘而取之得一銅鼓其上隱起多鑄蛙黽之¶
<pb:KR3k0055_WYG_196-33b>¶
状豈鳴蛤乃銅鼓之精耶　五代史曰張薦明為道士¶
髙祖召見延入内殿薦明聞宫中奏時鼓曰陛下聞鼓¶
乎其聲一而已五音十二律鼓無一焉然和之者鼔也¶
　天中記曰宋范仲淹一日攜子純仁訪民家民舍有¶
鼓為妖坐未㡬鼓自風滚至庭不已民舍皆股栗仲淹¶
徐謂純仁曰此鼓久不擊見好客至故自來庭以尋槌¶
耳令純仁削槌以副之其鼓立碎¶
　　鼓三¶
<pb:KR3k0055_WYG_196-34a>¶
原殷樹　周懸(並詳/前一)　擊玉　獻銅(春秋孔演圗有人/叩金豐擊玉鼔駕)¶
(六龍康虞喜志林建武二十四/年南  郡男子獻銅鼔有銘)　廟西　座左(禮記廟/堂之上)¶
(罍樽在阼犧樽在西廟堂之下懸鼔在西應鼔在東吳/質答曹植書曰近者之歡實蕩鄙心秦筝發徽二人迭)¶
(奏塤簫擊於華幄/靈鼔動於座左)　豫章伐木　交阯鑄銅(盛𢎞之荆/州記始興)¶
(郡山陽縣有豫木本徑可二丈名為聖木秦時伐此木/為鼓顙鼓顙成忽自奔逸北至山陽  後漢書馬援好)¶
(騎善别馬名交阯得駱越/銅鼓乃鑄為馬式進上)　為羣音長　有金石聲(五/經)¶
(要義鼓所以檢樂為羣音之/長  下世說禰衡詳前二)　築土　擿銅(禮明堂位/土鼔蕡桴)¶
(葦籥伊耆氏之樂也鄭注云伊耆氏古天子有天下之/號也今有姓伊耆氏者謹按土鼔築土為鼓蕢桴以土)¶
<pb:KR3k0055_WYG_196-34b>¶
(由為桴軒漢書史丹傳元帝好音樂或置鼙鼔殿下天/子自臨  檻隤銅丸以擿鼓聲中嚴鼔之節後宫及左)¶
(右習知音者莫能為而定陶共王亦能之上數稱其材/丹進曰凡所謂材者敏而好學温故知新皇太子是也)¶
(若乃器人於絲竹鼔鼙之間則是陳惠李/微髙於匡衡可相國也於是上黙然而笑)　靈鼉　雷¶
獸(史記李斯上書樹靈鼉之鼓橛山海經東海有獸名/曰夔黄帝得之以其皮為鼔  以雷獸之骨聲聞五)¶
(百里以威天下按郭氏傳云雷獸即雷/神也人面龍身鼓其腹則雷橛猶擊也)　清越　鏗鏘¶
(羅浮山記羅浮山東有兩石鼓叩之其聲清/越  司馬相如上林賦遞奏金鼔迭起鏗鏘)　逢逢¶
淵淵(詩鼉鼔逢逢矇瞍奏公逺又鞉/鼓淵淵毛傳云淵淵深  也)　分蜜須　擊黄¶
鐘(帝王世紀有蜜須之鼔又分唐叔以蜜須之鼓蜜/須鼓名  易通卦驗冬至日人君擊黄鐘之鼓)¶
<pb:KR3k0055_WYG_196-35a>¶
思將帥　得臣道(上樂記詳一鼓樂叶圗徴樂有鼓/擊鼔以知臣  音調則臣道得)¶
整敕三軍　旁震八鄙(李充鼓銘鼔著明時整敕三軍/  張衡東京賦撞洪鐘伐靈鼔)¶
(旁震八鄙軒磕隱訇若/疾霆轉雷而激迅風也)　弗考　其鏜(詩刺晉昭公子/有鐘鼓弗鼓弗)¶
(考注又擊鼔其/鏜  鏜鼔聲也)　雷門鶴　蜀桐魚(㑹稽雷門鼔有白/鶴來飛入於是鳴)¶
(洛陽聞其聲人或去之鶴還飛去之劉敬叔異苑晉武/帝時吳郡臨平岸奔出一右鼓打  無聲以問張華華)¶
(云可以蜀中桐木刻作魚形/扣之則鳴如言果聞數十里)　啟蟄冒　宛丘擊(周禮/韗人)¶
(凡冒鼔必以啟蟄之日象雷之發聲也以/革䝉鼓曰冒  詩宛丘之下坎其擊鼓)　瑕如積環¶
　音象雷霆(韗人職良鼓瑕如積環革調急也/  文子雷霆之音可以象鐘鼔)　入河¶
<pb:KR3k0055_WYG_196-35b>¶
入漢　聲疾聲舒(鼓方叔入於河播鼗武入於漢武方/叔皆鼓師名言周衰不能用樂故去)¶
(聞周禮鼔大而短則聲疾而短/  鼓小而長則聲舒而逺聞)　軒訇之音　鏗鍧之¶
響　増翔鷺　蟠龍(陳氏樂書殷楹鼔一楹而四稜也/貫鼔於端猶四植之桓圭也隋唐)¶
(又棲翔鷺於其上蒙以珠網張以絳紫繡羅趺文/獻通考敎坊鼓制如大鼔蟠龍匝鞚有架有)　寶¶
輪　珠網(上唐宫縣顙鼔詳前/一  下詳翔鷺注)　登聞　敢諫(文獻通/考朝鼔)¶
(有木可提執施於朝則登/聞之鼓敢諫之鼓是也)　細腰　纎腹(上元杖鼓制/詳一  文獻)¶
(通考震雷之廣廣首而/纎腹漢人所用之鼓)　夔皮　猊趺(上詳二元續文/獻通考  樹鼔)¶
(之制每樹三鼓采飾悉同唐/建鼓之制以青狻猊四為趺)　奕局　雲花(文獻通考/節鼔不詳)¶
<pb:KR3k0055_WYG_196-36a>¶
(所造蓋拊與相二器之變也江左清樂有節鼔状如奕/局朱髹畫其上中間圎竅適容鼔焉擊之以節樂也)¶
(乂曰天子郊祀廟享用雲花黄/衣鼓四山陵用雲花白衣鼓二)　耳銜環　腹實糠(上/玉)¶
(海象州銅鼔詳一端續文獻通考元相鼔以革為表/實之以糠拊其兩  以相樂舞節即柝拍之易名也)¶
青山峰　白雨㸃(宋開府並/詳前二)　繁音坎坎　促節闐闐¶
(栁宗元/里鼓賦)　人騎花蛤　鳴應河星(上玉海詳一俎唐段/成式酉陽雜  冀縣)¶
(有天鼓山有石如鼓河/鼓星揺動則石鼓鳴)　擊小導大　懸西應東(周禮/春官)¶
(懸鼓周鼓其小者曰𦙍先擊小者為大鼔導引/故曰𦙍  禮廟堂之下懸鼓在西應鼔在東)　思話¶
好打　萊公甚惜(上詳二興歸田録燕龍圗肅有巧思/初為永  推官知府寇萊公好舞柘)¶
<pb:KR3k0055_WYG_196-36b>¶
(枝有一鼓甚惜之其環忽脱公悵然以問諸匠皆莫知/所為燕請以環脚為鎖簧納之則不能脫矣萊公大喜)¶
　　鼓四¶
原和聲(禮鼔無當於五聲五聲/不得不和當猶正也)　昭聲(昭其/聲也)　警衆(鼔/以)¶
(警/衆)　進衆(禮先鼓以警戒鼓鼙之聲/讙讙以立動動以進衆)　擊土鼓(周禮籥/章職云)¶
(凡國祈年於田祖龡豳雅擊土鼓杜子春/云土鼓以瓦為匡以革為兩面可擊也)　布鼓(漢書/無持)¶
(布鼔過/雷門)　駭鼉鼓(陳思王九歌詠云/王執桴兮駭鼉鼔)　石鼔(鄧德明南/康記云有)¶
(石/鼔)　増鞉牢(文獻通考鞉牢龜兹部樂也形如路鞉而/一柄疊三枚焉古人嘗謂左手布鞉牢右)¶
(手擊雞婁/鼓是也)　鼓柈(又曰風土記越俗飲燕即鼔柈以為/樂取大素圎柈以廣尺五六者抱以)¶
<pb:KR3k0055_WYG_196-37a>¶
(著腹以右手五指更彈之以為節/舞者揲地擊掌以應柈節而舞焉)　鼔棬(羯鼔録曹王/臯為荆南節)¶
(度使有客懐二棬見之臯捧而歎曰此必開/元中供御棬也已而問之果得於髙力士)　鼓杖(又/曰)¶
(杜鴻漸為三川副元帥成都匠者有以二鼔杖獻之鴻/漸示於衆曰此尤物也必常衣襟下收之積時也已而)¶
(問之果養之脊/溝中二十年矣)　海汐飄至(天中記西溪鎭聖果院有/鼓相傳保太中海汐飄至)¶
(故范希文有髙/麗鼔半穿之句)　二鼓皆鳴(輿地志後周敞為交趾刺/史伐龍山木以為鼔以下)¶
(分鼔給桂林郡上分鼓給交/趾郡擊一鼔則二鼓皆鳴)　號為音老(雜錄南雄之/俗鑄銅為鼔)¶
(欲將攻擊則鳴此鼓到者/如雲家有鼔者號為音老)¶
　　鼓五¶
<pb:KR3k0055_WYG_196-37b>¶
原詩梁劉孝威賦得鳴&KR0615;應令詩曰雜扇雖俱斂交行¶
忿自分轉袖時繞腕揚履自開裙　又蕭琛詠鞞應詔¶
詩曰抑揚動雅舞擊享逗和音却馬既云在将帥止思¶
心　増唐李嶠詠鼓詩曰舜日諧鼗響堯年韻土聲向¶
樓疑吹擊震谷似雷驚仙鶴排門起靈鼉帶水鳴樂云¶
行已奏禮曰冀相成　李賀官街鼓詩曰曉聲隆隆催¶
轉日暮聲隆隆呼月出漢城黄柳映新簾栢陵飛燕埋¶
香骨磓發千年日長白孝武秦王聽不得從君翠髪蘆¶
<pb:KR3k0055_WYG_196-38a>¶
花色獨共南山守中國㡬囘天上𦵏神仙漏聲相將無¶
斷續　李商隱聽鼓詩曰城頭疊鼓聲城下暮江清欲¶
問漁陽摻時無禰正平¶
原賦晉陸士衡鼓吹賦曰宫備衆聲體僚君器飾聲成¶
文雕音作蔚響以形分曲以和綴放嘉樂於㑹通宣萬¶
變於觸𩔖適清響以定奏期要妙於豐金邈拊摶之所¶
管務戞厯之為最　増唐白居易敢諫鼓賦曰若乃宸¶
居謐静閶闔洞開隱隱聞於天闕鼕鼕發於帝臺既𩔖¶
<pb:KR3k0055_WYG_196-38b>¶
夫坎其缶宛丘之下亦象乎殷其雷南山之隈音鏗鏘¶
以鞺鞳響容與以徘徊　又柳宗元數里鼓賦曰異哉¶
鼓之設也觀其象可以守威儀之三千節其音可以表¶
言行之五十配和鑾以入用並司南而為急若乃郊薦¶
之儀既陳封禪之禮攸執經千里而分寸可候度四方¶
而禮容是集施五擊于華山之野知霧氣已籠用百發¶
乎南山之陽識雷聲所及於以翊龍御於以引天旋異¶
銅渾之儀亦可敘紫微之星次殊玉漏之制而能步黄¶
<pb:KR3k0055_WYG_196-39a>¶
道之日躔周物之智斯設極深之㡬是研　又王履眞¶
六街鼔賦曰每司辰而不愆必候時而後動聲坎坎而¶
旁殷遐邇氣雄雄而中遏煩&KR1555;通途廣陌萬户千扉晨¶
應雞鳴夕催人歸牛羊下時迎暮煙而斯發河漢云沒¶
伴曉色而漸微此乃守常有則守矩不違一厥人兮人¶
懷其信齊厥政兮政絶其非¶
　　缶¶
原鼓缶而歌(易曰日昃之離不鼔/缶而歌則大耋之嗟)　用缶納約(易曰樽/酒簋貳)¶
<pb:KR3k0055_WYG_196-39b>¶
(用缶納/約自牖)　有孚之吉(易曰有孚盈缶/終來有他吉)　坎其擊缶(詩云/坎其)¶
(擊缶宛/丘之道)　増冥缶而歌(文獻通考唐堯之時有擊壤而/歌者因使鄭以糜&KR1752;冥缶而鼔)¶
(之/)　盎謂之缶(爾雅盎謂之/缶注曰盆也)　原息於吟缶(墨子農夫/春耕夏耘)¶
(秋斂冬藏/息於吟缶)　秦王擊缶(史記秦王與趙王㑹澠池藺相/如從秦王曰寡人聞趙王好音)¶
(請奏瑟趙王鼔瑟秦御史書曰某年某月秦王命趙王/鼔瑟相如亦奉缶秦王請擊秦王不肯相如曰五步之)¶
(内請以頸血濺大王秦王不恱為一擊之相如/亦命趙御史書曰某年某月秦王為趙王擊缶)　秦人¶
節歌(風俗通曰缶者瓦器所以/盛酒漿秦人鼔之以節歌)　眞秦之聲(楊惲書曰/擊缶而歌)¶
(烏烏者眞/䅈之聲也)　鼔缶之羞(淮南子夫窮鄉之社扣甕鼔缶/相和而歌自以為樂常試為之)¶
<pb:KR3k0055_WYG_196-40a>¶
(擊建鼓撞巨鐘乃始/知夫甕缶之足羞也)　擊缶之細(徐幹論曰聽黄鐘之/音知擊缶之細涉庠)¶
(序之教知/不學之困)　増製用金成(宣室志李貟居長安延壽里/一夕忽聞室之西南隅有歌)¶
(其音清越泛泛然久不已歌詞曰色分藍葉青聲比磬/中鳴七月七日吾當示汝之形至秋始六夜有甚雨潰)¶
(其堂之北垣明日垣圯又聞其聲如前聞者貟驚視之/於垣下得一缶徑尺餘製用金成形状竒古有文視不)¶
(可見叩之韻極長命滌去塵蘚厯然可讀/字若小篆乃崔子玉座右銘貟得而異之)　八缶一均¶
(文獻通考唐永泰初司馬滔進缶/平樂蓋有八缶具黄鐘一均聲)　四杖擊之(又曰古/缶形如)¶
(足盆或曰形如覆盆以四杖擊之立秋之音也古者盎/謂之缶則缶之為器中虛而善容外圎而善應中聲之)¶
(所自出/者也)　扣甕擊甌(又曰唐大中初天興縣丞郭道源/取邢甌越甌十二酌水作調以筯)¶
<pb:KR3k0055_WYG_196-40b>¶
(擊之妙於方響咸通中吳蠙亦精於此劉安/謂扣甕拊缾墨子息於吟缶之樂其亦此歟)　水盞(又/曰)¶
(近世民間用九甌盛水擊之謂之水盞合/五聲四清其制始於李琬世俗之樂也)　張仲作缶¶
(彚苑詳注曰缶縮尺有六寸衡四寸四分深三/寸下狹容二斗又云張仲作缶故有張仲缶)¶
　　柷敔一¶
増釋名曰柷如物始見柷柷然也　又曰敔止也所以¶
止樂　尚書曰下管鼗鼓合止柷敔　爾雅曰所以鼔¶
敔謂之止所以鼓柷謂之籈　禮記曰天子賜諸侯樂¶
則以敔將之　隋志雅樂二十器木之屬二曰柷曰敔¶
<pb:KR3k0055_WYG_196-41a>¶
(以節樂/志樂)　白虎通曰柷敔者終始之聲　陳氏樂書曰¶
晉宋故事四箱各有柷敔同時戛作非古人之制也隋¶
罷之不亦宜乎¶
　　柷敔二¶
原如物始見　象天以制(上釋名詳一終樂記圗乾主/立冬隂陽始  故聖人象天)¶
(以制柷形使死者不恨生者不怨宋均/曰柷圉從中發聲人情怨恨亦從中起)　形如漆桶¶
狀如伏虎(毛詩有瞽篇鄭注曰柷形如漆筩中有/椎敔状如伏虎背上有二十七鉏鋙)　増¶
春始　秋成(陳氏樂書柷居宫縣之東象春物之成/始也敔居宫縣之西象秋物之成終也)¶
<pb:KR3k0055_WYG_196-41b>¶
青龍　丹鳳(文獻通考宋柷敔制東方/圗以青龍南方圗以丹鳳)¶
　　柷敔三¶
原合止柷敔(尚書/詳一)　命飾柷敔(月令命樂師修鞀鞞鼔/均琴瑟管簫執干戚戈)¶
(羽調竽笙竾簧/飭鐘磬柷敔)　以其聲質(樂記聖人作為鞉鼓椌楬/壎箎此六者徳音之音也)¶
(鄭注云六者為本以其/聲質也椌楬為柷敔也)　所以止樂(釋名/詳一)　増一合一¶
止(陳氏樂書樂記有椌楬柷敔柷敔以椌楬為用椌楬/以柷敔為體二者之聲一合一止未嘗不相待也)¶
　戒之於早潔之於後(又曰柷以合樂而作之必鼔之/欲其止者戒之於早也敔以節)¶
(樂而止之必鼔之欲/其籈者潔之於後也)　卑而在下(又曰樂之張陳戛擊/必於堂上柷敔必於)¶
<pb:KR3k0055_WYG_196-42a>¶
(堂下蓋柷敔器也戛擊所以作器也/器則卑而在下作器者尊而在上)¶
　　筍虡一¶
原釋名曰所以懸鐘者横曰筍筍峻也在上髙峻也縱¶
曰虡虡舉也在旁舉筍也　毛詩曰設業設虡崇牙樹¶
羽(注業筍上大板刻之捷業如鋸齒業上縣鐘磬/處飾以崇牙也樹羽置五采之羽於崇牙之上)　增¶
爾雅曰木謂之虡(郭璞注曰懸/磬之木曰虡)　周禮冬官梓人為筍¶
虡天下之大獸五脂者膏者臝者羽者鱗者宗廟之事¶
脂者膏者以為牲臝者羽者鱗者以為筍虡厚唇弇口¶
<pb:KR3k0055_WYG_196-42b>¶
出目短耳大胸燿後大體短脛若是者謂之臝屬恒有¶
力而不能走其聲大而宏有力而不能走則於任重宜¶
大聲而宏則於鐘宜若是者以為鐘虡是故擊其所縣¶
而由其虡鳴銳喙決吻數目顅脰小體騫腹若是者謂¶
之羽屬恒無力而輕其聲清揚而逺聞無力而輕則於¶
任輕宜其聲清揚而逺聞則於磬宜若是者以為磬虡¶
故擊其所縣而由其虡鳴小首而長搏身而鴻若是者¶
謂之鱗屬以為筍凡攫閷援□之𩔖必深其爪出其目¶
<pb:KR3k0055_WYG_196-43a>¶
作其鱗之而深其爪出其目作其鱗之而則於眂必撥¶
爾而怒茍撥爾而怒則於任重宜且其匪色必似鳴矣¶
　原鬻子曰大禹為銘於筍虡銘言曰敎寡人以道者¶
擊鼓敎以義者擊鐘敎以事者振鐸語以憂者擊磬語¶
以訟獄者揮鞀　離騷曰簫鐘兮瑶虡¶
　　筍虡二¶
原莊子曰梓慶削木為鐻見者驚猶鬼神魯侯問其術¶
對曰臣将為鐻未嘗敢以耗氣齋七日忘吾四支然後¶
<pb:KR3k0055_WYG_196-43b>¶
入山林觀天性區别見成鐻然後加手(鐻以夾/鐘也)　說苑¶
曰秦博士對始皇陛下撞千石之鐘立萬石之虡　増¶
淮南子曰闔閭伐楚破九龍之鐘虡　郊祀志曰建章¶
未央長樂宫鐘虡銅人生毛時以為美祥　原東觀漢¶
記曰東海王彊殿鐘虡之懸　増晉王述傳曰桓温平¶
洛陽欲移洛陽鐘虡述曰方蕩平區宇旋軫舊京不應¶
先事鐘虡　文獻通考曰熊羆架隋於案下為熊羆貙¶
豹騰倚之状象百獸之舞又施寶幰於上奏萬宇清月¶
<pb:KR3k0055_WYG_196-44a>¶
重輪等三曲亦謂之十二案樂　玉海曰宋元豐五年¶
葉防言簨虡之制不合禮經請詳考改正從之以防為¶
樂正¶
　　筍虡三¶
原畫大獸　雕小蟲(周禮梓人為簨虡天下大獸五脂/者膏者臝者羽者鱗者注並雕畫)¶
(於樂縣上以明備物也鳴又云内骨外骨却行仄行連/行紆行以脰鳴者以注  者以旁鳴者以翼鳴者以股)¶
(鳴者以胸鳴者謂之/小蟲之屬以為雕琢)　飾獸象　寫鳥形(説文算虡縣/鐘鼔之器飾)¶
(猛獸之象於其足為凡鐘鼔各有筍虡寫鳥獸之/形大聲有力者以  鐘虡清聲無力者以為磬虡)　鑄¶
<pb:KR3k0055_WYG_196-44b>¶
銅鐵　懸鐘磬(三輔舊事秦斂天下銅鐵皆著咸陽鑄/作銅虡後魏明帝徙詣雒陽  明堂位)¶
(夏后氏之龍筍虡鄭注云筍虡所以縣鐘/磬者横曰筍飾之鱗屬植曰虡飾之羽屬)　殷之崇牙¶
　周之璧翣(又云殷又於龍上刻畫之為重牙以縣絃/也  鄭注曰周又畫繪為翣載以璧埀五)¶
(采羽於其下挂於/筍角上飾彌多也)　簨以鱗為　虡由懸擊(並見筍虡/一周禮)¶
　増蛟螭露　鷺鷥装(唐韓愈詩蛟螭露簨虡面唐段/安節樂府雜錄宫縣四  每面)¶
(五架架即簨虡也其上安金銅仰陽以鷺鷥孔/雀羽装之兩面綴以流蘇以綵翠絲紱為之也)　金人¶
仡仡　神虡熊熊(甘泉賦金人仡仡其承鐘虡兮嵌巖/巖其龍鱗  含元殿賦神虡如生熊)¶
(熊愕/眙)　甲丙庚壬　乙丁辛癸(玉海唐明宗時張濬修/樂縣言舊制太清宫南)¶
<pb:KR3k0055_WYG_196-45a>¶
(北郊社稷及諸侯廷用二十虡而太廟含元殿用三十/六虡非古乃復用二十虡而鐘虡四以當甲丙庚壬磬)¶
(虡四以當乙丁辛癸與開元禮之樂鎛鐘十二編鐘十/二編磬十二凡三十六虡宗廟與殿廷郊丘社稷則二)¶
(十虡面列去/編鐘各二虡)　博山為飾　寶幰重施(文獻通考唐筍/虡飾以崇牙流)¶
(蘇樹羽宫縣每架則金五博山軒縣則金三/博山鼔承以花趺覆以華蓋  下詳前二)¶
　　筍虡四¶
原鋸齒之業(毛詩注/詳前一)　碣磍之虡(揚雄長楊賦陳鐘鼔/之縣鳴鞀磬之和建)¶
(碣磍/之虡)　猛虡趪趪(張衡西京賦洪鐘/萬均猛虡趪趪)　猛虡髙驤(傅元/朝㑹)¶
(賦猛虡化其髙驤/樹羽㦊以紛華)　増在西在東(唐樂志磬虡在/西鐘虡在東)　仡¶
<pb:KR3k0055_WYG_196-45b>¶
以碣磍(唐杜甫享太廟賦/簨虡仡以碣磍)　二八嚴列(玉海羽虡崇/牙二八嚴列)¶
元豐十二(又曰宋元豐四年詳定禮文所言儀禮大射/儀諸侯之制鐘磬鎛九則天子鐘磬鎛十二)¶
(虡為宫架明所有郊廟有司攝/事樂請改用宫架十二虡從之)¶
　　筍虡五¶
原賦漢賈誼虡賦曰考太平以深志象巨獸之屈竒妙¶
雕文以刻鏤舒循尾之采垂舉其鋸牙以左右相指戴¶
髙角之峩峩負大鐘而欲飛美哉爛兮亦天地之大式¶
原銘漢李尤鐘虡銘曰周因殷禮損益可知漢因於周¶
<pb:KR3k0055_WYG_196-46a>¶
猶若重規人因秦器事有可施鴻鐘怒虡物得其宜聲¶
揚逺聞文耀委迤¶
増判唐人樂縣畫蚡蝑判曰樂備鐘鼔功在雕刻必資¶
萬物之飾以助成器之雄况猛虡趪趪負□嶷嶷縣以¶
千石扣乎萬鈞績而為形畢存旁行之彚微而禆著何¶
隔羽鳴之族所司昧禮未曰博通且考工之記實存其¶
目梓人之職亦著恒規盡伯益之能名咸一夔而可變¶
事既有據形欲何施¶
<pb:KR3k0055_WYG_196-46b>¶
　　拍板一¶
増文獻通考曰拍板長闊如手大者九板小者六板以¶
韋編之以為樂節蓋以代抃也(抃擊節也情發於中手/抃足蹈抃者因其聲以)¶
(節舞龜兹部伎人彈指為/歌舞之節亦抃之意也)　宋朝敎坊所用六板長寸¶
上銳薄而下圓厚以檀若桑木為之豈亦柷敔之變體¶
歟　陳氏樂書曰宋優伶舞大曲前緩疊不舞至入破¶
時衆樂合作句拍益急舞者入塲投節制容故有催拍¶
歇拍之異¶
<pb:KR3k0055_WYG_196-47a>¶
　　拍板二¶
増野記曰晉魏之代有宋纎善擊節以木拍板代之拍¶
板始此　太眞外傳曰沈香亭芍藥繁開上與妃子幸¶
之詔選棃園弟子中尤者得十六色李龜年以歌擅一¶
時手捧檀板押衆樂而前　唐段安節樂府雜錄曰拍¶
板本無譜明皇遣黄幡綽造譜乃於紙上畫兩耳以進¶
上問其故對曰但能聰聽則無失其節奏也　又王保¶
定摭言曰韓愈皇甫湜一代龍門牛僧孺以所業謁之¶
<pb:KR3k0055_WYG_196-47b>¶
其首篇曰説樂韓始見題即掩卷問曰且以拍板為什¶
麽僧孺曰樂句二公大稱賞　研北雜志曰宋趙子固¶
每醉歌樂府執紅牙以節曲紅牙拍板也¶
　　拍板三¶
増檀為　鐵作(上文獻通考詳一拍文獻/通考九部樂有鐵  板)　草應　歌¶
遲(韻書虞美人草為虞美人曲則草應拍而/舞  宋歐陽修詩曰歌遲檀板換新聲)　無定板¶
　可引繩(亘史善歌者有新腔而無定板繩/合璧拍板啄木為舌可引作穿)　中序方¶
始　三疊之終(韻書霓裳曲散序六變無拍中序始有/拍  玉海唐王維有以按樂圗示之者)¶
<pb:KR3k0055_WYG_196-48a>¶
(維曰此霓裳第三疊/拍也為一拍之終)¶
　　拍板四¶
增詩唐朱灣詠拍板詩曰赴節心常在從繩道可觀須¶
知片木用莫向散材看空為歌偏若仍愁和節難既能¶
親掌握願得接同歡¶
　　角一¶
增宋樂志曰角長五尺形如竹筒本細末大未詳所起¶
今鹵部及軍中用之或以竹木或以皮無定制按古軍¶
<pb:KR3k0055_WYG_196-48b>¶
法有吹角者此器俗名拔邏迴　明都卬三餘贅筆曰¶
譙樓畫角之曲有三弄相傳為曹子建所作其初弄曰¶
為君難為臣亦難難又難再㺯曰創業難守成亦難難¶
又難三㺯曰起家難保家亦難難又難今角音之嗚嗚¶
者皆難字之曵聲耳　史苓武昌記曰武昌有龍山欲¶
雨上有聲如吹角　劉敬叔異苑曰永寧縣濤山有河¶
水色紅赤有自然石橋多魚獺異禽隂雨時嘗聞鞉角¶
聲甚亮　文獻通考曰北齊諸州鎮戌各給鼓吹諸王¶
<pb:KR3k0055_WYG_196-49a>¶
給赤鼓赤角皇子增給吳鼓長鳴角上州刺史給青鼓¶
青角中州以下及諸州鎮戌給黒鼓角皆有衣並同鼓¶
色焉　唐樂府雜錄曰鼓吹部有鉦鼓及角　宋陳氏¶
樂書曰胡角本應胡笳之聲通長鳴中鳴凡有三部宋¶
朝審定音樂更制鼓吹雖角之尺度均一聲比鐘律内¶
之乘輿行幸外之郡邑警備莫不奏之以為警嚴¶
　　角二¶
増文獻通考曰黄帝㑹羣臣於泰山作清角之音似兩¶
<pb:KR3k0055_WYG_196-49b>¶
鳳雙鳴二龍齊吟丹蛇繞首雄虹帶天横吹雙角之實¶
不過如此樂錄亦云蚩尤氏率魍魎與黄帝戰於涿鹿¶
之野黄帝乃命吹角為龍吟以禦之　通禮義纂曰魏¶
武帝征烏桓軍士思歸乃減角為中鳴其聲尤更悲切¶
　陳氏樂書曰晉陸士衡為河北都督聞衆軍警角鼓¶
吹謂其司馬孫拯曰我今聞此不如華亭鶴唳　又曰¶
晉大司馬桓温屯中堂夜吹警角御史中丞司馬恬奏¶
劾大不敬厥明温見之歎曰此兒乃敢彈我眞可畏也¶
<pb:KR3k0055_WYG_196-50a>¶
　三國典略曰初魏世山摧得三石角藏之武庫至是¶
齊主入庫賜從臣兵器特以此角賜平秦王歸彦　齊¶
書曰王敬則母為女巫常謂人云敬則生時胞衣紫色¶
後應得鳴鼔角人笑之曰汝子得為人吹角　南史曰¶
張興世致位給事中興世父謂之曰我雖田舍老公樂¶
鼓吹汝可送一部行田時吹之興世曰此是天子鼓角¶
非田舍公所吹　元史綽和爾傳大徳元年帥師攻巴¶
林之地巴林南有逹魯噶河其將逹蘭台阻水而軍伐¶
<pb:KR3k0055_WYG_196-50b>¶
木柵岸以自庇士皆下馬跪坐持弓矢以待我軍矢不¶
能及馬不能進綽和爾命吹銅角舉軍大呼其衆不知¶
所為爭起就馬於是麾師畢渡¶
　　角三¶
増龍吟　虎吼(律書樂圗馬鳴角一曲三聲並馬上嚴/警用之第一曰龍吟二曰彪吼三曰阿)¶
(聲其中鳴一曲二聲一為盪聲二為牙聲/亦馬上警用之也其大者謂之簸邏迴)　警夜　悲¶
秋(黄帝内傳𤣥女請製角二十四以警夜海唐杜牧/聞角詩曰城角為秋悲更逺䕶霜雲破  天遥)¶
金角　龍象(文獻通考銅角髙昌之樂器也形如牛角/長二寸西戎有吹金者銅角是也陶偘有)¶
<pb:KR3k0055_WYG_196-51a>¶
(奉獻金口角之說謂之吹金豈以金其口而名之耶或/云本出吳越非也  晉書安帝紀桓元製龍角或曰所)¶
(謂亢龍角也大/抵角頭象龍)　知兵心　為軍容(唐戎昱塞上曲樓/上畫角哀即知兵)¶
(心苦昬義纂軍中置角/以司  曉故角為軍容)¶
　　角四¶
増詩唐白居易賦得邊角詩曰邊角兩三枝霜天隴上¶
兒望鄉相並立向月一時吹戰馬頭皆舉征人手盡垂¶
嗚嗚三奏罷城上展旌旗　宋蘇軾過江夜行武昌山¶
上聞黄州鼓角詩曰清風㺯水月銜山幽人夜渡吳王¶
<pb:KR3k0055_WYG_196-51b>¶
峴黄州鼓角亦多情送我南來不辭逺江南又聞出塞¶
曲半雜江聲作悲健誰言萬方聲一概鼉憤龍愁為余¶
變我記江邊枯柳樹未死相逢眞識面他年一葉泝江¶
來還吹此曲相迎餞　元劉因聞角詩曰人間無物比¶
悠揚誰道一聲隨夜長餘哀到曉無尋處吹作南湖十¶
里霜　又黄庚聞角詩曰誰送寒聲入夢中遥知人在¶
戍樓東明朝梅嶺花飛雪未必多因昨夜風　李俊民¶
聞角集唐詩曰鐵馬狐裘出漢營(常/建)瘴雲深處守孤城¶
<pb:KR3k0055_WYG_196-52a>¶
(劉禹/錫)無端遇著傷心事(吳/融)鳴軋江樓角一聲(杜/牧)¶
　　觱篥一¶
増通典曰篳篥本名悲篥後乃以笳為首竹為管也¶
樂部曰觱篥者笳管也卷蘆為頭截竹為管制法角音¶
九孔漏聲五音咸備唐編入鹵簿名為笳管用之雅樂¶
以為雅管六竅之制則為鳳管旋宫轉氣以應六律者¶
也　文獻通考曰唐九部樂有漆觱篥安國樂有雙觱¶
篥樂圖所傳也　陳氏樂書曰觱篥宋朝元㑹乗輿行¶
<pb:KR3k0055_WYG_196-52b>¶
幸並進之以冠雅樂然其大者九竅以觱篥名之小者¶
六竅以風管名之六竅者猶不失乎中聲而九竅者其¶
失蓋與太平管同矣¶
　　觱篥二¶
増陳氏樂書曰唐天后朝有陷寃獄者其妻配入掖庭¶
善吹觱篥乃撰别離難曲　明皇雜錄曰明皇幸蜀初¶
入斜谷霖雨涉旬棧道雨中聞鈴音與山相應因採其¶
聲為雨霖鈴曲梨園弟子善吹觱篥者張野狐為第一¶
<pb:KR3k0055_WYG_196-53a>¶
時從至蜀上因以曲授之　樂府雜錄曰徳宗朝有將¶
軍尉遲青素善觱篥冠絶古今時幽州有王麻奴河北¶
推為第一手後訪謁尉遲因於髙般涉調中吹一曲曲¶
終汗洽其背尉遲頷頤而已謂曰何必髙般涉調也即¶
自取銀字管於平般涉調吹之麻奴涕泣愧謝自此不¶
復言音律矣元和太和以來有黄日遷劉楚材尚六六¶
皆能者大中以來有史敬約在汴州¶
　　觱篥三¶
<pb:KR3k0055_WYG_196-53b>¶
増桃皮　竹管(通典桃皮觱篥卷桃皮以/為篳篥也  下樂部詳一)　儒者相傳¶
　雅樂之冠(文獻通考觱篥或云儒者相傳蕃人吹角/以驚馬後乃以笳為首竹為管  下陳氏)¶
(樂書/詳一)　旋宫轉器　咀徴含商(又云觱篥後世樂家者/流以其旋宫轉器以應)¶
(律管因譜其音為衆器之首至今鼓吹/敎坊用之  下唐温庭筠詩詳後四)　十字譜聲¶
三更塞曲(文獻通考今敎坊所用篳篥上七孔後三孔/以五九工尺上一四六勾合十字譜其聲)¶
(唐杜甫夜聞篳篥詩夜聞觱篥滄江上衰年側/耳情所嚮鄰舟一聽多感傷塞曲三更歘悲壯)¶
　　觱篥四¶
増詩唐李賀申胡子觱篥歌曰顔熱感君酒含嚼蘆中¶
<pb:KR3k0055_WYG_196-54a>¶
聲花娘篸綏妥休睡芙蓉屏誰截太平管列㸃排空星¶
直貫開花風天上驅雲行今夕嵗華落令人惜平生¶
又白居易小童薛陽陶吹篳篥歌曰剪削乾蘆插寒竹¶
九孔漏聲五音足近來吹者誰得名關摧老死李衮生¶
衮今又老誰其嗣薛氏樂童年十二指㸃之下師授聲¶
含嚼之間天與氣潤州城髙霜月明吟霜思月欲發聲¶
山頭江底何悄悄猿鳥不喘魚龍聽翕然聲作疑管裂¶
詘然聲盡疑刀截有時婉軟無筋骨有時頓挫生稜節¶
<pb:KR3k0055_WYG_196-54b>¶
急聲圓轉促不斷轢轢轔轔似貫珠緩聲展引長有條¶
有條直直如筆描下聲乍墜石沈重髙聲忽舉雲飄蕭¶
　又温庭筠李相伎人吹篳篥歌曰蠟煙如纛新蟾滿¶
門外平沙草茅短黑頭丞相九天歸夜聽飛瓊吹朔管¶
情逺氣調蘭蕙薰天香瑞彩含絪緼浩然纎指都揭血¶
日暖碧霄無片雲含商咀徴雙幽咽軟縠疎羅共蕭瑟¶
不盡長圎疊翠愁柳風吹破澄潭月鳴梭淅瀝金絲蕊¶
恨語殷勤隴頭水漢將營前萬里沙更深一一霜鴻起¶
<pb:KR3k0055_WYG_196-55a>¶
　十二樓前花正繁交枝簇蔕連璧門景陽宫女正愁絶¶
　莫被此聲摧斷魂　元朱徳潤和趙季文觱篥吟曰髙¶
　堂風露生涼秋興來乘月登西樓杜寛對客被裋褐獨¶
　吹觱篥驚羣優移商換羽窮雕鎪箜篌匏笙聲不侔棃¶
　園宫人清淚收昔聞此曲供王侯金花玉管蒼鳳頭當¶
　筵咿啞和梁州緩急應節如解牛清風席上寒颼飀關¶
　山葉落清渭流朝供暮奉何時休歸來白屋書謾抽走¶
　謁髙貴多請求撥刺驚魚度寒湫山空鶴怨中夜愁時¶
<pb:KR3k0055_WYG_196-55b>¶
　作低韻同羗謳趙公一聞能解憂先生作歌君少留昔¶
　曾天上聆鏘球翕如鸞鳳鳴丹丘聽之不厭兩耳浮便¶
　當攜君跨雙虬拂衣和曲參天遊¶
　¶
　¶
　¶
　¶
御定淵鑑𩔖函卷一百九十一¶
