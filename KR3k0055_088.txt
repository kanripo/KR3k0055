# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.458868
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷八十三
<pb:KR3k0055_WYG_088-1a>¶
　欽定四庫全書¶
御定淵鑑𩔖函卷八十三¶
　　設官部二十三(中書總載中中書監/中書令    書侍郎)¶
　　　中書總載一¶
　原杜氏通典曰中書之官舊矣謂之中書省自魏晉始¶
　焉梁陳時凡國之政事並由中書省省有中書舍人五¶
　人領主書十人書吏二百人(書吏不足/并取助書)分掌二十一局¶
　事各當尚書諸曹並為上司總國内機要而尚書唯聽¶
<pb:KR3k0055_WYG_088-1b>¶
　受而已被委此官多擅威勢後魏亦謂之西臺(宣武帝/謂中書)¶
　(監崔光曰卿是/朕西臺大臣)北齊中書省管司王言并司進御之樂¶
　及清商龜兹諸部伶官隋初改為内史省置令二人侍¶
　郎四人(煬帝減侍/郎二人)舍人八人(煬帝減/去四人)通事舍人十六人¶
　煬帝加起居舍人而改通事舍人為謁者臺職唐武德¶
　三年復中書省龍朔二年改為西臺成亨初復舊光宅¶
　元年改為鳯閣(凡中書官/隨署名改)神龍初復舊開元元年改為¶
　紫微省五年復舊(時謂尚書省為南省門下中書為北/省亦謂門下省為左省中書為右省)¶
<pb:KR3k0055_WYG_088-2a>¶
(或通謂/之兩省)令二人侍郎二人舍人六人左右散騎常侍起¶
居舍人左補闕右拾遺各二人通事舍人十六人其餘¶
小吏各有差　増文獻通考曰宋制中書省在左掖門¶
外西面北廊掌進擬庶務宣奉命令行臺諫章疏羣臣¶
奏請興創改革及中外無法式事取㫖者凡除省臺寺¶
監長貳以下及侍從職事官外任監司節鎮知州軍通¶
判武臣遥郡横行以上除授皆掌之凡命令之體有七¶
曰冊書曰制書曰誥命曰詔書曰敇書曰御劄曰敕榜¶
<pb:KR3k0055_WYG_088-2b>¶
皆承制畫㫖以授門下省令宣之侍郎奉之舍人行之¶
留其所得㫖為底大事奏稟得㫖者為畫黄小事擬進¶
得㫖者為録黄凡事於因革損益而非法式所載者論¶
定而上之設官十有一令侍郎右散騎常侍各一人舍¶
人四人右諫議大夫起居舍人右司諫右正言各一人¶
分房八曰吏房户房兵禮房刑房工房生事房班簿房¶
制敕庫房元祐後析兵禮為二增催驅㸃檢分房十有¶
一又改生事房為開拆　續文獻通考曰宋度宗咸淳¶
<pb:KR3k0055_WYG_088-3a>¶
九年置機速房於中書以革樞宻院泄漏兵事稽遲邊¶
報之弊(按舊宰相繼以門下省而主封駮之事其給事/中諫議大夫起居注補闕拾遺與典儀城門符)¶
(寳皆屬官也宋自紹興中廢門下省而元因之故今繼/以中書省及其屬官而給事中等官仍附於中書省掾)¶
(屬之後通事舍人之上其/間以門下省者遼所置也)遼南面中書省初名政事省¶
太祖置世宗天禄四年建政事省十二年改中書省金¶
初置中書省海陵正隆元年與門下省同罷元世祖至¶
元七年議立三省(侍御史高鳴上言臣聞三省設自近/古其法由中書出政移門下議不合)¶
(則有駮正或封還詔書議合則還移中書中書移尚書/尚書乃下六部郡國方今天下大於古而事益煩取決)¶
<pb:KR3k0055_WYG_088-3b>¶
(一省猶曰有壅况三省乎且多置官者求免失政也但/使賢俊萃於一堂連署叅決自免失政豈必别官異坐)¶
(而後無失政乎/世祖深然之)明國初設中書省有左右相國洪武九¶
年改左右丞相左右丞各一人參知政事二人總領衆¶
職分錢糧禮儀刑名營造四部其屬左右司郎中員外¶
郎都事各一人中書舍人二十人是年始置吏户禮兵¶
刑工六部設尚書侍郎郎中員外郎主事統於中書省¶
十三年罷中書省止存中書舍人(按周六官廢而秦及/列國皆設丞相佐天)¶
(子理萬幾漢設一丞相以御史大夫副之後改曰大司/徒東漢因立司空而權移於尚書令僕自漢至宋其省)¶
<pb:KR3k0055_WYG_088-4a>¶
(或尚書門下中書其長或令或監或僕射其佐或叅知/政事或左右丞或侍郎皆真為相而名避之南渡以後)¶
(至孝宗正其名曰左右丞相其佐仍曰叅知政事元因/之置中書令以皇太子為之左右丞相同品同令平章)¶
(政事左右丞叅知政事叅議髙皇帝即大位仍置中書/省罷令不設洪武三年革平章政事十三年以丞相胡)¶
(惟庸專僭誅之因罷中/書省散其柄於六尚書)¶
　　中書總載二¶
原龍池　雞樹(上見後侍郎五卞伯玉詩要郭頒魏晉/世語曰劉放孫資共典樞  夏侯獻曹)¶
(肇心内不平殿中有雞棲樹二人相謂此亦久/矣其能復幾指謂中書監劉放中書令孫資)　西掖¶
　右曹(上見後侍郎五劉楨詩應劭漢官儀日左右書/曹受尚書事前世文士以中書在右因謂中)¶
<pb:KR3k0055_WYG_088-4b>¶
(為右曹又/稱西掖)　紫宸　清禁(上見卞伯玉赴中書/詩  下詳西掖注)　西省¶
　内樞(何法盛晉中興書曰范&KR1108;拜中書侍郎専掌西/省  宋泰始起居注曰王言之職總司清要中)¶
(將軍丹陽尹王景文夙尚𢎞簡情度淹粹忠規茂/績實宣國道宜兼管内樞以重其任可中書令)　掖¶
垣　綸閣(上詳西掖注詩禮記曰王言如絲其出如綸/王珉直中書  云髙閣臨雲日險岑仰天居)¶
(又中書職掌綸誥前/代詞人因謂綸閣)¶
　　中書總載三¶
原領尚書事(漢舊儀云漢舊置中書官領尚書事書按/漢書百官公卿表云少府屬官有中  謁)¶
(者黄門鉤盾尚方御府永巷内者宦者/八官令丞諸僕射署長中黄門皆屬焉)　掌尚書事(漢/書)¶
<pb:KR3k0055_WYG_088-5a>¶
(百官公卿表云孝武帝遊宴後宫以宦者掌尚書事改/中書謁者令署僕射凡宦者之職皆曰中成帝建始四)¶
(年罷中書官改中/書謁者為中謁者)　掌機密(漢舊儀云中書掌詔/誥答表皆機密之事)　掌¶
内事(環濟要略云中書掌内事密/下州郡及邊將不由尚書)　非良才何可斯任¶
(詳中書/令二)　非輕才所可獨任(王獻之啓琅琊文孝王為/中書監表云中書重職掌)¶
(詔命當否是寄自大晉建國常令宰相参領/中興以來益重其任故非輕才所可獨任也)¶
　　中書總載四¶
原詩齊謝元暉直中書省詩曰紫殿肅隂隂彤庭赫𢎞¶
敞風動萬年枝日華承露掌玲瓏結綺錢深沈映珠網¶
<pb:KR3k0055_WYG_088-5b>¶
紅藥當階翻蒼苔依砌上兹言翔鳯池鳴珮多清響信¶
美非吾室中園思偃仰朋情以鬱陶春物方駘蕩安得¶
凌風翰聊恣山泉賞　唐魏知古春夜寓直鳯閣懷羣¶
公詩曰拜門𫝊漏晩寓省索居時昔重安仁賦今稱伯¶
玉詩鴛池滿不溢雞樹久逾滋夙夜懷山甫清風詠所¶
思　韋承慶直中書省詩曰清切鳯皇池扶疎雞樹枝¶
唯應集鸞鷺何為宿覊䳄大造乾坤闢深恩雨露垂昆¶
蚑既含養駑駘亦驅馳木偶翻為用芝泥忽濫窺九思¶
<pb:KR3k0055_WYG_088-6a>¶
空自勉五字本無施徒喜逢千載何階答二儀螢光向¶
日盡蚊力負山疲禁宇庭除闊閒宵鐘箭移暗花臨户¶
發殘月下簾欹白髪隨年改丹心為主披命將時並泰¶
言與行俱危寄謝登巢客堯年復在斯　増唐沈佺期¶
春夜宿直鳯閣懷羣公詩曰西禁青春滿南端皓月微¶
千廬宵駕合五夜曉鐘稀星斗横綸閣天河度瑣闈煙¶
花章奏裏分向夕郎飛　又酬蘇員外味道夏晩寓直¶
省中見贈詩曰並命登仙閣通宵直禮闈大官供宿膳¶
<pb:KR3k0055_WYG_088-6b>¶
侍史䕶朝衣卷幔天河入開牕月露微小池殘暑退髙¶
樹早涼歸冠劍無時釋軒車待漏飛明朝題漢柱三署¶
有光輝　岑參省中即事詩曰華省繆為郎蹉跎鬢已¶
蒼到來恒襆被隨列且含香竹影遮牕暗花隂拂簟凉¶
君王新賜筆草奏向明光　又西掖省即事詩曰西掖¶
重雲開曙暉北山踈雨㸃朝衣千門柳色連青𤨏三殿¶
花香入紫微平明端笏陪鵷列薄暮垂鞭信馬歸官拙¶
自悲頭白盡不如巖下偃荆扉　錢起春夜寓直詩曰¶
<pb:KR3k0055_WYG_088-7a>¶
養性慣雲臥為郎如鳥棲不知仙閣峻惟覺玉繩低帳¶
喜香煙曖詩慚賜筆題未央春漏促殘夢謝晨雞　又¶
和萬年成少府寓直詩曰赤縣新秋夜文人藻思催鐘¶
聲自仙掖月色近霜臺一葉兼螢度孤雲帶鴈來明朝¶
紫書下應問長卿才　李嘉祐和張舍人中書宿直詩¶
曰漢主留才子春城直紫微對花閶闔静過竹吏人稀¶
裁詔催添燭將朝欲更衣玉堂宜嵗久且莫厭彤闈¶
白居易中書寓直詩曰繚繞宫墻圍禁林半開閶闔曉¶
<pb:KR3k0055_WYG_088-7b>¶
沈沈天晴更覺南山近月出方知西掖深病對詞頭慚¶
彩筆老看鏡面愧華簪自嫌野物將何用土木形骸麋¶
鹿心　鄭谷省中偶作詩曰三轉郎曹自勉旃莎隄吟¶
步想前賢未如何遜無佳句若比馮唐是壯年捧制名¶
題黄紙尾約僧心在白雲邊乳毛松雪春來好直夜清¶
閒且學禪　崔峒奉和給事寓直詩曰桂枝家共折雞¶
樹代相𫝊忝向鸞臺下仍看鴈影連夜閒方步月漏盡¶
欲朝天知去丹墀近明王許薦賢　皇甫曽和謝舍人¶
<pb:KR3k0055_WYG_088-8a>¶
雪夜寓直詩曰禁省夜沈沈春風雪滿林滄洲歸客夢¶
青瑣近臣心揮翰宜鳴玉承恩在賜金建章寒漏起更¶
助掖垣深　蘇頲春晩紫微省直寄内詩曰直省清華¶
接建章向來無事日猶長花間燕子棲鳷鵲竹下鵷雛¶
繞鳯皇内史通宵承紫誥中人落晩愛紅妝别離不慣¶
無窮意莫誤卿卿學太常　韋應物和張舍人夜直中¶
書詩曰西垣草詔罷南宫憶上才月臨蘭殿出凉自鳯¶
池來松桂生丹禁鴛鷺集雲臺　司空曙晩秋西省寄¶
<pb:KR3k0055_WYG_088-8b>¶
上李韓二舍人詩曰晝漏𫝊清唱天恩禁旅秋鴈親承¶
露掌砧隔曝衣樓賜膳中人送餘香侍女收仍聞勞上¶
直晩步鳯池頭　姚合和令狐六員外直夜即寄上相¶
公詩曰霜臺同處軒牕接粉署先登語笑疎皓月滿簾¶
聽玉漏紫泥盈手發天書吟詩清美招閒客對酒逍遥¶
臥直廬榮貴人間難有比相公離此十年餘¶
　　中書監一¶
増晉陽秋曰朱整少有名行官至中書監魏禪晉使整¶
<pb:KR3k0055_WYG_088-9a>¶
與中書令劉良共為詔世祖踐祚權即用之　冊府元¶
龜曰荀朂為中書監與散騎侍郎阮咸論音律自以為¶
逺不及也疾之出補始平太守　又曰荀朂為中書監¶
久管機密有才思探得人主微意不犯顔廷爭故得始¶
終全其寵禄　又曰晉謝安孝武帝時為中書監　又¶
曰庾氷成帝時為中書監輔政初冰為吳國内史㑹蘇¶
峻作逆冰行奮武將軍拒峻别率張健走之乘勝赴京¶
師又遣將攻拔石頭城封新吳縣侯固辭不受　又曰¶
<pb:KR3k0055_WYG_088-9b>¶
南齊褚淵髙帝建元初為中書監時淮北屬江南無復¶
鰒魚或間闗得至者一枚直數千錢有餉淵鰒魚三十¶
枚淵雖貴而貧薄過甚門生有獻計賣之云可得十萬¶
錢淵變色曰我謂此是食物非曰財貨雖復儉乏寧可¶
賣餉取錢耶悉與親族啖之少日便盡　又曰北齊魏¶
收為中書監武成於華林别起元洲苑備山水臺觀之¶
麗詔於閣上畫收其見重如此　又曰後魏髙允獻文¶
時為中書監加散騎常侍太和二年以疾告歸其年詔¶
<pb:KR3k0055_WYG_088-10a>¶
以安車召允至都拜鎮軍大將軍領中書監固辭不許¶
是時貴臣之門皆擁列顯官而允子弟皆無顯官列爵¶
其亷退如此¶
　　中書監二¶
原監令同車(曹嘉之晉紀云中書監令同車入朝和嶠/為令時荀朂為監嶠意强抗專車而坐乃)¶
(使監令異車/自嶠始也)　宰相參領(詳總/載)　機密之要宜得其才¶
(王隱晉書云張華字茂先為中書令加散騎常侍為中/書監永平元年詔曰華體量清粹才識經濟前任中書)¶
(有思謀之勤機密之要宜得/其才以華為中書監加侍中)　當否是寄故非輕才(詳/前)¶
<pb:KR3k0055_WYG_088-10b>¶
(中書/總載)　加典著作又定律令(王隱晉書云荀朂字公曽/拜中書監加典著作與賈)¶
(充共定律令/頒下施用)　事多不泄子弟管之(傅暢晉諸公贊曰/華廙字長駿為中)¶
(書監時戎事多不泄廙年老病風令其子薈草詔先時/荀朂為監末年亦使息但書詔草前後相承以子弟管)¶
(之自此/始也)　荀勗從遷發恚(王導表云乞得除中書監專/一所司竭誠保傅惟力是視)¶
(詔曰昔荀公曽從中書監遷尚書令人賀之乃發恚/曰奪我鳯凰池卿諸人賀我耶願足下處之勿疑)¶
庾亮以姻婭地嫌(晉書庾亮傳曰肅祖即位欲使亮為/中書監上疏曰臣領中書則示天下)¶
(以私矣何者臣於陛下后之兄也姻婭地嫌雖太上至/公聖德無私然世之䘮道有自來矣悠悠六合皆私其)¶
(姻人皆有私則/天下無公矣)¶
<pb:KR3k0055_WYG_088-11a>¶
　　中書令一¶
原杜氏通典曰舜攝位命龍作納言出入帝命周官内¶
史掌王之八柄爵禄廢置生殺與奪執國法及國令之¶
貳以考政事蓋今尚書之任其所置中書之名因漢武¶
帝遊宴後庭始宦者典事尚書謂之中書謁者置令僕¶
射元帝時令𢎞恭僕射石顯秉勢用事蕭望之以為中¶
書政本宜以賢明之選更置士人自武帝改用宦者掌¶
出入奏事非舊制也成帝建始四年改中書謁者令曰¶
<pb:KR3k0055_WYG_088-11b>¶
中謁者令更以士人為之皆屬少府漢東京省中謁者¶
令官(時有中官謁者/令非其職也)魏武帝為魏王置祕書令典尚書¶
奏事又其任也文帝黄初初改為中書令又置監以祕¶
書左丞劉放為中書監右丞孫資為中書令並掌機密¶
中書監令始於此也及明帝時中書監令號為專任其¶
權重矣(時中䕶軍蔣濟上疏諫曰夫大臣太重者國危/左右太親者深蔽古之至誡威權在下則衆心)¶
(慢上勢之常也今外所言輒云中書實握事要日在目/前儻因疲倦之間有所割制臣見其能推移於事即亦)¶
(向附之請分任衆官不使/聖明之朝有專吏之名也)晉因之置監令一人始皆同¶
<pb:KR3k0055_WYG_088-12a>¶
車後乃異焉魏晉以來中書監令掌賛詔命記㑹時事¶
典作文書(又後魏孝文時蠕蠕有國䘮帝遣髙閭為書/與之不叙凶事時孝文謂曰卿為中書監職)¶
(典文辭若情思不至應謝所任蠕又曰崔光/為中書令敕光為詔逡廵不作  如兖切)以其地任¶
樞近多承寵任是以人固其位謂之鳯皇池焉晉置銅¶
印墨綬進賢兩梁冠絳朝服佩水蒼玉乘輅車(晉書曰/張華為)¶
(監裴楷為令/共掌機密)東晉常并其職入散騎省尋復置之宋冠¶
佩印綬與晉同梁中書監令清貴華重大臣多領之其¶
令舊選吏部尚書才地俱美者為之陳因梁制後魏亦¶
<pb:KR3k0055_WYG_088-12b>¶
有監令(髙允字伯恭為中書令文/帝重之不名呼為令公)北齊因魏制後周置¶
内史中大夫二人掌王言亦其任也隋初改中書為内¶
史置監令各一人尋廢監置令二人煬帝大業十二年¶
又改内史為内書後復為内史令唐武德初為内史令¶
(常有敕而中書門下不時宣行髙祖責其遲晩内史令/蕭瑀曰臣大業之日見内史宣敕或前後相乖者百司)¶
(行之不知何所承用所謂易雖在前難必在後臣在中/書日久備見其事令黄閣初搆事涉安危若逺方有疑)¶
(恐失機㑹比每受一敕臣必審勘使與前敕不相/乖背者始敢宣行遲晩之愆實由於此上善之)三年¶
改為中書令亦置二人龍朔二年改為右相咸亨元年¶
<pb:KR3k0055_WYG_088-13a>¶
復舊光宅二年又為内史神龍元年復為中書令開元¶
元年改為紫微令五年復為中書令天寳元年改為右¶
相(至德初復為中書令自隋至今皆為宰/相舊班正三品大厯二年陞為從二品)按令文掌侍¶
從獻替制敕冊命敷奏文表授冊監起居注總判省事¶
　初學記曰案中書令漢武帝所置出納帝命掌尚書¶
奏事蓋周官内史之任初漢武遊宴後庭公卿不得入¶
始用宦者典尚書通掌圖書章奏之事其後遂罷尚書¶
改置中書謁者令盡用宦者故沈約宋書百官志云中¶
<pb:KR3k0055_WYG_088-13b>¶
書本尚書官是也謝靈運晉志云以其總掌禁中書謂¶
之中書漢武時司馬遷被腐刑之後為中書令則其職¶
也漢書不言謁者史省文也(其官本名曰中書謁者令/漢書直云遷為中書令是)¶
(史省文也宣帝時宏恭坐腐刑累遷為令明習文/法勢傾内外然恭死石君防亦坐腐刑代為令)至成¶
帝置尚書官改中書謁者令所掌非盡權要舊任也(蓋/直)¶
(為禁中宦者之職/非掌朝廷要事也)故謝靈運晉書云漢成帝已後無復¶
中書之職是也東漢初亦無其官至獻帝時魏武為魏¶
王置祕書令此又中書之任也(以其中書通掌圖書祕/記之事故以祕書為名)¶
<pb:KR3k0055_WYG_088-14a>¶
魏文改祕書令為中書令魏晉以來皆置一人品第三¶
妙選文學通識之士為之掌王言江左更重其任多以¶
諸公兼之(古者宰相本是三公至魏晉中書令掌王言/才望既重多以諸公兼之近世以來若三公)¶
(無其人則闕而中/書當宰輔之任)近世始專其職隋文帝改為内史令¶
置二人(隋室諱中依周/官改為内史)煬帝改為内書令(已上並出漢/官及齊職儀)¶
(并五代史/百官志)　増文獻通考曰宋制掌佐天子議大政授¶
所行命令而宣之祀大神祗則升壇饗宗廟則陞阼階¶
相禮臨軒冊命則讀冊建儲則升殿宣制及璽綬以授¶
<pb:KR3k0055_WYG_088-14b>¶
太子大朝㑹則詣御座前進方鎮表及祥瑞未嘗真拜¶
以他官兼領者不與政事然止曹佾餘皆贈官官制行¶
以右僕射兼中書侍郎行令之職别置侍郎以佐之元¶
豐寄禄為開府儀同三司(容齋洪氏隨筆曰紹興五年/宣麻制除嗣秀王伯圭兼中)¶
(書令侍中中書令為兩省長官自唐以來居真宰相之/位而中令在侍中上肅宗以後始以處大將故郭子儀)¶
(僕固懷恩等皆為之然不與國事懿僖昭之時員浸多/率由平章事遷兼侍中繼兼中書令又遷守中書令三)¶
(者均稱使相皆大敕繫銜而下書使字五代尤多國朝/創業之初尚仍舊貫於是吳越王錢俶等十五人同時)¶
(兼中書令太宗朝唯除石守信而趙普以故相拜真宗/但以處親王嘉祐末除宗室東平王允弼襄陽王允良)¶
<pb:KR3k0055_WYG_088-15a>¶
(元豐中除曹佾官制行改三使相並為/開府儀同三司元祐以後不復有之)　續文獻通考¶
曰遼置中書令其次有大丞相左丞相右丞相而繼以¶
知中書省事中書侍郎中書平章事中書參知政事元¶
初置中書令一員銀印典領百官㑹決庶務太宗以相¶
臣為之世祖以皇太子兼之自左右丞相而下平章二¶
員左右丞各一員副宰相裁成庶務號左右轄參政二¶
員副宰相參大政(趙天麟上䇿略曰中書者機務之闗/津天門之鎖鑰挈四海蒼生之命掌)¶
(萬春皇闕之家任之而當則奠枕磐石任之未當則瘝/官病政此實國家股肱心膂之臣也太子為天子之元)¶
<pb:KR3k0055_WYG_088-15b>¶
(子任天下之副君又何須銀章玉帶輝一時之華/階祕府都堂占大臣之上位名為重之實以輕之)按元¶
中書令為極尊次則左右丞相平章政事左右丞參政¶
參議中書省事(元世祖中統元年置參議中書省事典/左右司文牘為六曹之管轄軍國重事)¶
(咸與決焉/曰參議府)左右司郎中亦預參賛焉(元世祖中統元年/中書置郎中至元)¶
(十五年分置左右司郎/中員外郎都事各二員)順帝至正七年又置中書議事¶
平章四人(趙天麟論都省行省職掌略曰臣聞車輿之/樞要在於管轄衣裳之提綱繫於要領要領)¶
(不可以兼衽袂之資管轄不可以兼轅衡之用我國家/内立中書外立行省防㣲之理亦已至矣然猶有未盡)¶
(者竊見中書内省密邇皇宫統餘省於上游弼聖躬於/中域但當坐而論道據槐府以秉鈞寛以宅心守台司)¶
<pb:KR3k0055_WYG_088-16a>¶
(而助化今也釐毫細務靡不相煩升斗㣲官亦來取決/豈非管轄兼轅衡之用要領兼衽袂之資乎伏望陛下)¶
(載崇都省申以大名選才德無/玷地望極清者為大中書令)¶
　　中書令二¶
原漢書曰司馬遷既被刑之後為中書令尊寵任職武¶
帝以太史丞司馬談為太史公應劭曰中書令太史公¶
位在丞相之上天下計偕先上太史公却付丞相　増¶
御覽曰吳志曰蔡欽字文德厯位内外以清貞顯於當¶
世衞尉領中書令　又曰胡沖平和有文幹天紀中為¶
<pb:KR3k0055_WYG_088-16b>¶
中書令　原臧榮緒晉書曰潘尼性澹退唯以著述為¶
事永興末為中書令　晉書賀循字彦先為中書令時¶
朝廷凝滯皆諮焉為世儒宗　晉諸公贊曰陳准為中¶
書令張華為監准與華俱處機密而准雅崇華每至直¶
日有詔書無大小輒先示華了不厝意華得詔書不以¶
示准　増冊府元龜曰晉張華為中書令加散騎常侍¶
武帝潛與羊祜謀伐吳羣臣多以為不可惟華贊成其¶
計　原晉諸公贊曰懷帝以繆播為中書令朝事莫不¶
<pb:KR3k0055_WYG_088-17a>¶
諮之人君之所取信於臣下無以尚也　晉中興書曰¶
肅祖以温嶠為散騎常侍侍講太寧初手詔曰卿既以¶
令望忠允之懷著於周旋且文清而㫖逺宜居深密今¶
欲以卿為中書令朝論亦咸以為宜　檀道鸞陽秋曰¶
温嶠為中書令上疏曰臣才短學淺文疏不通中書之¶
職酬對多方斟酌禮宜非惟文疏而已自非望士良才¶
何可妄居斯任累辭而止　晉中興書曰褚裒授衞將¶
軍中書令以中書銓管詔命不宜以親居之固讓　檀¶
<pb:KR3k0055_WYG_088-17b>¶
道鸞陽秋曰王洽字敬和拜中領軍尋加中書令固讓¶
表疏十上穆宗詔曰敬和清裁貴令昔為中書郎吾時¶
尚小數呼見意甚親之今所以用為令既機任須才且¶
欲時時相見共講文章待以不臣之義豈便任國之大¶
事耶宜推洽令拜固讓遂不受　王珉别𫝊曰珉字季¶
琰詔曰新除侍中王珉才學廣贍理識清通宜處機近¶
以參時務其以珉兼中書令　沈約宋書曰傅亮永初¶
元年為太子詹事中書令專典詔令以亮任總國權聽¶
<pb:KR3k0055_WYG_088-18a>¶
於省中見客神虎門外每旦車嘗數兩　増齊書曰王¶
延之代張緒為中書令何㸃歎曰晉以子敬季琰為此¶
職今以王延之張緒為之可謂清官後接之者實為未¶
易　後魏書曰任城王澄為中書令蕭賾使庾華來朝¶
見澄音韻遒雅風儀秀逸謂主客郎張尋曰徃魏任城¶
以武著稱今魏任城以文見美也　北史曰髙允為中¶
書令髙宗禮敬甚重謂羣臣曰如髙允者真忠臣也¶
又曰髙允拜中書令司徒陸麗曰髙允雖蒙寵待而妻¶
<pb:KR3k0055_WYG_088-18b>¶
子不粒髙宗是日幸允第草屋數間布被緼袍髙宗歎¶
息乆之曰古人之清豈有如此即賜帛五百匹　冊府¶
元龜曰髙允為中書令遷中書監魏初法嚴朝士多見¶
杖罰允歴事五帝出入三省五十餘年初無譴咎　又¶
曰袁翻少以文學擅美孝明孝昌中為中書令領給事¶
黄門侍郎與徐統俱在門下並掌文翰　唐書曰房𤣥¶
齡太宗即位為中書令第功班賞以如晦等功第一餘¶
皆以次封拜　又曰褚遂良拜中書令太宗寢疾召遂¶
<pb:KR3k0055_WYG_088-19a>¶
良及長孫無忌入臥内謂之曰卿等忠烈簡在朕心昔¶
漢武寄霍光劉備託諸葛亮朕之後事一以委卿又顧¶
謂太子曰無忌遂良在國家之事汝無憂矣　又曰張¶
九齡為中書令時天長節百官多獻珍異惟九齡進金¶
鏡録五卷言前古興廢之道上賞異之　唐記曰長孫¶
無忌檢校中書令猶知門下省帝欲立昭儀為后無忌¶
固言不可　又曰帝嘗宴諸王召薛元超從容謂曰任¶
卿中書寧藉多人哉俄拜中書令　冊府元龜曰岑文¶
<pb:KR3k0055_WYG_088-19b>¶
本貞觀中遷中書令歸家有憂色其母怪而問之文本¶
曰非勲非舊濫荷寵貴位髙任重古人所懼撫已循心¶
所以憂耳親賓來賀者輒曰受弔不受賀　事文𩔖聚¶
曰岑文本為中書令或勸其營産業文本歎曰吾漢南¶
一布衣無汗馬勞以文墨位宰相俸秩已重尚何殖産¶
業耶　冊府元龜曰馬周為中書令攝吏部尚書太宗¶
嘗賜周飛白書曰鸞鳯凌雲必資羽翼股肱之寄誠在¶
忠良　又曰温彦博貞觀中為中書令性周慎不妄交¶
<pb:KR3k0055_WYG_088-20a>¶
遊自掌機務杜絶賔客國之利害知無不言太宗以是¶
嘉之　又曰蕭嵩為中書令兼修國史在公慎宻人莫¶
測也　又曰姚崇為中書令與宋璟進忠良退不肖賞¶
罰必中朝綱克舉又選補平允委用亷吏權門請託無¶
所復行　又曰竇威為内史令性儉素不樹産業及卒¶
家無餘財　唐書曰郭子儀為中書令二十四考以身¶
係天下安危　事文𩔖聚曰薛收子元超拜中書令兼¶
左庶子帝幸東都留輔太子監國手敕曰朕留卿若失¶
<pb:KR3k0055_WYG_088-20b>¶
一臂顧太子未習庶務闗中事卿悉專之　又曰魏元¶
忠兼中書令請歸鄉拜埽特賜錦袍一領銀千兩并給¶
千騎四人充其左右手敕曰衣錦晝遊在乎兹日散金¶
敷惠諒屬斯辰　孔帖曰王及善拜内史清正自持有¶
大臣節時二張怙寵每侍宴無人臣禮及善數裁抑之¶
后不悦曰卿年老不宜侍遊宴及善即移病月餘后不¶
復問及善歎曰中書令可一日不見天子乎遂乞骸骨¶
不許改文昌左相同鸞臺三品　又曰裴炎改中書令¶
<pb:KR3k0055_WYG_088-21a>¶
舊制宰相議事門下省號政事堂長孫無忌以司空房¶
元齡以僕射魏徵以太子太師皆知門下省事至炎以¶
中書令執政故徙政事堂於中書省　又曰張嘉貞始¶
為中書舍人崔湜輕之後與議事正出其上湜驚曰此¶
終其坐後十年而為中書令　又曰嘉貞薦苗延嗣員¶
嘉静吕太一崔訓皆位清要日與議政事當時語曰令¶
君四俊苖吕崔員　又曰蕭至忠為中書令時宗楚客¶
懷姦植黨而韋巨源楊再思李嶠務自安無所弼正至¶
<pb:KR3k0055_WYG_088-21b>¶
忠介其間獨不詭隨時望翕然歸重帝亦曰宰相中至¶
忠最憐我　又曰裴度拜中書令上已宴曲江度不赴¶
帝賜詩　元史曰耶律楚材為中書令事無鉅細皆先¶
白之帝南征克汴梁親執觴賜楚材曰朕之所以推誠¶
待卿者先帝之命也非卿則中原無今日矣時西域諸¶
國及宋髙麗使者來朝帝指楚材示之曰汝國有如此¶
人乎皆謝曰無有殆神人也¶
　　中書令三¶
<pb:KR3k0055_WYG_088-22a>¶
原專車　隔坐(上詳中書監二為吳録曰紀隲字子上/景皇時隲父亮  尚書令隲為中書令)¶
(每朝㑹以雲母/屏風隔其坐)　望士　勝㑹(上詳中令二而晉陽秋/曰王獻之少  標邁不)¶
(循常貫而撮其勝/㑹故為中書令)　典詔命　宣國道(上詳中令二内/下見中書總)¶
(樞/注)　參時務　典史書(上詳中令二事晉令曰中書為/詔令記㑹時  典作史書也)¶
　立為頌　共講文(崔鴻後趙録曰徐光字季武頓丘/人幼以文才年十三王陽攻頓丘)¶
(掠之而令主秣馬光但書柱作詩賦左右以白勒勒令/召光付紙筆光立為頌賜衣服遷為中書令  下詳中)¶
(令/二)　貴幸傾朝　尊寵任職(漢書曰石君防與宏恭皆/少坐腐刑為中黄門以選)¶
(為中尚書宣帝時任中書官以恭為令君防為僕射恭/死君防代為令貴幸傾朝百僚皆敬事  下詳中令二)¶
<pb:KR3k0055_WYG_088-22b>¶
　才學廣贍　文㫖清逺(並詳中/令二)　意性調美　情度¶
淹粹(薛瑩條列吳事曰吳沖意性調美心趣觧暢有刀/筆閑於時事為中書令雖不能匡矯亦自有守不)¶
(茍求容媚二下/詳中書總)　増風儀秀逸　進止雍容(上詳中令/二  事文)¶
(類聚云唐温彦博遷中書令彦博善於宣吐每奉使入/朝召問四方風俗承受綸言有若成誦聲韻髙朗響溢)¶
(殿廷進止雍容觀者拭目髙祖嘗讌朝臣詔太宗/諭㫖既而顧謂侍臣曰何如温彦博其見重如此)　二¶
員相逼　四俊見稱(孔帖曰張嘉貞初為兵部張説已/為侍郎及皆相説位其下議論無)¶
(所讓故説不平後嘉貞出為幽州刺史説代其處嘉貞/銜悔謂人曰中書令幸二員何相逼耶  下詳中令二)¶
　創緑野堂　進金鏡録(事文類聚云裴度徙東都留/守加中書令時閹豎擅威天)¶
<pb:KR3k0055_WYG_088-23a>¶
(子擁虚器度不復有經濟意乃治第東都又於午橋創/别墅號緑野堂與白居易劉禹錫為文章把酒窮晝夜)¶
(相歡不問人間事/  下詳中令二)　命停嚴鼓　索焚表章(事文𩔖聚/曰太宗車)¶
(駕征遼中書令岑文本卒帝親臨視撫之流涕其夕帝/聞嚴鼓三聲曰文本殞逝情深惻怛今宵夜警所不忍)¶
(聞命停之慨又云馬周為中書令臨終索陳情表章帙/手自焚之  然曰以官案彰君之過求身後之名吾弗)¶
(為/也)¶
　　中書令四¶
原處機密(詳中/令二)　掌機管(王洽集辭中書令表云竊以/中書職掌機管有由來矣漢)¶
(武之世始建此職厯代時宜置廢遂重武帝/朝荀朂張華並為其任中興以來宰相居也)　俱處機¶
<pb:KR3k0055_WYG_088-23b>¶
密(晉諸公贊曰裴楷為中書令加侍中與光禄大夫張/華俱處機密楷有時望而華獨開府時皆貴之華不)¶
(敢受尋進/楷開府也)　便居顯要(檀道鸞陽秋云王洽為中書令/時年二十九將辭免兄王胡之)¶
(遺之書曰昔大將軍亊故吾年二十九在烏衣宅諸文/臺門詣謝還北窓牀上悲歎曰今出求為貧賤不可得)¶
(弟今二十九便居清顯要任敢不/敬以先㫖為弟啓義讓之路也)　奕世(晉陽秋曰王/獻之為中書)¶
(令為一時風流之冠卒以王珉為中書令世謂之大王/令小王令也珉父洽又嘗為此官珉復繼之時人以為)¶
(奕世/令望)　一時之美(劉謙之晉記云中書令王獻之卒贈/太常以侍中王珉代之皆一時之美)¶
(也/)　清雅正事(王敦集表云中書令領軍庾亮/清雅正事中書監領軍如故)　増中¶
書五郎(晉諸公贊曰陳准為中/書令省中號中書五郎)　自後缺位(事文𩔖聚/曰元宗時)¶
<pb:KR3k0055_WYG_088-24a>¶
(宰相蕭嵩加中書令自張説為中書令後/缺此位四年嵩得之嘗帶河東節度使)　掌文誥職¶
(又曰張九齡一代詞宗為中書令引韋陟為中/書舍人與孫逖梁陟對掌文誥時人以為美談)　開國¶
舊勲(又曰宋趙普端拱初三入相稱疾上表致仕以普/為西京留守河南尹加中書令太宗賜手詔曰開)¶
(國舊勲惟卿一人而已/不同他等毋即固辭)　台樞令德(又曰王旦罷相薨/翰林學士承㫖李)¶
(淮等奏議曰太尉王旦踐厯台樞將二十年紀律用/張方夏咸服藹然令德洽於民瞻贈太尉中書令)¶
　　中書令五¶
原墓志梁簡文帝中書令臨汝靈侯墓志銘曰昔太祖¶
時其惟宣武講道開天儀嵩作輔是曰邦茅籍規承矩¶
<pb:KR3k0055_WYG_088-24b>¶
如康嗣衞似禽居魯息轡巖隈塗窮夜臺靈檐永闃松¶
路方開草茂故轍松插新枚月明泉暗暑徃寒來　梁¶
元帝中書令庾肩吾墓志曰荆山萬重地産卞和之玉¶
隋流千仞水出靈蛇之珠故能𦙍兹屈景育斯唐宋掌¶
庾命族世濟琳琅遂昌開國蟬聯冠冕父易髙尚其道¶
肥遯貞吉闗吏早逢夙表真人之氣少微晩映還彰隱¶
士之星肩吾氣識淹通風神閒逸鐘鼓詞林笙簧文苑¶
入為度支尚書任同北斗錫韓稜之劒朝比南宫識鄭¶
<pb:KR3k0055_WYG_088-25a>¶
崇之履余以其為人也瑚璉之器無慚垂棘杞梓之材¶
有均廊廟故贈散騎常侍蓋旌賢也　張纘中書令蕭¶
子顯墓志曰君狀貎丘墟風神磊落閒澹動於容止英¶
奕發於流盼筆鋒席上皆如素蓄切問近思見稱閑敏¶
帝嘗顧問君曰我撰通史若成衆史可廢乃荅詔曰仲¶
尼賛易道黜八索述職方除九邱聖製符同復在兹日¶
儲君育德少陽情協陳阮親□妙思式表𤣥石¶
原表宋謝莊讓中書令表曰伏惟陛下登取震維臨齊¶
<pb:KR3k0055_WYG_088-25b>¶
璿政澤與風翔恩從雲動臣聞璧門天邃鳯沼神深絲¶
綸王言出納帝命自非望允當時譽宣庠塾未有謬垂¶
曲寵空席兹榮在於平壯猶不可勉况今緜痼百志俱¶
淪¶
增制唐蘇頲行張説中書令制曰咸有其德委廊廟之¶
元宰知無不為歸掖垣之成務燕國公張説含和育粹¶
特表人師懸觧精通見期王佐故能深而不竭久而彌¶
芳宣大號於紫宸潤昌圖於清禁我憑柱石爾作鹽梅¶
<pb:KR3k0055_WYG_088-26a>¶
　行姚崇紫微令制曰黄門天之紫微地在清禁宰臣¶
為重庶政攸先不有殊才曷云兼寄梁國公姚崇河山¶
粹氣禮樂清英德量在寛公心益厚詞必體要行之自¶
逺學以窮微志於可大允兹忠讜光我謀謨聞善若驚¶
欲仁斯至衣冠以為蓍蔡廊廟資其柱石朕之欽者管¶
樂人之傑者蕭張遂能以身許國開物成務邦是用乂¶
期惟得賢北辰環拱西垣近密俾因題劒之榮式演如¶
絲之命　宋韓通贈中書令制曰易姓受命王者所以¶
<pb:KR3k0055_WYG_088-26b>¶
狥至公臨難不茍人臣所以明大節具官定交霸府委¶
質前朝荷戈共厯於艱貞錫壤迭分於戎律朕以三靈¶
睠祐百姓樂推言念元勲方酬異渥蒼黄遇害良用憮¶
然追升浴鳳之池式表潛龍之舊¶
　　中書侍郎一¶
原杜氏通典曰中書侍郎漢置中書領尚書事有丞郎¶
魏黄初初中書既置監令又置通事郎(魏志曰掌詔草/即漢尚書郎之)¶
(位/)次黄門郎黄門郎已署事過通事乃署名已署奏以¶
<pb:KR3k0055_WYG_088-27a>¶
入為帝省讀書可後改通事郎為中書侍郎晉置四員¶
及江左初又改為通事郎尋復為中書侍郎其職副掌¶
王言更入直省五日從駕則正直從次直守(張華兼中/書郎從駕)¶
(征鍾㑹掌書疏表撰遂又荀朂泰始中中書郎張華王/濟猶尚自起草及後  失舊體  又華廙為人𢎞雅加)¶
(以名家子孫以婦父盧毓典/選至三十五為中書通事郎)宋中書侍郎進賢一梁冠¶
介幘絳朝服用散騎常侍為之齊梁皆四人梁以功髙¶
者一人主省内事陳因之後魏北齊置四員隋初為内¶
史侍郎亦四員煬帝減二員改為内書侍郎唐初為内¶
<pb:KR3k0055_WYG_088-27b>¶
史侍郎武德三年改為中書侍郎龍朔以後隨省改號¶
而侍郎之名不易(舊制正四品上大/厯二年陞從三品)員二人掌侍從獻¶
替制敕冊命敷奏文表通判省事　初學記曰案敘中¶
書侍郎魏官也又環濟要略曰中書有令僕射丞郎謂¶
西漢時也又案衞宏漢舊儀曰漢置中書領尚書匈奴¶
營部一郎民曹一郎謁者一郎此則中書郎已聞漢代¶
記傳無明文莫知廢置之由矣沈約宋志云晉改通事¶
郎為中書侍郎蓋此始也(按魏志司馬宣王辟王伯興/擢為中書侍郎亦明帝時據)¶
<pb:KR3k0055_WYG_088-28a>¶
(此中書侍郎起魏代沈/約宋書云晉改似謬也)案隋初改中書省為内侍省隋¶
末改為内書監唐初又改為内史省龍朔二年改為西¶
臺光宅初改為鳳閣開元初改為紫微其侍郎各因臺¶
閣改易為名(若鳳閣則名鳳閣侍郎/其舍人以下皆倣此)　増六典曰中書¶
侍郎掌貳令之職凡邦國之庶務朝廷之大政皆參議¶
焉凡臨軒冊命大臣令為之使則持冊書以授之凡四¶
方來朝臨軒則授其表疏升於西階而奉之若獻贄幣¶
則受之以授於所司　文獻通考曰宋制侍郎掌貳令¶
<pb:KR3k0055_WYG_088-28b>¶
之職參議大政授所宣詔㫖而奉行之官制行以尚書¶
右僕射兼又别置侍郎以代參知政事建炎初復改侍¶
郎為參政¶
　　中書侍郎二¶
原魏志曰明帝詔舉中書郎謂吏部尚書盧毓曰得其¶
人與不得其人在盧生耳選舉莫取有名有名如畫地¶
作餅不可噉也毓舉韓暨敦篤有至行帝乃用之　王¶
隱晉書曰華表子簡字奉駿有智器文藻官至中書郎¶
<pb:KR3k0055_WYG_088-29a>¶
　又曰陳夀舉孝亷為著作郎與張華友善華當啓轉¶
中書郎荀朂黨疾夀華語吏部出為長廣太守　臧榮¶
緒晉書曰夏侯孝若為野王令居邑累年朝野多歎其¶
屈除中書郎　曹嘉之晉紀曰汝南史曜為山濤所知¶
曜字季茂父為征南府小吏鄉人周浚一見曜而友之¶
配之妹官至中書郎　晉書曰裴瓉字國寳楷子風神¶
髙邁為中書郎出入禁門見者皆肅然改容　増晉書¶
曰衞瓘為中書郎時權臣專政瓘優游其間無所親疎¶
<pb:KR3k0055_WYG_088-29b>¶
為傅嘏所倚重謂之寗武子　原晉中興書曰范甯字¶
武子少好學多所通覽為臨淮太守徵拜中書郎專掌¶
西省以職在機近固辭不許多所獻替有益治道　晉¶
起居注詔曰今之士大夫多不樂出宰牧而好内官今¶
皆先經外郡治民著績然後入為常伯中書郎　沈約¶
宋書曰王微與弟綽書曰闔門皆蒙時私吾髙臥家巷¶
遂至中書郎此足以闔棺也　王濛别傳曰濛字仲祖¶
為中書侍郎在職四年無對首尾如一人又遷司徒左¶
<pb:KR3k0055_WYG_088-30a>¶
長史少選四人年頻滿以濛難與比肩故也　増冊府¶
元龜曰宋江智淵為中書侍郎愛好文雅辭采清贍世¶
祖深相知待恩禮冠朝時讌私甚數多命羣臣五六人¶
遊集智淵常為其首同侣未及前輒獨蒙引進　又曰¶
殷景仁為中書侍郎臥疾者五年雖不見上而密表去¶
來日中以十數朝政大小必以問焉形迹周密莫有窺¶
其際者　又曰景仁為中書侍郎於國典朝儀舊章記¶
注莫不撰録識者知其有當世之志　又曰南齊張融¶
<pb:KR3k0055_WYG_088-30b>¶
太祖時為中書郎帝手詔賜融衣曰見卿衣服粗故誠¶
乃素懷有本視爾藍縷亦虧朝望令送一通故衣服謂¶
雖故乃勝新是吾所著已令裁減稱卿之體并履一量¶
　又曰王融為中書郎武帝以其才辯使兼主客接魏¶
使房景髙宋弁弁見融年少問主客年幾融曰五十之¶
年久逾其半　又曰王融為中書郎世祖幸芳林園褉¶
宴朝臣詔融為曲水詩序文藻富麗當世稱之　又曰¶
梁王峻天監中為中書侍郎髙祖甚悦其風采與陳郡¶
<pb:KR3k0055_WYG_088-31a>¶
謝覽同見賞擢　又曰任昉雅善屬文尤長刀筆才思¶
無窮遷中書侍郎髙祖霸府初開以昉為驃騎記室梁¶
臺既建禪讓文誥多昉所具及踐祚拜黄門侍郎　又¶
曰丘遲為中書郎待詔文德殿武帝著連珠詔羣臣繼¶
作者數十人遲文最美　又曰陳姚察為中書侍郎厯¶
嘉德宣明二殿及東宫三學士每有制述多用新竒專¶
志著書白首不倦　北史曰趙彦深諷朝廷以子堅為¶
中書侍郎頗招物議時馮子琮子慈明祖廷子君信並¶
<pb:KR3k0055_WYG_088-31b>¶
相繼居中書故時語云馮祖及趙穢我鳯池　冊府元¶
龜曰後魏髙遵為中書侍郎與游明根髙閭李沖入議¶
律令親對御座時有陳奏以積年之勞賜粟帛牛馬¶
又曰朱延雋為中書侍郎宣武專心釋典不事墳籍延¶
雋上疏諫　又曰趙逸為中書侍郎太武神䴥三年三¶
月上已帝幸白虎殿命百僚賦詩逸製詩序時稱為善¶
　又曰崔光本名孝伯歴中書侍郎甚為孝文所知待¶
嘗曰孝伯之才浩浩如黄河東注固今日之文宗也¶
<pb:KR3k0055_WYG_088-32a>¶
又曰髙閭為中書侍郎軍國書檄詔令碑頌銘賛百有¶
餘篇其文亦髙允之流世稱二髙　又曰魏收兼中書¶
侍郎季秋大射普令賦詩收詩末云尺書徴建鄴折簡¶
召長安王文襄壯之顧諸人曰在朝今有魏收便是國¶
之光彩　隋書曰元善拜内史侍郎上每望之曰人倫¶
儀表也凡有敷奏聲氣抑揚觀者屬目　冊府元龜曰¶
薛道衡開皇中為内史侍郎髙祖每曰薛道衡作文書¶
甚稱我意後善其稱職謂楊素牛宏曰道衡老矣驅使¶
<pb:KR3k0055_WYG_088-32b>¶
勤勞宜使其朱門陳㦸於是進位上開府　又曰虞世¶
基為内史侍郎煬帝重其才親禮逾厚專典機密　孔¶
帖曰温彦博遷侍郎髙麗貢方物髙祖欲讓而不臣彦¶
博執不可曰遼東本周箕子國漢元菟郡不使北面則¶
四夷何所瞻仰帝納之而止　冊府元龜曰岑文本為¶
中書侍郎儲宫初建名士多兼領宫官太宗亦欲令文¶
本兼攝文本固辭曰臣以庸才久逾涯分守此一職常¶
懼滿盈豈宜更忝春坊以速時謗乃止　唐書曰郭正¶
<pb:KR3k0055_WYG_088-33a>¶
一永淳二年除中書侍郎正一在中書累年明習舊事¶
兼有詞學制敕多出其手當時號為稱職　又曰崔沔¶
拜中書侍郎或謂沔曰今之中書皆是宰相承宣制命¶
侍郎雖是副貳但署位而已甚無事也沔曰不然設官¶
分職上下相維各申所見方為濟理豈可俛黙偷安而¶
為懷禄士也自後每有制敕及曹事沔多所異同　孔¶
帖舊史曰薛元超髙宗時為中書侍郎特承恩遇嘗召¶
入與諸王同預私讌又重其文學政理之才曽謂元超¶
<pb:KR3k0055_WYG_088-33b>¶
曰長得卿在中書固不藉多人　冊府元龜曰劉褘之¶
則天朝拜中書侍郎時軍國多事所有詔敕獨出禕之¶
搆思敏速皆可立待　又曰蘇味道為鳳閣侍郎味道¶
前居相位數載竟不能有所發明但脂韋其間茍度取¶
容而已故時人號為蘇模稜　又曰蘇頲開元初為中¶
書侍郎時李乂為紫微侍郎與頲對掌文誥他日𤣥宗¶
謂頲曰前朝有李嶠蘇味道謂之蘇李今有卿及李乂¶
亦不謝之　又曰張鎬為中書待郎時朔方興戎帝注¶
<pb:KR3k0055_WYG_088-34a>¶
意將帥以鎬有文武才業命兼河南節度使持節都統¶
淮南等道諸軍　又曰裴度為中書侍郎先是德宗朝¶
宰臣歸私第百官不敢及門度以方討不庭宰臣宜日¶
接多士冀有所聞因奏請私家通賔客帝方屬意許之¶
四方布衣得以策畫干丞相至今宰臣私第接士因度¶
之請也¶
　　中書侍郎三¶
原躍池　入室(上見卞伯玉赴中書詩暢何法盛晉中/興書曰王濛字仲祖恬  能言名理善)¶
<pb:KR3k0055_WYG_088-34b>¶
(隷書與劉惔為中書郎太宗輔政濛惔並數侍接對每/為入室之賔惔字真長少清峻時人以濛比袁曜卿以)¶
(惔比荀/奉倩)　專掌　無對(並詳侍/郎二)　軌制　書檄(何法盛/晉中興)¶
(書曰孔演字元舒晉國建與庾亮俱補中書侍郎於時/中興肇建庶事草創演經學博通又練悉舊典朝儀軌)¶
(制多取正馬由是元明二帝親愛之初嵇氏世家/曰嵇含字思道為中書郎書檄雲集  不立草)　至¶
行　直言(上詳侍郎二好晉中興書曰范甯拜中書侍/郎時烈宗雅  文學而明習五經甚見親愛)¶
(朝廷擬議輒諮訪之/甯指朝士直言無諱)　鍾表　卞詩(郭頒魏晉世語曰/司馬景王命中書)¶
(侍郎虞松作表再呈不可意令松更定之經時竭思不/能改心存形色中書郎鍾㑹察有憂色問松以實對㑹)¶
(取草視為定五字松悦服以呈景王景王曰不當爾耶/松曰鍾㑹耳王曰如此可大用真王佐才也  卞伯玉)¶
<pb:KR3k0055_WYG_088-35a>¶
(有赴中/書詩)　五字　片言(上詳鍾表注士陸士衡轉中書/侍郎齊王收  衡付廷尉士衡)¶
(出後謝表曰臣以職在中書制命所出而臣本以筆札/見知慮逼廹不獲已乃詐發内妹喪出就弟雲哭泣受)¶
(弔片言隻字/文不闗其間)¶
　　中書侍郎四¶
原掌詔書(魏志云黄初中改祕書/始置通事郎掌詔草也)　掌密詔(環濟要略/云中書掌)¶
(宫内宻詔有/令僕射丞郎)　職典禁闈(曹毗集王仲祖誄云入管中/書職典禁闈藻蔚華幄芳逸)¶
(雲/逵)　張華掌書疏(張華别𫝊云大駕征鍾㑹華兼中書/郎掌書疏表檄文帝善之還乃即真)¶
(也/)　陸機以文學轉(王隱晉書云陸機字士/衡以文學轉中書郎)　大事及¶
<pb:KR3k0055_WYG_088-35b>¶
議多見施行(又云李重遷中書侍郎每大事及/疑議輒參以經典處決多見施行)　論釋¶
多見稱述(晉書云庾亮中興初拜中書郎領著作侍講/東宫其所論釋多見稱述與温嶠俱為天子)¶
(布衣之好時帝方任刑法以韓子賜皇太子亮/諫以申韓刻薄傷化不足留聖心太子甚納焉)　王濟¶
少有俊才(文士傳云王濟字武子少/有俊才起家為中書郎)　王濟有文章(晉/起)¶
(居注云武帝詔曰駙馬都尉王濟忠篤/好學問有文章器幹其以為中書侍郎)　増品第四特¶
預宴(孔帖曰于志寕為中書侍郎太宗嘗宴近臣問志/寜安在有司奏敇召三品志寜品第四帝悟特詔)¶
(預/宴)　犯吾鱗禆闕失(又云杜正倫進中書侍郎與韋挺/虞世南姚思亷論事稱㫖帝設宴)¶
(具召四人者謂曰我聞神龍可擾以馴然頷有逆鱗嬰/者死人君亦有之卿屬遂犯吾鱗禆闕失朕豈慮危亡)¶
<pb:KR3k0055_WYG_088-36a>¶
(哉思卿至意故舉酒以/相樂也各賜帛有差)　美官(又云蘇頲起為工部侍/郎帝問宰臣有自工部)¶
(侍郎得中書侍郎乎對曰陛下任賢惟所命何資之計/乃詔以頲為中書侍郎帝勞曰方美官缺每欲用卿然)¶
(宰相議遂無及/者朕為卿恨)　諫東西兩朋(又云郝處俊為中書侍/郎髙宗御殿觀酺時京)¶
(城四縣及太常音樂分為東西兩朋帝令雍王賢為東/朋周王潭為西朋務以角勝為樂處俊諫曰臣聞禮所)¶
(以重童子無誑者恐其欺詐之心生也伏以二王春秋/尚少意趣未定當須推多讓美相敬如一今怱分為二)¶
(朋遞相誇競非所以道仁義示和睦也/髙宗矍然曰卿之逺識非衆人所及)　中樞(白居易/除裴垍)¶
(中書侍郎制曰宜/登中樞以副僉望)¶
　　中書侍郎五¶
<pb:KR3k0055_WYG_088-36b>¶
原詩魏劉公幹贈徐幹詩曰誰謂相去逺隔此西掖垣¶
所限清切禁中情無由宣思子沈心曲長歎不能言起¶
坐失次第一日三四遷步出北寺門遥見西苑園細柳¶
夾道生方塘含清源輕葉隨風轉飛鳥何翩翩　齊卞¶
伯玉赴中書詩曰大方信苞容優渥遂不已躍鱗龍鳳¶
池揮翰紫宸裏　唐太宗餞中書侍郎來濟詩曰曖曖¶
去塵昏灞岸飛飛輕蓋指河梁雲峰衣結千重業雪岫¶
花開幾樹芳深悲黄鶴孤舟逺獨歎青山别路長聊將¶
<pb:KR3k0055_WYG_088-37a>¶
分袂霑襟淚還用持添離恨觴¶
原表梁庾肩吾為寧國公讓中書表曰臣聞陟彼太行¶
伯厚之車屢怠望兹吳坂少游之馬難躋是知美非流¶
水立致摧轅駿靡浮雲便期頓轡起登天漢寧培九萬¶
之風坐濟星橋非使千年之翼豈有幼稱辯慧足對元¶
禮弱標俊穎能嘲子淑玉重組長空見休寵深宫䆳宇¶
孰知懷憂¶
增制唐蘇頲行薛稷中書侍郎制曰慶傳於家者代濟¶
<pb:KR3k0055_WYG_088-37b>¶
其美才許於國者時無與讓開國男薛稷公貞性成仁¶
和道勝坦然之量羣物不干其静穆如之風九流不測¶
其度頃罹多難克仗嘉謀翼戴朕躬保寧王室厥功茂¶
矣朝廷賴焉俾廻踐於綸闈以增輝於鼎席　又孫逖¶
行徐安貞中書侍郎制曰清才特達雅量深沉為德行¶
之宗師是文詞之雄伯頃司水土兼典圖書博綜維精¶
彌綸有敘王言是屬公議攸歸宜増秩於五字俾齊名¶
於三入¶
<pb:KR3k0055_WYG_088-38a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_088-38b>¶
　¶
　¶
　¶
　¶
　¶
　¶
　¶
御定淵鑑𩔖函卷八十三¶
