# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.189071
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三十九
<pb:KR3k0055_WYG_044-1a>¶
　欽定四庫全書¶
御定淵鑑𩔖函卷三十九¶
　　地部十七(渭河涇/漕)　(昆明池/)¶
　　　渭一¶
　原春秋說題辭云渭之為言布也渭渭流行貌　尚書¶
　曰導渭自鳥鼠同穴東㑹于灃東㑹于涇又東過漆沮¶
　入于河　周官雍州其浸渭洛為闗中三川周幽王時¶
　三川震是也渭與涇灞滻澇潏灃滈為八水案水經注¶
<pb:KR3k0055_WYG_044-1b>¶
　及山海經注渭水出隴西首陽縣鳥鼠同穴山東北過¶
　狄道縣南上邽縣北陳倉縣南武功縣北槐里縣南與¶
　澇灃二水合東至髙陵與涇水合又與漆沮水合經秦¶
　漢之都至潼津而入河也　増河圖曰鳥鼠同穴山地¶
　之幹也渭水出其中　辛氏三秦記曰龍首山長六十¶
　里頭入渭水尾達樊川髙二十丈云昔有黑龍從南山¶
　出飲渭水其行道因成土山　史記曰秦武王三年渭¶
　水赤三日昭王十四年又赤三日　洪範五行傳曰赤¶
<pb:KR3k0055_WYG_044-2a>¶
者火色蓋亦以火沴水也渭水秦大川也隂陽亂秦用¶
嚴刑敗亂之象　沈約宋書曰秦漢都西京涇渭水雖¶
不在祀典以近咸陽故盡得比大川之祠　雜兵志曰¶
東海出氣如鼈渭水出氣如蜃¶
　　渭二¶
増詩曰文王初載天作之合在洽之陽在渭之涘文定¶
厥祥親迎于渭造舟為梁不顯其光　史記曰太公垂¶
釣於渭周西伯將獵卜曰所獲非龍非彲非熊非羆所¶
<pb:KR3k0055_WYG_044-2b>¶
獲霸王之輔於是西伯獵果遇太公於渭之陽與語大¶
恱　列子曰夸父逐日渴飲渭水不足乃暍死　水經¶
注曰渭水石柱橋舊有忖留神像此神嘗與魯班語班¶
令之出曰我貌很醜卿善圖物容我不能出班於是拱¶
手與言曰出頭見我忖留乃出首班以脚畫地忖留覺¶
之便還沒水故置其象於水惟背以上立水上　原三¶
輔舊事云初秦都渭北渭南作長樂宮橋通二宮間表¶
河以為秦東門表汧以為秦西門二門相去八百里渭¶
<pb:KR3k0055_WYG_044-3a>¶
水貫都以象天河横橋南渡以象牽牛漢都渭南開北¶
闕以臨渭渭北則陵廟所在　増史記曰文帝十二年¶
趙人新垣平以望氣見因説上設立渭陽五帝廟欲出¶
周鼎　又曰張釋之為廷尉漢文帝出中渭橋有一人¶
從橋下走出乗輿馬驚使騎捕屬廷尉廷尉奏此人犯¶
蹕當罰金　陳壽益都耆舊傳曰漢武帝時蜀張寛為¶
侍中從祀甘泉至渭橋有女子浴渭水乳長七尺上怪¶
遣問之女曰帝後第七車知我所來寛在第七車對曰¶
<pb:KR3k0055_WYG_044-3b>¶
天星主祭祀者齋戒不潔則見　曹瞞傳曰操與馬超¶
隔渭水而戰每渡渭輒為超騎所衝突地多沙不可築¶
城婁子伯說今寒可起沙為城以水灌之一宿而成¶
魏春秋曰諸葛亮出斜谷臨渭水司馬懿謂諸将曰亮¶
若出武功依山東轉者是其勇也若西止五丈原諸君¶
無事矣亮果屯渭水南原　王景暉南燕書曰姚秦皇¶
初三年歲在丁酉於長安渭濱得赤璽上有文字曰天¶
命燕徳　劇談録曰陳季卿羈棲輦下嘗訪僧於青龍¶
<pb:KR3k0055_WYG_044-4a>¶
寺遇僧他適因憩於煖閣中有終南山翁方擁爐而坐¶
東壁有寰瀛圖季卿歎曰得自渭泛河濟江達於家亦¶
不悔無成而歸翁乃命僧童折階前一竹葉作舟置圖¶
中渭水上季卿熟視恍若登舟旬餘至家復登葉舟泛¶
江至青龍寺見山翁尚擁褐而坐¶
　　渭三¶
原貫都　浸雍(上見前三輔舊事/  下見前周官)　増同穴　合流(尚/書)¶
(注烏鼠共為雌雄同穴處此山故名鳥鼠同穴渭水/出焉  水經注渭與涇合流三百里清濁不相雜)¶
<pb:KR3k0055_WYG_044-4b>¶
性清　色赤(後周宇文道渭源詩合流應不雜/方知性本清  色赤見前史記)　原知¶
星　相氣(上見前益都耆舊傳都葛洪神仙傳曰駙馬/都尉北海巫炎字子  漢武帝出子都見於)¶
(渭橋上見頭上鬱鬱有紫氣高丈餘帝召東方/朔使相此君有何道術曰此君有隂道之術)　應徳¶
　失紀(秦書曰昔三代居三河而河洛出圖書秦居渭/陽而水數赤瑞異應徳之效也  焦贑易林曰)¶
(山崩谷絶天福盡竭/涇渭失紀玉厯既闕)　増甘誓　鎬書(水經渭水東合/甘水即夏啓伐)¶
(有扈作誓于甘有又渭水與鎬水合春秋後傳曰使者/鄭客至華山見  素車白馬來者曰子之咸陽願托書)¶
(致鎬池君内/言祖龍死)　原造舟　贈路(上詩見前至又詩曰我/送舅氏曰  渭陽何以)¶
(贈之路/車乗黄)　通橋　複道(上詳前宮史記曰秦始皇複道/向阿房  渡渭屬之咸陽以象)¶
<pb:KR3k0055_WYG_044-5a>¶
(天極閣道絶/漢扺營室也)　秦祠　漢拜(上見前沈約宋書之漢書/曰文帝親拜灞渭  㑹以)¶
(郊見渭/陽五帝)　晉壘　苻壇(臧榮緒晉書曰諸葛亮率衆出/斜谷高祖拒亮遂濟渭水背水)¶
(而壘依裴景仁苻書曰苻健至長安賈元等上/尊號  舊儀立百官設壇城南於渭水之陽)　垂釣¶
　投錢(上見前史記山趙岐三輔決録曰安陵/清者有項仲  飲馬渭水每投三錢)　増棄¶
脂　出椀(杜牧阿房宮賦曰渭流漲膩棄脂水也公酉/陽雜爼景龍寺有八角井唐元和中有  主)¶
(過之令侍婢以銀稜椀取水誤/墜井中經月餘椀出於渭河)　原龍飲　雞翔(上見/前三)¶
(秦記宿裵景仁苻書曰苻健皇始四年冬山雞來入人/家栖  養子而去羣聚傍渭水而游翔與家雞無異)¶
　導鳥穴　入龍山(上見尚書記下/詳前三秦  中)　出地幹　象天¶
<pb:KR3k0055_WYG_044-5b>¶
河(上見前河圖事下/詳前三輔舊)　増過上邽　歴大散(水經注渭/水東過上)¶
(邽縣大又東/北歴  散闗)　逕略陽　繞華隂(水經注略陽在隴右/渭又西逕略陽  又)¶
(曰渭水東繞/華隂縣北)　原貫甸服　浸神皐(水經渭南渭北總/貫注於長安甸服)¶
(也渭又秦漢立羣祠/於  傍稱神臯焉)　橋法牛　氣如蜃(上見前三輔/舊事  下見)¶
(前雜/兵志)　増作離宮　開北闕(秦作離宮在渭水南北漢/都渭南開北闕以臨渭俱)¶
(見三/輔記)　走櫟道　通茂陵(東渭橋漢髙祖造以走櫟陽/之道西渭橋漢武帝造跨渭)¶
(水以通茂陵/俱見水經注)　原出周鼎　得燕璽(上見前史記書/下見前南燕)¶
驚輿馬　御樓船(上見前史記諫漢書曰薛廣徳為御/史大夫直言  諍元帝酎酒宗廟出)¶
<pb:KR3k0055_WYG_044-6a>¶
(便門欲御樓船廣徳當乗輿免冠曰宜從橋上乃/從橋酈道元注水經曰渭橋秦制也亦曰便門橋)　呂¶
釣陽　馮耕陰(上見前史記阿馮衍楊節賦序曰馮子/耕於驪山之  渭水之陰廢弔問之禮)¶
(絶游宦之路眇然有超/物之心無偶俗之志)　増丹幾陷　瞞乍驚(水經注/曰燕太)¶
(子丹質於秦秦王遇之無禮乃求歸秦王為機欲以陷/丹丹渡橋機不發  又曰渭橋舊有忖留神像董卓入)¶
(闗焚此橋曹瞞更修/之見忖留像而驚之)　非子主馬　文公出田(史記秦/之先非)¶
(子為周孝王主馬於汧渭之間/  又曰秦文公田於汧渭之間)　秦築阿城　漢起上¶
苑(史記秦始皇三十五年作朝宮於渭南亦曰阿城也/  又曰漢武帝建元中起上林苑屬之南山亦在渭)¶
(南/也)　夸父渴飲　季卿圖泛(上見前列子下/見前劇談録)　囊沙作¶
<pb:KR3k0055_WYG_044-6b>¶
城　抱鬛渉水(曹瞞傳曰瞞與馬超隔渭水而陣乃作/縑囊囊沙以堙水造城  唐書安禄山)¶
(反僕固懷恩至渭水/無舟抱馬鬛以逸)　原導鳥鼠之源　為雍州之浸¶
　　渭四¶
増厲鍛(詩渉渭為亂/取厲取鍛)　原迎太姒(見前詩親/迎于渭)　得玉璜¶
(呂望垂釣於渭水/得玉璜遂為帝師)　送舅氏(見前贈/路注中)　増眞人西遊(水/經)¶
(注渭與汧合入散闗昔老子将至闗/闗令尹喜候氣知眞人将有西遊者)　陳寳(水經注渭/水又東過)¶
(陳倉縣縣有寳雞祠即秦文公/遊獵於此遇寳雞嗚故曰陳寳)　鄜畤(封禪書秦文公/田於汧渭之間)¶
(夢黄蛇自天屬地其口止於鄜衍以/為上帝之神於是作鄜畤祠白帝)　原見玉英(史記/漢文)¶
<pb:KR3k0055_WYG_044-7a>¶
(帝立渭陽五帝/廟常有玉英見)　増大人見(水經注渭水北過襄武縣/魏咸熙二年襄武上言有)¶
(大人見身長三丈跡長/三尺言厯數當在晉)　背負清渭(郭子儀奏雍州背/負清渭濁河之固)¶
　分渭水入金光門(韓朝宗為京兆尹分渭水入金/光門匯為潭以通西市林木)¶
祓除(李適傳天子春幸/棃園並渭水祓除)　渭河三百里内漁釣者五坊¶
捕治之(唐史河/渠令)　馬化為龍(柳宗元龍馬贊明皇帝在/位靈昌郡得異馬於河其)¶
(狀龍鱗虺尾拳毛環目肉鬛居帝闕二十年遇禍亂帝/西幸馬至咸陽西入渭水化為龍游泳去不知所終)¶
　蛙大如鼎(唐志神龍中渭水有蝦蟇大/如鼎里人聚觀數日而失)　合秦川隴¶
水(見水/經注)　船司空(地理志曰渭水東至船/司空入河服䖍曰縣名)　陽春澌(韓/愈)¶
<pb:KR3k0055_WYG_044-7b>¶
(詩灞渭/陽春澌)　獨向東(杜甫詩清渭無情/極愁時獨向東)　原沔彼渭水¶
浸夫雍州¶
　　渭五¶
原詩後周宇文逌至渭源詩曰渭源奔鳥穴輕瀾起客¶
亭淺淺滿澗響蕩蕩竟川鳴潘生稱運石馮子聽波聲¶
斜去臨天半横來對始平合流應不雜方知性本清¶
庾信望渭水詩曰樹似新亭岸沙如龍尾灣猶言今暝¶
浦應有落帆還　隋煬帝臨渭源詩曰西征乃届此山¶
<pb:KR3k0055_WYG_044-8a>¶
路亦悠悠地幹紀靈異同穴吐洪流濫觴何足擬浮槎¶
難可儔驚波鳴澗石澄岸瀉巖樓滔滔下狄縣淼淼肆¶
神州長林嘯白獸雲徑想青牛風歸花葉散日舉煙霧¶
收直為求民隐非窮轍跡遊　薛道衡奉和臨渭源應¶
詔詩曰元功復禹跡至徳去湯羅玉闗亭障逺金方水¶
石多八川兹一態萬里導長波驚流注陸海激浪象天¶
河鸞旗歴巖谷龍穴暫經過西老陪遊宴南風起詠歌¶
庶品蒙仁澤生靈穆太和微臣惜暮景願駐魯陽戈¶
<pb:KR3k0055_WYG_044-8b>¶
柳顧言奉和春日臨渭水應令詩曰飲馬投錢岸解釣¶
剖璜津風絲曳香餌覆杯懷昔人　唐韋嗣立奉和三¶
日祓禊渭濱詩曰乗春祓禊逐風光扈蹕陪鑾渭渚傍¶
還識當時水濱老衰年八十待文王　李乂奉和三日¶
祓禊渭濱詩曰中園花柳暮春時元已陪遊樂在兹此¶
日欣逢臨渭賞昔年空道濟汾詞　徐彥伯奉和三日¶
祓禊渭濱詩曰晴風麗日滿芳洲御色春筵祓錦流皆¶
言侍蹕璜溪宴暫似乗槎天漢游　増唐岑參西過渭¶
<pb:KR3k0055_WYG_044-9a>¶
州見渭水思秦詩曰渭水東流去何時到雍州憑添兩¶
行淚寄向故園流　崔國輔渭水西别季崙詩曰隴外¶
長亭堠山深古塞秋不知嗚咽水何事向西流¶
増賦唐劉珣渭水象天河賦曰昔我先王肇修人紀乃¶
建邦國以立都鄙或處沃而稱奧或宅中而為美周分¶
景臺之測用㑹陰陽之擬漢據鶉首之分實為山河之¶
理故右扶風而左馮翊距涇川而浮渭水潼函襟帶豐¶
鄠巍峩下則崇岡於地險上乃取範於天河城雉周環¶
<pb:KR3k0055_WYG_044-9b>¶
而斗設宮觀駢牙而星羅轉曲江於前岸俯冀闕於中¶
波車馬諠流渾濤聲之交錯風塵日夕與津霧而相和¶
蓋聖人垂則必天之象王者都㑹大洽斯享運璇衡以¶
齊玉燭法露盤以崇金掌四方輻凑萬國攸仰風雲以¶
之吸合日月於焉澄朗茍禎祥而應㑹則乾元之攸往¶
何必河出圖洛出書然後為卜食之華壤者也懿哉作¶
者元后中興後嗣同天之道順人之意横橋乃牽牛之¶
設素滻則飲龍之謂晩光澹灩接鳳苑之祥煙曉色清¶
<pb:KR3k0055_WYG_044-10a>¶
明連斗城之佳氣樓臺傍而津涯隱伏鐘鼓作而波濤¶
汨沸不覩斯焉以取斯寧復知王者之貴不察所由於¶
所以又安明坎徳之靈而主乎渭徒觀其遠界汧隴横¶
截秦川沃長安之霞日浮京兆之雲天都邑傍於左右¶
舟檝來而泝沿上林之煙開霧卷建章之戸萬門千朝¶
而望兮蓬瀛若留乎岸側夕而臨也河漢宛在乎目前¶
是以婁敬云被山帶河四塞為固豈不謂天道無親惟¶
徳是輔祥符下及瑞圖斯遇以登仁壽之理用表坤靈¶
<pb:KR3k0055_WYG_044-10b>¶
之喻請謂東周安處先生之徒與須知西朝翰林主人¶
之作賦　衞次公渭水貫都賦曰清渭天鑿名都王制¶
貫金城千里之域寫銀河九霄之勢同穴發源衆川潛¶
泄分黑水以渺漫遶黄山而迢遞水能濟物用導於中¶
州君徳配天故法於上帝都之㑹也皇皇渭之流也湯¶
湯異東西之瀍澗非汲引之沮漳夏后濬川分流非肇¶
於伯禹秦徳王水貫都必因於始皇照䨇鳳之丹闕架¶
長虹之飛梁褰裳者不勞於揭厲濯纓者何必於滄浪¶
<pb:KR3k0055_WYG_044-11a>¶
泛彼樓船掩橫汾於武帝濵之釣叟感入兆於文王且¶
夫前王酌憲惟皇都之所建度地有孚因貫渭之上腴¶
曲抱乎周原秦野旁臨乎八達九衢既流衍以紅粟誠¶
輝煥乎黄圖則知八水皆流豈清於渭水五都並制莫¶
大於西都原夫渭者雍之巨浸都者人之所聚天垂法¶
君必取曳雲間之清渭何殊雲漢移天上之紫宮洞開¶
天府及乎縈流一帶中派紆餘蕩元氣澄太虛稽前典¶
而僃矣於名川而舍諸豈惟積潤於庶物固亦近壯於¶
<pb:KR3k0055_WYG_044-11b>¶
皇居至乃春景澄廓晴霞朗暢涵萬象於影中度牽牛¶
於波上客有觀光者於兹而寫望美夫取法可仰因天¶
垂象疏紫陌而逶迤流丹霞而蕩漾周公卜洛雖云風¶
雨所交秦后貫都實謂膏腴之壤惟洪業之永固與渭¶
流而彌廣¶
　　涇一¶
増爾雅云直波曰涇　書曰涇屬渭汭(孔安國尚書注/屬逮也水北曰)¶
(汭言治涇/水入於渭)　詩曰涇以渭濁湜湜其沚　原周官雍州¶
<pb:KR3k0055_WYG_044-12a>¶
其川涇汭　増淮南子云涇水出薄洛山(高誘注薄洛/山即开頭山)¶
(也/)　原闗中記云涇與渭洛為闗中三川與渭灞滻澇¶
潏灃滈為闗中八水　案辛氏三秦記及山海經注涇¶
水出安定朝那縣西开頭山東南經新平扶風至京兆¶
髙陵縣而入渭水合流三百里清濁不相雜東合漆沮¶
水至潼津入於河¶
　　涇二¶
増詩曰淠彼涇舟烝徒楫之周王于邁六師及之　左¶
<pb:KR3k0055_WYG_044-12b>¶
傳曰晉侯伐秦帥諸侯之師以進濟涇而次秦人毒涇¶
上流師人多死　國語曰恭王遊於涇上密康公從三¶
女奔之其母曰必致之於王夫獸三為羣女三為粲粲¶
美物也汝何徳以堪之康公弗許一年恭王滅密　史¶
記曰韓聞秦之好利欲罷之無令東伐乃使水工鄭國¶
間說秦令鑿涇水自中山西抵瓠口為渠以溉田禾既¶
而詐覺秦欲殺國國曰臣為韓延數歲之命為秦建萬¶
世之功遂使成之名鄭國渠　原又曰武帝大始二年¶
<pb:KR3k0055_WYG_044-13a>¶
趙中大夫白公奏穿渠引涇水首起谷口尾入櫟陽注¶
渭中二百里溉田四千五百頃因名白渠人得其饒歌¶
之曰田於何所櫟陽谷口鄭國在前白渠起後舉鍤為¶
雲決渠為雨涇水一石其泥數斗且溉且糞長我禾黍¶
衣食京師億萬之口　増前秦記曰苻堅以闗中水旱¶
不時議依鄭白故事發王侯已下及豪望富室僮隷三¶
萬人開涇水上源以溉田百姓賴其利　唐書曰闗中¶
沃野千里舊資鄭白二渠為豪家貴戚壅隔上流置私¶
<pb:KR3k0055_WYG_044-13b>¶
碾百餘所農夫所有十奪六七大厯初李栖筠為工部¶
侍郎悉奏毁之　又云代宗詔除涇水上流私碾以妨¶
民溉有脂粉碾兩輪有司未敢毁撤公主見代宗訴之¶
帝謂主曰吾行此詔蓋為蒼生耳可為衆率先公主即¶
日毁去由是勢門碾磑毁八十餘所　宋史曰張守約¶
知涇州涇水暴漲為城害每歲治堤堰費不貲適年饑¶
罷其役或曰如水害何守約曰荒歲勞民甚於河患禱¶
之河神一夕雷雨河徙而南城不為患¶
<pb:KR3k0055_WYG_044-14a>¶
　　涇三¶
原合渭　歴峽(上見前尚書歴酈道元注水經/曰涇水東流  峽謂之涇峽)　増富¶
流　穢迹(唐文粹李庾西都賦曰其地勢也帶涇渭之/富流  柳宗元愚溪對云乃合清渭自彰穢)¶
(迹/)　鍤雲　渠雨(白渠成民作歌有舉鍤/為雲決渠為雨之句)　前鄭　後¶
白(鄭國在前白渠/起後同上民歌)　原秦卜　漢祠(史記曰秦二世夢/白虎齧其左驂殺)¶
(之卜涇水為祟二世乃齋望夷宮欲祠涇咸漢書曰灞/滻灃澇涇渭之水皆不在大川之例以近  陽盡得比)¶
(大川之/祠也)　周震　漢壅(史記曰幽王二年西周三川皆/震伯陽甫曰周將亡矣徐廣注)¶
(曰涇渭洛也涇又曰漢成帝河平/四年長陵臨  岸岸頽壅涇水)　毒晉　祟秦(上見/前左)¶
<pb:KR3k0055_WYG_044-14b>¶
(傳卜下見前/秦  注中)　造舟　沈馬(薛瑩後漢書曰章帝北廵/下長平御池陽宫東至高)¶
(陵造舟至于涇而還馬酈道元注水經曰秦/二世将祠涇沈四白  於涇齋於此宮内)　増冠三¶
川　列八水(並見/前)　首薄洛　尾髙陵(薄洛山名涇發/源  高陵縣名)¶
(涇至此入/渭並見前)　經隴阪　貫嬴都(見唐徐珩/望涇水詩)　原出涇谷¶
　屬渭汭(山海經曰涇西五十里曰涇谷之山/涇水出焉東流注於渭  下詳前)　望夷¶
宮　長平觀(水經注曰涇水經望夷宮以望北年故名/宮夷又曰涇水經長平觀甘露三  呼韓)¶
(邪單于入朝上登長/平觀詔單于無謁)　増水一石　泥數斗(見前白/渠民歌)¶
原山崩涸　岸頺壅(淮南子曰&KR0008;山崩而薄洛之水涸/高誘注曰&KR0008;山在雍薄洛涇水也)¶
<pb:KR3k0055_WYG_044-15a>¶
(漢下見/  壅注)　増壅上流　去私碾(並見前/唐書)　原鄭國鑿¶
白公穿(並見前/史記)　増夸父振履　王母乗雲(輿地志涇/州有振履)¶
(堆夸父逐日振履於此立又曰漢武/時王母乗五色雲降遂  祠於涇州)　雙渠禾黍　兩¶
輪脂粉(上見前史記/下見前唐書)　原引湜湜之流泥惟數斗　收¶
芃芃之稼畝乃一鍾¶
　　涇四¶
増鳬鷖(詩曰鳬/鷖在涇)　原沔彼涇水　決為鄭渠　増三白¶
(輿地志陘陽白公引涇水溉/田有上白中白南白三渠)　命刮朽壤(唐文粹王繼/張公徳政碑)¶
<pb:KR3k0055_WYG_044-15b>¶
(曰維涇失防比歲多決近縣疲於奔命/他山苦於度材公乃命刮朽壤塡巨石)　請開支渠(唐/書)¶
(黎幹戎州人大厯十三年為京兆尹百姓連状/告涇水壅隔幹力請開鄭白支渠復秦漢故道)　胡盧¶
入涇(山堂肆考曰胡盧河本名蔚茹河源出平/涼府鎭原縣西南頽沙山下流入涇河)　臙脂¶
入涇(又曰臙脂川在平涼府華亭/縣西北一百里東流入涇河)　蕩潏(杜甫北征詩/邠郊入地底)¶
(涇水中/蕩潏)　原控清　引濁¶
　　涇五¶
原詩唐徐珩日暮望涇水詩曰導源經隴阪屬汭貫嬴¶
都下瀨波恒急廻圻溜亦紆毒流秦卒斃泥糞漢田腴¶
<pb:KR3k0055_WYG_044-16a>¶
獨有迷津客懷歸漸暮途¶
増賦唐獨孤綬涇渭合流賦曰遊者感異源而合趣指¶
涇渭於秦樹涇如經也自北而南流渭若緯焉從西而¶
東注性相近以不息勢使然而自遇湜湜其沚昔既聞¶
之於詩湯湯其流今則狀之為賦夫至清者渭至濁者¶
涇惟清也鑒物之道著惟濁也含垢之義形共導金氣¶
咸通井星混殊流之昭晰成一帶之瀠渟初以縱亂横¶
似爭長而難雜終以潔受汚何極暌而乃合禹功之所¶
<pb:KR3k0055_WYG_044-16b>¶
兩存漢苑斯焉博納乍異其色覺游鱗之隱見必同乎¶
聲帶長風之蕭䬃象昭囘之可求歌鄭白之有由飲馬¶
投錢足以發明廉士決渠降雨足以殷富神州既相𢎞¶
以利物寧自異乎並流知之者齊我以不皦不昧感之¶
者比我于一薫一蕕斯乃柔以長存和之足貴近則順¶
洪河之紆直逺則成滄海之濩渭同功一體叶靈通氣¶
信殊榖洛之流寧爽淄渑之味夫然彼獨清而無偶非¶
達識之所謂¶
<pb:KR3k0055_WYG_044-17a>¶
原贊唐韋&KR0008;涇水贊曰決渠濁流屬渭清津流亦毒晉¶
靈嘗祟秦¶
増碑劉禹錫髙陵令劉君遺愛碑曰涇水東行注白渠¶
釃而為三以沃闗中故秦人常得善歲按水部式決洩¶
有時畎澮有度居上游者不得壅泉而顓其腴兵興以¶
還寖失根本涇陽人果壅而顓之髙陵令劉君勵精吏¶
治乃脩故事考式文請更水道入於我里請杜私竇使¶
無棄流寳厯元年京兆下其符司録姚康士曹掾李紹¶
<pb:KR3k0055_WYG_044-17b>¶
實成之縣主簿談孺直實董之冬十月百衆雲奔憤與¶
喜并口謡力運不屑鼛鼓仲冬新渠成駛流渾渾如脉¶
宣氣蒿荒漚冐迎耜斯釋開塞分寸皆如詔條有秋之¶
期投鍤前定請名渠曰劉公其廣四尋而深半之兩岸¶
夾植杞柳萬本下垂根以作固上生材以僃用仍歲旱¶
沴而渠下田獨有秋繇是邑人享其長利髙陵人䝉被¶
惠風播為聲詩今采其㫖而志於石文曰噫涇水之逶¶
迤溉我公兮及我私水無心兮人多僻錮上游兮乾我¶
<pb:KR3k0055_WYG_044-18a>¶
澤時逢理兮官得材墨綬紫兮劉君來能愛人兮恤其¶
隠心既公兮言既盡縣申府兮府聞天積憤刷兮沈疴¶
痊劃新渠兮百畝流行龍蛇兮止膏油遵水式兮田復¶
制無荒區兮有良歳嗟劉君兮去翺翔遺我福兮牽我¶
腸紀成功兮鐫美石求信詞兮昭懿績¶
　　昆明池一¶
原說文云池者陂也　増三輔黄圖云昆明池中有靈¶
沼神池堯時治水嘗停舟於此蓋堯時已有池漢代因¶
<pb:KR3k0055_WYG_044-18b>¶
而深廣耳　原漢書曰昆明池武帝元狩三年所穿也¶
初漢欲求身毒國為昆明夷所閉昆明有滇池方三百¶
里曰滇河漢将伐昆明以通身毒使謫卒伐棘上林象¶
滇河作昆明池以習水戰池周圍四十里　増曹毘志¶
怪云漢武鑿昆明池極深悉是灰墨無復土舉朝不解¶
以問東方朔朔曰臣愚不足以知之可試問西域胡人¶
帝以為朔不知也至後漢明帝時外國道人來洛陽時¶
有憶方朔言者乃試以武帝灰墨問之荅云天地大劫¶
<pb:KR3k0055_WYG_044-19a>¶
將盡則劫燒此劫燒之餘乃知朔言有㫖¶
　　昆明池二¶
増漢書曰武帝大脩昆明池列館環之　班固西都賦¶
曰集乎豫章之宇臨乎昆明之池左牽牛而右織女似¶
雲漢之無涯茂樹䕃蔚芳草被隄若摛錦與布繡燭燿¶
乎其陂　張衡西京賦曰乃有昆明靈沼黒水元阯周¶
以金堤樹以柳杞豫章珍館揭焉中峙牽牛立其左織¶
女處其右日月於是乎出入象扶桑與濛汜　原西京¶
<pb:KR3k0055_WYG_044-19b>¶
雜記曰昆明池中有戈船樓船各數百艘樓船上建樓¶
櫓戈船上建戈矛四角悉垂幡旄旌葆麾蓋照燭涯涘¶
又作二石人東西相對以象牽牛織女　又曰昆明池¶
刻石為鯨魚每雷雨魚常鳴吼鬐尾皆動漢世祭以祈¶
雨往往有驗至昭帝幼冲不復習戰於中養魚以給諸¶
陵祠餘付長安市魚乃賤　増酉陽雜俎曰漢武昆明¶
池中有水網藻枝横側水上長八九尺有似網目鳬鴨¶
入此草中皆不得出因名之　晉潘岳西征賦曰乃有¶
<pb:KR3k0055_WYG_044-20a>¶
昆明池乎其中浩如河漢日月麗天旦似暘谷夕𩔖虞¶
淵昔豫章之名宇披元流而特起儀景星於天漢列牛¶
女以雙峙圖萬載而不傾奄摧落於十紀擢百尋之層¶
觀今數仞之餘址　唐書曰髙祖武徳九年三月庚寅¶
幸昆明池習水戰太宗冬日臨昆明池有御製詩　景¶
龍館記曰中宗正月晦日幸昆明池賦詩羣臣應制百¶
餘篇帳殿前結綵樓命上官昭容𨕖一首為新飜御製¶
曲從臣悉集其下須臾紙落如飛各認其名懷之惟沈¶
<pb:KR3k0055_WYG_044-20b>¶
佺期宋之問二詩不下移時一紙飛墜乃沈詩也評曰¶
二詩工力悉敵惜沈詩末句詞氣已竭宋詩云不愁明¶
月盡自有夜珠來猶陡健耳　酉陽雜俎曰孫思邈嘗¶
隱終南山時大旱西域僧請於昆明池結壇祈雨凡七¶
日縮水數尺忽有老人夜詣孫公求救曰余昆明池龍¶
也胡僧利弟子腦將為藥欺天子言祈雨命在旦夕乞¶
法力加䕶孫謂曰昆明龍宮有仙方三千首爾傳與予¶
予将救汝老人曰此方上帝所禁今急矣固無所恡有¶
<pb:KR3k0055_WYG_044-21a>¶
頃捧方而至孫曰爾第還無慮胡僧也自是池水忽漲¶
數日溢岸胡僧羞恚而死¶
　　昆明池三¶
原神池　靈沼(並詳前三/輔黄圖)　伐棘　鑿灰(上見前漢書/  下見前志)¶
(怪/記)　象滇　儀漢(上見前漢書賦/下見前西征)　刻石　儀星(上見/前西)¶
(京雜記征下/見前西  賦)　元流　黑水(上見前西征賦/下見前西京賦)　湯谷¶
虞泉(並見前/西征賦)　漢宇　堯舟(上見前西都賦圖/下見前三輔黄)　珍館¶
　名宇(上見前西京賦/下見前西征賦)　習戰　肄師(漢書武帝鑿昆/明池以習水戰)¶
<pb:KR3k0055_WYG_044-21b>¶
(之潘岳西征賦曰伊兹池/  肇穿肄水師於荒服)　増養魚　網藻(上見前西/京雜記)¶
(下見前酉/陽雜俎)　鯨吼　龍求(上見前石鯨鳴吼孫下見前/昆明池龍求救於  思邈)¶
　象扶桑　似濛汜(並詳/前)　左牽牛　右織女(並詳/前)¶
原錦繡陂　杞柳隄(上見前西都賦/下見前西京賦)　増虛夜月　動¶
秋風(杜甫秋興詩織女機絲虛/夜月石鯨鱗甲動秋風)　終南雲影　渭北雨¶
聲(江總昆明池詩曰終南/雲影落渭北雨聲過)　船疑槎度　珠似星來(虞/茂)¶
(賦昆明池織女石曰船/疑海槎度珠似客星來)　石鯨分溜　劫燼隱沙(唐太/宗臨)¶
(昆明池詩曰石鯨分/玉溜劫燼隱平沙)　金隄稅馬　石岸横舟(李百藥/和昆明)¶
<pb:KR3k0055_WYG_044-22a>¶
(池詩曰稅馬金隄/外横舟石岸前)　川通黑水　地派紫泉(李乂昆明/池應制詩)¶
(曰川通黑水漫/地𣲖紫泉流)　太宗御製　昭容品詩(唐太宗冬日/臨昆明池有)¶
(詩品上官昭容彩/樓  詩見前序)　上巳泛舟　晦日侍宴(宋之問上/巳泛舟昆)¶
(明池有序侍中宗於正月晦日幸昆/明命羣臣  宴賦詩見前景龍館記)¶
　　昆明池四¶
原周以金隄(見/前)　池濵得珠(潘岳闗中記曰漢武作昆/明池人釣魚綸絶而去夢)¶
(於帝求去其鉤明日帝戲於池見魚銜索帝取其鉤放/之閱三日復游池濵得珠一雙帝曰豈非昔魚之報也)¶
　豫章館　劫燒灰　出日月　似雲漢(並見前西都/西京賦中)¶
<pb:KR3k0055_WYG_044-22b>¶
　増貞觀獻獲(唐書貞觀五年太宗獵於/昆明池獻獲於大安宮)　問昆明開¶
自何年日(帝嘗問許敬宗漢武開昆明池實何年日敬/宗對元狩三年因伐昆明為此池以肄戰也)¶
　自作定昆池(六帖云安樂公主嘗請昆明池帝曰先/帝未有以與人者主不恱自鑿定昆池)¶
(延袤數里定/言可抗之也)　鯨吼歲熟(朝野僉載開元初/石鯨吼歲大熟)　紫雲樓¶
綵霞亭(唐書帝嘗詠杜甫曲江辭有宮殿千門語意天/寳時環江有觀榭宮室問鄭注即詔兩神䇿治)¶
(曲江并治昆明作/紫雲樓綵霞亭)　應制同用堯字(唐時恩勅尚書省/寮宴昆明池應制)¶
(同用堯字如張嘉貞詩首句/靈沼初開漢神池舊浴堯)¶
　　昆明池五¶
<pb:KR3k0055_WYG_044-23a>¶
原詩周庾信晩讌昆明池詩曰春餘足光景趙李舊經¶
過上林柳腰細新豐酒汎多小船行釣鯉新盤待摘荷¶
蘭皐徒稅駕何處有凌波　又和炅法師遊昆明池詩¶
曰秋光麗曉天鷁舸汎中川密菱障浴鳥髙荷没釣船¶
碎珠縈斷菊殘絲繞折蓮落花催斗酒棲烏送一絃¶
隋江總秋日昆明池詩曰靈沼蕭條望遊人意緒多終¶
南雲影落渭北雨聲過蟬噪金隄柳鷺飲石鯨波珠來¶
照似月織處寫成河此時臨水歎非復采蓮歌　隋薛¶
<pb:KR3k0055_WYG_044-23b>¶
道衡秋遊昆明池詩曰灞陵因靜退靈沼暫徘徊新船¶
木蘭楫舊宇豫章材荷心宜露泫竹徑重風來魚潛疑¶
刻石沙暗似沈灰琴逢鶴欲舞酒遇菊初開羇心與秋¶
興陶然寄一杯　虞茂賦昆明池一物得織女石詩曰¶
隔河圖列宿清漢象昭囘支機就鯨石拂鏡沈池灰船¶
疑海槎度珠似客星來所恨雙蛾歛逢秋遂不開　元¶
行恭秋遊昆明池詩曰旅客傷羇逺樽酒慰登臨池鯨¶
隱舊石岸菊聚新金陣低雲色近行髙雁影深欹荷瀉¶
<pb:KR3k0055_WYG_044-24a>¶
圜露臥柳横清陰衣共秋風冷心學古灰沈還似無人¶
處幽蘭入雅琴　唐太宗冬日臨昆明池詩曰石鯨分¶
玉溜劫燼隱平沙柳影冰無葉梅心凍有花寒野疑朝¶
霧霜天散夕霞歡情猶未極落景遽西斜　李百藥和¶
許侍郎遊昆明池詩曰神池望不極滄波接逺天儀星¶
似河漢落景𩔖虞泉年深平館宇道泰偃戈船差池下¶
鳬雁掩映生雲煙浪花開已合風文直且連稅馬金隄¶
外横舟石岸前羽觴傾緑蟻飛日落紅鮮積水浮深智¶
<pb:KR3k0055_WYG_044-24b>¶
明珠耀雅篇大鯨方逺繫沈灰獨未然知君嘯儔侶短¶
翮徒聮翩　任希古和七月七日遊昆明池詩曰秋風¶
始摇落秋水正澄鮮飛眺牽牛渚激賞鏤鯨川岸珠渝¶
曉魄池灰歛曙煙汎槎分瀉漢儀星别構天雲光波處¶
動日影浪中懸驚鴻結蒲弋遊鱗入莊筌萍葉疑江上¶
菱花似鏡前長林代輕幄細草即芳筵文華開翠岱筆¶
海控清漣不挹蘭尊聖空仰桂舟仙　沈佺期奉和晦¶
日幸昆明池詩曰法駕乗春轉神池象漢囘雙星遺舊¶
<pb:KR3k0055_WYG_044-25a>¶
石孤月隱殘灰戰鷁逢時去恩魚望幸來岸花緹騎繞¶
隄柳幔城開思逸横汾唱歌流宴鎬杯微臣凋朽質羞¶
覩豫章材　宋之問奉和晦日幸昆明池詩曰春豫靈¶
池㑹滄波帳殿開舟凌石鯨度槎拂斗牛囘節晦蓂全¶
落春遲柳暗催象滇看浴景燒劫辨沈灰鎬飲周文樂¶
汾歌漢武才不愁明月盡自有夜珠來　増唐蘇頲昆¶
明池晏坐王兵部珣見示以三韻因而有荅詩曰畫舸¶
疾如飛遥遥泛夕暉石鯨吹浪隱玉女歩塵歸獨有銜¶
<pb:KR3k0055_WYG_044-25b>¶
恩處明珠在釣磯　沈佺期昆明池侍宴應制詩曰武¶
帝伐昆明穿池習五兵水同河漢在館有豫章名我后¶
光天徳垂衣文敎成黷兵非帝念勞物豈皇情春服過¶
鯨沼雲旗出鳳城靈魚銜寳躍仙女廢機迎柳拂旌門¶
暗蘭依帳殿生還如流水曲日晩棹歌聲　張嘉貞恩¶
敕尚書省寮宴昆明池應制同用堯字詩曰靈沼初開¶
漢神池舊浴堯昔人徒習武明代此聞韶地脉山川勝¶
天恩雨露饒時光牽利舸春淑覆柔條芳醖酲千日華¶
<pb:KR3k0055_WYG_044-26a>¶
牋落九霄幸承歡賚重不覺醉歸遥　蘇頲恩敕尚書¶
省寮宴昆明池應制同用堯字詩曰露渥灑雲霄天官¶
次斗杓昆明四十里空水極晴朝雁似銜紅葉鯨疑噴¶
海潮翠山來徹底白日去囘標泳廣漁槎溢浮深妓舫¶
摇飽恩皆醉止合舞共歌堯　又奉和晦日幸昆明池¶
應制詩曰炎厯事邊陲昆明始鑿池豫遊光後聖征戰¶
罷前規霽色清珍宇年芳入錦陂御杯蘭薦葉仙仗柳¶
交枝二石分河瀉雙珠代月移微臣此翔泳恩廣自無¶
<pb:KR3k0055_WYG_044-26b>¶
涯　李乂奉和晦日幸昆明池應制詩曰玉輅尋春賞¶
金堤重晦遊川通黒水漫地派紫泉流晃朗扶桑出綿¶
聮樹杞周鳥疑埋海處人似隔河秋劫盡灰猶識年移¶
石故留汀洲歸棹晩簫鼓雜汾謳¶
増賦唐張仲素漲昆明池賦曰空闊靈沼蒼茫舊規昔¶
穿焉迎秋而大閱戎艦今漲也乗春而無竭陂池惟時¶
陽候既序陰冰已泮天子乃詔京尹以亢役命水工而¶
叶贊陳衆力而雲鍤勃興決萬派而箭流共灌澹汪汪¶
<pb:KR3k0055_WYG_044-27a>¶
之積水似耿耿之斜漢況復榖雨初霽夭桃正春總上¶
善以利物涵聖澤之深仁軼彼宮沼瀰如海濱鼓金堤¶
之曲岸揚石鯨之彩鱗浪湧煙郊更失辨牛之涘日華¶
翠㶑纔分織女之津伊昔殊荒未化勤逺是思非障澤¶
之瀦矣将水戰而𨽻(疑作/肄)之構館浮鷁以遨以嬉獱獺¶
呈形有𩔖於文身之俗鳬鷖亂響如習乎下瀨之師春¶
水平兮波緩春日煦兮沙暖雖守柔以易狎竟安卑而¶
就滿重泉之沬騷騷而若囘淺沚之毛離離而漸短至¶
<pb:KR3k0055_WYG_044-27b>¶
若鏡朗風收澄明不流沃餘潤於荒野引孤光於釣舟¶
豈獨鼈蜃是獻實亦龜龍載游厥迹既往前聞可想故¶
人遥集曽分劫火之灰蕃帥來朝暗識滇河之象其漲¶
則那式詠且歌開鄭白之墳衍流畎澮以天波瑞氣長¶
凝表宸居之在鎬晴虹乍飲若榮光之出河大哉水之¶
為量皆從夫一勺之多¶
増序唐宋之問上巳泛舟昆明池宴宗主簿席序曰暮¶
春脩以文之㑹上巳邀祓禊之遊乃結搢紳撰清辰殷¶
<pb:KR3k0055_WYG_044-28a>¶
殷轔轔歊霧驚塵望昆明之濱觀其大浸川陸博資畿¶
甸鳬鷖發海來往沈浮日月麗天東西出入千年珍館¶
無復豫章四面金堤仍同樹杞是日也駢肩錯轂僃朝¶
野之歡娛袨服靚粧匝都城之里閈翠幕星布錦帆霞¶
屬餘瀝下醉於綃人新聲逺聒於川后縱目遐覽識皇¶
代之承平得意同歸有吾儕之行樂髙朋一座桂樹藂¶
生君子肆筵玉山交映束晳以言談得俊張華以史漢¶
先鳴登㫖酒而無荒絃清琴而自逸於是渉連榻命孤¶
<pb:KR3k0055_WYG_044-28b>¶
舟桃水漲而浦紅蘋風摇而浪白逼匡阜兮遵彭蠡邈¶
矣載浮指衡岳而超洞庭眇焉疑到曲島之光靈乍合¶
神魂密遊中流之萍藻忽開龜魚潛動睎鏤鯨而鼓棹¶
共看燒劫之灰厯牽牛而問津欲取支機之石晴光劃¶
野有象而必形夕陽照山無奇而不見思溢今古心摇¶
草木漢家城闕遺之以雜霸之風秦塞膏腴潤之以太¶
平之色景窮勝踐歸限嚴闉思染翰於上林願揮戈於¶
濛汜主稱未醉惟見馬駐浮雲賓共少留自有魚銜明¶
<pb:KR3k0055_WYG_044-29a>¶
月宮商待叩羣公之獲助已多序引先題下走之求蒙¶
不逮請授素幅以頌佳遊使一時之興詠遥存千古之¶
姓名常在　孫逖宰相及百官定昆明池旬宴序曰皇¶
帝御天下之十有九載賜羣臣十日宴所以畢春氣樂¶
太平也越三月己巳㑹於定昆明池於是秉鈞宗公執¶
事庶尹華衮赤舄黼衣繡裳奉璋峩峩珮玉鏘鏘仰丹¶
闕而拜命俯清川而樂飲大庖孔碩尹京為致餼之司¶
㫖酒思柔柱史為佐樽之政既錫之以髙㑹又恱之以¶
<pb:KR3k0055_WYG_044-29b>¶
僃樂脩妓羅舞名倡間歌含姑洗於鐘鼓動陽春於羽¶
籥陟則設帟降則具舟艕文鷁以泝洄與飛鷗而狎玩¶
魴鱮甫甫鳬鷖翼翼熏風敷散於草木喜氣宛延於郊¶
甸亦既醉止于胥樂兮¶
　　漕河一¶
原白帖曰水運曰漕　増文獻通考東萊呂氏曰古者¶
天子中千里而為都公侯中百里而為都天子之都所¶
貢入者不過五百里諸侯之都所貢入者不過五十里¶
<pb:KR3k0055_WYG_044-30a>¶
所以禹貢所載入於渭入於河之𩔖不過是達朝廷之¶
路耳如管子所論粟行三百里則無一年之積粟行五¶
百里則無二年之積孫子所謂千里饋糧士有飢色又¶
是當日諸侯侵伐一時轉輸之道則如此至秦併諸侯¶
罷五等置郡運天下之粟然後漕運之法自此興而漕¶
河亦自此講矣　按政術部中詳載漕運而水部先有¶
漕河一𩔖則漕運既專叙歴代倉庾漕河宜僃考歴代¶
河渠即河渠之無與于漕但資民田灌溉者亦不得混¶
<pb:KR3k0055_WYG_044-30b>¶
入焉¶
　　漕河二¶
増左傳曰晉饑秦輸之粟自雍及絳相繼命之曰汎舟¶
之役(雖秦晉兩國一時之輸而雍絳/水運相通實漕河之見端也)　春秋魯哀公九¶
年秋吳城邗溝通江淮(以通糧道東北通射陽湖西北/至宋口入淮今廣陵邗江是也)¶
　秦本紀曰始皇欲北伐使天下飛芻挽粟起於黄腄¶
琅邪負海之郡轉輸北河　史記曰婁敬說髙帝都闗¶
中張良曰闗中阻三面而守獨以一面東制諸侯諸侯¶
<pb:KR3k0055_WYG_044-31a>¶
安定河渭漕輓天下西給京師諸侯有變順流而下足¶
以委輸敬說是也　孝武本紀云元光六年春穿漕渠¶
通渭　食貨志曰先是十餘歲河決灌梁楚地而緣河¶
之郡隄塞河輒壞決費不可勝紀其後番係欲省底柱¶
之漕穿汾河渠鄭當時以渭漕囘逺鑿漕直渠自長安¶
至華陰而朔方亦穿溉渠作者各數萬人費亦各以鉅¶
萬千數　後漢書張純傳曰建武二十三年純為大司¶
空上言穿陽渠引洛水為漕大得其利(注陽渠在/洛陽城南)　王¶
<pb:KR3k0055_WYG_044-31b>¶
景傳曰景沈深多技藝永平十二年議脩汴渠乃引見¶
景景陳其利害帝善之又以嘗修浚儀渠功業有成賜¶
景山海經河渠書禹貢圖及錢帛衣物夏遂發卒數十¶
萬遣景與将作謁者王吳共脩渠築隄自滎陽漕渠東¶
至千乗海口千餘里景商度地勢鑿山阜破砥磧十里¶
立一水門令更相洄注明年渠成於漕大利帝親自廵¶
行詔濱水郡國置河隄員吏拜景為河隄謁者　孝章¶
本紀曰建初三年詔罷常山滹沱石臼河漕因謁者鄧¶
<pb:KR3k0055_WYG_044-32a>¶
訓上言此漕難成也　晉食貨志曰魏脩廣淮陽百尺¶
渠上引河流下通淮潁以便漕又大治大陂于潁南潁¶
北　又曰賈逵為豫州刺史南與吳接脩水戰之具遏¶
汝水造新陂又通運渠二百餘里所謂賈侯渠也　隋¶
食貨志曰文帝以渭水多沙漕者苦之開皇四年詔左¶
庶子宇文愷帥水工鑿引渭水三百里名廣通渠漕運¶
通利　本紀云開皇七年于揚州開山陽瀆以通漕¶
郭衍傳曰衍於開皇九年為開漕渠大監鑿引渭水自¶
<pb:KR3k0055_WYG_044-32b>¶
大興城(即西京/城也)至潼闗四百餘里闗中賴之名富人渠¶
　薛胄傳曰開皇中胄為兖州刺史先是城東沂泗水¶
合而南流汎濫胄積石堰之決令西注通漕利盡淮海¶
號為薛公豐兖渠　通典云煬帝大業元年開通濟渠¶
西通河洛南達江淮天下利於轉輸　唐食貨志曰唐¶
都闗中土地狹所出不足給京師常漕東南之粟髙祖¶
太宗用物有節髙宗後歲用益多開元二十一年裵耀¶
卿請置東西倉以避三門水險謂之水陸運(史記正義/底柱山俗)¶
<pb:KR3k0055_WYG_044-33a>¶
(名三/門山)二十九年李齊物鑿砥柱以通漕然水益湍悍舟¶
不能入天寳三年韋堅代為水陸運使始漢有運渠起¶
闕門西抵長安通山東租賦迄隋常治之堅乃占咸陽¶
壅渭為堰初滻水銜苑左有望春樓堅於樓下鑿為潭¶
以通漕三年而成(唐志望春樓即/在長樂陂也)賜名廣運潭自裵耀¶
卿言漕事進用者以堅為最未幾潭不可漕付司農掌¶
之為捕魚之所　黎幹傳曰唐大厯元年幹遷京兆尹¶
以治稱京師苦樵薪乏幹自南山開渠抵景風延喜門¶
<pb:KR3k0055_WYG_044-33b>¶
入苑以漕薪炭帝御安福門覩之幹密具&KR1299;船作倡優¶
水嬉以媚帝久之渠不就　齊澣傳曰開元中澣為潤¶
州刺史北距𤓰步沙尾紆匯六十里舟多敗溺澣徙漕¶
路由京口埭下治伊婁渠二十五里以渡揚子歲無覆¶
舟減運錢數十萬又立伊婁埭官征其入歲利百億¶
文獻通考曰宋都于汴其初四河所運未有定制至太¶
平興國以後汴河黄河惠民河廣濟河歲運五百五十¶
萬石　陳止齋曰汴都漕運分為四路江南淮南浙東¶
<pb:KR3k0055_WYG_044-34a>¶
西荆湖南北六路之粟自淮入汴至京師陜西之粟自¶
三門白波轉黄河入汴至京師陳蔡之粟自閔河蔡河¶
入汴至京師(閔河蔡河本一/水即惠民河也)京東之粟自五丈河歴曹¶
濟及鄆至京師四河所運惟汴河最重　玉海云宋乾¶
徳淳化中屢疏黄河運道天聖七年髙弁髙繼密等上¶
黄河諸埽圖　輿地廣記曰汴河蓋古莨蕩渠也首受¶
黄河水自隋開浚以通江淮漕　玉海曰熙寧四年命¶
發運副使史公弼脩泗州洪澤河九年王子京脩運鹽¶
<pb:KR3k0055_WYG_044-34b>¶
河自泰州至如皐百七十餘里元豐二年浚淮南運河¶
自召伯堰至儀眞十四節六年發運副使蒋之奇請開¶
治長淮洪澤河役民夫九萬二千元符元年脩楚州河¶
賜名通漣河皆為東南漕渠計也　續文獻通考曰元¶
都於燕漕專恃乎東南其初運由海道世祖時因壽張¶
尹韓仲暉獻議于至元二十六年興工起東平州安民¶
山西南道壽張西北二百五十里抵臨清引汶絶濟直¶
屬御河即今衞河建閘三十有一以節蓄洩遂名㑹通¶
<pb:KR3k0055_WYG_044-35a>¶
河　又曰大通河即潞河也至元二十九年以郭守敬¶
為都水監守敬導昌平縣白浮村神仙泉過雙塔榆河¶
引一畞玉泉諸水入城匯於積水潭從東折而南入舊¶
河每十里置一閘以時蓄洩賜名曰通惠　又記淮安¶
漕道曰自漢以來即有髙家堰在淮安之東南永樂間¶
築堤堰上以防淮水東侵又有府北鑿河蓄諸湖水南¶
接清口凡六十里曰清江浦乃運船由江入淮之道¶
又記揚州髙寳運道曰髙郵邵伯等湖皆有石隄運船¶
<pb:KR3k0055_WYG_044-35b>¶
觸隄往往敗溺𢎞治三年於髙郵湖東開新河以避其¶
險曰康濟河萬厯十二年又於石隄之東開新河二十¶
餘里以避寳應槐角樓一帶之險名曰𢎞濟河　又記¶
徐呂二洪漕道曰徐州洪在徐州為運河要害亂石峭¶
立凡百餘步成化四年命鑿石以利舟楫呂梁洪在徐¶
州東南六十里有上下二洪相距七里亦運河要害成¶
化八年甃二石隄¶
　　漕河三¶
<pb:KR3k0055_WYG_044-36a>¶
増都秦　輸渭(西漢及唐都咸陽/天下漕皆輸渭水)　宅梁　歸汴(東漢/及宋)¶
(宅洛陽天下/漕皆歸汴渠)　王燕　貢潞(元及明王幽燕天/下漕皆貢潞河)　百尺¶
　五丈(魏脩淮陽百尺渠以便漕見前晉食貨志考宋/漕一自五丈河即廣濟河也見前文獻通)¶
　千乗　三門(漢脩汴渠漕東至千乘海口見前王景/傳  唐裵耀卿兼水陸運避三門之險)¶
(見前唐/食貨志)　富人　惠民(隋開皇中開漕渠曰富人渠見/前郭衍傳  宋漕一自惠民河)¶
(見前文/獻通考)　鑿潭　圖埽(韋堅鑿廣運潭以集漕艘見前/唐食貨志  宋天聖中髙繼密)¶
(等上黄河諸埽/圖見前玉海)　廣濟　㑹通(宋漕河有四一名廣濟/河見前文獻通考  元)¶
(運自東平州抵臨清名/㑹通河見前續文獻考)　永濟　大通(隋煬帝於河北/開永濟渠見通)¶
<pb:KR3k0055_WYG_044-36b>¶
(鑑河元漕㑹大通河即/潞  也見文獻通考)　賈侯　薛公(賈逵刺豫州開/運渠遂名賈侯)¶
(渠見前晉食貨志兖隋薛胄刺兖州決/水通漕名薛公豐  渠見前薛胄傳)　原通零桂¶
達褒斜(杜預傳預鎭襄陽開陽口起夏水達巴陵千餘/里以通零桂之漕  漢書元光中人有上書欲)¶
(通褒斜道及漕事下張湯作褒斜/道果便近而水多湍石不可漕)　治滹沱　鐫底柱¶
(後漢建初中罷滹沱石臼河漕見前本紀水陽焉言河/上下患底柱隘可鐫廣之上使焉鐫之而  益湍怒)¶
　増開伊婁　脩洪澤(唐齊澣刺潤州開伊婁渠於京/口見前澣傳  宋熙寜中史公)¶
(弼蒋之奇脩淮泗/洪澤河見前玉海)　升樓望　御門觀(唐韋堅作廣運/潭於望春樓下)¶
(明皇升樓望之大恱見唐食貨志見黎幹開/渠以漕薪炭代宗御安福門觀之  前幹傳)　永平廵¶
<pb:KR3k0055_WYG_044-37a>¶
　開皇詔(漢明帝永平十二年廵行汴渠詔隋文帝/開皇初大講漕渠首引渭水有  並見後)¶
長樂陂前　望春樓下(唐廣運潭開在望春樓下/樓即在長樂陂前見前)　原¶
樹柵立埭　燒石翦木(晉書謝元既克苻堅乘勝下兖/州患水澀運艱乃堰呂梁水植)¶
(柵立七埭為派以利運漕下後漢虞詡傳詡為武都守/運道艱澀詡案行自沮至  辨數十里燒石翦木以開)¶
(漕/)　増賈讓三策　劉晏一書(漢待詔賈讓上治河三/策  唐轉運使劉晏遺)¶
(宰相書/論漕渠)　渠因賈著　瀆以孟名(上見前賈侯渠縣地/理志常州武進  西)¶
(有孟/瀆)　漢優王景　唐寵韋堅(王景以治渠拜河隄謁/者  韋堅以轉運進常)¶
(侍並/詳前)　雍絳汎舟實始漕政　江淮運道遂富國租¶
<pb:KR3k0055_WYG_044-37b>¶
　　漕河四¶
増潰渭洞河(班固西都賦東郊有/通溝大漕潰渭洞河)　泛舟山東(又曰泛/舟山東)¶
(控引淮湖/與海通波)　都水(漢百官表三輔皆有都水如馮參領/護左馮翊都水劉向領䕶三輔都水)¶
　河隄謁者(漢志王延世領河隄謁者秩千/石或名其官為䕶都水使者)　經明禹¶
貢(漢平當傳當以經明/禹貢使行河領河隄)　言水災(李尋傳以尋言且有/水災拜尋騎都尉使)¶
(䕶河/隄)　五謁者(晉傅元傳元上䟽曰先帝分河隄為四/部凡五謁者以水功至大非一人所周)¶
(也/)　拖渠(鮑照蕪城賦拖以/漕渠注謂邗溝也)　引粟淮海(潘岳西征賦/漕引淮海之)¶
(粟/)　疏嘉陵江漕(地理志唐元和中節度使嚴礪自縣/以西開嘉陵江二百里焚巨石沃醯)¶
<pb:KR3k0055_WYG_044-38a>¶
(以碎之通漕以/饋成州戍兵)　運木渠(㑹要唐大厯元年鑿運木/渠自京兆府東入於上苑)¶
灕水漕(唐李渤傳柱州有灕水秦命史禄伐粤鑿為漕/馬援討徵側復治以通餽後江水潰毁每餉役)¶
(數十户濟一艘渤灑浚舊/道障泄得宜舟楫利焉)　隋害唐利(皮日休作汴河/銘曰在隋則害)¶
(在唐/則利)　元豐導洛記(玉海宋元豐元年都水丞范子淵/畫十利請導洛通汴以便漕因刻)¶
(元豐導洛記/於洛口廟)　黄陵岡石人眼(元史黄河決漕運使賈/魯議必塞北河疏南河)¶
(役不大興害不能已先是河南北童謡云石人一隻眼/挑動黄河天下反及魯治河果於黄陵岡得石人一眼)¶
(而汝潁/之兵起)　論歴代建都漕道(明總督漕運王宗沐疏曰/唐都于秦有險可依而無)¶
(水通利有險則天寳興元恃其强無水則㑹昌大中受/其貧宋都于梁有水通利而無險可依有水則景徳元)¶
<pb:KR3k0055_WYG_044-38b>¶
(祐享其全無險則重和宣和受其敝元明相繼都燕北/有居庸巫閭以為城南有天津大通以為池梁秦之所)¶
(不得/望也)¶
　　漕河五¶
増詩元王惲輓漕篇曰湯湯汶水波西騖復東注勢雖¶
汗漫來止可流束楚發源本清淺入夏即沮洳安能浮¶
重載通漕越齊魯有時汎商舶潦漲藉秋雨船官行有¶
程至此日艱阻鉅野到齊東著淺凡幾處必資州縣力¶
澀滯方可度漫村趕丁夫所在沸官府先司刮流沙推¶
<pb:KR3k0055_WYG_044-39a>¶
挽代篙艣硬拖泥水行奚異奡盪努涉寒戰股腓負重¶
傷背膂咫尺逺千里跬步百舉武兹焉幸得過斷流行¶
復阻又須集牛車陸遞入前浦中間吏因縁為弊不可¶
數舟中一斛粟百姓幾辛苦今復起堰埧壅積百方禦¶
木石動萬計科配困氓伍不思根源微隄障深幾許轉¶
漕本便民廣儲實國補事功貴順成勉强終齟齬惜将¶
生民力委棄若泥土山東實重地一靜乃可撫嘗聞建¶
隆間有相曰趙普凡百投利人罷遣皆不取以兹報國¶
<pb:KR3k0055_WYG_044-39b>¶
恩後世比申甫黄閣十餘年清風一萬古　又通漕引¶
曰漢家鼎定天西北萬乗千官必供億近年職貢仰江¶
淮海道轉輸多覆溺東阿距泉(清泉/縣)二百八瀹注西來¶
與清合安流取直民力省積水浮綱纔兩閘自昔河防¶
爭横議祗辦薪芻不勝計宣防瓠子至今悲以彼方兹¶
功極細役徒三萬期可畢一動雖勞終古利裹糧荷鍤¶
去莫遲行看連檣東過薊休說春潭得寳歌長笑韋郎¶
空侈麗從今粒米斗三錢狼藉都城樂豐歲¶
<pb:KR3k0055_WYG_044-40a>¶
増詔隋文帝開漕渠詔曰京邑所居五方輻凑重闗四¶
塞水陸艱難朕君臨區㝢興利除害公私之弊情所愍¶
之故東發潼闗西引渭水因藉人力開通漕渠已令工¶
匠廵歴渠道觀地理之宜審終久之義可使官及私家¶
方舟巨舫晨昏運漕㳂泝不停誠知時當炎暑動致疲¶
勞然不有暫勞安能永逸宣告人民知朕意焉¶
増考宋馬端臨漕渠考曰案西漢與唐俱都闗中皆運¶
東南之粟以餉京師自河渭泝流而上然漢武帝時運¶
<pb:KR3k0055_WYG_044-40b>¶
六百萬斛唐天寳極盛之時一歲能致四百萬斛餘歲¶
止二百五十萬斛至徳以後僅百餘萬而已俱未能及¶
漢之數将運彌艱費彌重耶抑古今水道有險易之不¶
同耶¶
増奏疏宋元祐七年知揚州蘇軾上疏曰臣竊見嘉祐¶
中張方平論京師軍儲云今之京師古所謂陳留四通¶
八達之地非如雍洛有山河之險足恃也特恃重兵以¶
立國國恃食食恃漕漕路一梗朝廷無所措手足矣其¶
<pb:KR3k0055_WYG_044-41a>¶
　所陳十四策實可采云　明丘濬奏議曰臣惟運東南¶
　粟以實京師在漢唐宋皆然然漢唐都闗中宋都汴梁¶
　所漕之河皆因天地自然之勢非若㑹通一河前代所¶
　未有而元人始創為之也元人為之所運僅數十萬而¶
　今日極盛之數則踰四百萬蓋十倍之矣昔宋人論汴¶
　水以為大禹疏鑿隋煬開濬終為宋人之用嗚呼夏至¶
　隋隋至宋中經朝代非一謂天意顓在宋臣不敢知若¶
　元之為此河以為我朝用其意豈不彰彰然明矣哉¶
<pb:KR3k0055_WYG_044-41b>¶
　¶
　¶
　¶
　¶
　¶
　¶
　¶
御定淵鑑𩔖函卷三十九¶
