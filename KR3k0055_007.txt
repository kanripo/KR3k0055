# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.262167
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二
<pb:KR3k0055_WYG_007-1a>¶
　欽定四庫全書¶
御定淵鑑𩔖函卷二¶
　　天部二(日/)¶
　　　日一(災蝕附/)¶
　原周易曰日月麗乎天　又曰離為日　又曰日中則¶
　昃月盈則食天地盈虚與時消息而况於人乎况於鬼¶
　神乎　增又曰日昃之離不鼓缶而歌　又曰陰陽之¶
　義配日月　又曰懸象著明莫大乎日月　又曰日月¶
<pb:KR3k0055_WYG_007-1b>¶
　運行一寒一暑　又曰日月之道貞明者也　又曰日¶
　月得天而能久照　又曰日往則月來月往則日來日¶
　月相推而明生焉　又曰日以暄之　原毛詩曰日居¶
　月諸胡迭而微　增又曰其雨其雨杲杲出日　又曰¶
　嗈嗈鳴鴈旭日始旦　又曰出自東方照臨下土　又¶
　曰春日遲遲　書曰寅賔出日平秩東作日中星鳥以¶
　殷仲春　又曰寅餞納日平秩西成　原禮記曰天子¶
　黑冕𤣥端而朝日於東門之外　增又曰二月中和祀¶
<pb:KR3k0055_WYG_007-2a>¶
朝日於東郊　又曰天無二日土無二王　又曰季冬¶
是月也日窮於次月窮於紀　又曰五月中氣是月也¶
日長至十一月日短至　又曰大司徒以土圭之法測¶
土深正日景以求地中日南則景短多暑日北則景¶
長多寒　原左傳曰趙衰冬日之日也趙盾夏日之日¶
也　增又曰夏日可畏冬日可愛　原説文曰日者實¶
也太陽之精字從○一象形也又君象也　增又曰日¶
徑四百里週千二百里至地髙二萬五千里循黄道而¶
<pb:KR3k0055_WYG_007-2b>¶
行形如丸懸空運轉本不附著於天　原爾雅曰觚竹¶
北户西王母日下謂之四荒距齊州以南戴日為丹穴¶
東至日所出為泰平西至日所入為泰蒙　家語曰楚¶
王渡江得萍實大如拳赤如日　廣雅曰日名朱明一¶
名耀靈一名東君一名大明亦名陽烏　又曰初出為¶
旭日昕曰晞(大明曰昕詩曰匪陽不晞/晞乾也言日所乾濕物也)日溫曰煦日在¶
午曰亭午在未曰昳日晚曰旰日將落曰薄暮日西落¶
光反照於東謂之反景在上曰反景在下曰倒景煦日¶
<pb:KR3k0055_WYG_007-3a>¶
温也晧日晝也暉日光也旰日晚也翌日明也曉日白¶
也　又曰日御曰羲和　增又曰日一名朱光　原易¶
坤靈圖曰至徳之萌日月若連璧　京房易傳曰日月¶
大光天下和平上下俱昌延年益壽長世無極　增又¶
曰日月如弹丸照處則明不照處則闇　易傳曰聖王¶
在上則日光明而五色備　易參同契曰日為流珠青¶
龍之俱　原春秋内事曰日者陽徳之母　增春秋感¶
精符曰人主兄日姊月　春秋内事曰陽燧見日則然¶
<pb:KR3k0055_WYG_007-3b>¶
而為火　春秋元命苞曰日左旋周天二十三萬里¶
原禮斗威儀曰政理太平則時日五色　增又曰政頌¶
平則日黄中而赤暈政和平則日黄中而黑暈政象平¶
則日黄中而白暈政升平則日黄中而青暈　禮統曰¶
日者實也形體光實人君之象　周禮春官曰眡祲氏¶
掌十煇之法以觀妖祥辨吉凶一曰祲謂隂陽五色之¶
氣祲淫相侵或曰抱珥背璚之屬如虹而短是也二曰¶
象如雲氣成形象雲如赤烏夾日以飛之𩔖是也三曰¶
<pb:KR3k0055_WYG_007-4a>¶
鑴日旁氣刺日形如童子所佩之鑴也四曰監謂雲氣¶
臨在日上也五曰闇謂日月蝕或日光暗也六曰瞢謂¶
瞢瞢不光明也七曰彌謂白虹彌天而貫日也八曰敘¶
謂氣若山而在日上或曰冠珥背璚重疊次序在於日¶
旁也九曰隮謂暈氣也或曰虹也詩所謂朝隮于西者¶
也十曰想謂氣五色有形想也青饑赤兵白䘮黑憂黄¶
熟或曰想思也赤氣為人獸之形可思而知其吉凶¶
尚書考靈曜曰日合天統　又曰仲春仲秋日出於卯¶
<pb:KR3k0055_WYG_007-4b>¶
入於酉仲夏日出於寅入於戍仲冬日出於辰入於申¶
　又曰日光照四十萬六千里　又曰日出於列宿之¶
外萬有餘里　孝經援神契曰天地至貴精不兩明天¶
精為日地精為月　又曰日中則光溢　又曰日神五¶
色明照四方　又曰七政度日月明　原瑞應圖曰日¶
月揚光者人君之象也君不假臣下之權則日月揚光¶
　五經通義曰日中有三足烏　增又曰日在牽牛則¶
寒在東井則暑牽牛水宿宿外逺人故寒東井火宿宿¶
<pb:KR3k0055_WYG_007-5a>¶
内近人故暑　原白虎通曰日行遲月行疾者君舒臣¶
勞也日月所以懸著何助天行化昭明下地也日月徑¶
千里　增又曰日行一度月行十三度十九分度之七¶
　太𤣥經曰日一北而萬物生日一南而萬物死　又¶
曰日動而東天動而西天日錯行陰陽更巡　原漢書¶
曰文帝時新垣平言臣候日再中居頃之日却復中乃¶
更以十七年為元年　增又曰日有中道中道者黄道¶
也　後漢書曰青白黑赤各一道其交必於黄道故為¶
<pb:KR3k0055_WYG_007-5b>¶
九道春東從青道夏南從赤道秋西從白道冬北從黑¶
道　又云陰陽往來馴積而變日南至其行最急急而¶
漸損以至春分及中而後遲迨日北至其行最舒舒而¶
漸益以至秋分及中而益急　晉書曰日去地常八萬¶
里　原淮南子曰日出於暘谷浴於咸池拂於扶桑是¶
謂晨明登於扶桑之上爰始將行是謂朏(斐/)明(朏明將/行也)¶
至於曲阿(曲阿/山名)是謂朝明臨於曾泉(曾重也早食時在/東方多水之地故)¶
(曰曾/泉)是謂早食次於桑野是謂晏食臻於衡陽是謂禺¶
<pb:KR3k0055_WYG_007-6a>¶
中對於昆吾(昆吾丘/在南方)是謂正中靡於鳥次(鳥次西南/方之山名)是¶
謂小遷至於悲谷(悲谷西南/方之大壑)是謂晡時迴於女紀(女紀/西方)¶
(隂/也)是謂大遷經於泉隅是謂髙舂(言尚未冥上蒙/先舂曰髙舂)頓於¶
連(爛/)石是謂下舂(連石西北山名言將欲/冥下蒙悉舂故曰下舂)爰止羲和爰¶
息六螭是謂懸車(日乗車駕以六龍羲和御之日至此/而薄於虞泉羲和至此而迴六螭)¶
薄於虞泉是謂黄昏淪於蒙谷是謂定昏日入崦(淹/)嵫¶
(音兹亦曰/落棠山)經於細栁入虞淵之池曙於蒙谷之浦(䝉谷/濛汜)¶
(之/水)日西垂景在樹端謂之桑榆(言其光在/桑榆樹上)　又曰積陽¶
<pb:KR3k0055_WYG_007-6b>¶
之熱氣生火火氣之精者為日　又曰日中有踆烏(踆/趾)¶
(也謂三/足烏也)　增又曰都廣衆帝所自上下日中無景蓋天¶
之中(髙誘曰都廣南方山名日中時直無/晷故曰地中今河南陽城縣有影臺)　又曰若木¶
在建木西末有十日其華照地(髙誘注曰末端也若木/端有十日狀如連珠華)¶
(光照其/下地)　又曰日者陽之主是以春夏則羣獸除角¶
莊子曰日出東方入於西極有目有趾者待是而成功¶
　又曰日積氣之中有光耀者　文中子曰日出於地萬¶
物蕃息　尸子曰少昊金天氏邑於窮桑日五色互照¶
<pb:KR3k0055_WYG_007-7a>¶
窮桑　又曰日五色陽之精象君徳也五色照君乗乗¶
土而三　又曰聖人以日光盈尺光滿天下聖人居室¶
而所燭彌綸六合　又曰聖人身猶日也夫日圜尺光¶
盈天地聖人之身小其所燭逺矣　符子曰盛魄重輪¶
六合俱照非日月能乎　范子曰日者寸也寸者制萬¶
物陰陽之長短也　又曰日者火精也火者外景主晝¶
居晝而為明處照而有光　又曰日者行天日一度終¶
而復始如環無端　原賈誼書曰湯曰學聖人之道譬¶
<pb:KR3k0055_WYG_007-7b>¶
其如日静居而獨思譬其若火夫人舍學聖人之道而¶
静居獨思譬其去日之明於庭而就火之光於室也然¶
可以小見不可以大知　增又曰周文王問鬻子曰敢¶
問君子將入其職則於其民何如對曰君子將入其職¶
則於其民也旭旭然如日之始出也既入其職則於其¶
民暵暵(音/漢)然如日之正中也既去其職則於其民暗暗¶
然如日之已入也故君子將入而旭旭者義先聞也既¶
入而暵暵者民保其福也既去而暗暗者民失其教也¶
<pb:KR3k0055_WYG_007-8a>¶
文王曰受命矣　原論衡曰儒者論日旦出扶桑暮入¶
細栁扶桑東方之地細栁西方之地　增又曰日不入¶
地也譬人把火夜行平地去人十里火光藏矣非滅也¶
　原應劭漢官儀曰泰山東南名曰日觀日觀者雞鳴¶
時見日始出長三丈　增帝王世紀曰灰野之山有樹¶
青葉赤華名曰若木日所入處正崑崙西鳥䑕山西南¶
曰崦嵫　又云大荒之中暘谷上有扶桑九日居下枝¶
一日居上枝皆載烏　原皇甫謐長厯曰日者衆陽之¶
<pb:KR3k0055_WYG_007-8b>¶
宗陽精外發故日以晝明名曰曜靈　增徐增長厯曰¶
衆陽之精上合為日徑千里周圍三千里下於天七千¶
里　原山海經曰猗天山蘇門山日月所出　增又曰¶
鍾山之神名曰燭陰視為晝瞑為夜吹為冬呼為夏又¶
名燭龍　又曰天不足西北無陰陽消息故有龍銜火¶
精以照天門　又云長留之山其神白帝少昊居之是¶
神主司反景(日西入則/景反東照)　又云明星山日月所出　原¶
楚辭曰暾將出兮東方照吾檻兮扶桑　又天問曰角¶
<pb:KR3k0055_WYG_007-9a>¶
宿未旦曜靈安藏(角東方星也曜靈日也言東/方未旦之時藏其精光也)　又曰¶
羿焉彃日烏焉解羽　又招魂曰十日並出流金鑠石¶
　增張衡靈憲曰日宣明於晝納明於夜　又曰日者¶
陽精之宗積精成象象成為禽金雞火烏也皆三足表¶
陽之𩔖其數竒　王子年拾遺記云鬱華(日/精)又名鬱儀¶
奔日之仙故曰鬱儀與日同居　古今占云日月行房¶
三道其政太平行上道昇平行中道霸世行下道可視¶
瞻之短於厯舊影為行上道與厯合為行中道長於舊¶
<pb:KR3k0055_WYG_007-9b>¶
厯為行下道　聞見録云有人登泰山絶頂行四十里¶
東望天際已明其下尚暗久之自暗中日輪湧出正紅¶
色騰起數千丈至明處全無光其下亦尚暗　雜占書¶
曰日冠者如半暈也法當在日上有冠又有兩珥尤吉¶
　説苑曰師曠對晉文公曰少而學者如日出之光壯¶
而學者如日中之光老而學者如炳燭夜行　望氣經¶
曰日有黄氣君喜下有黄氣君永福　鄧析書曰君者¶
當如冬日之陽夏日之陰萬物歸之　崔豹古今注曰¶
<pb:KR3k0055_WYG_007-10a>¶
漢明帝為太子樂人作歌詩四章一曰日重光云天子¶
之徳光明太子比徳焉故云重也　周髀曰日光外照¶
徑八十一萬里　物理論曰日者太陽之精也夏則陽¶
勝陰衰故晝長夜短冬則陰勝陽衰故晝短夜長氣引¶
之也行陽之道長故出入邜酉之北行陰之道短故出¶
入夘酉之南春秋陰陽等故日行中平晝夜等也　地¶
説書曰日照地四十五萬里　汲冢書曰徹甲居於河¶
西天有妖孽十日並出又言本有十日迭次而運照無¶
<pb:KR3k0055_WYG_007-10b>¶
窮　真誥云方朱山真人皆呼日為圓羅耀　書曰乃¶
季秋月朔辰弗集於房瞽奏鼓嗇夫馳庶人走　原禮¶
記曰男教不修陽事不得謫見於天日為之食故日食¶
則天子素服而修六官之職蕩天下之陽事　增穀梁¶
傳曰天子救日置五麾陳五兵五鼓諸侯置三麾三兵¶
三鼓大夫撃柝凡有聲皆陽事也以厭陰氣也　漢尚¶
書令黄香曰日蝕皆從西月蝕皆從東無上下中央者¶
春秋魯桓三年日蝕貫中上下竟黑疑者以為日月正¶
<pb:KR3k0055_WYG_007-11a>¶
等月何得小而見日中鄭元云月正掩日日光從四邊¶
出故言從中起也　南齊書舊説曰日有五蝕謂起上¶
下左右中央是也　管子曰日掌陽月掌隂星掌和陽¶
為徳陰為刑和為事是故聖王日蝕則脩徳月食則脩¶
刑彗星見則脩和　春秋正義曰日月之㑹自有常數¶
每一百七十三日有餘日月之道一交則日月必食¶
董仲舒日食祝曰炤炤大明纎滅無光奈何以陰侵陽¶
以卑凌尊　決疑要註凡救日食皆著赤幘以助陽也¶
<pb:KR3k0055_WYG_007-11b>¶
　春秋元命苞曰麟鳯鬭日月薄蝕孔演圖曰麒麟鬭¶
而日無精光宋均曰麒麟少陽之精鬭作於地則日月¶
亦將争於上元淮南子曰麒麟鬭而日月蝕許慎注曰¶
麒麟大角之獸故與日相動　晷原釋名曰晷規也如¶
規畫也説文曰晷日景也　增詩曰定之方中注云揆¶
日出入以知東西南視定北準極以正南北　又曰既¶
景乃岡相其陰陽(公劉傳曰考/其日影是也)　周禮曰日至之景尺¶
有五寸謂之地中凡建邦國以土圭土其地而制其域¶
<pb:KR3k0055_WYG_007-12a>¶
(注鄭司農云夏至日立八尺之表其景適/與土圭等謂之地中今潁川陽城為然)　易通卦驗¶
曰冬至晷長三尺(鄭𤣥注曰晷者所立入地/表陰也三尺長之極也)春分晷長¶
七尺二寸四分夏至晷長尺有四寸八分秋分晷長二¶
寸四分　又曰冬至之日樹八尺之表日中視其晷晷¶
如度者則嵗美人民和順晷不如度者則嵗惡人民為¶
偽言政令不平晷進則水晷退則旱¶
　　日二¶
增春秋考異郵曰黄帝將興有黄雀赤頭立於日傍黄¶
<pb:KR3k0055_WYG_007-12b>¶
帝曰黄者土精赤者火榮爵者賞也余當立大功乎¶
異苑曰諏訾氏生而髮與足齊堕地能言及為髙辛帝¶
室夢日而生八子皆賢世號八元　拾遺記曰帝嚳之¶
妃鄒屠氏之女也常夢吞日則生一子凡經八夢則生¶
八子　原山海經曰東南海之水甘泉之間有羲和國¶
有女子曰羲和為帝俊之妻是生十日常浴日於甘泉¶
故日為羲和之子堯因是立羲和之官以主四時　淮¶
南子曰堯時十日並出草木焦枯堯命羿仰射十日其¶
<pb:KR3k0055_WYG_007-13a>¶
九烏皆死堕羽翼　增王充論衡云夏桀之時費昌之¶
河上見二日在東者爛爛將起在西者沉沉將滅若疾¶
雷之聲問於馮夷曰何為夏何為殷馮夷曰西夏東殷¶
於是昌徙族歸殷　呂覽曰桀為無道湯令伊尹往視¶
曠夏聽於末嬉末嬉言曰今者天子夢西方有日東方¶
有日兩日相與鬭西方日勝東方日不勝伊尹乃告湯¶
乃令師從東方出於國西以進未接刃而桀走　拾遺¶
記曰傅説賃舂於深巖夢乗雲繞日而行嵗餘殷以為¶
<pb:KR3k0055_WYG_007-13b>¶
阿衡　原帝王世紀曰周文王夢日月著其身　增列¶
子曰穆王駕八駿之乗西觀日所入處　原又曰孔子¶
東遊見兩小兒辨鬭問其故一小兒曰我以日始出去¶
人近日中時逺也一兒曰我以為日初出時逺而日中¶
時近一兒曰日初出大如車輪及其中纔如盤盂此不¶
為逺者小而近者大乎一兒曰日初出滄滄凉凉及其¶
中如探湯此不為近者熱而逺者凉乎孔子不能決¶
淮南子曰魯陽公與韓構難戰酣日暮援戈而揮之日¶
<pb:KR3k0055_WYG_007-14a>¶
反三舍　增燕丹子曰燕太子丹質於秦王遇之無禮¶
急欲求歸秦王謬與誓曰使日再中天雨粟乃得歸太¶
子仰天嘆之日為再中天雨粟秦王不得已遣之　戰¶
國䇿曰聶政刺韓相荆軻刺秦王並白虹貫日　三齊¶
略云秦始皇作石橋於海上欲過海觀日所出處有神¶
人驅石下海石去不速神人鞭之皆流血今石橋猶赤¶
色　望氣經曰漢文帝時日中有王字　漢武内傳¶
曰漢景帝夢神女捧日以授王夫人夫人吞之十四月¶
<pb:KR3k0055_WYG_007-14b>¶
而生武帝　原風俗通曰漢成帝問劉向俗説文帝被¶
徴後期不得立日為再中向曰文帝少即位不容再中¶
　增後漢書曰張重字仲篤明帝時舉孝廉帝曰何郡¶
小吏對曰臣日南吏帝曰日南郡人應向北看日對曰¶
臣聞鴈門不見壘鴈為門金城郡不見積金為郡臣雖¶
居日南未嘗向北看日　後漢后紀靈帝王羙人數夢¶
負日而行四年生獻帝　談藪曰魏文帝為王時夢日¶
墜地分為三已得一分而内懐中　晉陽秋曰建武元¶
<pb:KR3k0055_WYG_007-15a>¶
年三日並出　晉書王敦將舉兵内向明帝密知之乃¶
乗巴滇駿馬微行至于湖陰察敦營壘而出敦正晝寢¶
夢日環城驚起曰此必黄鬚鮮卑奴來也帝母荀氏燕¶
代人故云　謝綽宋拾遺録云袁愍孫世祖出為海陵¶
守夢日堕身上尋而追還典機密　北史後魏遼西王¶
當英夢日堕所居黄山下水中村人以牛車挽致不出¶
英獨抱戴而歸聞者異之　魏髙后傳孝文皇后髙氏¶
幼夢在堂内立而日光自忩中照之灼之而熱后東西¶
<pb:KR3k0055_WYG_007-15b>¶
避之光猶斜照不已如是數夕以白其父颺颺以問閔¶
宗宗曰此異徴也後懐宣武夢為日所逐化為龍而繞¶
后遂生世宗　南史曰陳武帝嘗夢天開數丈有四人¶
朱衣捧日而至納之帝口及覺腹内猶熱帝心獨喜¶
又曰陳文帝夢兩日鬭一大一小大者光滅堕地色正¶
黄其大如斗帝三分取一懐之　宣室志曰楊炎未仕¶
時夢陟髙山巔仰見瑞日在咫尺舉手捧之解者曰此¶
登相位而輔人君之祥後果叶　又曰鄭光㑹昌六年¶
<pb:KR3k0055_WYG_007-16a>¶
夢自御大車中載瑞日光燭天地自執靷行通衢中月¶
餘拜尚書淄青節度　又曰新羅每以元日拜日月為¶
神　又曰天竺屬國數十有泇沒路國其俗開東門以¶
向日　唐書曰賈𨼆林扈徳宗於行在至卧内奏曰臣¶
嘗夢日墜以首承之帝曰非朕耶乃令糾察行在　稽¶
神録曰呉毛貞輔累為邑宰應選之廣陵夢吞日既寤¶
腹猶熱以問侍御史楊廷式楊曰此夢至大非君所能¶
當若以君而言當得赤烏場官也果如其言　五代史¶
<pb:KR3k0055_WYG_007-16b>¶
曰契丹貴日每月朔旦東向而拜日　元史圖罕傳曰¶
欽察國去中國三萬餘里夏夜極短日暫沒即出　異¶
域志云沙弼茶國向無人至者祖葛尼曾到因立文字¶
其國係日西沒之地至晚日入聲若雷霆國王每於城¶
上聚千人吹角鳴鑼撃鼓混雜日聲不然則小兒驚死¶
　災蝕原左傳昭公十七年六月日食祝史請用幣季¶
平子不許太史曰日過分而未至(注云過春分未夏/至謂四月正陽月)¶
增又莊公二十五年夏六月辛未朔日有蝕之鼓用牲¶
<pb:KR3k0055_WYG_007-17a>¶
于社非常也唯正月之朔慝未作日有蝕之於是乎用¶
幣于社伐鼓于朝　公羊傳曰六月辛未朔日有蝕之¶
以朱絲禜社或曰協之或曰為暗恐犯之故禜之社者¶
土地之主日者土地之精上敷於天而犯日故朱絲禜¶
之助陽抑陰　漢書曰哀帝元壽元年正月辛丑日有¶
蝕之不盡如鈎與惠帝七年同月日鮑宣上言今日食¶
於三始誠可畏懼小民正月朔日尚恐毁敗器物况日¶
虧乎　國史纂曰唐太史李淳風校新厯太陽合朔當¶
<pb:KR3k0055_WYG_007-17b>¶
食既於占不吉太宗不悅曰日或不食卿將何以自處¶
曰如有不食臣請死之及朔帝候於庭謂淳風曰吾放¶
汝與妻子别對以尚早一刻指表影曰至此則蝕如言¶
而食不差毫髮　唐明皇時日食帝素服俟變録囚多¶
所貸遣宋璟曰月食修刑日食脩徳或言分野之變冀¶
有揣合臣謂君子道長小人道消止女謁放讒夫此所¶
謂脩徳也囹圄不擾兵甲不凟官不苛治軍不輕進此¶
所謂脩刑也陛下常以為念雖有虧食將轉而為福又¶
<pb:KR3k0055_WYG_007-18a>¶
何患乎帝嘉納　宋史曰仁宗寳元元年正月丙辰朔¶
日食六月戊子日官楊惟徳等言來嵗閏十二月則庚¶
辰嵗正月朔日當食請移閏於庚辰則日食在前正月¶
之晦帝曰閏所以正天時而授民事其可曲避乎不許¶
　又曰嘉祐六年六月壬子朔日食司天言當食六分¶
之半食四分而雨時議稱賀同判尚書禮部司馬光上¶
言臣愚以為日之所照周徧華夷雲之所蔽至為近狹¶
今若太陽實虧而有浮雲翳塞雖京師不見四方必有¶
<pb:KR3k0055_WYG_007-18b>¶
見者此乃天戒至深不可不察也人主尤宜側身戒懼¶
憂念社稷而羣臣乃相率稱賀豈得不謂之上下相蒙¶
誣㒺大譴哉又所食不滿分數者厯官術數之不精當¶
治其罪亦非所以為賀也　晷增正義曰周公度日景¶
置五表今陽城是周公度景之處古跡猶存　漢造太¶
初厯立晷儀　又續厯志云章帝晷漏與天相應　山¶
海經曰交州去洛九千餘里昔主簿孫悚云立表效景¶
景在表南豈古郡以日南為名者其斯義乎¶
<pb:KR3k0055_WYG_007-19a>¶
　　日三¶
原麗天　出地(上詳日一萬文子曰/日出于地  物蕃息)　合璧　連珠(漢/書)¶
(曰太初厯晦朔弦望皆最密日月如合璧注淮南子曰/若木在建木西末有十日其華照地髙誘  曰末端也)¶
(若木端有十日狀如/連珠華光照其地下)　兩珥　重輪(雜兵書曰日冠者/如半暈也法當在)¶
(日上有冠文有兩珥者尤吉月管子/曰盛魄重輪六合俱照非日  能乎)　火精　陽徳(范/子)¶
(計然曰日者火精也火者外景主晝居/晝而為明處照而有光  下詳日一)　再中　三舍¶
(並詳/日一)　分隂　寸晷(王隐晉書曰陶侃少長勤整自强/不息常語人曰大禹聖人乃惜寸)¶
(隂至于凡俗當惜分隂非潘尼詩曰尺璧信/易遺寸晷難可踰成名  我事所説琴與書)　麟鬭¶
<pb:KR3k0055_WYG_007-19b>¶
鹿解(上詳日一禮淮南子曰日者陽之至是以春夏則/羣獸除角  記曰日冬至而麋角解日夏至而鹿)¶
(角/解)　鞠陵　蒙谷(山海經曰大荒之中有山名曰鞠陵/于天東極離瞀日月所出  下詳日)¶
(一/)　髙舂　下枝(並詳/日一)　測景　步晷(周禮曰大司徒/以土圭之法測)¶
(土深正日景以求地中日南則景短多暑日北則景衡/長多寒日東則景夕多風日西則景朝多隂  陸士)¶
(擬連珠曰儀天步晷而脩短/可量臨川揆水而淺深難測)　建木　拒松(呂氏春秋/曰白水之)¶
(南建木之下日中無影盖天地之中也松山海經曰大/荒之中有方山上有青松名曰拒格之  日月所出入)¶
　貫白虹　夾赤鳥(漢書曰鄒陽上書說梁孝王曰昔/荆軻慕燕丹之義白虹貫日太子)¶
(畏之衆左傳曰哀公元年楚有/雲如  赤鳥夾日以飛三日)　夸父棄杖　魯陽揮¶
<pb:KR3k0055_WYG_007-20a>¶
戈(山海經曰夸父逐日渴飲河渭不足北飲大澤未至/道渴而死棄其杖化為鄧林郭璞注曰夸父神人言)¶
(能反日景/下詳日一)　似騏步　𩔖鳬飛(王充論衡曰日晝行千/里夜行千里騏&KR0185;晝日)¶
(亦行千里然則日行舒疾與騏&KR0185;步相𩔖相又曰/日月一日一夜行二萬六千里與冠鳬飛  似)　長¶
安近　車輪逺(劉劭幼童傳曰晉明帝諱紹元帝太子/也初元帝為江東都督鎮揚州時中原)¶
(䘮亂有人從長安來元帝問洛下消息澘然流涕帝年/數嵗問泣故具以東渡意告之因問帝汝意謂長安何)¶
(如日逺答曰不聞人從日邊來只聞人從長安來居然/可知元帝念之明日集羣臣宴㑹設以此問明帝又以)¶
(為日近元帝動容問何故異昨日之言答曰舉頭/見日不見長安以是知近帝大悦  下詳日一)　增¶
飛鷰　浴鴉(唐史天文志乾徳三年日中有若飛/鷰  六朝詩扶桑復浴鴉日出也)　馳¶
<pb:KR3k0055_WYG_007-20b>¶
暉　沉彩(謝胱詩過客無留軌馳暉有奔箭/  文選日下壁而沉彩日落也)　射九¶
分三(俱詳/日二)　原互照　重光(俱詳/日一)　司景　負暄(上詳/日一)¶
(美列子曰宋國有田夫常衣黂過冬春東作曝日於野/  之不識廣厦綿纊之屬謂其妻曰吾負日之暄以獻)¶
(吾君必/獲重賞)　白駒　赤羽(魏豹傳人生如白駒過隙謂日/影也  子路曰願得赤羽若日)¶
(白羽/若月)　戈揮　劒指(上詳日一公淮南子曰虞公與夏/戰日欲落  以劒指日日退不落)¶
　增無影　有字(上詳日三/下詳日二)　夢捧　夾飛(魏書程昱/少時常夢)¶
(上太山兩手捧日昱私異之以語荀彧及兖州反賴昱/得完三城於是彧以昱夢白操操曰卿當終為吾腹心)¶
(昱本名立操乃加日字於其上更名昱也夾綱目狄/仁傑贊曰取日虞淵洗光咸池濳授五龍  日以飛)¶
<pb:KR3k0055_WYG_007-21a>¶
施光　吐氣(周髀曰日猶火月猶水火則施光水則含/影  淮南子曰天道曰圓地道曰方方者)¶
(主幽圓者主明明者吐氣者也是故火曰外景幽/者含氣者也是故水曰内景吐氣者施含氣者化)　飛¶
谷　經天(日所行道也飛泉之谷日/行經半天逝矣經天日)　龍照　雞鳴(上/詳)¶
(日一出桃都山大樹有天/雞日  即鳴天下雞皆鳴)　龍駕　&KR0185;行(上詳日一下/詳前似&KR0185;步)¶
(小/註)　流金　連璧(俱詳/日一)　半規　兩珥(上詳日一/下詳日三)　火¶
精　陽主(俱詳/日一)　赤暈　朱明(南齊天文志曰永明五/年十一月丁亥日日出)¶
(三竿黄色赤暈/  日名詳日一)　黄道　紅輪(俱詳/日一)　四陸　八磚(韻/府)¶
(云日行四陸春東陸夏南陸秋西陸冬北陸八孔帖云/翰林學士李程性懶入署視日影為候日過  磚乃至)¶
<pb:KR3k0055_WYG_007-21b>¶
(時號八/磚學士)　氣盈　朔虛(書傳日麗天而少遲故日行一/度日亦繞地一周而在天為不)¶
(及一度積三百六十五日九百四十分日之二百三十/五而與天㑹三百六十者一嵗之常數也多者為氣盈)¶
(月麗天而尤遲一日常不及天十三度十九分度之七/積二十九日九百四十分日之四百九十九而與日㑹)¶
(十二㑹得全日三百五十四日九百四十分日之三百/四十八嵗有十二月月有三十日少者為朔虚合氣盈)¶
(朔虛而/閏生焉)　再中　無二(上詳日二/天無二日)　聞鐘　揣籥(蘇東/坡文)¶
(集曰生而眇者不識日問之有目者或告之曰日之狀/如銅槃扣槃而得其聲他日聞鐘以為日也或告之曰)¶
(日之光如燭捫燭而得其形他日揣籥以為日也日之/與燭籥亦逺矣而眇者不知其異以其未嘗見而求之)¶
(人/也)　羲和馭　鬱儀奔(俱詳/日一)　司徒測　宮女揆(上詳/日一)¶
<pb:KR3k0055_WYG_007-22a>¶
(唐宮中以女工揆日長短冬至/後以紅線量日晷增一線之長)　小兒辨　真人呼(上/詳)¶
(日二下/詳日一)　窮桑邑　不夜城(上詳日一夜解道康地記/云齊有不  城盖古者有)¶
(日夜照于東境故春秋時/萊子立此城以不夜為名)　頳玉盤　黄綿襖(李長吉/詩云東)¶
(方發紅照推捍赤玉盤賀玉露曰何斯舉云正月雨雪/連旬忽開霽日翁媪相  曰黄綿襖子出矣因作詩紀)¶
(之曰日暖如/著黄綿襖)　呉牛苦　蜀犬吠(風俗通曰呉牛苦于/日故望月而喘  韓)¶
(文蜀中山髙少日每日出則犬吠之又世説陳文子市/行或以佞言譏之文子曰不聞蜀犬有吠日之聲乎)¶
　五色備　萬國明(上詳日一鉉宋太祖時王師圍金/陵唐使徐  來朝盛稱其主秋月)¶
(之篇為天下傳誦太祖大笑曰寒士語吾不道也吾微/時自秦中歸醉卧田間覺而日出有句云未離海底千)¶
<pb:KR3k0055_WYG_007-22b>¶
(山暗纔到中天萬國/明鉉大驚上殿稱壽)　銅鉦　金輪(蘇東坡詩云嶺上/晴雲如擘絮樹頭)¶
(初日挂銅鉦晨劉禹錫羅浮夜半見日詩曰陰陽迭用/事乃俾夜作  咿喔天雞鳴扶桑色昕昕赤波千萬里)¶
(擁出黄/金輪)　近人逺人　南行北行(按地居天之中地平/不當天之半地上天)¶
(多地下天少是以日出日落時見日大近人也日中時/見日小逺人也日初出時見日大宜暖熱而尚寒涼者)¶
(隂凝而陽未盛也日中時見日小宜寒涼而反暖熱者/陽盛而隂已消也申未時愈熱者陽積而盛也  廣海)¶
(冬熱者由冬日南行正當戴日之下故熱朔北夏寒者/夏日雖北行然朔北直當隂山之背處日光斜及故寒)¶
(由此觀之南北寒熱亦由於日也又日月光之所照經/八十一萬里至冬日南行三萬里至夏日北行三萬里)¶
(春秋東西之行亦如之日/月之光不至則萬物寢息)　災蝕原告凶　過分(詩云/日月)¶
<pb:KR3k0055_WYG_007-23a>¶
(告凶不用其行/  下詳日二)　不為災　非所哭(二至二分日有食/之不為災日月之)¶
(行也分同道也至相過也註曰二分日夜等故日月同/道二至長短極故日月相過  左傳叔輙哭日食注云)¶
(志在于憂災也昭子曰子叔將死非所哭/也言天災常道不足憂也子叔輙字也)　增伐鼓於¶
朝　以絲禜社(俱詳/日二)　景祐純陽　熈寧正旦(歸田録/宋仁宗)¶
(景祐元年四月日有食之正陽之月自古所忌按四月/為純陽故謂之正陽之月  宋神宗熈寧四年正旦日)¶
(食/)　黄琬對　淳風占(上詳日四/下詳日二)　晷原銅儀度日¶
土圭正景(張衡渾儀論曰以銅儀度之/日晷可知也  下詳日一)　增平四氣¶
正兩儀　下壓坤徳　上羅乾緯(范榮測/景臺賦)¶
<pb:KR3k0055_WYG_007-23b>¶
　　日四¶
原羣陽之精(劉氏正厯云日者羣/陽之精衆貴之象也)羣陽之宗(劉氏洪範/傳云日者)¶
(羣陽之/宗也)　陽精(范子計然云日/者太陽之精)天使(淮南子曰四時者/天之吏也日月者)¶
(天之使也星辰/者天之期也)　離象(易曰日昃之離謹按離為日象/九三處下卦之極故曰日昃之)¶
(離/)幽精(陸機漏賦云測/日月之幽精)　君象(後漢書曰日者太/陽之精人君之象)神司¶
(山海經曰泑山神蓐收居之是山也西望日之所入其/氣員神紅光之所司也註曰氣員日形員故其氣象亦)¶
(員/也)　懸象(周易曰懸象著/明莫大乎日月)著形(説苑云日月/著形于天)　貞明(周/易)¶
(曰日月之道貞明者也注云/言日月以明正之道照物)繼照(周易云明兩作離大/人以繼明照于四方)¶
<pb:KR3k0055_WYG_007-24a>¶
　宿舍(説苑云宿日月/五星所宿舍也)棲枝(見傅/𤣥詩)　傅天(後漢書云/日月傅天)照¶
月(物理論云極南為太陽極北為太隂/月與星有形無光日照之乃有光)　右廻(張衡靈/憲云凡)¶
(文耀麗乎天其動者日/月五星是也周旋右廻)西匿(王粲登樓賦云步棲遲以/徙倚兮白日忽其西匿)¶
　五色(太𤣥經云盛哉日乎昺明離章五色浮光/註云言日昺然明朗光耀離散於天下)重暉¶
(陸機詩曰魏王禪代奄宅九圍帝在/洛邑光配紫微八風應律日月重暉)　宣明(詳日/一)隆照¶
(尚書考靈曜云日光/隆照注云隆盛也)　錯行(詳日/一)易落(陸機感時賦云/悲夫冬之為氣)¶
(亦何憯懍以蕭索夜綿邈/其難終日晼晚而易落)　照四極(尚書考靈曜曰日/有九光光照四極)¶
行九州(淮南子曰日行九州七舍有五億萬七千三百/九里注曰自暘谷至虞淵凡十六次為九州七)¶
<pb:KR3k0055_WYG_007-24b>¶
(舍/也)　環無端(范子計然云日行天一度/周而復始如環之無端)色無主(京房易/傳曰日)¶
(者内明元黄五色無/主不可以一色明)　徑千里(春秋元命苞/云日徑千里)行一度(白/虎)¶
(通云日日行一度/月日行十三度)　浴溫谷(山海經云日浴溫/源谷上于扶桑)照秦樓¶
(樂府歌云日出東/南隅照我秦氏樓)　含丹暉(傅𤣥詩云青天敷/翠采朝日含丹暉)馳清暉¶
(又樂府詩云青天含/翠采素日馳清暉)　含虚所出(山海經云大荒之中/有山名曰含虚日月)¶
(所/出)𤣥鳥攸生(傅𤣥擬天問云景日曜靈𤣥/鳥攸生月惟隂水白兔成形)　圍三千里¶
(徐整長厯云日徑千里周/圍三千里下于天七千里)嵗一週天(左傳隐公三年二/月日有蝕之注曰)¶
(日行遲一嵗一週天月行疾一月一週天一嵗凡十/二交㑹正陽之月君子忌之故有伐鼓用幣之事)¶
<pb:KR3k0055_WYG_007-25a>¶
常盛無虧(春秋元命苞云日尊故滿滿故明/明故精在外日滿者常盛無虧也)常滿有節¶
(白虎通云日之為/言實也常滿有節)　曜靈舒光(傅𤣥樂府詩云太白星/見飛芒曜靈照照舒光)¶
若華何光(楚/詞)　生東(大明/生東)在北(左傳曰在北/陸而藏冰)　炎精(日/號)¶
王字(日中有/王字瑞)　重光(詳日/一)五色(瑞/日)　就之(堯紀就/之如日)實也¶
(説/文)　斯邁(詩我日/斯邁)未融(明而/未融)　久照(周易日月得/天而能久照)並明¶
(天子與日月並/明明照四海)　九芒(日彩/九芒)雙麗(文選日/月雙麗)　揭行(如揭/日月)¶
(而/行)騎走(莊子挾宇/宙騎日月)　桑榆(暮/景)葵藿(傾心/向日)　寅賔(出/日)寅餞¶
(納/日)　杲杲(出/日)遲遲(春/日)　正日(書協時/月正日)祭日(王/宮)　出東方¶
<pb:KR3k0055_WYG_007-25b>¶
(出自東方/照臨下土)在西陸(日在西陸/而出冰)　萬物歸(詳日/一)半規𨼆(謝/靈)¶
(運遊南亭詩云密林/含餘清逺峯𨼆半規)　馮相致日(周禮馮相氏冬夏致/日春秋致月以齊四)¶
(時之/序)師尹惟日(書/)　王者日兄(禮王者以/日為兄)天子日官(諸/侯)¶
(日/御)　火徳明輝(丙為火/為日)陽精正色(日中烏/陽精也)　可畏可愛¶
(左傳註冬日可/愛夏日可畏)不縮不盈(土圭測景/不縮不盈)　冠三光之首(日/月)¶
(星/)為七曜之先(五星與/日月也)　朱炎艶於建陽(何晏景福殿/賦云開建陽)¶
(則朱炎/艶日)神州耀乎靈景(左太冲詠史詩皎天/舒白日靈景耀神州)　東方未¶
晞　下土是冒　夕淪濛谷　朝隮嵎夷　元徳動天¶
<pb:KR3k0055_WYG_007-26a>¶
　祥光生日　曝儒士之腹(郝/隆)炙野人之背　增陽靈¶
　晨光　朱炎　陽景　扶光　炎暉　朱羲　夕霏¶
(日/氣)　傾羲(落/日)藻景(日光/有文)　景炎(日/光)靈景(日/景)　皓日(白/晝)𤣥¶
烏(素/日)　陽旭(春/日)南羲(夏/日)　靈烏(日/名)東旭(曉/日)　丹曦(落/日)瑞¶
景(瑞/日)　華晷(春/日)熹微(日欲/出也)　元英(冬日亦/曰愛日)朝暾(朝/日)　翔¶
陽逸駭(翔陽言日出夜也翔/陽逸駭于扶桑之津)登光辨色(文選謂日光初/上始辨曉色也)¶
蒼生仰照(晉書太陽下同萬/物蒼生何由仰照)　動法於日(李徳裕云人/君動法于日)¶
(故出而視朝/入而燕息)苗訓觀日(通鑑苗訓善觀天文見日下復/有一日黑光相摩盪久之宋太)¶
<pb:KR3k0055_WYG_007-26b>¶
(祖/興)　災蝕原伐鼓於社(責羣/隂也)　天子不舉(凡日食天子/不舉去盛饌)¶
諸侯用幣(諸侯用幣于社社尊于/諸侯請救而不敢責)　三辰有災(日月相/侵又犯)¶
(星宿故三/辰皆為災)百官降物(素/服)　慝未作(正月之朔慝未作注/云正陽之月慝隂氣)¶
(也/)避移時(君不舉避移時謂避/正寢過日食時也)　何損(於/明)外壤(穀梁曰/日有食)¶
(之何也吐者外壌食者内壌注曰凡所吐出者其壌在/外所吞者其壌入于内又闕然不見其壌有食之者注)¶
(曰今日闕損不知壌/所在必有物食之)　日月之眚(非日月之眚不鼓注/云月侵日為眚陰陽)¶
(順逆聖賢所/重故特鼔)君子之過(如日月/之食)　如月之初(蜀志日食/黄琬曰日)¶
(食之餘如/月之初)能無旱乎(日食叔孫昭子曰日過分而/陽猶不克克必甚能無旱乎)呉入¶
<pb:KR3k0055_WYG_007-27a>¶
郢乎(日食史墨曰六年/及此月呉入郢乎)　增陰蔽陽明(孔光傳曰陰道/盛强侵蔽陽明)¶
(則日食應之又杜欽曰/日食地震陽微陰盛也)　臣壅君明(唐書曰日君道也/無朏魄之變月臣)¶
(道也逺日益明近日益虧望與日軌相㑹則徙而浸逺/逺極又徙而近交所以注人臣之象望而正于黄道是)¶
(謂臣干君明則陽斯食矣朔而正于黄道是謂臣壅君/明則陽為之食矣若過而未分月或變行而避之或五)¶
(星潛在日下禦侮而救之或涉交數淺或在陽厯陽盛/隂微則不食或徳之休明而有小眚則天為之隐雖交)¶
(而不食此四者皆/徳教所由生也)　應虧不虧(唐開元二年二月庚寅/朔太史奏太陽應虧不)¶
(虧姚崇表賀/請書之史冊)當食不食(唐開元十二年七月戊午朔於/厯當食半强自交趾至朔方候)¶
(之乃不食十二月庚戌朔於厯當食大半時東封泰山/還次梁宋間皇帝徹膳不舉樂不盖素服日亦不食羣)¶
<pb:KR3k0055_WYG_007-27b>¶
(臣與八荒君長來助祭者皆奉壽稱慶/肅然臣服然後知徳之動天不俟終日)　晷原反景(詳/日)¶
(一/)倒景(漢書谷永上書曰登遐倒景注曰景/在日月上日月反從下照故云倒景)　增土圭¶
致晷　周髀作則(盧肇云周公之為政也/土圭致晷周髀作則)　據河洛之¶
要　創造化之工　嚢括衆巧　網羅羣藝(俱范榮測/景臺賦)¶
　　日五¶
原詩魏劉楨詩曰仰觀白日光皎皎髙且懸兼燭八紘¶
内物𩔖無頗偏　晉張載詩曰白日随天廻暾暾圓如¶
規踊躍湯谷中上登扶桑枝　又詩曰十日出湯谷弭¶
<pb:KR3k0055_WYG_007-28a>¶
節馳萬里經天曜四海倐忽潛濛氾　晉傅𤣥詩曰湯¶
谷發清曜九日棲髙枝願得並天御六龍齊玉羈　梁¶
李鏡逺詩曰始臨東岳觀俄升若木枝萍實詎儔彩合¶
扇且慙規北林耿初曜員&KR0420;鑒早曦照庭餘雪盡映簷¶
溜滴垂徘徊匝花樹煜爚滿春池栁陰裁靡靡簾影復¶
離離曾泉豈停舍桑榆忽在斯廻戈安得中長繩不可¶
羈沖情愛景落清宴惜光馳溫暉徒己荷深心竊自知¶
　梁劉孝綽詠日應令詩曰弭節馳湯谷照耀出扶桑¶
<pb:KR3k0055_WYG_007-28b>¶
園葵一何幸傾葉奉離光　梁簡文帝詠朝日詩曰團¶
團出天外煜煜上層峰光随浪髙下影逐樹輕濃　陳¶
徐陵日華詩曰朝暉爛曲池夕照滿西陂復有當晝景¶
江上鑠光儀時從髙浪歇乍逐細波移一在雕梁上詎¶
比扶桑枝　隋康孟詠日應趙王教詩曰金烏升曉氣¶
玉檻漾晨曦光汎扶桑海反照若華池洛浦全開鏡衡¶
山半隐規相歡承愛景共惜寸隂移　唐太宗賦秋日¶
懸清光賜房𤣥齡詩曰秋露凝髙掌朝光上翠微參差¶
<pb:KR3k0055_WYG_007-29a>¶
麗雙闕照耀滿重闈仙馭随輪轉靈烏帶影飛臨波無¶
定彩入隙有圓暉還當葵藿志傾葉自相依　又賦得¶
白日半西山詩曰紅輪不暫駐烏飛豈復停岑霞漸漸¶
落溪陰寸寸生藿葉随光轉葵心逐照傾晚煙含樹色¶
棲鳥雜流聲　虞世南奉和詠日午詩曰髙天浄秋色¶
長漢轉曦車玉樹陰初正桐圭影未斜翠盖飛圓影明¶
鏡發輕花再中良表瑞共仰璧暉賖　褚亮奉和詠日¶
午詩曰曦車且停午浮箭未移暉日光無落照樹影正¶
<pb:KR3k0055_WYG_007-29b>¶
中圍草萎看稍靡葉燥望疑稀晝寢慙經笥暫解入朝¶
衣　董思恭詠日詩曰滄海十枝暉𤣥圃重輪慶蕣華¶
發晨楹菱彩翻朝鏡忽遇驚風飄自有浮雲映更也人¶
皆仰無待揮戈正　增李嶠詠日詩曰旦出扶桑路遥¶
升若木枝雲間五色滿霞際九光披東陸蒼龍駕南郊¶
赤羽馳傾心比葵藿朝夕奉堯曦　耿湋詠秋日詩曰¶
照耀天山外飛鴉幾共過微紅拂秋漢片白透長波影¶
促寒汀薄光殘古木多金霞與雲氣散漫復相和　白¶
<pb:KR3k0055_WYG_007-30a>¶
居易詠負冬日詩曰杲杲東日出照我屋南隅負暄閉¶
目坐和氣生肌膚初似飲醇醪又如蟄者蘇外融百骸¶
暢中適一念無曠然忘所在心與虚空俱　柴宿初日¶
照華清宮詩曰靈山初照日逺近見離宮影動參差裏¶
光分縹緲中鮮飇收晚翠佳氣滿晴空林潤溫泉入樓¶
深複道通璇題生炯晃珠綴引&KR0008;朧鳯輦何時下朝朝¶
此望同　王約賦得日暖萬年枝詩曰靄靄彤庭裏沈¶
沈玉砌陲初升九華日潛暖萬年枝煦嫗光偏好青蔥¶
<pb:KR3k0055_WYG_007-30b>¶
色轉宜每因韶景麗長沐惠風吹隐映當龍闕氛氳隔¶
鳯池朝陽光照處惟有近臣知　獨孤鉉日南長至詩¶
曰玉厯頒新律凝陰發一陽輪輝猶惜短圭影此偏長¶
&KR0292;度經南斗光流盡北堂乍疑同户耀可愛逗林黃積¶
雪銷微煦初萌動早芒更升臺上望雲物已昭彰　陳¶
諷賦得冬日可愛詩曰寒日臨清晝寥天一望時未消¶
埋徑雪先暖讀書幃屬思光難駐舒情影若遺晉臣曾¶
比徳謝客昔言詩散彩寧偏照流陰信不追餘輝如可¶
<pb:KR3k0055_WYG_007-31a>¶
就廻燭幸無私　鄭谷夕陽詩曰夕陽秋更好瀲瀲蕙¶
蘭中極浦明殘雨長天急逺鴻僧&KR0420;留半榻漁舸透疎¶
篷莫恨清光盡寒蟾即照空¶
原歌後漢李尤九曲歌曰年嵗晚暮時已斜安得力士¶
翻日車　晉傅𤣥日昇歌詠曰東光昇朝陽羲和初攬¶
轡六龍並騰&KR0750;逸景何晃晃旭日照萬方皇徳配天地¶
神盟鑒幽荒　又三光篇曰三光垂象表天地有晷度¶
聲和音響應形立影自附素日抱元烏明月懐靈兔(此/詩)¶
<pb:KR3k0055_WYG_007-31b>¶
(一作劉/孝綽)　增宋楊萬里羲娥謡歌曰羲和夢破欲起行¶
紫金畢逋啼一聲聲從天上落人世千村萬落雞争鳴¶
素娥西征未歸去&KR0619;弄銀盤浣風露一丸玉弹東飛來¶
打落桂枝雪毛兔誰將紅錦幕半天赤光絳氣貫山川¶
須臾却駕丹砂轂推上寒空碾蒼玉詩翁已行十里强¶
羲和早起道無雙¶
原贊晉郭璞十日贊曰十日並出草木焦枯羿乃控弦¶
仰落陽烏可為洞感天人懸符¶
<pb:KR3k0055_WYG_007-32a>¶
增賦唐王捧珪日賦曰杲杲太陽昇自扶桑既移晷而¶
髙下亦候時而短長其沒也天地為之黯色其出也逺¶
近為之生光及夫春景初動寒威始歇煦百川以冰開¶
煖千林而花發行乎赤道應其朱明煎緑潭而水沸爛¶
青雲而火生既而暑退涼進煙歸霧返懸浄影以悠揚¶
度斜暉而晼晚送秋景之已末屬冬陰之方盛融晴雪¶
而曭朗爆晨霜而溫映故能明以成象髙以臨空抱三¶
足之靈烏挂五彩之輕虹魯陽揮戈而三舍漢王握鏡¶
<pb:KR3k0055_WYG_007-32b>¶
而再中曜凝霜而輕白帶飛霞而淡紅誰復知其動静¶
安能察其始終徒美其委質上浮流光下濟葵藿向之¶
傾心旂常畫以增麗匪杖䇿之能及豈長繩之可繋至¶
若螢火聚燃魚燭並爇明月髙映繁星逺列争散彩以¶
炫晃競騰暉以昭晰見白日之一臨總光沉而影滅¶
鄭錫日中有王字賦曰至陽之精内含文明成命宥密¶
神化陰隲倬元聖而緯天爍靈符之在日陰魄既沒大¶
明在東吐象成字昭文有融法科斗以為體並踆烏以¶
<pb:KR3k0055_WYG_007-33a>¶
處中馮相未覿疇人發蒙其初見也昭昭彰彰流晶耀¶
芒若神龍負圖兮呈八卦於羲皇其少登也發色騰光¶
乍見乍藏狀靈龜銜書兮錫九疇於夏王蔽虧若木隐¶
映扶桑曈曨五雲之表輝煥重輪之旁臨紫宸兮千門¶
洞照出黄道兮八極增光豈徒色映合璧光連抱珥三¶
舍廻魯陽之戈再中羙漢文之志　日月如合璧賦(闕/撰)¶
(人姓/名)曰萬𩔖昭融四方清泰激朝暉之杲杲發夜色之¶
藹藹懸異象於人間吐榮光於天外挺連城之價誰敢¶
<pb:KR3k0055_WYG_007-33b>¶
指瑕居匹夫之懐非同賈害金烏共色玉兔增鮮麗萬¶
室兮瑶臺共羙泛千林兮瓊樹争妍變方流於斜漢疊¶
圓影於遥天落照西流若欲抵於昧谷澄暉東上又如¶
返於虞泉熒煌異質燭耀非一抱珥之彩潛消如圭之¶
容闇失於以表元象明陰隲瑞至徳於堯年契昌期於¶
漢日懿其經紀不忒明宵有程聮彩徘徊似有求於潘¶
子雙形宛轉若可賜於虞卿既同道以脗合亦相推而¶
運行　栁喜日浴咸池賦曰海日赫赫出暘谷以騰輝¶
<pb:KR3k0055_WYG_007-34a>¶
過咸池而浴色宛轉波動廻還影側昭晰兮泉源漸沸¶
掩映兮津涯乍黑紅光下射疑萍實之欲沉赤氣上浮¶
訝林雲之不息當其良夜欲闌繁星漸沒轉紅輪於沙¶
礫濯朱輝於溟渤映龍川之華動照天壇而秀發逺岸¶
燭燿而乍明長波蹙縮而未歇觀其蕩水府滌踆烏重¶
輪輝煥而增潤雙翼翩翻而盡濡勢動雲端運規規而¶
未止影摇波底潛赫赫而不渝碧浪沸騰罷洗貞明之¶
質洪漣瀰漫難留畏愛之輝時也天地漸分雲霞屢改¶
<pb:KR3k0055_WYG_007-34b>¶
違細栁而已逺拂扶桑而猶在聊將出地辭潤澤於波¶
瀾從此麗天布輝華於寰海　康僚日中烏賦曰相彼¶
烏矣超然不同不振羽於域上自呈形於日中儀鳯肯¶
慙信五色而都混髙天已及豈三年之始冲懿此生成¶
貫乎今昔東西必随於運動昇降寧離於赫奕俯黄人¶
而更助金光映王字而偏疑鳥跡既乃騰凌霄漢披拂¶
雲霓那楚幕而堪處匪霜臺之足棲分明而不似籠中¶
固非仙鶴髣髴而還如鏡裏豈是山雞曷九雛之莫對¶
<pb:KR3k0055_WYG_007-35a>¶
乃三足而長在黑羽雖同於不黔白頭詎得而終待始¶
來何地誰見入於重輪爰止何年孰可聞於真宰　熊¶
曜琅琊臺觀日賦曰秦門之東天地一空直見曉日生¶
於海中赤光浮浪如沸如鑠驚濤連山前拒後却圜觀¶
上下影見寥廓焜煌天垂吞吐巨壑當其扶桑洶湧於¶
雲光陽徳出麗乎乾剛汗漫翕納將吞六合冲融青冥¶
遥浸朱明羲和守馭夸父上征眩轉心目蒼黄性情傾¶
地輿而通水府汲天蓋而駭長鯨　紇干俞登天壇山¶
<pb:KR3k0055_WYG_007-35b>¶
望海日初出賦曰配乎地者惟山麗乎天者為日登岧¶
嶤之峻極見曈曨之初出廓靈海百川之宗孕金烏千¶
里之質泛圓光於沆瀁煥鮮耀而灔溢雖騰輝於碧浪¶
之中詎侔色於紅萍之實觀夫烈霾曀赫炎精擘洪波¶
歊太清馮夷駭躍㒺象奔驚照耀兮驪珠潛吐曭朗兮¶
龍燭忽生愕羣仙於金鏡驚天雞於玉京危岫陵乎碧¶
落日域遼乎滄海既登陟以遐觀知濛氾之浴彩晨光¶
乍分夜色未改昇黄道而將始臨下土而有待晝明夕¶
<pb:KR3k0055_WYG_007-36a>¶
　晦徒觀其&KR0292;次之常出有入無孰測夫陰陽之宰氣澄¶
　霧卷月落星殘流暉電曜散彗虹攢將煥爛以下燭出¶
　浩淼而上干挂扶桑而杲杲昇𤾉谷而團團敷九華而¶
　赩奕燦三山之峰巒　席夔冬日可愛賦曰冬實窮節¶
　日為至陽節窮而栗冽凝慘陽至而焜耀舒光觀其昇¶
　曭朗以自東蕩沉陰於有北不赫矣以難向誠溫然而¶
　可即依巢之鳥感微煦而和鳴帶雪之林假餘光而改¶
　色彼谷隐巖居之子無衣無褐之人照臨遵夫和氣偃¶
<pb:KR3k0055_WYG_007-36b>¶
　曝得夫天真慘怛潛收戚戚之容咸革溫仁逺被熈熈¶
　之化斯淳故得廓開曀霾洞逹遐徼融液氷渚依稀雪¶
　嶠散九陌以無氛委千門以通照彼繩樞甕牖既臨砌¶
　而樂我無私雖熊席狐裘亦捨爐而欣夫有曜¶
　¶
　¶
　¶
御定淵鑑𩔖函卷二¶
