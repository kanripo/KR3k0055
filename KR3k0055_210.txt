# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:37.288246
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五
<pb:KR3k0055_WYG_210-1a>¶
　欽定四庫全書¶
御定淵鑑𩔖函卷二百五¶
　　文學部十四(紙/刺)　(墨契䇿封簡/劵      泥)　(牘/)　(牒附/)　(札/)¶
　　　紙一¶
　原釋名紙砥也謂平滑如砥石也　服䖍通俗文曰方¶
　絮曰紙　後漢書宦者傳蔡倫字敬仲位尙方令自古¶
　書契多編以竹簡其用縑帛者謂之紙縑貴而簡重并¶
　不便於人倫乃造意用樹膚麻頭及敝布魚網以爲紙¶
<pb:KR3k0055_WYG_210-1b>¶
　奏上帝善其能自是莫不用焉天下咸稱蔡侯紙　初¶
　學記古者以縑帛依書長短隨事截之名曰幡紙故其¶
　字從系貧者無之或用蒲寫書則路溫舒截蒲是也至¶
　後漢和帝元興中常侍蔡倫剉故布擣抄作紙故其字¶
　從巾又魏人河間張揖上古今字詁其巾部云紙今帋¶
　則其字從巾之謂也(見漢記及/王隱晋書)　增潛確𩔖書蔡倫後¶
　有左伯善造紙齊蕭子良與王僧䖍書子邑之紙研妙¶
　輝光仲將之墨一㸃如漆伯英之筆窮神盡思(左伯字/子邑韋)¶
<pb:KR3k0055_WYG_210-2a>¶
(誕字仲將張/芝字伯英)　北戸錄紙為畨為幅爲枚¶
　　紙二¶
原東宫舊事皇太子初拜給赤紙縹紅紙麻紙敕紙法¶
紙各一百　増南方草木狀&KR0097;香紙以&KR0097;香樹皮作之¶
極香而堅韌水漬之不潰爛晋太康五年大秦國獻三¶
萬幅帝以萬幅賜杜預令寫所撰春秋釋例及經傳集¶
解以進　拾遺記張華造博物志奏于武帝帝賜側理¶
&KR1114;萬畨此南越所獻後人言陟里與側理相亂南人以¶
<pb:KR3k0055_WYG_210-2b>¶
海苔爲紙其理縱橫邪側因以爲名　原枹朴子洪家¶
貧伐薪賣以給紙筆常乏紙每所寫皆反覆有字人少¶
能讀　語林王右軍爲㑹稽令謝公就乞牋紙檢校庫¶
中有九萬牋紙悉以與謝公桓宣武云逸少不節　増¶
世說王羲之書蘭亭序用蠶繭紙紙似繭而澤也　原¶
王隱晉書陳壽卒詔下河南尹華澹遣吏賫紙筆就壽¶
門下寫三國志　増晉書左思作三都賦門庭藩溷皆¶
著紙筆得一句即書之賦成競相傳寫洛陽紙貴　原¶
<pb:KR3k0055_WYG_210-3a>¶
鄴中記石虎詔書以五色紙著鳳凰口中令銜之飛下¶
端門　沈約宋書張永善𨽻書又有巧思紙及墨皆自¶
營造上每得永表啓輙玩咨嗟自歎供御者不之及也¶
　増丹陽記江寧縣有紙官署齊高帝造紙所也嘗造¶
凝光紙賜王僧䖍一云銀光　唐書杜暹爲婺州參軍¶
秩滿受歸吏以紙萬張贈之暹惟受百幅人服之號百¶
紙參軍　唐書髙宗上元詔詔勅施行旣爲永式比用¶
白紙多有蟲蠧今後皆用黃紙　酉陽雜爼天寶中崔¶
<pb:KR3k0055_WYG_210-3b>¶
禪師網一異蜂其體如人置紗籠中忽有數蜂翔集相¶
慰勉一曰予與靑童君奕勝獲琅玕紙十幅君出當爲¶
我寫星子詞語皆非世人事僧舉籠放之　直方詩話¶
宋韋貫夢至宫庭有婦人授紙曰此衍波牋也煩賦宫¶
中曉寒歌貫援筆立成¶
　　紙三¶
原如石　方絮(並詳/紙一)　當策　代簡(上見傅咸紙賦無/桓靈寳偽事古)¶
(紙故用簡非主于敬也今/諸用簡者皆以黃紙代之)　黃書　白疏(王隱晉書劉/卞爲四品吏)¶
<pb:KR3k0055_WYG_210-4a>¶
(訪問推一鹿車黃紙令卞寫書卞語訪問劉卞非爲人/寫黄紙也訪問案卞罪下品二等補尚書令史  崔鴻)¶
(前燕錄慕容雋三年廣義將軍岷山公黃紙上表雋/曰吾名號未異于前何宜便爾自今但可白紙稱疏)¶
裹柱　補綯(王羲之筆經採毫竟以麻紙裹柱根次取/上毫薄薄布柱上令柱不見然後安之)¶
(謝承後漢書羊續爲南陽太守以清/率下唯卧一副布綯敗糊紙補之)　擣網　持花(蔡/倫)¶
(擣故魚網作紙名網紙後人以生布作紙絲綖如故麻/名麻&KR1114;以樹木皮作紙名榖紙見董巴記及博物志)¶
(長沙西寺層構傾頽謀欲建立其日有帝子持紙花插/地故寺東西相去十餘丈於是建刹正當花處見孫放)¶
(西寺/銘)　縹紅　靑赤(上詳紙二青桓靈寶偽事詔/命平准作  赤縹綠桃花紙)　藤¶
角　桃花(范寗敎曰土紙不可作文書/令用藤角紙  下詳靑赤注)　造尚方　請¶
<pb:KR3k0055_WYG_210-4b>¶
秘府(上詳紙一不晉虞預請秘府紙表秘府中有布紙/三萬餘枚  任寫御書而無所給愚欲請四百枚)¶
(付著作史書/寫起居注)　别駕函　右軍庫(魏武今曰自今諸掾/屬侍中别駕常以月)¶
(朔各進得失紙書函封主者朝/常給紙函各一  下詳紙二)　蔡倫遺業　唐季殘¶
箋(盛𢎞之荆州記棗陽縣有蔡倫故宅今縣人猶多能/作紙蓋倫之遺業也  先賢行狀延篤從唐溪季受)¶
(左傳欲寫本無紙季以殘箋與之/篤以箋記紙不可寫乃借本誦之)　綠紙　素紙(續晉/陽秋)¶
(姚畧好書有綠紙赤軸遺張抗詩昔吾好典/籍下帷慕董氏吟咏倣  風染軸舒素紙)　増雁頭¶
　鳳尾(羅隱喜筆工萇鳳贈以雁頭箋百幅詳筆四/山堂肆考古有鳳尾箋畨薄縷輕制作精妙)¶
麻面　桑根(國史補紙之妙者則越之剡藤苔牋蜀之/麻面藤骨金花玉屑魚子十色箋也  文)¶
<pb:KR3k0055_WYG_210-5a>¶
(房四譜雷孔璋曾孫穆之猶有/張華與其祖書乃桑根紙也)　松紋　樹葉(陶榖清/異錄先)¶
(君畜白樂天墨跡兩幅背之右角有方長小黃印文曰/剡溪小等月靣松紋紙臣彥古等上  林邑記九眞俗)¶
(以樹葉/爲紙)　銀光　玉板(上詳紙二法費著蜀箋譜蜀中/盡用蔡倫  有玉板有貢餘有)¶
(經屑有/表光)　金花　玉葉(太眞外傳明皇與貴妃賞牡丹/于沈香亭命棃園李龜年持金)¶
(花箋宣賜李白三進清平詞玉天中記趙象與武公/業愛妾非烟以金鳳箋剡溪  葉紙題詩相贈荅)¶
銷金　鋪玉(又曰唐初將相官誥用銷金箋及金鳳紙/書之餘皆魚牋花牋而已  下見梅堯臣)¶
(澄心堂/紙詩)　霞光　雲母(費著蜀箋譜蜀王衍賜金堂令/張蠙霞光箋五百幅霞光牋疑)¶
(即今之彤霞牋亦深紅色也蓋以胭脂染色最爲靡麗/  方以智通雅雲母箋薛濤之遺也濤本小箋今則與)¶
<pb:KR3k0055_WYG_210-5b>¶
(連四同式但加/礬與雲母粉耳)　金縷　柳綿(潛確𩔖書宋顔方叔嘗/創製諸色箋有露桃紅)¶
(天水碧俱砑花竹鱗羽山水人物精妙如畫亦有金縷/箋五色描成者士大夫甚珍之  文房寳飾毛重敎授)¶
(於導江春日主人宴之乃賦致語曰蟣肝之奉何堪/龍首之攀可望主人曰吾勸以陸源鯖賞以柳綿紙)¶
鴉靑　鵠白(夏寅詩光閃鴉青新染墨滑殊鵠白瑩鋪/銀價髙祗為三都貴名重還因十樣新)¶
　楮國公　好畤侯(纂異記薛稷爲紙封九錫拜楮國/公白州刺史統領萬字軍界道中)¶
(郎將又毛頴傳頴與㑹稽楮先生友善館好畤侯/傳華陰楮知白字守元亦曰好畤侯文  書史)　洪¶
兒紙　薛濤箋(童子神通錄姜澄年十歳其父善書苦/無紙澄乃燒糠熁竹爲紙以供父澄小)¶
(字洪兒鄉人號洪兒紙乃資暇錄元和初薛濤好製小/詩惜其幅大不欲長賸  狹小之蜀中才子後減諸箋)¶
<pb:KR3k0055_WYG_210-6a>¶
(亦如是名/曰薛濤箋)　觀音簾　女兒膚(趙希鵠洞天清錄有宋/亳間烏絲欄歙之龍&KR0161;)¶
(紙有藤白有觀音簾有鵠白出江西极宋陳師道從㓂/生求茶庫紙詩南朝官紙女兒膚玉  雲英比不如乞)¶
(與此翁元不稱他/年留待大蘇書)　用蠶繭　修鳯樓(上見紙二浦事/文𩔖聚韓  韓)¶
(洎咸有辭學洎常輕浦語人曰吾兄爲文譬如繩樞草/舍聊避風雨予之爲文是造五鳳樓手浦聞之偶得蜀)¶
(箋題詩贈洎曰十様蠻箋出益州寄來新自/浣溪頭老兄得此全無用助汝添修五鳯樓)　贈三韓¶
　寫百韻(韓駒詩王卿贈我三韓紙謂髙麗紙也見通/雅  蜀志王衍有百韻箋幅長可寫百韻學)¶
(士箋短于百韻薛/濤箋短可書四韻)　丐官楮　貢蠻箋(孔帖王元感所/撰書凡數十百)¶
(卷長安時上之丐官筆楮寫藏秘書麗天中記唐中國/紙未備故唐人詩中多用蠻箋字髙  歳貢蠻箋書卷)¶
<pb:KR3k0055_WYG_210-6b>¶
(多用/爲襯)　襞綵箋　押黃紙(南史陳後主常使張貴妃等/八人夾坐江總孔範等十人)¶
(預宴號曰狎客先令婦人襞綵箋製五言詩十客一時/繼和  宋史錢惟演嘗語人曰吾平生不足者惟不得)¶
(於黃紙上押字耳/蓋未嘗厯中書也)　虛柔滑淨　姸妙輝光(墨藪紙取/東陽魚卵)¶
(虛柔滑淨紙邵氏後錄唐人/有生紙熟  熟紙姸妙輝光)　色白如綾　匹長似練¶
(潛確𩔖書髙麗紙以綿繭造成色白如綾堅韌如帛用/以書寫發墨可愛此中國所無亦竒品也  又宋有匹)¶
(紙長三丈至五丈陶榖家藏/數幅長如匹練名鄱陽白)　烏絲三尺　繡花百畨¶
(異聞集霍小玉取朱絲繡囊出越姬烏絲攔素段三尺/以授李生生多才思援筆成章按宋亳間紙有織成界)¶
(道者謂之烏絲欄開肆考唐蕭頴士/少夢人授紙百畨  視皆繡花也)　女髮山光　碧¶
<pb:KR3k0055_WYG_210-7a>¶
雲春樹(黃庭堅詩滑如女髪蘭膏罷明似山光夜月餘/爲染溪藤三百個待渠湔拂一牀書  潛確𩔖)¶
(書宋有歙紙光瑩滑白可愛冇黃白經箋可/揭開用之有碧雲春樹箋龍鳳箋金花箋)　知白守¶
黑　浮碧殷紅(又曰紙銘知其白守其黒爲天下式猗/汝之徳好汝者加汝以五色而汝弗良)¶
(于墨噫其所謂混沌而飾者邪詩/  下見楊巨源酬崔駙馬惠牋)　明於流黃　滑如¶
春氷(黄庭堅詩陽山老藤截玉肪烏孫翠竹避寒光羅/侯包贈室生白明於機上之流黃愧無征西蠆尾)¶
(手爲寫黃門急就章詩下/見梅堯臣澄心堂紙)　蜂鑚　驢疉(傳燈錄神瓉/禪師見蜂子)¶
(投窓求出曰世界如許闊不肯出鑚他故紙復神仙/傳張果老乘白驢休則疊之如紙以水噴之  成驢)¶
凝霜　敲氷(天中記歙績溪界有地名龍&KR0161;出嘉紙蓋/新安之水清徹見底利以漚楮故紙如玉)¶
<pb:KR3k0055_WYG_210-7b>¶
(雪者水色所爲也紙有墨光白滑氷翼凝霜之目楮楊/升菴外集敲氷紙剡所出也剡水清潔山又多藤  以)¶
(敲氷時製之佳蓋冬水也張伯玉蓬/萊閣詩敲氷呈好手織素競交鸞)　六合　雙流(國/史)¶
(補雲陽有六合箋廣天中記雙流紙出于廣都每幅方/尺許品最下用最  蓋隋煬帝始改廣都曰雙流疑紙)¶
(名自隋/始也)　魚箋　蠟箋(潛確𩔖書唐有魚子箋陸龜蒙/有魚箋詩  東坡詩蠟紙燈籠)¶
(晃雲母又通雅元/有蠟箋出紹興)　靑藤　雪藤(李肇翰林志薦告詞/文用靑藤紙朱書謂)¶
(之青詞何楊升菴外集廣安州紙名雪藤玉板/之𩔖也  志熈詩雪藤尤異産應不數花箋)　扶桑¶
芨皮　日本松皮(負暄錄芨皮紙出扶桑國又謝康樂/山居賦剥芨巖椒注言芨皮可以爲)¶
(紙紙潛確𩔖書日本國出松皮紙中國有桑皮紙蜀中/藤  江南竹紙楮皮紙黟歙凝霜紙浙中有麥□紙稻)¶
<pb:KR3k0055_WYG_210-8a>¶
(穉/紙)　濡以宫蠟　塗以氷油(唐史柳公權爲翰林學士/嘗夜召對于亭燭窮而語)¶
(未盡宫人以蠟液濡紙繼之以肆考唐楊炎在/中書後閣用桃花紙糊窓塗  氷油取其甚明)　養以¶
芙蓉　染以胭脂(文房寶飾養紙以芙蓉粉/惜其色  下詳霞光注)　海螺磨¶
昬　芸香辟蠧(清異錄舒雅以戲狎得韓熈載之心一/日得海螺甚竒宜用滑紙以簡獻于熙)¶
(載云海中有無心班道人往詣門下書材糙澀逆意可/使道人馴之即證發光地菩薩又記纂淵海治紙之昬)¶
(而不染墨者用雨㸃螺磨紙左右三千計其/病去矣  下見朱自牧謝安巨濟贈紙詩)　隨父不¶
書官紙　敕子繕補殘書(梁史阮孝緒隨父湘東不書/官紙以成親之清白  孔帖)¶
(蕭廪之放嶺南海多榖/紙敕諸子繕補殘書)¶
<pb:KR3k0055_WYG_210-8b>¶
　　紙四¶
増赫蹏(赫蹏應劭以爲薄小/紙也見漢書外戚傳)　原送許子但以紙(崔瑗/與葛)¶
(元甫書今遣送許子書十/卷貧不能書但以紙耳)　寸紙不遺(張芝善書/寸紙不遺)　豫¶
爲荅數紙(文士傳楊修爲魏武主簿嘗白事知必有反/覆敎豫爲荅數紙以次牒之而行告其守者)¶
(曰向白事每有敎出相反覆若案此第連荅之已/而有風吹紙亂遂錯誤公怒推問修慙懼以實荅)　書¶
符指事(蜀志楊戲性雖簡惰省畧未嘗以甘言/加人以情接物書符指事希有盈紙)　陸雲¶
集兄文(陸雲與兄機書前集兄/文書不工紙不精恨之)　増光𦂳澤麗(天中記/王右軍)¶
(作書惟用張永製紙謂/光𦂳澤麗便於行筆)　原片紙殘行(干寶表臣前聊/欲撰記古今怪)¶
<pb:KR3k0055_WYG_210-9a>¶
(異非常之事㑹聚㪚逸使同一貫/博訪知之者片紙殘行事事各異)　分句改紙(張翰詩/序永康)¶
(之末疾苦痿瘵故人頗候之常以閑/靜爲著詩一首分句改紙各有别讀)　増盛以銀函(詳/筆)¶
(四碧鏤/牙管注)　月請諫紙(長慶集白居易曰僕爲諌官月/請諫紙詩云月慙諫紙二百張)¶
雲藍五十枚(唐段成式送溫庭筠雲藍紙詩并序予在/九江造雲藍紙旣乏左伯之法全無張永)¶
(之功輙分送五十枚其詩云三十六鱗充使時數/畨猶得寄相思注云龍八十一鱗鯉三十六鱗)　五¶
采牋爲書記(唐書韋陟以五采牋爲書記使/侍妾主之其裁荅授意而已)　硬黃(潛/確)¶
(𩔖書硬黃紙唐人以黄柏染之取其辟蠧其質如漿光/澤瑩滑用以書經秘閣所藏二王書皆唐人臨放紙皆)¶
(硬黄東坡詩云硬/黃小字臨黃庭)　以人得名(費著蜀牋譜紙以人得/名者有謝公有薛濤)¶
<pb:KR3k0055_WYG_210-9b>¶
　澄心堂(又南唐李後主造澄心堂/紙細薄光潤爲一時之甲)　淨無瑕(東坡詩/麥光鋪)¶
(几淨無瑕注/麥光紙名)　布頭牋(東坡集川牋取布頭機餘經不/受緯者治之作紙故名布頭箋)¶
(此紙名/冠天下)　今以竹(又昔人以海苔爲紙今無復有/今人以竹爲紙亦古所無有也)　春¶
膏(潛確𩔖書元有春膏氷玉二箋魫色尤竒又以/繭紙作蠟色兩面光瑩多寫大藏經傳流於世)　宣¶
德造(方以智通雅明大内各箋不如宣紙有楮皮者/茸細而白可作畫有宣徳五年造素馨紙印)¶
　　紙五¶
原詩梁江洪爲傅建康詠紅箋詩雜彩何足竒唯紅偏¶
作可灼爍𩔖蕖開輕明似霞破鏤質卷芳脂裁花承百¶
<pb:KR3k0055_WYG_210-10a>¶
和不遇情牽人豈入風流座　後梁宣帝咏紙詩皎白¶
猶霜雪方正若布棊宣情且記事寧同魚網時　隋薛¶
道衡咏苔紙詩昔時應春色引綠泛淸流今來承玉管¶
布字改銀鈎　増唐李嶠咏紙詩妙跡蔡侯施芳名左¶
伯馳雲飛錦綺落花發縹紅披舒卷隨幽顯亷方合軌¶
儀莫驚反掌字當取葛洪規　楊巨源酬崔駙馬惠牋¶
百張詩百張雲樣亂花開七字文頭艶錦回浮碧空從¶
天上得殷紅應自日邊來捧持價重凌雲葉封裹香深¶
<pb:KR3k0055_WYG_210-10b>¶
笑海苔　陸龜蒙謝襲美寄魚箋詩擣成霜粒細鱗鱗¶
知作愁吟幸見分向日乍驚新繭色臨風時辨白萍文¶
(魚子曰/白萍)好將花下承金粉堪送天邊詠碧雲見倚小窓¶
親襞染畫圖春色寄夫君　皮日休酬見荅魚箋詩輕¶
如隱起膩如飴除却鮫工解製稀欲寫恐成河伯詔試¶
裁疑是水仙衣毫端白獺脂猶濕指下氷蠶子欲飛若¶
用莫將閑處去好題春思贈江妃　宋梅堯臣酬永叔¶
寄澄心堂紙詩滑如春氷宻如繭把玩驚喜心徘徊蜀¶
<pb:KR3k0055_WYG_210-11a>¶
牋脆蠧不禁久剡楮薄慢還可咍江南李氏有國日百¶
金不許市一枚澄心堂中唯此物靜几鋪寫無塵埃¶
又荅宋次道寄澄心堂百幅詩寒溪浸楮舂夜月敲氷¶
舉簾匀割脂焙乾堅滑若鋪玉七十年來人不知　韓¶
維賦澄心堂紙詩當時萬杵搗雲葉鋪出几案滑且堅¶
剡溪藤骨不足數蜀江玉屑誰復憐　孫覿酬志新餽¶
巴源紙詩巴江新擣萬榖皮楮生粉面膚凝脂故人千¶
里特寄我落筆宛宛天投霓　米黻硾越竹短截作軸¶
<pb:KR3k0055_WYG_210-11b>¶
日學書作詩詩曰越筠萬杵如金板安用杭油與池繭¶
髙壓巴郡烏絲欄平欺澤國淸華練老無他物適心目¶
天使殘年向筆研　又謝陳適用惠紙詩蠻溪切藤卷¶
盈百側理羞滑蠒羞白想當鳴杵砧面平桄榔葉風溪¶
水碧　金朱自牧謝安巨濟贈紙百幅詩百幅溪牋逺¶
見羞故人佳餉若爲酬幸將晚節收魚網未得良工起¶
鳳樓柿葉學書差足慰芸香辟蠧㑹須求揮毫不見雲¶
烟落愚賈操金愧暗投　元朱徳潤贈吕生牋紙詩玉¶
<pb:KR3k0055_WYG_210-12a>¶
肌匀膩粉初乾淡淡空靑印碧䦨曉日長楊新賦就墨¶
雲時度玉螭寒　又羅文緝緝染湘流中瑩晴空一段¶
秋莫問殺靑千古事漆書應讓管城侯　明陳端以剡¶
牋贈陳待詔詩雲母光籠玉楮溫得來元自剡溪濆漬¶
涵天姥峯頭雪潤帶金庭谷口雲九萬未充王内史百¶
畨聊贈杜參軍從知醉裏縱橫墨不到羊欣白練裙¶
原賦晋傅咸紙賦蓋世有質文則理有損益故禮隨時¶
變而器與事易旣作契以代結繩兮又造紙以當策猶¶
<pb:KR3k0055_WYG_210-12b>¶
純儉之從宜亦惟變而是適夫其爲物厥美可珍亷方¶
有則體潔性眞含章蘊藻實好斯文取彼之淑以爲己¶
新攬之則舒舍之則卷可屈可伸能幽能顯若乃六親¶
乖方離羣索居鱗鴻附便援筆飛書寫情於萬里精思¶
於一隅¶
増銘明方孝孺紙銘以之立言欲其載道以之記事欲¶
其利民以之施敎欲其義以之制法欲其仁¶
増詔宋劉克莊譔楮知白詔朕讀司馬遷史記知楮先¶
<pb:KR3k0055_WYG_210-13a>¶
生名舊矣想其議論風采恨不同時朕旣召頴泓元置¶
左右三人者皆言汝養素林下潔己不汚操行砥平襟¶
懷寛博功用敏於竹帛材質清于玉雪且博記古今之¶
書善摹國家之事鋪張設飾非汝不可雖欲卷而懷之¶
得乎汝其幡然而起與衆賢雜遝並進以紓心畫以展¶
素蘊用騰洛價母鬰剡藤副朕右文之意¶
原啓梁劉孝威謝賚官紙啓臣與謝嘏俱慙基聖臣之¶
衝梯實愧魯般之巧嘏之城壘時無禽子之守攻弱侮¶
<pb:KR3k0055_WYG_210-13b>¶
亡其勞甚薄策勲行賞爲渥過深雖復鄴殿鳳銜漢朝¶
魚網平准桃花中宫穀樹固以慙兹靡滑謝此鮮光¶
　　墨一¶
原釋名墨晦也言似物晦黒也　増說文墨者黒也松¶
烟所成土之𩔖也　眞誥今書通用墨者何蓋文章屬¶
陰墨陰象也自陰顯於陽也　洞天清錄上古無墨竹¶
挺㸃漆而書中古以石磨汁或云是延安石液魏晉時¶
始有墨丸乃漆烟松煤爲之晉人用凹心硯者欲磨墨¶
<pb:KR3k0055_WYG_210-14a>¶
貯瀋耳自後有螺子墨亦墨丸遺製　三輔決錄韋誕¶
奏蔡邕自矜能兼斯籕之法非紈素不妄下筆夫工欲¶
善其事必先利其器用張芝筆左伯紙及臣墨　見聞¶
錄唐李超易水人與子廷珪亡至歙州其地多松因留¶
居以墨名家其堅如玉其紋如犀(廷珪父奚超南唐主/賜姓李氏世爲墨官)¶
　潛確𩔖書造墨之妙者魏無過韋誕五季無過李廷¶
珪父子其墨浸水中三年不壞宋有潘谷元有朱萬初¶
虞允靖稱萬初墨沈著而無留蹟輕清而有餘潤　東¶
<pb:KR3k0055_WYG_210-14b>¶
坡志林世人論墨多貴其黒而不取其光光而不黒固¶
爲棄物若黒而不光索然無神采亦復無用要使其光¶
清而不浮湛湛如小兒目睛乃爲佳也　北戸錄墨爲¶
螺爲量爲丸爲枚¶
　　墨二¶
増王嘉拾遺記曰周靈王時浮提之國獻神通善書二¶
人出肘間金壺四寸上有五龍之檢封以靑泥壺中有¶
墨汁如淳漆灑地及石皆成篆隷科斗之字佐老子撰¶
<pb:KR3k0055_WYG_210-15a>¶
道德經汁盡二人刳心瀝血以代墨　原漢書尚書令¶
僕丞郎月賜隃糜大墨一枚小墨一枚　漢官儀尚書¶
郎&KR0409;試諸郎故孝亷能文案者先試一日宿召㑹都坐¶
給筆墨以奏　續漢書守宫令主御筆墨　増顧野王¶
輿地志王朗爲㑹稽太守子肅隨之郡住東齋中夜有¶
女子從地出稱越王女與語達旦臨别贈墨一丸肅方¶
注周易多有滯思因此便覺才思開悟　原東宫舊事¶
皇太子初拜給香墨四丸　増潛確𩔖書王右軍爲臨¶
<pb:KR3k0055_WYG_210-15b>¶
川内史作宅新城遺有墨池至今池有墨花　春渚紀¶
聞任道源家有唐髙宗時鎭庫墨質堅如玉石銘云永¶
徽二年鎭庫墨　唐書王勃幼時嘗夢人遺之墨丸盈¶
袖後文章大進　陶家瓶餘事唐明皇一日見御案墨¶
上有小道士如蠅而行上叱之即呼萬歳曰臣墨之精¶
黒松使者也凡世人有文者其墨上皆有龍賓十二上¶
神之因賜名龍香劑以墨分賜掌文官　藝文志唐明¶
皇修圗書創集賢院太府季給上谷墨三百三十六丸¶
<pb:KR3k0055_WYG_210-16a>¶
　邵氏後錄宋太祖下南唐得李廷珪父子墨付主藏¶
吏籍收後有司更造相國寺門詔用墨漆取墨於主藏¶
車載以給至宣和間黃金可得李墨不可得也　澠水¶
燕談宋嘉祐中仁宗宴近臣于羣玉殿嘗以李廷珪墨¶
賜之曰新安香墨其後翰林承旨受賜者皆雙脊龍樣¶
尤爲佳品　楊升菴外集金章宗宫中以張遇麝香小¶
御團爲畫睂墨　又元朱萬初善製墨天厯中開奎章¶
閣揀儒臣親侍翰墨有以萬初所製墨進大稱旨得祿¶
<pb:KR3k0055_WYG_210-16b>¶
食藝文館¶
　　墨三¶
原噴紙　㸃繒(葛洪神仙傳班孟不知何許人也嚼墨/一噴皆成字竟紙各有意義  王充論)¶
(衡論者旣不知累害所從生又不知被累害者行賢潔/也以塗搏泥以墨㸃繒孰有知之淸受塵白取玷靑蠅)¶
(之汚常/在絹素)　二螺　九子(陸雲與兄機書一日上三臺曹/公藏石墨數十萬斤云燒此消)¶
(復可用然不兄頗見之不今送二螺生鄭氏㛰禮/謁文讃九子之墨藏於松煙本姓長  子孫無邊)　畫¶
掌　禱祠(王子年拾遺記張儀蘇秦二人同志傭力寫/書行遇聖人之文無題記則以墨畫於掌内)¶
(及股裏夜還更折竹寫之一干寶捜神記益州之西有/祠自稱黃石公初禱者持  百紙一雙筆一丸墨聞石)¶
<pb:KR3k0055_WYG_210-17a>¶
(室中有聲/便言吉凶)　致夫　賜令(婦人集汲太子妻與夫書曰/并致尚書墨十螺  下詳墨)¶
(二/)　入木　汚屏(神仙傳漢宣帝徵仙人王逺逺乃題/宫門四十餘字帝惡而削之外字去)¶
(内字復現而墨皆入木裏就呉錄曹不興善畫孫權命/畫屏風誤落筆墨汚屏因  以作蠅權以爲生蠅舉手)¶
(彈/之)　筑陽山　懷化壍(盛𢎞之荆州記筑陽縣有墨山/山石悉知墨  顧微廣州記懷)¶
(化郡掘壍得石墨甚多精好可寫書戴延之/西征記石墨山北五十里山多墨可寫書)　供歳時¶
　合珠麝(東觀漢記和熹鄧后即位萬國貢獻悉禁絶/惟歳時供紙墨而已  韋仲將墨方以眞珠)¶
(一兩麝香半兩皆擣細後都合下鐵臼中/擣三萬杵杵多愈益不得過二月九月)　出三輔¶
作上黨(范子計然曰墨出三輔/  上黨郡松心作墨)　淵雲墨妙　嚴樂墨¶
<pb:KR3k0055_WYG_210-17b>¶
精(並見北/堂書鈔)　増淳漆　遠烟(上詳墨二隱宋何薳墨記/西洛王廸  君子也其墨)¶
(法止用逺烟鹿膠二物銑澤出陳贍之右文潞公嘗從/廸求墨久之持烟一奩見公且請以指案烟指起烟亦)¶
(隨起曰此烟之最輕逺者乃抄烟以湯瀹起揖公對啜/云當自有龍麝氣眞烟香也凡墨入龍麝皆奪烟香而)¶
(引蒸濕反爲墨/病俗子不知也)　黒玉　烏金(彚苑顔潛菴詩半圭黒/玉收龍劑一笏烏金貯)¶
(豹/囊)　斷金　殘璧(何薳墨記支離居士蘇澥浩然所製/皆作松文皴皮而堅緻如玉石世人)¶
(有獲其寸許者如斷金碎玉爭相誇玩至又曰余於彭/門㓂鈞國家見其先世所藏李廷珪下  潘谷十三家)¶
(墨斷珪殘璧燦然滿目東坡先生臨郡日取試之爲/書杜詩十三篇篇下書墨工姓名因第其品次云)¶
削木　磨人(錦繡萬花谷蔡君謨言李廷珪墨能削木/墜谷中經月不壞  蘇東坡集石昌言畜)¶
<pb:KR3k0055_WYG_210-18a>¶
(廷珪墨不許人磨或戲之/曰子不磨墨墨將磨子)　馮盛攜　張金好(龍髓記/盧杞與)¶
(馮盛相遇於道各攜一囊杞發盛囊有墨一丸杞大笑/盛正色曰天峯煤和針魚腦入金溪子手中錄離騷古)¶
(本如公只提綾紋刺三百爲名利奴顧當孰勝已而搜/杞囊果三百刺  天中記石崇奴劵曰張金好墨過市)¶
(數蠡并市毫/筆備即寫書)　夢盈袖　懸滿堂(上詳墨二輙志林李/公擇見墨  奪相知)¶
(間抄取殆遍近有人從渠許來云/懸墨滿堂此亦通人之一蔽也)　瘞八厨　攜一斗¶
(大唐龍髓記許芝有妙墨八厨巢賊亂瘞于善和里第/事平取之墨已不見惟古石蓮匣存焉  明顧璘蕉石)¶
(亭詩欲攜一斗/墨葉底寫黃庭)　研數合　飲一升(仇池筆記眞松煤/遠烟自有龍麝氣)¶
(世之嗜者如滕達道蘇浩然吕行甫暇日晴暖研墨水/數合㺯筆之餘乃啜飲之  天中記北齊朝㑹儀諸郡)¶
<pb:KR3k0055_WYG_210-18b>¶
(守遣陳土宜字有謬誤及書/跡濫劣者必令飲墨水一升)　畜丞相　賜史官(潛確/𩔖書)¶
(范丞相質畜一墨表曰五劍堂造裏曰天關第一煤賜/  宋史秦觀兼國史院編修官上日有硯墨器幣之)¶
　非草書　竄舊史(太平御覽趙壹非草書後世慕崔/杜張子專欲草書爲務十日一筆)¶
(月數丸墨領袖如皁唇齒常黒屈指畫地爪折/□出亦效嚬之増醜也  韓愈詩漬墨竄舊史)　松滋¶
侯　元中子(文嵩易元光傳元光字處晦燕人也其先/號靑松子與南越石虛中爲研究雲水之)¶
(交與宣城毛元銳爲文章濡染之友天子重儒封爲松/滋侯  清異錄韓熈載留心翰墨四方膠煤多不合意)¶
(延歙匠朱逢於書館傍燒墨供用命其所曰化/松堂墨文曰元中子又自名麝香月匣而寶之)　客卿¶
子墨　絳人陳元(揚雄長楊賦序聊因筆墨之成文章/故藉翰林以爲主人子墨爲客卿以)¶
<pb:KR3k0055_WYG_210-19a>¶
(諷又洪駒父贈墨工詩子墨客卿妙一世懷玉山中五/大夫峩嵋老仙與推轂谷量牛馬斗量珠  毛頴傳頴)¶
(與絳人陳/元友善)　黒松使者　元香太守(上詳墨二封纂異/記唐薛稷  墨爲)¶
(公加九錫拜松烟都䕶元香太守兼毫州楮郡平章/事是日墨吐異氣結成樓臺狀鄰里來觀良久乃滅)¶
體晦用章　象陰理陽(明汪道貫墨書釋名曰墨者晦/也眞誥曰墨陰象也然體晦而)¶
(用章象陰而理陽所謂筆/陣之鍪甲文苑之攸先也)　延安石液　廬山松烟(潛/確)¶
(𩔖書延安髙奴縣有石脂水膩浮水面如漆採以炷燈/宋時用以燒烟造墨謂之延安石液刻于墨上唐人延)¶
(州詩二郎山下雪紛紛石烟多於洛陽塵聞晁氏墨經/古用松烟石墨二種石墨自晋魏以後無  松烟之製)¶
(尚矣漢貴扶風隃糜終南山之松晋貴九江廬山之松/唐則易州潞州之松上黨松心尤先見貴後唐則宣州)¶
<pb:KR3k0055_WYG_210-19b>¶
(黃山歙州黟山松羅山之松李/氏以宣歙之松𩔖易水之松)　汁貯金壺　光騰貝¶
葉(上詳墨二山天中記西域僧言彼國無硯筆紙但有/墨以雞足  古松心爲之僕嘗獲貝葉上有梵字數)¶
(百墨倍光澤㑹秋霖爲窓/雨濕因而揩之字終不滅)　吐於魚腹　養以豹囊(陶/隱)¶
(居本草注烏賊魚腹中有墨今作墨用之又草木子曰/其墨汁爲書如淡墨有爲僞劵以誑人者當知之經年)¶
(墨消皮文房寶飾養墨/以豹  囊貴乎逺濕)　山谷錦囊　淵材布槖(邵氏/後錄)¶
(黃山谷於几間取小錦囊有墨半丸以示賣墨者潘谷/谷隔囊手之即置几上曰天下之寶也出之乃李廷珪)¶
(墨又别取小錦囊有墨一丸谷手之如前則歎曰今老/矣不能爲也出之乃谷少所作墨其藝之精如此  山)¶
(堂肆考宋彭淵材喜遊嘗負一布槖曰吾無可將惟有/李廷珪墨一丸文與可畫竹一枝歐陽公五代史而已)¶
<pb:KR3k0055_WYG_210-20a>¶
　夜贈一丸　歳減半寸(上詳墨二字成老相墨經墨/染紙三年  不昬暗者爲上)¶
(凡墨日日用之一歳纔/減半寸者萬金不換)　光可射人　刃能裁紙(潛確/𩔖書)¶
(古墨法曰烟細膠新杵熟蒸匀色不染手光可射人四/語可盡製墨三昧  天中記常侍徐鉉云幼年常得李)¶
(超墨一挺長不過尺細方如筯與其愛弟鍇共用之日/書不下五千字凡十年乃盡磨處邊際有刃可以裁紙)¶
(自後用李氏/墨無及此者)　氣結樓臺　香同關紐(上詳元香太守/注  楊升菴外)¶
(集朱萬初本墨妙又兼香癖蓋墨之與香/同一關紐亦猶書之與畫謎之與禪也)　徐峯傳術¶
　祖氏聞名(龍髓記徐峯善棋段成式欲盡窮其術峯/曰子若以墨狻猊與我當傳子使過我十)¶
(倍也四譜祖氏夲易定人唐之墨/官  世以易水墨爲上名聞天下)　魚胞犀角　玉屑¶
<pb:KR3k0055_WYG_210-20b>¶
珠英(上見東坡孫莘老寄墨詩之汪道貫墨書羅秘書/墨以珠英玉屑取重人文  巧耳其捜烟和膠之)¶
(三昧實不逮後人頃以東觀咨訪及之/幾與珊瑚木難同價物固有所遭哉)　珍材妙手¶
含李超羅(上見東坡孫莘老寄墨詩歸方于魯墨譜徐/楙吾曰易水東徙墨派遂  于歙我明則首)¶
(羅氏人爭寳之幾與黃金同價廼建元之墨一出便欲/含李超羅余舊藏羅氏墨試與建元甲乙不當中駟致)¶
(足寶也建/元于魯字)　畫工㸃目　浦令塗鐘(何薳墨記潭州胡/景純專取桐油燒)¶
(烟名桐花烟其製甚堅薄不爲外飾以炫俗眼每磨研/間其光可鑑畫工寳之以㸃目瞳子如㸃漆云  筆談)¶
(陳述古知浦城縣有失物莫知爲盗者乃紿曰某廟有/鐘能辨盜爲盜者摸之則有聲陰使人以墨塗鐘而帷)¶
(之令囚入帷摸之惟/一囚無墨訊之果盗)　墨磨數升　筆染三萬(上詳墨/二  成)¶
<pb:KR3k0055_WYG_210-21a>¶
(老相墨經墨文如履皮磨之/有油暈者一兩得染三萬筆)　髮濡　魚吞(事文𩔖聚/張旭每大)¶
(醉以頭髮濡墨而書茶詩話魏/野詩洗硯魚吞墨烹  鶴避烟)　墨兵　墨仙(羣玉集/孫樵謂)¶
(史書曰墨兵谷下/見蘇軾贈潘  詩)　價不二　名第一(東坡志林賣墨/者潘谷予不識)¶
(其人然聞其所爲非市井人也墨旣精妙而價不二士/或有持錢求墨不計多少與之一日忽取欠墨錢劵焚)¶
(之飲酒三日發狂浪走遂赴井死人下視之蓋危坐井/中手尚持數珠也  升菴外集造墨惟膠爲難古之妙)¶
(工皆自製膠徽墨今名第一者上比潘/谷蔡瑫中間猶容十許人况李廷珪乎)　香不衰　麝¶
不入(後山叢談和墨用麝欲其香有損於墨而竟亦不/能香也不若並藏以熏之潘谷之墨香徹肌骨磨)¶
(研至盡而香不衰陳惟達之墨一篋十年而麝氣不入/但自作松香耳陳墨膚理堅宻不受外熏潘墨外雖美)¶
<pb:KR3k0055_WYG_210-21b>¶
(而中/疎耳)　一㸃如漆　十年如石(仲將之墨一㸃如漆詳/紙一  何薳墨記沈珪)¶
(嘉禾人悟對膠法故其墨銘曰沈珪對/膠十年如石一㸃如漆此最佳品也)　墜盆仍舊¶
遺池不變(天中記僞蜀有童子某者能誦書孟氏召入/甚嘉其頴悟遂賜之衣服及墨一丸後家僮)¶
(誤墜庭下盆池中後數年重植盆中荷芰復獲之堅硬/光膩仍舊  遯齋閒覽祥符中治昭應宫用李廷珪墨)¶
(爲染飾有貴族嘗遺一丸於池中踰月臨池飲又墜一/金器乃令善水者取之併得墨寳色不變表裏如新)¶
　五象六義　九元三極(汪道貫墨書方建元之墨爲/象五規者萬者珽者圭者雜)¶
(佩者象所取義六曰國寳曰國華曰博古曰博物曰太/漠曰太元  又莫廷韓曰方氏墨品止于非烟竒于九)¶
(元三極蓋人巧盡物理窮過此則爲妖吾/不敢信自是可以超潘駕李裒然代興)　噓猶雲靄¶
<pb:KR3k0055_WYG_210-22a>¶
　奕若龍蛇　魚騰丹檢　雷躍錦囊(並出明袁/福徴墨案)¶
　　墨四¶
原池水盡墨(漢張芝臨池學/書池水盡墨)　劉祐買(謝承後漢書劉/祐仕郡爲主簿)¶
(郡將小子嘗出錢付之令市買果實祐悉以買筆墨書/具與之因白郡將言郎君年可入小學逺近謂明府無)¶
(過庭之教郡將遂/使子就祐受經)　青松烟(曹植樂府詩墨出靑松烟/筆出狡兔翰古人感鳥跡)¶
(文字有/改判)　増雷公墨(劉恂嶺表異錄嶺表有雷墨蓋雷/州廟中雷雨勃起人多於野中獲)¶
(得石狀如黳石謂之雷公墨/也扣之鎗鎗然光瑩可愛)　紅白墨(龍髓記楚王靈/夔使人造紅白)¶
(二墨爲戲及書寫衣服墨衣用/白書白衣用紅書自成一家)　盤龍如畫(後山談叢/張遇墨一)¶
<pb:KR3k0055_WYG_210-22b>¶
(團面爲盤龍鱗鬛悉具其妙/如畫其背有張遇麝香墨字)　價三萬(陶榖淸異錄徐/鉉兄弟工染翰)¶
(崇飾書具嘗出一月/團墨曰此價值三萬)　香璧(又蜀人景煥博雅士也志/尚靜隱卜築玉壘山嘗得)¶
(墨材甚精止造五十丸曰以此終/身墨印文曰香璧陰篆曰副墨子)　道卿(東坡志林懷/民遺僕墨二)¶
(枚其陽云淸烟煤法墨其陰/云道卿旣黒而光書以報之)　翠色冷光(東坡謝宋漢/傑送李承晏)¶
(墨詩老松燒盡結輕花妙法來從北李/家翠色冷光何所似牆東鬒髮墮寒鴉)　代郡鹿膠(宋/晁)¶
(氏墨經凡墨膠爲大凡膠鹿膠爲上/衞夫人曰墨取廬山松烟代郡鹿膠)　研犀(又凡研墨/不厭遲古)¶
(語云研墨如病凡善墨研之/如研犀惡墨研之如研泥)　明而有艶(又凡墨色紫/光爲上黒光)¶
(次之青光又次之白光爲下黯而不/浮明而有艶澤而無漬是謂紫光)　古墨(又凡新墨/不及故墨)¶
<pb:KR3k0055_WYG_210-23a>¶
(衛夫人曰墨取十年以上強如石者蓋煤久而黒黒/而紫膠久而固固而乃發光彩此古墨所以重於世)¶
質如金石(陳師道古墨行序往于秦少遊家見李/墨不爲文理質如金石亦裕陵所賜)　惜¶
墨如金(宋樓鑰崔老融墨戲詩古人惜/墨如惜金老融惜墨如惜命)　洗墨池(明趙/貞吉)¶
(夜宿蘇長公洗墨池亭詩五百/年前曽洗墨依稀猶記雪堂東)　畫睂石(潛確𩔖書廣/州記石墨出)¶
(南雄州始興縣可寫/字可畫睂名畫睂石)　白墨(天中記近黟歙間有人造/白墨色如銀迨研訖即與)¶
(常墨無異未/知所製之法)　一品元霜(楊升菴外集三衢蔡瑫自烟/煤膠外一物不用特以和劑)¶
(有法甚黒而光予得異法于異人祗用烟/膠成即光如漆名之一品元霜殆不虛也)　光可鑑潤¶
可挹(明王世貞墨評新都潘景升贈余製墨四餅&KR0627;於/漆圎于月其光可鑑其潤可挹其芬可以奪沈麝)¶
<pb:KR3k0055_WYG_210-23b>¶
(而不/可名)¶
　　墨五¶
増詩唐李嶠咏墨詩長安分石炭上黨結松心遶畫蠅¶
初落含滋綬更深悲絲光易染疉素彩還沈别有張芝¶
學書池幸見臨　李白酬張司馬贈墨詩上黨碧松煙¶
夷陵丹砂末蘭麝凝珍墨精光乃堪掇黃頭奴子䨇鴉¶
鬟錦囊養之懷袖間今日贈余蘭亭去興來灑筆㑹稽¶
山　宋蘇軾荅舒敎授觀余所藏墨詩此墨足支三十¶
<pb:KR3k0055_WYG_210-24a>¶
年但恐風霜侵髮齒非人磨墨墨磨人瓶應未罄罍先¶
恥逝將振衣歸故國數畝荒園自鉏理作書寄君君莫¶
笑但覓來禽與靑李一螺㸃漆便有餘萬竈燒烟何處¶
使君不見永寧第中搗龍麝列屋閑居淸且美倒暈連¶
睂秀嶺浮䨇鴉畫&KR0066;香雲委時聞五斛賜蛾綠不惜千¶
金求獺髓　又贈潘谷詩潘郎曉踏河陽春明珠白璧¶
驚市人那知望拜馬蹄下&KR0336;中一斛泥與塵何似墨潘¶
穿破褐琅琅翠餅敲元笏布衫漆墨手如龜未害氷壺¶
<pb:KR3k0055_WYG_210-24b>¶
貯秋月世人重耳輕目前區區張李爭媸妍一朝入海¶
尋李白空看人間畫墨仙　又孫莘老寄墨詩徂徠無¶
老松易水無良工珍材取樂浪妙手惟潘翁魚胞熟萬¶
杵犀角蟠雙龍墨成不敢用進入蓬萊宫金牋灑飛白¶
瑞霧縈長虹遥憐醉常侍一笑開天容　又詩谿石琢¶
馬肝剡藤開玉板噓噓雲霧出奕奕龍蛇綰故人歸天¶
祿古漆窺蠧簡隃糜給尚方老手擅編剗分餘幸見及¶
流落一歎赧　又詩瓦池研竈煤葦管書柿葉近者唐¶
<pb:KR3k0055_WYG_210-25a>¶
夫子逺致烏玉玦先生又繼之圭璧爛箱篋晴窓洗硯¶
坐蛇蚓稍蟠結便有好事人敲門求醉帖　又歐陽季¶
黙餉油烟墨長寸許戲作小詩書窓拾輕煤佛帳掃餘¶
馥辛勤破千夜收此一寸玉墨堅人苦脆未用歎不足¶
且留注蟲魚莫草三千牘　陳師道古墨行秦郎百好¶
俱第一墨丸如漆姿如石潘翁拜跪摩老眼一生再見¶
三歎息黃金白璧孰不有古錦句囊聊可敵明窓淨几¶
風日暖有愁萬斛才八斗徑須脫帽管城公小試玉堂¶
<pb:KR3k0055_WYG_210-25b>¶
揮翰手　晁沖之承晏墨詩江南墨官有諸奚老超尚¶
不如廷珪後來承晏復秀出喧然父子名相齊百年相¶
傳文斷碎仿彿尚見蛟龍背電光屬天星斗昬雨痕倒¶
海風雲晦却憶當年淸暑殿黃門侍立才人見銀鈎灑¶
落桃花牋牙牀磨試紅絲硯建隆天子開國初曹公受¶
詔行掃除王侯舊物人今得更寫西天貝葉書　韓駒¶
謝錢珣仲惠髙麗墨詩王卿贈我三韓紙白若截肪光¶
照几錢侯繼贈朝鮮墨墨如㸃漆光浮水舊傳績溪多¶
<pb:KR3k0055_WYG_210-26a>¶
老松奚超旣死松亦空易水良工近名世珍材始不歸¶
潘翁蕭然南唐一居士赤管隃糜無月賜借問元圭何¶
自來去年海中持節使殷勤二物從來逺禆海環瀛眼¶
中見若欲揮寫藏名山不如却作談天衍　黃庭堅酬¶
謝景文惠浩然所作廷珪墨詩廷珪贋墨出蘇家麝煤¶
添澤紋烏鞾柳枝瘦龍印香字什襲一日三摩挱劉侯¶
愛我如桃李揮贈要我寫萬紙不意神禹治水圭忽然¶
入我懷袖裏吾不能手抄五車書亦不能寫論付官奴¶
<pb:KR3k0055_WYG_210-26b>¶
便當閉門學水墨灑作江南驟雨圗　楊萬里謝胡子¶
遠惠蒲大韶墨詩墨家者流老蒲仙碧梧採花和麝煙¶
華陽墨水煎膠漆大陰元霜作肌骨龍尾磨飢飲䑕&KR0161;¶
落㸃髹几几不如夷甫淸瞳光敵日一見墨卿驚自失¶
　又謝王恭父贈梁杲墨詩君不見蜀人烏丸天下妙¶
前有蒲韶後梁杲兩圭水蒼笏雙團㸃漆璧洮州綠玉¶
試松花星潭黒雲走風沙龍蛇起陸鷹入骨郤愁雷電¶
奪神物　金元好問賦楊生玉泉墨詩萬竈元珠一唾¶
<pb:KR3k0055_WYG_210-27a>¶
輕客卿新以玉泉名御團更覺香爲累冷劑休誇漆㸃¶
成涴袖秦郎無藉在畫睂張遇可憐生晴窓㺯筆人今¶
老孤負松風入硯聲　元虞集謝吳宗師惠墨詩念我¶
衰年不廢書錦囊古墨送幽居明窓塵影丹同熟元圃¶
雲英玉不如敢爲文章勝虎豹祇應箋注到蟲魚　廼¶
賢齊峯墨詩錦襲元圭瑩龍香秘閣浮漬毫春黛濕拂¶
楮翠雲流台哈布哈爲吳國良賦桐花煙詩洞庭三月¶
桐始花千枝萬朶摇江綠吳郎采采盈頃筐寳之不啻¶
<pb:KR3k0055_WYG_210-27b>¶
瓊膏粟眞珠龍腦吹香霧夜夜山房搗元玉墨成誰共¶
進蓬萊天顔一笑金門開河伯香飛噴木葉太守噓氣¶
成樓臺龍賔十二吾何有不意龍文入吾手芙蓉粉暖¶
玻璃匣雲藍色映彤墀柳玉堂退食春晝長桃花紙透¶
氷油光筠管時時濡秀石銀鈎歷歷凝元霜君不聞易¶
水仙人號竒絶紙落三年光不滅又不聞烏玉玦坡老¶
當年書柿葉惜哉唐李不復見吳郎善保千金訣　明¶
俞策方于魯墨歌太乙然靑藜燭龍揚朱光雍州枯黒¶
<pb:KR3k0055_WYG_210-28a>¶
水溟海收元霜秦女還添白鳳膏麻姑或送靑麟髓工¶
力往往干仙靈于魯之墨始出型堅如黒山石森削燦¶
如赤水珠晶熒珽如重圭錫夏后規如瑞璧來虞庭瞥¶
見周天列宿形更逢出水元夷使字形省識神龜畫刻¶
鏤分明繡虎紋裹以天孫錦養以文豹囊臨池不㪚五¶
雲氣貫日髙懸百寳光其中名有寥天一非霧非煙若¶
無質獵獵香吹楚澤蘭英英色奪齊州漆螺子當年乏¶
元彩隃糜漢日猶靑泥于魯由來攻不朽千首新詩在¶
<pb:KR3k0055_WYG_210-28b>¶
人口豈其餘力殫神明也令絶技傾前後¶
増賦明汪道㑹方于魯墨賦其地則筑陽懷化延安上¶
黨宣歙西蜀代興競爽其人則韋張嚆矢奚祖嗣音若¶
超若珪厥有朗珣其製則九子二螺松節孔嘉犀文玉¶
質膠調麝和廬烟代角璀璨鮮華其珍異則子建松肪¶
士龍石液潘谷辨鑑常侍賞識魚腹剖藏豹囊十襲雄¶
殊賜而校理秘文肅詭遇而開悟周易詔僕丞之月賜¶
試省郎之坐給或僭劣啜瀋或日月汗襋或集龍賔之¶
<pb:KR3k0055_WYG_210-29a>¶
十二或吐竒文於九錫亦有曹衞顧陸吳史張陳山陰¶
長史渤海永興書練染素悞駁㸃蠅非惟貴紙亦髙令¶
名斯足以造乎墨妙然而其極未臻也爾其爲灺也陵¶
陽孤桐比於鄒嶧永誕擷其華敏鼐㩜其液掞以茜草¶
揚以蘭膏藐若蜉蝣縈碧漢恍如纎雲翳青霄其爲膠¶
也肪鯉之胞麋鹿之角詎麟髓之可逾寧鳳膏之可托¶
其爲飾也玉乳珠胎龍腦麝臍芬馨郁烈光耀陸離其¶
爲劑也玫瑰耀光齊漆爭&KR0627;光可晰人色不染手其爲¶
<pb:KR3k0055_WYG_210-29b>¶
楷也規矩珽珪雜以羣佩林林乎總總乎神聖之所珍¶
仙釋之所賚固伯益工倕之所不能名虞初冊府之所¶
不能載别有非烟而烟無色而色清有餘潤研無留蹟¶
比技則郢斤方巧則羿射信其重爲國寳煥爲國華列¶
之東序則珍陪琬琰陳之簡策則蔭蔚雲霞故書絶於¶
入木幻不作於噴繒陋佛圖之翻譯靑衣出于池表豈¶
浮提之汁竭爰瀝血以刳心墨之爲用章于國君與于¶
斯文洽於敎化漸於兆民¶
<pb:KR3k0055_WYG_210-30a>¶
原銘後漢李尤墨研銘書契旣造研墨乃陳煙石附筆¶
以流以申篇籍永垂紀志功勲　増明汪道昆方于魯¶
寥天一墨銘胡然而生寥天一胡然而成函之室淸則¶
豨也膏輕則麋也角元徳非馨太沖惟漠　又二芝墨¶
銘靑芝爲輪驂元雲誰其御之雲中君靑芝爲蓋珥元¶
璧薄言薦之祠太乙　又非烟墨銘非烟而烟卿雲爛¶
矣烟而非烟元龍煥矣爛則天章煥則國華非烟之極¶
其蔑以加¶
<pb:KR3k0055_WYG_210-30b>¶
増賛明王世貞于魯墨賛&KR0627;而澤緻而黒桐自嶧熁厥¶
液光可晰堅于璧置之水久弗蝕是惟禹錫而妃以帝¶
鴻氏之石曰仲將禰廷珪嫡爾方世世卿子墨¶
増誥宋劉克莊譔陳元除子墨客卿誥秦重卿爵以客¶
斯爲之漢仍秦舊位亞翰林主人一等優游文字之間¶
而不責以吏課有賔師之道焉爾粲然有文磨而不磷¶
知白守黒黯黯内光質凝重而氣芳潔行將以潤色廟¶
謨賁飾聖世其有功于名敎大矣俾陞棘列之光華實¶
<pb:KR3k0055_WYG_210-31a>¶
亦松堦之積累宜戒成蠅之誤務滋脫兔之毫可除子¶
墨客卿¶
増啓唐溫庭筠謝所知賚集賢墨啓竹山竒製上蔡輕¶
烟色掩緇帷香含藤簡雅復三臺故物貴重相傳五兩¶
新膠乾輕入用猶怨於潛曠逺建業尫羸韋曜名方即¶
求雞木休奕佳致别染龜名恩加於蘭署郎官禮備于¶
松櫺介婦汲妻衡弟所未窺觀廣記漢儀何嘗著列况¶
又元州上苑靑鎖西垣讐字猶新疑籖尚整帳中女史¶
<pb:KR3k0055_WYG_210-31b>¶
每襲淸香架上仙人常持縹帙得於華近辱在庸虛豈¶
知夜鶴頻驚殊慙志業秋蛇屢綰不稱精研唯憂痗物¶
虛投蠟槃空設晋陵雖壞正握銅兵王詔徒深唯磨玉¶
硯捧受榮佩不任下情¶
　　策一¶
増釋名策書敎令於上所以驅策諸夏也漢制約勅封¶
侯曰冊冊&KR0296;也勅使釐&KR0296;不犯之也　原杜預春秋左¶
傳序諸侯各有國史大事書之于策小事簡牘而已¶
<pb:KR3k0055_WYG_210-32a>¶
(増孔穎達釋器云簡謂之畢郭璞云今簡札也許愼說/文曰簡牒也牘書板也蔡邕獨斷曰策者簡也其制長)¶
(二尺短者半之其次一長一短兩編下附鄭康成注中/庸亦云策簡也由此言之則簡札牒畢同物而異名單)¶
(執一札謂之爲簡連編諸簡乃名爲策故於文策或作/冊象其編簡之形也鄭康成注論語序以鈎命決云春)¶
(秋二尺四寸書之孝經一尺二寸書之故知六經之策/皆稱長二尺四寸蔡邕言二尺者謂漢世天子策書所)¶
(用故與六經異也簡之所容一行字耳牘乃方版版廣/於簡可以並容數行凡爲書字有多有少一行可盡者)¶
(書之於簡數行可盡者書之於方方所不容者乃書於/策又大事書策小事書簡大事者謂君舉告廟及鄰國)¶
(赴告經之所書皆是也小事者謂物不爲災及言語文/辭傳之所載皆是也大事後雖在䇿其初亦記于簡如)¶
(南史欲書崔杼執簡而徃董狐旣書趙盾以示于朝是/執簡而示之非舉策以示之明大事皆先書於簡後乃)¶
<pb:KR3k0055_WYG_210-32b>¶
(定之於策也其有小事文辭或多如吕相絶秦聲子說/楚字過數百非一牘一簡所能容者則於衆簡牘以次)¶
(存録也以此知仲尼修經皆約策書成文丘明作傳皆/博采簡牘衆記杜知其然故隱十一年注云承其告辭)¶
(史乃書之於策若所傳聞行言非將君命則記在/簡牘而已不得記於典策此蓋周禮之舊制也)　増¶
徐師曽文體明辯按說文冊符命也字本作策漢制命¶
令其一曰策書唐人逮下之制有六其三曰冊蓋以金¶
玉爲之又按古者冊書施之臣下後世則郊祀祭享稱¶
尊加謚寓哀之屬皆用之今制郊祀立后立儲封王封¶
妃亦皆用冊而玉金銀銅之制各有等差蓋王言之所¶
<pb:KR3k0055_WYG_210-33a>¶
不可闕者也¶
　　策二¶
原金策　玉策(張衡西京賦昔者天帝恱秦穆公而覲/之饗以鈞天廣樂帝有醉焉乃爲金策)¶
(錫用此土而翦諸鶉首而後漢/書神經怪牒玉策靡得  聞)　増帝告成功　天錫¶
有徳(漢書武帝元封初登封泰山注曰王者功成治定/告成功於天刻石紀號有金策石函金泥玉檢之)¶
(封焉陰後漢書何敞傳注何氏家傳曰敞六世祖比干/爲汝  縣獄吏決曹掾平活數十人後爲丹陽都尉獄)¶
(無寃囚征和三年三月辛亥天大陰雨門有老嫗求寄/避雨雨甚而衣履不霑漬雨止送出門乃謂比干曰公)¶
(有陰德天錫君策以廣公之子孫因出懷中符策狀如/簡長九寸凡九百九十枚以授比干曰子孫佩印綬者)¶
<pb:KR3k0055_WYG_210-33b>¶
(當如/此算)　改年　錫祚(吳歷孫皓時呉郡民掘地得物是/銀長一尺三寸刻畫有年月字因)¶
(改年爲天策祚山堂肆考/金策朝廷錫  所用也)　勒洪伐　上尊號(張協七/命生則)¶
(耀華名於玉牒沒則勒洪伐於金冊皇宋文鑒乾/德初蕭國公臣質等奉玉冊玉寶上  帝尊號)　授¶
玉冊　留寳冊(又皇后冊文遣官賜爾皇后之寳授之/玉冊厥簡五十  又皇后哀冊文惟有)¶
(徽音長/留寳冊)¶
　　策三¶
原先王策府(穆天子傳羣玉之山/先王之所謂策府)　魯史策書(杜預春/秋序仲)¶
(尼因魯史策書成文考其眞僞而志其典/禮上以遵周公之遺制下以明將來之法)　増知修短¶
<pb:KR3k0055_WYG_210-34a>¶
(風俗通岱宗上有金篋玉策能知壽修短/漢武探得十八因倒讀曰八十其後果然)　神筴(晉元/帝紀)¶
(永嘉初有玉冊見於長安白玉麒麟/神筴出於江陵其文曰長壽萬年)　每策五簡(唐書/貞觀)¶
(中房元齡議封禪儀玉策四枚各/長一尺三寸每策五簡俱以金編)　分占五王策(王劇/詳筆)¶
(三/)¶
　　簡一¶
原殺靑　汗簡(劉向别錄殺靑者直治竹作簡書之耳/新竹有汗善朽蠹凡作簡者皆於火上)¶
(炙乾之義殺青亦/謂汗簡  見上文)　玉簡金字　金簡銀函(瀨鄉記老/子母碑曰)¶
(老子把持仙錄玉簡金字編以白銀紀善綴惡置神仙/傳陰長生裂黃表寫丹經一通封以文石之函  嵩山)¶
<pb:KR3k0055_WYG_210-34b>¶
(一通黃櫨之簡漆書之封以靑玉之函置太華山一通/黃金之簡刻而書之封以白銀之函置蜀綏山一封縑)¶
(書合爲十篇付弟子/使世世當有所傳)　増發大禹　問仲尼(吳越春秋/禹發金簡)¶
(玉字之書于宛委山書抱朴子吳王伐石治宫室于合/石中得紫文金簡之  不能讀使使持以問仲尼曰吳)¶
(王閒居有赤雀銜書以置殿上不知其義仲尼曰此乃/靈寳之方也禹將仙化封之名山石函之中乃今赤雀)¶
(銜之殆/天授也)　執南史　授梁園(上詳策一園謝惠連雪賦/梁王遊兔  宻雪下乃授)¶
(簡於司馬大夫曰抽/子秘思爲寡人賦之)　捧白簡　持霜簡(晉傅休奕每/有奏劾或直)¶
(日暮捧白簡坐以待旦奏唐李/嶠疏御史出持霜簡入  天闕)　獨不探簡　非逐折¶
簡(後漢書鄧禹西征到栒邑赤睂大衆且至衆人多憚/爲後拒禹書諸將名于行簡署其前後亂著筒中令)¶
<pb:KR3k0055_WYG_210-35a>¶
(各探之張宗獨不肯探曰死生有命肯辭難就易乎不/魏畧王凌謂太傅司馬懿曰卿直以折簡召我我當)¶
(至邪而引軍來乎太傅曰以卿非肯逐折/簡者也又山堂肆考折簡猶言半簡也)　肄簡　操¶
觚(内則朝夕學幼儀請肄簡諒注曰簡書篇諒信實皆/請於外傅而肄習之  詩話韓愈皇甫湜過李賀家)¶
(賀欣然操觚染翰作髙軒過歌注曰觚簡也/古人用以代紙又陸機文賦注觚木之方者)　脫簡¶
斷簡(漢書劉歆移書太常博士有曰孝成皇帝閔學殘/文缺乃陳發秘藏以考學官所傳經或脫簡傳或)¶
(問編韻下見/五車  瑞)¶
　　簡二¶
原畏此簡書(詩/)　靑簡編以縹絲(劉向别錄孫子書以/殺靑簡編以縹絲繩)¶
<pb:KR3k0055_WYG_210-35b>¶
　折竹爲簡(王子年拾遺記張儀蘇秦/二人同志好學折竹爲簡)　簡紙經傳(後/漢)¶
(書元帝令賈逵自選公羊嚴顔諸生髙才者二十人敎/以左氏與簡紙經傳各一通案嚴彭祖顔安樂俱受公)¶
(羊春秋故公羊/有嚴顔之學)　豈汙簡札(又范滂爲太尉奏刺史二/千石權豪之黨二十餘人)¶
(尚書責滂所劾猥多疑有私故滂對曰臣之/所舉非叨穢姦暴深爲民害豈以汙簡札哉)　靑竹去¶
書蟲(穆天子傳蠹書于羽陵注曰謂暴書中蠧蟲/因曰蠧書也郭璞云靑竹爲簡以去書蟲)　嵩¶
山得簡束晳辨策文(詳博/學二)　増手自折簡(楊升菴外集/謝朓覽孔闓)¶
(表手自折簡寫/之謂擘牋也)　汗靑(元楊載蠧簡詩往古韋編在何/年始汗靑蠧蟲深卜宅科斗少)¶
(成形泯滅阽秦火搜羅出漢/廷斯文天未䘮不敢望全經)　簡板(升菴外集古人與/朋儕往來以漆板)¶
<pb:KR3k0055_WYG_210-36a>¶
(代書帖又苦其露泄遂/作二板相合故曰簡板)¶
　　牘一(牒附/)¶
原三千牘　尺一牘(史記東方朔初入長安至公車上/書凡用三千奏牘公車令兩人共)¶
(持舉其書僅能勝之人主從上方讀之二月乃盡于又/匈奴傳文帝遺單于書牘以尺一寸中行說令單  遺)¶
(漢書以尺二寸牘及/印封皆令廣大而長)　執以爲睦　藏以爲榮(釋名牘/睦也手)¶
(執之以進見所以爲恭睦也之漢書陳/遵性善書與人尺牘主皆藏  以爲榮)　増訓戒二子¶
　應對百函(韓詩外傳趙簡子長子名伯魯幼子名無/恤簡子自爲二牘書訓戒之辭與二子三)¶
(年問之伯魯忘其牘無恤出其書于左袂乃黜伯魯而/嘉無恤  南史劉穆之善尺牘自旦至日中得百函而)¶
<pb:KR3k0055_WYG_210-36b>¶
(應對/不廢)　削牘爲疏　見牘有書(上見漢書原渉傳田東/觀漢記時天下墾  多)¶
(不實詔檢覆覈帝見陳留吏牘上有書視之云潁川𢎞/農可問河南南陽不可問上怒時東海公年十二在幄)¶
(後言曰河南帝城多近臣南陽帝鄉/多近親田宅踰制不可爲准故耳)　裂牘　劃牘(宋/史)¶
(趙普嘗奏薦某人爲某官太祖不用凡三奏太祖怒碎/裂奏牘擲地普顔色不變跪而拾之以歸他日補綴舊)¶
(紙復奏如初太祖乃悟卒用其人事又陳亮飲醉戲爲/大言言渉犯上一士欲中亮以其  首刑部誣服爲不)¶
(軌孝宗廉知其事及奏入取旨帝曰秀/才醉後狂言劃其牘于地亮遂得免)　截蒲爲牒¶
如葉在枝(上詳寫書牒文心雕龍牒者葉也如葉在枝/也短簡爲  議事未定故短簡諮謀牒之尤)¶
(宻謂/之籖)　封太山　屬帝籍(史記封禪書天子令侍中儒/者皮弁薦紳射牛行事封太)¶
<pb:KR3k0055_WYG_210-37a>¶
(山下東方如郊祀太一之禮封廣丈二尺髙九尺其下/則有五牒書書秘  方以智通雅今惟皇帝屬籍曰玉)¶
(牒仍唐/宋舊名)　名耀玉牒　懷出竹牒(上詳策二二/下詳博學)　破賊¶
限牒　有嫗取牒(唐李回傳武宗伐劉稹回督戰責王/宰石雄破賊限牒期六旬取潞未及)¶
(期二日賊平射劉仁&KR0100;傳仁軌與戴至徳俱爲僕射仁/軌稱解事僕  有嫗詣省戴至德收牒嫗復取牒曰以)¶
(公爲解事僕/射乃非是)¶
　　牘二(牒附/)¶
増不離竿牘(莊子小夫之知不離苞苴竿牘形/累不知太初注以竹簡相問訊也)　刻方¶
言(西京雜記揚雄好事嘗懷鉛提槧從計吏訪四方異/語即以鉛擿刻之於槧作方言按鉛靑金錫𩔖槧削)¶
<pb:KR3k0055_WYG_210-37b>¶
(版牘也斷木爲/之見山堂肆考)　寢牘(曹植論/詳筆三)　原受牒而退(左傳趙/簡子令)¶
(諸侯之大夫輸王粟宋樂大心曰我於周爲客晉士伯/曰自踐土以來每約同恤王室子焉得避之右師乃受)¶
(牒而/退)　増隨牒逺方(匡衡傳衡材智有餘經學絶倫但/以無階朝廷故隨牒在逺方言隨)¶
(選補常/牒也)　推白牒於地(梁書蔡撙奏用王筠爲殿中郎/武帝嫌不取參掌通署推白牒)¶
(于地撙拾牒起曰臣謂舉爾所知/無煩參掌署名因直出帝始悔之)　事在牒(又張率武/帝問奏事)¶
(但云事/在牒)　下之達上(唐志下之達上/有六一曰牒)　封祀有文(宋文/鑑大)¶
(中祥符元年有/封祀玉牒文)¶
　　札一¶
<pb:KR3k0055_WYG_210-38a>¶
原給札爲上林賦　遺札爲封禪事(漢書司馬相如傳/上讀子虚賦善之)¶
(召相如相如曰是諸侯之事未足觀請爲天子遊獵賦/上令尚書給筆札乃爲上林賦  又相如未死時爲一)¶
(卷書曰有使來求書奏/之其遺札言封禪事)　左慈化札　張惲取札(抱朴/子魏)¶
(武帝以左慈爲妖妄欲殺之使軍人收之慈故欲見而/不去乃置之獄而獄中有七慈形狀如一不知何者爲)¶
(眞以白武帝帝命盡殺之須臾七慈盡化爲札而慈竟/出走赴羊羣  晉陽秋梁國張惲爲郡吏入值太守圍)¶
(碁投札于地惲曰知府君患/風取以支戸太守輟碁令坐)　増編如櫛　變爲金(釋/名)¶
(札櫛也編之如櫛齒相比也賜漢武故事上葬後有一/人騎馬異于常馬持一尺札  將作大匠丞文曰汝績)¶
(克成賜汝金十斤因忽不/見札變爲金秤之重十斤)　爲良田　遺逺方(以紙札/爲良田)¶
<pb:KR3k0055_WYG_210-38b>¶
(詳筆三置古詩客從逺方來遺我/一書札  書懷袖中三歳字不滅)　獻札書　披簜櫛¶
(漢武帝紀公孫卿有札書曰黃帝得寳鼎因嬖人奏之/上大恱召問卿對曰受此書于申公  升菴外集郭知)¶
(元韻序曰銀鈎乍閱晋豕成群盪櫛行披魯魚盈貫盪/知周禮簜櫛之簜謂竹也櫛與札同相比如節也宋羅)¶
(愿謝表曰使連數道適當簜/節之前節與札字亦通用)　承睿札　降瑶札(席豫/詩朝)¶
(榮承睿札野餞轉行旌玉宇文/融詩飛文瑶札降賜酒  杯傳)¶
　　札二¶
原谷永便筆札(漢書谷永字子雲便筆札故時人/云子雲之筆札樓君卿之唇舌)　増¶
十行細札(升菴外集光/武十行細札)　書札爲符(後漢書樊崇等西/攻更始無稱號欲)¶
<pb:KR3k0055_WYG_210-39a>¶
(立帝求軍中景王後者惟盆子與&KR0791;及前西安侯爲最/崇等議曰聞古天子將兵稱上將軍乃書札爲符曰上)¶
(將軍又以兩空札置笥中遂于鄭北壇設塲祠列盆子/三人居中立以年次探札盆子最幼後探得符諸將乃)¶
(皆稱/臣)　給蘭臺(賈逵詳/筆三)　每書輙焚(五車韻瑞師宜官/善隷書然每書輙)¶
(焚其札梁鵠乃益爲板飲之/酒候醉而竊其板卒以工書)　以筆札見知(任昉王文/憲集序昉)¶
(嘗以筆札見知思以薄技效/德是用綴緝遺文永貽世範)　搦札(王僧孺序搦札含/毫必引靡麗又庾)¶
(肩吾詩搦/札愧才輕)　徒䘮紙札(孔帖吳筠云深於道者無如老/子五千文其餘徒䘮紙札耳)¶
　朱書御札(五代史唐莊宗時小吏段回曰臣嘗見前/朝故事國有大事則天子以朱書御札問)¶
(宰/相)　賜手札(宋史張浚薦胡安國可大用除給事中/賜其子起居郎寅手札令以上意催促)¶
<pb:KR3k0055_WYG_210-39b>¶
　　刺一¶
原王朗修刺　禰衡懷刺(後漢書邊讓字文禮大將軍/何進徴召旣到署令史進以)¶
(禮見之府掾孔融王朗並修刺候焉平禰衡别傳衡少/有才辯而氣髙剛傲好矯時慢物興  中避難荆州建)¶
(安中遊許下始達潁川乃陰懷一/刺旣而無所之適至于刺字漫滅)　載刺盈車　積刺¶
盈案(郭泰别傳泰名顯士爭歸之載刺常盈車禮長沙/耆舊傳夏侯叔仁治臨湘丁母憂居䘮過  同郡)¶
(徐元休弱冠知名聞而/弔焉旬日積刺盈案)　増畫姓氏　通爵里(釋名畫/姓氏于)¶
(奏上曰畫刺作再拜起居字通魏名臣奏議黃門侍/郎荀俁奏曰今吏初除有三  爵里刺條疏行狀)¶
一束刺　三百刺(南史何思澄重交結終日造謁每宿/作名刺一束曉便命駕朝賢悉與狎)¶
<pb:KR3k0055_WYG_210-40a>¶
(處即命食晚還家賫刺必盡墨盧杞/提綾紋刺三百爲名利奴詳  三)　遍談百刺　昔¶
負一刺(太平御覽夏侯榮幼聰明經目輙識魏文帝請/焉賔客百餘人人奏一刺書其鄉里姓名所謂)¶
(爵里刺也示之一過遍談不謬一人寜吳錄孟宗爲豫/章太守謂倉掾曰君昔負太守一刺  識之否掾曰不)¶
(識宗曰吾昔家貧親老爲官賃運/以刺詣君感見發遣何乃久屈邪)¶
　　刺二¶
増驚而失謁(升菴外集漢謁者袁盎傳上謁注若今通/名也史記婁敬欲見漢王或使之易服敬)¶
(曰敬本衣帛則衣帛見敬本衣旃則衣旃見今舍旃褐/假鮮華是矯常也不敢將命者驚而失謁謂失其通名)¶
(之刺/也)　覆刺具書(太平御覽髙彪嘗詣馬融辭不見彪/覆刺具書曰昔周公父文王兄武王)¶
<pb:KR3k0055_WYG_210-40b>¶
(九命作相以尹華夏猶握沐吐餐以接白屋之士天下/歸徳厯載邈矣今君不能相見宜哉融省大愧遣人辭)¶
(謝追請徑/去不還)　還勿復通(雞跖集北齊李元忠神武東出/元忠乘露車載素箏濁酒奉迎)¶
(神武未即見之元忠下車獨酌擘脯食之謂門者曰本/言公招賢俊今國士到門不能吐哺輟洗其人可知還)¶
(吾刺勿復通門者以告神/武遽見之因進縱横之說)　銅人通刺(幽明錄一士人/姓王坐齋中有)¶
(一人通刺詣之題刺云舒甄仲旣去疑非人尋刺曰是/予舍西土瓦中人令掘果于瓦器中得一銅人長尺餘)¶
　　劵契一¶
原造書契　經邦治(司馬貞三皇本紀太皥庖羲氏造/書契以代結繩之政  周禮小宰)¶
(以官府之八成經邦治六曰聽取予以書契注曰書契/出予受入之凡要凡簿書之最目獄訟之要辭皆曰契)¶
<pb:KR3k0055_WYG_210-41a>¶
(春秋傳曰王叔/氏不能舉其契)　傅别　質劑(周禮小宰以官府之八/成經邦治四曰聽稱責)¶
(以傳别七曰聽賣買以質劑注曰稱責謂貸予傳别謂/劵書聽訟責者以劵書決之傅傅著于文書别别爲兩)¶
(兩家各得一也又曰傅别謂爲大字書於一札中字别/之質劑謂兩書一札同而别之長曰質短曰劑傅别質)¶
(劑皆今之券書也/事異異其名耳)　質人　判書(周禮質人凡買償者/質劑焉大市以質小)¶
(市以劑掌稽市之書契同其度量壹其淳制注償賣也/大市人民牛馬之屬用長劵小市兵器珍異之屬用短)¶
(劵稽猶考也治也書契取予市物/之劵也  白帖判書舉債之劵契)　左契　右契(老子/聖人)¶
(執左契注左契心也左者不用之地以喻無爲/又曰左陽也心藏陽也  禮曰獻粟者執右契)　生訟¶
　止訟(白帖訟之所生由契之不明也/  周禮以質劑結信而止訟)　獻田宅　由¶
<pb:KR3k0055_WYG_210-41b>¶
質要(白帖獻田宅者操書致契傳曰/必由質要由用也質要  劵也)　燒劵市義　折¶
劵棄責(戰國策孟嘗君問門下諸客誰能收責于薛馮/驩曰能於是約車治&KR0724;載劵契而行辭曰責畢)¶
(收以何市而反孟嘗君曰視吾家所寡有者驅而之薛/使吏召諸民當償者悉來合劵劵徧合矯命以責賜諸)¶
(民因燒其劵見孟嘗君曰君家所寡有者義耳竊以爲/君市義  漢書髙祖微時好酒及色常從王媼武負貰)¶
(酒時飲醉卧武負王媼見其上常有怪每/留飲酒售數倍歳竟兩家常折劵棄責)　焚削書劵¶
　燔燒劵書(東觀漢記樊重年八十餘終其所假貸人/間數百萬遺令焚削書券聞者皆慙爭往)¶
(償之諸子竟不肯受燔宋書王𢎞父珣頗好積聚財物/布在民間珣薨𢎞悉  燒劵書一不收責餘舊業悉以)¶
(委付/諸弟)　崑崙鐵劵　武陵銅劵(河圗括地象崑崙山出/鐡劵  晉書天門武陵)¶
<pb:KR3k0055_WYG_210-42a>¶
(谿蠻並反應詹討降之時政令不一諸蠻怨望並謀/背叛詹召蠻酋破銅劵與盟由是懷詹數郡無虞)¶
賜鐵劵世傳　依鐵劵請降(三國典畧梁任世爲豪族/仕于江左志在立功來歸)¶
(太祖太祖嘉其逺來待以優禮後除并州刺史封樂安/公賜以鐵劵聽世傳襲  晉雜事元康中氐酋羌虜等)¶
(上書求依漢魏/鐵劵請降也)　與匈奴作鐵劵　與氐羌破銅劵(三/輔)¶
(故事婁敬爲髙車使者持節至匈奴與其分地界作丹/書鐵劵曰自海以南冠蓋之士處焉自海以北控弦之)¶
(士處焉羌晉中興書愍帝在關/中與氐  破銅劵誓不相侵)　増旌功　恕罪(漢書/本紀)¶
(髙帝與功臣剖符作誓丹書鐵劵金匱石室藏之宗廟/  五代史朱友謙降莊宗拜尚書令賜鐵劵恕死罪)¶
　治藏　稽市(周禮宰夫掌百官府之徴令辨其八職/五曰府掌官契以治藏注曰藏文書及)¶
<pb:KR3k0055_WYG_210-42b>¶
(器物人下/詳質  注)　得劵數齒　錫劵若金(韻府劵契也謂以/木牘爲要約之書)¶
(以刀刻之屈曲犬牙韓子曰宋人得遺劵而數其齒金/陸䞇撰賜黃姓纛官鐵劵文稽諸令典錫以劵誓若)¶
(之堅永代無變子/孫繼襲作我藩臣)　君焚臣劵　父焚子劵(五代史常/思廣順初)¶
(徙鎭歸徳居三年來朝又徙平盧思因啓曰臣居宋州/民負臣絲息十萬兩願以劵上進太祖頷之即焚其劵)¶
(詔宋州悉蠲除之之宋顧覬之傳覬之子綽財甚/豐鄉里多負債覬  誘出文劵一大厨悉焚之)　焚¶
劵歸婢　裂劵縱奴(孔帖羅讓或以婢遺讓問所從荅/曰女兄九人皆爲官所賣留者獨)¶
(老母耳讓慘然爲焚劵召母歸之餘元史至元初趙一已/徳爲鄭留守阿爾斯蘭家奴三十  年故鄉萬里父母)¶
(老拜請歸省阿爾斯蘭感動許之歸期一歳而返阿爾斯蘭/歎曰彼賤隷乃能是吾可不成其孝乎即裂劵縱爲良)¶
<pb:KR3k0055_WYG_210-43a>¶
　出劵貸直　焚劵同居(孔帖盧羣遷鄭滑行軍司馬/姚南仲入朝即以羣代節度)¶
(嘗客於鄭質良田以耕至是則出劵貸直以田歸其人/  元史至治初眞定朱顯自至元間其祖父已分財至)¶
(顯謂弟耀曰父子兄弟本同一氣可異處/乎乃㑹拜祖墓下取分劵焚之復與同居)　燔粟契¶
焚墨劵(隋史李士謙出粟萬斛貸鄉人屬年糓不登士/謙對債家燔契明年來償不受  下詳墨三)¶
　持左劵　操右劵(蘇軾三槐堂銘序晉公修徳于身/責報于天取必于數十年之後如)¶
(持左劵交手相付吾是以知天之果可必也/  虞卿傳卿操其兩權事成操右劵以責)　一方鐵¶
　半邊瓦(上見高啓鐵劵歌歌/下見湯𦙍勣鐵劵)　市馬　參鈔(宋史宦/者傳李)¶
(繼和沙苑關馬詔秦州置塲以劵市之繼和不數月得/馬千數而人不擾  元史至元中盧世榮言鈔法虛弊)¶
<pb:KR3k0055_WYG_210-43b>¶
(今莫若依漢唐故事括銅鑄至元錢及/製綾劵與鈔參行世祖曰當速行之)¶
　　劵契二¶
原相保(周禮立劵爲/保使之相保)　有德司契(老/子)　折劵契節(愼子/曰折)¶
(劵契節賢不肖由之物/以此得而不託於信也)　増所以爲信(荀子曰别劵契/者所以爲信也)¶
　愧爭者(淮南子曰子罕不利寳/玉而爭劵契者愧矣)　原不以利累子孫¶
(北堂書鈔邵君仲臨終求貸人錢物書劵焚之/曰吾不能以德殺子孫不欲復以賄利累之)　奠債¶
　徴辭　利有爭端　信爲言要　約言要辭　作法¶
示信(俾人不爭帖/以上並白)　増賜金劵(孔帖范君璋奔突厥陷/馬邑其部皆中國人多)¶
<pb:KR3k0055_WYG_210-44a>¶
(叛去君璋窮乃降自謂璋虜贖/罪髙祖遣雁門人元普賜金劵)　質浮僞(韓文書契/以質浮僞)¶
給使臣(五代史任圜傳故事使臣出四方皆自戸部給/劵安重誨請自内出任圜爭之不能得又靑箱)¶
(雜錄唐以前館驛并給傳/往來開元中始給紙劵)　世爲明劵(元史至順初文/宗以伯顔功大)¶
(不有異數不足以報稱特賜黃金雙龍符鐫文曰廣/忠宣義正節振武佐運功臣組以寶帶世爲明劵)¶
　　劵契三¶
増詩明髙啓唐昭宗賜錢武肅王鐵劵歌羅平惡鳥啼¶
初起犀弩三千射潮水歸來老父拜旌旗釃酒椎牛宴¶
鄉里輕裘駿馬驕春風錦袍玉帶眞英雄詔書特賜誓¶
<pb:KR3k0055_WYG_210-44b>¶
終始黃金鏤字旌殊功虎符龍節彤弓矢後嗣猶令赦¶
三死盡言恩寵冠當時天府丹書未踰此摩娑舊物四¶
百年古色滿面凝蒼煙天祐宰相署名在尋文再讀心¶
茫然古來保族須忠節受此幾人還覆滅王家勲業至¶
今傳不在區區一方鐵　林弼題錢氏鐵劵卷詩剛風¶
吹地九土裂仙李根拔孫枝折白馬不飲濁河血羅平¶
妖鳥啼未歇斗牛萬丈騰紫光炯炯餘彩輝太陽錦湖¶
泚筆寫露布石室剖劵分天章金爲臣心鐵臣節臣身¶
<pb:KR3k0055_WYG_210-45a>¶
吳越心魏闕共悲羣盗竊神器猶喜諸孫存故物　湯¶
𦙍勣鐵劵歌羅平逆鳥窺唐鹿太宗泉下英靈哭錦樹¶
將軍握槊來妖氛一掃乾綱肅半邊古瓦黃金鏤翰苑¶
文章鋪錦繡宰臣擎出鳳凰城兒孫永世承天祐¶
増文唐樂明龜撰賜陳敬瑄鐵劵文烹巨鼇者鼎大于¶
滄海斬長鯨者劒倚於靑天旣立異勲勉膺殊寵李晟¶
免其十死子儀成其九功鏤以金鏞賜其鐵契後來繼¶
者豈在他人歳寒知松柏之心國難見忠貞之節自居¶
<pb:KR3k0055_WYG_210-45b>¶
環衛出擁旌幢論淸政而水鏡無光吐赤誠而朝霞失¶
色手持玉節身鎭錦城扶乾綱則萬國安心組坤維則¶
百蠻遶指朕以稅駕褒斜省方卭蜀匍匐而來迎鳳輦¶
驅馳而&KR0297;建龍宫戮阡能疾如剪草除秀昇易若焚巢¶
海東獻款雲南披誠致朕身安由卿忠藎今賜卿鐵劵¶
赦其十死望太山而立誓指黃河以爲盟山無盡時河¶
無竭日君君臣臣父父子子永逺貴昌並皆如此¶
　　封泥¶
<pb:KR3k0055_WYG_210-46a>¶
　増黃芝泥(春秋運斗樞舜東廵狩至于河黃龍五/采負圗出置舜前黄芝爲泥封兩端)　原¶
　如黃珠(春秋說題辭龍圗赤/玉匣封泥如黃珠)　増金壺封以靑泥(詳墨/二)¶
　　蘭金泥(拾遺記元封元年浮忻國貢蘭金之泥此金/出湯泉盛夏之時水常沸湧有若湯火飛鳥)¶
　(不能過國人常見水邊有人冶此金爲器金狀混混若/泥如紫磨之色百錬其色變白有光如銀即銀燭是也)¶
　(嘗以此泥封諸函匣及諸宫門鬼魅不敢干當漢世上/將出征及使絶域多以此泥爲璽封衛靑張騫蘇武傅)¶
　(介子之使皆受金泥之璽/封也武帝後此泥乃絶焉)　受璽封(詳上/注)　原武都紫¶
　泥(西京雜記漢以武都紫/泥爲璽室加綈其上)　金泥(續漢書光武封禪乃/求元封封禪事有司)¶
　(奏用玉牒玉檢/水銀和金爲泥)　石泥(應劭漢官儀建武三十二年/封太山玉牒石檢金繩石泥)¶
<pb:KR3k0055_WYG_210-46b>¶
　黎陽靑泥(東都記鄧訓好用黎陽青泥封書後遷烏桓/校尉吏載靑泥至上谷遺訓其得人心如此)¶
　　増降天書(李白詩雲卧留丹/壑天書降紫泥)¶
　¶
　¶
　¶
　¶
　¶
御定淵鑑𩔖函卷二百五¶
