# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.550903
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百七十六
<pb:KR3k0055_WYG_381-1a>¶
　欽定四庫全書¶
御定淵鑑類函巻三百七十六¶
　　服飾部七(帳/帟)　(帷幕幬幔屏幃/幌        風)　(幄/簾)¶
　　　帳一¶
　原釋名曰帳者張也張施於牀上也　海錄碎事曰斗¶
　帳小帳也形如覆斗　漢舊儀曰祭天紫壇有紺幄帳¶
　　増漢書曰尚書郎作文書起草更直於建禮門臺給¶
　青縑帳　晉令曰錦帳為禁物　柴子大七折曰錦衾¶
<pb:KR3k0055_WYG_381-1b>¶
　内設羅幬幘帳也　唐六典曰凡大駕行幸預設三部¶
　帳幕有古帳大帳次帳小次帳小帳凡五等古帳八十¶
　連大帳六十連次帳四十連小次帳三十連小帳二十¶
　連凡五等之帳各三是為三部其外置排城以為蔽捍¶
　焉¶
　　　帳二¶
　增三輔舊事曰燕太子丹云秦始皇置髙漸離于帳中¶
　擊筑　原又曰秦時奢泰渭水貫都以象天河横橋南¶
<pb:KR3k0055_WYG_381-2a>¶
度以象牽牛後宫列女萬有餘人婦人之氣上衝於天¶
縑帳綺帷木衣綈繡土被朱紫　増漢書曰秦起咸陽¶
而至西雍離宫三百帷帳不移而具　神仙傳曰漢初¶
茅君當受神靈之職衆賔皆至忽然有素縑帳於屋下¶
敷數重白氈金案玉杯人皆醉飽　又曰茅君仙去民¶
為立廟茅君在帳中與人言　原史記曰沛公入秦宫¶
宫室帷帳狗馬重寳婦女以千數意欲留居之樊噲諫¶
沛公出舍沛公不聽張良諫乃止　益部耆舊𫝊曰翟¶
<pb:KR3k0055_WYG_381-2b>¶
酺上事云漢文帝連上書囊以為帳惡聞紈素之聲¶
漢武故事曰上以琉璃珠玉明月夜光雜錯天下珍寳¶
為甲帳其次為乙帳甲以居神乙以自居　漢書曰東¶
方朔云陛下誠能用臣朔之計推甲乙之帳燔之於四¶
達之衢　史記曰丞相公孫𢎞燕見上或時不冠而見¶
上嘗坐武帳中汲黯前奏事上不冠望見黯避帳中使¶
人可其奏事其見敬禮如此　増趙飛燕外𫝊曰成帝¶
為后别開逺條館賜紫茸雲氣帳　原東觀漢記曰桓¶
<pb:KR3k0055_WYG_381-3a>¶
榮常寢病太子朝夕遣中人問疾賜以帷帳奴婢曰如¶
有不諱無憂家室也後病愈復入侍講　増又曰馮魴¶
永平中上行幸于諸國敕魴車駕發後將緹騎宿𤣥武¶
門複道上詔南宫複道多惡風寒老人居之且病痱(音/肥)¶
(風/病)苦内者多取帷帳東西竟塞諸窗望令致宻　原馬¶
融别𫝊曰融為儒教養諸生常有千數善鼔琴好吹笛¶
達生任性不拘儒者之節居宇器服多存侈飾嘗坐髙¶
堂施絳紗帳前授生徒後列女樂弟子以次相𫝊鮮有¶
<pb:KR3k0055_WYG_381-3b>¶
入其室者　増抱朴子曰蔡伯喈到江東得論衡中國¶
諸儒覺其談論更逺疑得異書求帳中隱處果得之¶
風俗通曰漢靈帝好居武帳京師皆競為之後董卓擁¶
羌兵掠宫掖　魏志曰吕布將辭袁紹還洛紹欲殺之¶
明日當𤼵紹遣甲士三十人辭以送布布使止于帳側¶
偽使人於帳中鼔筝紹兵卧布無何出帳去而兵不覺¶
夜半兵起亂斫布牀被謂為已死明旦紹訊問知布尚¶
在　又曰典韋拜都尉太祖引置左右將親兵數百人¶
<pb:KR3k0055_WYG_381-4a>¶
嘗繞帳晝立侍終日夜宿帳左右　又曰曹爽從帝朝¶
髙平陵司馬宣王語弟孚曰陛下在外不可露宿促送¶
帳幔詣行在所　原傅子曰魏太祖武皇帝恐嫁娶之¶
奢僭公主適人皆以皁帳從婢不過十人　増魏武遺¶
令曰吾與妓女皆著銅雀臺上施六尺牀練帳月朝十¶
五輒向帳作樂　吳志曰蔣欽字公希拜左䕶軍孫權¶
嘗入其内母疏帳縹被權歎其貴而守約敕御府為母¶
作錦被改易帷帳　吳時外國𫝊曰斯調王作白珠交¶
<pb:KR3k0055_WYG_381-4b>¶
結帳金牀上天竺佛精舍天竺王見珠圎好意欲留臣¶
下諫乃止　鄧徳名南康記曰陽道士葬寳經巖數年¶
屍猶儼然葛帳覆之　晉略曰張方兵入洛御寳織成¶
流蘇武帳皆割分為馬□矣　郭子曰許侍中顧司空¶
俱作王丞相從事夜飲極歡丞相使二人眠已帳中顧¶
至曉不得熟寐許上牀便大鼾睡丞相語諸客曰此中¶
亦是難眠處耳　幽明錄曰晉朱黄祖奉親至孝母病¶
篤天漢開明有一老公將小兒持箱自通即以兩丸藥¶
<pb:KR3k0055_WYG_381-5a>¶
賜母服之患頓消因停宿夜中聽事上有五色氣際天¶
琴歌清好祖往視之坐斗帳裹四角及頂上各有一大¶
珠形如鵝子明彩炫耀　東宫舊事曰皇太子納妃有¶
熟絳綾帳絳絹幄　晉令曰桓𤣥小㑹于西堂殿施絳¶
綾帳鏤黄金龍御五色羽葆流蘇群臣竊相語曰此頗¶
似轜車亦王莽仙蓋之流　俗說曰桓𤣥在南州妾當¶
産畏風應須帳桓曰不須作帳可以夫人故帳與之¶
語林曰劉植詣石崇如厠見有絳衣帳大牀茵褥甚麗¶
<pb:KR3k0055_WYG_381-5b>¶
不復行乃更如他厠　世說曰郗超為桓温參軍時謝¶
安王坦之嘗詣温温令超帳中卧聽安笑曰郗生可謂¶
入幕之賔矣　又曰卞範之為丹陽尹羊孚南州暫還¶
往卞許云下官疾重不堪坐卞便開帳拂褥羊逕上卞¶
大牀入被就枕卞迴坐傾睞移晨達暮羊去卞執手曰¶
我以第一流期卿卿莫負我　南史宋武帝征慕容超¶
圍廣固將拔之夜忽有鳥大如鵝蒼黑色飛入帝帳裏¶
衆以為不祥獨胡蕃賀曰大吉之祥也明旦攻城陷之¶
<pb:KR3k0055_WYG_381-6a>¶
　齊書曰髙祖儉素内殿黄紗帳　又曰吐谷渾王河¶
南其國多善馬有屋宇雜以百子帳即穹廬也　酉陽¶
雜俎曰北朝五月進五時圗五時花施帳之上　隋書¶
曰煬帝北廵欲誇兵威令宇文愷為大帳其下坐數千¶
人帝大恱賜賞甚多　唐書曰髙祖時吳王杜伏威獻¶
竹帳上以勞人不受　又曰始畢可汗衙帳無故自破¶
髙祖曰此何祥也内史令蕭瑀進曰昔魏文帝幸許昌¶
城門無故自壞帝惡之返其年文帝崩始畢帳壊即其¶
<pb:KR3k0055_WYG_381-6b>¶
類也髙祖然之　又曰武后常御紫宸殿設慘紫帳¶
知命録曰李嶠當則天朝拜相帝幸宅見卧青絁帳賜¶
御用繡羅帳嶠卧不安席明日奏少時相者謂不當華¶
欲用舊也　明皇雜錄曰楊國忠鏁子帳希世之寳人¶
不能計其直　唐六帖曰貴妃妹虢國夫人與國忠竝¶
驅道中靚妝盈里不施帷帳人謂之雄狐　杜陽編曰¶
明皇友愛至厚殿中設五幄與諸王處號曰五王帳¶
又曰元載寵姬薛瑶英載設金絲帳處之　又曰李蔚¶
<pb:KR3k0055_WYG_381-7a>¶
咸通十四年詔迎佛骨乃以珠玉為帳　又曰同昌公¶
主堂中設連珠之帳績真珠為之也　世說曰捲栁為¶
圈以相連鎖百張百合圈多故以百子名之唐人㛰禮¶
多用百子帳特貴其名與㛰禮宜而其制度則非有子¶
孫衆多之義　吳越備史曰錢鏐夫人嘗以王寢帳隳¶
裂乃造青縑帳將易之王曰作法于儉猶恐其奢但慮¶
後代皆施錦繡耳卒不用　傳燈録曰党大尉銷金帳¶
下淺斟低唱醉飲羊羔　記聞譚曰京師娼陳嬌如姿¶
<pb:KR3k0055_WYG_381-7b>¶
藝俱美睦州尹一見求納焉嬌如曰願得錦帳三十里¶
乃可蓋戲之也翌日載錦帳數十車張之陳大驚乃如¶
前約¶
　　帳三¶
増翠羽　金鷄(唐𤣥宗皇后王氏廢為庶人王諲作翠/羽帳賦  安祿山召登勤政樓上設幄)¶
(坐之左置/金鷄帳)　白綃　烏練(拾遺錄曰蜀先主甘后坐于/白綃帳中于户外望之如月)¶
(下聚雪夏呉時外國𫝊/曰東齊  施烏練帳)　琉璃　玳瑁(拾遺錄曰董偃/常卧延清之室)¶
(設紫琉璃帳玳武帝/起望仙臺設  瑁帳)　三雲　七寳(西京雜記曰成帝/設雲帳雲幄雲幕)¶
<pb:KR3k0055_WYG_381-8a>¶
(于甘泉紫殿世謂之三雲殿之武后時嬖臣張易之為/母臧作七寳帳有魚龍鸞鳳  形  又酉陽雜爼曰平)¶
(康坊菩提寺有郭令/公王夫人七寳帳)　翡翠　芙蓉(離騷曰翡翠帳飾/高堂  白居易詩)¶
(曰芙蓉帳/暖度春宵)　白紬　紫綃(杜陽雜編曰酷吏吉温楊國/忠當國引拜京畿關内採訪)¶
(使安祿山敕吏設白紬帳于傳以俟命中又曰元載芸/暉堂户牖内設紫綃帳得於南海溪洞  鮫綃之類也)¶
(經疎而薄如無所礙雖屬凝冬而風不能入盛暑則凉/自至其色隱隱焉忽不知其為帳也惟見卧内紫氣而)¶
(已/)　九龍　九華(南唐書曰閩王鏻吏歸守明者以色/見倖號歸郎鏻命工作九龍帳國人)¶
(歌曰誰謂九龍帳唯貯一歸郎帳白居易長/恨歌曰聞道漢家天子使九華  裏夢魂驚)　紅羅¶
紫錦(古詩曰紅羅複斗帳四角垂香/囊  史曰漢武帝以紫錦為帳)　金霞　青綃(趙/飛)¶
<pb:KR3k0055_WYG_381-8b>¶
(燕外𫝊曰后以真蠟國獻萬年蛤妆玉成金霞/帳帳中常若滿月  拾遺記曰展青綃之帳)　流蘇¶
　辟塵(海錄碎事曰流蘇帳乃盤結繪繡之毬五色錯/為之同心而下垂者也  採蘭雜志謝靈運有)¶
(帳曰/辟麈)　散春愁　迎秋月　醉忘歸　夜酣香(南部煙/花記曰)¶
(隋煬帝建迷樓樓上設四寳帳一曰散春愁二曰/醉忘歸三曰夜酣香四曰迎秋月皆雜寳所成)　無¶
文示樸　隔紗授業(漢書曰文帝帷帳無文繡以示敦/樸為天下先  韋逞母宋氏家世)¶
(受周官音義生貟百二十人/隔絳紗帳授業號宣文君)¶
　　帳四¶
原寳帳(西京雜記曰帝為/寳帳設於後宫)　錦帳(石虎鄴中記曰冬月/用明光錦以白縑為)¶
<pb:KR3k0055_WYG_381-9a>¶
(裏名複帳帳之四角安純金銀鑿鏤香爐𤑔以百和香/帳頂安金蓮花中懸金箔織成錦囊  杜甫詩曰叨陪)¶
(錦帳/坐)　黼帳(司馬相如羙人賦曰芳香芬列黼帳高張/  杜預七詰曰張參天之黼帳  鮑照蕪)¶
(城賦曰若夫/藻扃黼帳)　𤣥帳(棗據五言詩曰凉風/動𤣥帳明月皎素輝)　増組帳(抱/朴)¶
(子曰組/帳霧合)　羅帳(劉元休詩曰/羅帳延秋月)　玉帳(杜甫詩曰玉帳分/弓射敵營  蘇軾)¶
(詩曰玉帳夜/談霜月苦)　珠帳(詳帳二龍又蒲萄/架曰草  珠帳)　蕙帳(北山移/文曰蕙)¶
(帳空兮/夜鶴怨)　虎帳(南唐書曰梁王徐知諤嘗遊&KR1045;山除地/為廣場編虎皮為大幄率僚屬㑹於下)¶
(號曰虎帳忽遇暴風飄虎帳碎/如飛蝶知諤驚遽棄歸數日卒)　秋帳(江淹别賦曰秋/帳含兹明月光)¶
　宻帳(李商隱效徐陵體贈更衣詩曰宻帳真珠/絡温幃翡翠装楚腰知便寵宫睂正鬭强)　原¶
<pb:KR3k0055_WYG_381-9b>¶
金織(魏畧曰大秦國出/金織成帳五色&KR0451;)　碧複(□鄉記注曰老君碧/複帳孔子青複帳)¶
不作衣(風俗通曰俗説帷帳/不可作衣令人病癘)　壊為袴(晉謝尚為江夏/相都督始到官)¶
(郡府以布四十疋為尚造烏/衣帳尚壊之以為軍士襦袴)　大人施(魏武内誡令曰/後宫止設青布)¶
(帳公女常謂太祖曰大人自可/施帳當令君臣上下悉共見之)　將軍撤(晉中興書曰/紀瞻勸中宗)¶
(即位帝不許使殿中将軍韓績撤去御座帷帳瞻/叱績曰帝座上應星宿敢自動者斬帝為之改容)　絡¶
以珠翠(潘岳西征賦曰從逸遊/於角觗絡甲乙以珠翠)　飾以流蘇(摯虞决疑/要注曰天)¶
(子帳以流/蘇為飾)　藻帳垂隂(曹植詩曰華屏/列耀藻帳垂隂)　綵帳照野(成/公)¶
(綏洛神賦曰綵帳/照野丹綘燭天)　向帳作伎(魏畧曰武帝嘗與妓女/宴於銅雀臺施帷帳醉)¶
<pb:KR3k0055_WYG_381-10a>¶
(輒向帳/作伎)　他帳遥望(桓子新/論詳幄)　春施錦帳夏用單羅(石/虎)¶
(鄴中記曰春秋施錦帳表以五色絲為裌帷/夏用單紗羅或綦文單羅或縠文羅為單帳)　冬施青¶
布夏施青練(晉陽秋曰中宗性簡儉沖素有司嘗奏太/極殿廣室施絳帳帝曰漢文集上書皁囊)¶
(為帷遂令冬施青/布夏施青練帷帳)¶
　　帳五¶
原詩梁沈約詠帳詩曰甲帳垂和璧螭雲張桂宫隋珠¶
既吐曜翠被復含風　増陳後主詠帳詩曰錦作明玳¶
牀黼垂光粉壁帶日芙蓉照因吹芳芬拆　唐白居易¶
<pb:KR3k0055_WYG_381-10b>¶
青氊帳詩曰合聚千羊毳施張百子弮骨盤邊栁健色¶
染塞藍鮮　元謝可宗詠紙帳詩曰清懸四壁剡溪霜¶
髙卧梅花月半牀繭甕有天春不老瑶臺無夜雪生香¶
覺来虚白神光𤼵睡去清閒好夢長一枕總無塵土氣¶
何妨留我白雲鄉　劉秉忠詠亭帳詩曰草色如波照¶
碧空新開一朶玉芙蓉雄風吹斷襄王夢髙捲巫山十¶
二峯　張昱詠演法師惠紙帳詩曰銀鐙夜照白紛紛¶
四面光揺白縠文隔枕不聞巫峽雨繞牀惟走剡溪雲¶
<pb:KR3k0055_WYG_381-11a>¶
風和栁絮何因到月與梅花竟不分塞北江南風景别¶
却思氊帳舊從軍　陳泰詠紙帳歌和全初上人韻并¶
簡劉光朝時朝納寵故戲之耳詩曰道人於是百不聞¶
歳晩鶴骨誰相温禪牀繭光薄如霧宜月宜霜復宜露¶
夢回蘄竹生清寒五月幻得梅花看初疑翠幕輕無力¶
一片凝秋剡中色道人巧手天機深兩杵獨伴堦蛩吟¶
卷舒似聴桔葉音珍重莫遣煙煤侵百年富貴誰能免¶
錦幄彤廬語恩怨可憐老楮歳寒心用舍在吾難自薦¶
<pb:KR3k0055_WYG_381-11b>¶
君不見燕山穹廬氊百幅狎坐圍春醉紅玉道人不學¶
製戎衣空煮南山卧茅屋安知幕天席地一希夷長共¶
青山白雲宿　明髙啟詠紙帳詩曰剡藤裁素幬坐使¶
諸塵隔冬室自生温寒窗屢更白不隨直省被長覆棲¶
禪簀思曽雪夜時宿伴山中客¶
　　帷幕一¶
原釋名曰帷圍也以自障圍也幕幕絡也在表之稱也¶
　說文曰在旁曰帷在上曰幕案爾雅覆食亦曰幕廣¶
<pb:KR3k0055_WYG_381-12a>¶
雅曰帷幕帳也　増易曰井収勿幕　原禮記曰國君¶
與卿圗事館人布幕于寢門外　増又曰帷薄之外不¶
趨　又曰士使人弔撤帷主人迎弔于寢門外　周禮¶
曰組綬所以繫帷　又曰幕人掌帷幕幄帟綬之事¶
又曰掌舍掌王之㑹同之舍帷宫設旌門(吳澄注帷宫/者王止息或)¶
(張帷為/宫也)　又曰命夫過市罰一蓋命婦過市罰一帷¶
戰國策蘇秦曰連袵成帷　史記蘇秦曰舉袂成幕¶
文選曰舉袂成帷　夢書曰夢見帷帳主隂憂事¶
<pb:KR3k0055_WYG_381-12b>¶
　　帷幕二¶
原歸藏曰昔女媧筮張雲幕而枚占神明　増左傳曰¶
齊人歸公孫敖之䘮聲已不視帷堂而哭　又曰公孫¶
歸父欲去三桓以張公室與公謀而聘于晉冬公薨臧¶
宣叔逐東門氏子家還及笙壇帷復命於介既復命袒¶
括髮即位哭三踊而出遂奔晉　又曰晉侯使郤克徵¶
㑹于齊齊頃公帷婦人使觀之郤子登婦人笑于房獻¶
子怒出而誓曰所不此報無能渉河　又曰泉丘人有¶
<pb:KR3k0055_WYG_381-13a>¶
女夢以其帷幕孟氏之廟遂奔僖子　又曰公孟有事¶
于蓋獲之門外齊子氏帷于門外而伏甲焉　又曰晉¶
人執季孫意如以幕蒙之　又曰昭公二十九年衛侯¶
來獻其乗馬塹而死公將為之櫝子家子曰從者病矣¶
請以食之乃以帷裹之　又曰哀公八年二月吳伐我¶
次于泗上微虎欲宵攻王舍私屬徒七百人三踊于幕¶
庭　吕氏春秋曰伍子胥將欲見吳王而不得客有言¶
之于王子光者王子光見而惡其貌客以告子胥曰此¶
<pb:KR3k0055_WYG_381-13b>¶
易改也願令王子重帷堂上而見其衣王子光許之子¶
胥說之半王子光褰帷搏其手而與之坐　史記曰李¶
牧為趙將収市租皆入幕府　漢賈誼治安策曰大臣¶
坐淫亂者曰帷簿不修　漢書曰衛青征匈奴大克武¶
帝就拜大將軍於幕下府中因號幕府　漢武帝内傳¶
曰七月七日宫掖之内張雲錦之帷燃九光之燈候西¶
王母至也王母以紫錦為帷　西京雜記曰趙飛燕為¶
皇后其弟上遺金錯繡帷　漢書曰成都侯王商第内¶
<pb:KR3k0055_WYG_381-14a>¶
大池以行船立羽蓋張帷幄　後漢書曰更始委政趙¶
萌日夜與婦人飲宴後庭羣臣欲言事輙醉不能見時¶
不得已令侍中坐帷中與語諸將識非更始聲出皆怨¶
曰成敗未可知遽自縱放若此　又曰明德馬皇后既¶
處椒房大官上飯重加幕覆輒撤去　又鄧禹傳曰光¶
武策禹謀謨帷幄　又張酺傳曰孟侯經博待言帝幕¶
　拾遺記曰漢安帝好微行于郊埛間或露宿起帷宫¶
千間皆用錦罽文繡　原魏書曰魏太祖雅性節儉帷¶
<pb:KR3k0055_WYG_381-14b>¶
帳壊則補納　増又曰司馬景王奏太后廢齊王芳曰¶
帝於凌雲臺曲室中施帷見九親婦女　原晉陽秋曰¶
晉武帝令曰殿前及武帷織成帷不須施也　増又曰¶
謝安劉夫人帷諸妓作樂太傅暫見便下帷太傅索更¶
開夫人云恐傷盛德　原又曰穆帝立年始二嵗皇太¶
后褚氏設白紗帷于太極前殿擁帝臨軒　増宋書曰¶
袁粲毎經傅昭户輒歎曰經其户寂若無人披其帷其¶
人斯在豈非名賢乎　齊書曰毛惠素為少府卿性孝¶
<pb:KR3k0055_WYG_381-15a>¶
母服除後更修母所住處帷屏每月朝十五向帷悲泣¶
旁人為之感傷終身如此　齊書曰髙穎參謀帷幄决¶
勝千里　唐書曰魏徵疏云臣奉侍帷幄十餘年　又¶
曰房𤣥齡有决勝帷幄定社稷功　天寳遺事曰長安¶
貴家春遊載油幕遇雨則覆雨　唐書曰杜暹為監察¶
御史徃磧西覆屯蕃人齎金以遺暹固辭不受左右言¶
不可逆其情乃受而埋之幕下既去乃移牒令取之¶
又曰鄭畋坐籌帷幄終能復國　又曰文宗御紫宸殿¶
<pb:KR3k0055_WYG_381-15b>¶
韓約奏甘露降金吾左仗樹李訓舒元輿奏陛下宜親¶
徃以承天休詔宰相羣臣徃視還訓奏言非甘露帝顧¶
中尉仇士良等騐之訓因欲閉止諸宦人使無逸者宦¶
人至仗所㑹風動廡幕見執兵者士良等驚走告曰李¶
訓反士良遣神策副使率衛士捕訓黨千餘人斬之¶
又曰唐懿宗賜公主瑟瑟幕紋如碧絲貫以真珠雖雨¶
不濡　宋史曰范仲淹子純仁娶婦將歸或傳以羅綺¶
為帷幔者公聞之不恱曰羅綺豈帷幔之物耶吾家素¶
<pb:KR3k0055_WYG_381-16a>¶
清儉安敢亂吾家法敢持至吾家當火于庭　閒窗叢¶
話曰蘇東坡守汝隂日作擇勝亭以帷幕為之世所未¶
有也¶
　　帷幕三¶
原羅帷　紗幕(魏文帝與繁欽書曰白日西逝清風赴/闈羅帷徒袪𤣥燭方微  又古詩明月)¶
(何皎皎照我羅牀帷記又文選詩微風吹閨闥羅帷自/飄揚  王子年拾遺  曰漢武帝李夫人死後嘗思夢)¶
(之命工人依圗作李夫人形刻成/置輕紗幕裏宛若生時帝大恱)　錦帷　綈幕(典畧/曰孔)¶
(子反衛見夫人在錦帷中孔子北面稽首夫人自帷中/再拜  又王子年拾遺記曰漢武帝以珊瑚為牀紫錦)¶
<pb:KR3k0055_WYG_381-16b>¶
(為帷柱又曰武帝好微行於池傍逰宫以/漆為  鋪黒綈之幕器服乗輿皆尚黒色)　増荔帷¶
蓮幕(屈平九歌曰罔薜荔兮為帷府庾景行泛綠水依/芙蕖何其麗也時以入王儉  為蓮花池因謂之)¶
(蓮/幕)　原運籌　撰歴(史記曰漢六年正月封功臣張良/未嘗有戰功髙祖曰運籌帷幄巾)¶
(决勝千里外子房功也成劉歆與揚子雲書曰/蕭何造律張蒼撰歴皆  於帷幕貢於王門)　紫綃¶
帷　青油幕(王子年拾遺記曰吳主孫權趙夫人善畫/巧妙無雙權居昭陽宫倦暑乃展紫綃之)¶
(帷夫人曰此不足貴妾欲窮思慮能使下綃帷而清風/自入視外無有蔽礙列侍飄然自凉若御風而行  宋)¶
(書劉穆之孫瑀仕宦甚不得意至江陵與顧峻書曰朱/修之三世叛兵一旦居荆州青油幕下作謝宣明面孔)¶
(見向夜韓愈李正封聨句詩曰談笑青油幕/燈明  觀棊月暗秋城柝觀謂道觀去聲)　合疏縷¶
<pb:KR3k0055_WYG_381-17a>¶
　張綺羅(劉向說苑曰晏子復於景公曰且合升斗之/微以滿倉廪合疏縷之緯以成帷幕  葛洪)¶
(神仙𫝊曰淮南八公詣淮南王安門皆鬚睂皓素王欲/少者八公皆成十五六童子門吏以白安聞之不及履)¶
(即出迎之以登思仙之臺/張綺羅之幕設象牙之席)　然明誦　延年寢(東觀漢/記曰張)¶
(奐字然明至匈奴時休屠及朔方烏桓竝同反叛遂燒/度遼將軍門列屯赤地煙火相望兵衆大恐各欲亡去)¶
(奐安坐帷中與弟子誦書自若軍士稍安布漢書曰/江都王釗字延年為將善綏御士衆寢止  幕而已)¶
増孫峻置酒　鄴掾嫁女(吳志曰孫峻欲誅諸葛恪置/酒伏兵於帷中  史記曰西)¶
(門豹為鄴令問民疾苦長老曰鄴三老廷掾常為/河伯娶婦河上張綘帷女居其巾如嫁女之法)¶
　　帷幕四¶
<pb:KR3k0055_WYG_381-17b>¶
原成帷(淮南子曰先鍼而後縷可以成/帷先縷而後鍼不可以成衣)　下帷(史記曰/董仲舒)¶
(為博士下帷講誦弟子以次相受/業或莫見其面三年不窺舍園)　綺帷(長門賦曰張/綺羅之幔帷)¶
(垂楚組/之連綱)　組帷(庾闡揚都賦曰皇帝/乃坐路寢御組帷)　増素帷(潘岳寡/婦賦曰)¶
(代羅幬以素帷又曰入空室/兮望靈座帷飄飄兮燈熒熒)　遥帷(江淹詩曰汎/瑟卧遥帷)　書¶
帷(杜甫詩曰講/殿闢書帷)　繐帷(謝朓詩曰繐帷飄井榦/繐細布而疎為靈帳裙)　原動¶
風(大暑賦曰雄風䬃然/時動帳帷之纎羅)　鍳月(阮籍詩曰薄帷鑒/明月清風吹我衿)　下¶
羅帷(琴操曰雍門周説孟嘗/君云下羅帷来清風)　張翡帷(司馬相如子虚/賦曰張翡帷連)¶
(羽盖翠又宋玉招魂曰/翡帷  幬飾髙堂些)　朱帷連綱(張衡南都賦曰暮/春之禊元已之辰)¶
<pb:KR3k0055_WYG_381-18a>¶
(方軌齊軫祓於陽賔/朱帷連綱曜野映雲)　丹帷連綱(曹植古詞曰還行秋/殿入侍君王椒房丹)¶
(帷楚組/連綱)　敝帷埋馬(禮記曰敝帷不/棄為埋馬也)　以帷縛妻(左傳/曰齊)¶
(閭丘嬰以帷縳其妻而載之與申鮮虞乘而出鮮虞推/而下之曰君昬不能&KR0716;危不能救死不能𦵏而知匿其)¶
(昵其誰納之/  以下幕)　増六幕(前漢禮樂志曰紛紜六/幕浮大海猶言六合也)　原疊¶
幕(馬季良奏馬賢事曰賢專於/軍設重帷以疊幕油表其上)　毳幕(李陵答蘇武書/曰韋韝毳幕)¶
(唐𤣥宗本紀亦曰/捐毳幕而趨雁塞)　増繡幕(瓊奴歌曰繡幕後擁春風/香  李白詩曰羅幃繡幕)¶
(圍春/風)　脩幕(宋玉招魂曰離榭/脩幕侍君之間)　烏幕(韓愈序曰大夫/烏公以石生為)¶
(才羅而致之幕下又以温/生為才亦羅而致之幕下)　綠幕(韓愈詩曰黄簾緑幕/朱户閉風露氣入秋)¶
<pb:KR3k0055_WYG_381-18b>¶
(堂/凉)　原獻幕下(趙孟叔孫豹入鄭鄭伯兼享/之具五獻之籩豆于幕下)　入幕中¶
(郗超與桓温謀謝安與王坦之詣温論事令超坐/帳中聽之風動帳開安笑曰郗生可謂入幕之賔)　幕¶
以布地(三禮圖曰幕以/布地或以陳上)　張幕䖍卜(左傳曰晉侯伐鄭/楚子救之楚子登)¶
(巢車以望晉軍太宰伯州犁侍於王後王曰騁而左右/何也曰召軍吏也皆聚于中軍矣曰合謀也張幕矣曰)¶
(䖍卜於先君也徹幕矣曰将發命也甚/囂且塵上矣曰将塞井夷竈而為行也)　軍幕未辦(黄/石)¶
(公三畧云軍井未達将不言渇/軍幕未辦将不言倦是為禮将)　軍幕自動(兵書曰将/軍在營帳)¶
(幕無故自動/主敵人散走)　楚幕有烏(左傳曰楚子元伐鄭諸侯救/鄭楚師夜遁鄭人将奔桐丘)¶
(諜告曰楚幕有烏乃止注諜間也按大将所居以幕/帳蔽風雨軍衆屯聚烏不敢止今有烏知楚師已遁)¶
<pb:KR3k0055_WYG_381-19a>¶
猶燕巢幕(又曰吳季札自衛如晉将宿於戚聞鐘聲焉/曰異哉吾聞之也辨而不徳必加於戮夫子)¶
(獲罪於君以在此懼猶不足而又何樂夫子之在/此也猶燕之巢於幕上君又在殯而可以樂乎)　翠¶
幕雲布(潘岳籍田賦曰青壇蔚/其嶽立翠幕黕以雲布)　翠幕蜺連(張景陽洛/神賦曰朱)¶
(幔虹舒翠/幕蜺連)　張幕設帟(周禮掌次職曰師田則張幕設/重帟鄭注云下張幄者於是臨)¶
(誓衆王或/回顧占察)　野幕為府(崔駰與竇憲牋曰/君以野幕為府)　蘭室接羅¶
幕(陸機樂/府詞)　明月照緹幕(劉楨詩曰明月照/緹幕華燈散炎暉)　張帟幕¶
㑹平原(左思蜀都賦曰将饗獠者張/帟幕㑹平原酌醪酤割芳鮮)　張朱幕延羣臣¶
(程咸詩序曰平原邑三月三日從華林園作/壇建僊宫張朱幕詔延羣臣作詩以頌之)¶
<pb:KR3k0055_WYG_381-19b>¶
　　帷幕五¶
增詩元黄鎮成題吳伯昭紅蓮綠幕圗歌曰烏君之山¶
從西來拔地山仞青崔巍劃然磅礴下江滸林麓隱隱¶
棲樓臺上有飛蘿罥罣古喬木下有滄浪萬頃青如苔¶
紅蓮綽約泛渚淨綠幕縹緲臨湖開雲煙捲風島嶼沒¶
窗户洗雨冰霜迴高人自是青雲客日向湖亭賞山色¶
昔年走馬踏紅塵射殺南山雙白額今日綸巾羽扇閒¶
獨面清泠飲冰蘗壺箭收投勝負空碁枰罷局機籌息¶
<pb:KR3k0055_WYG_381-20a>¶
延陵公子昔稱賢畫手復見今道𤣥有聲之畫宜詩篇¶
為子作詩將畫𫝊¶
　　幔一¶
増說文曰幔幕也　釋名曰幔漫也漫漫相連綴之言¶
也　廣雅曰幔掩也　原六韜曰将冬不服裘夏不操¶
扇天雨不張幔蓋名曰禮將將不身服禮無以知士卒¶
寒暑也　軍令曰戰時皆取船上布幔布衣漬水中積¶
聚之賊有炬火火箭以掩滅之也　増酉陽雜俎北朝¶
<pb:KR3k0055_WYG_381-20b>¶
㛰禮青布幔為屋在門内外謂之青廬¶
　　幔二¶
原東觀漢記曰岑彭與吳漢圍隗囂以縑幔盛土為堤¶
壅水灌城　増袁宏漢記曰獻帝出長安李㴶来追董¶
成懼射之以被為帳幔　原江表傳孫權在武昌欲還¶
建業乃於堂中張幔㑹僚議之　蜀志曰張松勸劉璋¶
絶曹公交通先主璋率歩騎三萬餘人東乘帳幔精光¶
耀日往就與㑹　秦記曰苻永固以太常韋逞母宋傳¶
<pb:KR3k0055_WYG_381-21a>¶
其父業得周官義㫖乃就来宋家立講堂書生百餘人¶
隔絳紗幔而受業焉　世説曰庾太尉亮風儀偉長時¶
皆以為美亮有大兒年數嵗雅量之質便自如此温太¶
真嘗隱幔視之此兒神色恬然乃徐跪曰君侯何以為¶
論者乃謂不減亮　増宋書曰晉安王子勛叛逆取所¶
乘車除脚以為輦其夕有鶚集其幔　梁書曰曹景宗¶
為揚州刺史性躁動出行常欲褰車帷幔左右諫以位¶
望隆重人所具瞻不宜然景宗曰吾昔在鄉里平澤中¶
<pb:KR3k0055_WYG_381-21b>¶
騎快馬如龍逐麞數肋射之覺耳後生風鼻頭出火此¶
樂使人忘死今作貴人動轉不得路行開車幔輒言不¶
可閉置車中如三日新婦悒悒使人氣盡　又曰栁惔¶
甚重婦頗成畏憚性愛音樂女妓精麗畧不敢視僕射¶
張稷與惔狎宻而為惔妻所敬賞稷每詣惔必先相聞¶
夫人惔毎欲見妓但因稷奏請其妻隔幔坐妓然後出¶
惔因得留目¶
　　幔三¶
<pb:KR3k0055_WYG_381-22a>¶
増納枕　繞車(拾遺記曰呉孫權趙夫人指間織錦號/機絶方寸帛上繡五嶽圖形號針絶以)¶
(鬱夷國神膠續髪髪析為數縷織裁為幔内外視之飄/飄如煙氣輕動而房内自凉時權尚軍旅常以此幔自)¶
(隨以為征幕舒之則廣縱一丈卷之則納於枕中號絲/絶  陸機别傳曰機夢黑幔繞車手决不開明日見誅)¶
　原鸞翔　虹舒(拾遺記曰周穆王時摩連國獻鸞章/錦幔其錦文如鸞翔  張協洛神賦)¶
(曰朱幔/虹舒)¶
　　幔四¶
原油幔(稽含集曰李方治為撫軍長史余為從軍中郎/常隨撫軍時天熱露坐有頃雨降李不張油幔)¶
　綺幔(長門賦曰張/羅綺之幔帷)　増碧幔(虞世南曰褰/輕綃之碧幔)　長幔(李/白)¶
<pb:KR3k0055_WYG_381-22b>¶
(詩繡沓/牽長幔)　佛幔(韓維詩曰書棚落/幽蠧佛幔掩餘香)　幽幔(謝惠連詩曰/孤燈曖幽幔)¶
　焚幔(范仲淹娶婦/事詳前帷幕)　蔽幔(周世宗宣懿皇后李崇訓/婦也崇訓手自殺其家人)¶
(次以及后后走匿以帷/帳自蔽得免世宗納之)　雨淋幔(杜甫詩曰簷/雨亂淋幔)　風捲¶
幔(又曰天清/風捲幔)　武夷綵幔(武夷君㑹于山頂綵幔/屋宇甚盛因號幔亭)　寢¶
堂油幔(唐史曰馬璘治寝堂費二十/萬緍璘在軍守者覆以油幔)　隔幔持絲(張嘉/貞五)¶
(女各持一絲幔後郭元/振牽得紅絲乃第三女)　牽幔對飲(謝幾卿為尚書詣/道傍酒壚停車牽)¶
(幔與三/騶對飲)¶
　　幔五¶
<pb:KR3k0055_WYG_381-23a>¶
原詩齊王融詠幔詩曰幸得與珠綴羃䍥君之楹月映¶
不辭卷風来輒自輕每聚金爐氣時駐玉琴聲但願置¶
尊酒蘭缸當夜明¶
　　幃一¶
増釋名曰單帳曰幃牀前幃曰幨也　唐六典曰天子¶
之帳紫幃¶
　　幃二¶
増世說曰謝安夫人劉氏幃諸婢使在前作伎太傅暫¶
<pb:KR3k0055_WYG_381-23b>¶
見便下幃太傅索更開夫人云恐傷盛德　南唐近事¶
曰常夢錫為翰林學士剛直不阿貴近側目或謂曰公¶
罷直私門何以為樂常曰垂幃痛飲面壁而已　宋史¶
曰㓂莱公青幃破壊輒補¶
　　幃三¶
増遣春寒　圍春風(黄庭堅詩曰銀杯同色試一傾排/遣春寒出幃帳  李白詩曰羅幃)¶
(繡幕圍/春風)　金鴨冷　鴛鴦縈(李賀神女廟詩曰深幃金/鴨冷  陸暢詩曰碧玉為)¶
(竿丁字成鴛鴦幃帶短長縈強遮/天上花顔色不隔雲中笑語聲)¶
<pb:KR3k0055_WYG_381-24a>¶
　　幃四¶
原絺幃(史記曰孔子見衛夫人夫人/在絺幃中環珮之聲鏘然)　増枕幃(黄庭堅/詩曰風)¶
(流付/枕幃)　原碧裏梁下　紺絹窗户(東宫舊事曰太子納/妃用青布碧裏梁下)¶
(幃各一紺絹青/布窗户幃各一)¶
　　幄一¶
増說文曰幄大帳也　釋名曰上下四旁悉周而覆者¶
曰幄帳　原爾雅曰以覆帳謂之幄　三禮圗曰四旁¶
及上曰帷上下四旁悉周曰幄幄大帳也¶
<pb:KR3k0055_WYG_381-24b>¶
　　幄二¶
増書曰成王疾漸出綴衣于庭孔安國曰綴衣幄也¶
左傳曰楚子伐鄭諸侯還救鄭晉侯使張骼輔躒致楚¶
師求御于鄭鄭人卜宛射犬吉二子在幄坐射犬于外¶
　又曰晉合諸侯于平丘子産子太叔相鄭伯以㑹子¶
産以幄幕九張行子太叔以四十既而悔之毎舍損焉¶
及㑹亦如之　又曰衛侯為虎幄于籍圃　拾遺記曰¶
燕昭王三年廣支國獻善舞者二人竝玉質凝膚王處¶
<pb:KR3k0055_WYG_381-25a>¶
以丹綃華幄　漢書曰元后未央宫置酒内者令為傅¶
太后張幄坐于太皇后旁王莽案行責内者令曰定陶¶
太后藩妾何得與至尊並撤去更設坐傅太后聞之大¶
怒不肯㑹¶
　　幄三¶
原如屋　象宫(釋名曰幄屋也以帛衣板施之形如屋/也  周禮曰幕人掌帷幕幄帟綬之事)¶
(鄭注云王出宫則有是事在旁曰帷在上曰幕幕或在/地展陳于上帷幕皆以布為之四合象宫室曰幄王所)¶
(居之/帳也)　設燭燈　陳法服(桓子新論曰武帝思念李夫/人不已有方士齊人李少翁)¶
<pb:KR3k0055_WYG_381-25b>¶
(言能致夫人之神乃夜設燭燈于帷幄令帝别居他帳/中遥望見夫人之貌  陸機魏武賦曰陳法服于絳幄)¶
(列窈窕/于錦屏)　増華容溢　宻葉成(陸雲詩曰華容溢翠幄/  文選詩曰宻葉成翠)¶
(幄/)¶
　　幄四¶
原紺幄(漢舊儀曰祭天/紫壇有紺幄帳)　緹幄(劉楨晉都賦曰緹/幄彌津丹幄覆洲)　増¶
裙幄(天寳遺事曰長安士女遊春遇名花/則籍草而坐解裙四圍謂之裙幄)　雲幄(西京/雜記)¶
(曰成帝設雲幄/于甘泉紫殿)　重幄(謝惠連雪賦曰攜/佳人兮披重幄)　陪幄(左思/魏都)¶
(賦曰詰朝陪/幄納言有章)　翠幄(又吳都賦曰藹藹/翠幄嫋嫋素女)　華幄(陸機贈/馮文熊)¶
<pb:KR3k0055_WYG_381-26a>¶
(詩曰居/陪華幄)¶
　　帟¶
原小幕曰帟(釋名曰小幕曰帟/張在上帟帟然也)　在上曰帟(三禮圗曰/在上曰帟)¶
　幕人掌帟(凡䘮王則張帟三重諸侯再重卿大夫不/重鄭司農云帟平帳也呉澄注云帟謂王)¶
(在幕幄中坐/上承塵也)　掌次設帟(周禮掌次職曰朝日祀五帝/則張大次小次設重案重帟)¶
(合諸侯/亦如之)　増師田重帟(又曰師田則張/幕設重帟重案)　士有賜帟(禮/記)¶
(檀弓曰君於/士有賜帟)¶
　　幌一¶
<pb:KR3k0055_WYG_381-26b>¶
増□帷　屏風(説文作□□/帷屏風之屬)　原雲母(晉惠帝起居注/有雲母幌  又)¶
(華延雋曰洛陽城十八觀皆籠/雲母幌  又漢武故事詳屏風)　絳紗(鄴中記曰石虎/太武殿西有崑)¶
(華殿閣上輒開/大窗皆絳紗幌)　増書幌(杜甫詩突/兀倚書幌)　岫幌(孔稚珪北/山移文曰)¶
(宜扄岫幌/掩雲關)　蘿幌(王勃詩曰蘿/幌栖樿影)　簾幌(人生如樹花或/落簾幌或落糞)¶
(溷/)　青幌(陳與義水仙花詩曰仙人湘色裘縞/衣以裼之青幌紛委地獨立東風時)　虛幌¶
(江淹詩曰鍊/藥矚虛幌)　原房櫳對幌(左思呉都賦曰房櫳對幌/連閣相經閽闥譎詭異出)¶
(竒/名)　流蘇開幌(又云張組帷搆流蘇開軒幌/鏡水區篙工楫師選自閩禺)¶
　　幌二¶
<pb:KR3k0055_WYG_381-27a>¶
增詩宋張耒破幌詩曰破幌一㸃白臥知千里眀低窗¶
通雪氣喬木尚風聲傳警軍城静鳴鐘梵刹清高眠尋¶
斷夢鄰樹已烏驚¶
　　幬一¶
増説文曰幬單帳也　中庸曰無不覆幬¶
　　幬二¶
増淮南子曰楚將子𤼵求伎道之士楚有善為偷者願¶
以伎自效子𤼵禮之後齊伐楚偷乃夜解齊將之幬獻¶
<pb:KR3k0055_WYG_381-27b>¶
之子發因復還之齊將懼而退　謝承後漢書曰黄昌¶
因夏多蚊而貧無幬傭債為作幬　又曰羊續為廬江¶
太守卧一幅布幬穿敗糊紙補之¶
　　幬三¶
原翠幬(楚詞曰翡帷翠幬飾高/堂紅壁紗版𤣥玉梁)　羅幬(又曰翡翠珠被/爛齊光蒻阿拂)¶
(壁羅幬張注云房内則以蒻席薄&KR0451;/四壁及與曲隅復施羅幬輕且凉也)　蜺幬(馬融廣成/頌曰方餘)¶
(皇連舼舟張/雲帆施蜺幬)　増蕙幬(曹植九詠曰/蕙幬兮荃牀)　原動單幬(李陵/贈蘇)¶
(武詩曰微/風動單幬)　増空翠幬(宋梅堯臣詩冷/署深沉空翠幬)　原褰幬請御¶
<pb:KR3k0055_WYG_381-28a>¶
(宋玉神女賦曰褰余幬/而請御願盡心之惓惓)　寢無絳幬(陸雲芙蓉詩曰衣/用䨇絹寝無絳幬)¶
　　屏風一¶
原釋名曰屏風障風也扆在後所依倚也　禮記曰天¶
子當扆而立(鄭𤣥注/扆屏風)　又曰天子負斧扆南鄉而立(鄭/𤣥)¶
(注為斧文屏風/于户牖之間)　周禮曰掌次王大旅上帝則設氊案¶
張皇邸(鄭𤣥注氊案以氊為案邸後板也/其屏風邸染羽像鳳凰以為飾)　増南史曰¶
屏風能蔽風露也　文獻通考曰宋制逍遥輦有軟屛¶
風金屏風　又曰宋制安輦有龍水屏風¶
<pb:KR3k0055_WYG_381-28b>¶
　　屏風二¶
增三秦記曰荆軻入秦為燕太子報讐把秦王衣袂曰¶
寧為秦地鬼不為燕地囚王美人彈琴作語曰三尺羅¶
衣何不掣四面屏風何不越王因掣衣而走得免　漢¶
書曰陳萬年字幼公善事人賂外戚為御史大夫子咸¶
字子康年十八有異材&KR0936;直數言事刺譏近臣萬年嘗¶
病召咸教誡于牀下語至夜半咸睡頭觸屏風萬年大¶
怒欲杖之曰乃公教戒汝汝反睡不聽吾言何也咸叩¶
<pb:KR3k0055_WYG_381-29a>¶
頭謝曰具曉所言大要教咸謟也萬年乃不復言　又¶
曰成帝省減椒房掖庭用度許皇后上疏曰說妾欲作¶
某屏風張于某所必繩妾以詔書矣　原西京雜記曰¶
廣川王去病𤼵魏哀王冢有石屏風　増又曰江都王¶
勁捷能超七尺屏風　原東觀漢記曰宋𢎞光武姊湖¶
陽公主新寡上與共論朝臣微觀其意主曰宋公威容¶
德器羣臣莫及上曰方且圗之後𢎞見上令主坐屏風¶
後因謂𢎞曰諺言貴易交富易妻人情乎𢎞曰臣聞貧¶
<pb:KR3k0055_WYG_381-29b>¶
賤之交不可忘糟糠之妻不下堂上顧謂主曰事不諧¶
矣　又曰鄭𢎞為太尉時舉第五倫為司空班次在下¶
每正朔朝見𢎞曲躬自卑上問知其故遂聽置雲母屏¶
風分隔其間由此為故事　京兆舊事曰杜陵蕭彪子¶
伯文為巴郡太守以父老歸供養父有客常立屏風後¶
自應使命　三輔決錄曰何敞為汝南太守章帝南廵¶
過郡有雕鏤屏風為帝設之帝命侍中黄香銘之曰古¶
典務農雕鏤傷民忠在竭節義在修身　魏志曰太祖¶
<pb:KR3k0055_WYG_381-30a>¶
平栁城班所獲器物特以素屏風素几賜毛玠曰以君¶
有古人之風故賜君古人之器　増瑯嬛記曰薛夜来¶
初入魏宫一夕文帝在燈下詠以水晶七尺屏風障之¶
夜来至不覺面觸屏上傷處如曉霞將散　原吳録曰¶
景帝時紀亮為尚書令子隲為中書令毎朝㑹詔以御¶
屏風隔其坐焉　又曰曹不興善畫屏風誤落筆㸃素¶
因就以作蠅權以為生蠅舉手彈之　語林曰晉滿奮¶
字武秋體羸惡風侍坐武帝屢顧看雲母幌武帝笑之¶
<pb:KR3k0055_WYG_381-30b>¶
奮曰北窗瑠璃屏風實宻似疎帝有難色答曰臣如吳¶
牛見月則喘或云是胡質侍魏明帝座　増俗說曰晉¶
謝萬作吳興郡其兄安時隨至郡中萬眠常晏起清朝¶
便徃牀前叩屏風呼萬起　晉書曰吳隱之字處黙清¶
貧劉裕拜太常卿以竹蓬為屏風坐無氊席　續晉陽¶
秋曰何無忌母劉牢之姊無忌與宋髙祖謀夜于屏風¶
中製檄文母登屏風窺之大喜曰汝能如此吾讐雪矣¶
　宋書曰顔延之愛姬死以冬日臨哭忽見姬排屏風¶
<pb:KR3k0055_WYG_381-31a>¶
以壓之延之懼墜地因病　又曰王琨儉於財用設酒¶
不過兩爵輒云此酒難遇鹽䜴薑菜之屬竝挂屏風酒¶
漿悉置牀下内外有求琨手自付之　原齊書曰皇太¶
子在雍有襄陽盜發古塚得玉屏風遣將還都　増又¶
曰武帝常在東宫毎幸悛房閒言至夕賜屏風帷帳¶
原吳均齊春秋曰宜都王鏗年十歳與吉景曜商略先¶
言往行左右誤排柟瘤屏風倒壓背色貌不異言談不¶
輟　増南史曰王逺字景舒位光祿勲時人謂逺如屏¶
<pb:KR3k0055_WYG_381-31b>¶
風屈曲從俗能蔽風露　唐書曰太宗引虞世南為秦¶
府十八學士嘗令寫列女𫝊以裝屏風于時無本世南¶
書之一無遺失　又曰太宗曰治人之本莫重於刺史¶
故錄刺史姓名於屏風卧起對之　又曰太宗覽魏徵¶
十漸疏曰以所上疏列為屏障庶朝夕見之　南部新¶
書曰唐徳宗貞元十一年上宴宰相于麟徳殿東亭令¶
施屏風于坐位之後畫漢魏君臣并列善言美事　唐¶
書曰憲宗留心典墳著書十四篇名曰前代君臣事跡¶
<pb:KR3k0055_WYG_381-32a>¶
寫於六屏風又云詔李絳採列君臣成敗五十種次為¶
連屏張便坐　又曰宣宗書貞觀政要于屏風毎正色¶
拱手而讀之　又曰田神功卒賜屏風茵褥于靈座¶
詩話曰邵康節過友人家晝卧見其枕屏風小兒題詩¶
其上云遂令髙卧人欹枕看兒戲　癸辛雜識曰王橚¶
字茂悦初知郴州就除福建市舶其歸也為螺鈿卓面¶
屏風十副圗賈相盛事十項各係之以贊以獻之賈大¶
喜每燕客必設于堂行將有要除而茂悦殂矣¶
<pb:KR3k0055_WYG_381-32b>¶
　　屏風三¶
原綠沈　白字(宋元嘉起居注曰十六年御史中丞劉/楨奏風聞前廣州刺史韋朗于廣州所)¶
(作銀塗漆屏風二十三牀又綠沉屏風一牀請以見事/追朗前所居官  王琰宋春秋曰明帝性多忌諱禁制)¶
(迴避者數十百品亦惡白字屏風書古来名/文有白字輒加改易𤣥黄朱紫隨宜代焉)　雲母¶
火齊(西京雜記曰趙飛燕為皇后其女弟上遺雲母屏/風迴風席七華扇  又漢書曰王莽嘗翳雲母屏)¶
(風上拾遺記曰董偃嘗卧延清之/室  設火齊屏風列靈黂之燭)　増虹蜺　翡翠(楊/太)¶
(真傳曰有一屏風名虹蜺雕刻前代美人其器玩衣服/皆用衆寳襍厠而成乃隋文帝所造賜義成公主墮在)¶
(北鄙貞觀初年始與蕭后同歸中國𤣥宗/因而賜妃  蘇軾詩曰珠簾玉案翡翠屏)　金縷　懸¶
<pb:KR3k0055_WYG_381-33a>¶
黎(唐詩曰金縷畫屏間黎杜陽編曰元載嘗/居芸暉堂户内設懸  屏即楊國忠屏也)　金鵞¶
孔雀(李賀詩曰金鵞屏風蜀山夢/  杜甫詩曰屏開金孔雀)　紫琉璃　白琉璃¶
(拾遺記曰董偃設紫瑠瓈屛風璃漢武故事曰帝起/神臺其上扉牖屛風悉以白琉  作之光照洞徹)¶
原納妃二合　列女四堵(晉東宫舊事曰皇太子納妃/有牀上屏風十二牒銀鈎紐)¶
(梳頭屛風二合四牒織成地屏風十四牒銅鐶紐種劉/向七畧别錄曰臣向與黄門侍郎歆所校列女傳  類)¶
(相從為七篇以著禍福榮辱之効/是非得失之分畫之于屏風四堵)　孫亮鏤瑞　季龍¶
畫仙(崔豹古今注云孫亮作琉璃屏風鏤作瑞應圖一/百二十種  陸翽鄴中記曰石季龍作金銀鈕屈)¶
(膝屏風衣以白縑畫義士仙人禽獸之像讃者皆三十/二言高施則八尺下施則四尺或施六尺隨意所欲也)¶
<pb:KR3k0055_WYG_381-33b>¶
　畫如蛛絲　玉為龜甲(西京雜記曰昭陽殿木畫屏/風如蜘蛛絲縷  郭子横㓊)¶
(冥記曰上起神明臺上有金/牀象席雜玉為龜甲屏風)¶
　　屏風四¶
原五色(桓譚新論曰五聲各從其方春角夏徴秋商冬/羽宫居中央而兼四季以五音須宫而成可以)¶
(殿上五色錦屏風諭而示之望視則青赤白黄黒各各/異類就視則皆以其色為地欲為四時五行之樂亦當)¶
(各以其聲為地而用四聲/文飾之猶彼五色屛風矣)　四合(傅𤣥擬楚詞曰屏風/四合五采錯雜圖畫)¶
(自然是/紀開闔)　畫飾(三禮圖曰扆縱廣八尺畫斧文而無柄/設而不用今之屏風皆有畫飾則遺像)¶
(也/)　補衲(魏書太祖雅性節儉/帷帳屏風壊則補衲)　増罘罳(漢書注連闕/曲閣也一曰)¶
<pb:KR3k0055_WYG_381-34a>¶
(屏/也)　清防(顔延年曰踟躕清/防宻清防屛風也)　雕屏(古白紵詞曰雕/屏匼匝組帷舒)¶
畫屏(李白詩晴/光埽畫屏)　寳屏(雜記曰漢武/帝為寳屏風)　肉屏(天寳遺事/曰楊國忠)¶
(冬月妓女圍/之號肉屏風)　緹屏(黄霸𫝊曰别駕主簿車緹/油屏泥於軾前以章其徳)　翠屏¶
(杜詩注曰羊𤣥所居山峯竒秀毎據筠牀/終日笑傲或偃卧看山曰此翠屏宜晩對)　雲屏(歐陽/脩詩)¶
(曰青山白/雲為枕屏)　石屛(零陽白鶴山有石屏其紋有雲月波/瀾龍鳳之状  僧惠崇謁徑山欽法)¶
(師自誦觀音咒功無比師曰吾坐石屏後能咒之/令破否曰可遂咒之石屏裂為三片今謂喝石岩)　原¶
設黼依(周禮司几筵職曰王位設黼依鄭注云斧謂之/黼其繡白黒采以絳帛為質依其制如屏風)¶
　置座邊(桓任别𫝊任亡愍念之/為作象著屏風置座邊)　畫廉藺(王羲之與/殷浩書曰)¶
<pb:KR3k0055_WYG_381-34b>¶
(畫廉藺/於屏風)　有侍史(史記曰孟嘗君待客坐語屏風後常/有侍史主記所與客語知其親戚居)¶
(處客去後使使/謝餽無所遺失)　帝王之服(黄士度屏風頌序曰太寧/三年皇帝詔遣上将齎御)¶
(屏風寳劒嘉兹屏風/帝王之服謹為述頌)　増家誡之書(唐書曰房𤣥齡恐/諸子驕侈乃集古)¶
(今家誡書屏風曰留/意于此足以保躬矣)　三孔雀屏(周竇氏畫三孔雀屏/間使娶女者射之隂)¶
(約中目者與之唐/髙祖各中二目)　八角花屏(安祿山恩寵莫比賜賚/無數所賜品目有八角)¶
(花鳥/屏風)　美人印手(唐末遺史明皇所幸羙人王氏數夢/人召飲具言于上上曰此必術士所)¶
(為若再徃以物誌之其夕夢中又徃因就硯中濡手印/于屏風上既寤即告帝索於外果於東明觀中得其手)¶
(紋而道士/已遁去矣)　伯時列畫(宋李伯時嘗畫髙陽長揖張釋/之諫文帝馮媛當熊霍光取璽)¶
<pb:KR3k0055_WYG_381-35a>¶
(武帝問日磾明妃出塞王猛捫蝨醉山簡李宻/迓太宗明皇攬鏡妃子剪髮十事列為一屏)　屏女¶
踏歌(酉陽雜俎唐元和初有士人醉卧㕔中及醒見古/屏上婦人悉於牀前踏歌歌曰長安女兒踏春陽)¶
(無處春陽不斷腸舞袖弓腰渾忘却蛾眉空𢃄九秋霜/因作弓腰反首髻及地腰勢如規士人驚懼因叱之忽)¶
(然上/屏)　屏女叙名(大真𫝊曰上所賜水晶屏風妃以遺/楊國忠安髙樓上國忠一日獨卧屏)¶
(上諸女悉下各自叙名曰裂繒人也定陶人也穹廬人/也當壚人也亡吳人也歩蓮人也桃源人也斑竹人也)¶
(奉五官人也温肌人也曹氏投波人也吳宫無雙返香/人也拾翠人也竊香人也金屋人也觧珮人也為雲人)¶
(也董雙成也為煙人也畫睂人也吹簫人也笑躄人也/垓中人也許飛瓊也趙飛燕也金谷人也小鬢人也光)¶
(髪人也薛夜来也結綺人也臨春人也扶風女也/各呈藝訖復悉歸屛國忠未幾果敗屏歸元載)　姬¶
<pb:KR3k0055_WYG_381-35b>¶
坐屏風(拾遺錄曰孫亮作琉璃屏風甚薄而澈毎于月/下清夜舒之嘗愛寵四姬使坐屏風中外望之)¶
(乃若無惟香/氣通于外耳)　婦避屏風(俗説曰荀介子為刺史荀婦/大妬恒在介子齋中客来便)¶
(閉屏風有桓客者時為中兵參軍来詣荀諮事論事已/訖為復作餘語桓時年少殊有姿容荀婦在屏風内便)¶
(語桓云桓參軍君知作人否論/事已訖何以不去桓狼狽走去)　原上指問班伯(漢書/班伯)¶
(以侍中光祿大夫養病久之成帝出過臨候伯伯乃視/事時乘輿幄坐帳畫屏風畫紂醉踞妲已作長夜之樂)¶
(上因顧指畫而問伯紂為無道至於是乎伯對曰書云/乃用婦女之言何有踞肆於朝所謂衆惡歸之不如是)¶
(之甚者也上曰茍不若此此圖何戒伯曰詩書滛亂之/戒皆原於酒上乃歎曰吾久不見班生今日復聞讜言)¶
　帝數顧列女(東觀漢記曰宋𢎞嘗燕見光武御座新/施屏風圖列女帝數顧視𢎞正容曰未)¶
<pb:KR3k0055_WYG_381-36a>¶
(見好徳如好色者/也上即命撤之)¶
　　屏風五¶
增詩陳後主詠屏風詩曰織成如繢綵琉璃畏風擊秦¶
宫得絶超漢座殊班敵　原周庾信詠畫屏風詩曰髙¶
閣千尋跨重簷百尺齊雲度三分近花飛一倍低吹簫¶
迎白鶴照鏡舞山雞何勞愁日暮未有夜烏啼　増二¶
曰俠客重連鑣金鞍被桂條細塵鄣路起驚花亂眼飄¶
酒醺人半醉汗濕馬全驕歸鞍畏日晩爭路上河橋¶
<pb:KR3k0055_WYG_381-36b>¶
三曰浮橋翠蓋擁平旦雍門開石崇迎客至山濤載妓¶
来水紋恒獨轉風花直亂迴誰能惜紅袖寧用捧金杯¶
　四曰停車小苑外下渚長橋前澀菱迎擁楫平荷直¶
蓋船殘絲繞折藕芰葉映低蓮遥望芙蓉影只言水底¶
然　原五曰昨夜鳥聲春驚鳴動四鄰今朝梅樹下定¶
有詠花人流星浮酒泛粟瑱繞杯脣何勞一片雨喚作¶
陽臺神　六曰逍遥遊桂苑寂絶到桃源狹石分花徑¶
長橋映水門管聲驚百鳥人衣香一園定知歡未足横¶
<pb:KR3k0055_WYG_381-37a>¶
琴坐石根　増七曰三春冠蓋聚八節管絃遊石險松¶
横植巖懸澗竪流小橋飛斷岸髙花出迥樓定須催十¶
酒將来宴五侯　原八曰髙閣千尋起長廊四注連歌¶
聲上扇月舞影入琴絃澗水纔窗外山花即眼前但願¶
長歡樂從今盡百年　増九曰日晩金槌絡朱軒流水¶
車&KR1707;拂縁堤柳甍飄夾路花定迎劉碧玉將過隂麗華¶
非是髙陽路莫畏接䍦斜　十曰徘&KR0422;出桂苑徙倚就¶
花林下橋先勸酒跂石始調琴蒲低猶抱節竹短未空¶
<pb:KR3k0055_WYG_381-37b>¶
心絶愛猿聲近唯憐花徑深　十一曰千尋木蘭舘百¶
尺芙蓉堂日落低蓮井行雲礙芰梁流水桃花色春洲¶
杜若香就階猶不進催来上伎牀　原十二曰搗衣明¶
月下静夜秋風飄錦石平砧面蓮房接杵腰急節迎秋¶
韻新聲入手調寒衣須及早將寄霍嫖姚　増十三曰¶
出沒看樓殿間關望綺羅翔禽逐節舞流水赴絃歌細¶
管吹藂竹新杯捲半荷南宫冠蓋下日暮風塵多　十¶
四曰玉柙珠簾捲金鈎翠幔懸荷香薫水殿閣影入池¶
<pb:KR3k0055_WYG_381-38a>¶
蓮平沙臨浦口髙柳對樓前上橋還倚望遥看採菱船¶
　十五曰河流值淺岸斂轡暫經過弓衣濕濺水馬足¶
亂横波半城斜出樹長林直枕河今朝遊俠客不畏風¶
塵多　十六曰度橋猶徙倚坐石未傾壺淺草開長埒¶
行營繞細㕑沙洲兩鶴迥石路一松孤自可尋丹竈何¶
勞憶酒壚　十七曰上林春逕宻浮橋柳路長龍媒逐¶
細草鶴氅映垂楊水似桃花色山如甲煎香白石春泉¶
上誰能待月光　十八曰白石春泉滿黄金新埒開戚¶
<pb:KR3k0055_WYG_381-38b>¶
里車先度蘭池馬即來落花承舞席春衫拭酒杯行㕑¶
半路待載妓一䨇迴　十九曰將軍息邊務校尉罷從¶
戎池臺臨戚里絃管入新豐浮雲隨走馬明月逐彎弓¶
比来多射獵唯有上林中　原二十曰三危上鳳翼九¶
坂度龍鱗路髙山裏樹雲低馬上人懸巖泉溜響深谷¶
鳥聲春住馬來相問應知有姓秦　増二十一曰聊開¶
鬱金屋蹔對芙蓉池水光連岸動花風合樹吹春杯猶¶
雜泛細菓尚連枝不畏歌聲盡先看箏柱欹　二十二¶
<pb:KR3k0055_WYG_381-39a>¶
曰洞靈開靜室雲氣滿山齋古松栽數樹盤根無半埋¶
愛靜魚争樂依人鳥入懐仲春徵隱士蒲輪上計偕¶
原二十三曰今朝好風日園苑足芳菲竹動蟬爭散蓮¶
揺魚暫飛面紅新著酒風晩細吹衣跂石多時望蓮船¶
始復歸　増二十四曰金鞍聚磧岸玉舳泛中流畫鷁¶
先防水媒龍即負舟沙城疑海氣石岸似江樓崩槎時¶
半沒壊舸或空浮定是汾河上戈船聊試遊　二十五¶
曰竟日坐春臺芙蓉承酒盃水流平澗下山花滿谷開¶
<pb:KR3k0055_WYG_381-39b>¶
行雲數畨過白鶴一雙来水影揺藂竹林香動落梅直¶
上山頭路羊腸能幾迴　原隋蕭慤屏風詩曰秦皇臨¶
碣石漢帝幸明庭非關重遊豫直是愛長齡讀記知州¶
所觀圗見岳形曉識仙人氣夜辨少微星服銀有秘術¶
蒸丹傳舊經風揺百影樹花落萬春亭飛流近更白叢¶
竹逺彌青逍遥保清暢因持悦性情　増唐白居易素¶
屏謡曰素屏素屏孰為乎不文不飾不丹不青當世豈¶
無李陽冰之篆文張旭之筆跡邊鸞之花鳥張藻之松¶
<pb:KR3k0055_WYG_381-40a>¶
石吾不令加一㸃一畫於其上欲爾保真而全白吾於¶
香爐峯下置草堂二屏倚在東西牆夜如明月入我室¶
曉如白雲圍我牀我心久養浩然氣亦欲與汝表裏相¶
輝光爾不見當今侯家主第與王宫織成歩障銀屏風¶
綴珠陷鈿貼雲母五金七寳相玲瓏貴豪待此方恱目¶
晏然寢卧乎其中素屏素屏物各有所宜用各有所施¶
爾今木為骨兮紙為面捨我草堂欲何之　李賀屏風¶
曲曰蝶棲石竹銀交關水凝鴨綠琉璃錢周迴六曲抱¶
<pb:KR3k0055_WYG_381-40b>¶
銀蘭解鬟鏡上擲金蟬沉香水暖茱茰煙酒餘綰帶新¶
承歡月風吹露屏外寒城上烏啼楚女眠　杜牧雲母¶
屏風隔坐詩曰彩障成雲母丹墀隔上公才彰二紀盛¶
榮播一朝同近玉初齊白臨花乍散紅凝姿分縹緲轉¶
珮辨玲瓏意愜恩偏厚名新寵更崇誰知歴千古猶自¶
仰清風　温庭筠生禖屏風歌曰玉墀暗接崑崙井井¶
上無人金索冷畫壁隂森九子堂階前碎月鋪花影繡¶
屏銀鴨香蓊濛天上夢歸花繞叢宜男漫作後庭草不¶
<pb:KR3k0055_WYG_381-41a>¶
似櫻桃千子紅　宋歐陽脩題吳學士石屏歌曰晨光¶
入林衆鳥驚腷膊羣飛鴉亂鳴穿林四散投空去黄口¶
巢中飢待哺雌者下啄雄髙盤雄雌相呼飛復還空林¶
無人鳥聲樂古木參天枝屈蟠下有怪石横其間煙埋¶
草沒苔蘚斑借問此景誰圗寫乃是吳家石屏者虢工¶
刳山取山骨朝鑱暮琢非一日萬象皆從石中出吾嗟¶
人愚不見天地造物之初難乃云萬物生自然豈知鐫¶
鑱刻畫醜與妍千狀萬態不可殫神愁鬼泣晝夜不得¶
<pb:KR3k0055_WYG_381-41b>¶
閒不然安得巧工妙手憊精竭思不可到若無若有縹¶
緲生雲煙鬼神功成天地惜藏在虢山深處石惟人有¶
心無不獲天地雖神藏不得又疑鬼神好勝憎吾儕欲¶
極竒怪窮吾才乃傳張生自西来吳家學士見且咍醉¶
㸃紫毫淋墨煤君才自與鬼神鬭嗟我老矣安能陪¶
朱徳潤山水屏圗詩曰丈夫無竒才雖顯不足名髙山¶
乏秀麗兀立培塿形况乃畫圗間兩奪造化精中堂素¶
壁本虛靜誰令揮灑研丹青女媧五色不補天神功鞭¶
<pb:KR3k0055_WYG_381-42a>¶
石来蒼𠖇驅山奔海入紈素扶輿之氣青熒熒赤城霞¶
彩千峯明洞庭湘浦雲英英風帆晝捲瀟湘雨黄葦堆¶
灘插漁罟獨木莊前埜水流夕陽川上欹橋渡大峯倚¶
天接天門又如特立太華尊羣山趨俯不敢動山前星¶
辰手可捫我欲託身上山顛丹梯百尺何由縁畫興欲¶
来别有趣顛毫醉墨飄如仙仙成却服九還丹兩腋清¶
風飛上天　元郭鈺題石屏巫山圗曰一片屏開十二¶
峯陽臺去路有無中午窗香霧籠寒玉猶似行雲到楚¶
<pb:KR3k0055_WYG_381-42b>¶
宫¶
原賦漢淮南王屏風賦曰惟斯屏風出自幽谷根深枝¶
茂號曰喬木孤性陋弱畏金強族移根易土委伏溝瀆¶
飄颻危殆靡安厝足天啟我心遭遇微祿中郎善治収¶
拾捐朴大匠治之雕刻削斲表雖剥裂心寔貞慤等化¶
器類庇䕃尊屋列在左右近君頭足賴蒙成濟其恩𢎞¶
篤何惠施遇分好沾渥不逢仁人永為枯木　漢芉勝¶
屏風賦曰屏風鞈匝蔽我君王重葩累繡沓璧連璋連¶
<pb:KR3k0055_WYG_381-43a>¶
以文錦映以流黄畫以古烈顒顒昂昂蕃后宜之夀耉¶
無疆¶
原銘後漢李尤屏風銘曰舍則潛避用則設張立必端¶
直處必亷方雍閼風邪霧露是抗奉上蔽下不失其常¶
　増宋張栻枕屏銘曰勿欺暗毋思邪席上枕前且自¶
省莫言屏曲為君遮¶
原書梁簡文帝答蕭子雲上飛白書屏風書曰得所送¶
飛白書縑屏風十牒冠六書而獨美超二篆而擅竒乍¶
<pb:KR3k0055_WYG_381-43b>¶
寫星區時圗鳥翅非觀觸石已覺雲飛豈待金璫便覩¶
蟬翼間諸衣帛前哲未巧懸彼帳中昔賢掩色¶
原啟梁簡文帝謝賚碧慮棊子屏風啟曰臣綱啟宣詔¶
主仸慧奉宣勅旨垂賚碧慮棊子屏風二十牒極班馬¶
之巧兼曹史之慮均天台之翠壁雜水華之嘉名使雲¶
母之窗慙其麗色琉璃之扇愧其含影仰降聖慈曲垂¶
霑逮喜逐恩来聰同鳳舞言因謝盡更類三緘不任銘¶
荷之誠謹奉啟謝以聞　劉孝威謝勅賚畫屏風啟曰¶
<pb:KR3k0055_WYG_381-44a>¶
昔紀亮所隔唯珍雲母武秋所顧大寳琉璃豈若寫帝¶
臺之基拂崑山之碧畫巧吳筆素踰魏賜馮商莫能賦¶
李尤誰敢銘　陳周𢎞正謝梁元帝賚春秋糊屏風啟¶
曰昔琉璃見重雲母稱珍雖盡華麗有傷真朴豈若三¶
體五例對玩前史一字褒貶坐卧箴規無復楚臺之風¶
得同鄒谷之暖¶
增賛宋蘇軾師子屏風贊曰潤州甘露寺有唐李衛公¶
所留陸探微畫師子板余自錢塘移守膠西過而觀焉¶
<pb:KR3k0055_WYG_381-44b>¶
使工人摹之置公堂中且贊之曰圎其目仰其&KR0569;奮髯¶
吐舌威見齒舞其足前其耳左顧右擲喜見尾雖猛而¶
和蓋其戲嚴嚴髙堂䕶燕几啼呼顛沛走百鬼嗟乎妙¶
哉古陸子¶
　　簾一¶
原釋名曰簾廉也自障蔽為廉耻也　說文曰曲受物¶
之形也　廣雅曰㡙□(必依反/下音擔)㡘也　増通俗文曰户¶
幃曰簾　聲韻曰簾户蔽也　原揚雄方言曰宋魏陳¶
<pb:KR3k0055_WYG_381-45a>¶
楚江淮之間箔謂之筁或謂之麴自關而西謂之箔南¶
楚謂之蓬箔　孫卿子曰局室蘆簾槀蓐可以養形¶
増夢書曰夢簾及屏風可以蔽匿一身也　初學記曰¶
簾圗五嶽寧織崇朝之雲　宋史輿服志曰芳亭輦前¶
後垂簾政和之制以紅羅繡鵝為額　又曰紹興十二¶
年三輅成前有横軾後垂錦軟簾　金史輿服志曰皇¶
后重翟車有紅羅明金縁紅竹簾　日下舊聞瑣綴録¶
曰明成化中閣門則夏秋懸朱筠簾冬春紫氊簾¶
<pb:KR3k0055_WYG_381-45b>¶
　　簾二¶
増吳越春秋曰越王有美女二人一名夷光一名修明¶
以貢于吳吳王處以椒華之房貫細珠為簾幌朝下以¶
蔽景夕掩以待月　漢賈誼治安策曰盜剟寢户之簾¶
此其亡行義之尤至者也　原西京雜記曰漢諸陵寢¶
皆以竹為簾皆為水紋及龍鳳像　増汝南先賢𫝊曰¶
范滂被収歎曰願得一幡簿埋於首陽山上不負皇天¶
下不愧夷齊　原晉東宫舊事曰簾箔皆以青布縁純¶
<pb:KR3k0055_WYG_381-46a>¶
　増南史曰晉顧愷之為山隂令晝日垂簾門階闃寂¶
務簡而政理　晉史曰秦裴元畧諫苻堅正殿懸珠簾¶
堅大恱命去簾　段龜龍涼州記曰吕纂時凉人發張¶
駿冢得白珠簿簾　原謝綽宋拾遺記曰戴明寳歴朝¶
寵倖家累千金大兒驕淫為五色珠簾明寳不能禁¶
増宋書曰沈麟士家貧為人作簾誤傷手便流涕而還¶
人問故答曰遺體毁傷感而悲耳　齊書曰沈麟士字¶
雲楨有髙尚之心居貧織簾誦書號為織簾先生　梁¶
<pb:KR3k0055_WYG_381-46b>¶
書曰夏侯亶性節儉不事華侈晩頗好音樂有妓妾數¶
十人無被服姿容每有客嘗隔簾奏樂時謂簾曰夏侯¶
妓衣　齊書曰栁世隆善卜别龜甲價至萬永明初世¶
隆曰永明九年我亡後三年丘山崩齊亦於此季矣屏¶
人命典籖李黨取筆及髙齒屐題簾簿旌曰永明十一¶
年因流涕謂黨曰汝當見吾不見也　唐書曰張嘉貞¶
蒲州猗氏人也弱冠應五經舉拜平鄉尉坐事免歸侍¶
御史張循憲為河東採訪使薦嘉貞材堪憲官請以巳¶
<pb:KR3k0055_WYG_381-47a>¶
之官秩授之則天召見垂簾與之言嘉貞奏曰以臣草¶
莱而得入謁九重是千載一遇也咫尺之間如隔雲霧¶
竟不覩日月恐君臣之道有所未盡則天遽令捲簾與¶
語大恱擢拜監察御史　杜陽編曰唐同昌公主有却¶
寒簾析寒鳥骨所為　瑯嬛記曰張說於元宵召諸姬¶
共宴苦于無月夫人以雞林郡所進夜明簾懸之炳于¶
白日夜半月出唯說宅無光簾奪之也後有書生請以¶
獻九公主為說解難　唐史曰杜甫嘗依嚴武數以言¶
<pb:KR3k0055_WYG_381-47b>¶
語忤武武欲殺之一日持刀出冠挂於簾鈎者三後武¶
母止之得免　國史補曰尚書李廙有清徳其妻劉晏¶
妹也晏嘗造廙見其門簾甚敝乃潛度廣狹以粗竹織¶
成不加縁飾將以贈廙三攜至門不敢發言而去　唐¶
書曰王鍔為淮南作法軍中無一棄物至故簾亦令収¶
之他日付船坊以為蓑箬他皆如此　宋史曰英宗即¶
位曹太后聽政韓琦請太后歸政於帝太后許諾琦遽¶
命撤簾簾落猶於御屏後見太后衣也　又曰李如圭¶
<pb:KR3k0055_WYG_381-48a>¶
吉水人七嵗時孝宗問童子何業對曰能誦書即誦無¶
逸篇帝大喜授廸功郎明日與父謝恩賜宴殿上以父¶
子不可同坐命設珠簾隔之宴罷就以簾賜之歸建凌¶
雲樓以彰君賜後官至福建安撫¶
　　簾三¶
増鳥窺　燕入(杜甫詩曰鳥窺新捲簾燕/  謝脁詩曰風簾入雙)　席箕　水¶
晶(席箕草可為簾見邊塞王建詩薇唐高駢/詩曰水晶簾動微風起一架薔  滿院香)　捲雨¶
蔽日(唐王勃滕王閣序曰珠簾暮捲西山雨珠隋煬帝/時蒲澤國進蔽日簾以細蓮根絲貫小  編成雖)¶
<pb:KR3k0055_WYG_381-48b>¶
(曉日激射而/光不能透)　蝦鬚　麟毫(宋蘇易簡詩曰蝦鬚半捲/天香散又見後陸暢詩)¶
(洞冥記曰漢武帝二十年起/招靈閣編翠羽麟毫為簾)　升月　落日(文選詩曰/升月照簾)¶
(櫳日杜甫詩曰/落  在簾鈎)　原神屋白珠　靈閣翠羽(漢武故事/曰上起神)¶
(屋以白珠為簾箔玳瑁押/之象牙為篾  下詳上)　昭陽珠幌　明光玉箔(西/京)¶
(雜記曰昭陽殿織珠簾幌風至則鳴如珩瑀之/聲  三秦記曰明光宫以金玉珠璣為簾箔)¶
　　簾四¶
増押簾(宋歐陽脩詩押/簾風日淡清秋)　棚簾(宋梅堯臣詩棚/簾夾道多天柔)　風簾¶
(風簾自/上鈎)　谷簾(谷簾泉天下第一泉王安石/詩穴石作户牖垂  當門簾)　珠箔(李/白)¶
<pb:KR3k0055_WYG_381-49a>¶
(詩珠箔/垂銀鈎)　黄簾(韓愈詩黄簾/綠幙朱户閉)　原結珠為簾(拾遺記曰/石虎于太)¶
(武殿前起樓高十丈結珠為簾/垂五色玉珮風至鏗鏘和鳴)　文繡弊簾(崔寔正論/曰玩飾匿)¶
(於懐袖文繡/弊於簾幃)　緯蕭為業(荘子曰河上冇家貧窮緯蕭/以為業司馬彪注云蕭蒿也)¶
(織緝蒿為/薄簾也)　織薄為生(史記曰周勃以織薄曲為生索/隱云勃以織蠶薄為生業韋昭)¶
(云北方謂/薄為曲)　髙門懸薄(荘子曰張毅高門懸薄無不走/也行年四十而有内熱之病以)¶
(死/)　閉肆下簾(史記曰嚴君平卜筮於成都市日閲/數人得百錢則閉肆下簾而授老子)¶
増玳瑁為押(徐陵玉臺新詠序曰/珠簾以玳瑁為押)　銀蒜為押(歐陽脩/玉臺體)¶
(詩曰銀蒜鈎簾宛地垂蒋捷白紵詞早是東風作惡旋/安排一雙銀蒜鎮羅幕宋元親王納妃及公主下降皆)¶
<pb:KR3k0055_WYG_381-49b>¶
(有銀蒜簾押幾百雙盖/鑄銀為蒜以押簾也)¶
　　簾五¶
原詩南齊虞炎詠簾詩曰清軒明月時紫殿秋風日曈¶
曨引光輝晻曖映容質清露依檐垂蛸絲當户密褰開¶
誰共臨掩晦獨如失　隋盧師道賦得珠簾詩曰鑑帷¶
明欲斂照檻色將晨可憐疎復密隐映當窗人浮清帶¶
逺吹含光動細塵落花時屢拂㑹待玉階春　増唐太¶
宗賦簾詩曰參差垂玉牖舒卷映蘭宫珠光揺素月竹¶
<pb:KR3k0055_WYG_381-50a>¶
影亂清風彩散銀鈎上文斜桂户中唯當雜羅綺相與¶
媚房櫳　杜甫詠簾詩曰編竹狀玲瓏庭闈盡處中不¶
由經緯力安有卷舒功春晝曽妨燕寒宵豈隔風都堂¶
重獻賦明處憶牢籠　杜牧詠簾詩曰徒云逢剪削豈¶
謂見編裝鳳節輕雕日鸞花薄飾香間屏何屈曲憐帳¶
解周防下漬金階露斜分碧瓦霜沉沉伴春夢寂寂侍¶
華堂誰見昭陽殿真珠十二行　羅隱詠簾詩曰翡翠¶
佳名世共希玉堂髙下巧相宜殷勤為屬纎纎手捲上¶
<pb:KR3k0055_WYG_381-50b>¶
銀鈎莫放垂　又曰疊影重紋映畫堂玉鈎銀燭共熒¶
煌㑹看得見神仙在休下眞珠十二行　陸暢詠簾詩¶
曰勞将素手捲蝦鬚瓊室流光更綴珠玉漏報来過半¶
夜可憐潘岳立踟蹰　宋王逢原詠簾詩曰髙明庭宇¶
好崇基枉把疎簾窣地垂必欲滿堂隂有樂誰能暗室¶
遂無欺卷舒未必風無意間隙須防燕解窺莫道人終¶
可遮障可終遮障亦何為　張耒卷簾詩曰卷簾新月¶
上林影散微茫庭草鳴蟲近風燈秋幌凉長年唯有病¶
<pb:KR3k0055_WYG_381-51a>¶
　晩嵗苦多傷身世竟何就吾将問蜀莊　元馬祖常詠¶
　琉璃簾詩曰吳儂巧製玉玲瓏翡翠蝦鬚迥不同萬縷¶
　横陳銀色界一塵不入水晶宫月華逺射離離白燈影¶
　斜穿細細紅相隔神仙纔咫尺靈犀一㸃若為通　華¶
　幼武詠斑竹簾詩曰湘妃淚灑碧琅玕翦織疎簾拭未¶
　乾細縷引風宜隔暑濕㾗含雨欲生寒燈前照耀琉璃¶
　潔月下斕斑玳瑁看直榦盡輸兵革用髙堂舒巻莫摧¶
　殘¶
<pb:KR3k0055_WYG_381-51b>¶
　¶
　¶
　¶
　¶
　¶
　¶
　¶
御定淵鑑類函卷三百七十六¶
