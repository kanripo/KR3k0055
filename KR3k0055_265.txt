# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:39.165389
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百六十
<pb:KR3k0055_WYG_265-1a>¶
　欽定四庫全書¶
御定淵鑑𩔖函卷二百六十¶
　　人部十九(齒/髪)　(舌/鬚)　(脣/眉)　(鼻/)¶
　　　齒一¶
　増説文曰齔毁齒也男八月生齒八歲而齔女七月生¶
　齒七歲而齔　釋名曰齒始也少長之别始乎此也以¶
　齒食多者長食少者幼也　詩曰齒如瓠犀　禮曰毋¶
　刺齒　楊泉物理論曰夫齒者年也身之寳也藏之斧¶
<pb:KR3k0055_WYG_265-1b>¶
　鑿所以調諧五味以安性氣也¶
　　　齒二¶
　増春秋元命苞曰武王駢齒是謂剛强　孝經鉤命□¶
　曰夫子駢齒(象鈞/星也)　山海經曰黑齒國為人黒齒　神¶
　僊傳曰老君疏齒　史記曰顔回二十九髮盡白齒早¶
　落　琴&KR0894;曰聶政父為韓王冶劒過期不成王殺之時¶
　政未生及長入泰山遇仙人學鼓琴漆身為癘吞炭為¶
　啞七年琴成入韓逢其妻従買櫛對妻而笑妻泣曰君¶
<pb:KR3k0055_WYG_265-2a>¶
齒何以似政乃入山援石擊落其齒　晉書曰謝鯤鄰¶
家有美女鯤調之女以梭投鯤折其兩齒世俗為之謡¶
曰作達不已幼輿折齒幼輿鯤字也　世説曰王子猷¶
詣謝幼度林公先在座王曰若林公髮鬢並全神情當¶
復勝此不謝曰脣齒相湏不可偏亡鬚髮何闗於神眀¶
林公意甚惡曰七尺之軀今日委君二賢　又曰簡文¶
在殿上行右軍與孫興公在後右軍指簡文語孫曰此¶
噉名客簡文顧曰天下自有利齒兒後王光禄作㑹稽¶
<pb:KR3k0055_WYG_265-2b>¶
謝車騎出曲阿祖之王孝伯罷祕書丞在座謝言及此¶
事因視孝伯曰王丞齒似不鈍王曰不鈍頗亦驗　南¶
史隆昌末樂預謂丹陽尹徐孝嗣曰外傳藉藉似有伊¶
周之事君䝉武帝殊常之恩荷託付之重恐不得同人¶
此事人笑褚公至今齒冷無為效尤　王閎本傳曰閎¶
為琅邪太守張步欲誅之閎出東武城門馬奔堕車折¶
齒閎心惡移病歸府遂得免　唐書曰則天春秋髙左¶
右不悟其衰俄而二齒生詔改元長夀　又曰張果善¶
<pb:KR3k0055_WYG_265-3a>¶
息氣能累日不食數御美酒帝謂髙力士曰吾聞飲堇¶
無苦者竒士也時天寒因取以飲果三進頽然曰非佳¶
酒也乃寝頃視齒燋縮顧左右取鐡如意擊堕之藏帶¶
中更出藥傅其齗良乆齒已生粲然駢潔帝益神之¶
張巡傳曰巡每戰大呼嚼齒皆碎及尹子竒視之其齒¶
存者不過三四　東坡帖曰張睢陽生猶罵賊嚼齒穿¶
齦顔平原死不忘君握拳透爪　天中記曰元退處士¶
年七十二口中無齒每磨裝胡餅疾齧如刀年少不及¶
<pb:KR3k0055_WYG_265-3b>¶
常言而今方知齒為妨物　𩔖雋曰温庭筠無行檢過¶
淮南匄錢揚子院夜醉為邏卒擊折齒　段國沙州記¶
曰國人年五十以上四齒皆落由地寒多瘴氣也　臨¶
海水土志曰夷州人俗女已嫁皆缺去前上一齒　眀¶
詩小傳曰李夢陽應詔陳言末及夀寧侯張鶴齡怙寵¶
殃民繫錦衣衛獄旋釋之出遇鶴齡大市街乘醉唾罵¶
揮鞭擊之堕両齒鶴齡隐忍而止¶
　　齒三¶
<pb:KR3k0055_WYG_265-4a>¶
原編貝　化石(東方朔曰臣齒如編貝化神仙/傳曰服神丹三百歲齒  為石)　増護¶
牙　厲齒(天中記溧水有伍牙山一名䕶牙輿地廣誌/云子胥伐椘還吴經此山故名伍牙建康誌)¶
(云俗傳伍子胥美齒牙避楚至此恐為人所識以石擊/毁其牙山靈為震護之不毁因名䕶牙  世説孫子□)¶
(云所以潄石/欲厲其齒)　兩犀　齊貝(文選曰巧笑奮兩犀謂齒/也  莊子曰盜跖齒如齊)¶
(貝/)　落牙　拾齒(上見後詩稱涑水集曰上方弹雀扵/後園朝臣  有急事求見上亟召見)¶
(之其所奏乃常事耳上怒詰其故對曰臣以為尚急扵/弹雀上愈怒舉柱斧柄撞口堕兩齒其人徐俯拾齒置)¶
(懐中上罵曰汝懐齒欲訟我耶對曰臣不敢/訟陛下自有史官書之上悦賜金帛慰勞之)　切齒¶
聱牙(刺客傳樊扵期曰此臣日夜切/齒腐心者也  韓文佶屈聱牙)　齒落　牙脱(杜/詩)¶
<pb:KR3k0055_WYG_265-4b>¶
(曰齒落未是無心人舌存聽作窮途哭摇韓愈與崔羣/書曰近者尤衰憊左車第二牙無故動  脱去目視昏)¶
(花/)　原張蒼無　温嶠疾(漢書曰張蒼無齒惟飲乳百/餘歲  温嶠先有齒疾㧞之)¶
(中風/而卒)　為牛折　以草染(齊景公為孺子牛而折其齒/  異物志曰西屠夾在海中)¶
(以草染齒/以黑勝白)　范雎摺　豫譲落(戰國䇿曰魏齊笞范雎/折脅摺齒  淮南子曰)¶
(趙㐮子殺智伯豫譲欲報怨恐/人識之乃落其齒以易其貌)　増養華池　潄濃液¶
(抱朴子曰或問堅齒之道荅曰/養以華池潄以濃液  詳上注)　原三年未見　一夜¶
盡生(家語曰髙柴子羔執親之䘮泣血三年未嘗見齒/  晉書曰成帝杜皇后少有殊色長而無齒有求)¶
(婚者輙中止及帝/納采一夜盡生)　脣亡齒寒　肉濡不決(左傳諺曰/輔車相依)¶
<pb:KR3k0055_WYG_265-5a>¶
(脣亡齒寒肉禮曰濡/肉齒決乾  不齒決)¶
　　齒四¶
増兒齒(詩曰黄髪兒齒謂/齒落更生細者)　原皓齒(椘辭美人皓齒嫮/以姱又上林賦皓)¶
(齒粲/爛)　含貝(宋玉登徒子賦云腰/如束素齒如含貝)　沒齒(論語曰管仲/奪伯氏駢邑)¶
(三百飯疏食/没齒無怨言)　増狗竇(書言故事曰張元祖八歲虧齒/先達戯之曰君口何為開狗竇)¶
(元祖曰欲使君/輩従此中出入)　智牙(三國典略曰齊太上主生齻牙/問扵尚藥典御鄧宣以實對太)¶
(上主怒而撻之中書監徐之才拜賀曰/此智牙生者聰眀長夀太上悦而賞之)　素齒(張協禊/賦曰清)¶
(畦發於/素齒)　置齒牙(栁子厚荅友人書曰為文之士亦多/漁獵前作牋賦文史抉其意抽其華)¶
<pb:KR3k0055_WYG_265-5b>¶
(置齒/牙間)　現五色(止戈集曰孔戣好術藝延接方士多所/傳授能口中現五色齒采色光絢一瞬)¶
(即/改)　以齒與蟲(述異記云迂叟病&KR0630;齒呻吟之聲達扵/四鄰有道士過之語曰病來于天天且)¶
(取子之齒以食餐骨之蟲而子拒之是違天也夫天者/子之所受命也若之何拒之迂叟曰諾以齒與蟲惛然)¶
(而寐一/夕而愈)¶
　　齒五¶
増詩唐韓愈落齒詩曰去年落一牙今年落一齒俄然¶
落六七落勢殊未已餘在皆動摇盡落應始止憶初落¶
一時但念豁可恥及至落二三始憂衰即死每一將落¶
<pb:KR3k0055_WYG_265-6a>¶
時懔懔常在已叉牙妨食物顛倒怯漱水終焉舍我落¶
意欲崩山比今來落既熟見落空相似餘存二十餘次¶
第知落矣倘常歲一落自足支兩紀如其落并空與漸¶
亦同指人言齒之落夀命理難恃我言生有涯長短俱¶
死爾人言齒之豁左右驚諦視我言莊周云木雁各有¶
喜語訛黙固好嚼廢軟還美因遂歌成詩持用詫妻子¶
　唐王周齒落詞曰己卯至庚辰仲夏晦之暮吾齒右¶
排上一齒脱而去呼吸缺吾防咀嚼欠吾助年籥惜不¶
<pb:KR3k0055_WYG_265-6b>¶
返日馭走為蠹脣亡得無寒舌在従何訴輔車宜長依¶
膚髮可増懼不湏考前古聊且為近喻有如雲中雨雨¶
散絶囬頋有如枝上葉葉脱難再附白髮非獨愁紅顔¶
豈私駐何必鬱九回何必牽百慮開尊復開懐引筆作¶
長句　眀皇甫汸齒歎詩曰齒錄非余望形衰只自傷¶
未湏論舌在詎是為脣亡守黙渾無語歡歌漸有妨閨¶
中罕靈藥何得似張蒼¶
　　舌一¶
<pb:KR3k0055_WYG_265-7a>¶
増釋名曰舌洩也舒洩所當言也　易曰咸其輔頰舌¶
騰口説也　詩經曰出納王命王之喉舌　原吕氏春¶
秋曰善為君者蠻夷反舌殊俗異習皆服徳厚也　韓¶
詩外傳曰鳥之美羽句啄者鳥畏之魚之侈口垂腴者¶
魚畏之人之利口贍詞者人畏之是以君子避三端避¶
文士之筆端避武士之鋒端避辨士之舌端　養性經¶
曰舌者和之候也　相書曰舌如絳赤者賢人也　相¶
書雜要曰吐舌及鼻三公¶
<pb:KR3k0055_WYG_265-7b>¶
　　舌二¶
原山海經曰反舌國其人反舌　神異經曰東荒山中¶
有大石室東王公居之身長一丈頭髪皓白鳥面人形¶
而虎尾恒與玉女更投壺　莊子曰公孫龍舌舉而不¶
下　説苑曰韓平子問叔向曰剛與軟孰堅對曰臣年¶
八十矣齒再堕而舌尚存　史記曰平原君已定従而¶
歸至扵趙曰毛先生以三寸之舌強扵百萬之師　又¶
曰張儀嘗從楚相飲已而楚亡璧門下意儀盜璧共執¶
<pb:KR3k0055_WYG_265-8a>¶
儀掠笞數百不服釋之其妻曰子無讀書㳺説安得此¶
辱乎儀張口曰視吾舌在否妻曰在也儀曰足矣　燕¶
丹子曰荆軻之燕太子曰田先生今無恙乎軻曰光臨¶
送軻之時言太子戒以國事恥以丈夫而不見信向軻¶
吞舌而死　史記留侯曰家世相韓韓滅不愛萬金之¶
資為韓報讐強秦天下振動今以三寸舌為帝者之師¶
封萬户位列侯此布衣之極扵良足矣　漢書曰蒯通¶
謂韓信曰酈生一士伏軾掉三寸舌下齊七十城　増¶
<pb:KR3k0055_WYG_265-8b>¶
史記曰郭解任俠有儒生侍使者坐客譽郭觧生曰郭¶
觧専以奸犯公法何謂賢觧客聞之殺此生斷其舌¶
又曰東海公賔就斬王莽傳詣更始懸扵宛市百姓共¶
提擊之或切食其舌　後漢書曰馬援與隗嚻將楊廣¶
書曰豈有知其無成而但萎膢咋舌叉手從族乎　拾¶
遺記曰賈逵口誦經文以教人従學所贈遺者積粟盈¶
倉人謂曰賈逵非力耕所得誦經名世所謂舌耕也¶
張璠漢記曰董卓於衆坐生斬人手足又鑿目截舌百¶
<pb:KR3k0055_WYG_265-9a>¶
姓嗷嗷道路以目　原英雄記曰曹操與劉備密言備¶
泄之扵袁紹紹知操有圖已之意操自咋其舌流血以¶
失言戒後世　増吴録曰沈友字子正善屬文辭又辨¶
於口咸言其筆之妙舌之妙刀之妙三者皆過絶扵人¶
　原捜神記永嘉中有天竺胡人能斷舌先吐舌示賔¶
客然後刀截血流覆地乃取置器中傳示人取舌還含¶
有頃如故　増晉書曰温嶠至都以王敦逆謀具奏敦¶
表誅奸臣以嶠為首募有能生得嶠者當手㧞其舌¶
<pb:KR3k0055_WYG_265-9b>¶
又曰鳩摩羅什年七歲出家日誦千偈後死姚興依外¶
國法焚屍薪滅形碎惟舌不爛　郭子曰殷仲堪云三¶
日不讀道徳經覺舌本木強　沈約宋書曰南郡王義¶
宣生而舌短澀言　談藪曰潁川王偉有才學為侯景¶
左僕射景敗被擒送江陵湘東王欲活之左右妬其才¶
乃白偉所作檄文繹視之大怒釘偉舌扵柱　唐書曰¶
波斯國俗法有罪者火燒鐡灼其舌瘡白者為治瘡黒¶
者為有罪　杜陽先賢傳曰宋陽陵果而好義郡長汲¶
<pb:KR3k0055_WYG_265-10a>¶
府君為州所誣陵被掠考惨加毒杖乃截舌以著盤中¶
獻之廷尉郡公咸義之事得清理¶
　　舌三¶
原載翕　莫捫(詩載翕其舌翕含也/  又曰莫捫朕舌)　増七重　三疊¶
(孝經鉤命訣云孔子舌理七重陳機授度吾事載宋正/史云文同既卒崔公度見同扵南亰同曰  聞人不妄)¶
(語者舌過鼻即吐其舌三疊之如餅狀引之至眉間/公度大驚及亰中傳同死乃悟所見者非生同也)¶
竹攙　錐刺(魏末𫝊諸葛誕殺樂琳有典農都尉數讒/誕扵是收而斬之罵曰卿坐舌先人以竹)¶
(攙其舌然後殺之吾北史賀若弼父敦為宇文護所弼/忌臨刑呼弼謂曰  以舌死汝不可不思因引錐刺)¶
<pb:KR3k0055_WYG_265-10b>¶
(舌血出戒其慎口後弼/事隋竟不免以舌死)　釘柱　生毛(上詳舌二馮南/唐近事云  延)¶
(已鎮臨川聞朝議已有除替一夕夢通舌生毛翊日有/僧觧之曰毛生舌間不可替也相公其未替乎果已)¶
　　舌四¶
原匪是出(詩匪舌/是出)　長舌(詩婦有/長舌)　宛舌(漢雋説/者宛舌)　不¶
避截(忠言不/避截舌)　舌出(説苑齊桓公飲管仲酒棄其半公/問故對曰臣聞酒入者舌出舌出)¶
(者言失言失者身棄/臣計棄身不如棄酒)　駟不及舌(周生烈曰口者言之/門脣者舌之藩齒者)¶
(脣之合也故子/貢曰駟不及舌)　増舌神(内經云舌神/通命字正倫)　鼓舌(莊子摇/脣鼓舌)¶
(擅生是非以/迷天下之主)　口舌(史記亷頗曰藺相如徒以口舌/勞又通鑑曰婁敬以口舌得官)¶
<pb:KR3k0055_WYG_265-11a>¶
齚舌(史記曰魏其必内/媿杜門齚舌自殺)　伸舌(漢書揚雄解嘲曰是/以士頗得伸其舌)¶
筆舌(揚子法言曰五常者帝王之筆/舌寜有書不由筆言不由舌也)　木舌(揚子莫若/使諸儒金)¶
(口而/木舌)　舌孽(劉禹錫口兵戒舌/端之孽惨乎椘鐡)　掉舌(劉嚴父掉長/舌扵公卿間)¶
不可禁(栁渾𫝊曰宰相張延賞怙權嫉栁渾守正遣親/厚謂曰眀公舊徳第謹言扵朝則位可乆渾曰)¶
(為吾謝張公渾頭可斷而/舌不可禁後卒為所擠)　廣長舌(東坡詩曰溪聲便/是廣長舌山色無)¶
(非清/淨身)　舌擊賊(彚苑宋何曰諸君以/舌擊賊何以力為)　老君翦舌(神異/經曰)¶
(唐䕫州道士王法朗呼字不正乃/日誦道徳經忽夢老君翦其舌)　豐干饒舌(傳燈録/曰豐干)¶
(禅師居天台國清寺初閭邱公牧丹陽忽頭痛豐干咒/水噴之立瘥閭丘異之乞一言示此去安危曰到任謁)¶
<pb:KR3k0055_WYG_265-11b>¶
(文殊普賢乃國清寺執爨洗器者寒山拾得也閭丘訪/之見二人圍爐笑語閭丘不覺致拜寒山執閭丘手笑)¶
(曰豐干/饒舌)¶
　　舌五¶
増詩五代馮道舌詩曰口是禍之門舌是斬身刀閉口¶
深藏舌安身處處牢¶
原賦梁簡文帝舌賦曰奚兹先生問扵何斯逸士曰夫¶
三端所貴三寸著名故㣲言傳乎往記妙説表乎丹青¶
魯談笑而軍却王言詠而瑞隆陸有千金之富周為一¶
<pb:KR3k0055_WYG_265-12a>¶
歲之功復有搆扇之端䜛諛之迹豔紫凌朱飛黄妬白¶
吾將廢便辟之交逺巧佞之友殄張儀之餘殱蘇秦之¶
後粉虞卿之白璧碎漢王之玉斗然後浮偽可息淳風¶
不朽¶
原論晉張韓不用舌論曰論者以為心氣相驅因舌而¶
言卷舌翕氣安得暢理余以留意扵言不如留意於不¶
言徒知有舌之通心未盡無舌之必通心也仲尼云天¶
何言哉四時行焉夫子之文章可得而聞也夫子之言¶
<pb:KR3k0055_WYG_265-12b>¶
性與天道不可得而聞是謂至精愈不可聞樞機之發¶
主乎榮辱禍言相尋召福甚希䘮元滅族沒有餘哀三¶
緘告慎銘在金人留神不得已而掉三寸亦反初服而¶
效神仙靈龜唘兆扵有識前却可通扵千年鸚鵡猩猩¶
鼓弄於籠羅財無介一之存普天地之與人物亦何屑¶
於有言哉¶
増箴李文饒舌箴曰粤自帝舜洎扵殷宗龍命惟允説¶
言乃雍周有良弼王之喉舌鼓舞而生渙汗乃發傳以¶
<pb:KR3k0055_WYG_265-13a>¶
言従作乂易以講習施悦天以卷舌屏讒儒以金口駕¶
説伯陽之戒柔存剛缺言貴無瑕辨貴若訥則知門猶¶
善閉囊不在括是以揚雄悼讒者之寃梅福痛忠臣之¶
烈善乎聖人之言既眀且清國以之寧人之不朽犯無¶
隐情無恃爾言駟馬不及嗟爾君子念兹在兹勿以寤¶
一言而取宰相勿以三寸舌而為帝師徒見婁敬掉而¶
獲爵不知魏其齰而可悲雖言必有中而貴適其時子¶
房用其䇿難以爭立愛奉春善建不㧞無以免繫縲衛¶
<pb:KR3k0055_WYG_265-13b>¶
武警夫莫捫叔向哀於是出惟敬仲之難眀由匠石之¶
無質揚子曰重則有法輕則招尤言能如是可以寡憂¶
　　脣一¶
増釋名曰脣縁也口之縁也　春秋孔演圖曰八政不¶
中則人無脣　淮南子曰孕見兔而子缺脣見麋而四¶
月物固有然不然也　通俗文曰脣不覆齒謂之齖¶
　　脣二¶
増莊子曰孔子謂盜跖曰將軍脣如激丹　左傳曰吴¶
<pb:KR3k0055_WYG_265-14a>¶
將伐魯王問於子洩對曰諸侯將救之未可以得志焉¶
夫魯齊晉之脣脣亡齒寒君所知也不救何為　史記¶
越王句踐曰孤常不料力與吴戰困扵㑹稽日夜焦脣¶
乾舌徒欲與吴王接踵而死　漢書曰張湯與顔異有¶
隙人有告異以他事下湯治異異與客語客云初令下¶
有不便者異不應㣲反脣　王隐晉書寒雋傳曰列升¶
龍須昌人赤色文脣少言語有大志自小吏至雍州刺¶
史　通鑑潘濬曰樊伷頗能弄脣吻實無才略　晉書¶
<pb:KR3k0055_WYG_265-14b>¶
曰魏詠之生而兔缺聞殷仲堪帳下有醫能療齎數斛¶
米西上投仲堪堪召醫治之曰可割而補之但須百日¶
進粥不得笑語詠之曰半生不語而有半生亦當療之¶
況百日耶於是處之别室閉口不語惟食薄粥其勵志¶
如此　梁書曰侯景僣位入登太極殿其徒數萬吹脣¶
唱吼而上　宋書曰劉湛王華王曇首殷景仁同為侍¶
中文帝曰四賢一時之秀同管喉脣恐後世其難繼¶
趙志自叙曰志自景其長七尺四寸潔白黑髮眀眉赤¶
<pb:KR3k0055_WYG_265-15a>¶
脣髭鬢不多　摭言曰方干為人脣缺有司以不可與¶
科名遂隐居鑑湖後遇醫補脣年已老矣號補脣先生¶
　𤨏言曰杜紫㣲脣厚不稱才名　仇池筆録歐陽公¶
曰有僧相我脣不著齒無事得謗頗驗¶
　　脣三¶
増徐言　㣲張(曹植洛神賦曰啓朱脣以徐言祝眀彭/仙翁傳曰仙翁逰椘中又自稱  萬壽)¶
(諸生従之學應山楊漣疾將属纊諸生聚而哭之祝往/視撼之不動頮其面大呼楊二者三脣㣲張喜曰猶可)¶
(為也袖中出藥一粒以箸唘其/齒下之氣息惙惙夜分而甦)　齒垣　舌藩(春秋元/命苞曰)¶
<pb:KR3k0055_WYG_265-15b>¶
(脣者齒之垣舌周生/烈曰脣者乃  之藩)　膏注　丹飾(五行志曰元和末/婦人不施朱粉惟)¶
(以烏膏注脣以廣志曰赤/口濮嶃其脣  丹飾之)¶
　　脣四¶
原升脣(孝經鉤命訣/曰仲尼升脣)　脣厚(瀨鄉記老/子脣麤厚)　脣亡(左傳宫/之竒云)¶
(脣亡/齒寒)　増若丹(宋玉神女賦/曰朱脣若丹)　沸脣(賈誼曰沸脣擾塞/垣之下匃奴號也)¶
　反脣(賈誼曰婦姑不相/悦則反脣而相稽)　紫脣(崔駰七依曰紫脣/素齒雪白玉輝)¶
外朗(曹植賦曰/朱脣外朗)　黑脣(燉煌實録曰王禁字孟曽卒有/盜發冢見禁與人樗蒱賜盜者)¶
(飲出其夜告城門云孟曽使人也發禁冢禁賜酒以黒/其脣眀日入城黒脣者是也湏臾賊至為門吏所縛)¶
<pb:KR3k0055_WYG_265-16a>¶
　摇脣(乞巧文云摇脣/一發徑中心原)　膏脣(武平一書云膏脣/之伍苟輸讒計)　濡¶
脣(東坡詩未能赬子/頰聊復濡子脣)　齞脣(彚苑云謂/張口也)　絳脣(彚苑云/絳脣朱)¶
(袖兩/寂寞)¶
　　鼻一¶
増釋名曰鼻嘒也出氣嘒嘒也　白虎通曰鼻者心之¶
使　黄庭經曰天中之岳謂鼻也一名天臺　又曰鼻¶
神玉壟字靈堅亦曰玉廬　真誥曰鼻中隔之際名曰¶
山源山源者一名鬼井一名神池一名邪根一名魂臺¶
<pb:KR3k0055_WYG_265-16b>¶
也　論衡曰鼻不知臭為齆人不知是非為閉¶
　　鼻二¶
増山海經曰一臂國人一鼻孔　公羊傳曰邾婁人執¶
鄫子用之社盖叩其鼻以血社也　韓子曰魏王遺楚¶
美女楚王悦之夫人鄭袖謂新人曰王甚愛子然惡見¶
子鼻見王常掩鼻則王常幸子扵是新人従之王謂夫¶
人曰新人見寡人常掩鼻何也對曰似惡聞王之臭王¶
怒劓其鼻　論衡曰蘇秦骨鼻為六國相　戰國䇿曰¶
<pb:KR3k0055_WYG_265-17a>¶
蘇子南使齊謂齊王曰臣聞當世之主必誅暴正亂今¶
宋王射天笞地鑄諸侯之象使侍屏偃展其臂弹其鼻¶
此天下無道而王弗伐王名終不成矣　列士傳曰干¶
將子赤鼻　崔寔政論曰秦割國之君劓殺其民扵是¶
赭衣塞路有鼻者醜故百姓鳥驚獸駭不知所歸命¶
魏書曰何晏問管輅曰予夢青蠅數十集鼻上輅曰鼻¶
如天中之山青蠅臭惡之物而集其上位峻者顛也¶
三輔故事曰衛太子嶽鼻太子來省疾至甘泉宫江充¶
<pb:KR3k0055_WYG_265-17b>¶
告太子勿入陛下有詔惡太子嶽鼻尚以紙蔽其鼻充¶
語武帝曰太子不欲聞陛下膿臭故蔽鼻武帝怒太子¶
太子走還　晉書曰謝安能為洛下書生詠有鼻疾故¶
其音濁名流愛其詠而不能及或掩其鼻以效之　又¶
曰王澄在荆州叱左右棒士人宗廞别駕郭舒厲色謂¶
左右曰使君過醉汝輩何敢妄動澄恚遣掐其鼻炙其¶
眉　世説曰初謝安在東山居布衣時兄弟有富貴者¶
劉夫人戲謂安曰大丈夫不當如此謝乃捉鼻曰但恐¶
<pb:KR3k0055_WYG_265-18a>¶
不免耳　又曰石崇家造厠令姬以盤檠棗與厠人塞¶
鼻　王湛别傳曰王處仲身長八尺龍頭大鼻　崔鴻¶
後趙録曰王謨字思賢鼻齆言不清暢尫短無威儀將¶
拜曲陽令石勒疑之問長史張賔賔曰請試可否勒従¶
之謨政教嚴眀百城尤最出為都部従事守宰去官者¶
十五人　魏書曰王慧龍愉之孫也幼聰眀避劉裕之¶
難奔魏崔浩弟恬聞其為王氏子以女妻之王氏世齇¶
鼻江東謂之齇王慧龍鼻大浩曰真貴種矣　韓文道¶
<pb:KR3k0055_WYG_265-18b>¶
士軒轅彌眀倚牆睡鼻息如雷鳴　拾異志曰徐郎中¶
筠少夢神人擕竹籃其中皆人鼻視徐曰形相不薄但¶
鼻曲而小吾與汝易之劓去徐鼻擇一鼻安之神笑曰¶
好一正郎鼻也徐鼻素不正自爾端直後歴官正郎¶
従容録曰南蠻有穿鼻種以金環徑尺貫其鼻君長以¶
絲繫環人牽乃行其次以二花頭金釘貫鼻下出　五¶
代史曰王處直養子曰都者執處直囚之西宅處直揕¶
其胸曰逆賊吾何負汝然左右無兵遂齧其鼻都掣袖¶
<pb:KR3k0055_WYG_265-19a>¶
而走處直遂見殺¶
　　鼻三¶
原心門　氣户(飬生經云鼻者心之門凡長沙耆舊傳/云太尉壽少遇相師曰  鼻為氣户君)¶
(鼻大貴/之象也)　増山準　嶽鼻(孝經援神契曰伏羲山/準禹虎鼻  下詳二)　息¶
主　山源(太元經割鼻銘曰喪/其息主  下詳鼻一)　黒氣　黄膠(𩔖雋曰/袁客師)¶
(嘗渡江叩舟而還左右請故荅曰舟中人鼻下氣皆黒/不可以濟  従容録曰賀知章忽鼻中出黄膠醫者謂)¶
(為飲酒/之過)　髙祖隆　蔡澤仰(史記曰髙祖隆準龍顔準/鼻也  又曰蔡澤就唐舉)¶
(相舉曰鼻仰而肩/巨富貴之相也)　拂雲漢　等薰蕕(江愔疏曰臣聞/其鼻息所衝上)¶
<pb:KR3k0055_WYG_265-19b>¶
(拂雲漢漸韓愈詩因疾/鼻又寒  能等薫蕕)　援刀而截　運斤不傷(列女/傳後)¶
(漢周郁納妻一歲夫亡父母欲嫁之遂援刀而截鼻風/莊子曰郢人圬其鼻端若蠅翼使匠斵之匠運斤成)¶
(堊盡而/不傷)¶
　　鼻四¶
原雙柱(瀨鄉記曰老/子鼻雙柱)　隆鼻(淮南子云東/方之人隆鼻)　廣莫(世説/曰顧)¶
(長康拜桓宣武墓作詩云山崩溟海竭魚鳥將何依人/問之曰君憑重桓乃爾哭之狀其可見乎顧曰鼻如廣)¶
(莫風眼如/懸決河溜)　似飛龍(常璩蜀志曰李容美容貌相/工相之曰此人鼻似飛龍)　醋¶
注(唐來俊臣每鞫/囚醋注鼻中)　長鼻(彚苑云吴元濟山/首燕頷鼻長六寸)　擁鼻(張/公)¶
<pb:KR3k0055_WYG_265-20a>¶
(庠擁鼻㣲/吟半醉中)　巨鼻(元史列傳曰王伯勝兄伯順給事内/庭為世祖所親幸因以伯勝入見伯)¶
(勝年十一廣顙巨鼻狀貌屹然帝顧/謂伯順曰此兒當勝卿乃名伯勝)¶
　　鼻五¶
増宋朱元晦調息箴曰鼻端有白我其觀之随時随處¶
容與猗移靜極而嘘如春沼魚動極而翕如百蟲蟄氤¶
氲闔闢其好不窮孰其尸之不宰之功雲卧天行非予¶
敢議守一處和千二百歲¶
　　髮一¶
<pb:KR3k0055_WYG_265-20b>¶
増釋名曰髪㧞也㧞擢而出　内經曰髮神蒼華字太¶
元　禮斗威儀曰君乗木而王為人美髮　淮南萬畢¶
術曰理髮竈前婦安夫家　又曰用麻子中仁桐葉米¶
汁煑之沐二十日髮長¶
　　髮二¶
増王子年拾遺記曰帝嚳髙辛氏娶扵諏氏女女生而¶
髪與足齊墜地能言乃納扵帝　山海經曰修般民白¶
其人被髮　原歸藏唘筮曰共工人面蛇身朱髮　呂¶
<pb:KR3k0055_WYG_265-21a>¶
氏春秋曰昔者殷旱五年湯乃身禱翦髮自以為犧用¶
祈福於上帝　増史記曰箕子諫紂不聼乃被髮佯狂¶
為奴　又曰太伯虞仲知古公欲立季歴以傳昌亡如¶
荆蠻文身斷髮　原左傳曰齊侯田扵莒盧蒲嫳見泣¶
且請曰余髮如此種種余奚能為(種種/短也)公曰吾告二子¶
子尾欲復之子雅不可曰彼其髪短而心甚長其或寢處¶
我矣子雅放盧蒲嫳扵北燕　又曰昔有仍氏女生鬒¶
黒(為髮/  鬒)而甚美光可以鑑名曰元妻樂正后䕫取之¶
<pb:KR3k0055_WYG_265-21b>¶
韓子曰昔齊桓宮中有三市婦唱三百被髮而御婦人¶
　又曰文公之時宰人上炙而髮繞之文公召宰人而¶
誚之宰人曰臣有死罪三援礪砥刀利猶干將切肉斷¶
而髮不絶臣之罪一也援錐貫臠而不見髪臣之罪二¶
也奉炙爐炭肉盡赤紅炙熟而髮不焦臣之罪三也堂¶
下得㣲有疾臣者乎公乃召其下而誚之果然乃誅之¶
　又曰燕李季好逺出其妻通扵士季至士在内妻患¶
之妾曰令公子裸而觧髮直出門吾屬佯不見也公子¶
<pb:KR3k0055_WYG_265-22a>¶
從其計疾走出門季曰是何人也家室皆曰無有季曰¶
吾見鬼為之奈何婦曰取五姓之水浴之季曰諾乃浴¶
　家語曰顔囬二十髮白　帝王世紀曰老聃初生而¶
髮白故號老子　史記曰范雎既相秦號曰張禄而魏¶
弗知使湏賈扵秦雎謂賈曰汝罪有㡬曰擢賈之髮不¶
足以贖賈之罪　又曰藺相如持璧却立倚柱怒髮上¶
衝冠　増楚漢春秋曰髙祖敗於彭城薛人丁固追髙¶
祖髙祖披髮而顧曰丁公何相急之甚乃罵而去　陳¶
<pb:KR3k0055_WYG_265-22b>¶
留風俗傳曰沛公𧺫兵野戰喪皇妣扵黄鄉天下平定¶
乃使使者以梓棺招魂幽野於是丹蛇在水自灑濯入¶
梓棺其浴處有遺髮故諡曰昭靈夫人　史記曰衛皇¶
后字子夫武帝侍衣得幸頭觧上見其髮鬢悦之因立¶
為后　漢書曰蘇武留匃奴十九年始以强壯出及還¶
鬚髮盡白　東觀漢記曰劉盆子年十五被髮徒跣卒¶
見衆拜恐怖啼泣　漢書曰更始元年置百官王莽聞¶
之愈恐欲外示自安乃染其鬢髮　東觀漢記曰眀徳¶
<pb:KR3k0055_WYG_265-23a>¶
后美髮為四起大髻但以髮成尚有餘繞髻三匝　又¶
曰和熹皇后六歲諸兄持后髮后曰身體髮膚受之父¶
母不敢毁傷孝之始也奈何弄人髮乎　謝承後漢書¶
曰汝南李光字伯眀為兖州母亡後歸視牀處得亡母¶
亂髮光持悲號氣絶復甦　樊英别傳曰英被髮忽㧞¶
刀斫舍中妻問故曰郄生道遇抄郄生還云道遇賊有¶
被髮老人相救得全郄生名巡字仲信陳郡夏陽人能¶
得英業　許逵别傳云罽子訓齊人有神術人髮白者¶
<pb:KR3k0055_WYG_265-23b>¶
請子訓但與對坐共語宿昔間髮皆黒　林邑國記曰¶
朱崖人多長髮漢時郡守貪殘縛婦女割頭取髮由是¶
叛亂不復賔伏　廣志曰黄頭夷髮黄如苕帚　原曹¶
瞞傳曰太祖甞行經麥中令士卒無敗麥犯者死騎士¶
皆下馬避麥時太祖馬騰入麥中太祖曰制法而自犯¶
之何以帥下然孤為軍帥不可殺請自刑因援劍割髮¶
以置地　魏志曰于禁軍沒降吴文帝踐阼權遣還見¶
禁鬚髮皓白形容顦顇拜安逺將軍　魏典略曰眀帝¶
<pb:KR3k0055_WYG_265-24a>¶
既嗣立追痛甄后之薨故郭太后以憂暴崩甄后臨歿¶
以帝屬李夫人夫人説甄后見譖之禍不獲大斂被髮¶
覆面帝哀恨流涕命殯葬太后皆如甄后故事　晉書¶
曰初武帝未為世子文帝問裴秀曰人有相不秀曰中¶
撫軍垂髮至地伸手過膝非人臣之相也　晉書陶侃¶
少為縣吏鄱陽孝亷范逵甞過宿倉卒無以待賔侃母¶
截髮為鬄以易酒殽懽飲而去逵乃稱侃扵廬江太守¶
張䕫召為督郵　車頻秦書曰苻堅建元十八年新羅¶
<pb:KR3k0055_WYG_265-24b>¶
國獻美女國在百濟東其人多美髮髮長丈餘　齊書¶
曰徐寅甞有罪繫旦日原之而髮皓白武帝問其故曰¶
臣思憯扵内而髮變扵外當時稱之　南史曰陳後主¶
張貴妃麗華髮長七尺鬒黒如漆其光可鑑容色端麗¶
每瞻視眄睞光彩溢目照暎左右　談藪曰後魏盧景¶
裕生而頭髮白有四十九莖因名曰白頭　北齊書曰¶
王琳字子衡山隂人也體貌閒雅髮垂委地　異苑曰¶
有人誤食髮便得病但欲咽豬脂張口時喉中有一頭¶
<pb:KR3k0055_WYG_265-25a>¶
出受膏乃取小鈎餌而引之得一物長三尺餘其形似¶
蛇而悉是脂懸于屋間旬日融盡惟髮在焉　唐書曰¶
髙祖竇皇后生而髮垂過頸三歲髮與身齊　舊唐書¶
曰李日知神龍初為給事中母老病亟調侍數日鬚髮¶
輙白　列女傳曰樂羊子學書其妻貞義截髪以供其¶
費　戴延之西征記曰陜縣大城西北角水漫涌𧺫勃¶
鬱方數十丈有如物居水中父老云銅翁仲頭髮常與¶
水齊晉軍至髮不復出惟見水黒嗟叱有聲聲聞數里¶
<pb:KR3k0055_WYG_265-25b>¶
翁仲本在大司馬門外為賊所徙至此而沒　事文𩔖¶
聚曰宋宼萊公準年三十餘太宗欲大用以其尚少準¶
服地黄兼餌蘆菔以反之未㡬鬢髮皓白　石林詩話¶
曰杜正獻公自少清羸若不勝衣年過四十鬢髮亦盡¶
白歐公素出其門公謝事居宋歐適來為守相與甚歡¶
公時年八十憂國之意時形扵色歐公和詩有貌先年¶
老因憂國事與心違始乞身公得之大喜甞自諷誦¶
元史曰陳怡少好學家貧母張氏嘗翦髮易書使讀之¶
<pb:KR3k0055_WYG_265-26a>¶
長遂博通經史　眀詩小傳曰髙瀫字宗呂家貧嗜酒¶
日酣飲狂叫醉甚即散髪赤脚又號髼僊子¶
　　髪三¶
増反首　衝冠(左傳曰晉大夫反首㧞舍注反首/亂髪下垂也  唐書壯髪上衝冠)　曲¶
局　中虚(詩經曰予髪曲局髪酉陽雜俎曰魏時有句/驪客善用鍼取寸  斷為十餘段以鍼貫取)¶
(之言髮/中虚也)　委地　叫天(魏氏春秋曰眀帝天資秀出立/髪委地  吴志曰留賛為將臨)¶
(戰必被髪叫天自抗音而/歌左右應之戰無不克)　兩髦　一縷(詩曰髧彼兩/髦  外傳曰)¶
(天寳九載楊貴妃復得譴還外第帝念之輙詔中人張/韜光賜問妃囙謝帝曰妾有罪當萬誅然膚髮外皆上)¶
<pb:KR3k0055_WYG_265-26b>¶
(所賜今且死無以報引刀翦髮一縷奏之/曰以此留訣帝見駭惋還召入禮遇如初)　斷髮　毁¶
容(天中記曰公孫宏斷髪而為越王騎人元史列傳曰/多爾濟死時權臣欲奪其妻劉氏與  劉氏翦髪)¶
(毁容以自/誓乃免)　甘露羮　雄黄劑(眀皇雜録曰李林甫以/鄭牟為省郎髮白上賜)¶
(甘露羮能烏髪服之果然誤彚苑曰唐甄立善醫有道/士心腹煩懣彌二載診曰  食髮令餌雄黄一劑吐一)¶
(蛇無目燒/有髪氣)　長髪曼鬋　蓬頭突鬢(列子云美人長髪/工結曼鬋滑澤其)¶
(容狀也露彚苑云鬔頭/突鬢謂  其髮與鬢也)　雪頂霜䫇　風鬟霧鬢(唐詩/曰雪)¶
(頂霜䫇虎豹茵風異聞録/曰栁毅見龍女  鬟霧鬢)　新羅繞頭　龜兹齊項(唐/書)¶
(曰新羅國其婦人髪繞頭以綵為飾髮甚長美/又曰龜兹國男女皆翦髮與項齊惟王不翦髪)¶
<pb:KR3k0055_WYG_265-27a>¶
　　髮四¶
増寡髮(易曰為/寡髮)　卷髮(詩曰卷/髪如蠆)　飛蓬(又曰首/如飛蓬)　如雲¶
(又曰鬒髮如雲注美/女黒髮如雲之多)　黄髮(老人白髮生/黄夀之徴也)　葆髮(藝文/曰謂)¶
(蓬首也垂葆/髮於縵胡)　髠髢(帝王世記曰衛莊公自城上見己/氏之妻髮美使髠之以為呂姜髢)¶
　被髮(左氏傳曰平王東遷辛有適/伊川見被髪而祭於野者)　華巔(詳老人士/亦華髮堕)¶
(巔而後/可用)　結髮(古詩曰結髮為夫/婦恩義兩不忘)　壯髮(漢書曰元帝/頭上有壯髮)¶
(注額前髮/侵下生者)　赤髮(彚苑曰回鶻黠戞斯人/皆赤頭以黒髪為不祥)　雄髪(六朝/雄髮)¶
(指危/冠)　素髮(文選曰素髪/颯以垂領)　戴白(白髮/在首)　緇髮(文選曰/黒髮也)¶
<pb:KR3k0055_WYG_265-27b>¶
(撫鏡華/緇髮)　拭髮石(天中記曰漢元鼎間郅支國貢馬/肝石百升以之拭髪白者皆轉黒)¶
長七尺(鄴中記曰廣陵公陳逵妹顔色/甚美髮長七尺石虎以為夫人)　蒜髮(彚苑曰/慕容紹)¶
(宗曰吾數年有蒜髮昨来忽/盡其算盡乎未㡬投水死)　㧞髮擲鑷(齊書曰髙祖/恒令左右㧞)¶
(白髮隆昌王髙祖之孫年五歲戲扵牀前帝曰兒言我/是誰荅曰太翁帝曰豈有為人曽祖㧞白髮者乎即擲)¶
(去鏡/鑷)　宿白(又曰齊武帝収謝超宗付廷尉獄一宿髮/白又北齊司馬子如受賄在獄一宿髮白)¶
　冠裂(韻府曰晉王遜怒姚崇不窮追李/&KR0750;髪上衝冠冠為之裂夜中卒)　光如漆(天/中)¶
(記曰信都蘇氏有十女擇良壻魏知古方/及第以長女妻之髮長七尺黒光如漆)　髮動(本傳/曰顔)¶
(杲卿為禄山所殺徇首於衢莫敢収有張湊者得其髮/持謁上皇是夕見夢帝寤祭之後湊歸髪扵其妻崔崔)¶
<pb:KR3k0055_WYG_265-28a>¶
(疑之髮/若動)　斑秃(吴氏皇后傳曰肅宗在東宫宰相李/林甫隂搆不測太子内憂鬢髮斑秃)¶
蘇澤(彚苑云南詔望苴蠻婦/人不粉黛以蘇澤髮)　秋髮(唐詩曰秋/髮已衰改)　怒髮¶
(韓詩曰怒/髮猶鬇鬡)　公道(杜牧贈隐者詩曰公道世間/惟白髮貴人頭上不相饒)　長五¶
尺(牧豎閒談曰李山甫美姿容而多髮翳然長五尺餘/嘗沐後令二婢捧金盆承而梳之有客造焉見理髮)¶
(趨出疑其婦人山/甫連呼之方悟)　惡白(南史後梁蕭詧惡見人髮白/事之者必方便避之擔輿者)¶
(冬月必湏裹頭夏/月則加蓮葉摺)　添白髮(趙企詩青銅不覽一二/日白髮又添兩三莖)¶
髮如鐡線(大中遺事曰軒轅先生居羅浮山帝召入禁/中問道術又能散髮箕踞用氣攻其髮條條)¶
(如鐡/線直)　如期(蘇詩曰惟有/雙鬢來如期)　頂髮絶分(眀詩小傳曰郭/天中莆田人母)¶
<pb:KR3k0055_WYG_265-28b>¶
(誕天中時夢一道人雙髻曳杖従山顛下/直入其室其生也頂髮絶分以見異焉)¶
　　髮五¶
原詩梁何遜白髮詩曰絲白不難染蓬生本易扶惟此¶
星星使獨與衆中殊　増唐杜甫詩曰莫話清溪髮蕭¶
蕭白映梳　李白詩曰長吁望青雲鑷白坐相看秋顔¶
入曉鏡壯髮凋危冠　何長瑜示僚佐詩曰陸展染白¶
髮將以媚側室青青不解乆星星行復出　韋莊鑷白¶
詩曰白髮太無情朝朝鑷又生始因絲一縷漸至雪千¶
<pb:KR3k0055_WYG_265-29a>¶
莖不避佳人笑惟慚穉子驚新年過半百猶歎未休兵¶
　薛逢鑷白曲曰去年鑷白髮鏡裏亦堪認年少今年¶
躡白髭兩眼昏昏手戰跳滿酌濃酎假顔色顔色不揚¶
翻自笑　杜荀鶴白髮吟曰一莖兩莖初似絲不妨驚¶
度少年時幾人亂世得及此今我滿頭何足悲　羅隐¶
傷華髮詩曰舊國迢迢逺清秋種種新已衰曽軫慮初¶
見忽霑巾日薄梳兼嬾根危鑷恐頻青銅不自見只擬¶
老他人　宋蘇軾理髮詩曰老櫛従我久齒踈含清風¶
<pb:KR3k0055_WYG_265-29b>¶
一洗耳目眀習習萬竅通　金秦略白髪詩曰臨水時¶
自照照我鬚與眉鬚眉何所似恰似純白絲従此一白¶
後寜有再黒時譬如花落地不復還故枝殷勤語鬚眉¶
聼我自觧詩幼小癡讀書既壯多憂思自苦有氷檗自¶
潤無膏脂勞生到今日汝白將何辭　桑之維白髮詩¶
曰白髮近年見十中三兩莖半因愁儹出多為病添成¶
梳裏有時落鑷餘還再生老知無可避何處是功名¶
元宋旡髮白觧嘲詩曰吴霜兩鬢早先秋聞道愁多會¶
<pb:KR3k0055_WYG_265-30a>¶
白頭谿上鷺鷥渾似雪想應無那一身愁　吴萊白髮¶
詞寄荅陳時父曰昔余頭燥髮未苗今我頭枯髮先折¶
童心尚在顔貌改滿鬢蒼華㸃霜雪朝來把鏡㸔未真¶
鏡裏相逢𩔖兩人東都貧孟歎孤劍西邸老康悲故茵¶
烏髭每怕不得素素櫛何庸問衰暮楓林葉底變風煙¶
藥草莖邉虚雨露自非神仙劉阮儔世間容有㡬春秋¶
情知鸛鶴長朱頂得見鴛央㑹白頭　錢惟善喜白髮¶
為陳師復賦詩曰勲業無成散似樗青銅欣見二毛初¶
<pb:KR3k0055_WYG_265-30b>¶
中郎興動秋風𧺫太傅詩成壯歲餘皎皎易汙時一沐¶
星星難染漫千梳等閒得此無情物自有忘憂滿架書¶
　眀劉基白髮詩曰白髮應同春草莖風吹一夜滿頭¶
生欲収浮豔歸根柢故遣芳菲定老成碧瓦曉霜憐變¶
滅紙窗宵月妬分眀據鞍上馬非吾事賴爾莊嚴意不¶
輕　楊循吉白髮詩曰料應白髮有來時三十登頭似¶
未宜愁已生根従汝摘老先成態要人知莫勞曉日梳¶
千下終見秋霜𧺫一絲若道只因詩故白鄰翁原不㑹¶
<pb:KR3k0055_WYG_265-31a>¶
吟詩　王廷相初見白髮詩曰日日風塵色勞勞簿領¶
身不知眀鏡裏已作二毛人¶
原賦晉左思白髮賦曰星星白髮生扵鬢垂雖非青蠅¶
穢我光儀䇿名觀國以此見疵將㧞將鑷好爵是縻白¶
髮將拔惄然自訴禀命不幸値君年暮逼迫秋霜生而¶
皓素始覽眀鏡惕然見惡朝生暮㧞何罪之故予觀橘¶
柚一皜一曄貴其素華匪尚緑葉願戢子之手攝子之¶
鑷咨爾白髮觀世之途靡不追榮貴華賤枯赫赫閶闔¶
<pb:KR3k0055_WYG_265-31b>¶
藹藹紫廬弱冠求仕童髫獻謨甘羅乘軫子竒剖符英¶
英終賈髙論雲衢㧞白就黒此自在吾髮臨欲㧞瞋目¶
號呼何我之寃何子之誤甘羅自以辨慧見稱不以髮¶
黒而名著賈生自以良才見異不以烏鬢而後舉聞之¶
先民國用老成二老歸周周道肅清四皓佐漢漢徳光¶
眀何必去我然後要榮咨爾白髮事故有以爾之所言¶
非不有理曩貴耆耋今薄舊齒皤皤榮期皓首田里雖¶
有二毛河清難俟随時之變見歎孔子髮乃辭盡誓以¶
<pb:KR3k0055_WYG_265-32a>¶
固窮昔臨玉顔今従飛蓬髮膚至昵尚不克終聊用擬¶
辭比之國風¶
原序晉嵇含白首賦序曰余年二十七始有白髮生扵¶
左鬢斯乃衰悴之標證棄捐之大漸也蒲衣幼齒作弼¶
夏后漢之賈鄧弱冠従政獨以垂立之年白首無聞壯¶
志䘐扵血塗忠貞抗扵棘路覩將衰而有川上之感觀¶
趣舍而抱慷慨之歎¶
増銘唐盧仝櫛銘曰今之有髮兮旦旦思理有身有心¶
<pb:KR3k0055_WYG_265-32b>¶
兮胡不如是¶
　　鬚一¶
増釋名曰頤下曰鬚鬚秀也物成乃秀人成而鬚生也¶
亦取須體幹長而後生也在頰耳旁曰䫇随口動摇䫇¶
䫇然也　説文曰鬚面上毛也　春秋元命苞曰髮精¶
散為鬚䫇¶
　　鬚二¶
増晏子曰湯長頭而䫇伊尹蓬頭而䫇　孫卿子曰傅¶
<pb:KR3k0055_WYG_265-33a>¶
説之狀秃無鬚眉　莊子曰孔子往見盜跖歸到東門¶
外適遇柳下季曰今者闕然數日不見車馬有行色得¶
㣲往見跖耶孔子曰然所謂無病而自炙疾走料虎頭¶
編虎鬚㡬不免虎口哉　孔叢子曰臣見臨屠商馬身¶
修八尺鬚䫇如㦸面正紅白幼女不敬之無徳故也¶
又曰子思如齊齊之嬖臣美鬚眉立于側君指而言曰¶
貌可相易寡人不惜此鬚眉扵先生也　呂氏春秋曰¶
豫譲欲報趙㐮子滅鬚去眉自刑以變容　抱朴子曰¶
<pb:KR3k0055_WYG_265-33b>¶
有古疆者自言四千歲敢為虚言云見尭為人長大鬚¶
髮　史記曰秦太后㧞嫪毐鬚眉為官者　又曰漢髙¶
祖美髮䫇　漢書曰霍光長七尺三寸白皙疏眉目美¶
鬚　東觀漢記曰吴良為東平王所薦詔曰前見良頭¶
髮皎然衣冠甚偉求賢助國宰相之職今以良為議郎¶
　列仙傳曰丁次卿漢順帝時人至娶婦家未見禮異¶
婦出謁客鬚䫇鬱然其家謝之次卿舉手向婦鬚䫇即¶
去　獻帝春秋曰張遼問吴降人曰向有紫䫇將軍是¶
<pb:KR3k0055_WYG_265-34a>¶
誰降人荅曰是孫㑹稽也　魏畧曰劉雄詣太祖太祖¶
執其手謂曰孤方入闗夢得一神人即汝耶乃厚賜之¶
後亡太祖平漢中來降太祖捉其鬚曰老賊真得汝矣¶
　魏志曰初蘇則及臨淄侯植聞魏氏代漢皆發服悲¶
哭文帝聞植如此常從容曰吾應天受禪而聞有哭者¶
何也則謂為見問鬚悉張欲正論以對侍中傅選掐則¶
曰不謂卿也乃止　又曰崔琰聲姿髙暢眉目踈朗鬚¶
長四尺甚有威重　蜀志曰馬超來降闗羽書問諸葛¶
<pb:KR3k0055_WYG_265-34b>¶
亮亮荅曰孟𧺫當與翼徳爭先未若䫇之軼倫超羣也¶
羽多鬚故亮謂之䫇　晉書曰羊祜既卒武帝素服哭¶
之甚哀是日大寒帝涕淚霑鬚皆為氷焉　世説曰鍾¶
毓兄弟聞安陵能作調試共視之於是與弟共載従東¶
至西門一女子笑曰車中央殊髙二鍾不覺車後一門¶
生云中央髙者兩頭羝毓兄弟多鬚故以此調之　語¶
林云庾公道王尼子非惟事事勝人布置鬚眉亦勝人¶
我輩皆出其轅下　郭璞洞林曰東中郎参軍周稚琰¶
<pb:KR3k0055_WYG_265-35a>¶
封蠶蛾蛓蟲使璞射之璞曰射覆得此大落度必是蠶¶
蛾及毛蠹稚琰饒鬚故因以調之也　崔鴻前趙録曰¶
劉聰以讒慝故誅詹事曹光光臨刑舉止自若謂刑者¶
曰取席敷之無令土汚吾鬚　又曰劉淵姿儀魁偉身¶
長八尺四寸鬚長三尺餘當心有赤毫三根長三尺六¶
寸　南史曰宋武帝狎侮羣臣各有稱目多鬚者謂之¶
羊　宋書曰山隂公主滛恣見褚彦囬悦之以白帝帝¶
令就之彦囬不從主曰君鬚䫇如㦸何無丈夫意　三¶
<pb:KR3k0055_WYG_265-35b>¶
國典略曰齊許惇長鬚下垂至𢃄省中號為長䫇公文¶
宣嘗因酒截其半只留一握惇懼不敢言人號為齊䫇¶
公　唐書曰太宗授李緯為民部尚書房𤣥齡時在京¶
城留守太宗問曰𤣥齡聞李緯拜尚書如何對曰但聞¶
稱李緯好髭鬚更無他語太宗遽改緯洛州刺史　又¶
曰李勣病驗方鬚灰可以療之太宗乃自翦鬚為其和¶
藥勣頓首見血泣以陳謝帝曰吾為社稷計耳不煩深¶
謝　又曰李光弼母有鬚數十莖長五尺六寸　南部¶
<pb:KR3k0055_WYG_265-36a>¶
新書曰唐裴垍入相年纔四十四髮鬚盡白　唐令狐¶
綯傳曰宣帝謂宰相白敏中曰憲宗葬道遇風雨六宫¶
百官皆避獨見頎而䫇者奉梓宫不去果誰耶敏中言¶
山陵使令狐楚帝曰有子乎曰有子綯即召綯為知制¶
誥　六帖曰路巖貶新州刺史素美鬚䫇至江陵兩昔¶
皆白　又曰崔蕘為陜虢觀察使俄為軍吏所執髠其¶
䫇鬢蕘再拜祈免乃得去　事文𩔖聚曰冦準為相丁¶
謂参知政事嘗㑹食都堂羮染準鬚謂𧺫拂之公正色¶
<pb:KR3k0055_WYG_265-36b>¶
曰身為執政而可親為宰相拂鬚耶謂慙　詩話曰丁¶
晉公與楊文公逰處宴集必有談諧之語復皆敏扵應¶
荅一日臺諌攻文公因晚俟晉公之門方伏拜晉公亟¶
謂文公曰内翰拜時鬚拂地文公随聲荅曰相公坐處¶
幕遮天蓋互相譏也　宋史曰宣和六年都城有酒肆¶
號豐樂樓酒保朱氏子之妻年四十餘忽生髭長六七¶
寸疏秀而美宛然一男子特詔度為女道士　聞見録¶
曰秦少㳺在東坡坐中㦯調其多䫇少游曰君子多乎¶
<pb:KR3k0055_WYG_265-37a>¶
哉東坡笑曰小人樊須也　詩話曰黄魯直嘗言䫇多¶
人踈秀者必貴宻而短者必神氣不足駙馬都尉王晉¶
卿與殿帥曹貫道皆無鬚每指䫇多者為中相法晉卿¶
尚貴主嘗經從鞏洛間道有後唐莊宗廟黙念始治終¶
亂意斯人必胡人觀神像兩臉皆髭也晉卿作詩寄貫¶
道曰代梁繼李號良圖却感歌児使喪軀試拂塵埃觀¶
像貌元來滿面是髭鬚　𩔖説曰石室僧鬚垂拂履曰¶
留鬚表丈夫耳¶
<pb:KR3k0055_WYG_265-37b>¶
　　鬚三¶
原参軍　方正(通鑑曰郗超為桓温参軍人謂之䫇参/軍  廣陵列士傳曰劉瑜舉方正對䇿)¶
(髙第人呼為/長䫇方正)　帛纒　土汚(晉張華多鬚好以帛纒之/陸雲見之笑不能止  通)¶
(鑑曰後漢温序為隗嚻將軍所獲序/臨斬銜鬚曰大丈夫豈宜鬚汚扵土)　黄鬚　美䫇(魏/志)¶
(曰任城王曹彰為北中郎將討烏丸有功歸太祖大喜/捋彰鬚曰黄鬚兒定天下大竒  後漢司馬直潔白美)¶
(鬚䫇人敬/之如神)　増長鬛　短䫇(左傳曰楚子享公于新䑓/使長鬛者相  眀詩小傳)¶
(曰喬世寜嘉靖進士短而䫇生有異/稟日記數千言強學好問至老不衰)　紫䫇　白鬚(眀/宋)¶
(濓紫䫇公子行曰紫䫇公子五花驄又劉原/俊安將軍歌曰安將軍鐡面紫䫇多戰勲)　滅髭¶
<pb:KR3k0055_WYG_265-38a>¶
剃鬚(幽通賦注曰蒯瞶亂子羔滅髭鬚逃出侍談苑曰/郭忠恕宋太宗素聞其名召入館扵内  竇神興)¶
(舍忠恕先長䫇而美忽盡剃鬚神興驚問之/對曰聊以效顰耳神興怒白之除國子主簿)　過膝¶
垂腰(纂異嘉話曰謝靈運鬚美長至過膝臨刑施為南/海祇洹寺維摩詰像鬚寺中寳惜  文中子曰文)¶
(中子之韓城自龍門闗先濟闗吏仇璋問程元曰先濟/者為誰吾視其鳯頸龜背鬚垂至腰是必有異人者程)¶
(元對曰是/王通也)　纒繩　挂矢(南史曰崔文仲祖思宗人也/為徐州刺史嘗獻齊髙帝纒)¶
(鬚繩一枚上納受之張酉陽雜/俎曰太宗□鬚嘗戲  弓挂矢)　髭王　鬚國(左傳定/公六年)¶
(秦人降妖曰周其有髭王亦克能脩其職至于靈王生/而有髭王甚神聖  酉陽雜俎曰有士人泛海至一處)¶
(問之曰長鬚國也其王以公主妻之主亦有鬚士人/賦詩曰花無葉不妍女有鬚亦醜乃羣鰕所聚也)¶
<pb:KR3k0055_WYG_265-38b>¶
編綵　𢃄緑(三國典略曰侯景使宋子仙執梁世子方/諸等於郢州百姓奔告方諸以五色雜綵)¶
(編鮑泉白鬚對之雙陸弗之信也子仙已入方諸等膜/拜而鮑泉遁扵牀下子仙窺見泉素䫇間綵疑惮之及)¶
(被執莫不驚笑扵六帖曰海州司馬韋敖曽住嘉興道/遇釋子希道深  繕生之術又能用日辰可代藥石見)¶
(敖鑷白鬚曰貧道為公擇日㧞之經六七日僧請鑷其/半及生色若黳矣凡三鑷之鬚不復變座客有祈鑷者)¶
(僧言取時稍差㧞後髭/色果𢃄緑其神妙如此)　種鬚　剃髭(三國典略曰李/庶以清辨每接)¶
(梁客徐陵謂其徒曰江北惟有李庶可語耳庶無鬚䫇/人謂天閹崔諶嘗戯庶曰教弟種鬚取錐刺面為竅以)¶
(馬尾插之世謂諸崔多惡疾故庶答之曰先以方囬施/貴族蓺眉有效然後𣗳鬚邢邵笑謂諶曰卿不諳李庶)¶
(何故犯之曰廣記云宋李迪美髭䫇御試夢剃削/俱盡觧者  省元是劉滋今替滋矣果狀元及第)　原¶
<pb:KR3k0055_WYG_265-39a>¶
華元多　朱桓捋(左傳宋華元多鬚伐鄭為鄭敗宋人/歌曰于思于思棄甲復來  吴録曰)¶
(朱桓字休穆奉觴扵孫權曰碩一捋陛下鬚王馮/几前席桓進捋鬚曰今日真可謂捋虎鬚王大笑)¶
　　鬚四¶
原奮䫇(漢朱博傳曰博遷琅邪太守齊部舒緩養名掾/史皆移病博奮䫇抵几曰齊兒欲以此為俗耶)¶
(罷斥諸/病吏)　蝟毛(世説曰桓温/鬚似蝟毛磔)　増捋伊鬚(世説曰桓伊/嘗撫箏而歌)¶
(怨詩曰為君既不易為臣良獨難/謝安捋伊鬚曰使君于此不凡)　燎鬚(本傳李勣姊/病自為炊粥)¶
(而燎其鬚姊戒止之荅曰姊多/疾而勣且老雖欲進粥能㡬何)鬚蒼(杜張公一生江/海客身長七尺)¶
(鬚眉/蒼)　鬚黄(列傳元賈昔剌體貌魁碩睿宗以其鬚黄/賜名昔剌俾氏族與䝉古人同甚親幸之)¶
<pb:KR3k0055_WYG_265-39b>¶
　　鬚五¶
増詩宋秦少㳺荅裴仲謨摘白鬚行曰仲將題凌雲比¶
訖鬚盡白陸展媚側室星星染為黒人生如寄耳况復¶
形與色澤壑藏山舟夜半輸有力龎眉賦不遇已矣何¶
所得二毛三秋興自愛頗姑息聞説古竺乾毛髮因地¶
得數窮反其本蝼蟻得而食妙年光可鍳炯若鴉羽戢¶
映梳何蒼蒼變化了無隙所以梵志云昔人已非昔皤¶
然君勿笑子羽以貌失信美如客兒終翦施摩詰我作¶
<pb:KR3k0055_WYG_265-40a>¶
白鬚行而得養生術　黄山谷戲歐陽誠發詩曰愛公¶
好詩又能多老夫何有更横戈奈此于思百戰何(于思/多鬚)¶
(貌/)¶
　　眉一¶
増説文曰眉目上毛也　釋名曰眉媚也有娬媚也¶
黄庭經曰眉號華盖覆眀珠眀珠目也　韓子曰失鏡¶
無以正鬚眉失道無以知迷惑　淮南子曰今盆水在¶
庭清之終日未能見眉睫濁之不過一撓而不能察方¶
<pb:KR3k0055_WYG_265-40b>¶
圎人神易濁而難清猶盆水之𩔖也　唐子曰人多患¶
逺見百歩而不自知眉頰知眉頰者復不能察百步¶
樊氏相法曰眉中碩毫百二十歲　彚苑曰人老必有¶
毫眉秀出者故謂毫眉¶
　　眉二¶
増大戴禮曰曽子曰敢問不勞可以為名乎孔子愀然¶
揚眉曰参女以眀主為勞乎昔者舜左禹而右臯陶不¶
下席而天下治　左傳曰顔息射人中眉退曰吾無勇¶
<pb:KR3k0055_WYG_265-41a>¶
吾志其目也　榖梁傳曰長狄兄弟三人逓為害斷其¶
首而載之眉見於軾　天中記曰揚雄謂揚眉曰揚衡¶
　又曰陳崇奏莽功徳曰盱衡振色振揚武怒孟康曰¶
眉上曰衡盱衡舉目揚眉也　東觀漢記曰馬援自還¶
亰數被進見為人鬒䫇眉目如畫　宋書曰人流言王¶
元謨欲反因馳唘自解帝知其虚遣書慰撫之曰七十¶
老公反欲何求聊復為笑想足以伸卿眉耳元謨性嚴¶
未嘗妾笑時人言元謨眉目未曽伸故以此見戲　梁¶
<pb:KR3k0055_WYG_265-41b>¶
書曰武寜王大威字仁容美風儀眉目如畫　三國典¶
略曰梁簡文方頰豐下眉目秀發　唐本傳曰帝在九¶
成宫令袁天罡視岑文本曰膚瑩若荑眉長過目他日¶
文章冠天下　又曰李賀字長吉纎瘦通眉長指爪能¶
疾書　五代史曰莊宗思得髙樓避暑遣王允中營之¶
宦官曰郭崇韜眉頭不伸陛下雖欲有作豈可得乎¶
列仙傳曰莫邪子赤鼻眉濶一尺¶
　　眉三¶
<pb:KR3k0055_WYG_265-42a>¶
原兩星　八彩(春秋元命苞曰天有攝提人有眉為人/表候陽立於二故眉長二寸注曰攝提)¶
(兩星頗曲人眉似之/也  又曰尭眉八彩)　一尺　三寸(吴越春秋曰伍子/胥眉間一尺  列)¶
(士傳云干將子/赤鼻眉廣三寸)　施黛　效愁(東觀漢記曰馬皇后眉/施黛左眉小缺補之如)¶
(粟眉風俗通曰桓帝時京師作/愁  細而曲折效梁冀家為之)　増清揚　聫姢(詩曰/清揚)¶
(宛兮言美女之貌在眉目之間宛然美也貌文/選曰修眉聫娟又長眉聫姢美人眉曲細)　翠翰¶
　&KR1459;黛(文選曰蛾眉象翠翰/藝文曰臨妝罷&KR1459;黛)　出蠒　増妍(美女之眉/如新蛾出)¶
(蠒也聊為出蠒眉眉栁宗元乞/巧文曰齒牙饒利  睫増妍)　怨黛　結眉(怨黛舒/還斂)¶
(六朝結眉/惨成慮)　翠羽　逺山(六朝愁含翠羽眉如西亰雜/記曰卓文君眉色  望逺山)¶
<pb:KR3k0055_WYG_265-42b>¶
　轉黛　揚眉(六朝並歌如轉黛揚李白上韓/荆州書曰不使白  眉吐氣)　九聚¶
　八字(金臺録曰朱泚眉分九聚相者告以大/貴信之  遺事曰漢武宮人畫八字眉)¶
　　眉四¶
原蛾眉(詩曰螓/首蛾眉)　介眉(又曰以/介眉夀)　虎眉(帝王紀曰/文王虎眉)　顰¶
眉(西/施)　連眉(列仙傳云楊都女生而連/眉以為異後果得仙道)　黄眉(本傳東/方朔遇)¶
(老母采桑於海濵有黄眉翁曰此昔為吾妻吾却食/吞氣已九千餘歲目中瞳子有青光能見幽隐之物)¶
赤眉(琅邪樊崇天鳯中起為盜王莽使平均公亷丹征/之崇等欲戰恐其衆與丹兵亂皆朱其眉以相識)¶
(是謂赤/眉賊)　齊眉(後隐逸傳/梁鴻妻)　増廣眉(東漢馬廖疏曰城/中好廣眉四方且)¶
<pb:KR3k0055_WYG_265-43a>¶
　(半/額)　原白眉(㐮陽耆舊𫝊曰馬氏五常白眉最/良馬良眉中有白毛故以稱之)　増眉¶
　宇(元徳秀傳房琯每見徳秀歎曰見/紫芝眉宇使人名利之心都盡)　眉嫵(漢雋以眉/嫵媚人也)¶
　　眉月(文選云美女睂如新/月様眉月隐輕紗)　元眉(文選美人/眉秀也)　柳葉¶
　(六朝愁眉/柳葉頻)　眉顰(李白美人卷珠/簾獨坐顰蛾眉)　埽眉(杜淡埽蛾/眉朝至尊)¶
　眉青(韓詩白咽紅/頰長眉青)　曲眉(韓文曲眉/而豐頰)　眉峰(后山詩眉/聳三峰秀)¶
　　眉梨(韻府老人之稱謂/眉秀面如凍棃也)¶
　¶
　¶
<pb:KR3k0055_WYG_265-43b>¶
　¶
　¶
　¶
　¶
　¶
　¶
　¶
御定淵鑑𩔖函卷二百六十¶
