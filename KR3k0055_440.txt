# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.853584
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十五
<pb:KR3k0055_WYG_440-1a>¶
　欽定四庫全書¶
御定淵鑑類函卷四百三十五¶
　　獸部七(驢駝増騾/駱    牛)¶
　　　驢一¶
　原許慎說文曰驢似馬長耳&KR1042;驢子也(&KR1042;亡/東反)　何承天¶
　纂文曰驢一曰漢驪其子曰&KR1042;　増又曰其鳴□(意/)㰳¶
　(啞/)率以午及五更初而鳴　爾雅翼曰驢力在髀　酉¶
　陽雜俎曰驢走少有雙擲者但四足迅行耳　山堂肆¶
<pb:KR3k0055_WYG_440-1b>¶
　考曰性能旋磨及䭾負龎褐低小不甚駿異故曰蹇驢¶
　　清異錄曰驢名長耳公　資暇集曰代呼驢為衛於¶
　文字未見今衛地出驢義在斯乎或曰以其有䩜有槽¶
　譬如諸衛有冑曹也因目為衛　爾雅翼曰晉衛玠好¶
　乗之故以為名　漢書西域傳曰烏桓國有驢無牛¶
　南史曰滑國者車師之别種也野驢有角　原楚辭九¶
　懐曰驥垂兩耳中坂蹉跎蹇驢服駕用日無多　増又¶
　曰駕蹇驢而無策又何路之能極　桞宗元文曰白義¶
<pb:KR3k0055_WYG_440-2a>¶
騄耳之得康莊地逐奔星先飄風而跛驢不出泥滓¶
李白詩曰驊騮拳跼不能食蹇驢得志鳴春風　杜甫¶
詩曰騎驢三十載旅食京華春　又偪仄行曰東家蹇¶
驢許借我泥滑不敢騎朝天　宋蘓軾詩曰蹇驢歩武¶
碎　宋陸游詩曰野橋孤店跨驢行　又曰白驢依舊¶
繫斜陽　又曰乗無禿尾驢　宋王庭珪詩曰長安道¶
上醉騎驢忍凍不知蹄屢蹶　何夢桂詩曰蹇驢豈觧¶
思長道¶
<pb:KR3k0055_WYG_440-2b>¶
　　驢二¶
原符子曰有驢仙者享五百歳負乗而不輟歴無定主¶
大驛於天下　漢書五行志曰靈帝於宫中西園駕四¶
白驢躬自操轡　吴志曰諸葛恪父瑾長面似驢孫權¶
大㑹羣臣使人牽一驢入長檢其面題曰諸葛子瑜恪¶
跪請筆益兩字恪續其下曰之驢舉坐歡笑乃以驢賜¶
恪　世說曰王仲宣好驢鳴既塟魏文帝臨其喪顧語¶
同遊曰王好驢鳴可各作一聲以送之赴客皆作驢鳴¶
<pb:KR3k0055_WYG_440-3a>¶
　文士傳曰晉文帝大親阮籍恒與談戲任其所欲不¶
迫以職事籍從容常言平生曽遊東平樂其土風願得¶
為東平太守文帝大悅即從其意籍便騎驢徑到郡至¶
皆壞府舍諸壁障使内外相望然教令清簡十餘日便¶
乗驢去　晉陽秋曰胡威少有志尚厲操清白父質為¶
荆州守自京都省之家貧無車馬僮僕自驅驢單行拜¶
見父停廏中十餘日辭歸每至客舍自放驢取樵㸑食¶
　増世說曰孝武帝未嘗見驢謝太傅問陛下遥想其¶
<pb:KR3k0055_WYG_440-3b>¶
形當何所似孝武掩口而笑答曰頭當似猪　原陳武¶
别傳曰武本休屠胡人常騎驢牧羊諸家牧䜿十數人¶
或有和歌者武遂學太山梁甫吟之屬　増宋書曰後¶
廢帝昱於耀靈殿上養驢數十　又曰吏部尚書庾仲¶
文荀萬秋嘗詣仲文逢一客姓夏侯言有佳驢仲文便¶
答云甚是所欲客出門遂與相聞索之　南齊書曰王¶
奐初拜僕射劉祥與奐子融載見路人驅驢曰驢汝好¶
為之如汝人才皆已令僕矣　北史曰公孫軌為虎牢¶
<pb:KR3k0055_WYG_440-4a>¶
鎮将發民驢以運糧令驢主加絹一疋乃與受之百姓¶
語曰驢無强弱負絹自壯衆共&KR0339;之　又曰後魏車駕¶
往征蠕蠕司馬楚之與濟陰公盧中山等督運以繼大¶
軍時鎮北將軍封沓亡入蠕蠕說令擊之以絶運蠕蠕¶
乃潛遣覘楚之軍截驢耳而去有告失驢耳者楚之曰¶
必覘賊截之為驗耳賊将至矣乃伐栁為城水灌令凍¶
城立而賊至不可攻逼乃走散　三國典略曰東魏静¶
帝遷都鄴尚書郎以下盡令乗驢　又曰齊蕭慤為太¶
<pb:KR3k0055_WYG_440-4b>¶
子洗馬常患腰痛不堪馳馬齊主令乗驢以見見者笑¶
之　唐書曰郭英又鎮劒南取女人令乗驢擊毬以寶¶
鈿為驢鞍　朝野僉載曰唐楊炯每呼朝士為麒麟楦¶
或問之曰今假弄麒麟者必修餙其形覆之驢上宛然¶
異物及去其皮還是驢耳　又曰王及善後為右相無¶
甚設施惟不許令史軰將驢入室終日驅逐號驅驢宰¶
相　國朝傳記曰武后初稱周恐下心不安乃令人自¶
舉供奉官正員外多置裏行拾遺補闕御史至有車載¶
<pb:KR3k0055_WYG_440-5a>¶
斗量之詠有御史臺令史將入室值裏行御史數人聚¶
立門内令史不下驢衝過其間諸御史大怒將杖之令¶
史云今日之過實在此驢乞先數之然後受罰御史許¶
之謂曰汝技藝可知精神極鈍何物驢畜敢於御史裏¶
行於是羞赧而止　食貨志曰天寶三載海内冨貴道¶
路列肆具酒食以待行人店有驛驢　孔帖曰敬宗寶¶
歴二年六月甲子觀驢鞠角觝於三殿　宋史曰范廷¶
召為殿前都指揮使尤不喜驢鳴聞必擊殺之　東軒¶
<pb:KR3k0055_WYG_440-5b>¶
筆錄曰韓魏公琦帥陜西日將四路進兵以取夏定計¶
大兵一入界則倍道兼程而進幕客楚執中曰糧道豈¶
能兼程公曰吾已盡括闗中之驢運糧行速可與兵相¶
繼也萬一深入而糧食盡自可殺驢而食矣執中曰驢¶
子大好酬奬韓公惡其無禮不使入幕　續聞見近錄¶
曰王荆公歸金陵居鍾山下出即乗驢一卒牽之而行¶
若牽卒在前聽牽卒所之若牽卒在後則聽驢矣欲止¶
即止或坐松石之下或田野耕鑿之家或入寺隨行未¶
<pb:KR3k0055_WYG_440-6a>¶
嘗無書或乗而誦之或憩而誦之仍以囊盛餅十數枚¶
食罷即遺牽卒牽卒食餘即以飼驢　宜春傳信錄曰¶
彭伉之妻湛賚之姨也伉舉進士湛猶為縣吏嘗侮之¶
未數歳一舉登第伉方跨長耳縱遊郊郭忽有僮馳報¶
湛郎及第伉失聲而墮故友人謔曰湛郎登第彭伉落¶
驢今落驢橋是其地也　玉壺氷曰魏野居陜州東郊¶
出即乗白驢　宋程頤家世&KR0199;事曰族父文簡公應舉¶
來京師惟乗一驢更無餘資至則賣驢得錢數千伯祖¶
<pb:KR3k0055_WYG_440-6b>¶
殿直輕財好義待族人甚厚日責文簡公具酒餚欲觀¶
其器度文簡公訴曰驢兒已喫至尾矣　宋司馬光詩¶
話曰韓退處士放誕不拘以詩自名常跨一白驢自有¶
詩曰山人跨雪精上便不論程嗅地打不動笑天休始¶
行為人所稱好着寛袖鶴氅醉則鶴舞石曼卿贈詩曰¶
醉狂黝鶴舞閑臥白驢號　金史曰世祖嘗乗醉騎驢¶
入室中明日見驢足跡問而知之自是不復飲酒　下¶
帷短牒曰國朝劉馬太監從西畨得一黒驢進上能一¶
<pb:KR3k0055_WYG_440-7a>¶
日千里善鬭虎上取虎城牝虎與鬭一蹄而虎斃又鬭¶
牡虎三蹄斃之後取鬬獅折其脊劉大慟蓋龍種也¶
　　驢三¶
原名駒　竒畜(上見臧道顔弔驢文騾史/記曰匈奴奇畜即驢  也)　廣額　長¶
耳(上見袁淑俳諧/文  下詳驢一)　子瑜面　孫楚聲(上詳驢二吳志/  晉書曰王濟)¶
(字武子好驢鳴武子死孫楚哭之甚哀曰子好驢鳴為/汝作一聲而形體俱似弔客皆笑楚怒曰諸君不死而)¶
(使武子/死乎)　乗賣藥　用為輦(張楷字公超隐華隂山乗/驢車至縣賣藥  後漢鄧)¶
(訓用驢/為輦)　入市　至門(後漢向栩字興甫狀若狂好披/髪跣足騎驢入市乞匄後徴拜)¶
<pb:KR3k0055_WYG_440-7b>¶
(趙相時人謂其必脱素從儉而栩更乗鮮車御良馬世/疑之  晉劉兆字延世博學受業者數千人嘗有人着)¶
(鞞騎驢至兆門云欲見劉延世門人大怒白兆兆曰聽/前進則倨牀問兆經義因為兆辨難兆不能對去不知)¶
(姓/名)　常鳴　忽死(戴良母喜驢鳴良常作之以樂其母/  後漢薊子訓與諸生詣許駕驢車)¶
(道上𬨨主人驢忽死蟲蛆流出主人遽白訓/訓乃安坐飲食畢徐以杖叩之驢遂如初)　獲千頭¶
　續兩字(石勒將劉堂以驢千頭運糧祖逖追/擊之於汴遇獲之  下見驢二吳志)　増耳¶
大　形龎(孔帖曰李忠臣帝嘗謂卿耳大真貴兆對曰/臣聞驢耳大龍耳小帝喜其野而誠  下見)¶
(後栁宗/元文)　百金　千里(下幃短牒曰王粲好驢家畜數/頭其價有百金者其一曰落釵)¶
(其二曰逺遊其三曰鷙羽其四曰白風其五曰臨江其/六曰上雲其七曰奔濤其八曰飛星  湖海捜奇曰陜)¶
<pb:KR3k0055_WYG_440-8a>¶
(西民家畜一驢其壻借乗入市踰時往返百里如飛壻/心竊愛之翁問歸何太早壻詭云驢劣行十里即臥不)¶
(肯起因牽之歸耳乃誤我一日翁憎其驢壻去殺而烹/之壻聞急止曰我戲耳然驢已皮矣惋恨間取其腹視)¶
(腰有六腎蓋千里/驢也翁怒絶其壻)　載酒　運食(避暑錄話曰酒有名/騎驢酒當是以驢載)¶
(之而行也有西域志曰烏塲國特檀山山中有寺大有/衆僧日日  驢運食無控御者自來留食還去莫知所)¶
(在/)　養殿上　縶廏中(上詳驢二宋書驢類雋曰/崔浩留眭夸縶  廏中)　青¶
衫跨　素服乗(東軒筆錄曰盧多遜自宰相責厓州司/户出獄日青衫跨驢  孔帖曰五代劉)¶
(鄩王師範敗降梁從周為具齎装送鄩歸梁鄩曰降/將蒙恩不誅幸矣敢乗馬而衣裘乎乃素服乗驢)¶
出遊作賦　偷跨罰詩(宋史曰陳彭年常因京城大酺/跨驢出遊搆自東華門至闕前)¶
<pb:KR3k0055_WYG_440-8b>¶
(已口占數千言秀冷齋夜話曰王安石嘗與俞秀老至/報寧公方假寐  老私跨驢入法雲謁寶覺禪師公知)¶
(之有頃秀老至公佯睡睡起遣秀老下階曰為僧子乃/敢盗跨吾驢秀老叩頭願有自贖公曰罰松聲詩一首)¶
(秀老立就極佳山中人忘之後人為之補曰萬壑/揺蒼烟百灘渡流水下有跨驢人蕭蕭吹醉耳)　舞¶
柘枝　驚蝶夢(歸田錄曰咸平五年試進士以有教無/類題王沂公為第一其警句有神龍異)¶
(禀猶嗜欲之可求云云時有䡖薄子擬作四句云相國/寺前熊翻觔斗望春門外驢舞柘枝雖鄙俚亦着題也)¶
(鐵墨客揮犀曰昔人曽有為驢吃牡丹賦云展似/  之雙蹄驚回蝶夢聳如船之両耳不聽鶯聲)　造¶
丞相㕔　遊華陰縣(墨客揮犀曰賈魏公為相日有方/士許姓對人無貴賤皆稱我公欲)¶
(見之邀之數四卒不至後苦邀致之許竟欲騎驢造丞/相㕔門吏止之曰此丞相㕔門雖丞郎亦湏下許曰我)¶
<pb:KR3k0055_WYG_440-9a>¶
(無所求於丞相丞相召我來若如此但湏我去耳不下/驢而去門吏急追之不還  摭遺曰李白失意遊華山)¶
(縣宰方開門决事白乗醉跨驢過門宰不知太白也怒/引至庭下曰汝何人輙敢無禮曰乞供狀無姓名曰曽)¶
(用龍巾拭唾御手調羮力士脱靴貴妃捧硯/天子殿前尚容走馬華陰道上不許騎驢)　鄭圃往¶
來　㶚橋風雪(蒙齋筆談曰咸平景徳間隱士楊朴居/鄭州號能詩性僻嘗騎驢鄭圃每欲作)¶
(詩即伏草中𠖇捜或得之則躍而起適遇之者無不驚/  𤨏言曰鄭綮云詩思在㶚橋風雪中驢子背上)¶
　子厚意似　浪仙吟苦(源流至論曰張子厚聞驢鳴/而知已意之相似  彚苑詳)¶
(注曰賈島苦吟雖逄公卿貴人皆不知覺一日在驢上/作推敲二字未安見京兆出跨驢不避呼詰之久乃得)¶
(釋/)　果老噀成　希夷笑墜(續仙記曰張果老白驢休/則疊之如紙置巾箱中以)¶
<pb:KR3k0055_WYG_440-9b>¶
(水噀之復成驢矣極山堂肆考曰陳摶乗驢入汴/中途聞宋太祖登  大笑墜驢曰天下於是定矣)　畵¶
壁踏具　過橋留跡(盧氏雜記曰吳道子嘗訪僧不禮/遂畵一驢於壁一夜僧具踏破惱)¶
(亂不堪嘗一統志曰趙州安濟橋相/傳張果  乗驢過此橋所踏跡尚存)　短轡長鞦　廻¶
衡負磨(摭言曰唐咸通中以進士車服僣差不許乗馬/時塲中不減千人雖勢可熱手亦皆騎驢或嘲)¶
(之曰今年敕下盡騎驢短轡長鞦滿九衢清瘦兒郎/猶自可就中愁殺鄭昌圖  下見宋袁淑九錫文)¶
據鞍讀書　嗜草觸木(江鄰㡬調藍山尉騎驢赴官每/據鞍讀書至迷失道家人求之)¶
(乃覺草宋史曰杜常折節學問甞跨驢讀書/驢嗜  失道不知覺觸桑木而墮額為之傷)　入宣政¶
殿　起裸遊館(孔帖曰蘇源明疏云聖皇廵蜀之初都/内財貨吏民家産糜散於道路之中至)¶
<pb:KR3k0055_WYG_440-10a>¶
(有騎馬乗驢入宣政紫宸者内拾遺記曰靈帝初/平三年起裸遊館於西園使  䜿驢鳴於館北)　雲¶
中騎碧　夢裏着緋(李賀詩曰誰使任公子雲中騎碧/驢  韻府羣玉曰張鷟夢着緋騎)¶
(驢/)　主簿自控　法掾騎歸(類書纂要曰李若谷為長/社主簿赴任自控妻驢)¶
(澠水燕談錄曰祥符中有劉偁者為陜西司法叅軍廉/慎至貧罷官無以為歸訃賣所乗馬辦装跨驢以歸魏)¶
(埜以詩贈行曰誰似甘棠/劉法掾來時騎馬去乗驢)　毛成字　鳴應更(泊宅編/曰天聖)¶
(中侍中馮拯卒次年京城南錫慶院側人家生一驢腹/下白毛成馮拯二字馮氏以金贖之潛育於室中  又)¶
(潛確類書曰林化士隱跡武當山過襄陽題疏累年不/歸所化錢物皆以非理喪盡一夕合山道衆夢林歸明)¶
(日乃莊户送一驢上山䭾載身上毛成/林字呼其名即應  下見袁淑九錫文)　笑似磨　喻¶
<pb:KR3k0055_WYG_440-10b>¶
叅禪(東坡詩曰應笑謀生拙團團似磨驢覔傳燈/錄曰道人不解心即是佛真是騎驢  驢)　渡¶
水　衝泥(盧雲詩曰渡水蹇驢雙耳直入/宋孫覿詩曰騎驢渺渺衝泥)¶
　　驢四¶
増神驢(洞冥記曰修彌國多神馬驢髙十尺毛色皎然/能行水上有兩翼或飛於海上嘗與牝馬合則)¶
(生神/驢)　海驢(海驢形似驢嘗於秋月登島産乳皮製雨/具雨不能潤  海語曰出東海舶估有得)¶
(其皮者毛長二寸許晴則𣯶𣯶下垂陰則髦䋱整整也/或以製臥褥善人御之竟夕安寝不善人枕籍䰟乃數)¶
(驚矣島人詫其/靈不敢畜也)　金驢(酉陽雜俎曰晉僧朗住金榆山/及卒所乗驢上山失之時有人)¶
(見者乃金驢矣樵者往往聽其鳴/響土人言金驢一鳴天下太平)　赤驢(釋道安嘗乗/赤驢往來荆)¶
<pb:KR3k0055_WYG_440-11a>¶
(襄間朝夕而見今河東寺/上有驢臺峴南有中驢村)　死驢(風俗通曰凡人相罵/曰死驢醜惡之稱也)¶
(董卓陵虐王室/執政皆如死驢)　跛驢(葛洪傳曰藏逸/跡於跛驢之伍)¶
　　驢五¶
原文宋袁淑俳諧集廬山公九錫文曰若乃三軍陸邁¶
糧運艱難謀臣停算武夫吟嘆爾乃長鳴上黨慷慨應¶
官﨑嶇千里荷囊致餐用㨗大勳歴世不刋斯實爾之¶
功也音隨時興晨夜不嘿仰契元象俯協漏刻應更長¶
鳴毫分不忒雖挈壺著稱未足比徳斯又爾之智也若¶
<pb:KR3k0055_WYG_440-11b>¶
乃六合昬晦三辰幽冥猶憶天時用不廢聲斯又爾之¶
明也青脊隆身長頰廣額修尾後垂巨耳雙磔斯又爾¶
之相也嘉麥既熟實湏精麪負磨廻衡迅若轉電惠我¶
衆庶神祗獲薦斯又爾之能也爾有濟師旅之勳而加¶
之以衆能是用遣中大夫閭丘騾加爾使銜勒大鳴鴻¶
臚斑脚大將軍宫亭侯以揚州之廬江江州之廬陵吳¶
國之桐廬合浦之珠廬封爾為廬山公　臧道顔弔驢¶
文曰夫徴祥契於有感景行表於事迹故銓才授任必¶
<pb:KR3k0055_WYG_440-12a>¶
求之卓越考能覈用亦存乎望實以貌定名則稱謂而¶
標聲色位號則由焉而授爰有奇人西州之馳驅體質¶
强直禀性沉雅聰敏寛祥髙音逺暢真盧氏之名駒也¶
増唐栁宗元黔之驢曰黔無驢有好事者船載以入至¶
則無可用放之山下虎見之龎然大物也以為神蔽林¶
間窺之稍出近之憗憗然莫相知他日驢一鳴虎大駭¶
逺遁以為且噬已也甚恐然往來視之覺無異能者益¶
習其聲又近出前後終不敢摶稍近益狎蕩倚衝冒驢¶
<pb:KR3k0055_WYG_440-12b>¶
不勝怒蹄之虎因喜計之曰技止此耳因跳踉大&KR1487;斷¶
其喉盡其肉乃去噫形之龐也類有徳聲之宏也類有¶
能向不出其技虎雖猛疑畏卒不敢取今若是焉悲夫¶
　　騾一¶
増廣志曰騾北方或曰罔　許慎說文曰騾驢父馬母¶
也駃騠馬父驢母也　爾雅翼曰蜀中縣有馬與牛合¶
而生者皆牛為牡馬為牝故今川廣皆産騾生於廣者¶
蹄輕産於蜀者蹄重以大武之遺種也　又曰驘力在¶
<pb:KR3k0055_WYG_440-13a>¶
腰騎乗者隨其力而進退之驘股有瑣骨故不能生其¶
狀大骨若臼而口小小骨若杵而頭大小口銜大頭故¶
不可出此騾所以不滋息也　蟫史曰騾不生育性剛¶
善走視馬則小視驢則大北方人多取以駕車力耐逺¶
行而不困　潛確類書曰騾似驢健於馬舊非中國所¶
産故漢書以為匈奴奇畜　抱朴子曰世不信騾乃驢¶
馬所生云各自有種况乎仙者難知之事哉¶
　　騾二¶
<pb:KR3k0055_WYG_440-13b>¶
増吕氏春秋曰趙簡子有兩白騾甚愛之陽城胥渠處¶
廣門之官夜欵門而謁曰主君之臣胥有疾醫教之曰¶
得白騾肝病則止不得則死謁者入通董安于御於側¶
愠曰嘻胥渠也欺我君請即刑焉簡子曰夫殺人以活¶
畜不亦不仁乎殺畜以活人不亦仁乎於是召庖人殺¶
白騾取其肝以與陽城胥渠無㡬何趙兵興而攻翟廣¶
門之左七百人右七百人皆先登而獲甲首人主胡可¶
以不好士　洞冥記曰元封四年修彌國獻駮騾髙一¶
<pb:KR3k0055_WYG_440-14a>¶
丈毛色赤斑旋成日月之象帝以金瑶物器盛芻以飼¶
之置於黄門廏東方朔曰此六畜之下者無為深愛况¶
戎翟獻其鄙獸費財毁徳非所以示天下也宜置之於¶
負乗不用則棄之於野上乃放之後野人見有赤蛇自¶
天屬地有雲氣來繞地及雲徐馳復變為赤龍騎之入¶
雲有人來告上曰滑稽兒使吾失龍矣朔曰龍何難值¶
恐陛下費金瑶終化為驢騾耳　史記曰大將軍衛青¶
圍匃奴薄暮乗六騾壯騎可數百冒圍去追之不及¶
<pb:KR3k0055_WYG_440-14b>¶
漢書曰龜兹王絳賓朝漢樂漢衣服制度歸國治宫室¶
如漢家儀外國之人皆曰驢非驢馬非馬若龜兹王所¶
謂騾也　又曰髙昌性難伏乃作歌曰驢非驢馬非馬¶
言髙昌似騾也　晉諸公讚曰劉禪降乗騾車詣鄧艾¶
　東坡詩註曰明皇騎青騾入蜀　唐書曰吳少誠據¶
蔡州地既少馬而廣畜騾乗之教戰謂之騾子軍尤稱¶
勇悍　又曰吴元濟叛其將有董重質者守廻曲其部¶
下乗騾即戰號騾子都尉最為悍勁官軍&KR0106;警備之¶
<pb:KR3k0055_WYG_440-15a>¶
陳摶騎白騾入華山¶
　　騾三¶
増封將軍　逐神仙(開元傳信記曰明皇將登封泰山/益州進白騾至潔朗豐潤權奇偉)¶
(異上遂親乗之柔習安便不知登降之勞也告成禮畢/復乗而下纔及山趾上休息未久有司言白騾無疾而)¶
(殪上嘆異久之諡之曰白騾將軍命有司具槥櫝壘石/為墓墓在封禪壇北數里至今在焉  神仙傳曰薊子)¶
(訓齊人也到京師諸貴人欲見之子訓曰我非有重瞳/八彩欲見我我亦無所道遂去諸貴人各走馬逐之望)¶
(見子訓騾徐行而名馬/逐之不及乃各罷歸)　龜兹國　芙蓉城(上見騾二/漢書  石)¶
(曼卿乗青騾/主芙蓉城)　從公卿遊　與子弟遁(三國典略曰齊/陽休之甞乗騾)¶
<pb:KR3k0055_WYG_440-15b>¶
(遊於公卿畧無慚色牽又曰侯莫陳悦既與其子弟及/麾下數十騎遁走至  屯山不知所趨乃棄馬山谷乗)¶
(騾而/去)　次蒲坂　遊雍丘(揮塵錄曰靖康元年金人犯/濬州徽宗㣲服出通津門御)¶
(小舟將次雍丘阻淺船不得進夜出隄上御駮騾名鵓/鴿青望睢陽而奔  魯女生别傳曰李少君死後百餘)¶
(日後人有見少君在河東蒲坂/乗青騾帝聞之發棺無所有)¶
　　駱駝一¶
原淮南萬畢術曰槖駝之本出泉渠　廣志曰天竺以¶
兆多槖駝　山海經曰號山陽光之山獸多槖駝善行¶
流沙中日三百里負千斤　漢書曰大月氐本行國也¶
<pb:KR3k0055_WYG_440-16a>¶
出一封槖駝(脊上有一封封/髙也若封土然)　西域傳曰鄯善國多駱¶
駝　増南史曰滑國者車師之别種也有兩脚槖駝善¶
負重而行　洽聞記曰于闐有小鹿角細而長與駝交¶
生子曰風脚駝日行七百里其疾如風　後周書曰鄯¶
善古樓蘭國也西北有流沙數百里夏日多熱風為行¶
旅之患其風欲至惟老駝知之即預鳴而聚立埋其口¶
於沙中人以為候以氊擁其鼻口其風迅速湏臾即過¶
不爾則至危斃　原博物志曰燉煌西渡流沙往外國¶
<pb:KR3k0055_WYG_440-16b>¶
濟沙千餘里中無水時有伏流處人不能知皆乗駱駝¶
駱駝知水脉過其處輙停不行以足踏地人於所踏處¶
掘之輙得水　増外國紀錄曰大秦國人長一丈五尺¶
好駱駝　孔帖曰五代囘紇以槖駝耕而種　又曰西¶
域龜兹歳朔鬬槖駝觀勝負以卜嵗盈虚　原異苑曰¶
西域荀夷國山上有石駱駝腹下出水以金鐵及手承¶
取即便對𬨨惟葫蘆承者則得飲之令人身體香浄而¶
成仙其國神祕不可數過　洛中記曰有銅駝二枚在¶
<pb:KR3k0055_WYG_440-17a>¶
宫之南四會道頭髙九尺頭似羊頸身似馬有肉鞍兩¶
箇相對　増爾雅翼曰駝外國之奇畜背有兩峯如鞍¶
其足三節色蒼褐負物至千斤凡欲脊載輙先屈足受¶
之所載未盡終不起古語謂之槖佗槖囊也佗負荷也¶
今云駱駝蓋槖音之轉　酉陽雜俎曰駝性羞木蘭篇¶
明駝千里脚多誤作鳴字駝臥腹不帖地屈足漏明則¶
行千里　𤨏碎錄曰駝峯倒者齒老矣少健者峯直¶
埤雅曰駝毛縟温厚煖於狐貈遇夏常退毛至盡乃能¶
<pb:KR3k0055_WYG_440-17b>¶
避熱故古者冬取皮於狐類而裘成夏取毛於駝類而¶
褐成也　駝性耐寒惡熱　駱駝糞烟直上如狼烟¶
楚辭曰腰褭奔亡勝駕駱駝　牟子引古諺曰少所見¶
多所怪見槖駝以為馬腫背¶
　　駱駝二¶
増拾遺記曰周時有韓房者自渠胥國來獻玉駝髙五¶
丈　原華嶠漢書曰南單于遣使詣闕奉藩稱臣入居¶
於雲中遣使上書獻駱駝二頭文馬十匹　増酉陽雜¶
<pb:KR3k0055_WYG_440-18a>¶
俎曰漢元帝竟寧元年長陵銅駝生毛毛端開花　後¶
魏書曰髙祖不飲洛水嘗以千里足明駝更互向&KR0106;州¶
取水以供膳焉　北齊書曰劉晝綴辭古拙邢子才曰¶
君賦如疥駱駝伏而無嫵媚　酉陽雜俎曰唐置驛置¶
明駝使非邊塞軍機不得擅發　唐五行志曰神龍以¶
後民謡曰山南鳥鵲窠山北金駱駝鐮柯不鑿孔斧子¶
不施柯山南唐也鳥鵲窠者人居寡也山北異域也金¶
駱駝擄獲而重載也　三水小牘曰乾符中劉秉仁為¶
<pb:KR3k0055_WYG_440-18b>¶
江州刺史自京將駱駝至郡因風而逸於廬山下南土¶
無此畜人見而大驚因聚徒擊射而斃乃以狀白州曰¶
獲廬山精劉公訝其事既至愀然曰此吾槖駝也乃命¶
瘞於江壖　南部新書曰梁祖言於昭宗曰趙崇是輕¶
薄團頭於鄂州坐上佯不識駱駝呼為山驢王遂阻三¶
事之拜　五代史曰晉軍擊契丹大敗徳州喪車騎一¶
白槖駝而走　寰宇記曰周世祖征濠夜遣兵持炬乗¶
駱駝絶淮濠兵驚以為鬼乘龍也遂名乘龍洲　閑窻¶
<pb:KR3k0055_WYG_440-19a>¶
括異志曰王洙避暑神廟見一老人佗背及肋有搭白¶
處明日視之乃槖駝也昨夕所見豈其精耶¶
　　駱駝三¶
原出天竺　鬭龍祠(廣志曰槖駝亦出天竺國使東觀/漢記曰河西太守竇融遣  獻槖)¶
(駝南單于上書獻槖駝單于嵗/於龍祠走馬鬬槖駝以為樂事)　識泉源　知水脉(上/見)¶
(郭璞槖駝贊志/下詳上博物)　實外廏　夾中陽(史記蘓秦傳曰蘇/秦說楚威王曰大)¶
(王誠能用臣之愚計則韓齊燕趙鄭衛之妙音美人必/充後宫燕代槖駝良馬必實外廏  陸翽鄴中記曰二)¶
(銅駝如馬形長一丈髙一丈足如牛尾長/二尺脊如馬鞍在中陽門外夾道相向)　孔阜　既¶
<pb:KR3k0055_WYG_440-19b>¶
閑(阜大也/閑習也)　銜尾　量力(銜尾入塞/量力而行)　増偶語　昻頭¶
(清眀投轄錄曰有駝坊使臣夜坐聞户外偶語云舍人/來日當有萬里之役然遂免此苦吾將奈何荅曰諌議)¶
(願自寛㑹當免耳使臣竊視之乃庭中二駝也次早有/㫖差一駝載軍衣入蜀遂死蜀中  天官侍郎吉頊長)¶
(大昻頭仰視郎中張元/一目為望桞吉駱駝)　取經　奏事(胡礪鼓山長樂/寺碑曰磁州山)¶
(中有竹林寺五百羅漢所居隐而不見按齊志云天寶/末嘗使人往此寺取經函使者辭以不知文宣曰卿取)¶
(我駱駝乘之則自至矣使者入山果見一寺門有數僧/相謂曰髙洋駱駝來也問使者曰爾天子使汝來何求)¶
(曰帝命於寺東廊從北第一房取經函及尺八黄帕等/僧命取與之後不復見  明皇雜錄曰哥舒翰常鎮於)¶
(青海路既遥逺遣使嘗乘白駱/駝以奏事白駝日行五百里)　迷宻一峯　車師兩¶
<pb:KR3k0055_WYG_440-20a>¶
脚(北史曰迷宻國正平元年遣使/獻一峯黒駱駝  下詳上南史)　遺瑞龍腦　負養¶
魚函(楊妃外傳曰明皇時交趾貢瑞龍腦香上賜貴妃/十枚妃私發明駝使持三枚遺祿山明駝使腹下)¶
(有毛夜能明日行三百里魚又曰虞孝仁性奢華伐遼/之役以駱駝負函盛水養  以自給宋孫承祐從太宗)¶
(北伐以駱駝負大/函貯水養魚自隨)　助軍　給行(孔帖曰田縉拜夏綏/銀節度使王師伐蔡)¶
(縉上駱駝牛馬助軍持又曰囘紇大歴三年光新可敦/卒以兵部侍郎李涵  節冊拜可敦是時財用屈税公)¶
(卿驘駱/駝給行)　陳廟堂　載珍寶(唐百官志曰獻駝馬則陳/於廟堂  史思明陷兩京)¶
(嘗以駱駝載禁/府&KR0903;寶貯范陽)　飛龍　文豹(唐食貨志曰貞元初關/輔宿兵以飛龍駝負永)¶
(豐倉米給禁軍角孔帖曰南蠻寶利佛逝有/駱駝豹文而犀  且耕且耒名曰牛駝豹)　峯出翠¶
<pb:KR3k0055_WYG_440-20b>¶
釜　槖垂鈴棧(杜甫詩曰紫駝之峯出翠釜訓王安石/詩曰槖垂鈴棧駝鳴□按義  曰牛之)¶
(聲曰牟駝/之聲曰□)　羣七十　收數千(孔帖曰駝之羣以七十/  又曰張光晟勒兵盡)¶
(散囘紇羣胡/收槖駝數千)　藁一圍　鹽三合(典廏令曰凡駝牛日/給藁各一圍鹽三合)¶
　擁褐　蒙帕(成自虚自渭南晩過東陽驛遇雪夜止/佛廟有老僧病夜吟詩曰擁褐藏名無)¶
(定蹤流沙千里度衰容傳得南宗心地後此身應便老/雙峯及曉視之乃一病槖駝在焉  下見後梅聖俞詩)¶
　立雪　知風(輟耕錄曰白湛淵先生續演雅十詩有/云兩駝侍雪立終日飢不起一覺沙日)¶
(黄肉屏那足擬者沙漠雪盛令兩駝趺其旁終夜不動/用斷梗架片氊其上煖勝肉屏且不起心兵也  郁離)¶
(子曰知風莫/過於老駝)¶
<pb:KR3k0055_WYG_440-21a>¶
　　駱駝四¶
増詩宋梅堯臣駱駝詩曰鳴駝出西域銜尾足連連漢¶
驛凌雲去畨人踏雪牽當時識風候過磧辨沙泉老覺¶
肉峯側猶蒙錦帕鮮　元王逄嘆病駝詩曰狂夫東遊¶
乗白騾道途適遇病槖駝紫毛無復好容色肉鞍尚聳¶
雙坡陀南人從來不夢此私怪目擊臨干戈泉渠元自¶
控蕃落天苑畢竟連銀河吳郊楚甸水草淺任重却欲¶
千斤過青袍朝士為起立茜㡌畨僧時撫摩熱風吹塵¶
<pb:KR3k0055_WYG_440-21b>¶
鼻出火積雨成潦瘡生窠牛蝱狗蝨苦嘬血末由驅除¶
知奈何憶昔灤京避暑日氣骨儡峞從鑾和沈沈金甕¶
夾挏馬裊裊錦帶懸靈鼍服勞輦下藉鬋刷屈跡澤畔¶
甘蹉跎疇能推廣愛烏義沒齒仰飼公田禾¶
原贊晉郭璞槖駝贊曰駝惟奇畜肉鞍是被迅騖流沙¶
顯功絕地潛識泉源㣲乎其智¶
　　牛一¶
原爾雅曰犘牛(音麻重千/斤出巴中)犦牛(犎牛也/蒲角反)犤牛(音庳卑/小者)犩¶
<pb:KR3k0055_WYG_440-22a>¶
牛(牛大者/出蜀中)犝牛(無角/牛)黑眥牰(音/袖)黑耳犚(音/尉)其子犢體長¶
牬(音/泲)絶有力欣犌(音/加)　増又曰角一俯一仰觭(音/欺)皆踊¶
觢(音誓竪/角牛)黑唇犉(音純又云牛/七尺為犉)黒腹牧黑脚犈(音/權)　原¶
許慎說文曰牡畜父也從牛土聲犅(古郎/反)特牛□牛牝¶
畜母也從牛七聲犢牛子也牬(普外/反)二歳牛也犙(山眈/反)¶
三歳牛也牭(思貳/反)四歳牛也犗(戒又/音加)騰䮪牛也□(莫江/反)¶
白黑雜毛牛也㹁(力强/反)牻牛也犡(力制/反)牛白脊也□(逹/胡)¶
(反/)黄牛虎文也犖駁也㸹(力拙/反)牛白脊也□(四耕/反)牛駁¶
<pb:KR3k0055_WYG_440-22b>¶
如星也犥(普表/反)牛黃白色也犉(而純/反)黃牛黑唇也㹊(岳/)¶
白牛也㹔(居羊/反)牛長脊也□(叨/)牛徐行也犨牛息聲也¶
一曰牛鳴牷(全/)牛純色也牿(谷/)牛馬牢也犓(楚狗/反)以芻¶
莁養牛也□(加小/反)牛柔謹也　吕忱字林曰□(火口/反)牛¶
鳴也犎野牛也犕(皮祕/反)牛具齒也(牛八歳/為犕)　何承天纂¶
文曰□(力弔/反)牛後脚正也牛羊無角謂之㸰(苦戈/反)牛羊¶
角長謂之觕(上徒/反)　廣志曰犦(涌角/反)牛一曰犎牛有赤¶
豹封牛周留水牛毛青腹大狀如豬有牧牛項上堆肉¶
<pb:KR3k0055_WYG_440-23a>¶
大如斗似馲駝日行三百里出徐門有犤牛猶庳小今¶
謂之稷牛又呼果下牛出廣州髙涼郡犩(五威/反)牛如牛¶
而大肉數千斤出蜀中夔牛重千斤晉時此牛出上庸¶
郡犣(力渉/反)牛旄牛也髀膝尾間皆有長毛花蹄牛髙六¶
尺尾環繞角有四耳角端有肉蹄如蓮花堂牛色黒或¶
黄日南有之潛牛形如水牛一名□(沈/)牛麟牛似鹿又¶
似羊肉美牥(方/)牛如馲駝能行又有㹈牛　増格物總¶
論曰牛母為牸牛父為牯　原易曰畜牝牛吉　又曰¶
<pb:KR3k0055_WYG_440-23b>¶
服牛乗馬引重致逺　増又曰童牛之牿元吉　又曰¶
或繫之牛行人之得邑人之災　原又曰坤為牛　毛¶
詩曰日之夕矣牛羊下來　又曰爾牛來思其耳溼溼¶
(齕而動/其耳)　周官曰牛人掌養國之公牛以待政令祭祀¶
供享牛求牛賓客供積膳牛饗食供膳羞牛軍事供犒¶
牛喪事供奠牛軍旅供兵車之牛牛角長二尺有五寸¶
三色不失謂之載牛(三色本白中青也/載牛掌直一牛)　増冬官考工¶
記曰穉牛之角直而澤老牛之角紾而昔(昔讀為交/錯之錯)¶
<pb:KR3k0055_WYG_440-24a>¶
原禮記曰祭宗廟之禮牛曰一元大武(祭廟之名/武跡也)祭天¶
地之牛角繭栗宗廟之牛角握賓客之牛角尺　又曰¶
帝牛不吉以為稷牛帝牛必在滌三月稷牛惟具　又¶
曰天子以犧牛(全色/也)諸侯以肥牛大夫以索牛(求得即/用無所)¶
(擇/也)　増左傳曰牛雖瘠僨於豚上其畏不死　周書王¶
㑹曰卜盧紈牛大夏兹白牛(野獸形/似白牛)數楚每牛紈牛每¶
牛牛之小者也　郡國志曰竇州特亮縣昔有白牛夜¶
出光影照耀人見牛光號為特亮　交州記曰九真居¶
<pb:KR3k0055_WYG_440-24b>¶
風山夷人有一嫗向田見牛出食斫得鼻鎻長丈餘後¶
人往往見牛夜出光耀數十里也　原寗戚相牛經曰¶
牛岐胡壽(岐牽兩臆/下分為三)眼去角近行駛眼欲得大眼中有¶
白脈貫童子最快二軌齊者快(二軌從鼻至髀為前/軌從髀至額為後軌)頸¶
骨長且大駛璧堂欲得濶(璧堂脚/股門)倚欲得如絆馬(聚而/正也)¶
行欲如羊膺庭欲得廣(膺庭胷/前也)天闗欲行成(天闗脊/接骨)儶¶
骨欲得垂(脊中央/欲得下)捶頭欲得髙百體欲得𦂳蘭株欲得¶
大(尾/株)豐岳欲得大(膝株/骨)垂星欲得有怒肉(垂星蹄上也/肉覆蹄間名)¶
<pb:KR3k0055_WYG_440-25a>¶
(怒/肉)力柱欲得大而成(當車/骨也)懸蹄欲得如八字陰虹屬頸¶
千里(陰虹者有雙筋自尾/骨屬頸寗公所飯)陽鹽欲得廣(陽鹽者夾尾/株前兩臁上)角¶
欲得細身欲得促形欲得如卷大臁疎肋難□龍頭突¶
目好跳常似鳴者有黃　増又曰洞湖無壽珠淵無壽¶
(旋毛當/目下也)上池有亂毛妨主凶(上池角/中央也)豪筋欲得成就(豪/筋)¶
(脚後橫/筋也)毛欲得短宻若長疎不耐寒氣尾不用至地尾¶
毛少骨多有力毛拳角冷者有病膝上肉欲得堅鼻如¶
鏡難牽漦府方易飼水牛肚大尾青最有力　吕氏春¶
<pb:KR3k0055_WYG_440-25b>¶
秋曰亂國之妖有牛馬言　淮南子曰牛岐蹄而戴角¶
者天也穿牛之鼻者人也　又曰剝牛皮以為鼔震三¶
軍之衆然而為牛計者不若服軛　又曰取牛膽塗釜¶
熱即鳴　又曰牛膽塗目莫知其誰注曰取八歳黄牛¶
膽桂三寸着膽中百日因使巧工刻丈夫象着目下為¶
女子着頭上為小兒着頤下盛以五綵囊先齊宿無令¶
人知也　五行傳曰牛畜之任重者屬思　論衡曰牡¶
馬見雌牛不相合者異類也　風俗通曰賣牛勿握角¶
<pb:KR3k0055_WYG_440-26a>¶
令不售恐觸人人不敢取　博物志曰蜀牛不施繩右¶
前曰排左側曰促而生解人語　原𤣥中記曰萬歳樹¶
精為青牛　増金樓子曰東海中有牛剝其皮貫之潮¶
水至則毛起潮去則毛弭　原袁山松宜都山川記曰¶
自峽口泝江百許里至苦牛灘南㟁有重山山頂有石¶
壁上有人負力牽黄牛人跡所絶莫能究焉　竺法真¶
登廬山疏曰増城縣南有列渚洲洲南又有牛潭北㟁¶
有石周圍三丈漁人見金鎻牛嘗出水盤鎻此石上縣¶
<pb:KR3k0055_WYG_440-26b>¶
人張安釣於石上躡得金鎻數十尋俄有物從水中引¶
之力不能禁以刃斷之惟得數尺遂致大富　増集異¶
記曰兖州人船行忽見水上有浮鎻牽取得數十丈乃¶
得一白牛與常牛無異而形甚光鮮可愛知是神物乃¶
放之牛入水鎻亦隨去　吳普本草曰牛黄味苦無毒¶
牛出入呻者有之夜有光走角中牛死入膽中如雞子¶
黄　酉陽雜俎曰牛有黃者或吐弄之嘗有人得其所¶
吐黄剖之中有物如蝶飛去　杜陽雜編曰牛羊共居¶
<pb:KR3k0055_WYG_440-27a>¶
丑未之位牛色蒼雖有雜毛而蒼多近於春陽之生氣¶
故草木經牛噉之餘必重茂　嶺表錄異曰瓊州不産¶
驢馬人多騎黃牛亦餙以鞍韉加之銜勒可騎者皆自¶
小習其歩驟亦甚有穩快者　埤雅曰牛之為物病則¶
耳燥安則温潤而澤故古之視牛者以耳祭義所謂大¶
夫袒而毛牛尚耳也　廣雅曰牛陰物也故起先後足¶
臥先前足　仇池筆記曰牛鬬尾入兩股間　造化權¶
輿曰乾為馬坤為牛乾陽也故馬蹄圓坤陰也故牛蹄¶
<pb:KR3k0055_WYG_440-27b>¶
坼陽病則陰勝故馬疾則臥陰病則陽勝故牛疾則立¶
　席上腐談曰牛順物順風而行則順　空同子曰牛¶
主耕故柔　束晳近遊賦曰乗露車以偃蹇駕蘭單之¶
疲牛連縋索以為鞅結斷梗而為鞦　李後村詩曰牛¶
牧雨聲陂　宋孔平仲禾熟詩曰老牛粗了耕耘債囓¶
草坡頭臥夕陽　宋孫覿詩曰老牯浮鼻水中歸　宋¶
范成大詩曰繫牛莫礙門前路移繫門西碌碡邊　陸¶
游詩曰烟浦聽呼牛　又曰歸牛自識家　又曰平野¶
<pb:KR3k0055_WYG_440-28a>¶
草深黄犢健　又曰疲牛臥斜日¶
　　牛二¶
原吕氏春秋曰昔葛天氏之樂三人操牛尾投足以歌¶
八闋　世本曰胲作服牛(胲黄帝臣/也能駕牛)　増又曰少昊時¶
人始駕牛　原符子曰堯以天下讓巢父巢父曰君之¶
牧天下亦猶余之牧孤犢君牧天下是各有其所牧矣¶
君焉用惴惴然以所牧而與余余無用天下為也於是¶
牽犢而去　増山海經曰稷之孫曰叔均是始作牛耕¶
<pb:KR3k0055_WYG_440-28b>¶
注始用牛犂也　穆天子傳曰天子大饗正諸侯王七¶
萃之士於丕衍&KR1809;韓之人獻用牛三百　又曰天子飲¶
於文山有獻牥牛二百牛能行沙中如槖駝　拾遺記¶
曰周幽王時牛化為虎　原列異經曰秦文公伐梓樹¶
梓樹化為牛文公遣騎擊之騎墮地被髪牛畏之入水¶
不出沒豐水中秦乃立怒特祠　琴操曰寗戚飯牛車¶
下叩角而商歌曰南山矸白石爛生不逄堯與舜禪短¶
布單衣裁至骭長夜漫漫何時旦齊桓公聞之舉以為¶
<pb:KR3k0055_WYG_440-29a>¶
相　吕氏春秋曰百里奚未遇時飯牛於秦鬻以五羊¶
之皮公孫枝得而獻諸穆公穆公用之謀無不當舉必¶
有功　張温自理曰昔百里奚賢繆公欲干之繆公好¶
牛奚因賃養牛公出遊登車以問百里百里曰臣之所¶
長非養牛者也乃養民也視牛察士乃知賢人也遂與¶
同車而出　左傳曰介葛盧來朝禮之加宴好葛盧聞¶
牛嗚曰是生三犧皆用之矣其音云問之而信　又曰¶
秦師伐鄭商人弦髙將市於周遇之以乘韋先牛十二¶
<pb:KR3k0055_WYG_440-29b>¶
犒師曰寡君聞吾子將歩師出於敝邑敢犒從者　又¶
曰楚子為陳夏氏亂故伐陳殺夏徴舒因縣陳申叔時¶
使於齊復命不賀而退王使讓之對曰抑人有言曰牽¶
牛以蹊人之田而奪之牛牽牛以蹊者信有罪矣而奪¶
之牛罰已重矣諸侯之從討有罪也今縣陳貪其冨也無¶
乃不可乎王曰善　又曰鼷鼠食郊牛角改卜牛鼷鼠¶
又食其角乃免牛　莊子曰或聘莊子應其使曰子見¶
夫犧牛乎衣以綵繒文繡食以蒭菽及其牽而入於太¶
<pb:KR3k0055_WYG_440-30a>¶
廟雖欲為孤犢其可得乎　又曰庖丁為文惠君解牛¶
曰臣之刀十九年所解千牛而刀刅若新彼節者有間¶
而刀刅無厚以無厚入有間恢恢乎其於遊刅必有餘¶
地是以十九年刀刅如新　蜀王本記曰秦惠王欲伐¶
蜀乃刻五石牛置金其後蜀人見之以為牛能大便金¶
牛下有養卒以為此天牛也能便金蜀王以為然即發¶
卒千人使五丁力士拖牛成道致三枚於成都秦得道¶
通石牛力也後遣丞相張儀等隨石牛道伐蜀　孟子¶
<pb:KR3k0055_WYG_440-30b>¶
齊宣王問曰齊桓晉文之事可得聞乎孟子曰仲尼之¶
徒無道者未之聞也臣聞王坐堂上有牽牛過者王問¶
之對曰將以釁鐘王曰吾不忍其觳&KR1100;而就死以羊易¶
之是見牛未見羊也此乃仁術足以王矣　史記曰騎¶
刼攻即墨田單取牛千頭衣以五彩束矛其角縛火其¶
尾穿城而出牛壯士五千銜枚隨其後牛出火明所觸¶
皆死壯士因擊之城上士大譟燕師大敗騎刼死乘勝¶
追北三戰三克遂收齊城　風俗通曰秦昭王使李氷¶
<pb:KR3k0055_WYG_440-31a>¶
為蜀守開成都兩江溉田萬頃江神歳取童女二人為¶
婦氷自以其女與神為㛰往至神祠勸神酒杯但澹水¶
氷厲聲責之因忽不見良久有兩蒼牛鬬於㟁𠊓有間¶
氷還流汗謂官屬曰吾鬬大極不當相助耶南面腰中¶
正白者我綬也主簿乃刺殺北面者江神遂死蜀人慕¶
其氣決凡壯健者因名氷兒　漢書曰梁孝王北獵獻¶
牛者足出背上　漢武内傳曰封君逹少好道入鳥鼠¶
山百餘年還鄉里常乘青牛故謂為青牛道士　増湘¶
<pb:KR3k0055_WYG_440-31b>¶
中記曰長沙西南有金牛巖漢武帝時有一田父牽赤¶
牛告漁人欲渡漁人曰船小恐不勝牛田父曰但相容¶
不重困於君船於是人牛俱上及半江牛糞於船田父¶
曰以此相贈既渡漁人怒其汚船以橈撥糞棄水欲盡¶
方覺是金訝其神異乃躡之但見人牛入嶺隨至而掘¶
之莫能及也今掘處猶存　洞冥記曰元封中大秦獻¶
牛善走多力使輦銅石起望仙宫迹在石上皆如花形¶
故陽闗之外有花牛津　原博物志曰近世有居於海¶
<pb:KR3k0055_WYG_440-32a>¶
渚年年八月有浮槎來甚大往返不失其期此人乃齎¶
糧乘槎而去忽忽不覺晝夜奄至一處有城郭屋舍宛¶
然望室中多見織婦見一丈夫牽牛渚次飲之此人還¶
以問蜀人嚴君平君平曰某月有客星犯斗牛即此人¶
到天河也　増後漢書曰光武初起騎牛殺新野尉乃¶
得馬　酉陽雜俎曰漢建武二十一年有人騎白牛蹊¶
人田田父訶詰之乃曰吾北海使將看天子登封遂乗¶
牛上山田父尋至山惟見牛跡遺糞皆為銀明年世祖¶
<pb:KR3k0055_WYG_440-32b>¶
封禪　原謝承後漢書曰劉寛常行有人失牛者乃於¶
路就寛車中認之寛無所言下駕歩歸有頃認者得牛¶
而送還叩頭謝曰慚負長者寛曰物有相類事容脫誤¶
幸勞見歸何為謝也　漢書曰桓帝出遊河上忽有一¶
青牛從河中出走踼帝人皆驚走大尉公時為殿中將¶
軍有勇力走逆牛牛見公走還河公以手挽牛左足右¶
手持斧斫牛頭而殺之此青牛者萬年之木精也　諸¶
葛亮集曰木牛者方腹曲頭一脚四足頭入領中舌着¶
<pb:KR3k0055_WYG_440-33a>¶
於腹載多而行少宜可大用不可小使特行者數十羣¶
行二十里曲者為牛頭雙者為牛蹄橫者為牛項搏者¶
為牛足也　蜀志曰蔣琬夜夢有一牛頭在門前流血¶
滂沱意甚惡之問占夢趙直直曰夫見血者事分明也¶
牛角及鼻公字之象君位當至公大吉之徴也　魏略¶
曰鉅鹿時苗為夀春令始至官乘牸牛歳餘牛生一犢¶
及去留其犢謂主簿曰令來時本無此犢是淮南所生¶
也吏曰六畜不識父自當隨其母苗不聽　曹嘉之晉¶
<pb:KR3k0055_WYG_440-33b>¶
記曰羊袩子暨為青州刺史牛於州産犢及暨去職以¶
官室所生遺之而去　増相牛經曰自寗戚𫝊百里奚¶
漢世河西薛公得其書以相牛千百不失至魏世髙堂¶
生傳晉髙祖宣皇帝其後王愷祕其書　晉朝雜事曰¶
太康九年三月幽州上言塞北有死牛頭語　干寶晉¶
記曰南康朱沖其鄰人失犢與沖犢相類來取之沖不¶
與爭後得之於堅氷之下慚謝沖沖不受　晉書曰石¶
崇與貴戚王愷奢靡相尚嘗與出逰爭入洛城崇牛迅¶
<pb:KR3k0055_WYG_440-34a>¶
若飛禽愷不能及乃宻貨其帳下問其所以對曰牛奔¶
本迅良由御者逐之不及而反制之可聽偏轅則駛矣¶
因從之遂爭長　又曰王延家中生一犢他人認之延¶
牽與之初無憾色其人後知其妄認送犢還延叩頭謝¶
罪延以與之不取也　物異志曰惠帝大安中張聘所¶
乗母牛言曰天下亂乗我何之聘懼而還又曰歸何早¶
也後又人立而行　晉書曰扶餘國若有軍事殺牛祭¶
天以其蹄占吉凶蹄解者為凶合者為吉也　渚宫故¶
<pb:KR3k0055_WYG_440-34b>¶
事曰桓沖鎮江陵正㑹夕當烹牛牛忽熟視帳下都督¶
甚久目中淚下都督咒之曰汝若能向我跪者當啓活¶
也牛應聲而拜衆甚異之都督復謂曰汝若湏活遍拜¶
衆人牛涕隕如雨遂遍拜值沖醉不得啓遂殺之　幽¶
明錄曰桓靈寳在南郡國居第時出詣殷荆州於鵠穴¶
逄一老公驅青牛桓即以所乘馬易牛乘至零陵駛疾¶
非常因自駕飲牛牛徑入水不出桓遣人覘守經日絶¶
跡也　劉敬叔異苑曰余以義熈十三年為長沙景王¶
<pb:KR3k0055_WYG_440-35a>¶
驃騎叅軍在西州得一黄牛時將貨之便晝夜流淚銜¶
草不食　幽明錄曰元嘉中益州刺史吉翰遷為南徐¶
州先於蜀中載一青牛嘗自乗翰遘疾多日牛亦不肯¶
食及亡牛流涕滂沱吉氏喪未還都先遣驅牛向宅牛¶
不肯行知其異即待喪喪既下船便隨去　南齊書曰¶
齊明帝賜蕭頴胄以常所乗白□牛　事文類聚曰陶¶
𢎞景梁人隱身不仕武帝屢聘之𢎞景乃畵兩牛以獻¶
一牛放水草之間一牛着金籠頭有人執杖驅之帝笑¶
<pb:KR3k0055_WYG_440-35b>¶
曰此人欲效曳尾之龜豈可致之　三國典略曰梁出¶
師拒侯景邵陵王綸次鍾離將殺牛勞士一牛走入馬¶
廏牴殺綸所乘駿馬又以兩角貫一馬腹載之而行衝¶
突營幕軍中驚亂　後魏書曰魏道武謂尚書崔元伯¶
曰蠕蠕之人昔來號為頑嚚每來操掠駕牸牛奔遁驅¶
犍牛隨之牸牛伏不能前異部人有教其以犍牛易之¶
者蠕蠕曰其母尚不能行而况其子終於不易遂為敵¶
所虜　北史曰後魏元仲景性嚴峭孝莊時兼御史中¶
<pb:KR3k0055_WYG_440-36a>¶
尉京師肅然每向臺恒駕赤牛時人號赤牛中尉　劉¶
子𤣥乗馬議曰魏晉以降訖於隋代朝士又駕牛車¶
朝野僉載曰洛州杜元有牛一頭甚憐之夜夢見其牛¶
有兩尾以問占者李仙藥曰牛字有兩尾失字也經歳¶
日果失之　武后元年有獻三足牛者宰相皆賀侍御¶
史王求禮颺言曰凡物反常皆為妖此鼎足非其人政¶
教不行之象也太后為之愀然　孔帖曰長安中宗晉¶
卿家牛生三角大歴八年武功櫟陽民家牛生犢二首¶
<pb:KR3k0055_WYG_440-36b>¶
咸通七年荆州民家牛生犢五足　唐末京師春逰以¶
觀牡丹為勝賞有富人劉訓者邀客賞花乃繫水牛數¶
百在前指曰此劉氏黑牡丹也　詩話曰李家明滑稽¶
善諷諫從後主登臺望鍾山見牛臥樹陰下嗣主曰牛¶
且熱矣家明上絶句曰曽遭寗戚鞭敲角又被田單火¶
燎身閒背斜陽嚼枯草近來問喘更何人　宋仁宗慶¶
歴中貝州卒王則叛八年以文彦博為河北宣撫使討¶
之彦博穿地道入城賊縱火牛槍中牛鼻牛還攻賊賊¶
<pb:KR3k0055_WYG_440-37a>¶
大潰敗火牛一也田單用之而勝王則用之而敗　詩¶
話曰陳仲舉賢良熈寧中言新法不便謫南康酒稅豢¶
兩黃犢時與劉凝之逰廬山凝之掛冠隱居嘗作騎牛¶
歌曰我騎牛君莫笑世間萬物從吾好李伯時因畵為¶
圖新安人竹州先生吳恭父㣲亦題古風云汗血聲利¶
塲舉世循一軌風霜老觳觫松路石齒齒牛痩僕夫疲¶
纍纍山谷裏兩翁非病狂顧獨不取彼牛背有佳處未¶
可語俗子　燕閒常談曰宗汝霖澤政和初知萊州掖¶
<pb:KR3k0055_WYG_440-37b>¶
縣時户部下提舉司科買牛黄督責甚急州縣百姓競¶
屠牛以取黄既不登所科之數則相與歛錢以賄上下¶
胥吏丐免汝霖獨以狀申提舉司言牛遇嵗疫則多病¶
有黄今太平之久和氣充塞縣境牛皆充腯無黄可取¶
使者不能詰一縣獲免　清波雜志曰政和丁酉真州¶
村民家群犬爭一牛脛骨相嗾不已村人持挺驅逐不¶
去因奪而破之其中血髓堅凝如玉自成一菩薩象衣¶
紋瓔珞相貌奇特雖雕琢有所不及其家取而藏之¶
<pb:KR3k0055_WYG_440-38a>¶
又曰政和丁酉歲真州郊外一家屠一牛買肉者往往¶
於刲割之際錚錚有聲視之於肉脉中皆有舍利大小¶
不一光瑩如玉詢之數家皆有之自是一村之民不復¶
食牛　夷堅志曰建昌控鶴鄉有汝嶺絶髙民居嶺西¶
者畜一水牛甚大每旦牧於嶺下至暮歸淳熙乙亥冬¶
忽失所在遍索不得意為盗所竊聞於保伍後三日有¶
樵夫曰爾牛過嶺正見虎牛倚石崖下臨虎虎作勢相¶
拒越衆莫敢逼奮刃直前將刺虎則牛虎皆已立死時¶
<pb:KR3k0055_WYG_440-38b>¶
方盛寒故僵而不仆民與二子舁還屠剥之視其肉虎¶
無他異獨牛之心膽皆已裂蓋力雖可格虎而震懼至¶
是云　遼史禮志曰皇帝親征刑青牛白馬以祭天¶
元史曰婦人製燕服不如法者及妬者乗以驏牛狥部¶
中　又曰布札爾奮身力戰中數矢悶仆昏絶太祖命¶
取一牛剖其腹納布札爾於牛腹浸熱血中移時遂甦¶
　世史正綱曰北人呼牛為布哈元世祖賜楊漢英名¶
曰賽音布哈賽音好也布哈牛也　輟耕錄曰陳雲嶠¶
<pb:KR3k0055_WYG_440-39a>¶
名柏為侍儀舍人嘗雪中騎牛拜米南宫墓詩曰少年¶
不解事買駿輕千金何如小黃犢踏雪空山深小小雙¶
牧童吹笛穿松林醉拜南宫墓地下有知音¶
　　牛三¶
原文角　花蹄(臧彦駚牛賦曰乃有超羣獨出騂毛文/角玷斑凝白鮮纖蜎曲  洞𠖇記曰元)¶
(封三年大秦/國獻花蹄牛)　𦂳體　促身(並詳上/相牛經)　白角　青毛(穆/天)¶
(子傳曰犬戎朝觴天子於雷首之阿乃獻良馬四匹天/子使孔牙受之爰有黑牛白角也  異物志曰周留水)¶
(牛也毛青大/腹銳頭青尾)　四耳　八足(上詳牛一廣志元干寶捜/神記曰晉太興  年武陵)¶
<pb:KR3k0055_WYG_440-39b>¶
(太守王諒牛生子一頭八/足兩尾而共一腹者也)　厭白　乗青(郭璞洞林記/曰義興方叔)¶
(保得傷寒垂死令璞占之不吉令求白牛厭之求之不/得惟羊子元有一白牛不肯借之璞為致之即日有大)¶
(白牛從西來逕往臨叔保驚惶病即愈吏闗令傳曰周/無極元年老子度闗闗令尹喜先勅門  曰若有老翁)¶
(從東來乗青牛薄板車者勿聽𬨨闗其日果見老翁乗/青牛車求度闗闗吏入白喜曰諾道今來矣我見聖人)¶
(矣即帶印綬出/迎設弟子之禮)　東夷占骨　西河畜牸(楊方五經鈎/𤣥曰東夷之)¶
(人以牛骨占事呈示吉凶無往不中牛非含智之物骨/有若此之效  孔叢子曰猗頓魯之窮士聞朱公富往)¶
(問術焉告之曰子欲速富畜五牸乃適西河大畜/牛羊於猗氏之南十年之間子息萬計貲擬王公)　宜¶
稌　資稼(周禮食醫牛宜稌資易/注云牛者稼穡之)　谷量　石刻(史記/曰烏)¶
<pb:KR3k0055_WYG_440-40a>¶
(氏倮用谷量牛馬又後魏書曰婁提僮僕/數千牛馬以谷量  下詳牛二蜀王本紀)　執靷　釁¶
鐘(禮凡獻牛者執靷/  下詳牛二孟子)　八百里　九十犉(晉書王愷牛/名八百里駮)¶
(常瑩蹄角王武子與射賭得趣左右/探心作炙一啖而去  詩九十其犉)　放桃林　飲潁¶
水(書曰武王尅紂放牛於桃林/之野  巢父飲牛於潁水)　飯書帛　衣繒綵(史/齊)¶
(人少翁以鬼神事武帝帝以為文成將軍後寵衰乃為/書帛以飯牛佯不知也言此牛腹中有奇殺而視之得)¶
(書甚怪天子疑識其手書問之果/然偽書乃誅之  下詳牛二莊子)　噉十倍　亡一毛¶
(世說曰劉景升有大牛重千斤噉芻豆十倍於常牛負/重致逺不若羸牸魏武入荆州烹以饗士卒於時莫不)¶
(稱快若司馬遷曰僕伏法/受誅  九牛而亡一毛)　祈鬼神　乗將相(周禮求/牛祈鬼)¶
<pb:KR3k0055_WYG_440-40b>¶
(神祈福之牛也車漢/初將相或乗牛)　見月喘　因風逸(吳牛見月而/喘  下詳馬)¶
　飯肥　賣老(百里奚爵禄不入於心故飯牛而牛肥/也  晉張茂辟為掾官老牛數十頭將)¶
(賣之茂曰殺牛有禁買者不得屠齒力疾老又/不任耕駕是無用物收人利不可帝然乃止)　莫尸¶
　不畜(傳古人有言曰殺老牛莫之敢尸注尸/主也  孟獻子曰伐氷之家不畜牛羊)　知傷¶
　問喘(展筋角而知傷展道盡矣氣漢書丙吉字少卿/為丞相見人逐牛牛喘吐  問牛行㡬里人或)¶
(怪之吉曰春少陽用事未可熱恐牛行/近因暑故喘此候氣失節宰相當憂)　東鄰殺　南¶
郊免(易東鄰殺牛不如西鄰之禴祭纁榖梁四卜郊不/從乃免牲免牲者爲之緇衣而  裳有司𤣥端奉)¶
(送於南郊/免牛亦然)　啗盜　宴豪(晉書曰郭舒雅行鄉人盜殺/舒牛事覺來謝舒曰卿飢所)¶
<pb:KR3k0055_WYG_440-41a>¶
(以食牛餘肉可共啖之世皆伏其雅量於英雄記曰董/卓字仲穎少遊羗中與豪帥相結後耕  野諸豪帥有)¶
(從之者卓殺耕牛與宴樂豪感/其意歛得雜畜千餘頭送遺之)　殺塜間　牽轅外(周/訪)¶
(字士逹鄉人盜訪牛殺於塜間訪尋得宻埋/其肉不使人知  周禮牽旁轅外輓之牛)　牧藪澤¶
　設楅衡(牧於藪澤供周禮封人掌飾其牛牲設其楅/衡置其絼  其水藁注楅衡所以持牛令不)¶
(觸人/也)　角美　口傷(文子角美者身必死傷左/傳宣公三年郊牛口)　同皁¶
　服廂(牛馬同皁以詩晥/彼牽牛不  服廂)　踐葦　犯禾(詩敦彼行葦/牛羊勿踐履)¶
(犯王隱晉書曰朱沖字巨容少有德行鄰人牛/  沖苖沖乃擔芻送牛牛主大慙不敢復暴)　用革¶
　有皮(易曰鞏用黄牛之革注鞏固也言/其堅靭不變也  左傳牛則有皮)　鎻引　刅¶
<pb:KR3k0055_WYG_440-41b>¶
遊(袁喬江賦昔有人釣於牛渚得金鎻引有/金牛推而捨之  下詳牛二莊子庖丁事)　謝拯溺¶
　供積膳(家語曰子路拯溺者其人拜之以牛子路受/之孔子曰魯人必拯溺矣  下詳牛一周官)¶
　放原藪　牽涼處(顔回曰放牛於原藪禾魏志管寧/字㓜安鄰有牛犯寧  者寧牽着)¶
(涼處飲食過其主主乃/大慚如犯於嚴刑也)　秋宜　夜鳴(秋宜犢麛膳膏/腥  周官曰牛)¶
(夜鳴則□注□/臭也羊幽反)　諸侯不殺　太守欲市(禮諸侯無故/不殺牛  謝)¶
(承後漢書曰朱暉為郡吏有青牛太守阮況嘗欲市暉/牛暉不與及況卒贈送其子曰阮君生時不欲以汚君)¶
(今而相送明/非有愛也)　生白犢　服紺轅(上詳/列子)　肇牽　始駕¶
(肇牽車牛也始/駕謂服廂)　遊牝　通淫(月令云逰牝於牧/  通淫合牝牡也)　服¶
<pb:KR3k0055_WYG_440-42a>¶
習　馴擾(擾順/也)　握角合禮　騂毛中牲　或寢或訛¶
　不狨不獝　有牧　不蠡(馬有圉牛有牧言不疾瘯/蠡注蠡疥癬也  犧牲)¶
　増土畜　大物(埤雅曰牛上畜也土緩而和故易坤/為牛  說文曰牛大物也天地之數)¶
(起於牽牛故/物字從牛)　鼻聽　乳償(埤雅廣要曰牛耳無竅以/鼻聽也盟者聽於人神故)¶
(執牛耳而正以不聽為戒乳宣驗記曰天竺僧養一牸/牛日得乳三升有一人乞  牛曰我前生為奴偷法食)¶
(今日以乳償之所/給有限不可得也)　得絹　啖衾(朝野僉載曰龎帝師/養一牸牛一赤犢子)¶
(前後生五犢得絹一百疋及翻轉得萬疋時號金犢子/  北史曰蕭儼南唐時為員外郎時民曝衣失衾指鄰)¶
(盜之郡縣楚掠鄰自誣服儼雪枉到郡晴天忽雨雷擊/失主一牛儼令剖牛腹衾乃牛啖之猶未消潰鄰得免)¶
<pb:KR3k0055_WYG_440-42b>¶
　償甥　還壻(一統志曰唐裴子雲為新郷令邑人王/恭戍邊留牸牛六頭於舅李璡家五年)¶
(産犢三十頭恭還索牛璡曰爾牛已死其半止還三頭/恭訴之子雲收入獄捉璡至曰賊盗牛三十頭藏爾庄)¶
(内即縛之璡急曰吾牛實外甥牛牸所生于是以五頭/酬璡餘盡還恭  隋史曰張允濟為武陽令元氏民以)¶
(牸牛依婦家孳十餘犢將歸而婦家不與民訴縣縣不/能决乃詣允濟允濟因縛民䝉其首過婦家云捕盗牛)¶
(者令盡岀牛質所從來婦家遽曰此壻家牛即撤/䝉曰可以牛還壻婦家叩頭伏罪元氏吏大慚)　耦¶
犂　偏轅(食貨志曰武帝末年詔曰方今之務在於力/農以趙過為捜粟都尉耦犂二牛三人民或)¶
(苦牛少平都令光教𬨨以人輓犂抱朴子曰/趙過創三犂之巧而闗右以足  下詳牛二)　灌蛇¶
逐免(酉陽雜俎曰北人牛痩者多以蛇灌鼻口則為獨/肝水牛有獨肝者殺人逆賊李希烈食之而死)¶
<pb:KR3k0055_WYG_440-43a>¶
(焦氏易林曰教牛逐免/任非其人費日無功)　五足　六角(京房易傳曰興/繇役奪民時厥)¶
(妖牛生五足夷述異記曰/周成王時東  送六角牛)　結陣　出圈(抱朴子曰牛/結陣以却虎)¶
(牛善角虎環其首外觸虎雖猛乃不能制也忌孔帖曰/五代劉知俊奔於蜀王建雖待甚厚然亦陰  其才蜀)¶
(人亦共嫉之知俊為人色黒而其生歳在丑建之諸子/皆以宗承為名乃於里巷造為謡言曰黒牛出圏㯶繩)¶
(斷建益/惡之)　執鼠　問夔(莊子曰犂牛大如垂天之雲此/䏻為大矣而不能執鼠  又曰)¶
(聲氏之牛夜亡而過夔止而問焉曰我尚有四足動而/不善子一足而起踊何以然夔曰我以一足王於子矣)¶
　十圍　六尺(論衡曰十圍之牛為牧/䜿所驅  下詳廣志)　折角　駢蹄¶
(南齊書曰陳顯逹家既豪富諸子與王敬則諸兒並精/車牛當世快牛稱陳世子青王三郎烏吕文顯折角江)¶
<pb:KR3k0055_WYG_440-43b>¶
(瞿曇白鼻而皆集陳舍日拾遺記曰魏文帝迎美人薛/靈芸駕青色駢蹄之牛  行三百里此牛尸塗國所獻)¶
(足如馬/蹄也)　角乗　格餌(海錄碎事曰梧州出獨峯牛土/人乗騎如馬謂之角乗  清異)¶
(錄曰天成長興中以牛者耕之本殺禁甚/嚴有盜屠私販不敢顯其名稱曰格餌)　善觸　易¶
牽(山堂肆考曰牛之相亂睫善觸/  又曰口方易飼鼻廣易牽)　割肉　斷尾(𤣥中/記曰)¶
(大月支及西胡有牛名日及牛以今日割取其肉三四/斤明日其肉已復瘡亦愈又博物志曰越嶲國有牛稍)¶
(割取肉經日必復生或犛牛出西域尾長/而勁中國以為纓人  射之乃自斷其尾)　倒石　載¶
沙(李絳時盛興安國佛祠吐突承璀請紀聖徳絳請罷/帝命百牛倒石  白居易官牛詩曰官牛官牛駕官)¶
(車滻水㟁邊搬載沙一石沙㡬斤重朝載暮載將何用/載向五門官道西綠槐陰下鋪沙隄昨來新拜右丞相)¶
<pb:KR3k0055_WYG_440-44a>¶
(恐怕泥塗汚馬蹄馬蹄踏沙雖净潔牛領牽車欲流/血右丞相便能濟人治國調陰陽官牛領穿亦何妨)¶
禁屠　和市(孔帖曰韓滉以賊非牛酒不嘯結禁屠牛/以絶其謀  又曰張孔珪㑹詔市河南河)¶
(北牛上書曰今河南河北牛疫/十不一在詔雖和市甚於抑奪)　齊氣　趙雲(地境圖/曰齊氣)¶
(之見為牛如雲氣/占曰趙雲  牛)　臥水　當風(抱朴子曰南方水牛/無冬夏甞臥水中)¶
(風俗通曰乍壯小犢跳梁弄角飲水/數石生芻十束當風露夜至死不曲)　毛垂地　角牴¶
牆(元張憲灤京雜詠曰車如流水毛牛㨗注云毛牛其/毛垂地  佩觿曰大司農鄭康成家牛角抵牆成八)¶
(字/)　蹊田　飲江(上詳牛二左傳此華陽國志曰牛飲/水者昔程鄭於  飲牛江為之竭)¶
　犒師　資聘(上詳左傳冨志曰鎮寕州俗/婚不分貧  論牛為資聘)　角挂書¶
<pb:KR3k0055_WYG_440-44b>¶
　背畫字(唐書曰李宻聞包愷在緱山往從之乗一黄/牛被以蒲韉將漢書一帙挂於角上一手捉)¶
(牛靷一手翻書讀之竹唐陸羽幼時/其師使牧牛羽潛以  畫牛背為字)　載二人　大千¶
石(幽明錄曰護軍瑯琊王華有一牛甚快常乗之齒已/長華後夢牛語之曰衰老不堪復苦載載二人尚可)¶
(過此必死華謂偶爾夢與三人同載還府此牛果死其/南越志曰綏安縣北有連山昔越王建徳伐吳得牛)¶
(大千石以童男女三千人牽之既而入船俱墜於潭後/之附船者聞有騞然之聲往往有青牛與船俱見今名)¶
(越王/潭)　布褁角　豆入口(列子曰詹何坐弟子侍有牛/鳴於門外弟子曰是黒牛也)¶
(而白在其蹄詹何口然黒牛也而白在其頭使人視之/果黒牛而以布褁其角  孔帖曰竇建徳竄牛口谷初)¶
(其軍有謡曰豆入牛/口勢不得久果敗)　變白　塗藍(唐韋詢嘉話錄云/蔡州將破有水牛)¶
<pb:KR3k0055_WYG_440-45a>¶
(黒色入池浴既出身白皎然惟頭不變圈幽怪錄曰葉/城婦耿氏家有牛澤而角忽有二鬼入  視牛曰引重)¶
(致逺毛角筋骨可愛我州無此牛洵天下之美俊也其/婦視牛則惴惴然汗流若沃水其翁染取藍花塗之纔)¶
(畢有軍吏紫衣乗馬從數十騎突入視牛則異前所報/大怒呼牛主問之數人捽其翁以出婦汲水洗牛藍色)¶
(盡而翁復甦視/其牛已死矣)　額有萬字　角容一石(文苑英華云/唐鳯閣侍郎)¶
(李元素進□牛一頭額上有萬字賜馬一匹李嶠代為/謝表云萬為盈數化成於大武之元□者粹文炳煥於)¶
(純離之畜安魏書云元魏桓帝馬不/能勝常乗  車駕大牛牛角容一石)　犢子牽黃　牧¶
兒䑛白(列仙傳曰陽都女者市上酤酒家女也生而睂/連耳細長衆以為異皆言此天人也㑹犢子牽)¶
(一黄牛犢來過都女恱之遂留相奉侍都女隨犢子出/取桃一宿而返  顧㣲廣州記曰陽縣里民有一兒年)¶
<pb:KR3k0055_WYG_440-45b>¶
(十五六牧牛牛忽䑛此兒隨所䑛處肉悉白淨而甚快/遂聽牛日日䑛之兒俄而病死其家殺此牛以供賓客)¶
(凡食此牛肉者男女/二十人悉變為虎)　黄鐘滿脰　白綬在腰(上見後/桞宗元)¶
(賦又管子曰凡聽宫如牛鳴窌中牛含/宫聲又牛之鳴曰牟  下詳風俗通)　糞成肉酪¶
皮化袈裟(酉陽雜俎曰北鹵之先索國有泥師都二妻/生四子一子化為鴻遂委三子謂曰爾可隨)¶
(古旃古旃牛也三子因隨化牛所糞悉成肉酪媳夷堅/續志曰昔有人名阿李有子出外經商止有兒  七嫂)¶
(在家媳每飯兩炊以麥飯姑婦自白飯稍與婦忤尤受/辱罵即麥飯亦不進食李忍辱不敢言一日婦往鄰家)¶
(留姑守舍有僧持鉢乞食李曰吾自不飽安有施捨僧/指厨中白飯李曰此吾兒婦所食不敢與人我早飯麥)¶
(飯尚有一合留備午餉如用即收去僧未荅適婦外歸/大怒曰汝要我白飯可脱袈裟僧脱下婦纔披之僧即)¶
<pb:KR3k0055_WYG_440-46a>¶
(不見袈裟着身化為牛皮牢不可脱胸間先生牛毛倐/焉遍身惟餘本頭急報其父母至則全身化為牛矣)¶
　筋如小竹　蹄若蓮花(志怪曰茍晞為兖州鎮去京/師五百里有貢晞珍異食者)¶
(欲貽都邑親貴慮經信宿之間不復鮮美募有牛能日/行數百里者當厚賞之有人進一牛云此一日行千里)¶
(晞乃命其丁車善馭之書疏發遣旦發日中到京師取/荅書還至一更始竟便逹晞以駿快筋骨必將有異遂)¶
(殺而觀之亦無靈異惟見雙筋如小竹大自/頭挾脊着肉裏故不覺也  下詳牛一廣志)　叩角¶
引鼻(上詳琴操從吕氏春秋曰使烏獲從後曵牛之尾/尾絶而不  者逆也若指之桑條貫其鼻則五尺)¶
(䜿子牽而/周四海矣)　骨如覆斗　角若擔矛(異物志曰合浦牛/如槖駝案頂上有)¶
(特骨大如覆斗足健疾其行百里矛鬱林異物志曰州/留者其實水牛蒼毛豕身角若擔  護衛其犢與虎為)¶
<pb:KR3k0055_WYG_440-46b>¶
(讐/)　肉美皮温　頭白身黑(廣志曰麒牛似鹿又似羊/肉美皮温常處滇濱也)¶
(寰宇記曰九真有□牛形如牛而/大頭白身黒角長二丈堪為酒器)　青麻為靷　錦縷¶
繫角(晉陽秋曰武帝時有司奏御牛青絲靷斷詔以青/麻代之  耕桑偶記曰青齊間遇春耕則飼牛以)¶
(天麻飯仍用錦/縷繫於角上)　三歳犢　千金犗(北史曰道武時窟/咄㓂南□有謂窟)¶
(咄曰三歳犢豈勝重載言窟咄長而帝少也犗世說曰/明帝問周伯仁真長何如人荅曰故是千金  特王公)¶
(笑其言伯仁曰不如捲角/牸有盤辟之好以戲王也)　斷芻置門　求草令飲¶
(先賢傳曰羅威字徳仁南海畨禺人鄰家牛數入田食/其禾既不可逐乃斷芻多着牛家門中牛主驚覺於是)¶
(不敢復侵威田求宋書曰江湛為吏部尚/書性亷儉御人  草湛良久曰可與飲)　令文折頸¶
<pb:KR3k0055_WYG_440-47a>¶
　辛讜持角(孔帖曰宋令文有力都下有牛善觸人莫/敢攖今文直往㧞取角折其頸殺之  又)¶
(曰辛讜少耕於野有牛鬬衆畏奔踐讜直前/兩持其角牛不能動久而引觸竞折其角)　乗經酒¶
肆　卜在㡌筒(孔帖曰王績乗牛經酒肆或留數日牛/芝田錄曰賈耽精於術數有一叟失)¶
(詣桑國師占師曰爾牛在賈相公帽筒中叟迎公馬首/訴之公笑取筒中展盤據鞍作卦曰爾牛在安國觀三)¶
(間後大槐鵲巢中叟往探不/見傍有繫牛乃獲盜牛者)¶
　　牛四¶
原賣劒買(漢龔遂字少卿為渤海守人多帶刀劒令/賣劒買牛賣刀買犢何為帶牛而佩犢乎)¶
賣猪買(晉食貨志曰魏時濟北顔斐為京兆尹人無牛/車教閒月取材作車并養猪殺貴賣以買牛一)¶
<pb:KR3k0055_WYG_440-47b>¶
(二年間皆/有牛也)　賣鹽買(魏志云衛顗字伯儒請置使監賣/鹽以其直益市犂牛若有歸化之)¶
(民以/給之)　増野牛(杜預奏事曰臣前在南聞魏興西北山/有野牛大者二千斤求之得一枚案其)¶
(形不與中國相似/亦野獸中希有)　海牛(齊地記曰東萊海島上嘗以/五月海牛産乳海牛形似牛)¶
(而無角騂色虎聲爪牙亦如虎脚似鼉尾似鮎尾長尺/餘其皮甚軟可供百用見人則奔入水以杖擊鼻則得)¶
(之/)　金牛(述異記曰洞庭山上有天帝壇山山有金牛/穴吳孫權時令人掘金金化為牛走上山其)¶
(跡存焉故號為金牛穴已武昌郡記曰武昌牛岡故老/相傳云有金牛出此今  崩破坑大數十丈牛躍出踐)¶
(岡邊石遺跡尚在湖錢唐記曰明聖湖有金牛嘗有見/者神化莫測遂名    九域志曰奔牛堰在常州故老)¶
(相傳有金牛奔/此故以名之)　石牛(一統志曰石牛在鬱林州東南/池中每遇歳旱則民殺牛禱雨)¶
<pb:KR3k0055_WYG_440-48a>¶
(以牛血和泥塗石牛背祀畢乃雨泥盡乃晴三又洛陽/記曰石牛在城西石虎當衰石牛夜鳴聲聞  十里事)¶
(奏虎虎使人打失牛耳及/尾以銕釘釘四脚今具存)　土牛(月令曰季冬命有司/出土牛以示農耕之)¶
(早/晩)　神牛(博物志曰九真有神牛生谿上出時共鬬即/海沸或出鬬㟁上人家牛皆怖人或遮捕即)¶
(霹靂至號/曰神牛)　竹牛(昨夢錄曰西夏有竹牛重數百斤角/甚長而黄黑相間用以製弓極佳)¶
　　牛五¶
原詩隋桞顧言詠死牛詩曰一朝辭紺幰千里别黄河¶
對衣徒下泣扣角詎聞歌　増唐李嶠咏牛詩曰齊歌¶
初入相燕陣早橫功欲向桃林下先過梓樹中在吳頻¶
<pb:KR3k0055_WYG_440-48b>¶
喘月奔夢屢驚風不用五丁士如何九折通　陸龜蒙¶
牧牛歌曰江草萋萋正秋半十角吳牛放江㟁聳肩抵¶
尾乍依偎横去斜奔忽分散荒陂斷塹無端入背上時¶
時孤鳥立日暮相將帯雨歸田家烟火㣲茫濕　宋梅¶
堯臣水牛拽車詩曰只見吳牛事水田只見黄犂負車¶
軛今牽大車同一羣又與騾驢走長陌卬頭濶歩塵蒙¶
蒙不似綏耕泥洦洦一一夜眠頭向南越鳥心膓誰辨¶
白　陳造車堰牛詩曰牛力輕萬鈞性順異諸畜有足¶
<pb:KR3k0055_WYG_440-49a>¶
不觧踶有角不皆觸課日引耒耜為人給榖粟私家憂¶
闕食公家要餘蓄公私雖相須置汝誰取足奈何𬨨堰¶
客行舟動千斛挽牽亦諉汝贔屭頸髀縮扣角一勞之¶
不語對以腹物生愧無用懐安或非福於人儻有益厪¶
身豈云酷君看廟前牲被繡飽蒭菽膏血薦鼎俎誰定¶
悲觳觫　張耒牧牛兒詩曰牧牛兒逺陂牧逺陂牧牛¶
芳草綠兒怒掉鞭牛不觸澗邊栁古南風清麥深蔽目¶
田野平烏犍礪角逐草行老牸臥噍飢不鳴犢兒跳梁¶
<pb:KR3k0055_WYG_440-49b>¶
沒草去隔林應母時一聲老翁念兒自攜餉出門先上¶
岡頭望日斜風雨溼蓑衣拍手唱歌尋伴歸逺村放牛¶
風日薄近村放牛泥水惡珠璣燕趙兒不知兒生但知¶
牛背樂　陸游買牛詩曰老子傾囊得萬錢石帆上下¶
買烏犍牧童避雨歸來晩一笛春風草滿川¶
原賦宋孔寗子氂牛賦曰惟兹獸之攸生亦棲遐而慿¶
阻遁綿野於岷隅挹清源於庸渚奔逸躅而倫□載賁¶
首而乳羜茸長氂之䯱䰄戾狼情而首鼠邁羔羊之如¶
<pb:KR3k0055_WYG_440-50a>¶
膏伴蜉蝣之楚楚既作表於禮樂又為容於軍旅奉藩¶
岳之休眀被戎荒而既序班賝賂而来庭超卭蒟乎其¶
所　臧道顔駚牛賦曰若乃豪宗戚裔公侯王后乗輕¶
御肥貂蟬耀首翟翟華貂鑠鑠雲母良牸擢足於雙島¶
名駿疊迹於左右如貴遊踊躍於絕倫觀者媸妍其好¶
醜遂慕駿駛以相髙精彼奇選之希有儀體既美特資¶
髙足名叅飛兎價齊驥騄　増唐栁宗元牛賦曰牛之¶
為物魁形巨首毛角疎厚牟然而鳴黄鐘滿脰抵觸隆¶
<pb:KR3k0055_WYG_440-50b>¶
曦日耕百畆往來修直植乃禾黍自種自歛服箱以走¶
輸入官倉已不適口冨窮飽飢功用不有陷泥蹷塊常¶
在草野人不慙愧利滿天下皮角見用肩尻莫保¶
原贊梁劉孝威辟厭青牛畵贊曰泰山怒特吴渚神牛¶
氣嘘風噴精廻電流詎牽和鞅不入裴鞦狡力難京肆¶
怒横行朗陵瑩角介葛占聲遁仙託稱妖冦慿名名震¶
八區威陵五都蓄勇槽側息憤場隅仇覽獻豆滕嬰進¶
芻雄兒楷式悍士規模曹興拂采徐邈成啚¶
<pb:KR3k0055_WYG_440-51a>¶
原表魏曹植上牛表曰臣聞物以洪珍細亦或貴故不¶
見僬僥之微不知泱漭之泰不見果下之乘不别龍馬¶
之大髙下相懸所以致觀也謹奉牛一頭不足追遵大¶
小之制形少有殊敢不獻上¶
原啓梁元帝謝東宫賚蒸栗牛啓曰色似祕府之書毛¶
類陳王之玉騂角未奇瑩蹄非貴　劉孝儀謝始興王¶
賜車牛啓曰下官安於躡屩習以成性乘堅驅駿未所¶
厝心慈渥無涯每垂奨餙無復難載之朋將申共敝之¶
<pb:KR3k0055_WYG_440-51b>¶
美濯龍望水未足儔光長門聽雷不能均響　又謝豫¶
章王賜牛啓曰觀其毛角相合骨相應啚曵流水而生¶
光驚髙限其如接遂使上阜輟駕下澤是驅馮軾修途¶
既獲坐馳之致馴豢廣庭方念載憂之朂¶
原書梁劉孝威謝南康王讓牛書曰雖復蜀守神牛秦¶
公怒特穆生白角何氏瑩蹄無以逾其勁力邁其致逺¶
直宿九重獲免疏歩路休三徑且息徒行從祀甘泉方¶
無假於丞相騎至清廟又永笑於博陽¶
<pb:KR3k0055_WYG_440-52a>¶
増雜文宋蘇軾書栁子厚牛賦後曰嶺外俗皆恬殺牛¶
而海南為甚客自髙州載牛渡海百尾一舟遇風不順¶
飢渇相倚以死者無數牛登舟皆鳴既至海南耕者與¶
屠者常相半病不飲藥但殺牛以禱地産沉水香香必¶
以牛易之黎人得牛皆以祭鬼無脫者中國人以沉水¶
香供佛燎帝求福此皆燒牛肉也何福之能得哀哉¶
司馬光寃牛問曰華州村往歳有耕田者日晡疲甚乃¶
枕犂而臥乳虎翳林間怒髭揺尾張勢作威欲啖而食¶
<pb:KR3k0055_WYG_440-52b>¶
之屢前牛輙以身立其人之體上左右以角拉虎甚力¶
虎不得食垂涎至地而去其人則熟寢未之知也虎行¶
已逺牛具離其體人則覺而惡之意以為妖因杖牛牛¶
不能言而犇輙自逐之盡怒而得愈見怪焉歸而殺之¶
解其體食其肉而不悔夫牛有功而見殺盡力於不見¶
知之地死而不能以自明向使其人早覺而悟虎之害¶
已則牛知免而獲徳矣惟牛出身捍虎於其人未覺之¶
前此所以功立而身斃也¶
<pb:KR3k0055_WYG_440-53a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_440-53b>¶
　¶
　¶
　¶
　¶
　¶
　¶
　¶
御定淵鑑類函卷四百三十五¶
