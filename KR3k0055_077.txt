# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.172581
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七十二
<pb:KR3k0055_WYG_077-1a>¶
　欽定四庫全書¶
御定淵鑑𩔖函卷七十二¶
　　設官部十二(増翰林學士侍直學士院侍權直附/侍讀學士    讀併入    講學士)¶
　　　(侍講併入翰修撰官編修/庶吉士    林院  屬)　(檢討/)¶
　　　翰林學士一¶
　増文獻通考曰翰林學士唐開元二十六年置初以中¶
　書務繁乃選文學之士號翰林供奉與集賢學士分掌¶
　制誥書命至是改供奉為學士别建學士院專掌内命¶
<pb:KR3k0055_WYG_077-1b>¶
　以張垍劉光謙首居之而集賢所掌扵是罷息自後給¶
　事中張淑中書舎人張漸竇華等相繼而入焉其後有¶
　韓雄閻伯璵孟匡朝陳兼蔣鎮李白等在舊翰林中但¶
　假其名而無所職至徳已後軍國務殷其入直者並以¶
　文詞共掌詔敕自此北翰林院始無學士之名其後又¶
　置東翰林院扵金鑾殿之西隨上所在而遷取其便穏¶
　大抵召入者一二人或三四人或五六人出扵所命蓋¶
　不言數亦有以鴻生碩學經術優長訪問質疑主之所¶
<pb:KR3k0055_WYG_077-2a>¶
禮者頗列其中初自徳宗建置以來秩序未正廷覲之¶
際各趍本列暨貞元元年九月始别敕令眀預班列與¶
諸司官知制誥列同故事中書以黄白二麻為綸命重¶
輕之辨近者所出猶得用黄麻其白麻皆在北院自非¶
國之重事拜授與徳音赦宥者則不得由扵斯矣興元¶
四年翰林學士陸贄奏學士私臣元宗初待詔内廷止¶
扵應和詩賦文章而已詔語所出本中書舎人之職軍¶
興之際促廹應務權令學士代之今朝野乂寧合歸職¶
<pb:KR3k0055_WYG_077-2b>¶
分其命將相制詔請付中書行遣物議是之敬宗以翰¶
林學士崇重不可䙝狎欲别置東頭學士以備曲宴賦¶
詩事未行而帝崩梁開平三年改思政殿為金鑾殿置¶
大學士一貟以敬翔為之(前朝因金鑾坡以為門名與/翰林院相接故為學士者稱)¶
(金鑾以美之今以/金鑾為名非典也)後唐同光初又置䕶金鑾書制學士¶
以趙鳳為之長興元年翰林學士劉昫奏舊例學士入¶
院除中書舎人即不試餘官皆先試麻制批答詩賦各¶
一道號曰五題後來雖有召試之名無考校之實欲請¶
<pb:KR3k0055_WYG_077-3a>¶
今後召試新學士權停詩賦祗試麻制答共三道内賜¶
題目定字數付本院召試從之晉天福五年廢翰林學¶
士院其公事並歸中書舎人開運元年復學士院周顯¶
徳五年詔今後當直下直學士並宜令逐日起居其當¶
直學士仍赴晚朝(舊制翰林學士與常參官五日一度/起居世宗欲朝夕賜見訪以時事故)¶
(有是/詔)宋翰林學士無定貟凡他官入院未除學士謂之¶
直院學士俱缺他官暫行文書謂之權直凡奏事用榜¶
子關白三省樞密院用諮報不名凡初命為學士皆遣¶
<pb:KR3k0055_WYG_077-3b>¶
使就第宣詔㫖召入院上日敕設㑹從官侑以樂元豐¶
中始命佩魚自蒲宗孟始也凡執政議事則繫鞋蓋與¶
侍從異禮也政和三年強淵明請以前後所被㫖及案¶
例修為本院敕令格式五年御書摛文堂榜賜學士院¶
靖康元年吳幵等奏大禮鎻院麻三道以上係雙宣學¶
士宿直分撰乞依故事從之承㫖不常置以學士久次¶
者為之缺貟則以他官兼直院或權直自國初至行官¶
制百司事失其實多所釐正獨學士院承唐舊典遵而¶
<pb:KR3k0055_WYG_077-4a>¶
不改乾道九年崔惇詩初以祕書省正字兼翰林權直¶
淳熙五年惇詩再入院議者以翰林乃應奉之所非專¶
掌制誥之地更為學士院權直後復為翰林權直然亦¶
互除二貟紹興間常除權與正官至三人(按唐之所謂/翰林學士只)¶
(取文學之人随其官之崇卑入院者皆為學士廷覲之/際則各随其元官立班而所謂學士未嘗有一定之品)¶
(秩也故其尊貴親遇者號稱内相可以朝夕召對參議/政事或一遷而為宰相而其孤逺新進者或起自初階)¶
(或元無出身至試令草麻制甚者或試以詩賦如試進/士之法其人皆呼學士自唐至五代皆然至宋則始定)¶
(制資淺者為直院暫行者為權直扵是真為學/士者職始貴顯可以比肩臺長舉武政路矣)遼金元¶
<pb:KR3k0055_WYG_077-4b>¶
眀官制俱詳翰林院總載¶
　　翰林學士二¶
增孔帖曰唐劉褘之遷𢎞文館直學士上元中與元萬¶
頃等皆召入禁中論次新書凡千餘篇髙宗又宻與參¶
决時政以分宰相權時謂北門學士　開元遺事曰姚¶
崇為翰林學士眀皇在便殿甚思姚崇論時務七月十¶
五日苦雨泥濘上令侍御者擡歩輦召學士來中外榮¶
之　又曰李白扵便殿對明皇撰詔誥時十月大寒筆¶
<pb:KR3k0055_WYG_077-5a>¶
凍莫能書字帝敕宫嬪十人侍白左右令各執牙筆呵¶
之白遂取而書其受眷如此　唐書曰陸贄為學士從¶
幸奉天時機務填委詔書數百贄揮翰起草思如泉注¶
初若不經思逮成皆周盡事情他學士閣筆不得下而¶
贄沛然有餘　又曰徳宗以段文昌張仲素為學士韋¶
貫之以為學士所以備顧問不宜專取辭藝奏罷之¶
又曰韋綬徳宗朝為翰林學士密政多所參逮帝常幸¶
其院韋妃從㑹綬方寢時大寒以妃蜀纈袍覆而去¶
<pb:KR3k0055_WYG_077-5b>¶
孔帖曰李絳元和二年授翰林學士與崔羣錢徽韋洪¶
景白居易等搜次君臣成敗五十種為連屛障便坐¶
又曰絳又數論宦官横肆方鎮進獻等事自知言切且¶
斥去悉取内署所上疏槀焚之以俟命帝果怒絳謝曰¶
陛下憐臣愚處之腹心之地而惜身不言乃臣負陛下¶
若上犯聖顔旁忤貴倖因而獲罪乃陛下負臣扵是帝¶
動容曰卿告朕以人所難言疾風知勁草扵卿知之矣¶
　又曰姜公輔為翰林學士嵗滿當遷尚書以母老賴¶
<pb:KR3k0055_WYG_077-6a>¶
祿而養求兼京兆戶曹參軍事　崔羣遷翰林學士數¶
陳讜言憲宗嘉納因詔學士凡奏議待羣署乃得上羣¶
以禁密之言人人當自陳一為故事後或有惡直醜正¶
則他學士不得上言矣固辭見聽　又曰錢徽為翰林¶
學士三遷中書舎人加承㫖憲宗嘗獨召徽徽從容言¶
他學士皆髙選宜預聞機密廣參决帝稱其長者是時¶
内積財圖復河湟然禁無名貢獻而至者不甚却徽懇¶
諫而罷之帝密戒後有獻毋入右銀臺門以避學士梁¶
<pb:KR3k0055_WYG_077-6b>¶
守謙為院使見徽批監軍表語簡約歎曰一字可益耶¶
銜之　又曰白居易為翰林學士初歲滿當遷帝以資¶
淺且家素貧聽自擇官居易請如姜公輔以學士兼京¶
兆戶曹參軍以便養詔可　冊府元龜曰裴垍元和中¶
在翰林憲宗初平吳蜀勵精思理機密之務一以問垍¶
垍小心敬畏甚稱上意　孔帖曰王涯再為翰林學士¶
涯文有雅思永貞元和間訓誥温麗多所槀定帝以其¶
孤進自樹立數訪逮以私居逺或召不時至詔假光宅¶
<pb:KR3k0055_WYG_077-7a>¶
里官第諸學士莫敢望　冊府元龜曰令狐楚為職方¶
貟外知制誥善扵箋表每一詞成衆立𫝊寫憲宗聞其¶
名召見擢為翰林學士　孔帖曰段文昌為翰林學士¶
遷中書舎人遂為承㫖穆宗即位屢召入思政殿顧問¶
率至夕乃出　又曰韋温為翰林學士先是父綬在禁¶
庭積憂病廢故戒温不得任近職至是固辭帝怒曰寧¶
綬治命耶禮部侍郎崔蠡曰温用亂命益所以為孝帝¶
意釋换知制誥　又曰李徳裕穆宗即位擢翰林學士¶
<pb:KR3k0055_WYG_077-7b>¶
帝為太子時已聞其父吉甫名由是顧徳裕厚凡號令¶
大典冊皆更其手數召見賚奬優華　冊府元龜曰韋¶
處厚為翰林學士遷兵部侍郎扵思政殿中謝恩諌畋¶
逰及晏起帝深感其言賜錦彩一百疋銀器四事　孔¶
帖曰韋表微為翰林學士是時李紳忤宰相貶端州學¶
士缺人人爭薦丞相所善者表微獨薦韋處厚後與處¶
厚議增選學士復薦路隨處厚以諸父事表微因曰隨¶
位崇入且居翁右奈何答曰選徳進賢初不計私也¶
<pb:KR3k0055_WYG_077-8a>¶
事文𩔖聚曰寶厯元年路隨為翰林學士有以金帛謝¶
除制者必叱而去之曰我以公事接私財耶終無所納¶
　册府元龜曰鄭覃為翰林學士太和四年七月文宗¶
扵太液亭召覃已下對賜之錦綵　又曰栁公權為翰¶
林學士文宗常因夏日與學士聨句帝曰人皆苦炎熱¶
吾愛夏日長公權續曰薰風從南來殿閣生微凉時丁¶
袁五學士皆屬繼帝獨諷公權兩句曰辭清不可多得¶
乃令公權題扵殿壁　唐書曰公權為翰林學士上常¶
<pb:KR3k0055_WYG_077-8b>¶
夜召對扵亭燭窮而語未竟宫人以蠟液濡紙繼之¶
又曰劉瑑字子京始在翰林帝素器遇至是手詔追還¶
帝視案上厯謂瑑曰為朕擇一令日瑑跪曰某日良帝¶
笑曰是日卿可遂相　又曰畢諴為翰林學士党項羗¶
擾河西宣宗召學士對諴論破羗之狀上曰不期頗牧¶
在吾禁中即用諴守西河　又曰陸扆為翰林學士工¶
文詞敏速若注射然昭宗常作金鑾賦命學士和扆先¶
成帝曰朕聞貞元時陸贄吴通元能作内庭文書今得¶
<pb:KR3k0055_WYG_077-9a>¶
卿斯文不墜矣　又曰北㕔前堦有花甎道冬中以日¶
影及五甎為入直之候李程性懶常過八甎乃至衆呼¶
為八甎學士　孔帖曰鄭畋入翰林為學士俄知制誥¶
㑹討徐州賊龎勲書詔紛委畋思不淹晷成文燦然無¶
不機要當時推之　又曰崔梲為學士常草制為宰相¶
桑維翰所改梲以唐故事學士草制有所改者當罷職¶
乃引經據爭之維翰頗不樂　唐書曰趙光逢為學士¶
光裔知制誥兄弟對掌内外命書　紀纂淵海曰李琪¶
<pb:KR3k0055_WYG_077-9b>¶
每臨流坐石摘木葉試草制詞朱梁時果為翰林學士¶
專掌文翰下筆稱㫖寵遇無倫　又曰姚洎為學士梁¶
祖問及裴延裕曰頗知其人思敏洎曰向在翰林號下¶
水船梁祖曰卿便是上水船也洎甚慚　又曰偽蜀辛¶
夤遜夢掌中抽草占者曰君必遷翰林學士未幾果然¶
　宋乾徳元年竇儀為翰林學士太祖曰禁中非此人¶
不可　金坡遺事曰故事學士在内中院吏朱衣雙引¶
李昉以太宗在南衙朱衣一人前引昉亦去其一　言¶
<pb:KR3k0055_WYG_077-10a>¶
行錄曰錢若水為學士太宗禮遇殊厚常草賜趙保忠¶
詔曰不斬繼遷存狡兎之三穴潛疑光嗣持首鼠之兩¶
端太宗覧之甚恱謂若水曰此四句正道著吾意　王¶
旦𫝊曰旦為翰林學士中外皆以為宰相器常奏事下¶
殿真宗目送之曰為朕致太平必斯人也　言行錄曰¶
王禹偁在翰林真宗暇日召與論文禹偁奏曰夫進賢¶
黜不肖闢諫諍之路彰為誥命施之四海延利萬世王¶
者之文也至扵雕纖之言豈足軫慮上曰卿愛朕之深¶
<pb:KR3k0055_WYG_077-10b>¶
者　翰苑新書曰楊億為學士真宗賜以詩曰善保興¶
居調飲食副予前席待名賢　李廸𫝊曰廸真宗時為¶
學士上問陜西兵幾何對曰臣向在本道以小冊書兵¶
馬糧草之數以備調發今猶置佩囊中帝令探取之曰¶
不意頗牧復在我禁中　事文𩔖聚曰陳彭年新授翰¶
林學士上賜歌詩一首因謂向敏中曰頃命學士罕曾¶
賜詩彭年詞學優長擢居清近久益慎密多聞好學鮮¶
有偕者　宋實錄曰天聖元年詔學士遇雙日至晚方¶
<pb:KR3k0055_WYG_077-11a>¶
下直蓋故事以雙日鎖院隻日降麻故也　合璧事𩔖¶
曰錢惟演云希白扵予為從兄也天聖三年十二月予¶
參鈞衡之命時希白當制世稱弟拜相兄草麻自古未¶
有　山堂肆考曰章得象為翰林學士莊獻太后每遣¶
内侍至學士院得象必正色待之不交一言仁宗聞而¶
器之　朝野雜記曰曾肇字子開為學士上命其兄魯¶
公相肇適視草禁中宋朝學士弟草兄制惟韓氏與公¶
士論榮之　又曰熙寧初韓絳拜相其弟維在翰苑神¶
<pb:KR3k0055_WYG_077-11b>¶
宗前期預令草制維懇辭兄弟之嫌得請　元史列𫝊¶
曰髙智耀世祖朝拜翰林學士言國初庶政草創綱紀¶
未張宜倣前代置御史臺以紏肅官常至元五年立御¶
史臺用其議也　又曰髙鳴為翰林學士每以敢言被¶
上知常入内值大風雪帝曰髙學士年老後有大政就¶
問可也賜大官酒肉慰勞之　又曰李治字仁卿登進¶
士第世祖在潛邸遣使召之曰素聞仁卿學問優贍潛¶
徳不曜久欲一見其勿他辭至元二年再以學士召就¶
<pb:KR3k0055_WYG_077-12a>¶
職　又曰閻復為翰林學士帝屢召至榻前面諭詔㫖¶
具草以進帝稱善一日召至便殿諭之曰朕欲命卿執¶
政事何如復屢謝不足勝任帝謂侍臣曰書生識義理¶
存謙讓是也勿強之　又曰元明善延祐中翰林學士¶
英宗親祼太室禮官進祝冊請署御名命眀善代署者¶
三眷遇之隆當時莫並　又曰吴澄英宗朝遷翰林學¶
士先是有㫖集善書者粉黄金為泥寫浮屠藏經帝在¶
上都詔澄為序澄曰主上寫經為民祈福誠盛舉也若¶
<pb:KR3k0055_WYG_077-12b>¶
用以追薦臣所未知撰為文詞不可以示後世澄所居¶
草屋數間程鉅夫題曰草廬學者稱為草廬先生　又¶
曰多爾濟巴勒至正元年除翰林學士知經筵事是時喀¶
喇庫庫以學士承㫖亦在經筵敷陳經義多爾濟巴勒則¶
翻譯曲盡其意多所啟沃　續文獻通考曰眀太祖時¶
學士劉基最貴幸當帷中寄丞相以下莫敢望之已益¶
倦馬上業進學士承㫖宋濂濂又最幸得偕上坐起¶
陶安𫝊曰太祖渡江安首率父老以迎敷陳大業力贊¶
<pb:KR3k0055_WYG_077-13a>¶
攻取國初置翰林院首擢為學士御製門帖賜之曰國¶
朝謀略無雙士翰苑文章第一家　王禕𫝊曰禕元季¶
覩時政衰敝走燕都上書不報歸隠青巖山中明太祖¶
徵為中書省掾進平江西頌帝喜曰浙東有二儒者卿¶
與宋濂學問之博卿不如濂才思之䧺濂不如卿詔修¶
元史與濂同為總裁官書成拜翰林待制使雲南抗節¶
死贈翰林學士　解縉𫝊曰縉洪武中𨕖庶吉士太祖¶
極愛之每侍書至親為持硯永樂中進翰林學士縉生¶
<pb:KR3k0055_WYG_077-13b>¶
而頴絶未能言即知人教指夢五色筆筆有花如菡萏¶
及年十九舉進士倚待輒數萬言未常起稿善為狂草¶
揮灑如雨風才名烜赫傾動海内　吾學編曰劉三吾¶
洪武中歴陞翰林學士三吾博學通經史文章典麗既¶
入翰林備顧問每預密議　典故紀聞曰仁宗建𢎞文¶
閣扵思善門作印章命翰林院學士楊溥掌閣事侍講¶
王璡佐之親舉印授溥曰朕用卿等扵左右非止助益¶
學問亦欲廣知民事為理道之助卿等如有建白即以¶
<pb:KR3k0055_WYG_077-14a>¶
此封識進　玉堂叢語曰宣徳七年以故鴻臚寺為翰¶
林院落成諸殿大學士皆至錢習禮不設西楊南楊座¶
或問之應曰此非三公府也　倪謙𫝊曰謙生有奇質¶
目光如電體有四乳正統四年進士一甲第三人歴編¶
修至學士與子岳同入史局　名臣紀曰吕原天順初¶
陞翰林學士石亨曹吉祥用事知敬原原朝㑹衣青袍亨笑¶
曰行為先生易緋原不答未幾岳正及原列上石曹罪¶
狀　蕪史曰内書堂教授讀書自學士陳山始以後詞¶
<pb:KR3k0055_WYG_077-14b>¶
臣任之奉㫖收入宫人選年十嵗上下者二三百人撥¶
内書堂讀書每學生一名各具白蠟手帕龍桂香以為¶
束修¶
　　翰林學士三¶
増北門　東頭(上詳學士二學唐熊望傳敬宗喜為歌/詩議置東頭  士以備燕狎劉棲楚薦)¶
(熊/望)　五相　三俊(白樂天詩云元和六學士五相一漁/翁  合璧事𩔖曰李紳穆宗召為學)¶
(士與李徳裕元稹同/在禁署時稱三俊)　却馬　佩魚(山堂肆考曰宋王/禹偁太宗時為翰)¶
(林學士常草李繼遷制繼遷送馬五十匹潤筆禹偁却/之及守滁州閩人鄭褒徒歩謁禹偁禹偁愛其儒雅乃)¶
<pb:KR3k0055_WYG_077-15a>¶
(别為買馬一匹㦯言其買馬虧價者太宗曰彼能却繼/遷五十匹顧肯虧此價哉  又曰蒲宗孟為翰林學士)¶
(神宗曰學士職清地近而官儀未寵/自今宜佩魚學士佩魚自宗孟始)　登瀛洲　置金¶
鑾(唐書曰太宗初作文學館以房杜等十八人為學士/每訪以詩書政事號十八學士命閻立本圖像以章)¶
(禮賢天下仰慕謂之登瀛洲出李白集序曰白召見奏/頌一篇帝大恱置之金鑾殿  入翰林中問以國政潛)¶
(草詔誥無/人知者)　七寶座　八花甎(潛確𩔖書七寳座明皇/扵勤政樓以七寳装成)¶
(山座髙七尺召諸學士講論古今勝者升座/張九齡論辨風生首登此座  下詳學士二)　蓬池鱠¶
　碧山魚(新書李白詩荷静蓬池鱠天寒郢水醪唐學/士初上賜食悉是蓬池鱠夏至頒冰及酒以)¶
(酒味濃和冰而飲蓋禁中有郢水/酒坊  杜詩碧山學士焚銀魚)　銀花榜　金蓮燭¶
<pb:KR3k0055_WYG_077-15b>¶
(李徳裕詩銀花懸院榜風撼引繩鈴殿潛確𩔖書曰昔/宋蘇軾常宿禁中太皇太后召見便  曰先帝每誦卿)¶
(文章必曰奇才奇才因命/坐賜茶撤金蓮燭送歸院)　五鳳飛　雙鵲噪(山堂肆/考曰宋)¶
(太宗時賈黄中宋白李至吕䝉正蘓易簡同時拜翰林/學士承㫖扈䝉贈之詩五鳳齊飛入翰林其後吕為相)¶
(賈蘓李為恭政宋為/尚書  下詳總載二)　貯之内庭　候扵門外(劉禹錫/李綘集)¶
(序云唐之貴文至矣後王纂承多以國柄付文士元和/初憲宗遵聖祖故事視有宰相器者貯之内庭由是釋)¶
(筆硯而操化權者十八九制翰林志曰唐李吉甫與裴/垍同直垍草吉甫除平章  吉甫草武元衡制垂簾揮)¶
(翰兩不相知垍盡紙尾之後乃相慶賀禮絶之敬生扵/座中及明日院中學士送至銀臺門而相府官吏候扵)¶
(門外禁署之/盛未之有也)　父子並命　兄弟對掌(並詳學/士二)　畢諴¶
<pb:KR3k0055_WYG_077-16a>¶
論邊　楊億乞郡(上詳學士二他東軒筆錄云先朝翰/林學士不領  局故俸薄楊億為學)¶
(士有乞郡表曰虛沗廿泉之從臣終/作若敖之餒鬼自後學士得判他局)　口誦圖讃　囊¶
置兵數(又曰唐蒋乂為學士徳宗幸凌煙閣視題文漫/缺無能知者乂曰此聖厯中侍臣圖讃口誦不)¶
(失一字二下/詳學士)　揉紙繼燭　取帕求詩(上詳學士二宋/山堂肆考曰)¶
(王珪仁宗時為學士值中秋有月上命宣珪就坐夜漏/三鼔令宫嬪各取領巾裠帶或團扇手帕求詩來者應)¶
(之略不停輟人人得其歡心上曰須與學士潤筆遂各/取頭上珠花一朶装公幞頭簪不盡者置公服袖中宴)¶
(罷上命取金蓮燭令内侍扶/掖歸院都下盛傳天子請客)　執麻以泣　推觚而行¶
(山堂肆考曰吴越王錢鏐遣判官間道入貢梁主嘉之/以為諸道兵馬元帥朝議多言不宜過以名器假之翰)¶
<pb:KR3k0055_WYG_077-16b>¶
(林學士竇夢貞執麻以泣坐貶循又曰宋梅詢為學士/一日書詔頗多搆思甚苦推觚  階而行見一老卒卧)¶
(扵日中欠伸甚適梅忽歎曰暢哉徐問/曰識字乎對曰不識字梅曰更快活也)　陶榖索分¶
曾肇引嫌(言行錄曰陶榖常召對太祖御便殿榖至詔/入見捋前復却者數四左右催宣甚急榖終)¶
(徬徨不進太祖曰此措大索事分顧左右取袍帶來上/已束帶榖遂趨入  又曰宋哲宗元符中曽布既相其)¶
(弟翰林肇引/嫌出知陳州)　特出異恩　未即真拜(李昉燕㑹詩序/曰盛事有七皆)¶
(特出異恩詳總載二士山堂肆考曰宋李昉入直翰林/先是盧多遜已任學  太祖見昉在多遜下問其故宰)¶
(相曰昉以本官直學士院未即/真拜若真拜學士在多遜之上)　詞學優長　姿儀灑¶
落(上詳學士二止言行錄曰周麟之髙宗朝直學士院/姿儀灑落進  凝重班冠玉筍望之者意神仙中人)¶
<pb:KR3k0055_WYG_077-17a>¶
　易簡答書　益公撰記(金坡遺事宋太祖一日召蘇/易簡賜以酒又賜之詩曰君)¶
(臣千載㑹答曰忠孝一生心上喜盡以席上金器賜之/  言行錄周必大除翰林學士得㫖命撰選徳殿記又)¶
(命書之上有博美之稱又必大召見歸至玉堂上御書/白居易七徳舞賜之後進皇朝文鑑序上曰卿之文在)¶
(庭莫及真/匠手也)　肅膺鳳檢　進直鼇扉(新/書)　如兩漢制誥¶
　識三代事跡(長編治平四年以司馬光為翰林學士/光辭以不能四六上曰如兩漢制誥可)¶
(也臣言行錄綦崇禮覃思學問由唐虞三代以暨宋朝/君  事跡如指諸掌上每曰崇禮之文典而有體真學)¶
(士/也)　七寶牀中踵謫仙之榮遇　八甎道上掩學士之¶
前聞　紅藥翻階風動判花之筆　金蓮照處人歸視¶
<pb:KR3k0055_WYG_077-17b>¶
草之臺　撰詔草若湧泉惟陸相始當機務　發徳音¶
如時雨必韋公乃福生人(俱翰苑/新書)¶
　　翰林學士四¶
増作眀河篇(宋之問𫝊之問天后朝求北門學士不許/作明河篇以見志則天見其詩謂崔融曰)¶
(非不知宋之問有奇才但/恨有口過耳宋終身慙憤)　述作出其手(翰苑新書曰/張說朝廷大)¶
(述作多出其手帝好文詞有所為必使視草帝/欲授大學士辭曰學士本無大稱固辭乃免)　寶牀¶
賜食(山堂肆考曰明皇召見李白以/七寶林賜食御手調羮以飯之)　如見綺皓(開元/遺事)¶
(曰李白布衣知名明皇下詔召/就金馬門降輦下迎如見綺皓)　賜女壻(天中記曰張/垍說子也以)¶
<pb:KR3k0055_WYG_077-18a>¶
(主壻𤣥宗特深恩寵許扵禁中置内宅侍為文章常賜/珍玩不可勝數時兄均亦供奉翰林常以所賜示均均)¶
(戲謂垍曰此婦翁與女/壻非天子賜學士也)　進新樂章(開元遺事曰時禁/中初種木芍藥眀)¶
(皇在沈香亭謂左右曰賞名花對妃子焉用舊樂詞急/就翰林命李白進新樂章白應詔揮筆立成其一章曰)¶
(名花傾國兩相歡長得君王帶笑㸔/解釋春風無限恨沈香亭北倚䦨干)　召對移院(天中/記曰)¶
(徳宗雅尚文學每幸學士院顧問賜賚無所不至又常/召對玉堂移院扵金鑾殿對御起草詩賦唱和或旬日)¶
(不/出)　繒纊特賜(山堂肆考唐徳宗幸金鑾殿院問學士/鄭餘慶曰近有寒衣否餘慶曰徃時已)¶
(賜衣不煩更作上曰乃常例/耳遂特賜繒纊令為寒衣)　假光宅里(詳學/士二)　潤色¶
之詞(劉禹錫韋處厚集序曰處厚未為近臣所著皆文/士之詞也以才麗為主自入為學士至宰相以後)¶
<pb:KR3k0055_WYG_077-18b>¶
(所執筆皆經綸制誥財成潤色之詞也以識度為宗觀/其發徳音福生人沛然如時雨褒元老論功臣穆然如)¶
(景風命相之冊和而/莊命將之語昭而毅)　規諷時事(冊府元龜曰唐白居/易作樂府百篇規諷)¶
(時事流聞禁中上恱/之命為翰林學士)　作賜衣詩(事文𩔖聚曰栁公權/充翰林書詔學士從)¶
(幸未央宫上駐輦謂公權曰我有一喜事邊上衣賜久/不及時今年二月給春衣訖公權前奉賀上曰卿可賀)¶
(我以詩宫人廹其口進公權應聲曰去嵗雖猶戰今/年未得歸身思何以報春日得春衣上恱歎賞久之)¶
兄弟相繼(職林于休烈二子益肅/及休烈相繼為翰林)　擇笏賜絳(山堂肆/考曰李)¶
(絳初入院憲宗/親擇笏以賜之)　座主同任(翰苑新書李澣為翰林學/士常升殿侍宴澣衣綠遂)¶
(賜緋與座主和凝同任學士㑹凝入相澣當草/制命開凝閣盡取器玩圖書以歸其縱率如此)　讀金¶
<pb:KR3k0055_WYG_077-19a>¶
鑑錄(唐書令狐綯本𫝊云入翰林為學士它夜召與論/人間疾苦帝出金鏡書曰卿為我舉其要綯摘語)¶
(曰至治未嘗任不肖至亂未嘗任賢任賢享天下之/福任不肖罹天下之禍帝曰善朕讀此嘗三復乃已)¶
山池曲宴(通鑑宣宗雅好儒士每山池曲宴與學士屬/和詩什公卿出鎮亦賦詩餞行時論以大中)¶
(之政有/貞觀風)　座主辱門生(事文𩔖聚云封敖之子舜卿開/平中與門生鄭致雍同入翰林)¶
(致雍有俊才舜卿思拙澀每對草綸誥不勝困/敝託致雍秉筆當時論者以為座主辱門生)　龍鳳¶
燭(天中記曰韓偓捐館之日温陵帥聞其家藏笥頗多/使親信發觀惟得燒殘龍鳳燭金縷紅巾百餘條蠟)¶
(淚尚新巾香猶鬱有老僕泫然而泣曰公為學士日常/視草金鑾内殿深夜方還當時皆宫妓秉燭以送公悉)¶
(藏之自西京之亂得罪/南還十不存二三矣)　學士兩人(續翰林志曰後唐/天成元年命馮道)¶
<pb:KR3k0055_WYG_077-19b>¶
(趙鳳充端明殿學士非舊號也馮道笏記云天下/儒生近餘萬數殿前學士只有兩人時輩榮之)　請¶
蠲郡賦(山堂肆考曰梁嵩南漢時仕至翰林學士常獻/倚門望子賦特命歸奉母賜賚皆不受請蠲一)¶
(郡丁賦從之郡人/徳之立祠祀焉)　主文同為(翰苑新書曰蘇易簡登/科時宋白為南省主文)¶
(後七年宋為翰林學士承㫖而蘇相繼入院同為學士/宋贈詩云昔日曾為尺木階今朝真是青雲友歐陽文)¶
(忠亦王禹玉南省主文相距十五年同為學士故歐陽/詩有喜君新賜黄金帶顧我今為白髪翁之句二事誠)¶
(一時文物/之盛也)　為卿潤色(事文𩔖聚曰錢若水為翰林學/士草詔既成以進上笑曰朕欲)¶
(為卿潤色可乎若水頓首謝因命/筆親竄數字引咎深切尤為精當)　非他官比(事𩔖淳/化四年)¶
(以張垍錢若水並為翰林學士垍等赴上帝曰學士之/職清切貴重非他官比朕常重此官故事學士赴上有)¶
<pb:KR3k0055_WYG_077-20a>¶
(敕設當/令設之)　好長者(言行錄晁逈遷翰林學士真宗稱為/好長者楊億常謂逈所作書命無過)¶
(褒得代/言之體)　當時楊劉(事略劉筠字子儀仁宗即位復召/為翰林學士筠自景徳以來居文)¶
(翰之選與楊億齊名當/時號為楊劉三入禁林)　歩入掖門(筆談宋選人不得/乗馬入宫門天聖)¶
(中選人為館職自歐陽永叔輩始時/號歩行學士皆自左掖門下馬歩入)　特賜出身(翰苑/新書)¶
(曰韓維以賜出身熙寧末特除翰林學士崇寧中林攄/賜出身用韓例亦除翰林學士宋朝不由科第除者惟)¶
(此二/人)　夢同禁林(天中記元厚之少時曽夢人告之異/日當為翰林學士須兄弟數人同在)¶
(禁林厚之素無兄弟疑此夢不然熙寧中厚之除學士/同時先後入院者韓維鄭繹鄧綰楊繪并厚之名絳五)¶
(人名皆從系始/悟兄弟之說)　薦文學行誼之士(樓攻媿集曰王淮/除翰林學士上俾)¶
<pb:KR3k0055_WYG_077-20b>¶
(擇文學行誼之士薦鄭伯熊/李燾程叔達三人皆被擢用)　視草甚勞(合璧事𩔖曰/周必大為學)¶
(士召見上謂公視草勞甚公奏無汗馬之勞致此爵/位上曰翰墨之功豈小補哉若大述作固當煩卿)¶
不草都知制(東都事略宋胡宿以學士知制誥時内都/知郭懐敏勢傾中外出為和州都監召復)¶
(故職宿封還/詞頭不草制)　眼赤腰黄(翰林故事學士以上並有朱/衣引馬所服帶用黄金而無)¶
(魚至入兩府則朱衣雙引金帶懸魚謂之重金故世𫝊/館閣望為學士詩眼前何日赤腰下幾時黄學士望入)¶
(兩府詩眼赤何時/兩腰黄幾日重)　醉賦學士歌(吾學編曰明宋濂除/翰林學士帝常强濂)¶
(飲醉歡笑賦楚詞一章命侍臣咸賦/醉學士歌曰後世知朕君臣同樂也)¶
　　翰林學士五¶
<pb:KR3k0055_WYG_077-21a>¶
增詩唐杜甫贈翰林張四學士詩曰翰林逼華蓋鯨力¶
破滄𬈑天上張公子宫中漢客星賦詩拾翠殿佐酒望¶
雲亭紫誥仍兼綰黄麻似六經内分金帶赤恩與荔枝¶
青　白居易詩曰何處春深好春來學士家鳳書裁五¶
色馬鬛剪三花　蘇魏公玉堂即事詩曰暮召從容對¶
玉堂歸來院吏寫宣忙郢醪獨賜尊常滿龍燭初燃淚¶
有香起草才多封卷速把麻人衆引聲長百官班裏聽¶
恩制爭誦雄文出未央　李商𨼆寄令狐學士詩曰祕¶
<pb:KR3k0055_WYG_077-21b>¶
殿崔嵬拂彩霓曹司今在殿東西賡歌太液翻黄鵠從¶
獵陳倉獲寳雞曉飲豈知金掌迥夜吟應訝玉繩低鈞¶
天雖許人間聽閶闔門多夢自迷　盧肇喜楊舎人入¶
翰林詩曰御筆親批翰長銜夜開金殿送瑶緘平眀玉¶
案臨宣室已見龍光出傅巖　劉得仁上翰林丁學士¶
詩曰官自文章重恩因顧問生詞人求作秤天子許和¶
羮御栁凋霜晚宫泉滴月清直廬寒漏近秋燭白麻成¶
玉殿移時對金輿數侍行賜衣香未散借馬色難名時¶
<pb:KR3k0055_WYG_077-22a>¶
輩何偏羡儒流此最榮終當聞夑理寰海永昇平　鄭¶
畋夜景詩曰鈴絛無響閉珠宫小閣涼添玉橤風枕簟¶
滿牀眀月到自疑身在五雲中　又禁直寄崔貟外詩¶
曰銀臺樓北蘂珠宫夐與人間路不同在省五更春睡¶
侣早來分夢玉堂中　又金鑾坡南望詩曰玉晨鐘韻¶
上清虛畫㦸祥煙拱帝居極眼向南無限地綠煙深處¶
望中書　韓偓中秋禁直詩曰星斗踈眀禁漏殘紫泥¶
封後獨凭欄露和玉屑金盤冷月射珠光貝闕寒天襯¶
<pb:KR3k0055_WYG_077-22b>¶
樓臺籠苑外風吹歌管下雲端長卿祗為長門賦未識¶
君臣際㑹難　唐彦謙賀李昌時禁苑新命詩曰振鷺¶
翔鸞集禁闈玉堂珠樹瑩風儀不知新到靈和殿張緒¶
何如栁一枝　吳融八月十五夜禁直寄同僚詩曰中¶
秋月滿盡相尋獨入非煙宿禁林曽恨人間千里隔更¶
堪天上九門深明涵太液魚龍定静鏁圎靈象緯沈目¶
斷枚臯何處在䦨干十二憶登臨　徐夤獻内翰楊侍¶
郎詩曰忩開青瑣見瑶臺冷拂星辰逼上台丹鳳詔成¶
<pb:KR3k0055_WYG_077-23a>¶
中使取白龍香近聖君來欲言温樹三緘口閒賦宫詞¶
八斗才莫擬吟雲避榮貴廟堂玉鉉待鹽梅　黄滔寄¶
楊贊圖學士詩曰東堂第一領春風時怪關西小驥慵¶
華表柱頭還有鶴華歆名下應無龍君恩鳳閣舍毫數¶
詩景珠宫列肆供今日江南駐舟處莫言歸計為雲峰¶
　宋王珪和王原叔内翰詩曰暮鑰嚴温省宵鈴静玉¶
堂銀花無奈萎瑶草又還芳夢乆聞仙笛班清犯曉霜¶
帝閽何所叩一炷祝堯香　張翥王繼學自海南召還¶
<pb:KR3k0055_WYG_077-23b>¶
翰林詩曰天上歸來錦作袍幾陪春色醉仙桃銀河有¶
路惟僊鵲碧海無山不戴鼇　眀陸釴送王學士赴南¶
京玉堂視篆詩曰玉堂清逈似僊家竹石叢中吏守衙¶
視篆祗應成故事汲泉還為浣陳沙琪花夜静流金液¶
槐樹春深集乳鴉豈向東山長吏𨼆北門猶待制黄麻¶
增制唐沈詞行曹確充翰林學士制曰職奉命書選歸¶
扵鴻藻名參侍從任切扵端人起居郎曹確秀發人倫¶
行修儒閫保此全器彰乎令名稽其行能雅副銓擢是¶
<pb:KR3k0055_WYG_077-24a>¶
用寵爾良史為予近臣俾從瑣闥之榮更侍玉堂之奥¶
皇猷思暢用宣祕密之文清秩不移尚受無私之㫖秉¶
心勿替扵直道視草勉髙乎訓詞　崔嘏行裴諗司封¶
郎中依前充職制曰臺郎望美詞苑地髙粲列宿之輝¶
華參起草之宥密自非風儀玉立器宇川停摛掞天之¶
雄文藴擲地之清韻則不足以膺我妙選為時美談翰¶
林學士裴諗襲慶于門騰芳戴席自擢居文囿參侍瑶¶
墀進對益見其周詳詞㫖不離扵雅&KR0779;是宜仍金鑾之¶
<pb:KR3k0055_WYG_077-24b>¶
舊職榮粉署之新恩保乃休光更流芬馥　劉崇望行¶
崔凝沈文偉並充翰林學士制曰漢代設玉堂内署開¶
金馬外門得人甚多斯道大振我聞家遺清風人懐恭¶
徳能濟其美者伊凝有之三代絲綸一門冠蓋不墜其¶
業者伊文偉有之而皆以墨妙詞芬䇿名試第謙無矜¶
物敬以適時周旋鳴玉之儀頡頏攀雲之路訪扵執事¶
亦進厥良真我雍容之列所宜有也敬承密命允叶同¶
時¶
<pb:KR3k0055_WYG_077-25a>¶
原誥宋吕伯恭中書舎人除翰林學士誥曰内外演綸¶
之職獨髙翰苑之清華左右持槖之臣疇若禁林之親¶
宻維是盛選屬我鴻儒輟從西掖之聨延入北門之直¶
具官學窮閫奥文冠倫魁増主之眀洋洋晁董之對發¶
帝之令渾渾虞夏之書休有徳聲最扵邇列是用進陟¶
鑾坡之邃深居鈴索之嚴虞侍燕閑輔陪遺忘¶
增表蘇子由謝翰林學士宣召表曰翰墨之任始自有¶
唐供奉至尊講聞前輩北廊奏事有如李絳之忠中禁¶
<pb:KR3k0055_WYG_077-25b>¶
論兵復數畢諴之智迨我祖宗之盛最優文學之臣時¶
舉舊章多䝉召對頃自恭黙之後稍虛顧問之常方今¶
聖徳日躋羣臣屬目蓋將虛前席以博問繼夜燭而疇¶
咨宜得雋良密侍燕語　汪藻謝除翰林學士表曰非¶
才冐寵久誇文石之班優詔傳恩趣上玉堂之直既假¶
朝章之焕仍分御府之珍遜避莫從叨塵為懼伏以文¶
章雖本一技命令實行四方故自古禁林之除極當時¶
儒者之選矧今多士尤重他官内敷帝制之坦眀外應¶
<pb:KR3k0055_WYG_077-26a>¶
軍書之警急學非閎博難酬䟦燭之咨思或淹遲將悮¶
掣鈴之召¶
　　直學士院(權直附/)¶
増㑹要曰唐制官序未至而他官權攝者為直官五代¶
有翰林學士院而無權直宋開寶二年以李昉盧多遜¶
並直學士院直院之名始此　退朝錄曰開寶九年李¶
文正盧相並直學士院　太平興國元年湯恱徐鉉直¶
學士院王克正張洎直舎人院四公皆江南文士也¶
<pb:KR3k0055_WYG_077-26b>¶
合璧事𩔖曰宋紹興二十四年春直學士院湯思退以¶
禮部侍郎同知貢舉内制既闕官有命監察御史王綸¶
時暫兼權直適劉婉儀進位貴妃綸草其制上稱有典¶
誥體竟至大用前此無察官寓直禁林亦盛事也　朝¶
野雜記曰乾道九年以崔端詩為翰林權直崔大雅以¶
祕書省正字兼翰林權直淳熙五年始議以翰林乃書¶
藝應奉者所居非專指詞臣也遂改為學士院自是葛¶
楚輔趙大本熊子復皆以學士院權直為名十六年倪¶
<pb:KR3k0055_WYG_077-27a>¶
正甫始復兼翰林權直　真西山集曰徐鳳字子儀遷¶
將作少監權直院先時乗輿出入他官攝内命者不在¶
屬車豹尾間至是有㫖令扈從遂為故事　元史列傳¶
曰虞集泰定中拜翰林直學士文宗在潛邸已知集名¶
既即位除奎章閣侍書學士有㫖采輯本朝典故倣唐¶
宋㑹要修經世大典書成八百帙既上進以目疾乞假¶
職不允中丞趙世延乗間為集請假外便醫帝怒曰一¶
虞伯生汝輩不容耶　又曰謝端弱冠與尚書宋本齊¶
<pb:KR3k0055_WYG_077-27b>¶
名時號謝宋歴官翰林直學士文宗建奎章閣蒐羅中¶
外才俊置其中常語阿榮曰當今文學之士朕惟識謝¶
端　又曰王約拜翰林直學士時髙麗王昛年老𫝊國¶
有不安其政者飛讒離間奏屬約驗問約至宣布明詔¶
而諭之曰天地至親者父子至重者君臣彼小人自知¶
利寧肯為汝家國計耶昛感泣謝願奉表自雪　眀通¶
紀曰詹同新安人洪武元年以翰林待制遷直學士諭¶
之曰翰林為文但取通道術達時務無事浮藻即如孔¶
<pb:KR3k0055_WYG_077-28a>¶
眀出師表何常雕刻然使人誦之自然忠義感激何用¶
過求為¶
　　直學士院二¶
増居禁廷　訪時事(五代史曰周顯徳五年詔翰林學/士職居禁廷地居親近與班行而)¶
(既異在朝請以宜殊今後當直下直學士並宜令逐日/起居  又曰周世宗詔當直學士仍赴晚朝時世宗欲)¶
(朝夕訪以時/事故有是詔)　憑敗鼓　賜團扇(系年錄曰朱勝非直/學士院時事皆草創)¶
(詔書填委而院無几案公常憑敗鼔草詔然文氣嚴重/如平時  山堂肆考曰宋汪藻直學士院草髙麗答詔)¶
(不許入貢略云壤晉館以納車庶無後悔閉玉關而謝/質匪用前規上顧輔臣稱公得代言之體真拜翰林學)¶
<pb:KR3k0055_WYG_077-28b>¶
(士以所御白團扇親書杜詩紫誥仍兼/綰黄麻似六經十字以賜縉紳榮之)　詳盡簡要¶
温純典雅(言行錄曰周麟之受詔撰張循王碑文成奏/御天筆批其後曰誌銘叙事詳盡造語簡要)¶
(披閱數四但有歎嘉士林傳翫以為寵上又曰周文忠/公孝宗朝直學士院上諭公卿所進太  皇尊號議温)¶
(純典/雅)　承眀之有直廬方歩八甎之日　紫宸之夾香¶
案更依五采之雲(翰苑/新書)¶
　　直學士院三¶
增狀宋真徳秀辭免權直學士院狀曰翰苑之置官倣¶
自開元之定制雖典司内命號為供奉之近班然遴簡¶
<pb:KR3k0055_WYG_077-29a>¶
外廷或以校讐而充選於皇孝祖參酌有唐肇新北門¶
攝直之名以處東觀洽文之彦惟才是用寧職之拘然¶
自淳熙以來距今餘五十載乃若彦中而降居此惟二¶
三人亶謂至難詎容輕畀况皇上聿新扵萬化欲王言¶
誕播扵四方盍資討論潤色之英大闡温厚坦眀之制¶
某早緣干䘵勉學為文僅知場屋剽竊之工焉識朝廷¶
嚴重之體頃從璧水入典道山老嵗月扵槧鉛猶慙亡¶
補鼓風雷扵號令敢謂能勝偶儤直之虛貟俾謭材以¶
<pb:KR3k0055_WYG_077-29b>¶
承乏身雖甚寵誼有當辭¶
　　侍讀學士一(侍讀併入/)¶
増文獻通考曰唐開元三年始命馬懷素褚無量更日¶
侍讀十三年置集賢院侍講學士侍讀直學士宋太宗¶
始用著作佐郎吕文仲為侍讀真宗咸平二年以楊徽¶
之夏侯嶠並為翰林侍讀學士始建學士之職其後馮¶
元為翰林侍讀不帶學士元豐官制廢翰林侍讀侍講¶
學士不置但以為兼官然必侍從以上乃得兼之元祐¶
<pb:KR3k0055_WYG_077-30a>¶
七年復増學士之號元符元年省去續文獻通考曰元¶
翰林院有侍讀學士侍講學士明翰林講讀學士職專¶
講讀經史詳總載¶
　　侍讀學士二¶
増東都事略曰宋邢昺字叔眀真宗始置翰林侍讀學¶
士首以命昺即扵便坐令講左氏春秋　㑹要曰天禧¶
三年以張知白充翰林侍讀學士知天雄軍府侍讀學¶
士外使自此始也　國史曰仁宗詔翰林侍讀學士張¶
<pb:KR3k0055_WYG_077-30b>¶
錫講書禁中敷暢經㫖議論該洽上嗟賞之　東都事¶
略曰宋綬字公垂為翰林學士兼侍讀遂錄唐謝偃惟¶
皇戒徳賦孝經論語節要唐太宗所撰帝範開元臣僚¶
所獻政典君臣正理論上之　元史列傳曰李謙為侍¶
讀學士世祖深加器重常坐便殿飲羣臣酒世祖曰聞¶
卿不飲然能為朕強飲乎因賜蒲萄酒一鍾曰此極醉¶
人恐汝不勝即令三近侍扶掖使出　又曰世祖即位¶
郝經為翰林侍讀學士佩金虎符充國信使使宋被留¶
<pb:KR3k0055_WYG_077-31a>¶
思托言垂後撰述書傳及文集凡數百卷拘宋十六年¶
從者皆通扵學　明王達傳曰達字達善少孤貧力學¶
永樂中遷侍讀學士有盛名與解大紳王孟陽王玉汝¶
輩號東南五才子　吾學編曰唐愚士名之淳山隂人¶
建文二年敕方孝孺等集經史中事為一書命舉優通¶
文學之士孝孺首薦愚士立召為翰林院侍讀賜冠帶¶
令與孝孺同領修書愚士博聞多識練達世故為文蔚¶
贍尤長扵詩翰¶
<pb:KR3k0055_WYG_077-31b>¶
　　侍讀學士三¶
増不趨黨與　迭處禁密(宋申錫𫝊寳厯二年申錫充/侍讀學士在朝清謹介潔不)¶
(趨黨與當長慶寳厯之間時風囂薄朋比大扇及申錫/初用時論以為改觀  髙元裕𫝊曰髙少逸代元裕為)¶
(侍讀學士兄弟迭/處禁密時人榮之)　履行純謹　在朝清介(㑹要曰皇/祐中翰林)¶
(侍讀學士郭勸表乞致仕帝以勸履行純謹立身/清約特降詔不允示優恩也  下詳不趨黨與注)¶
　　侍讀學士四¶
增狀宋真西山辭兼侍讀狀曰禮樂詩書少雖渉獵文¶
章翰墨久已荒疎頃屬夏秋之交常陳香火之請䝉恩¶
<pb:KR3k0055_WYG_077-32a>¶
未許竊廩是慙詎意龍飛首頒驛召甫登西掖旋貳南¶
宫陳善責難蓋平時之自詭尊經好學廼盛旦之親逢¶
所願依日月之光期或遂涓埃之補而某自嬰宿疹未¶
底全安簡䇿舊文都忘前集記箋常語且出他人豈堪¶
持衰敗之身而輒簉清華之選¶
　　侍講學士一(侍講併入/)¶
増文獻通考曰漢顯宗時張酺數侍講扵御前張酺侍¶
靈帝以楊賜有重名舉賜侍講扵華光殿中雖有侍講¶
<pb:KR3k0055_WYG_077-32b>¶
之號而未以名官至唐開元十三年始置集賢院侍講¶
學士(詳侍/讀)宋咸平二年國子祭酒邢昺為侍講學士其¶
後又有馬宗元為侍講元豐官制(見侍/讀)元明官制(並詳/總載)¶
　　侍講學士二¶
増職官分紀曰唐韋處厚通五經博覽史籍而文思贍¶
逸穆宗謂其學有師法召入翰林為侍講學士　天中¶
記曰文宗朝李訓充翰林侍講學士入院日賜宴宣法¶
曲弟子二十人就院奏法曲以寵之　山堂肆考曰唐¶
<pb:KR3k0055_WYG_077-33a>¶
崔郾為侍講學士與同列髙重抄撮六經嘉言要道區¶
分事𩔖凡十卷名曰諸經纂要冀人主易扵省覽上嘉¶
之賜錦二百疋　言行錄曰范成大字至能乾道中兼¶
侍講直前謝上曰卿閎深博洽故有此除　元史列傳¶
曰竇黙為翰林侍講學士侍上前黙言君有過舉臣當¶
直言都俞吁咈古之所尚今則不然君曰可臣亦以為¶
可君曰否臣亦以為否非善政也至元十二年黙年八¶
十公卿皆徃賀帝聞之拱手曰此輩賢者安得請扵上¶
<pb:KR3k0055_WYG_077-33b>¶
帝減去數年留朕左右共治天下惜今老矣悵然者久¶
之　又曰袁桷舉茂才異等大徳初閻復程文海等薦¶
為翰林國史院檢閱官累遷侍講學士桷在詞林朝廷¶
制冊勲戚碑銘多出其手　又曰郭貫皇慶初為翰林¶
侍講學士後陞左丞加集賢院大學士謁告還家屢徴¶
不起貫博學精扵篆籀當世冊寳篆額多出其手　明¶
方孝孺傳曰孝孺字希直世居臨海洪武召至京除蜀¶
王府教授獻王師事之號其讀書之室曰正學學者稱¶
<pb:KR3k0055_WYG_077-34a>¶
正學先生建文召為翰林博士進侍講靖難時以死殉¶
　王英傳曰英永樂二年選入文淵閣讀書以慎密受¶
知扵帝簡入秘書進機密章奏歴翰林侍講再扈駕北¶
征帝曰秀才是二十八人讀書者又謂之曰凡軍中動¶
静有聞即密奏朕　王洪傳曰洪八嵗能文章稍長才¶
思頴發十八舉進士永樂初入翰林與修大典歴侍講¶
後為同列所排不復進用當時詞林稱四王皆有才名¶
洪與閩人王偁王恭王褒也　周叙傳曰叙江西吉水¶
<pb:KR3k0055_WYG_077-34b>¶
人永樂中翰林侍講學士居禁近二十餘年多所論列¶
詔獨修遼金宋三史力疾詮次不少暇　通紀曰陳敬¶
宗永樂進士重修髙帝實錄成改翰林侍講十七年卿¶
雲見甘露降獻聖徳瑞應賦　劉球傳曰球永樂進士¶
宣宗實錄成改翰林侍講正統八年應詔陳言忤王振¶
矯㫖就朝捽繋詔獄斧鑕交下糜爛而死布衣成器設¶
位龍泉山巔為詩文祭而哭之名祭忠臺　吾學編曰¶
王鏊𢎞治八年陞侍講學士兼日講鏊學問贍博有識¶
<pb:KR3k0055_WYG_077-35a>¶
鑒為文舂容爾雅議論快暢試士南宫專尚經術險麗¶
奇衺者一切屛去𢎞治間文體一變士習稍端鏊有力¶
焉　唐臯傳曰臯正徳甲戌狀元授修撰進侍講學士¶
未幾卒臯老塲屋暮年始登上第為文下筆立就或求¶
竄易字句伸筆直書不襲一字人咸服其才惜未究其¶
用也¶
　　侍講學士三¶
増經術該深　文思贍逸(鄭覃傳文宗時召覃為翰林/侍講學士覃扵經術該深淳)¶
<pb:KR3k0055_WYG_077-35b>¶
(篤守正帝尤重之李宗閔知政事以覃與李徳裕厚忌/其親近遷工部尚書欲推逺之帝雅志向學頗思覃復)¶
(召為侍講二/下詳侍講)　上金華箴　寫無逸圖(馮元傳明道五/年元為翰林侍)¶
(講學士上金華五箴詔書寵之英言行錄曰趙鼎字元/鎮先是侍講范冲乞依仁宗邇  閣故事寫書無逸孝)¶
(經天子四章為圖設扵講殿之壁上親御宸翰寫/箴二圖上以示宰執扵是鼎賛上從善汲汲之意)¶
　　修撰一¶
増合璧事𩔖曰唐初令狐徳棻請修近代史遂命修撰¶
名始扵此唐史館修撰四人掌修國史(貞觀以宰相涖/修撰天寳後他)¶
(官兼史職者曰史館修撰初入為直館元和宰相裴垍/建議登朝官領史職者為修撰以官髙一人判館事未)¶
<pb:KR3k0055_WYG_077-36a>¶
(登朝官皆為直館大中廢直館/二貟増修撰四人分掌四季)宋從唐制史館有修撰¶
以他官領取最上一貟判館事故事史館每月撰日厯¶
皆判館與修撰官直館分季撰錄其後止修撰官及判¶
館撰次大中祥符九年以刑部郎中髙紳為史館修撰¶
紳即樞密使王欽若所引不令修纂止命權判吏部銓¶
自是領修撰者須兩省五品以上方掌修撰天聖元年¶
石中立以户部郎中充史館修撰有司引紳例亦不修¶
日厯元豐官制行國史𨽻祕書省元祐中就門下省置¶
<pb:KR3k0055_WYG_077-36b>¶
局號國史院紹聖初復還祕書省舊有修撰官至是改¶
為修國史以列曹尚書翰林學士充同修國史以侍郎¶
以下充紹興初實錄國史皆寓史館後罷史館遇修實¶
錄即置實錄院遇修國史即置國史院二十八年以修¶
神宗哲宗徽宗正史置院修史一人同修史一人編修¶
官二人同修國史故事未有以庶官為之者隆興胡邦¶
衡以起居郎兼權中舎始特命焉乾道洪景盧亦以起¶
居舎人兼同修蓋用此例嘉泰後陸務觀李季章皆踵¶
<pb:KR3k0055_WYG_077-37a>¶
為之元制翰林兼國史院修撰三貟明修撰屬翰林掌¶
修國史¶
　　修撰二¶
増續通典曰唐貞元十一年史館修撰張薦為左諌議¶
大夫修撰如故裴延齡言扵上曰諌議大夫論朝廷得¶
失之官史臣修撰書朝廷得失之事則領史職者不宜¶
為諫議宜遷祕書少監　唐韓愈除史館修撰制曰立¶
詞措意有班馬之風　韓文魏博先廟碑云臣適執筆¶
<pb:KR3k0055_WYG_077-37b>¶
𨽻太史時退之為史館修撰　晉天福六年詔曰眷言¶
筆削宜屬英髦　東都事略曰宋太宗語宰相曰太祖¶
朝事耳目相接今實錄中多所漏略可集史官重加修¶
撰淳化元年以左司諫梁周翰為史館修撰從翰林學¶
士宋白薦其有良史之才　又曰楊億真宗即位拜右¶
正言修太宗實錄凡八十篇獨成五十六卷　合璧事¶
𩔖曰吕夏卿字縉叔博覽強記而扵歴代史尤該洽與¶
修仁宗實錄同修起居注　又曰范鎮英宗即位遷翰¶
<pb:KR3k0055_WYG_077-38a>¶
林學士充史館修撰論濮安懿王稱號出知陳州　言¶
行錄曰李燾權同修國史得㫖長編或有増損依熙寧¶
修三經義法至是上四千四百五十餘條又以一百六¶
十八年事散在長編乙覽難周别為舉要六十八卷總¶
目五卷修撰事目十卷十年六月對延和殿上曰卿宿¶
徳耆儒宜在左右任史職　綦崇禮行狀曰崇禮重修¶
神宗哲宗兩朝正史奏曰神宗實錄墨本元祐所修已¶
是成書朱本蔡卞重修多所增損而元祐史官語言不¶
<pb:KR3k0055_WYG_077-38b>¶
無失實乞將朱墨本參照修定哲宗實錄蔡京提舉編¶
修多是增飾語言變易是非殆非實錄之體乞扵舊臣¶
之家訪求當時文字事跡參照上悉如所請　言行錄¶
曰范祖禹除諫議大夫充實錄院修撰時申公薨遂就¶
職　職略曰蘓頌以為五朝正國史二聖編年皆出宋¶
敏求父子手筆亦儒者盛事　東都事略曰李若谷子¶
淑字獻臣天聖中擢史館修撰　哲宗實錄曰學士王¶
珪奏中丞賈黯前以學士修仁宗實錄自領臺憲不復¶
<pb:KR3k0055_WYG_077-39a>¶
入院望令依舊供職從之黯乞以實錄就臺修撰有議¶
事即赴院詔令三五日一赴院修撰　元史列𫝊曰中¶
統初省部初建令諸路各上儒吏之能理財者一人王¶
惲以選至京師上書論時政為翰林修撰治錢榖擢才¶
能議典禮考制度咸究所長同僚服之　又曰周伯琦¶
以䕃授將仕郎三轉為翰林修撰至正元年改奎章閣¶
為宣文閣藝文監為崇文監伯琦為宣文閣授經郎教¶
戚里大臣子弟每進講輒稱㫖日被顧問帝以伯琦工¶
<pb:KR3k0055_WYG_077-39b>¶
書法命篆宣文閣寶仍題扁及摹王羲之所書蘭亭序¶
智永所書千文刻石閣中自是累轉官皆宣文崇文之¶
間而眷遇益隆矣　眀王叔英𫝊曰叔英字原采黄巖¶
人建文初為翰林修撰靖難兵逼江奉詔募兵至廣徳¶
沐浴衣冠書絶命詞自經而死　吾學編曰叔英為修¶
撰上資治八䇿皆援証古今可見行事　張洪傳曰洪¶
永樂初授行人奉使日本洮岷賫詔諭緬甸那羅塔六¶
徃始聽命守使職越二十年仁宗召入改翰林修撰年¶
<pb:KR3k0055_WYG_077-40a>¶
七十餘致仕洪國初老儒貫穿宋人經學歸田之後鄉¶
邦制作咸出其手　又曰謝遷成化進士授修撰成化¶
𢎞治間翰林聲望最重者吳寬及遷二人皆進士第一¶
人儀幹修整並負公輔之望　羅倫傳曰倫成化中除¶
翰林修撰抗疏論李南陽起復落職後召還復為修撰¶
尋以疾辭歸閉門教授以注經為業垂十年卒扵退居¶
之金牛山倫嗜學好古篤志力行結茅棲息取給隴𤱔¶
客晨至留飯借粟旁舎比舉火日已近午不以為意¶
<pb:KR3k0055_WYG_077-40b>¶
康海𫝊曰海字徳涵武功人𢎞治十五年狀元授修撰¶
正徳初逆瑾恨李夢陽繋詔獄必殺之夢陽獄急出片¶
紙曰對山救我徳涵曰我何惜一官不救李死乃徃謁¶
瑾瑾大喜徳涵盛稱李郎中之文章明日瑾奏上赦李¶
踰二年瑾敗坐落職　吾學編曰吕柟字仲木髙陵人¶
正徳進士第一人除翰林修撰時逆瑾用事以柟鄉人¶
欲引柟㗖柟驟與卿佐柟遜避不與交瑾憾且中傷柟¶
㑹瑾敗得免　楊慎傳曰慎新都人七嵗能擬古戰塲¶
<pb:KR3k0055_WYG_077-41a>¶
文時人傳誦以為淵雲再出正徳辛未舉㑹試第二廷¶
試第一授翰林修撰嘉靖中兩上議大禮疏率羣臣撼¶
奉天門大哭廷杖者再斃而復甦謫戍雲南永昌衞投¶
荒三十餘年卒扵戍著述最富詩文集之外凡百餘種¶
皆盛行扵世¶
　　修撰三¶
増指事實　裁義𩔖(元和十四年李翺奏曰臣得秉筆/以記注為職今但請指事實直載)¶
(事功詳見史官春元微之行獨孤朗制曰竄定闕失裁/成義𩔖此仲尼  秋之職業也其可上下心手扵愛惡)¶
<pb:KR3k0055_WYG_077-41b>¶
(是非/乎)　命程琳　擢李淑(東都事略程琳舉服勤詞學/科中選仁宗時修真宗實錄)¶
(而起居注闕命琳追修書成/遂修起居注  下詳修撰二)　博採衆記　核綜羣籍¶
(𩔖要丘明之博採衆記籍蔣乂幼從外家/學肄史得其書核綜羣  事詳中書舍人)　秉筆成大¶
典　執簡為史官(范杲為/史官)¶
　　編修一¶
増合璧事𩔖曰宋太平興國八年以楊文舉為國子監¶
丞史館編修乾興元年判館李淮修撰宋綬言修撰官¶
只二人望擇館閣官二貟充編修官遂詔集賢校理王¶
<pb:KR3k0055_WYG_077-42a>¶
舉政館閣校勘李淑同共編修紹興二十八年修神宗¶
哲宗徽宗三朝正史差吏部郎葉謙亨胡沂校書汪徹¶
兼編修官乾道四年詔國史院添置編修二貟五年詔¶
更添編修二貟元國史院同修史之下又有編修官眀¶
屬翰林院掌與修撰同¶
　　編修二¶
増宋周益公集曰范成大除禮部貟外郎兼崇政殿說¶
書上令更加清職遂兼國史院編修官　東都事略曰¶
<pb:KR3k0055_WYG_077-42b>¶
劉恕為人強記扵書無所不覧有史學司馬光修資治¶
通鑑奏請同編修　范祖禹家𫝊曰祖禹字淳甫司馬¶
光修歴代君臣事迹辟公同編修供職祕書省時王荆¶
公當國公未常徃謁　言行錄曰李燾長編卷帙漸成¶
蜀帥汪應辰乞下臨安府給筆札繕寫藏閣公進國初¶
至治平一百八卷　元史列𫝊曰魏初璠之從孫也好¶
讀書尤長扵春秋為文簡而有法中統中選進讀經史¶
之士有司以初應詔帝雅重璠名方之古直即授初為¶
<pb:KR3k0055_WYG_077-43a>¶
國史院編修官　又曰雷膺年甫弱冠以文學稱中統¶
中用翰林承㫖王鶚王磐薦為翰林修撰兼國史院編¶
修官　李之紹至元中以馬紹李謙薦充史職授翰林¶
國史院編修官直學士姚燧欲試其才凡翰林應酬之¶
文積十餘事倂以付之之紹援筆立成併以槀進燧曰¶
可謂名下無虛士也　又曰虞集兼國史院編修官仁¶
宗常對左右歎曰儒者皆用矣唯虞伯生未顯擢耳¶
又曰曹元用資禀俊爽幼嗜書經目成誦為翰林國史¶
<pb:KR3k0055_WYG_077-43b>¶
院編修官時宰執有欲罷科舉法者元用以為國家文¶
治正在扵此胡可罷也天厯二年代祀曲阜孔子廟還¶
值太禧宗禋院副使缺中書奏以元用為之帝不允曰¶
此人翰林中所不可無也　又曰揭傒斯貫通百氏早¶
有文名程鉅夫盧摯列薦扵朝授國史院編修官時平¶
章李孟讀其所撰功臣列𫝊歎曰是方可名史筆若他¶
人直謄吏牘耳天厯初開奎章閣首擢為授經郎文宗¶
幸閣中有所咨訪奏對稱㫖恒以字呼之而不名每中¶
<pb:KR3k0055_WYG_077-44a>¶
書奏用儒臣必問曰其才何如揭曼碩　明髙啟𫝊曰¶
啓元末𨼆居吳淞之青丘自號青丘子洪武初召入纂¶
修元史授翰林院國史編修官三年帝御闕樓與史官¶
謝徽俱對時已薄暮擢啓户部侍郎徽吏部郎中啓自¶
陳年少不習國計且孤逺不敢驟膺重任徽亦固辭並¶
賜内帑白金放還　蘇伯衡傳曰伯衡仕眀為國子學¶
正擢翰林院編修宋景濂以翰林承㫖致仕薦伯衡自¶
代召至固辭賜文綺遣歸　張宣傳曰宣少負才名洪¶
<pb:KR3k0055_WYG_077-44b>¶
武初以考禮被徵尋入史局與修元史帝親書其名召¶
至殿廷即日擢翰林院編修呼為張家小秀才奉詔歸¶
娶宋景濂送詩曰少年歸娶奏金鑾喜得天顔一笑㸔¶
從此梅花消息好青綾不似玉堂寒　通紀曰周述周¶
孟簡吉水人同胞兄弟永樂二年同榜進士述第二孟¶
簡第三俱授翰林編修帝曰今日又見大小宋故事也¶
　謝鐸傳曰鐸天順間授編修在翰林學詩時自立程¶
課限一月為一體如此月讀古詩則凡院課及應答諸¶
<pb:KR3k0055_WYG_077-45a>¶
作皆古詩也故其所就沉著堅定非口耳所到　通紀¶
曰張元禎南昌人天順進士為編修屢建言與時宰議¶
不合告歸潛心理學名益髙　名臣紀曰倪岳錢塘人¶
天順進士入翰林為編修考校纂綴精詳安雅進講上¶
前敷古義傅時政言意剴切音吐洪亮帝喜歴陞侍讀¶
至學士　章懋傳曰懋成化二年進士入翰林除編修¶
與莊昶黄仲昭諫内廷張燈杖闕下謫知臨武縣羅倫¶
亦以論起復謫官時稱翰林四諫　吾學編曰王鏊字¶
<pb:KR3k0055_WYG_077-45b>¶
濟之吳人成化進士幼頴悟不凡十六隨父讀書太學¶
太學諸生争𫝊誦其文初授翰林編修閉門力學避逺¶
權勢　又曰崔銑安陽人𢎞治進士授編修正徳初宦¶
瑾擅權卿佐皆伏謁跪銑遇瑾史館門獨長揖瑾怒目¶
視銑他日諸史官見又皆長揖瑾益怒謂張綵曰翰林¶
後生多輕薄如崔銑尤甚　駱文盛傳曰文盛嘉靖乙¶
未庶吉士授編修官史局五六年嚴嵩當國翛然自逺¶
以使事還朝嵩目而誰之即日移疾歸遂不起¶
<pb:KR3k0055_WYG_077-46a>¶
　　檢討一¶
増合璧事𩔖曰宋淳化二年以殿中丞郭延澤太子右¶
贊善大夫董元亨並為史館檢討紹興九年詔史館見¶
修徽宗實錄以實錄院為名檢討官無定貟近制檢討¶
官六貟嘉定二年曾君錫自起居郎兼檢討除權侍郎¶
當陞帶修撰而貟數已溢乃降㫖權以檢討官繋銜俟¶
將來有闕日陞帶以從官為檢討官葢自曾君錫始也¶
元無眀屬翰林院掌同編修(吾學編曰天順初徳秀諸/王出閣李賢言四王講讀)¶
<pb:KR3k0055_WYG_077-46b>¶
(官八人翰林官少請擇新進/士授翰林檢討充王講讀官)¶
　　檢討二¶
増職官分紀曰宋至和二年詔今後檢討更不得舉試¶
館職　㑹要曰嘉祐八年監修國史韓琦奏史記日厯¶
未修者積十餘年今將修先朝實錄而日厯未備檢討¶
闕官請以直祕閣吕夏卿祕閣校理韓維兼職詔夏卿¶
維並兼史館檢討　言行錄曰李燾乞刋定徽宗實錄¶
之疎舛者因言臣方修進治平後長編若就加討論他¶
<pb:KR3k0055_WYG_077-47a>¶
時可助修正史詔開實錄院首命公為檢討官　明王¶
璲傳曰璲少而頴異落筆數千言文不加㸃洪武末擢¶
翰林五經博士永樂初進檢討預修大典洪熙在東宫¶
特深眷注常與羣臣應制撰神龜賦居第一解縉次之¶
由是聲名大噪出諸老臣上　王偁傳曰偁字孟陽永¶
樂中用近臣薦聘至京待以殊禮詔授國史院檢討充¶
大典副總裁解縉序其虛舟集云永樂初内外儒臣及¶
四方韋布士以纂修集闕下數千人求其博洽幽明洞¶
<pb:KR3k0055_WYG_077-47b>¶
徹今古學博而思深如孟陽者不一二見　名臣記曰¶
錢習禮吉水人永樂進士入翰林檢討帝喜習禮鄉人¶
惡習禮者指為練子寧姻宜坐奸黨楊士竒楊榮間聞¶
帝曰習禮有文學史才願陛下憐察帝欣然曰使練子¶
寧尚在朕且用之况習禮乎習禮感泣自奮勵　陳繼¶
傳曰繼幼孤事母至孝少長從王行俞貞木逰貫穿經¶
學人呼為陳五經時初開𢎞文閣用楊士竒薦即日驛¶
召授五經博士預修兩朝實錄進檢討特被知遇老而¶
<pb:KR3k0055_WYG_077-48a>¶
家居多聞故實徳尊行成咸仰為宗工焉　陳獻章傳¶
曰獻章字公甫正統中舉人再上禮部不第歸𨼆白沙¶
成化十八年辟召至京乞歸養母特授翰林檢討自後¶
屢薦不起學者稱為白沙先生莆田林俊稱其涵養粹¶
完脱落清灑獨超造物牢籠之外而寓言寫興扵風煙¶
水月之間蓋有舞雩陋巷之風焉　石瑶傳曰瑶與兄¶
玠成化二十三年同舉進士選庻吉士授檢討李長沙¶
亟稱之曰後進可托以柄斯文者其石氏季方乎¶
<pb:KR3k0055_WYG_077-48b>¶
　　庶吉士一¶
増續文獻通考曰明初稱庶吉士者初稱中書六科庶¶
吉士十八年又有翰林院承敕監庶吉士永樂二年始¶
定為翰林庶吉士選進士教養之試而留者二甲編修¶
三甲檢討不得留者為給事中御史主事或出為州縣¶
官(吏部職掌曰宣徳九年命庶吉士扵翰林院讀書部/㑹典曰教習庶吉士翰林院行户部給燈油錢兵)¶
(撥皂𨽻刑部給紙劄工部撥房屋/順天府給筆墨光祿寺給酒飯)¶
　　庶吉士二¶
<pb:KR3k0055_WYG_077-49a>¶
増吾學編曰王直永樂進士為庶吉士讀中祕書文辭¶
追古作者召入内閣書機密文字　彭時筆記曰翰林¶
官惟第一甲三人即除其餘進士選為庻吉士教養數¶
年而後除復有改授他職蓋重其選也職清務簡優㳺¶
自如世謂之玉堂仙　未軒集曰故事自十月朔日始¶
賜庶吉士酒至四月晦日止歲以為常　吾學編曰鄒¶
智字汝愚成化二十三年改庶吉士㑹星變應詔陳言¶
極論隂陽之理乞盡斥小人而進用君子又言君子所¶
<pb:KR3k0055_WYG_077-49b>¶
以不進小人所以不退大抵宦官隂主之疏入不報¶
江暉傳曰暉翰林庶吉士與同館舒芬等抗疏諫南廵¶
廷杖幾斃　陳束傳曰束嘉靖乙丑選翰林庶吉士與¶
唐順之王慎中諸人刻勵為古學張桂受上殊寵朝士¶
咸奔走束獨不往歲時上夀遣吏投刺馳馬過其門諸¶
老恨之呼為輕薄小黄毛出之外藩投置五溪蠻夷之¶
地以重困之¶
　　翰林院官屬¶
<pb:KR3k0055_WYG_077-50a>¶
増吾學編曰明吳伯宗金谿人洪武四年進士第一人¶
十三年改翰林典籍帝製十題命賦伯宗援筆立就詞¶
語峻潔帝曰伯宗才子賜織金錦衣十五年初設殿閣¶
學士伯宗為武英殿大學士　孫蕡傳曰蕡南海人洪¶
武初為翰林典籍後以事逮繋有㫖輸左校板築蕭牆¶
望都門謳吟為越聲督工者以聞召至帝前陳所作詩¶
皆忠愛語特命釋之　王恭傳曰恭永樂初以儒士薦¶
待詔翰林年六十餘矣與修大典書成授翰林典籍頃¶
<pb:KR3k0055_WYG_077-50b>¶
之投牒歸自號所著書曰白雲樵唱　髙棅傳曰棅字¶
彦恢仕名廷禮永樂初自布衣召入翰林為待詔九年¶
始陞典籍廷禮流傳篇詠無慮千餘篇選唐詩品彚議¶
者服其精博　文徵眀傳曰徵眀初名璧以字行長洲¶
人以諸生嵗貢入京用薦授翰林院待詔三載謝病歸¶
年九十而卒為人孝友愷悌温温恭人致身清華未衰¶
引退以清名長徳主吳中風雅之盟者三十餘年寧庶¶
人以厚幣招謝弗往日本貢使踵門求見具冠服南面¶
<pb:KR3k0055_WYG_077-51a>¶
　受拜而却其贄曰此國體也　蔡羽傳曰羽字九逵吳¶
　縣人其學䆳扵易為程文以應有司閱四十年不售以¶
　太學赴選天官卿雅知其名曰此吾少日所聞易蔡生¶
　耶奏授翰林院孔目　何良俊傳曰良俊華亭人以歲¶
　貢入胄監授翰林院孔目好談兵以經世自負浮沉冗¶
　散鬱鬱不得志每喟然歎曰我有清森閣在東海上藏¶
　書四萬卷名畫百籖古法帖鼎彛數十種棄此不居而¶
　僕僕牛馬走不亦愚而可笑乎遂移疾免歸¶
<pb:KR3k0055_WYG_077-51b>¶
　¶
　¶
　¶
　¶
　¶
　¶
　¶
御定淵鑑𩔖函卷七十二¶
