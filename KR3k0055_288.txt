# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:40.043394
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百八十三
<pb:KR3k0055_WYG_288-1a>¶
　欽定四庫全書¶
御定淵鑑𩔖函卷二百八十三¶
　　人部四十二(儉/勇)　(剛/)¶
　　　儉一¶
　増爾雅曰瞿瞿休休儉也　易曰賁于丘園束帛戔戔¶
　　又曰天地節而四時成節以制度不傷財不害民¶
　　又曰用過乎儉　書曰克儉于家　詩曰羔羊之皮¶
　素絲五紽　禮曰國奢則示之以儉國儉則示之以禮¶
<pb:KR3k0055_WYG_288-1b>¶
　　又曰國家靡敝則車不雕幾甲不組縢食器不刻鏤¶
　君子不履絲屨馬不常秣　左傳曰清廟茅屋大路越¶
　席太羮不致粢食不鑿昭其儉也　又曰儉德之共也¶
　　國語史佚有言曰動莫若敬居莫若儉　詩外傳曰¶
　土地廣大守之以儉者安　漢藝文志曰墨家者流蓋¶
　出乎清廟之守茅屋采椽是以貴儉　漢書董仲舒曰¶
　儉非聖人之中制也　史記公孫𢎞曰人主病不廣大¶
　人臣病不節儉　金史赫舎哩良弼曰古者地廣人淳¶
<pb:KR3k0055_WYG_288-2a>¶
崇尚節儉而又惟農是務故蓄積多而無饑饉之患也¶
今地狹民衆又多棄本逐末耕之者少食之者衆故一¶
遇凶歳而民已病矣　管子曰辨于黃金之理則知侈¶
儉知侈儉則百用節矣　又曰審度量節衣服儉財用¶
禁侈靡為國之急也　韓子曰墨者之葬也冬日冬服¶
夏日夏服桐棺三寸服䘮三月世主以為儉而禮之¶
又曰無豐年旁入之利而獨以完給者非力則儉也¶
文子曰量腹而食度身而衣節乎己者貪心不生矣¶
<pb:KR3k0055_WYG_288-2b>¶
束晳曰能約其躬則儋石之稸以豐茍肆其欲則水陸¶
之積不足　顔氏家訓曰儉者省約為禮之謂也吝者¶
窮急不恤之謂也如施而不奢儉而不吝可矣　性理¶
許衡曰地力之生物有大數人力之成物有大限取之¶
有度用之有節則常足取之無度用之無節則常不足¶
物之豐歉由天用物之多少由人¶
　　儉二¶
増柳宗元晉問篇曰三河古帝王更都焉而平陽堯之¶
<pb:KR3k0055_WYG_288-3a>¶
所理也有茅茨采椽土型之度故其人至于今儉嗇¶
風俗通曰大禹闕百品之羞而菲庖厨殷湯寐寢黃屋¶
駕而乘露輿　呂氏春秋曰周明堂茅茨蒿柱土階三¶
尺以見儉也　汲冢周書文王語太子發曰不為驕侈¶
不為靡泰不滛于美括柱茅茨為愛費(因就不/決曰括)　墨子¶
曰晉文公好惡衣臣下皆衣䍧羊之裘以韋帶劒　尹¶
文子曰晉國苦奢文公以儉矯之乃衣不重帛食不兼¶
肉無幾時人皆大布之衣脫粟之飯　孔叢子宰予曰¶
<pb:KR3k0055_WYG_288-3b>¶
侍從夫子以來竊見其清素好儉妻不服綵妾不衣帛¶
車器不雕馬不食粟道行則樂其治不行則樂其身此¶
所以為夫子也　禮記曰晏平仲祀其先人豚肩不掩¶
豆澣衣濯冠以朝　左傳子西曰吾昔聞闔閭食不二¶
味居不重席室不崇壇器不雕鏤宮室不觀舟車不飾¶
衣服財用擇不取費　公羊傳曰晉靈公無道趙盾趨¶
而入靈公望見愬而再拜心怍焉欲殺之使勇士往入¶
其門上其堂俯而窺其户方食魚餐勇士曰嘻子誠仁¶
<pb:KR3k0055_WYG_288-4a>¶
人也為晉國重卿而食魚餐是子之儉也君將使我殺¶
子吾不忍也吾亦不可復見君矣遂刎頸而死　漢書¶
張安世傳曰安世尊為公侯食邑萬户然身衣弋綈夫¶
人自紡績家僮七百人皆有手技作事内治産業累積¶
纎微　三國志和洽傳曰時毛玠崔琰並以忠清幹事¶
其選用先尚節儉洽言曰天下大器在位與人不可以¶
一節儉也今朝廷之議吏有著新衣乘好車者謂之不¶
清形容不飾衣裘弊壞者謂之亷潔以故汚辱其衣藏¶
<pb:KR3k0055_WYG_288-4b>¶
其輿服朝府大吏或自挈壺餐以入官寺凡激詭之行¶
則容隱偽矣　諸葛亮傳曰亮自表後主成都有桑八¶
百株薄田十五頃子弟衣食自有餘饒至于臣在外任¶
無别調度隨身衣食悉仰于官不别治生以長尺寸若¶
臣死之日不使内有餘帛外有贏財以負陛下及卒如¶
其所言　董和傳曰蜀土奢侈貨殖之家侯服玉食㛰¶
姻葬送傾家竭産和躬率以儉惡衣蔬食防遏踰僭為¶
之規制所在皆移風變善畏而不犯　蔣欽傳曰欽拜¶
<pb:KR3k0055_WYG_288-5a>¶
津右䕶軍典領辭訟孫權嘗入其堂内毋疎帳縹被妻¶
妾布裙權歎其在貴守約　毛玠傳曰玠以儉率人太¶
祖平柳城班所獲器物特以素屏風素馮几賜玠曰君¶
有古人之風故賜君古人之服雖居顯位常布衣蔬食¶
　綱目曰宋文帝餞義季于武帳岡將行敕諸子且勿¶
食至㑹所設饌日旰不至皆有飢色乃謂曰汝曹少長¶
豐佚不見百姓艱難今使爾識有飢苦知以節儉御物¶
耳　南史孔覬傳曰覬性真素不尚矯飾遇得寶玩服¶
<pb:KR3k0055_WYG_288-5b>¶
用不疑而他物粗敗終不改易時吳郡顧覬之亦尚儉¶
素衣裘器服皆擇其陋者宋世清儉稱此二人　顔延¶
之傳曰延之居身儉約不營財利布衣蔬食獨酌郊野¶
當其為適傍若無人　夏侯亶傳曰亶性儉率居處服¶
用充足而已不事華侈晚年頗好音樂有妓妾十數人¶
並無被服姿容每有客常隔簾奏之時謂簾為夏侯妓¶
衣　梁昭明太子統傳曰時俗稍奢太子欲以己率物¶
服御樸素身衣浣衣膳不兼肉　北史楊椿傳曰椿戒¶
<pb:KR3k0055_WYG_288-6a>¶
子孫有曰吾今日不為貧賤然居住舍宅不作壯麗華¶
飾者正慮汝等後世不賢不能保守之將為勢家所奪¶
　唐書盧懷慎傳曰懷慎清儉赴東都掌選奉身之具¶
止一布嚢既屬疾宋璟盧從愿候之見敝簀單藉門不¶
施箔㑹風雨至舉席自障日宴設食蒸豆兩器菜數杯¶
而已　韓滉傳曰滉雖宰相子性節儉衣裘茵袵十年¶
一易甚暑不執扇居處陋薄取庇風雨門當列㦸以父¶
時第門不忍壞乃不請堂先無掖廡弟洄稍増補之滉¶
<pb:KR3k0055_WYG_288-6b>¶
見即撤去曰先君容焉吾等奉之常恐失墜若摧圯繕¶
之則己安敢改作以傷儉德乎　薛苹傳曰苹治身觳¶
薄所衣綠袍更十年至緋衣乃易居三鎮聲樂不聞于¶
家　五代梁紀曰梁以王審知為閩王審知儉約常躡¶
麻履府舍卑陋未嘗營葺　宋史錢俶世家曰俶善始¶
令終窮極富貴福履之盛近代無比然甚儉素自奉尤¶
薄常服大帛之衣帷帳茵褥皆用紫絁食不重味　宋¶
紀曰李沆治第㕔事前僅容旋馬或言其太隘沆笑曰¶
<pb:KR3k0055_WYG_288-7a>¶
居第當傳子孫此為宰相㕔事誠隘為太祝奉禮㕔事¶
則已寛矣　宋史葉顒傳曰顒自初仕至宰相服食僮¶
妾田宅不改其舊　史纂左編曰宋杜衍為人清儉在¶
官未嘗燃官燭油燈一炷熒然欲滅與客相對清談而¶
已　遼史張儉傳曰儉衣惟紬帛食不重味月俸有餘¶
賙給親舊方冬奏事便殿帝見衣袍弊惡宻令近侍以¶
火夾穿孔記之屢見不易帝問其故儉對曰臣服此袍¶
已三十年時尚奢靡故以此微諷諭之上亷其清貧令¶
<pb:KR3k0055_WYG_288-7b>¶
恣取内府物儉奉詔持布三端而出益見奬重　蕭惠¶
傳曰惠性寛厚自奉儉薄興宗使惠恣取珍物惠曰臣¶
以戚屬居要地祿足養亷奴婢千餘不為缺乏陛下猶¶
有所賜貧于臣者何以待之　金史布逹特哩古傳曰¶
特哩古為政簡靜不積財常曰俸祿己足養亷衣食之¶
外何用蓄積凡調官行李止車一乘婢僕數人而已¶
元史裕宗列傳曰皇太子珍戩服綾袷為瀋所漬命侍¶
臣重加染治侍臣請織綾更製之太子曰吾欲織百端¶
<pb:KR3k0055_WYG_288-8a>¶
非難也顧是物未敝豈宜棄之東宫香殿成請鑿石為¶
池如曲水流觴故事太子曰古有肉林酒池爾欲吾效¶
之邪不許　秦起宗傳曰起宗為撫州路總管至官有¶
司供張甚盛問其費所從出小吏不敢隱曰借辦于民¶
遂亟使歸之几席僅給而已自是官府僚佐有宴集成¶
禮即止因諭衆曰我素農家安儉約務安靜庶使吾民¶
化之　明紀曰來恭由貢士洪武中拜御史陞僉都正¶
色立朝彈劾不避權勢有讒恭者帝私幸其第見夫人¶
<pb:KR3k0055_WYG_288-8b>¶
紡綿公鋤菜遂誅讒而益重公　明紀編年曰太祖見¶
散騎舍人衣服鮮麗問制用幾何曰五百貫責之曰農¶
夫春耕暑耘蠶婦縷績手成其勞已甚及登塲下機公¶
私逋索交至竟不能為己有食惟粗糲衣惟垢敝而已¶
今汝席父兄之庇生長膏梁紈綺之下一衣制及五百¶
貫此農夫數口之家一歳之資也驕奢若此豈不暴殄¶
　洪武實錄曰凌說為浙東按察使入辭上見其衣服¶
垢敝謂曰汝久居通顯猶服敝衣得無儉不中禮乎對¶
<pb:KR3k0055_WYG_288-9a>¶
曰以平生好儉素上曰好儉固是美事但無似公孫有¶
飾詐之譏　又曰曹國公李貞平生衣取適體食惟適¶
口上不時賜衣弊必緝之雖一帶弊亦必藏以待用或¶
奉養太豐輙不自安召子孫集于前懇懇言未遇時事¶
以曉之曰吾家素涼薄叨沐上恩以至于此雖美食盛¶
饌何患不繼然奢靡之事吾性所不喜今上方以勤儉¶
化天下吾為戚里之長茍為奢靡何以勸率家人汝曹¶
念之其儉約蓋本于所性云　明王璡傳畧曰璡自奉¶
<pb:KR3k0055_WYG_288-9b>¶
儉約一日饌用魚&KR0325;璡怒其妻曰若不憶吾啖草根時¶
邪命撤而埋之人號埋&KR0325;太守　軒䡚傳畧曰正統五¶
年擢䡚浙江按察使寒暑一青布袍補綴殆遍居常蔬¶
食妻子親操井臼與僚屬約三日出俸錢市肉不得過¶
一觔僚屬多不能堪故舊至食惟一豆或具雞黍則人¶
驚以為異¶
　　儉三¶
増歸本　助亷(漢王吉傳吉上疏曰民見儉則歸本本/立而末成  宋范純仁傳純仁曰惟儉)¶
<pb:KR3k0055_WYG_288-10a>¶
(可以助亷惟/恕可以成徳)　蜯盤　繩帶(南史陳武帝居阿衡時恒/從寛簡雅尚儉素常膳不)¶
(過數品私饗曲宴皆瓦器蜯盤肴核庶羞裁令充足不/為虚費  又梁沈約傳約孫衆自奉甚薄每朝㑹中衣)¶
(裳破裂或躬提冠履恒服布袍芒履/以麻繩為帶又囊麥飯䬳以噉之)　原飯脫粟　卧¶
布被(白帖晏子相齊食脫粟飯被漢/公孫𢎞傳𢎞以三公為布)　増後人莫及¶
原古道難遵(性理東萊呂氏曰古人自奉簡約類非後/人所能及如飲食髙下自有制度  漢書)¶
(堯舜堂髙三尺土階三等茅茨不剪采椽不斲飯土簋/歠土鉶糲粱之食藜藿之羮夏日葛衣冬日鹿裘其送)¶
(死桐棺三寸此/儉而難遵也)　増詔賜宫錦　命輟殿材(元白景亮/傳景亮為)¶
(衢州路總管性亷介勤苦自奉甚薄妻尤儉約惟以脫/粟對飯而已部使者嘗上其事特詔褒美賜以宫錦)¶
<pb:KR3k0055_WYG_288-10b>¶
(唐書魏徴家初無正寢帝命輟小殿材為/營搆五日畢并賜素褥布被以從所尚)　望風成俗¶
　治人事天(漢東方朔傳朔曰孝文貴為天子富有四/海身衣弋綈足履革舄以韋帶劒莞蒲為)¶
(席兵木無刃衣縕無文集上書囊以為殿帷于是天下/望風成俗昭然化之  性理凡事儉則鮮失老子言治)¶
(人事天/莫若嗇)　裴坦家法　王旦門風(唐裴坦傳坦性簡儉/子娶楊收女齎具多)¶
(飾金玉坦命撤去曰亂我家法素宋王旦傳旦疾甚戒/子弟云我家盛名清徳當務儉  保守門風不得事于)¶
(侈泰勿為厚葬/以金寶置柩中)　禮乘駑馬　詩賦羔羊(禮凶年則乘/駑馬祀以下)¶
(牲公詩傳大夫貞而能儉忠/乎  室國史美之賦羔羊)　惡衣糲食　虛室單牀¶
(元張子良傳子懋授懷逺大將軍吉州路總管懋惡衣/糲食率之以儉  梁書到溉傳溉性率儉不好聲色虚)¶
<pb:KR3k0055_WYG_288-11a>¶
(室單牀傍無姬侍冠履十年一易朝服/或至穿補傳呼清路示有朝章而已)　臣以為易¶
吾幸其馴(宋劉章傳章進權禮部尚書兼給事中對選/徳殿問章今年㡬而容貎未衰章拱對曰臣)¶
(書生無他長惟菲儉自度晏嬰一狐裘三十年不易人/以為難臣以為易  唐李懷逺傳懷逺久貴益素約不)¶
(治居室嘗乘&KR0323;叚馬僕射豆盧欽望謂曰公/貴顯顧當然邪荅曰吾幸其馴不願他駿)　享可二¶
簋　案惟三桮(易二簋可用享宴漢朱博傳博為人亷/儉不好酒色遊  自微賤至富貴食不)¶
(重味案上/不過三桮)　悉寄天府　並挂屏風(南史梁南康簡王/績傳績寡玩好少)¶
(嗜慾居無僕妾躬事儉約所有租秩悉寄天府遇又王/琨傳琨儉于財用設酒不過兩盌輙云此酒難  鹽䜴)¶
(薑蒜之屬並挂屏風酒漿悉置/牀下内外有求琨手自賦之)　書有千卷　家無百¶
<pb:KR3k0055_WYG_288-11b>¶
錢(晉華薈傳薈清恪儉素雖居顯列嘗布衣蔬食年老/彌篤死之日家無餘財惟有書數百卷  性理周濓)¶
(溪以名節自砥礪奉己甚約俸禄盡以周宗族/奉賔友家無百錢之儲襟懐飄灑雅有髙趣)　周捨¶
荻障　馮道茅庵(南史周捨傳捨性儉素如布衣毎入/官府雖廣厦華堂閨閣重&KR0201;捨居之)¶
(則塵埃滿積以荻為障壞亦不修夾五代史馮道傳道/為人能自刻苦為儉約當晉與梁  河而軍道居軍中)¶
(為一茅庵不設牀/席卧一束蒭而已)　埋羮太守　曵柴夫人(明王璡傳/詳儉二)¶
(漢王良傳良為大司徒司直在位恭儉妻子不入官舍/時司徒史鮑恢以事到東海過候其家而良妻布裙曵)¶
(柴從田中歸恢告曰我司徒史也故來受書/欲見夫人妻曰妾是也恢乃下拜歎息而還)　東坡爵¶
肉　祁公麵飯(侯鯖錄蘇東坡在黄州嘗書云自今日/以往早晚飲食不過一爵一肉有尊客)¶
<pb:KR3k0055_WYG_288-12a>¶
(盛饌則三之可損不可増有召我者預以此告之儉山/堂肆考宋杜祁公衍食于家惟一飯一麵或美其  公)¶
(曰某本一措大名位壽福皆國家所/賜一旦去位身復為措大何以自奉)　膳裁豆䜺　蒸¶
乃葫蘆(唐張孝忠傳貞元二年河北蝗民餓死如積孝/忠與其下同粗淡日膳裁豆䜺而已人服其儉)¶
(爛盧氏雜錄唐盧懷慎為相清儉召客㑹食呼左右曰/  蒸去毛莫抝折項客疑為鵞鴨已而出餉客則葫蘆)¶
(一枚/也)　不改茅屋　重修蔗糖(南史臧燾傳宋武帝受/命拜太常雖外戚貴顯)¶
(而彌自沖約茅屋蔬食不改其舊之明祝允明猥說江/西俗儉刻木為蔗糖一客欲取食  入手始知不覺失)¶
(笑覆視之底有字/云大徳二年重修)　何加文子　不如巨公(唐李元紘/傳紘為國)¶
(相家無留儲宋璟嘗歎曰雖季文子之徳何以加之其/後漢宣秉傳秉性節約常服布被蔬食瓦器帝嘗幸)¶
<pb:KR3k0055_WYG_288-12b>¶
(府舍見而歎曰楚國二/龔不如雲陽宣巨公)　惟處故院　嘗送新衣(唐李/愬傳)¶
(愬行己儉約其昆弟頼家勲貴飾輿馬矜室廬惟愬所/處乃父時故院無所増廣  晉桓沖傳沖性儉素嘗浴)¶
(後其妻送以新衣沖大怒促令持去其妻復送/之謂曰衣不經新何緣得故沖大笑而服之)　食並¶
二韭　侍惟一僮(雞跖集李崇為尚書令富而多儉食/常無肉並有韭茹韭葅崇客李元祐)¶
(謂人曰李令公一食十八種人問故元祐曰二九十八/聞者大笑  宋程公許傳公許沖淡寡慾晚年惟一僮)¶
(侍食無重味一裘至十/數年不易家無羨儲)　持此安用　終當還官(南史/宋宗)¶
(室列傳景素為荆州時有髙齋刻楹柏構景素竟不處/朝廷欲賜以甲第辭而不當兩宮所遺珍玩塵于笥篋)¶
(食常不過一肉器用瓦素時有獻鏤玉器景素顧主簿/何昌㝢曰我持此安所用哉謝而反之  元葉李傳李)¶
<pb:KR3k0055_WYG_288-13a>¶
(前後被賜之物甚多而自奉甚儉嘗戒其子曰吾世業/儒甘貧約惟以忠義結主知汝曹其清慎自持勿増吾)¶
(過指所賜物曰/此終當還官也)　夏忘設帳　寒不衣裘(南史孫謙傳/謙自少及老)¶
(歷二縣五郡居身儉素牀施籧篨屛風冬則布被莞席/夏日無幬帳而夜卧未嘗有蚊蚋人多異馬  北史裴)¶
(佗傳佗清白任真不事家産宅不過三十歩/又無田園暑不張蓋寒不衣裘其貞儉如此)　都是素¶
士　不異布衣(南史齊始興簡王鑑傳王儉嘗歎曰始/興王雖尊貴而行履都是素士  宋紀)¶
(樞宻副使包拯性峭直耿介其/飲食服用喜儉朴雖貴如布衣)　可師後世　不知三¶
公(史記蕭相國世家何置田宅必居窮處為家不治垣/屋曰後世賢師吾儉不賢毋為勢家所奪  南史沈)¶
(慶之傳慶之每朝賀嘗乗猪鼻無幰車左右從者不過/三五騎履行田園每農桑劇月無人從行遇之者不知)¶
<pb:KR3k0055_WYG_288-13b>¶
(三公/也)　原魚噉二歳　増袍衣數年(謝承後漢書趙咨/守東海人遺以雙)¶
(魚噉二歳不盡以儉化俗養元烏克遜澤傳澤常曰士/非儉無以養亷非亷無以  德身一布袍數年妻子樸)¶
(素無華人皆言之/澤不以為意也)　丞相覆布被　夫人衣絹裙(西京/雜記)¶
(公孫𢎞起家徒歩為丞相故人髙賀從之𢎞飯以脫粟/覆以布被賀怨曰何用故人富貴為脫粟布被我自有)¶
(之儉唐紀李滉為人彊力嚴毅自/奉  素夫人常衣絹裙破然後易)　集必無盛饌　乘¶
不過軥車(稗史彚編翟公巽身歷兩府自奉甚于寒士/一日招客未飲時與客言近日風俗奢靡燕)¶
(樂之間尤甚因正色曰徳大于天子者然後可以食牛/德大于諸侯者然後可以食羊客自度今日之集必無)¶
(盛饌已而果以惡草具進教史記遊俠列傳魯朱家者/與髙祖同時魯人皆以儒  而朱家用俠聞家無餘財)¶
<pb:KR3k0055_WYG_288-14a>¶
(衣不完采食不重/味乘不過軥牛)　安石無澣洗　辛秘不改易(宋史/王安)¶
(石傳安石未貴時名震京師性不好華&KR0254;自奉至儉或/衣垢不澣面垢不洗世多稱其賢  唐辛秘傳秘為大)¶
(官居不易第/服不改初)　壟畝是親更咏歌之不廢　綺紈弗御¶
何絲竹之堪娛(晉孫晷傳晷雖侯家豐厚而晷常布衣/蔬食躬親壟畝誦詠不廢欣然獨得)¶
(南史陳慶之傳慶之儉/素不衣紈綺不好絲竹)　竹輿是駕並無翟茀之車¶
銅鏡相隨豈有麒麟之塜(唐書諸夷蕃將列傳裴玢徙/山南西道蔬食弊衣居處取)¶
(避風雨而已後以疾辭位入朝不事騶仗妻乘竹輿二/侍婢黄碧縑服  西京雜記袁盎冢以瓦為棺槨器物)¶
(都無惟有/銅鏡一枚)　熊克之軒車難入偏多折節之貴游　道¶
<pb:KR3k0055_WYG_288-14b>¶
根之牆屋不修竟作蕭條之寒士(宋熊克傳克家素儉/約雖貴不改舊所居)¶
(卑陋門不容轍雖部使者郡守至必降車乃入牆南史/馮道根𫝊道根雖貴顯而性儉約所居宅不修  屋無)¶
(器服侍衞入室則蕭/然如素士之貧賤者)¶
　　儉四¶
原有度(左傳夫徳/儉而有度)　増心逸(小學紺珠四德/銘儉則心逸)　養德(漢/諸)¶
(葛武侯戒子/書儉以養德)　足用(國語儉所/以足用也)　妻執爨(漢第五倫傳/倫拜㑹稽太)¶
(守雖為二千石躬自/莝芻養馬妻執炊爨)　原無長物(晉王恭傳王忱見王/恭六尺簟謂有餘求)¶
(之恭即以送馬遂坐薦上忱聞/而大驚恭曰吾生平無長物)　増小宰羊(稗史彚編/時戢為青)¶
<pb:KR3k0055_WYG_288-15a>¶
(陽丞潔以勤民肉味不知日市/豆腐邑人呼豆腐為小宰羊)　原宫室卑庳(左傳晉/文公為)¶
(盟主宫室卑庳以/崇大諸侯之館)　家無私積(又曰季文子卒家無衣/帛之妾無食粟之馬無)¶
(藏金玉無重器備君子是以/知季文子之忠于公室也)　増拾噉飯粘(晉殷仲堪/傳仲堪在)¶
(荆州食常五盌盤無餘肴飯粘落席間輙/拾以噉之雖欲率物亦緣其性真素也)　敗簷疎牖¶
(山堂肆考宋曹彬兩總樞宻五臨藩翰所居僅庇風雨/敗簷疎牖人不堪其憂而彬處之自若至升武帳止衣)¶
(弋絮坐素木/胡牀而已)　榼惟一味(明祝允明猥說江西俗儉果/榼作數格惟中一味或果或)¶
(菜可食餘悉充以雕/木謂之子孫果榼)　不然官薪(㑹稽典錄陳修為豫/章守性清潔恭儉十)¶
(日一炊不/然官薪)　不施錦繡(唐裴耀卿傳帝封禪還次宋州/謂張說曰魏州刺史崔沔遣使)¶
<pb:KR3k0055_WYG_288-15b>¶
(供帳不施錦/繡示我以儉)　習家人事(魏書中山恭王衮傳衮尚約/儉敎敕妃妾紡織績絍習為)¶
(家人/之事)　插燭板牀(南史傅昭傳昭為中書通事舎人時/居此職者皆權傾天下昭獨亷靜無)¶
(所干豫器服率陋身安粗糲常插/燭板牀明帝聞之賜漆合燭盤)　酒止五行(山堂肆/考宋司)¶
(馬溫公與劉几席君從王尚恭等七人作真率㑹有約/酒不過五行食不過五味唯菜無限如違約增飲食之)¶
(數罰/一㑹)　糊紙補幬(又曰東漢羊續為廬江太守卧/一布幬時或穿敗糊紙補之)　原¶
一裘三十年(鹽鐵論昔者晏子相齊一狐裘三十/載故民奢示之以儉民儉示之以禮)　馬¶
餼不過稂莠(國語子服之妾衣不過七/升之布馬餼不過稂莠)¶
　　儉五¶
<pb:KR3k0055_WYG_288-16a>¶
増賦漢班固東都賦曰命有司頒憲度昭節儉示太素¶
去後宫之麗飾損乘輿之服御抑工商之滛業興農桑¶
之盛務遂令海内棄末而返本背偽而歸真女修織絍¶
男務耕耘器用陶匏服尚素元恥纎美而不服賤竒麗¶
而不珍捐金于山沈珠于淵　張衡東京賦曰遵節儉¶
尚素樸思仲尼之克己履老氏之常足將使心不亂其¶
所往目不見其所欲賤犀象簡珠玉藏金于山抵璧于¶
谷翡翠不裂瑇瑁不蔟所貴惟賢所寶惟穀民去末而¶
<pb:KR3k0055_WYG_288-16b>¶
返本咸懷忠而抱慤¶
増詔漢平津侯傳太皇太后詔曰漢興以来股肱宰臣¶
身行儉約輕財重義較然著明未有若故丞相平津侯¶
公孫𢎞者也位在丞相而為布被脫粟之飯不過一肉¶
故人所善賔客皆分俸禄以給之無有所餘誠内自克¶
約而外從制汲黯詰之乃聞于朝此可謂減于制度而¶
可施行者也徳優則行否則止與内奢泰而外為詭服¶
以釣虛譽者殊科以病乞骸骨孝武皇帝即制曰賞有¶
<pb:KR3k0055_WYG_288-17a>¶
功褒有德善善惡惡君宜知之其省思慮存精神輔以¶
醫藥賜告治病牛酒雜帛居數月有瘳視事至元狩二¶
年竟以善終于相位夫知臣莫若君此其效也𢎞子度¶
嗣爵後為山陽太守坐法失侯夫表德章義所以率俗¶
厲化聖王之制不易之道也其賜𢎞後子孫之次當為¶
後者爵關内侯食邑三百户徴詣公車上名尚書朕親¶
臨拜焉　又安帝五年七月丙子詔曰舊令制度各有¶
科品欲令百姓務從節儉遭永初之際人離荒戹朝廷¶
<pb:KR3k0055_WYG_288-17b>¶
躬自菲薄去絶奢飾食不兼味衣無二綵比年雖獲豐¶
穰尚乏儲積而小人無慮不圖久長嫁娶送終紛華靡¶
麗至有走卒奴婢被綺縠著珠璣京師尚若斯何以示¶
四逺設張法禁懇惻分明而有司惰任訖不奉行秋節¶
既立&KR0743;鳥將用且復重申以觀後效¶
増論三國郤正著姜維論曰姜伯約據上將之重處羣¶
臣之右宅舍弊薄資財無餘側室無妾媵之䙝後庭無¶
聲樂之娛衣服取供輿馬取備飲食節制不奢不約官¶
<pb:KR3k0055_WYG_288-18a>¶
給費用隨手消盡察其所以然者非以激貪厲濁抑情¶
自割也直謂如是為足不在多求如姜維之樂學不倦¶
清素節約自一時之儀表也¶
増雜文宋司馬光訓儉文畧曰吾本寒家世以清白相¶
承吾性不喜華靡自為兒時長者加以金銀華美之服¶
輙羞赧棄去之二十忝科名聞喜宴獨不戴花同年曰¶
君賜不可違也乃簪一花平生衣取蔽寒食取充腹亦¶
不敢服垢弊以矯俗干名但順吾性而已近世風俗尤¶
<pb:KR3k0055_WYG_288-18b>¶
為侈靡走卒類士服農夫躡絲履吾記天聖中先公為¶
郡牧判官客至未嘗不置酒或三行五行多不過七行¶
酒沽于市果止于梨栗棗柿之類肴止于脯醢菜&KR0325;器¶
用甕漆當時士大夫家皆然人不相非也㑹數而禮勤¶
物薄而情厚近世士大夫家酒非内法果肴非逺方珍¶
異食非多品器皿非滿案不敢㑹賔友常數日營聚然¶
後發書茍或不然人爭非之以為鄙吝故不隨俗靡者¶
蓋鮮矣嗟乎風俗頽敝如是居位者雖不能禁忍助之¶
<pb:KR3k0055_WYG_288-19a>¶
乎¶
　　剛一¶
増易曰天行健君子以自强不息　又曰坤至柔而動¶
也剛　書曰剛而無虐　又曰彊弗友剛克　又曰沈¶
潛剛克　詩曰剛亦不吐　又曰膂力方剛經營四方¶
　禮曰外事以剛日　又曰儒有可親而不可刼也可¶
近而不可廹也可殺而不可辱也其居處不滛其飲食¶
不溽其過失可微辨而不可面數也其剛毅有如此者¶
<pb:KR3k0055_WYG_288-19b>¶
　宋柴中行傳曰士大夫寡亷隅乏骨鯁宜飬天下剛¶
毅果敢之氣　李椿傳曰君以剛徳為體而虛中為用¶
臣以柔順為體而剛中為用　荀子曰剛彊彊毅靡所¶
不伸　桂巖子曰為天者務剛其氣為君者務堅其政¶
剛堅然後揚道制命　慎陽子曰亷則剛而直　魏劉¶
劭人物志曰剛畧之人不能理微故其論大體則𢎞博¶
而髙逺歷纎理則宕往而疏越　又曰剛者不厲無以¶
濟其剛旣恱其剛不可非其厲厲也者剛之徴也¶
<pb:KR3k0055_WYG_288-20a>¶
　　剛二¶
増皇甫謐髙士傳曰商容有疾老子曰先生無遺敎以¶
告弟子乎容張口曰吾舌存乎曰存曰吾齒存乎曰亡¶
知之乎老子曰非謂其剛亡而弱存乎容曰嘻天下事¶
盡矣　淵海曰韓子問叔向曰剛與柔孰堅叔向曰臣¶
年八十齒再落而舌尚存是知剛不如柔　史記伍子¶
胥傳曰貟為人剛戾忍訽能成大事　魏其武安傳曰¶
灌夫為人剛直使酒不好面䛕　漢書諸葛豐傳曰豐¶
<pb:KR3k0055_WYG_288-20b>¶
特立剛直為司隸校尉舉刺無所避京師為之語曰間¶
何闊逢諸葛(師古曰言間者何久闊/不相見以逢諸葛故也)　漢紀曰趙王良¶
與中郎將張邯爭道叱邯下車司隸校尉鮑永劾奏良¶
無藩臣禮大不敬良貴戚尊重而永劾之朝廷肅然永¶
辟扶風鮑恢為都官從事恢亦不避強禦帝嘗曰貴戚¶
且斂手以避二鮑　又曰董宣為洛陽令湖陽公主蒼¶
頭白日殺人因匿主家吏不能得及主出行以奴驂乘¶
宣于夏門亭候之駐車叩馬以刀畫地大言數主之失¶
<pb:KR3k0055_WYG_288-21a>¶
叱奴下車因格殺之主即還宫訴帝帝大怒召宣欲箠¶
殺之宣叩頭曰陛下聖德中興而縱奴殺人將何以治¶
天下乎臣不須箠請得自殺即以頭擊楹流血被面帝¶
令小黃門持之使宣叩頭謝主宣不從強使頓之宣兩¶
手據地終不肯俯主曰文叔為白衣時藏亡匿死吏不¶
敢至門今為天子威不能行一令乎帝笑曰天子不與¶
白衣同因敕彊項令出賜宣錢三十萬　三國志張昭¶
傳曰初孫權當置丞相衆議歸昭權曰孤豈為子布(昭/字)¶
<pb:KR3k0055_WYG_288-21b>¶
(也/)有愛乎領丞相事煩而此公性剛所言不從怨咎將¶
興非所以益之也　晉書傅咸傳曰咸性剛簡有大節¶
風格峻整疾惡如仇　南史蕭引傳曰引為中庶子建¶
康令宦者李善度蔡脫兒等多所請屬引一皆不許族¶
子宻時為黃門侍郎諫引曰李蔡之權在位皆憚亦宜¶
少為身計引曰吾之立身自有本末亦安能為李蔡致¶
屈就令不平不過免職耳　北史楊昱傳曰廣陽王嘉¶
北海王詳等與伯播論議競理播不為屈北海王顧昱¶
<pb:KR3k0055_WYG_288-22a>¶
曰尊伯性剛不伏理大不如尊使君也昱對曰昱父道¶
隆則從其隆道洿則從其洿伯父剛則不吐柔亦不茹¶
一坐歎其能言　劉行本傳曰行本累遷掌朝下大夫¶
周代故事天子臨軒掌朝典筆硯持至御座則承御大¶
夫取進之及行本為掌朝將進筆于帝承御復欲取之¶
行本抗聲曰筆不能得帝驚視問之曰臣聞設官分職¶
各有司存臣既不得佩承御刀承御亦焉得取臣筆帝¶
曰然因令二司各行所職　唐書李朝隱傳曰朝隱遷¶
<pb:KR3k0055_WYG_288-22b>¶
侍御史吏部貟外郎時政出權幸不關兩省而内授官¶
但斜封其狀付中書郎宣所司朝隱執罷千四百貟無¶
避屈遷長安令宦官閭興貴有所干詣曳去之睿宗嘉¶
歎後御承天門對百官及朝集使褒諭其能使徧聞之¶
進大中大夫一階賜中上考絹百匹以旌剛烈　李邕¶
傳曰盧藏用嘗謂邕如干將莫邪難與爭鋒但虞傷缺¶
耳　蕭至忠傳曰至忠為御史劾宰相蘇味道贓汚御¶
史大夫李承嘉嘗召諸御史責之曰近日彈事不諮禮¶
<pb:KR3k0055_WYG_288-23a>¶
乎至忠曰御史人君之耳目比肩事主得各自彈不相¶
關若先白大夫而許彈事如彈大夫不知白誰也承嘉¶
憚其剛直　宋史趙普傳曰普嘗薦某人為某官太祖¶
不用普明日復奏其人亦不用明日普又以其人奏太¶
祖怒碎裂奏牘擲地普顔色不變跪而拾之以歸他日¶
補綴舊紙復奏如初又有羣臣當遷官太祖素惡其人¶
不與普堅以為請太祖怒曰朕固不為遷官卿若之何¶
普曰刑以懲惡賞以酬功古今通道也豈得以喜怒專¶
<pb:KR3k0055_WYG_288-23b>¶
之太祖怒甚起普亦隨之太祖入宫普立于宫外久之¶
不去竟得俞允　李沆傳曰沆為平章事真宗一夕遣¶
使持手詔欲以劉氏為貴妃沆對使者引燭焚詔附奏¶
曰但道臣沆以為不可其議遂寢　畢士安傳曰宋真¶
宗欲相畢士安士安曰臣駑朽不足勝任冦準兼資忠¶
義善斷大事宰相才也真宗曰聞其好剛使氣士安曰¶
準方正慷慨有大節忘身狥國秉道疾邪此其素所蓄¶
積朝廷罕出其右者第不為流俗所喜耳　宋紀曰馬¶
<pb:KR3k0055_WYG_288-24a>¶
知節性剛直敢言不肯少有卑屈嘗與王欽若爭論上¶
前退見王旦辭色猶怒甚曰知節幾欲以笏擊死之但¶
驚動君相耳　陳恕傳曰恕條陳王安石所更法令不¶
合衆心者勸使復舊至面刺其過安石怒變色如鐵恕¶
不少屈或稠人廣坐抗言其失無所避遂與之絶方安¶
石用事呼吸成禍福髙論之士始異而終附之面譽而¶
背毁之口順而心非之者皆是也恕奮厲不顧直指其¶
事得失無所隱　元史張文謙傳曰文謙為人剛明簡¶
<pb:KR3k0055_WYG_288-24b>¶
重凡所陳于上前莫非堯舜仁義之道數忤權倖而是¶
非得䘮一不以經意　竇默傳曰世祖即位召至上都¶
問曰朕欲求如唐魏徴者有其人乎默對曰犯顔諫諍¶
剛毅不屈則許衡其人也　一統志曰明顧佐永樂中¶
為應天府尹剛正不撓吏民畏服雖勲豪貴戚為之斂¶
手議者謂有𩔖于宋包拯之知開封府　明史顧佐傳¶
畧曰佐性嚴重守正嫉邪人皆敬憚之每旦趨朝小憇¶
外廬立雙籐户外百僚過者皆折旋避之入内直廬獨¶
<pb:KR3k0055_WYG_288-25a>¶
處小夾室非議政不與諸司羣坐人稱為顧獨坐云¶
一統志曰張鵬淶水人景泰辛未進士立朝謇諤有才¶
名時石亨恃寵作威福鵬極詆其罪平生剛直貞介夷¶
險一致云　續文獻通考曰吳與弼字子傅剛毅疾惡¶
慕明道之和易凡遇逆境必加含容旣久渾然無復圭¶
角之露然當風頽俗靡之中壁立萬仞非剛毅不能也¶
　　剛三¶
原天徳　地道(左傳寗嬴曰天為剛徳剛/  易立地之道曰柔與)　受性　懷¶
<pb:KR3k0055_WYG_288-25b>¶
腸(後漢髙獲傳獲與光武有舊曰欲用子為吏宜改常/性獲曰臣受性父母不可改也遂辭去  古詩疾惡)¶
(懷剛/腸)　増信道　守節(宋史陳宓傳宓天性剛毅信道/尤篤  前漢書申屠嘉傳賛曰)¶
(申屠嘉可謂剛毅守節然無/學術殆與蕭曹陳平異矣)　斂手　立脚(宋包拯傳/拯立朝剛)¶
(毅貴戚宦官為之斂手脚性理朱子曰曽子大抵/偏于剛毅然終是有立  處故于聖門獨得其傳)　不¶
拜　獨揖(元樊執敬傳執敬由國子監擢授經郎嘗見/帝師不拜或諗之曰帝師天子素崇重王公)¶
(大臣見必俯伏作禮公獨不拜何也執敬曰吾孔氏之/徒知尊孔氏而已何拜異教焉  五代史龍敏傳敏歷)¶
(進為太常卿使于吳越是時使吳/越者見吳越王皆拜敏獨揖之)　破柱　埋輪(漢紀/李膺)¶
(拜司隸校尉時小黃門張讓弟朔為野王令貪殘無道/畏膺威嚴逃還京師匿于兄家合柱中膺知其狀率吏)¶
<pb:KR3k0055_WYG_288-26a>¶
(卒破柱取朔付洛陽獄受辭畢即殺之者又漢安元年/遣杜喬張綱等分行州郡其貪汚有罪  刺史二千石)¶
(驛馬上之墨綬以下便輙收舉喬等受命之部張綱獨/埋其車輪于洛陽都亭曰豺狼當道安問狐狸遂劾奏)¶
(大將軍冀河/南尹不疑)　為君子徳　有古人風(性理朱子曰聖/人以剛之徳為)¶
(君子剛金陳規傳規/為人  毅有古人風)　劉伸不及　魏徴何加(遼楊續/傳帝曰)¶
(方今羣臣忠直邪律玦劉伸而已然伸不及玦之剛介/  金孫鐸傳泰和二年十二月上召鐸及張復亨議交)¶
(鈔復亨曰三合同鈔可行鐸請廢不用詰難乆之復亨/議詘上顧謂侍臣曰孫鐸剛正人也雖古魏徴何加焉)¶
　意卿能文　必爾犯法(宋周必大傳必大權中書舍/人應詔上十事皆切時弊上)¶
(曰意卿止能文耳不謂剛正如此帝元布呼宻傳布呼/宻為燕南河北道提刑按察副使  遣通事托克托䕶)¶
<pb:KR3k0055_WYG_288-26b>¶
(送西僧過真定箠驛吏㡬死訴之按察使不敢問布呼/宻受其狀以僧下獄托克托直欲出僧辭氣倔強布呼)¶
(宻令免冠跪庭下詰責之托克托逃歸以/聞帝曰布呼宻素剛正必爾犯法故也)　少沖進諫¶
　孔璋上書(金賈少沖傳少沖外柔内剛每從容進諫/世宗稱美之  唐李邕傳邕下獄當死許)¶
(昌男子孔璋上書天子曰邕剛毅忠烈難不茍免往者/折二張之角挫韋氏之鋒雖身受謫屈而奸謀沮解疏)¶
(奏邕得/減死)　莫見𢎞度　無逢懷恩(北史隋崔𢎞度言行/剛正見者凜然長安)¶
(為之語曰寧飲三斗醋莫見雀𢎞度語唐書權懷恩傳/懐恩擢萬年令賞罰明見惡輙取時  曰寜飲三斗塵)¶
(無逢權懷恩其姿狀沈毅/每盛服妻子不敢仰視)　性無茍合　名不虚行(元/劉)¶
(因𫝊因性不茍合不妄交接家雖甚貧非其義一介不/取  晉書苻堅紀太元七年堅饗羣臣于前殿樂奏賦)¶
<pb:KR3k0055_WYG_288-27a>¶
(詩秦州别駕天水姜平子詩有丁字直而不曲堅問其/故平子曰臣丁至剛不可以屈且曲下者不正之物未)¶
(足獻也堅笑曰名不/虛行因擢為上第)　頗有執持　素聞勁㧞(金王翛/傳明昌)¶
(二年翛坐故出人罪削官解職明年特授定海軍節度/使諭㫖曰卿賦性太剛率意行事乃自陷于刑念卿入)¶
(仕久頗有執持故特起于罪謫之中授以見職所元吕/思誠𫝊思誠氣宇凝定素以勁拔聞不為勢利  屈)¶
　魚頭是目　皁鵰見呼(宋紀魯宗道輔政七年剛正/嫉惡遇事敢言貴戚用事者)¶
(皆憚之目為魚頭參政因其姓且言骨鯁也呼唐王志/愔傳志愔為侍御史以剛鷙為治人吏畏讋  為皁鵰)¶
　不急細事　可寢大奸(唐吕諲傳諲為治不急細務/決大事剛果不撓  稗史彚)¶
(編王竑秉節剛/勁可寢大奸)　當稱古直　乃爾木強(元王磐傳磐/資性剛方閒)¶
<pb:KR3k0055_WYG_288-27b>¶
(居不妄言笑每奏對必以正不肯阿意承順帝嘗以古/直稱之雖權幸側目弗顧也  又亷希憲傳希憲每奏)¶
(議帝前論事激切無少回惜帝曰卿昔事朕/上府多所容受今為天子臣乃爾木強邪)　為戒太¶
暴　不敢及私(前漢匡衡傳勇猛剛強者戒于太暴家/唐韋處厚傳處厚姿狀如甚懦者居)¶
(亦循易至廷爭嶷然不可回奪剛于/御吏百僚謁事畏&KR0357;未嘗敢及以私)　不避髙下　以¶
備股肱(南史劉祥傳祥少好攵學性韻剛疎輕言肆行/不避髙下  桂巖子天近至精所以為剛也君)¶
(引賢以自近以備/股肱所以為剛也)　矯時慢物　披心示誠(漢禰衡傳/衡字正平)¶
(少有才辨而氣尚剛傲好矯時慢物處唐李尚/隱傳尚隱性剛亮議論皆披心示誠  事分明)　植有¶
大節　槩為名臣(漢盧植傳植字子幹性剛毅有大節/嘗懷濟世志不好詞賦能飲酒一石)¶
<pb:KR3k0055_WYG_288-28a>¶
(治姓譜明熊槩官左都御史鋤/  豪強剛方不撓為時名臣)　薑桂成性　氷玉持¶
身(宋紀和議之初晏敦復力詆屈己之非秦檜使人訹/之曰公若曲從兩府旦夕可致敦復曰吾終不以身)¶
(計而誤國家薑桂之性到老愈辣請勿復言如齊東/野語胡康侯性剛峭不可犯有志力學愛身  氷玉)¶
各申其志　宜終此言(唐崔隱甫傳賛曰嚴挺之拒宰/相不肯見李林甫崔隱甫違詔)¶
(不屈牛仙客信剛者乎二人坐是皆不得相彼亦各申/其志也  北史元諧傳諧性剛愎好排詆不能取媚于)¶
(左右嘗言于上曰臣一心事主/不曲取人意上曰宜終此言)　無敢戲慢　不屈豪¶
強(唐韋溫傳溫性剛峻人望見無敢戲慢者弩晉書張/輔傳輔初補藍田令不為豪強所屈時强  將軍龎)¶
(宗西州大姓䕶軍趙浚宗婦族也僮僕放縱為百姓所/患輔繩之殺其二奴又奪宗田二百餘頃以給貧户一)¶
<pb:KR3k0055_WYG_288-28b>¶
(縣稱/之)　安能屈節　乃復低頭(宋史宗澤傳陳過庭等/列薦澤假宗正少卿充)¶
(和議使澤曰是行不生還矣或問之澤曰敵能悔過退/師固善否則安能屈節北庭以辱君命乎議者謂澤剛)¶
(方不屈志南史蕭惠開傳惠開素剛除少府加給事中/益不得  曰大丈夫入管喉舌出莅方伯乃復低頭入)¶
(中邪寺内所住齋前嚮種花草甚美惠開悉剗除别種/白楊每謂人曰人生不得行&KR0336;懐雖壽百嵗猶為夭也)¶
　自負竒氣　知為端人(元陸文圭傳文圭為人剛明/超邁以竒氣自負  又張徳)¶
(輝傳徳輝天性剛直博學有經濟/器毅然不可犯望之知為端人)　韓愈愛重　士良¶
恧縮(新唐書宗室列傳淮陽壯王道元六世孫漢少事/韓愈為人剛畧類愈愈愛重以子妻之  又李石)¶
(傳李訓誅死擢石同中書門下平章事石當軸秉權亡/所撓方是時宦寺氣盛陵暴朝廷每對延英仇士良等)¶
<pb:KR3k0055_WYG_288-29a>¶
(往往斥訓以折大臣石徐謂曰亂京師者訓注也然其/進孰為之先士良等恧縮不得對氣益奪縉紳賴以為)¶
(彊/)　汝曹豈當議　臺諫皆有言(元張楨傳楨為彰徳/路錄事辟河南行省)¶
(掾楨初娶祁氏祁頗驕縱見楨貧不為禮祁之兄訟于/官且汙楨以黯昧事左右司官聽之楨因移疾不出滯)¶
(案俱積平章政事伊埒特穆爾怒曰張楨剛介士也豈/汝曹所當議邪  宋史王希吕傳希吕天性剛勁遇利)¶
(害無回䕶意惟是之從嘗論近習用事語極切至上變/色欲起希吕挽御衣曰非但臣能言之侍從臺諫皆有)¶
(文字/來矣)　太傅安肯就吏　布衣乃能上書(前漢蕭望之/傳有司奏望)¶
(之敎子上書稱引無辜之詩不敬請逮捕𢎞㳟石顯等/建白詘望之于牢獄上曰蕭太傅素剛安肯就吏  宋)¶
(史包恢傳恢歷仕至轉運判官以侍御史周坦論罷光/州布衣陳景夏上書云包恢剛正不屈之臣言者汚衊)¶
<pb:KR3k0055_WYG_288-29b>¶
(之/耳)　王信見嫉緣觸要人　灌夫堪多不遺下軰(宋史/王信)¶
(傳信遇事剛果論奏不避權要繇此人多嫉之貴史記/魏其武安列傳灌夫為人剛直使酒不好面諛  戚諸)¶
(有勢在己之右不欲加禮必陵之諸士在己之左愈貧/賤尤益敬與鈞稠人廣衆薦寵下輩士亦以此多之)¶
　笑齊名之盧奐應愧賢兄　哭先死之王章真憐孝¶
女(唐盧奕傳奕黄門監懷慎少子也疏睂目豐下謹重/寡欲斤斤自修與兄奐名相上下而剛毅過之  前)¶
(漢王章傳章為京兆上封事下廷尉獄妻子皆收繫章/小女年可十二夜起號哭曰先時獄上呼囚數常至九)¶
(今八而止我君素剛先死者/必君也明日問之章果死)　邪難勝正豈容神廟之¶
繁興　猛以代柔竊慮潁川之僵仆(南史王神念傳神/念性剛正所更州)¶
<pb:KR3k0055_WYG_288-30a>¶
(郡必禁止淫祠時青州東北有石麗山臨海先有神廟/祅巫欺惑百姓逺近祈禱靡費極多及神念至便令毁)¶
(之風俗遂改詡漢何並傳並徙潁川太守代陵陽嚴詡/王莽遣使徵  官屬數百人為設祖道詡據地哭掾吏)¶
(曰明府吉徵不宜若此詡曰吾哀潁川士身豈有憂哉/我以柔弱徵必選剛猛代代到將有僵仆者故相弔耳)¶
　　剛四¶
増好斷(文中子剛/者好斷)　正色别白(唐顔杲卿傳杲卿任遂/州司法參軍性剛正蒞)¶
(事明濟嘗為刺史詰/讓正色别白不為屈)　將軍揖客(漢汲黯傳大將軍衞/青既益尊黯與抗禮)¶
(或説黯曰自天子欲令羣臣下大將軍大將軍尊貴誠/重君不可不拜黯曰夫以大將軍有揖客反不重邪)¶
　脫幘投地(初潭集卞延之為上虞令有剛氣㑹稽太/守孟覬以令長裁之積不能容脱幘投地)¶
<pb:KR3k0055_WYG_288-30b>¶
(曰我所以屈卿者政為此幘耳卿乃以/一世勲門傲天下國士乎拂衣而去)　成人則一(北/史)¶
(常爽傳爽敎授門徒京師學業翕然復興崔浩髙允並/稱爽之嚴敎奬勵有方允曰文翁柔勝先生剛克立敎)¶
(雖殊成/人一也)　鐵伐為氏(崔鴻三十國春秋赫連勃勃自北/&KR0118;幽朔改姓幽姒氏後改姓赫連)¶
(氏其非正統者皆以鐵伐為氏曰庶/朕宗族子孫剛鋭如鐵皆堪伐人)　抗禮長揖(北史/房彦)¶
(謙傳司隸别駕劉灹陵上侮下訐以為直刺史憚之/皆為之拜惟彥謙執志不撓抗禮長揖有識嘉之)¶
真可大用(元托克托傳托克托曰先帝令我毋嗜飲今未能/絶也自今已徃家人有以酒至吾前者即痛)¶
(懲之帝聞喜曰托克托能/剛制于酒真可大用矣)　以毅名齋(宋史徐僑傳僑始/登朱熹之門熹稱)¶
(其明白剛直/命以毅名齋)　屹若太山(元張起巖傳起巖臨政決議/意所背嚮屹若太山不可囘)¶
<pb:KR3k0055_WYG_288-31a>¶
(奪或時面折人面頸發/赤不少恕廟堂憚之)　臣心如面(南史傅縡傳後主/收縡下獄縡素剛)¶
(因憤恚于獄中上書後主大怒頃之少解使謂曰我欲/赦卿卿能改過不縡對曰臣心如面臣面可改則臣心)¶
(可/改)　不容人短(宋史孫道夫傳道夫性剛/直喜面折不容人之短)　錬金煆鐵¶
(宋紀仁宗時富范等同時執政石介作慶歴聖德/詩曰視弼之膚霜剥風裂視弼之心鍊金鍛鐡)　祐¶
甫不為下(唐崔祐甫傳祐甫性剛直遇事不回時侍郎/闕祐甫攝省事數與宰相常衮爭議不平衮)¶
(怒使知吏部選每擬官/衮輙駁異祐甫不為下)¶
　　剛五¶
増詩唐張說送王晙詩曰為負剛腸譽還追彊項名¶
<pb:KR3k0055_WYG_288-31b>¶
増詔漢元帝詔曰剛強堅固確然無欲大鴻臚馮野王¶
是也¶
増策宋蘇轍策曰夫為天下國家惟剛者能守其法而¶
公者能以剛服天下曽子曰士不可以不𢎞毅任重而¶
道逺天下者天子之天下也賞罸之柄予奪之事其出¶
於天子本無敢言者惟其不公故有一人焉受戮而去¶
雖其當罪而亦勃然有不服之心而上之人雖其甚公¶
於此而亦畏其不服而不敢顯然明斥其罪故夫天下¶
<pb:KR3k0055_WYG_288-32a>¶
之不公足以敗天下之至剛而天下之不剛亦足以破¶
天下之至公二者相與並行然後可以深服天下之衆¶
増疏宋柴中行擢宗正少卿上疏畧曰陛下初政則以¶
剛德立治本更化則以剛德除權奸夫剛德實人主之¶
大權不可以久出而不收¶
増序明鄒守益贈范伯寜序曰剛也者天地人之全德¶
也天不剛不能以運地不剛不能以載人不剛不能以¶
成位於中剛之時義大矣哉世之目剛者𩔖以亷介狷¶
<pb:KR3k0055_WYG_288-32b>¶
直僅得其一端而負氣好勝者亦托於剛以自命果若¶
而言則行行之由愈於如愚之回而施舍升堂北宮入¶
室矣故夫能闢能闔能寒能燠能榮能悴而後為天地¶
之剛能屈能伸能明能晦能進能退而後為君子之剛¶
聖門嘗傳之矣曰和而不流中立而不倚則無過不及¶
者也曰有道無道而不變則無或息者也或過焉或不¶
及焉或息焉皆以欲勝義不能養浩然之氣者也浩然¶
之氣中正而純粹者莫如乾潛躍飛見而以時措之故¶
<pb:KR3k0055_WYG_288-33a>¶
可以叱萊&KR0642;可以北費人而可以微服于宋可以徃千¶
萬人而可以不惴褐寛博可以不見諸侯而可以三宿¶
出晝剛之為德也其盛矣乎聖學不明徃徃以氣質所¶
近習俗所尚恬然安之而不自覺西漢之季背公植黨¶
至于厥角稽首爭獻符命而東漢之季互相標榜蹈于¶
桎梏而方且以不與為恥蓋知剛者鮮矣¶
増雜文宋蘇軾剛説曰孫君介夫真可謂剛者也始吾¶
弟子由為條例司屬官以議不合引去王荆公謂君曰¶
<pb:KR3k0055_WYG_288-33b>¶
吾條例司當得開敏如子者君笑曰公過矣當求勝我¶
者若我輩人則亦不肯為條例司矣公不荅徑起入户¶
君亦趨出君為鎮江軍書記吾時通守錢塘徃來常潤¶
間見君京口方新法之初監司皆進步少年馭吏如束¶
濕不復以禮遇士大夫而獨敬憚君曰是抗丞相不肯¶
為條例司者　又曰方孔子時可謂多君子而曰未見¶
剛者以明其難得如此而世乃曰太剛則折士患不剛¶
耳長養成就猶恐不足當憂其太剛而懼之以折邪折¶
<pb:KR3k0055_WYG_288-34a>¶
不折天也非剛之罪也¶
　　勇一¶
増爾雅曰番番矯矯勇也　釋名曰勇踴也遇敵踴躍¶
欲擊之也　易曰用馮河　書曰尚桓桓如虎如&KR0411;如¶
熊如羆　詩曰有力如虎　又曰孔武有力　禮曰臨¶
事而屢斷勇也　又曰用人之勇去其怒　左傳狼瞫¶
曰勇則害上不登于明堂死而不義非勇也共用之謂¶
勇　又伍尚曰知死不辟勇也　周禮曰司右掌羣右¶
<pb:KR3k0055_WYG_288-34b>¶
之政令凡國之勇力之士能用五兵者屬焉　史記魯¶
仲連曰勇士不怯死而滅名　墨子曰君子戰雖有陣¶
而勇為本焉　河圖曰鳥一足獨立見則主勇強　劉¶
邵人物志曰勇敢也者義之決也　又曰力能過人而¶
勇不能行可以為力人未可以為先登　劉向新序曰¶
功成而受賞是賣勇也¶
　　勇二¶
増外紀曰共工氏與祝融氏戰不勝而怒乃頭觸不周¶
<pb:KR3k0055_WYG_288-35a>¶
山崩使天柱折地維缺女媧氏乃煉五色石補天　五¶
帝紀曰堯時十日並出焦禾殺稼又有大風猰㺄封豨¶
修蛇皆為民害堯乃使羿繳大風于青丘之澤上射十¶
日下殺猰㺄斷修蛇于洞庭擒封豨于桑林萬民欣恱¶
莫不向服(出淮南子/本經訓)　元史亷希憲嘗戒其子曰丈夫¶
見義勇為禍福無與于已謂皋䕫稷契伊傅周召為不¶
可及者是自棄也　詩説曰叔于田叔段多才而好勇¶
大夫憂之而作是詩賦也　左傳曰齊侯伐魯戰于長¶
<pb:KR3k0055_WYG_288-35b>¶
勺莊公將鼓之曹劌曰未可齊人三鼔劌曰可矣旣克¶
公問其故對曰夫戰勇氣也一鼓作氣再而衰三而竭¶
彼竭我盈故克之　又曰杜回秦之力人也　國語曰¶
晉悼公知荀賔之有力而不暴也使為戎右知魏絳之¶
勇而不亂也使為元司馬　性理吕東萊曰趙文子其¶
中退然如不勝衣其言呐呐然如不出諸其口及宋之¶
盟談笑當衷甲之變神閑氣定而不亂晏子長不滿六¶
尺及崔慶之盟白刃在前毅然賁育不能奪蓋其怯者¶
<pb:KR3k0055_WYG_288-36a>¶
血氣也其勇者義也　左傳曰晉知起中行喜州綽邢¶
蒯出奔齊皆欒氏之黨也樂王鮒謂宣子曰盍反州綽¶
邢蒯勇士也宣子曰彼欒氏之勇也余何獲(獲用/也)焉王¶
鮒曰子為彼欒氏(為彼欒氏如欒/盈之待二子也)乃亦子之勇也　又¶
曰晉荀偃士匄請伐偪陽孟氏之臣秦堇父輦重如役¶
(堇父孟獻子家臣/步挽重車以從師)偪陽人啓門諸侯之士門焉(見門開/故攻之)¶
縣門發鄹人紇抉之以出門者(門者諸侯之士在門内/者也紇鄹邑大夫仲尼)¶
(父叔梁紇也言紇多力/抉舉縣門出在内者)狄虒彌建大車之輪而蒙之以¶
<pb:KR3k0055_WYG_288-36b>¶
甲以為櫓(狄虒彌魯人也䝉覆/也櫓大楯虒音斯)左執之右拔㦸以成一¶
隊(百人/為隊)孟獻子曰詩所謂有力如虎者也主人縣布堇¶
父登之及堞而絶之(偪陽人縣布/以試外勇者)隊則又縣之蘇而復¶
上者三主人辭焉乃退(主人嘉其勇故/辭謝不復縣布)帶其斷以狥于¶
軍三日(帶其斷布/以示勇)　韓詩外傳曰卞莊子好勇母無恙¶
時三戰而三北及母死三年魯興師卞莊子遂走敵而¶
鬬獲甲首而獻之請以此塞一北又獲甲首而獻之請¶
以此塞再北將軍止之曰足不止又獲甲首而獻之曰¶
<pb:KR3k0055_WYG_288-37a>¶
請以此塞三北將軍止之曰足請為兄弟卞莊子曰夫¶
北以養母也今母沒矣吾責塞矣吾聞之節士不以辱¶
生遂奔敵殺七十人而死　穀梁曰子胥父誅于楚也¶
挾弓扶矢而干闔廬闔廬曰大之甚勇之甚　呉越春¶
秋曰呉王欲殺慶忌要離詐得罪出奔遂如衛求見慶¶
忌曰願因王子之勇闔廬可得也慶忌信其謀遂之呉¶
將渡江于中流要離坐于上風因風勢以矛鈎其冠順¶
風而刺慶忌慶忌顧而揮之三捽其頭于水中乃加于¶
<pb:KR3k0055_WYG_288-37b>¶
膝上曰嘻嘻哉天下之勇士也乃敢加兵刃于我左右¶
欲殺之慶忌止之曰此是天下之勇士豈可一日而殺¶
天下勇士二人哉　又曰公子慶忌筋骨果勁萬人莫¶
當走追奔獸手接飛鳥骨騰肉飛拊膝數百里闔閭嘗¶
追之于江駟馬馳不及射之闇接矢不可中　列子曰¶
孔子勁能招國門之闗而不肯以力聞(招與/翹同)　史記孔¶
子世家曰孔子去陳過蒲㑹公叔氏以蒲畔蒲人止孔¶
子弟子有公良孺者以私車五乘從孔子其為人長賢¶
<pb:KR3k0055_WYG_288-38a>¶
有勇力謂曰吾昔從夫子遇難于匡今又遇難于此命¶
也己吾與夫子再罹難寜鬬而死鬬甚疾蒲人懼謂孔¶
子曰茍毋適衞吾出子與之盟出孔子東門　韓詩外¶
傳曰孔子遊于景山之上子路子貢顔淵從孔子曰君¶
子登髙必賦小子願言者何丘將啓汝子路曰由願奮¶
長㦸盪三軍乳虎在後仇敵在前蠡躍蛟奮進救兩國¶
之患孔子曰勇士哉　莊子曰孔子圍于匡子路入見¶
孔子曰夫水行不避蛟龍者漁父之勇也陸行不避兕¶
<pb:KR3k0055_WYG_288-38b>¶
虎者獵夫之勇也白刃交于前視死若生者烈士之勇¶
也知窮之有命知通之有時臨大難而不懼者聖人之¶
勇也由處矣吾命有所制矣　史記曰子路性鄙好勇¶
力志伉直冠雄雞佩豭豚　尸子曰人謂孟賁生乎曰¶
勇貴乎曰勇富乎曰勇三者人之所難而皆不足以易¶
勇故能攝三軍服猛獸也　史記秦本紀曰武王有力¶
好戲力士任鄙烏獲孟說皆至大官王與孟說舉鼎絶¶
臏　魏公子列傳曰公子無忌北救趙如姬盜晉鄙兵¶
<pb:KR3k0055_WYG_288-39a>¶
符與公子公子行侯生曰臣客屠者朱亥可與俱此人¶
力士晉鄙聽大善不聽可使擊之亥與公子俱遂行至¶
鄴矯魏王令代晉鄙晉鄙合符疑之欲無聽朱亥袖四¶
十斤鐵椎椎殺晉鄙公子遂將晉鄙軍　揚子曰或問¶
孟軻之勇曰勇于義而果于德不以貧富貴賤死生動¶
其心于勇也其庶乎　史記白起王翦列傳曰秦將李¶
信者少年壯勇嘗以兵數千逐燕太子丹至于衍水中¶
卒破得丹始皇以為賢勇　亷頗列傳曰亷頗者趙之¶
<pb:KR3k0055_WYG_288-39b>¶
良將也趙惠文王十六年亷頗為趙將伐齊大破之取¶
晉陽拜為上卿以勇氣聞于諸侯　刺客列傳曰燕國¶
有勇士秦武陽年十三殺人人不敢忤視　天中記田¶
光曰竊觀太子客無可用者夏無血勇之人怒而面赤¶
宋意脉勇之人怒而面青武陽骨勇之人怒而面白光¶
所知荆軻神勇之人怒而色不變　史記項羽本紀曰¶
籍長八尺餘力能扛鼎才氣過人雖呉中子弟皆已憚¶
籍矣　畱侯世家曰張良為韓報仇以大父父五世相¶
<pb:KR3k0055_WYG_288-40a>¶
韓故嘗學禮淮陽東見倉海君得力士為鐵椎重百二¶
十斤秦皇帝東遊良與客狙擊秦皇帝博浪沙中　前¶
漢書武五子傳曰廣陵厲王胥力扛鼎空手搏熊彘猛¶
獸　食貨志曰匈奴侵冦甚王莽大募天下囚徒人奴¶
名曰豬突豨勇　後漢書光武帝紀曰王莽召募猛士¶
時有巨無霸長一丈大十圍以為壘尉　陳俊傳曰俊¶
拜彊弩將軍與五校戰于安次俊下馬手接短兵所向¶
必破追奔二十餘里斬其渠帥而還光武望而難曰戰¶
<pb:KR3k0055_WYG_288-40b>¶
將盡如是豈有憂哉　董卓傳曰卓膂力過人雙帶兩¶
鞬左右馳射為羌胡所畏　蜀志曰闗羽張飛勇冠三¶
國俱稱萬人之敵　魏志曹真傳曰真嘗獵為虎所逐¶
顧射虎應射而倒太祖壯其&KR0743;勇　許禇傳曰太祖征¶
韓遂馬超等單馬㑹語禇從行馬超負其力隂欲前突¶
素聞禇勇乃問太祖曰公有虎侯安在太祖顧指禇禇¶
瞋目盻之超不敢動數日㑹戰大破超等軍禇身斬首¶
級&KR0118;武衞中郎將武衞之號自此始也　晉書劉牢之¶
<pb:KR3k0055_WYG_288-41a>¶
傳曰牢之面紫赤色&KR0161;目驚人太元初謝元北鎮廣陵¶
多募勁勇以牢之為參軍領精銳為前鋒百戰百勝號¶
為北府兵敵人畏之　劉曜載記曰曜征陳安安累敗¶
南走陜中曜使其將軍平先丘中伯率勁騎追安安與¶
壯士十餘騎于陜中格戰安左手奮七尺大刀右手執¶
丈八蛇矛近交則刀矛俱發輙害五六逺則雙帶鞬服¶
左右馳射而走平先亦壯健絶人勇捷如飛與安搏戰¶
三交奪其蛇矛而退　南史陳蘭欽傳曰欽有謀畧勇¶
<pb:KR3k0055_WYG_288-41b>¶
決善戰歩行日二百里勇武過人　羊侃傳曰侃少雄¶
勇膂力過人所用弓至二十石馬上用六石弓嘗于兖¶
州堯廟蹋壁直上至五㝷横行至七跡泗橋有數石人¶
長八尺大十圍侃執以相擊悉皆破碎　北史魏髙祖¶
本紀曰帝少善射有膂力年十餘能以指彈碎羊髆骨¶
射禽獸莫不隨行所至而弊之　東魏孝靜帝紀曰帝¶
力能挾石獅子以踰牆射無不中　髙季式傳曰范陽¶
盧曹以勇力稱身長九尺&KR0161;面甚雄臂毛逆如豬鬛力¶
<pb:KR3k0055_WYG_288-42a>¶
能拔樹常卧疾猶申足以舉二人蠕蠕冦范陽曹登城¶
射之矢出三百歩投弓于外羣鹵莫能彎乃去之時有¶
沙門曇讃號為神力惟曹與之角焉　韓茂傳曰茂年¶
十七膂力過人尤善騎射太宗曽親征丁零翟猛茂為¶
中軍執幢時大風諸軍旌旗皆偃仆茂于馬上持幢初¶
不傾倒帝異而問之謂左右曰記之㝷徵詣行在所以¶
為虎賁中郎將　楊大眼傳曰大眼少驍捷跳走如飛¶
時將南伐尚書李沖典選征官大眼徃求焉沖勿許大¶
<pb:KR3k0055_WYG_288-42b>¶
眼曰尚書不見知聽下官出一技便出長繩三丈許繫¶
髻而走繩直如矢馬馳不及見者無不驚歎沖因曰千¶
載以來未有逸材若此者也遂用為軍主大眼顧謂同¶
僚曰吾之今日所謂蛟龍得水之秋自此一舉不復與¶
諸君齊列矣　酉陽雜俎曰髙祖少神勇隋末嘗以十¶
二人破草賊數萬又龍門之戰盡一房箭中八十人¶
唐書曰尉遲敬德善避矟每單騎入賊雖羣刺之不能¶
傷又能奪取賊矟還刺之齊王元吉使去刃與之校敬¶
<pb:KR3k0055_WYG_288-43a>¶
德請王加刃而獨去之卒不能中帝嘗問奪矟與避矟¶
孰難對曰奪矟難試與齊王戲王三失矟遂大服　薛¶
仁貴傳曰王師攻安市城髙麗莫離支遣將髙延壽等¶
率兵二十萬拒戰仁貴恃驍悍欲立竒功乃著白衣自¶
標顯持㦸腰鞬兩弓呼而馳所向披靡帝望見之問誰¶
曰薛仁貴也召見賜金帛口馬甚衆師還帝曰朕不喜¶
得遼東喜得虓將　李白傳曰詔以白歌詩裴旻劒舞¶
張旭草書為三絶旻嘗北伐為奚所圍旻舞刀立馬上¶
<pb:KR3k0055_WYG_288-43b>¶
矢四集皆迎刃而斷　天中記曰彭博通身長八尺曽¶
于講堂階上臨階而立取鞋一輛以臂夾令有力者後¶
拔之鞋底中斷博通脚終不移牛駕車正走博通倒曵¶
車尾却行數十步横拔車轍深二尺皆縱横破裂曽遊¶
𤓰步江有急風張帆博通捉尾纜挽之不進又嘗于長¶
安與壯士魏𢎞宋令文馬師本角力博通堅卧命三人¶
奪其枕三人力極牀脚盡折而枕不動觀者踰主人垣¶
牆屋宇盡壞名動京師　唐書宋之問傳曰之問父令¶
<pb:KR3k0055_WYG_288-44a>¶
文富文辭且工書有力絶人世稱三絶都下有牛善觸¶
人莫敢嬰令文直徃拔取角折其頸殺之既之問以文¶
章起其弟之悌以蹻勇聞之愻精草隸世謂皆得父一¶
絶　天中記曰宋令文有神力嘗以五指撮碓觜壁上¶
書得四十字詩為太學生一手挾講堂柱起以同房生¶
衣柱下壓之重謝乃為之出　歙州圗經曰績溪縣有¶
汪節者生而有神力入長安到東渭橋邊有石獅子重¶
千斤提而擲之丈餘後數十人不能動節又提而致之¶
<pb:KR3k0055_WYG_288-44b>¶
故地尋薦補神策軍將嘗對御俯身負一石碾置二丈¶
方木于碾上上又置一牀坐龜兹樂人一部奏曲終而¶
下無厭重之色德宗甚寵惜之　唐書渾瑊傳曰瑊年¶
十一善騎射隨父釋之防秋朔方節度使張齊丘戲曰¶
與乳媼俱來邪是歳立跳盪功後二年從破賀魯部拔¶
石堡城龍駒島其勇嘗冠軍　胡証傳曰証膂力絶人¶
晉公裴度未顯時羸服私飲為武士所窘証聞突入坐¶
客上引觥三釂客皆失色因取鐵燈檠摘枝葉擽合其¶
<pb:KR3k0055_WYG_288-45a>¶
跗横膝上謂客曰我欲為酒令飲不釂者以此擊之衆¶
唯唯証一飲輙數斗次授客客流離盤杓不能盡証欲¶
擊之諸惡少叩頭請去証悉驅出　張興傳曰興長七¶
尺一飯斗米肉十斤為饒陽禆將史思明引衆傅城興¶
擐甲持陌刀重五十斤乘城賊將入興一舉刀輙數人¶
死賊皆氣懾　五代史唐臣傳曰周德威小字陽五當¶
梁晉之際周陽五之勇聞天下梁軍圍晉令軍中曰能¶
生得周陽五者為刺史有驍將陳章者號陳野义常乘¶
<pb:KR3k0055_WYG_288-45b>¶
白馬披朱甲以自異出入陣中求周陽五欲必生致之¶
德威笑謂晉王曰陳章好大言耳安知刺史非臣作邪¶
因戒其部兵曰見白馬朱甲者當佯走以避之兩軍皆¶
陣德威微服雜卒伍中陳章出挑戰兵始交德威部下¶
因退走章果奮矟急追德威伺章已過揮鐡鎚擊之章¶
墮馬遂生擒章　宋牛思進傳曰思進少從軍以膂力¶
聞嘗取強弓絓于耳以手引之令滿又負牆立力士二¶
人撮其乳曵之嶷然不動　韓世忠傳曰世忠早年&KR0743;¶
<pb:KR3k0055_WYG_288-46a>¶
勇絶人能騎生馬駒年十八以敢勇應募鄉州𨽻赤籍¶
挽強馳射勇冠三軍　岳飛傳曰飛生有神力未冠挽¶
弓三百斤弩八石學射于周同盡其術能左右射　遼¶
史邪律烏魯斯𫝊曰烏魯斯負勇畧㑹同間伐晉上至¶
河而獵適海東青鶻博雉晉人隔水以鴿引去上顧左¶
右曰誰為我得此人烏魯斯請内廏馬濟河擒之並殺¶
救者數人還　金史髙彪傳曰彪勇徤絶人能日行三¶
百里身被重鎧歴險如飛　元史穆呼哩𫝊曰穆呼哩¶
<pb:KR3k0055_WYG_288-46b>¶
猿臂善射挽弓二石強與博爾濟博勒呼齊拉衮事太¶
祖俱以忠勇稱號都爾本庫魯克猶華言四傑也　博¶
爾濟𫝊曰博爾濟戰于泰楚古特兩軍相接下令殊死戰¶
跬步勿退博爾濟繫馬于腰跽而引滿分寸不離故處¶
太祖嘉其勇膽　卓齊特傳曰卓齊特有膽畧善騎射¶
勇冠一時克哷國王汗之子錫衮有智謀諸部畏之且¶
琳沁哈喇克沁沙圖等帥衆来侵兵戰不利近臣和約¶
爾岱爾等馳告太祖曰事急矣羣下忠勇無踰卓齊特者¶
<pb:KR3k0055_WYG_288-47a>¶
　宜急遣之拒敵從之卓齊特承命單騎陷陣射殺錫衮¶
　降其大將實勒們等遂并有克哷之地　明張士誠傳¶
　曰五太子者士誠養子短小精悍能平地躍丈餘又善¶
　沒水　又曰士誠故有勇勝軍號十條龍者皆驍猛善¶
　鬭每令被銀鎧錦衣出入陣中　翦勝野聞曰明常遇¶
　春驍猛絶世狀𩔖獼猴指臂多修毫　明常遇春傳曰¶
　太祖引兵薄牛渚磯元兵陣于磯上其下巨舟相次距¶
　岸且三丈餘莫能登者遇春飛舸至太祖麾之前遇春¶
<pb:KR3k0055_WYG_288-47b>¶
　應聲前敵接其戈乘勢躍而上大呼跳盪元軍披靡諸¶
　將乘之遂拔采石　武德傳畧曰德從常遇春于常州¶
　疾戰流矢中右股拔去之血流至踵戰自若又與賀仁¶
　德戰劉山仁德奮戈刺德中右股德引刀斷其戈追擊¶
　之大呼突入盡破其軍¶
　¶
　¶
御定淵鑑𩔖函卷二百八十三¶
