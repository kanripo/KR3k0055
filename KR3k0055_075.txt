# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.133081
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七十
<pb:KR3k0055_WYG_075-1a>¶
　欽定四庫全書¶
御定淵鑑𩔖函卷七十¶
　　設官部十(増經筵總載/侍讀  侍講)¶
　　　經筵總載一¶
　増潛確𩔖書曰經筵厯代無專官漢宣帝詔諸儒講五¶
　經於石渠閣光武數引公卿郎將講論經理肅宗㑹諸¶
　儒於白虎觀講五經同異唐太宗命孔頴達講五經正¶
　義元宗改麗正修書院為集賢院選耆儒日一人侍讀¶
<pb:KR3k0055_WYG_075-1b>¶
　以質史籍疑義置集賢侍讀學士侍講直學士禇無量¶
　馬懷素為侍講每入闕門則令乗肩輿以進親自迎送¶
　以申師資之禮宋太祖召趙孚後殿講周易又詔王昭¶
　素便殿講易乾卦太宗幸國子監孫奭講尚書真宗召¶
　崔順正講尚書於景福殿又於苑中説大禹謨仁宗御¶
　崇政殿召翰林侍講孫奭馮元講論語景祐元年以賈¶
　昌朝趙希言王宗道楊安國並為崇政殿説書日以二¶
　人入侍講英宗時御邇英閣召講經史神宗時司馬光¶
<pb:KR3k0055_WYG_075-2a>¶
進講資治通鑑舊講讀官每見先賜坐暫起講復坐仁¶
宗富於春秋令儒臣立就御案遂為故事　續文獻通¶
考曰馬祖常云夫經筵之設將以講明正學培養君德¶
所謂經筵侍講與今翰林侍講侍讀名同而實異自漢¶
唐以來人君聽講經史者多矣至唐穆宗始召韋處厚¶
路隨為侍讀命講書至宋司馬光程頤常充是選此即¶
經筵侍講崇政殿説書也　紀聞曰元制宣文閣于大¶
明殿之西北萬幾之暇御閣閲經史以左右儒臣為經¶
<pb:KR3k0055_WYG_075-2b>¶
筵官日侍講讀　瑣綴録云明天順八年始開經筵嵗¶
以二八月中旬始四十月下旬止¶
　　經筵總載二¶
増前漢紀曰宣帝甘露三年詔諸儒講五經同異蕭望¶
之等平奏其議帝親稱制臨決　漢桓榮傳曰榮光武¶
拜為博士車駕幸太學㑹博士論難于前榮辨明經義¶
每以禮讓相厭不以辭長勝人愈見敬厚常令止宿積¶
五年榮薦門下生胡憲侍講乃聽晩出旦入榮嘗病朝¶
<pb:KR3k0055_WYG_075-3a>¶
夕遣問後病愈復入侍講　𩔖要曰肅宗詔丁鴻與廣¶
平王及諸儒論定五經同異於北宫白虎觀帝親稱制¶
臨決鴻以才髙論難最明諸儒稱之帝數歎美時人歎¶
曰天下無雙丁孝公　晉書曰庾亮大興初侍講東宫¶
與温嶠俱為太子布衣之好時元帝方任刑法以韓子¶
賜太子亮諫以申韓刻薄傷化不足留心太子甚納焉¶
　東齋紀事曰宋崇政殿西有延義閣南向迎陽門之¶
北有延英閣東向皆講讀之所仁宗初御延義每令講¶
<pb:KR3k0055_WYG_075-3b>¶
論或講讀終篇則宣二府大臣同聽賜飛白書或賜宴¶
其後專御邇英也　吕申公家傳曰申公侍講筵時仁¶
宗春秋髙公于經傳同異訓詁得失皆陳其略至於治¶
亂安危之要聞之足以戒者乃為上反覆開陳之　職¶
官分紀曰仁宗嘗命侍臣講毛詩諫官余靖疏曰天子¶
之學與臣下不同惟當撮全經之樞要復先王之軌範¶
簡而不煩為得其術　職略曰仁宗嘗語近臣以方親¶
庶政聽斷之暇欲召名儒講習經典宰臣馮拯等曰今¶
<pb:KR3k0055_WYG_075-4a>¶
春降詔每於雙日講讀以當奉行前詔故也　吕公著¶
家傳曰英宗時公著在經筵多傅經義以進規上知公¶
意深切每改容如在車之式　言行録曰程伊川在經¶
筵當進講必宿齋豫戒潛思存誠以感動上心又云哲¶
宗㓜冲正叔以師道自居每侍上講色甚莊繼以諷諫¶
上畏之正叔曰吾以布衣為上師傅其敢不自重一日¶
講讀罷未退上忽起憑檻戱折柳枝伊川進曰方春發¶
生不可無故摧折文潞公與吕范諸公入侍經筵聞伊¶
<pb:KR3k0055_WYG_075-4b>¶
川講説相與歎曰真侍講也　劉摯行實曰元祐初摯¶
上疏仁宗皇帝盛年嗣服用李維晏殊為侍讀孫奭為¶
侍講陛下春秋鼎盛願選忠厚孝弟純茂老成之人以¶
充勸講進讀之任　談訓曰蘇頌言吾在金華每進讀¶
至弭兵息民則必反覆使上不&KR0111;弭兵息民之意以為¶
人主之聰明不可有所向有所向則偏偏則為患大矣¶
　李廌師友談記曰范祖禹詰朝當侍講先一夕正衣¶
冠儼然如在上前及當講時開列古義仍參之時事及¶
<pb:KR3k0055_WYG_075-5a>¶
近代本朝典故以為戒勸　系年録曰淳熙七年講筵¶
讀三朝寳訓終篇史浩奏曰陛下雙日御前後殿與宰¶
執裁決又引臣寮班對日旰方罷隻日又御講筵依故¶
事讀數百言恐勞聖躬上曰朕樂聞謨訓雖隻日休暇¶
亦當特坐自是講讀上必注目傾耳率漏下十刻方罷¶
　元史列傳曰黄溍除翰林直學士兼經筵官執經進¶
講者三十有二帝嘉其忠數出金織紋段賜之　又曰¶
額琳沁巴勒以御史大夫知經筵事經筵進講必詳必慎¶
<pb:KR3k0055_WYG_075-5b>¶
故每讀譯文必被嘉納　通紀曰明陳遇太祖拔金陵¶
侍御史秦元之薦遇輔佐才即日召見與語大悦禮待¶
極厚稱先生而不名日侍講幄贊機務三幸其第命之¶
官輒辭　吾學編曰方孝孺建文初廷臣交薦召為翰¶
林博士尋陞侍講學士暨董倫侍經筵備顧問孝孺德¶
望素隆一時倚重凡將相大政議輒咨孝孺帝好讀書¶
每有疑義即召使講觧臨朝奏事臣僚面議可否必命¶
孝孺就扆前批答　陸釴傳曰釴天順間孝宗在東宫¶
<pb:KR3k0055_WYG_075-6a>¶
侍講讀進止閑雅最為得體及即位進太常卿翰林侍¶
讀充經筵講官釴沈静好學觧悟過人而矜嚴自持人¶
少當其意者　通紀曰張元禎宏治中陞翰林學士侍¶
日講孝宗知元禎名聽講喜之　又曰程敏政成化進¶
士𢎞治初在經筵孝宗賜織金緋衣金帶紗㡌靴顧曰¶
先生辛苦敏政對曰此職分當為頓首而退¶
　　經筵總載三¶
増講經　論藝(上詳侍講二選史贊曰宣帝纂修洪業/講論六藝招  茂異而蕭望之梁丘賀)¶
<pb:KR3k0055_WYG_075-6b>¶
(夏侯勝等/以儒術進)　守義　明經(後漢張酺傳曰顯宗永平四/年置五經師酺以尚書教授)¶
(數講於御前酺為人質直守經義毎侍/講間隙數有匡正之辭  下詳侍講二)　師臣　經士¶
(唐職林曰馬懐素𤣥宗時與禇無量同為侍讀更番入/宫中每宴見帝自迎送待以師臣禮  儒林傳云𤣥宗)¶
(詔羣臣及府郡舉通經士而禇無量/馬懐素等勸講禁中天子尊禮之)　屢諫正　常謙¶
虚(本傳曰肅宗嘗言張酺入侍講幄屢有諌正誾誾惻/惻出于誠心可謂有史魚之風矣  又楊秉入侍講)¶
(邊韶議奏秉儒學/侍講常存謙虛)　勸講禁中　侍經内殿(上詳經士/注  唐制)¶
(詞云路隨祗亊穆宗侍經内殿敷堯舜之/大典暢周孔之遺風雅言玉音與義冰釋)　不殺羊羔¶
　問避螻蟻(言行録曰邇英讀三朝寳訓至真宗祀汾/隂日見一羊自躑道左怪問之曰今日尚)¶
<pb:KR3k0055_WYG_075-7a>¶
(食殺其羔真宗不樂自是不殺羊羔資政殿學士韓維/讀畢因奏言此特真宗小善耳推其心以及天下則仁)¶
(不可勝用也因又曰程伊川頤嘗聞上在宫中起行潄/水必避螻蟻  請之曰有是乎上曰然誠恐傷之耳頤)¶
(曰願陛下推此心以/及四海天下幸甚)　言簡理明　色温氣和(李廌師/友談記)¶
(曰蘇軾嘗謂慶曰范淳夫講説為今經筵講官第一言/簡而當無一冗字無一長語義理明白而成文燦然乃)¶
(得講師三昧也夫程氏遺書頤曰昨在經筵曽説與温/公云更得范淳  在筵中尤好温公問何故頤曰自度)¶
(少温潤之氣淳夫色温而氣和尤可/以開陳是非導人主之意遂除侍講)　分賜唐詩　各¶
進漢事(山堂肆考曰元祐元年賜宰執經筵官宴于東/官上親書唐人詩分賜之以講論語終篇也)¶
(下詳侍/講一)　三徳大本　四字首要(司馬康傳曰哲宗初/康侍講洪範至乂用)¶
<pb:KR3k0055_WYG_075-7b>¶
(三德上曰只此三德更有德否康因上書曰陛下能審/而問之必能體而行之三德者人君之大本推而廣之)¶
(足以盡天下之要日系年録曰王巖叟因侍講筵奏曰/陛下退朝何以消  應曰看文字對曰陛下以讀書為)¶
(樂天下幸甚大抵聖賢之學湏在積累/積累之要在專與勤四字願留聖心)　論經筵三事¶
　著聖覽十卷(言行録曰伊川召對上奏論經筵三事/一上富於春秋輔養為急二左右内侍)¶
(宫人皆選用老成重厚三請令講官坐蓍事略曰丁度/在經筵仁宗呼為學士而不名嘗問以  龜占應事對)¶
(曰不若以古之治亂者為蓍龜也仁宗出欹器以示之/曰朕欲臨天下以中正對曰臣亦願以中正事陛下著)¶
(邇英聖覽十卷龜鑑精義十三卷/慶厯兵録五卷編年總録八卷)　講大學衍義　上¶
春秋直指(吾學編曰明宋濓洪武三年太祖問帝王宜/讀何書濓請讀真德秀大學衍義帝立取覽)¶
<pb:KR3k0055_WYG_075-8a>¶
(悦之令大書揭兩廡壁六年帝坐西廡賜大臣坐命濓/講大學衍義司馬遷論黄老事講畢復言曰漢武帝嗜)¶
(神仙好邊功幾至大亂人主能義理養性則邪説不能/侵興學教民則禍亂不能作刑罰非所先也  又曰金)¶
(㓜孜靖難後入内閣陞侍講時翰林坊局宫臣日講經/史東宫凡經義皆内閣閲正呈帝覽已進講㓜孜閱春)¶
(秋上太子春/秋直指三卷)¶
　　經筵總載四¶
増白虎觀(賈逵傳曰逵與班固並校祕書肅宗好古/文尚書左氏傳入講白虎觀南宫靈臺)¶
光華殿(山堂肆考曰東漢劉寛靈帝初拜/大中大夫侍講光華殿賜衣一襲)　帝備弟子¶
儀(翰苑新書曰後漢張酺肅宗即位為東郡太守元和/二年東廵狩幸東都引酺及門生並郡縣掾吏並㑹)¶
<pb:KR3k0055_WYG_075-8b>¶
(庭中帝先備弟子之儀使酺講尚書一篇/然後修君臣之禮賞賜殊厚莫不沾洽)　賜章服(翰/苑)¶
(新書曰慶厯七年上御邇英閣講孝經/賜曽公亮三品章服曰此賜異於他日)　侍講十年(事/略)¶
(曽公亮自集賢校理至/翰林學士侍講十餘年)　在經筵二十七年(事略嘉祐/間楊安國)¶
(在經筵二十七年上稱其仁義淳質以比先朝崔遵度/又事文𩔖聚云至和元年賜安國錢五十萬仍聽大寒)¶
(暑毋入謁時安國言衰敗不任/侍經席願乞骸骨故賜及之)　開延英之席(丁未録/治平四)¶
(年諭司馬光曰今/將開延英之席)　朝班居下(宋㑹要曰熙寧元年龔/鼎臣蘇頌劉攽等議不)¶
(當坐講疏朝廷班制/以侍講在侍讀下)　露門勸講(賈昌朝/拜相制)　當世之冠¶
(言行録曰吕公著於講讀尤精衆/謂語約而義明可以為當世之冠)　展邇英閣(伊川文/集曰哲)¶
<pb:KR3k0055_WYG_075-9a>¶
(宗時程頤侍講奏邇英暑熱乞就崇政延和殿或他寛/凉處講讀給事顧臨以殿上講讀為不可有㫖修展邇)¶
(英/閣)　直臣宜令生還(言行録曰樞宻直學士陳襄在經/筵日嘗論薦當世之士自司馬光)¶
(而下三十三人最後言鄭俠小臣愚直敢言如此是亦/發於忠義非陛下矜憐其志使得生還誰復為俠言者)¶
　出知蔡州(四朝國史云錢象先字資元自講筵出知/蔡州故事講讀官分日迭進象先已得蔡)¶
(州帝猶諭之曰大夫行有日矣宜/講徹一篇於是同列罷進者浹日)　崇政殿説書(紀纂/淵海)¶
(曰宋景祐元年置四年改為天章閣侍讀慶厯二年復/為崇政殿説書蓋秩卑資淺則為説書不兼侍讀元祐)¶
(間范純仁司馬光皆以著/佐兼侍講前此未有也)　燕祕書省(系年録云紹興/二十二年燕于)¶
(祕書省以講尚書/徹章自是以為例)　西清帷幄(東坡謝表云望西清之/帷幄久立徬徨聽長樂)¶
<pb:KR3k0055_WYG_075-9b>¶
(之鼓鐘恍/如夢寐)　西學侍臣(東坡謝表云西學上/賢玷侍臣之髙選)　小經筵¶
(瑣綴録云明日講官凡四員日輪二員進講講畢宴/于文華門外西廡禁中謂之小經筵亦謂之小講)¶
笵金為鶴(費文憲摘稿云明講殿中笵金為/二鶴立于左右鶴頭各插香二炷)¶
　　經筵總載五¶
増詩宋蘇軾侍立邇英述懷詩曰上尊初破早朝寒茗¶
椀仍沾講舌乾陛楯諸公空雨立故應慙悔不儒冠¶
又邇英講論語謝賜書詩曰繡裳畫衮雲垂地不作成¶
王剪桐戲日髙黄繖下西清風動槐龍舞交翠　黄庭¶
<pb:KR3k0055_WYG_075-10a>¶
堅和東坡入侍詩曰隆儒殿閣對横經咫尺清都雨露¶
零見説文星環北極人間無路仰天庭　吕希哲大雪¶
侍講筵詩曰水晶宫殿玉花零㸃綴宫槐拂素屏特敕¶
下簾延墨客不因風雪廢談經　明方孝孺書事詩曰¶
斧扆臨軒几硯間春風和氣滿龍顔細聽天語揮毫久¶
携得香烟兩袖還　又曰風軟彤庭尚薄寒御爐香繞¶
玉䦨干黄門忽報文淵閣天子㸔書召講官　陸深經¶
筵紀事詩曰經筵開自祖宗朝按月逄旬第二朝今上¶
<pb:KR3k0055_WYG_075-10b>¶
春秋偏好學三千年後見神堯　編排御覽効精誠白¶
本髙頭手寫成句讀分明圈㸃罷隔宵豫進講官名¶
横經几子赭羅裠小對團龍簇繡雲擡向御前安稳定¶
黄金鎮尺兩邊分　兩行冠珮列金緋供奉諸臣盡繡¶
衣步入殿門同罄折講官端拱靠南扉　金鶴飄香瑞¶
靄濃寳爐籠火擁盤龍未曽暫免經傳㫖不怕嚴寒報¶
仲冬　隔宿薰衣問夜闌齋心轉覺副心難不知言語¶
功多少到得君身保治安　楊慎經筵紀事詩曰經帷¶
<pb:KR3k0055_WYG_075-11a>¶
當日表講殿直天中鵷鷺隨多士貂蝉列上公墀聲分¶
噦噦櫺影辨曈曈湛露晞蘭省卿雲爛桂宫蟻浮仙酒¶
緑鶴翥錫袍紅晋晝延三接堯旻達四聰衣香紛玉藻¶
履跡印璇穹觀易三陽泰陳詩萬國同寵髙梁授簡恩¶
邁漢臨雍奎聚占乾象研書識帝鴻羽陵無蝕蠧元閣¶
謝雕蟲瑩德同金礪温規借玉攻扆瞻休氣近鐘叩德¶
音隆卷帙叨從事簪裾儼在躬涓涘何補助海岳自恩¶
崇敢詫桓榮力還歌吉甫風¶
<pb:KR3k0055_WYG_075-11b>¶
増奏狀宋朱晦庵初辭免侍講奏状曰國家設官分職¶
以熙庶事其遷進之序選用之方雖甚微細莫不有法¶
而况次對之官班通禁近其自内而除者猶有嵗月之¶
限在外而擢者必以勞效而陞從昔以來未嘗輕授至¶
於經幄則又仰關帝學在今初政尤所當先必得醇儒¶
使任其職然後有以發揮道要感格君心大明謹始之¶
規以為出治之本尤不可以不遴其選也　再辭免奏¶
状曰臣猥以凡品遭直昌辰龍德天飛萬物咸覩况使¶
<pb:KR3k0055_WYG_075-12a>¶
執經入侍帷幄得以所學論説人主之前臣雖至愚亦¶
豈不冀幸少有萬一可以仰裨聖聰特以次對異恩無¶
故超受在臣私分實難自安是以徬徨未敢拜受¶
増賦元汪克寛宣文閣賦曰於是聖皇駕玉輅張龍旂¶
展乎國容揮乎皇儀望舒陪夫左馭屏翳道夫前馳鳴¶
和鸞之鏗鏘服衮龍之陸離御斯閣以問道闡經幄之¶
𢎞規帝幕髙懸天顔孔怡列儒紳而進讀對黼衮之嚴¶
威舒緗帙之蟫蠧擴六籍之精微詠仁咀義聆天語於¶
<pb:KR3k0055_WYG_075-12b>¶
羲昊言温氣和陳古道於臯䕫殚詞臣之忠藎恢聖學¶
之緝熙内府頒竒珍於翠釡上方㵼甘醴於玉巵和氣¶
春融起天庭之黄色文星環拱映帝座之清輝¶
　　侍讀一¶
増唐書曰開元中王志愔表薦白履中隐居讀書貞守¶
苦操有古人之風堪代褚無量馬懐素入閣侍讀履中¶
博涉文史嘗隐居於古大梁城時人號為梁邱子　又¶
曰徐岱字處仁少好學多所探究侍讀兩宫謹守過人¶
<pb:KR3k0055_WYG_075-13a>¶
　天中記曰順宗為太子歸崇敬與登父子侍讀及即¶
位復為皇太子諸王侍讀獻龍樓箴以諷　舊唐書曰¶
丁公著充皇太子諸王侍讀因著太子及諸王公十訓¶
穆宗立遷工部侍郎寵青宫之舊也　王起傳曰起累¶
遷中書舍人俄加侍讀文宗尚文好古學是時鄭覃以¶
經術進起以敦博顯帝數訪逮時政　孔帖曰髙元裕¶
自侍讀為中丞文宗難其代元裕表言兄少逸才可任¶
因以命之世榮其選　宋編年備要曰太宗用著作佐¶
<pb:KR3k0055_WYG_075-13b>¶
郎吕文仲為侍讀常出經史命讀之文仲與侍書王著¶
更宿而書學葛端亦直禁中每暇日多召問之文仲以¶
經書著以筆法端以字學　實録曰吕溱以侍讀學士¶
知徐州仁宗特賜宴資善堂遣使諭曰此㑹特為卿設¶
可盡醉也仍詔自今由經筵出者為例　國史曰仁宗¶
詔侍讀學士張錫講書禁中敷暢經㫖議論該洽上見¶
其𩯭髮皓然上曰卿老矣記問不衰乃以飛白書博學¶
字賜之因訪以治道錫曰節慾者治身之本也謹刑賞¶
<pb:KR3k0055_WYG_075-14a>¶
者治國之本也上改容曰卿言甚嘉朕恨用卿晩矣¶
言行録曰司馬光遷侍讀學士進讀通鑑至蘇秦約六¶
國從事光曰秦儀為從衡之術多華少實無益於治此¶
謂利口之覆邦家者也　天中記曰夏竦之子安期除¶
侍讀學士經術不深而登進經筵日夕旋閲經史以備¶
顧問　吕公著家傳曰公著為邇英侍讀講論語畢上¶
奏曰將來講論語終帙進講尚書二書皆聖人格言人¶
君為治之要臣輒於二書及孝經中節其要語共一百¶
<pb:KR3k0055_WYG_075-14b>¶
段進呈以便聖覽亦日就月將之一助也　南豐擬制¶
曰儒學之臣入閣侍讀所以考質疑義其列於分職始¶
自開元而朕尤尚之　言行録曰蘇頌兼侍讀奏言國¶
朝典章大抵沿襲唐舊乞詔史館學士采録新唐書中¶
臣主所行日進數事以備聖覽遂詔經筵官遇非講讀¶
日進唐故事二條頌每有所進可為規戒有補時事者¶
必述以己意反覆言之　㑹要曰隆興元年十一月命¶
侍讀遞宿學士院朝夕宣召商確今古問以經書　言¶
<pb:KR3k0055_WYG_075-15a>¶
行録曰史衞國公浩字直翁淳熙中兼侍讀嘗讀正心¶
篇論黄帝無為而天下治上曰所謂無為者豈燕安無¶
所事事之謂乎　東都事略曰鄭丙字少融淳熙中兼¶
侍讀取陸贄奏議切時者反覆開陳進司馬光五規范¶
祖禹帝學以資乙覽　誠齊集曰陳俊卿兼侍讀㑹錢¶
端禮起戚里秉政駸駸入相館閣之士相與上疏斥之¶
皆為所逐俊卿進讀寳訓適及外戚氏極言本朝家法¶
外戚不使預政最有深意上首肯久之端禮卒不相¶
<pb:KR3k0055_WYG_075-15b>¶
　　侍讀二¶
増耆儒　端士(上詳總載一筵四期國史曰趙彦若元/祐初将啓講  宣仁后諭執政云陸佃)¶
(蔡卞皆少年宜用老成/端士乃以彦若兼侍讀)　緝經籍　廣規諷(唐百官志/曰集賢殿)¶
(書院侍讀學士掌刋緝經籍凡圖籍遺逸賢才隐𣻉則/承㫖以求之  唐書曰韋處厚路隨為侍讀穆宗召入)¶
(太液亭命分講毛詩關睢尚書洪範等篇/訪以理體處厚演經義以廣規諷之道)　備顧問¶
裨聰明(仁宗實録曰至和二年詔龍圖閣直學士兼侍/讀張昇年髙免進讀止令侍經筵以備顧問)¶
(言行録曰哲宗即位以吕公著為黄門侍郎始至上言/曰人君即位當正始以治天下修德以安百姓修德之)¶
(要莫先於學學有緝熙於光明臣待罪講讀謹條上十/議以裨聰明曰畏天愛民修身講學任賢納諫薄歛省)¶
<pb:KR3k0055_WYG_075-16a>¶
(刑去奢/無逸)　稡擷經史　分講詩書(唐書曰鄭澣文宗時/為侍讀學士帝使稡)¶
(擷經史為要録愛其博而精舉諸條摘/問之隨即酬析無留  下詳廣規諷注)　郾謝無功¶
放辭不仕(崔郾傳曰郾敬宗即位拜侍讀學士郾曰陛/下使侍講歴年半嵗不一問經義臣無功不)¶
(足副厚恩帝慙曰朕少間當請益曰天中記曰薛放充/皇太子侍讀及穆宗即位常謂放  小子初承大寳懼)¶
(不克荷先生宜為相以匡不逮放叩頭曰臣實庸淺不/足猥塵大位輔弼之任自有賢能帝嘉其誠召對思政)¶
(殿賜以金/紫之服)　反覆開導　委曲接引(墓誌蘇軾為侍讀/學士至治亂盛衰)¶
(邪正得失之際未嘗不反覆開導上雖恭黙不言然聞/軾所論輒首肯善之  言行録史浩兼侍讀進讀三朝)¶
(寳訓及真宗正説事關治體當法祖宗者必委曲接引/開廣上心因引陳㐮故事薦石斗文等五人皆召赴闕)¶
<pb:KR3k0055_WYG_075-16b>¶
(再兼侍讀又薦薛叔似等一十/五人叔似召用餘皆以次收擢)¶
　　侍講一¶
増舊唐書曰蕭德言博涉經史晩年尤篤志於學每欲¶
開五經必束帶盥濯危坐對之妻子候間請曰終日如¶
是無乃勞乎德言曰敬光聖之言豈惮如此時髙宗為¶
晉王詔德言受經講業及升春宫仍兼侍講　王起本¶
傳曰起文宗時侍講時或僻字疑事令中使口宣即以¶
榜子寫對故起著口宣十卷　又曰文宗召王起許康¶
<pb:KR3k0055_WYG_075-17a>¶
佐為侍講學士柳公權為侍書學士每有疑義即入便¶
殿顧問討論謂之三侍學士　孔帖曰鄭覃為侍講每¶
以厚風俗黜朋比為天子言之　事文𩔖聚曰李穉字¶
表臣奏請置侍講學士敷陳經義　范祖禹家傳曰祖¶
禹兼侍講講論語畢賜宴東宫上遣賜御書唐人詩公¶
表謝又賦詩以獻退而節略尚書論語孝經要切之語¶
訓戒之言得二百一十九事名曰三經要語進之　山¶
堂肆考曰宋元祐間蘇頌為侍講請如慶厯故事詔講¶
<pb:KR3k0055_WYG_075-17b>¶
讀官遇不講日各進漢故實二事頌於逐事之後略言¶
得失大㫖以寓規諫¶
　　侍講二¶
増進陳法言　諱言淫事(本傳韋處厚為侍講學士以/穆宗冲怠不向學即與路隨)¶
(合六經掇其粹要題為六經法言二十篇冀助省覽帝/稱善  歸田録曰仁宗退朝命侍臣講讀子邇英閣賈)¶
(昌朝時為侍講講左氏春秋傳每至諸侯淫亂事則/略而不説上曰六經載此以為後王監戒何必諱耶)¶
反覆開陳　周悉講論(上詳總載二之仁宗實録余靖/上疏曰天子  學簡而不煩上)¶
(曰靖所言誠知治體命侍臣/講論有該教化者周悉講論)　宜觀孟子　專講春秋¶
<pb:KR3k0055_WYG_075-18a>¶
　(山堂肆考曰司馬康為講官言於哲宗曰孟子為書最/醇正言王道尤明白所宜觀覽也  行状胡安國紹興)¶
　(初除兼侍講專講春秋時講官四人援例/各專一經上曰他人通經豈胡某比不許)　師民上書¶
　　純仁陳説(言行録曰趙元昊反罷進講趙師民上書/陳十五事八曰延講誦因獻勸講箴至是)¶
　(復命講讀經史長編又李文簡燾乾道中兼侍講以經/筵少開明録趙師民勸講箴以諷并及仇士良不欲人)¶
　(主讀書近儒生之説本又曰范純仁字堯夫元豐中除/兼侍講語人曰國之  在君君之本在心人君之學當)¶
　(正心誠意以仁為體使邪僻浮薄之説無自而入豈務/章通句觧以資口舌之辨哉及在經筵進講必反覆開)¶
　(陳其/説)　孫奭拱立　安石請坐(山堂肆考曰宋王曽以/仁宗初即位宜近師儒)¶
　(乃請御崇政殿西閣召侍講直學士孫奭馮元講論語/初詔雙日御經筵自是雖隻日亦召侍臣講讀帝在經)¶
<pb:KR3k0055_WYG_075-18b>¶
　(筵或左右瞻矚及容體不正奭即拱立不講帝為竦然/改聽  神宗朝王安石侍講以為道之所在禮亦加重)¶
　(請復坐講/之儀不行)　臺丞特召　宫觀兼充(山堂肆考曰宋慶/厯二年召御史中)¶
　(丞賈昌朝侍講邇英閣故事臺丞無在經筵者仁宗以/昌朝善于講説特召之紹興中万俟中丞卨羅諫議檝)¶
　(並兼侍講又董殿院德元王正言珉並兼侍講非臺丞/見長而稱侍講又自此始  翰苑新書曰宋乾道七年)¶
　(胡銓提舉祐神觀兼侍講是日以宰執進呈虞允文奏/曰胡銓早嵗一節甚髙謂當録其氣節不宜令遽去朝)¶
　(廷上曰銓固非他人比且除在/京宫觀留侍經筵故有是命)¶
　¶
御定淵鑑𩔖函卷七十¶
