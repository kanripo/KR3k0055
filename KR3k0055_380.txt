# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.513986
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR3k0055_WYG_380-1a>¶
　欽定四庫全書¶
御定淵鑑類函卷三百七十五¶
　　服飾部六(袴褶屧履屐屣襪屩/鞋)¶
　　　袴褶一¶
　增說文曰袴脛衣也　釋名曰袴跨也兩股各跨别也¶
　留幕冀州所名大褶下至滕者也留牢也幕絡也言牢¶
　落在衣表也　又曰褶襲也覆上之言也　方言曰齊¶
　魯之間袴謂之褰或謂之襱關西謂之袴大袴謂之倒¶
<pb:KR3k0055_WYG_380-1b>¶
　頓小袴謂之芙蓉衫楚通語也　應劭漢官儀曰司空¶
　騎吏以下皁袴因秦水行今漢家火行宜絳袴　又曰¶
　虎賁中郎將衣紗縠虎文單衣錦袴　文獻通考曰漢¶
　永平二年詔宗廟以下祠祀皆絳袴　魏百官名曰三¶
　公朝賜青林文綺長綸袴褶　唐書曰𤣥宗時御史大¶
　夫李適之奏每大禮六品官竝服朱衣六品以下通著¶
　袴褶如有慘故不合著朱衣袴褶者聴不入自餘應著¶
　而不著者請奪俸以懲不恪　唐六典曰天子平巾幘¶
<pb:KR3k0055_WYG_380-2a>¶
之服紫褶白袴　文獻通考曰唐制九品以上緋褶大¶
口袴　又曰唐徳宗貞元十五年膳部郎中歸崇敬以¶
百官朔望朝服袴褶非古禮上疏云按三代典禮兩漢¶
史籍竝無袴褶之制亦未詳所起之由隋代以来始有¶
服者請罷之詔可　又曰畢仲衍中書備對冕服條下¶
袴褶注云緋紫緑各從本服色白綾中單白羅方心曲¶
領白綾袴　宋史輿服志曰建隆四年范質與禮官議¶
袴褶制度先儒無說惟開元雜禮有五品以上用細綾¶
<pb:KR3k0055_WYG_380-2b>¶
及羅六品以下用小綾之制注褶衣複衣也又按令文¶
三品以上紫褶五品以上緋褶七品以上緑褶九品以¶
上碧褶竝白大口袴今請造袴褶如令文之制奏可¶
通考曰袴褶魏晉以来以為車駕親戎中外戒嚴之服¶
晉制雖有其說而不言其制然既曰戒嚴之服必戎服¶
也至隋煬帝時廵游無度詔百官從行服袴褶軍旅間¶
不便遂令改服戎衣為紫緋緑青之服則所謂袴褶者¶
又似是裒衣長裾非鞍馬征行所便者與戒嚴之說不¶
<pb:KR3k0055_WYG_380-3a>¶
類唐時以袴褶為朝見之服開元以来屢勅百官朝參¶
應服袴褶而不服者令御史糾彈治罪蓋以為六品以¶
下之通服韻書訓褶為袴又為袷也然袴裳也袷衣之¶
交領也則不知所謂袴褶者一物乎二物乎唐輿服志¶
羣臣服條内有緋褶大口袴則似是二物然不知所謂¶
緋褶者衣乎裳乎當俟精識考古之士而訂之¶
　　袴褶二¶
增史記曰屠岸賈攻趙朔朔妻晉成公姊有遺腹公宫¶
<pb:KR3k0055_WYG_380-3b>¶
匿之生男屠岸賈索於宫中夫人置兒袴中祝曰趙宗¶
若滅即號若不滅即無聲及索兒竟無聲　漢書曰淮¶
隂屠中少年有侮韓信者衆辱之曰信能死刺我不能出¶
我袴下於是信熟視之俛出袴下一市皆笑信以為怯¶
　又曰周仁為人隂重不泄嘗衣弊補衣溺袴故為不¶
潔清以是得幸景帝　又曰昭帝上官后霍光外孫也¶
光欲后擅寵有子帝時體不安左右及醫者皆阿意言¶
宜禁内雖宫人使令皆為窮袴多其帶後宫無進者¶
<pb:KR3k0055_WYG_380-4a>¶
又曰昌邑王賀衣短衣大袴　又曰朱博瑯琊郡功曹¶
官屬多裒衣大袑謂大袴也　謝承後漢書曰秦䕶清¶
廉不受禮賂家貧衣服單露鄉人歌之曰冬無袴有秦¶
䕶　又曰陳重舉孝廉為郎同舍郎告歸寧者誤持鄰¶
舍袴去主疑重所取不自申說市袴償之後歸寧者以¶
袴還主其事乃顯　魏史曰崔琰文帝為世子時出獵¶
變易服乘琰諌燔翳毁褶從之　魏略曰許允聞李豐¶
等被收欲往見大將軍已出門迴遑不定中道還取袴¶
<pb:KR3k0055_WYG_380-4b>¶
豐等已收訖大將軍聞允前遽怪之曰我自收豐等士¶
大夫何為匆匆乎　原又曰趙岐避難至北海著絮巾¶
布袴在市中賣餅　增晉書曰楊濟字文通歴位鎮南¶
征北將軍遷太子太傅濟有才藝嘗從武帝被竄北邙¶
下與侍中王濟俱著布袴褶騎馬執角弓前輦　宋書¶
曰劉穆之壊布裳為袴往見武帝帝謂曰我始舉大義¶
須一軍吏甚急誰堪其選穆之曰無見踰者帝笑曰卿¶
能自屈吾事濟矣　又曰元凶劭弑逆袁淑止之劭因¶
<pb:KR3k0055_WYG_380-5a>¶
起賜淑等袴褶入就上衣取錦裁二尺為一段又中裂¶
之與淑及左右使以縛袴褶　梁書曰何㸃永元中崔¶
景慧圍城人間乏薪㸃悉伐園樹以贍親黨景慧素欲¶
交㸃㸃不顧至是乃廹召㸃㸃裂裙衣為袴往赴其軍¶
終日談說不及軍事其語黙之迹如此　又曰元帝愍¶
懷太子昵狎羣小好著微服常入朝公服中著碧絲布¶
袴摳衣元帝見之乃大怪遣尚書周𢎞正責之　又曰¶
王裕之常使二老婦女戴五條辮著青絞羅袴飾以朱¶
<pb:KR3k0055_WYG_380-5b>¶
彩　又曰安成王秀為郢州冬月常作袴以賜凍者¶
北齊書曰丞相司馬任胄主簿李世林都督鄭仲禮房¶
子逺等潛謀&KR0675;神武自魏氏舊俗以正月十五日夜為¶
打簇戲能中者即時賞帛胄令仲禮藏刀於袴中因神¶
武臨觀謀竊發後敗　髙士傳曰孫略冬日見貧士脫¶
袴遺之　原廣州先賢𫝊曰鍾翔字元遊蒼梧人為九¶
真郡尉鬱林太守常衣布袴鄉邑歎慕之　增蔡廓彈¶
事曰兼司徒貟外散騎常侍謝祭應著絳袴而祭披袴¶
<pb:KR3k0055_WYG_380-6a>¶
不以貫足有虧常體　唐書曰婁師徳檢校豐州都督¶
衣皮袴率士屯田積糓百萬　唐食貨志曰初徳宗居¶
奉天儲蓄空窘嘗欲遣士卒視賊以苦寒乞襦袴帝不¶
能致剔親王帶金而鬻之　異域志曰撲子蠻以青姿¶
羅為通身袴　西河記曰西河無&KR0345;桑婦女以外國異¶
色錦為袴褶¶
　　袴褶三¶
原虎文　犢鼻(上詳袴褶一犢司馬相/如阮咸竝衣  鼻袴)　負版　刺文¶
<pb:KR3k0055_WYG_380-6b>¶
(世說曰孫興公云曹毘才如白地明光錦裁為負版袴/非無文彩酷無裁製  俗說曰謝仁祖年少時喜著刺)¶
(文袴出郊郭外諸父/責之因自改遂知名)　增黄韋　烏皮(宋書曰張暢為/南譙王義宣司)¶
(徒長史南郡太守元凶弑逆義宣𤼵哀舉兵暢改服著/黄韋袴褶出射堂簡人音姿容止慷慨見者皆願為盡)¶
(命出後魏𫝊曰靈越初自北走南迎/者  烏皮袴褶令代常服竟不肯著)　原文綺　增蘭¶
縑(晉東宫舊事曰太子納妃有絳直文羅袴七彩杯文/綺袴  雲仙散録曰李白遊慈恩寺僧用水松牌乞)¶
(詩題訖僧/獻蘭縑袴)　原合歡　增織成(鄴中記曰石虎獵著金/縷合歡袴  蕭子顯齊)¶
(書曰東昬侯愛姬潘妃常令妃乗/卧輿自騎馬為從著織成袴褶)　原親耕青縑　南¶
郊斑繡(趙書曰裴憲撰三正東耕儀中書令徐光奏請/親耕改服宜服青縑袴褶  北疆記曰虞主南)¶
<pb:KR3k0055_WYG_380-7a>¶
(郊著皁斑/褶繡袴)　楊平善裁　鄭妻象故(魏舊事曰楊平善/裁袴以宫絹百疋)¶
(作小袴百枚如韓子曰鄭縣人卜子使其妻為袴妻/問曰今袴何  夫曰象我故袴妻因鑿新袴為孔)¶
侍官除采衣　婢子皆綾羅(義熙起居注曰義熙元年/百官更服侍官不備采衣)¶
(袴褶璃世說曰武帝常降王武子家武子供饌竝/用琉  器婢子百餘人皆綾羅袴褶以手擎飲食)¶
　　袴褶四¶
原韋袴(晉中興書曰郭文舉避亂上餘杭山縣令顧颺/親迎文舉歸贈一無所受颺以文舉山行或須)¶
(皮衣與韋袴褶一具不納使/者置衣室中而去爛於户内)　錦袴(東觀漢記曰更始/在長安所爵多羣)¶
(小三輔苦之被服威儀不/以衣冠或繡䘿衣錦袴)　增紈袴(杜甫詩紈/袴不餓死)　袍袴¶
<pb:KR3k0055_WYG_380-7b>¶
(黄庭堅詩已剪/輕風换袍袴)　五袴(廉范守蜀郡民歌/曰昔無襦今五袴)　毛袴(鹽鐵/論曰)¶
(古者鹿裘皮㡌及其後大/夫士狐貉庶人則毛袴)　原袴褶乗馬(語林曰夏少/明在東國不)¶
(知名聞裴逸民知人乃入洛從之未至家見一人著黄/布袴褶乗馬將獵少明問曰逸民家何在答曰君何以)¶
(問曰聞其明而知人從㑹稽來投裴曰身是逸民/君明可更來明往果知之乃用為西門候遂知名)　袴¶
褶執鞭(江表傳曰吴吕範謂孫策曰將軍士衆日盛綱/紀不整乞暫領都督部分之便釋褠著袴褶執)¶
(鞭詣閣下乃委/以事軍禁大行)　身衣皮袴(東觀漢記馬援歎曰凡殖/貨財産貴其能施賑也否)¶
(則守錢虜耳乃盡散以班/昆弟故舊身衣羊裘皮袴)　身衣韋袴(又云祭遵賞賜/與士共之家無)¶
(私財身衣韋袴卧/布被士以此重之)　韓宣脫袴(魏書曰韓宣子字景然/為尚書郎掌職事與諸)¶
<pb:KR3k0055_WYG_380-8a>¶
(曹受罰殿前皆束縛文帝輦過/特原之時韓宣豫脫袴纒褌)　韓昭藏袴(韓子曰韓/昭侯使人)¶
(蔵敝袴侍者曰君亦不仁矣敝袴不以賜左右而蔵之/昭侯曰吾聞明主愛一嚬一笑嚬有為嚬笑有為笑今)¶
(夫袴豈特嚬笑哉吾必待/有功者故蔵之未有予也)　冬常無袴(魏略曰賈逵世/為著姓少孤家)¶
(貧冬常無袴過其妻兄栁孚宿其明/無何著孚袴去故時人謂之通健)　經冬無袴(列士/傳曰)¶
(孟嘗君食客三千人&KR0814;有三列上客食肉中客魚/下客菜齊市有乞食馮驩經冬無袴面有飢色)　趙¶
岐布袴　鍾翔布袴(俱詳袴/褶二)　黄香冬無袴(東觀漢記/黄香字文)¶
(強父況舉孝廉家貧無僕香躬執勤/苦盡心奉養冬無袴被而親極滋味)　曹掾尚無袴(又/云)¶
(吴良字大儀齊國臨淄人以清白守正稱為郡議曹掾/正旦掾吏入賀門下掾王望舉觴上夀曰齊郡遭罹盗)¶
<pb:KR3k0055_WYG_380-8b>¶
(賊今明府視事五年家給人足良跪曰門下掾佞諂明/府勿受其觴盜賊未盡人庶困乏今良為議曹掾尚無)¶
(袴望曰議曹惰窳自無袴寧知百姓不家給/人足耶太守曰此生言是賜良鰒魚百枚)¶
　　履一¶
原釋名曰履禮也飾足以為禮亦曰履拘也所以拘於¶
足也齊人謂草履曰屝不借言賤易有宜各自蓄不假¶
借也　增說文曰履足所依也　原又曰靸小兒履也¶
鞮革履也　增方言曰朝鮮列水之上謂之卭角南方¶
江沔之間總謂之麤梁益謂之屣或謂□(下九反/一音盡)履其¶
<pb:KR3k0055_WYG_380-9a>¶
通語也徐土邳沂(今下邳/沂音圻)謂之卭角緉&KR2413;(上兩/下爽)闗之東¶
西或謂之緉或謂之&KR2413;其通語也　易履卦曰素履之¶
往獨行願也　禮記曰嚮長者而屨跪而遷屨俯而納¶
屨　又曰君子之飲酒三爵而退則坐取屨隱辟而後¶
屨坐左納右坐右納左　莊子曰儒者冠圎冠者知天¶
時履方履者知地形也　列子曰望履幕下言一見於¶
幕下而望其履也　原賈子曰天子黑方履諸侯素方¶
履大夫素圎履　增孫卿子曰大布之衣麤絲之履可¶
<pb:KR3k0055_WYG_380-9b>¶
以養體也　夢書曰履韈為子屬體末也若夢得履韈¶
者必有子息也履者為男子韈者為女也　原晉令曰¶
士卒百工履色無過緑青白奴婢履色無過純青繪賣¶
者一足著白履一足著黒履　增徐乾古履儀曰正㑹¶
大司馬問劔履上殿義徐言所以遂見從著履上殿將¶
入見咸譏云古無履但有舄著舄上殿不宜著履案周¶
禮天王赤舄黒舄后素葛履鄭君注曰複下曰舄單下¶
曰履是則古有履也蔡謨答臺符分别履舄之名事曰¶
<pb:KR3k0055_WYG_380-10a>¶
被符小㑹義注侍臣劔履升殿而摯虞決疑言劔舄履¶
之名宜審謹案今時所謂履者自漢以前皆名為屨左¶
傳曰踊貴屨賤禮曰户外有二屨不言二履賈誼曰冠¶
雖敝不以苴屨亦不言苴履履者猶足所履踐耳詩云¶
糾糾葛屨可以履霜舄者一物之别名履者足踐之通¶
稱先代以来優崇重臣言劒履則包舄也又大臣升殿¶
不唯朝㑹或私覿獨見臨時所著不必是舄故總言履¶
以明不跣而已摯虞中朝宿臣多識往行親覿其禮退¶
<pb:KR3k0055_WYG_380-10b>¶
而書之即是晉之故典今決疑言舄者書時事也儀注¶
言履者舉總名也尋文總意所稱雖異其制一也　唐¶
六典曰凡百官弁服烏皮履　又曰内命婦之服有絇¶
履　文獻通考曰宋徽宗政和八年十二月編類御筆¶
所禮制局奏今討論到履制度下項絇繶純綦古者舄¶
履各隨裳之色有赤舄白舄黒舄今履欲用黒革為之¶
其絇繶純綦竝隨服色用之以倣古隨裳色之意帝從¶
之仍令禮制局造三十副下開封府給散舖户為樣制¶
<pb:KR3k0055_WYG_380-11a>¶
賣禮制局奏先議定履各隨服色縁武臣服色止是一¶
等理宜有别帝命文武官大夫以上四飾全朝請武功¶
郎以下減去一繶竝稱履宣義宣教郎以下至將校伎¶
術官減去二繶純竝稱履　元史輿服志曰履制以納¶
石失有䨇耳二帶鉤飾以珠¶
　　履二¶
原世本曰於則(黄帝/臣)作屝履　增六韜曰昔者帝堯王¶
天下黼衣絓履不敝不更為也　淮南子曰禹之趨時¶
<pb:KR3k0055_WYG_380-11b>¶
冠挂而不顧履遺而不取　東方朔瑣語曰木履起於¶
晉文公時介之推逃禄自隱抱樹而死公撫木哀歎遂¶
以為履毎思從亡之功輒俯視其履曰悲乎足下足下¶
之稱自此始也　左傳曰雨雪楚王皮冠豹舄　魏書¶
曰楚昭王出奔而忘其履使人求之以百金曰吾不忘¶
其相從於患難之中也故論功而未及者皆無怨矣世¶
宗詔趙修云楚履既墜江君徘徊鐘牛一聲東向改釁¶
　晏子齊景公問曰子近市識貴賤乎時公繁刑對曰¶
<pb:KR3k0055_WYG_380-12a>¶
踊貴屨賤公愀然遂緩刑　又曰景公為履飾以金玉¶
服以聴朝履重僕不能舉問曰天寒乎晏子曰古之制¶
衣服冬輕而煖夏重而清金玉之履是重而寒也公入¶
撤履　東平王蒼𫝊曰魯國孔氏尚有仲尼車輿冠履¶
明徳盛者光靈逺也　賈誼書曰二世胡亥之為公子¶
也詔置酒享羣臣召諸子賜食先罷胡亥下階羣臣陳¶
履狀善者因行踐敗諸侯聞之莫不太息及即位皆知¶
天下必棄之　列仙傳曰昭帝改𦵏鉤弋夫人空棺無¶
<pb:KR3k0055_WYG_380-12b>¶
尸但有絲履　漢書雋不疑𫝊曰暴勝之屣履起迎屣¶
又作蹤謂納履未正曳之而行　又曰將軍皇甫規解¶
官歸鄉人雁門太守謁之規卧不迎既入問卿在雁門¶
食雁美乎又白王符在門屣履迎之語曰徒見二千石¶
不如一縫掖　西京雜記曰趙合徳遺飛燕有同心七¶
寳綦履　又曰成帝好蹴踘羣臣以蹴踘為勞體非至¶
尊所宜帝曰朕好之可擇似而不勞者奏之家君(劉歆/謂其)¶
(父/向)作彈棊以獻帝大恱賜紫絲履　又曰慶安世年十¶
<pb:KR3k0055_WYG_380-13a>¶
五為成帝侍郎嘗著輕絲履　又曰&KR0716;衡邑人有說詩¶
者衡從與語質疑邑人推服倒履而去　東觀漢記曰¶
茨&KR0182;字子何為桂陽太守民情懶惰多無履足多剖裂¶
茨敎作履今湖南知織履皆茨之敎　魏武帝遺令曰¶
餘香可分與諸夫人諸舍中無所為學作履組賣也¶
晉書曰武庫火累代之寳焚焉孔子履漢祖斬蛇劒王¶
莽頭　晉惠帝起居注曰帝還洛陽至陵下謁無履取¶
左右履著下拜　續晉陽秋曰江州刺史王𢎞造淵明¶
<pb:KR3k0055_WYG_380-13b>¶
淵明無履𢎞令從人脫履以給之語左右為彭澤作履¶
左右請履度淵明於衆坐伸脚令度及履至著而不疑¶
　晉書曰苻健時霖雨河水溢浦津監冦登得一履於¶
河長七尺三寸内指迹長一尺深三寸　幽明録曰晉¶
太寧元年餘杭人姓王失其名往上舍過廟乞福既去¶
行五六里一白衣人持履至云官使還君化為鵠飛入¶
田中　捜神記曰宫亭湖孤石廟有一估客下都經其¶
廟見二女子云可為妾買兩紉絲履自厚相報估客至¶
<pb:KR3k0055_WYG_380-14a>¶
都與置之竝一箱置履在内留廟中去兼一書一刀忘¶
而留之及乗舟忽有鯉魚躍入剖之得刀與書　趙録¶
曰佛圗澄卒𦵏後郭門吏報石季龍云師擕一履西去¶
季龍𤼵其墓惟見一履與一石　宋書曰益州道士邵¶
碩元徽二年忽告人云吾命終困卧而死後人見碩在¶
荆州道上以一隻故履縛左脚而行甚疾遂不知所之¶
　齊書曰髙祖儉素宫人盡令著紫絲履　南史曰齊¶
始安王遥光生而躄疾多忌人有餉履者以為戲巳大¶
<pb:KR3k0055_WYG_380-14b>¶
被嫌責劉繪嘗為牋云智不及葵亦以忤㫖　南齊書¶
曰髙宗為録尚書輔政百僚屣履到席獨蔡約躡屐不¶
改帝謂江祏曰蔡氏禮度之門故是可悦祏曰大將軍¶
有揖客復見於今　北史曰北齊沈麟士性寛恕一日¶
鄰人認其所著履麟士曰是卿履耶即脫與跣而歸後¶
鄰人得履送還前日履曰非卿履耶笑而受之　唐書¶
馬周傳曰鳴玉曳履　又曰崔彦昭與王凝外昆弟也¶
凝大中初先顯而彦昭未仕嘗見凝凝倨不冠帶謾言¶
<pb:KR3k0055_WYG_380-15a>¶
曰不若從明經舉彦昭為憾至是凝為兵部侍郎母聞¶
彦昭相勅婢多製履襪曰王氏妹必與子皆逐吾將共¶
行彦昭聞之泣且拜不敢為怨　又曰元徳秀家惟枕¶
履　輟耕録曰晉永嘉中有伏鳩頭履子梁天監中武¶
帝易以絲名解脫履至陳隋間吳越大行而模樣差多¶
唐大歴中進五朶草履子建中元年進百合草履子¶
清異錄曰宣宗儒雅令有司效孔子履製進名魯風鞵¶
宰相諸王效之而微殺其式别呼為遵王履　瑯嬛記¶
<pb:KR3k0055_WYG_380-15b>¶
曰季女贈賢夫以緑華尋仙之履　又曰馬嵬老媪拾¶
得太真襪以致富其女名玉飛得雀頭履一䨇真珠飾¶
口以薄檀為苴長僅三寸玉飛奉為異寳不輕示人¶
九國志曰江南李昇常履蒲靸　言行録曰宋司馬温¶
公燕居正色危坐未嘗不冠出入歩履皆有常履雖穿¶
如新　一綂志曰惠州沖虛觀有遺履軒相𫝊南海太¶
守鮑靚嘗夜訪葛洪與語達旦乃去人訝其往来之頻¶
而不見其車使人往宻伺之但見有雙燕飛至網之得¶
<pb:KR3k0055_WYG_380-16a>¶
雙履焉¶
　　履三¶
原履霜　行雪(毛詩曰大東小東杼柚其空糾糾葛屨/可以履霜  又宣王子伯竒作履霜操)¶
(完史記曰東郭先生待詔公車貧困飢寒衣敝不/  行雪中屨有上無下足盡踐地道中人笑之)　增¶
禦濕　飛雲(南海有抱香木極柔弱不勝刀鋸乗濕時/刳而為履易如削𤓰既乾則堅韌難成履)¶
(雖猥大而輕遇風則隨而飄動夏月穿之可禦蒸濕氣/晉太康六年扶南貢百雙帝深歎異然哂其作之陋但)¶
(置諸外府以備方物而已綾樵人直說曰白樂天燒丹/于廬山草堂作飛雲履𤣥  為質四面以素綃作雲朶)¶
(染以四選香振履則如煙霧樂天著示山中/道友曰吾足下生雲計不久上昇朱府矣)　穿角¶
<pb:KR3k0055_WYG_380-16b>¶
髙頭(後魏王遵業性恬素常著穿角履好事者毁新履/而學之  唐五行志曰文宗時吳越間織髙頭草)¶
(履加綾縠前代所無夫履下物也織草為之又/非正服而被以文飾蓋隂邪闒茸侈泰之象)　原五¶
兩　三千(毛詩曰葛屨五兩為史記曰趙平原君使人/於春申君欲誇楚  瑇瑁簮刀劒之室飾以)¶
(珠玉而春申君客三千餘人/其上客皆躡珠履趙使大慙)　納丹豹　綴朱蠙(王子/年拾)¶
(遺記曰周穆王起春霄之宮西王母來焉納丹豹文履/  劉楨魯都賦曰纎纎絲履燦爛鮮新表以文綦綴以)¶
(朱蠙歩蹈安/審接踵承身)　原憲拖　嘯父補(原憲曳杖拖履行歌/商頌  列仙𫝊曰嘯)¶
(父冀州人在曲周市中補/市人履數十年竒其不老)　文王係　齊侯䘮(韓子曰/文王履)¶
(係觧視左右盡賢無可使係因俯而係之得齊襄/公墜於車傷足䘮屨反誅屨於徒人費不  鞭之)　文¶
<pb:KR3k0055_WYG_380-17a>¶
公墮　昭王決(韓子曰晉文公與楚人戰至鳯凰之陵/係履觧因自結之左右曰不可以使人)¶
(乎公曰吾聞上君所與居皆其所畏也寡人雖不肖先/君之人皆在是以難之也  賈誼書曰昔楚昭王與吳)¶
(戰軍敗王走而履決失之行三十歩復旋取左右問曰/何惜此一踦履乎王曰楚國雖貧豈愛一踦履哉惡與)¶
(偕出弗與俱反也自是/楚國之俗無相棄者)　踐逺遊　躡承雲(曹植洛神/賦曰踐逺)¶
(遊之文履曳霧綃之輕裾女李白詩足下逺遊/履凌波生素塵  甄述美  詩曰足躡承雲履)　圯上¶
墮　渡漢脫(史記曰張良遊下邳圯上有一老父至墮/其履圯下顧謂良曰孺子下取履良愕然)¶
(欲毆之為其老強忍下取履父曰履我良業為取長跪/而進之  荆州記曰臨賀興安縣水邊平石上有石履)¶
(一具云越王渡/漢脫履於此)　弗加枕　不履絲(賈誼曰履雖鮮弗/加於枕冠雖敝不)¶
<pb:KR3k0055_WYG_380-17b>¶
(以苴履子禮記曰國家/靡敝君  不履絲屨)　曽子决踵　師曠刺足(莊子/曰曽)¶
(子居衛緼袍無裏納履決踵於說苑曰晉平公置酒虒/祈之臺使郎中馬章布蒺藜  階上令人召師曠師曠)¶
(至履而上堂公曰安有人臣履而上人主堂/者乎師曠觧履刺足伏而刺膝仰天而歎)　𤓰田不¶
納　增章甫不薦(古詩曰君子防未然不處嫌疑間𤓰/田不納履李下不整冠  賈誼弔屈)¶
(原文曰章甫薦/履漸不可久兮)¶
　　履四¶
原絳地(東宮舊事曰太子納/妃有絳地文履一緉)　青絲(列仙𫝊曰胡母班/為太山府君齎書)¶
(請河伯河伯貽其/青絲履甚精巧)　雜綵(魏武内式令曰前於江陵得/雜綵絲履以與家人約當著)¶
<pb:KR3k0055_WYG_380-18a>¶
(盡此履不/得效作也)　金薄(張華金薄篇曰足下/金薄履手中雙黄邪)　組履(秦嘉與/婦淑書)¶
(曰今致龍虎組緹履一緉生髙文惠/婦與文惠書曰今聊具組  履一緉)　增燕履(王褒文/曰燕履)¶
(宵去鳬/舄晨歸)　原厚履(漢書王莽好/髙冠厚履)　增空履(王元長曲水/詩序曰危冠)¶
(空履之吏注漢書曰唐遵以明/經飾行顯名於世衣敝履穿)　躧履(陸厥詩曰嘉惠/承帝子躧履奉)¶
(王/孫)　跋履(左傳曰文公躬擐/甲胄跋履山川)　賜履(又曰賜我/先君履)　補履¶
(莊子曰干將補履/不如兩錢之錐)　履畞(魯人履/畞而稅)　履土(左傳曰君履/后土而戴皇)¶
(天/)　四履(宣德皇后令曰地狹乎四履/又黄庭堅詩曰東盡齊四履)　隻履(傳燈録/曰達摩)¶
(𦵏熊耳山魏宋雲使西域迴遇師于葱嶺手攜隻/履雲問師曰西天去帝令啓棺惟一隻革履在焉)　整¶
<pb:KR3k0055_WYG_380-18b>¶
履(杜甫詩曰整/履歩青蕪)　歩履(又歩履/過東籬)　踐地(六韜崇侯虎曰/今周伯昌懐仁)¶
(而善謀冠雖敝禮加於首履雖新/法以踐地可及其未成而圗之)　承趾(規行矩歩/以承玉趾)¶
白雲履(宋孫覿詩曰/来隨白雲履)　青絲履(杜甫詩曰細軟青/絲履  又詳上)　原¶
信度數(韓子曰鄭人欲買履先自度足而置其坐往市/而忘操之乃歸取之人曰何不試以足曰寧信)¶
(度數無/自信也)　增踐文章(古詩曰頭上金釵十二/行足下絲履五文章)　晩入陪¶
(蘇軾詩曰初官惠文讀/城旦晩入奉常陪劒履)　頻遊穿(杜甫詩曰頻/遊任履穿)　履薄¶
冰(詩曰如臨深/淵如履薄冰)　履虎尾(易曰履虎/尾不咥人)　原單下曰履(三/禮)¶
(圗曰複下曰舄單下曰履其/色各隨裳色夏用葛冬用皮)　絲謂之履(方言曰絲作/謂之履麻作)¶
<pb:KR3k0055_WYG_380-19a>¶
(謂之/不借)　赤繶青句(周禮曰屨人掌王及后之服屨為赤/舄黒舄赤繶黄繶青句青屨葛屨注)¶
(曰赤繶以赤絲為下縁/句當為絇音劬履飾也)　飾銀連珠(晏子春秋曰景公/為履黄金之綦飾)¶
(以銀連以珠良玉/之鉤其長尺許)　足躡刺繡(陸機織女賦曰/足躡刺繡之履)　出躡¶
珠履(左思吳都賦曰締交翩翩儐從奕奕出躡珠/履動以千百  杜甫詩曰欲向何門趿珠履)　尚¶
書曳履(漢書曰鄭崇字子游哀帝擢為尚書僕射數諫/諍毎見曳革履上笑曰我識鄭尚書履聲  杜)¶
(甫詩曰聴/履上星辰)　使者躡履(漢書曰暴勝之為直指使者威/震州郡素聞雋不疑賢望見容)¶
(貌尊嚴勝之/躡履起迎)　投履適秦(韓詩外𫝊曰田子方之魏魏/太子從車百乗而迎之郊再)¶
(拜謁子方不下車太子不恱曰敢問何如可以驕人子/方曰吾聞以天下驕人而亡者有矣則貧賤可以驕人)¶
<pb:KR3k0055_WYG_380-19b>¶
(志不得則投履而適秦/楚安往而不得貧賤乎)　織屨徙越(淮南子曰魯人身/善織屨妻善織縞)¶
(而徙於越或謂之曰子必窮屨為履之也而越人跣行/縞為冠之也而越人披髪以子之所長遊不用之國欲)¶
(使無窮/可得乎)　織以為食(列女𫝊曰陳仲字子終自齊適楚/楚王欲以為相其妻曰子織履以)¶
(為食淡然而無為樂在其中矣謝使不就/  許行其徒數十人捆屨織席以為食)　織以給用¶
(又曰翟方進遊學於亰師後毋憐/其幼隨之長安織履以給其用)　陳鄭屝屨(左傳曰/齊伐楚)¶
(屈完及諸侯盟陳轅濤塗謂鄭申侯曰師出於陳鄭之/間國必甚病若出於東方觀兵於東夷循海而歸其可)¶
(也申侯曰善濤塗以告齊侯許之申侯見曰師老矣若/出於東方而遇敵懼不可用也若出於陳鄭之間供其)¶
(資糧屝屨/其可也)　蕭何劒履(漢書曰蕭何劒履/上殿入朝不趨)　饑饉煮履¶
<pb:KR3k0055_WYG_380-20a>¶
(東觀漢記曰朱敷上畧曰隗囂叛亂殺戮官吏惟狄/道為國固守然民饑饉啖弩煑履宜救倒懸之急)¶
藍縷繩履(英雄記曰幽州刺史劉/虞食不重肴藍縷繩履)　八月韋履十月帛¶
履(崔寔四民月令曰八月/制韋履十月作帛履)　庶人草履中者絲履(鹽鐵/論曰)¶
(古者庶人麤屝草履縮絲尚韋而已及其後則綦下不/借鞔鞮革舄今富者革中名工輕靡使容紈裏紃下越)¶
(端縱縁中者鄧里作蒯/苴秦堅婢妾韋沓絲履)　珠履之奢雖懲於楚客　葛¶
屨之儉亦刺於魏人¶
　　履五¶
增詩梁沈約脚下履詩曰丹墀上颯袿玉殿下趨鏘逆¶
<pb:KR3k0055_WYG_380-20b>¶
轉珠珮響先表繡袿香裾開臨舞席袖拂繞歌堂所歎¶
忘懐妾見委入羅牀　陳後主詠履詩曰賢舍觀穴踵¶
𤓰田覩躡迹矩歩今有儀用此前嘉客　元李俊民苴¶
履詩曰待詔門前東郭趾藍關路上仙人迹雪花紛披¶
蓋地白東家不借借不得雖然近市屨亦無以故為新¶
即有餘同行留我木上座補過仰渠金十奴一生能著¶
屐幾兩用心猶在阮孚上不須更覓下邳侯山林此計¶
成長往¶
<pb:KR3k0055_WYG_380-21a>¶
增賦唐趙良器履賦曰朝廷兮赫曦冠劔兮逶迤惟斯¶
履之所用得禮容之威儀綴珠綦以崇飾遵玉趾而更¶
移其始造也佳人運思女工妙選爰斯功之始畢出閒¶
庭之試踐眇輕歩以相矜指竒文而争&KR0247;若乃相國承¶
寵尚書見榮歴彤階而曳響上玉殿而規行出羣標竒¶
則檐前燕落入朝表異則雲際鳬驚運蓍絲以示儉躡¶
𤓰田而見明時行則行時止則止潔其容色固其表裏¶
偶簮裾未以為榮踐泥沙而以為恥其儀翼翼其貌邕¶
<pb:KR3k0055_WYG_380-21b>¶
邕曳踵則輪軌不斷接武則塵迹相重其取進也每迎¶
前以啟路其守謙也常處下而翹容其受用也既虚中¶
以待物其順人也亦應時而曲從是以加其絲飾廣其¶
文繡所以表威儀光領袖宗廟祭祀非履不行揖讓周¶
旋捨履何就易曰履者禮也吾謂斯文之不謬¶
增銘漢李尤文履銘曰乃製兹履文質武斌允顯明哲¶
卑以牧身歩此堤道絶彼埃塵　晉傅𤣥履銘曰戒之¶
哉思履正無履邪正者吉之路邪者凶之徵¶
<pb:KR3k0055_WYG_380-22a>¶
　　屣一¶
增說文曰屣鞮屬也　孟子曰舜視棄天下猶棄敝屣¶
也¶
　　屣二¶
增春秋後語曰魏太子擊逢文侯之師田子方於朝歌¶
引車避下謁之子方不為禮太子因問曰富貴者驕人¶
乎貧賤者驕人乎子方曰貧賤者驕人耳夫諸侯而驕¶
人則失國大夫而驕人則失家富貴者安敢驕人貧賤¶
<pb:KR3k0055_WYG_380-22b>¶
者行不合言不從則去之楚越若脫屣然太子不懌而¶
去　原世說曰晉何晏為吏部尚書王弼未弱冠往見¶
之晏即倒屣迎之　增晉書郗超曰謝𤣥使才雖履屣¶
間亦得其任¶
　　屣三¶
增曳屣　破屣(曽子曳屣而歌商頌聲滿天地屣蘇/軾詩曰哀哉練裠子負薪躡破)¶
躡利屣　振朱屣(貨殖傳曰趙女鄭姬揄長袂躡利屣/舞屣也  張衡西京賦曰振朱屣於)¶
(盤/樽)¶
<pb:KR3k0055_WYG_380-23a>¶
　　屣四¶
增皇甫倒屣(後漢書曰皇甫規有當世重望鄉人有行/賄為郡守謁規規卧不起聞王符至遂倒)¶
(屣而/迎)　原蔡邕倒屣(魏志曰王粲字仲宣山陽人蔡邕/見而竒之時賔客盈坐聞粲至倒)¶
(屣迎/之)　舉天下如釋屣(淮南子曰堯舉天下而/𫝊之舜猶却行而釋屣)　棄妻¶
子如脫屣(史記漢武帝曰使朕誠得如/黄帝視棄妻子如脫屣耳)¶
　　屩一¶
增釋名曰屩草屨也又麻曰屩木曰屐　原又曰屩蹻¶
也出行著之蹻蹻輕便因以為名也　增炙轂子曰夏¶
<pb:KR3k0055_WYG_380-23b>¶
商以草為屩　又曰菲絲為屩宮中妃嬪皆著¶
　　屩二¶
原春秋後語曰趙相虞卿躡屩擔簦来說孝成王王賜¶
白璧二雙黄金百鎰再見拜為上卿故號虞卿　增謝¶
承後漢書曰江夏劉勤家貧作屩供食常作一兩縷斷¶
置不賣出行妻賣以糴米勤歸炊熟怪問何所得米妻¶
以實告勤責妻曰賣毁物欺取其直也因棄不食仕至¶
司徒　宋書曰劉敬宣嘗夜與僚佐宴空中有投一隻¶
<pb:KR3k0055_WYG_380-24a>¶
芒屩於坐墜敬宣食盤上長三尺一寸已經人著耳鼻¶
間竝欲壊頃之敬宣參軍司馬道賜反為其所&KR0675;　原¶
又曰張暢在彭城為魏太武所圍太武遣李孝伯至城¶
欲與暢語孝伯曰君南土膏梁何為著屩君而著此使¶
將士云何暢曰膏梁之言誠為多媿但以不武受命綂¶
軍戎陣之間不容緩服　增梁書曰何㸃遨遊人世或¶
乘柴車躡草屩恣心所適致醉而歸　又曰王筠為臨¶
海太守還有芒屩兩舫他物稱是為有司所奏　唐書¶
<pb:KR3k0055_WYG_380-24b>¶
曰孟元陽起於陳許軍中理戎整肅曲環主屯作西華¶
陽芒屩立稻中須役者退方去　又張志和本𫝊曰志¶
和築室越州東郭茨以生草椽棟不施斤斧豹帶椶屩¶
毎釣魚不設餌志不在魚也　又曰朱桃椎結廬山中¶
嘗織十芒屩置道上見者曰此居士屩也為易米茗置¶
其處輙取去終不與人接其為屩也草柔細環結促宻¶
人爭躡之¶
　　屩三¶
<pb:KR3k0055_WYG_380-25a>¶
增牧羊　釣魚(漢書曰卜式為郎在上林苑中/布衣著屩而牧羊  下詳屩二)　青耳¶
　朱爽(唐六典曰羊車小兒引之有青耳屩而風土記/曰美朱爽之輕屩爽藤也赤色縁木  長大如)¶
(箭竿越人以為屩經以青芒/行山便於用故越人重之)　原靻屩　增樵屩(史記/曰蘇)¶
(秦以匹夫徒歩之人靻屩羸蓋輕策萬/乗之主  宋王安石詩曰樵屩沒歸踵)　釋享膏&KR0413;¶
原棄得珠玉(王褒聖主得賢臣頌曰遇明君遭聖主離/疏釋屩而享膏粱  蜀書諸葛亮集曰棄)¶
(敝屩而/得珠玉)¶
　　屩四¶
原未嘗脫屩(婁承先别傳曰自云征/討嘗著戎服未嘗脫屩)　往市賣屩(俗說/曰劉)¶
<pb:KR3k0055_WYG_380-25b>¶
(真長少時與母任氏寓居京口家貧織芒屩以為養往/市賣之時方回數出南射堂射過人無不看劉初不回)¶
(顧方回異而問之答曰老母朝/未得食至市貨屩不得展詣)　敗屩聚道(捜神記曰/元康之末)¶
(太安之間江浦之域有敗屩自聚於道多或至四五千/兩人散去之投林草中明日視之悉復聚矣或云貍銜)¶
(而聚之世之所說屩者人之賤服而當勞辱下民之象/也敗者疲敝之象也道者地理四方所以交通王命所)¶
(由往來也今敗屩聚於道者象下民/疲病將相聚為亂絶四方而壅王命)　敗屩棄路(笑林/曰南)¶
(方人至京師者人戒之曰汝得物惟食慎勿問其名也/後詣主人入門内見馬矢便食惡臭乃歩進見敗屩棄)¶
(於路因復嚼殊不可咽顧伴曰且止人言不可皆信/後詣貴官為設饌因相視曰故是首物且當勿食)¶
侯景童謡(梁書曰侯景即位童謡曰脫青/袍著芒屩荆州太子挺應著)　沈衆士誚¶
<pb:KR3k0055_WYG_380-26a>¶
(陳書曰沈衆武帝時兼尚書監起太極殿恒穿/布袍芒屩以麻繩為帶朝士咸共誚其所為)　使縣¶
吏著屩(齊書曰沈瑀為餘姚令初至當吏皆鮮衣美服/自彰别瑀怒曰汝等下縣吏何得自擬貴人悉)¶
(使著芒屩粗布侍立終/日足有蹉跌輒加楚捶)　使子弟著屩(又曰褚彦回幼/有清譽宋元嘉)¶
(末魏軍逼𤓰歩百姓咸負擔而立時父湛之為丹陽尹/使其子弟竝著芒屩於齋前習行或譏之湛之曰安不)¶
(忘危彦回時年/十餘甚有慚色)¶
　　鞋一¶
原釋名曰鞋解也亦履屬　增說文曰鞵革生鞮也從¶
革從奚俗作鞋¶
<pb:KR3k0055_WYG_380-26b>¶
　　鞋二¶
增朝野僉載曰唐鄭愔為吏部侍郎掌選貪贜有選人¶
以百錢繫鞋帶愔問之曰當今之選非錢不行　鄴侯¶
家𫝊曰唐李泌宿内院旦起有竊泌鞋送帝所帝曰鞋¶
者諧也當為弼諧事宜諧矣　雲門問卧龍作麽生是¶
第一機龍曰峭緊草鞋¶
　　鞋三¶
增竊署吏　籍領軍(朝野僉載曰鄭仁凱性貪猥為宻/州刺史家奴告曰鞋敝即呼公署)¶
<pb:KR3k0055_WYG_380-27a>¶
(吏鞋新者令上樹採果俾奴竊其鞋而去吏訴之仁凱/曰刺史不是守鞋人  顔氏家訓曰鄴下一領軍貪甚)¶
(坐事籍其家産麻鞋一/屋其餘財寳不可勝言)¶
　　鞋四¶
增麻鞋(杜甫述懐曰/麻鞋見天子)　棕鞋(黄庭堅詩曰桐/㡌棕鞋稱老夫)　青鞋(黄/㡌)¶
(青鞋歸去来/謂籜冠芒鞋)　靸鞋(北夢瑣言霧是山/中子船為水靸鞋)¶
　　鞋五¶
增詩宋張安國贈黄升卿送棕鞋詩曰編棕織蒲繩作¶
底輕涼堅宻穩稱趾帝庭無復夢絲絇上客還同貺珠¶
<pb:KR3k0055_WYG_380-27b>¶
履我家江南山水窟日日行山勞屐齒感君投贈欲别¶
時布襪青鞋從此始亨衢知子方著脚直上雲霄三萬¶
里泰階歴盡即歸来赤舄一雙應几几　元薩都拉詠¶
繡鞋詩曰羅裙習習春風輕蓮花帖帖秋水擎雙尖不¶
露行復顧猶恐人窺針線情繅雲隱映籠新月花影依¶
稀襯香頰彩鳳將翔相顧飛鴛鴦謾語愁丹裂落紅濕¶
透臙脂膩半幅凌波剪秋水莫教踏破浣溪沙濕重東¶
風擡不起¶
<pb:KR3k0055_WYG_380-28a>¶
　　屧一¶
增釋名曰屧履中薦也　杜甫詩曰歩屧隨春風¶
　　屧二¶
原歩屧(宋書曰袁粲為丹陽尹歩屧白楊郊野間遇一/士人便呼與食明日此人謂被知到門求進粲)¶
(曰昨飲酒無聊偶相/要耳竟不與相見)　斫屧(齊書曰江泌字士倩濟陽/人也少貧好學晝則斫屧)¶
(為業夜則讀書隨月/光光斜則握巻升屋)　增林晩(杜甫詩曰歩/屧深林晩)　花殘(又/曰)¶
(花殘歩/屧遲)　原西施響屧(蘇州圖經曰吳王宫中有響屧/廊以楩梓板藉地西施行則有)¶
(聲/)　江妃寳屧(梁書曰臨川王宏奢侈過度後庭數百/人皆極天下之選所幸江無畏服玩侔)¶
<pb:KR3k0055_WYG_380-28b>¶
(於齊東昬潘妃/寳屧直千萬)¶
　　屐一¶
原釋名曰屐榰也為兩足榰以踐泥也帛屐以帛作屐¶
如屩者也不曰帛屩而曰帛屐者屩不可踐泥屐可踐¶
泥也　增夢書曰麤屐為使令卑賤類也夢得麤屐得¶
僮使令也¶
　　屐二¶
增論語隱義注曰孔子至蔡解於客舍夜有取孔子一¶
<pb:KR3k0055_WYG_380-29a>¶
隻屐去盜者置屐於受盜家孔子屐長一尺四寸與凡¶
人屐異　漢書曰袁盎使吳吳王使圍守之乃力決帳¶
直出屐行七十里　漢王褒僮約曰持斧入山斷輮裁¶
轅若有餘材當作俎几木屐　東觀漢記曰范升奏云¶
伏見太原周黨東海王良山陽王戎使者三到乃肯就¶
車脫衣解屐昇於華轂　語林曰鄭康成在馬融門下¶
業成辭歸融心忌之康成亦疑有追乃坐橋下據屐融¶
果逐之告左右曰𤣥在土下水上而據木此必死矣遂¶
<pb:KR3k0055_WYG_380-29b>¶
罷追竟以免　晉書曰宣王初欲追諸葛亮於闗中亮¶
多置蒺藜帝使軍士三千人著軟材平底木屐前行蒺¶
藜悉著屐底然後馬歩俱進追至赤岸始知亮死　又¶
曰謝安遣弟石及從子𤣥征苻堅所在皆克安方對客¶
圍碁有驛書到碁畢還内過戸限心喜不覺屐齒之折¶
　又曰王述性急嘗食雞子以箸刺之不得便怒擲於¶
地雞子圓轉不止便下以屐齒踏之不得嗔甚取置口¶
中嚼而吐之　皇甫謐髙士𫝊曰袁閎字夏甫汝南人¶
<pb:KR3k0055_WYG_380-30a>¶
也築室於庭首不著巾身無單衣足著木屐　劉欣期¶
交州記曰趙嫗者九真軍安縣女子乳長數尺不嫁入¶
山聚羣盗常著金擒踶屐　宋元嘉起居注曰劉禎彈¶
廣州刺史韋朗贓有白荆屐六七十兩　宋書曰劉凝¶
之有人嘗認其所著屐笑曰僕著之已敗令家中覓新¶
者償君此人後於田中得所失屐送還不肯復收　梁¶
書曰范廉為吳興太守廣陵高爽有險薄才客於廉委¶
以文記爽嘗有求不遂乃為屐謎以喻廉曰刺鼻不知¶
<pb:KR3k0055_WYG_380-30b>¶
啑蹋面不知瞋嚙齒作歩數持此得勝人譏其不計恥¶
辱以此取名位也　北齊書曰宗道暉學為儒宗好著¶
髙翅㡌大屐州將初臨輒服以謁語曰顯公鍾宋公鼓¶
宗道暉屐李洛姬肚謂之四大　唐書曰劉义常穿屐¶
破衣聞韓愈接天下士歩歸之　又曰崔郾室陋霖淖¶
則客蓋而屐¶
　　屐三¶
增赤袴　金齒(集異記曰廣平遊方先期望見一人著/赤袴褶知是鬼魅乃以刀斫之乃死良)¶
<pb:KR3k0055_WYG_380-31a>¶
(久方變是常所著屐白李白詩/曰一雙金齒屐兩足  如霜)　醉著　卧聽(猩猩飲/醉取屐)¶
(著之乃為人所擒屐詩/曰卧聴牆東人響)　日行勞　無遺跡(張安國詩/曰日日行)¶
(山勞屐齒賞歐陽修詩曰/山河昔留  屐齒無遺跡)　原祭酒學作　阮孚自蠟¶
(杜祭酒傳曰君治家清貧窮困學作屐以資供養之費/屐為實價或誤得多直輒解而還之  晉書曰祖約好)¶
(財阮孚好屐同是累而未判得失有詣約者正見料財/物客至屏當不盡餘兩小簏著背後傾身障之意未能)¶
(平或詣孚正見自蠟屐因歎曰未知一生/當著幾兩屐神色閒暢於是勝負始分)　麻姑行水¶
　增梅姑行水(異苑曰丹陽縣故湖側有麻姑廟姑生/時有道術能著屐行水上  又曰丹陽)¶
(縣有梅姑廟姑生有道術能著屐行水上後負道法壻/怒殺之投其屍於水上乃隨波流漂至今廟處晦望之)¶
<pb:KR3k0055_WYG_380-31b>¶
(日時見水霧/中曖然有屐)¶
　　屐四¶
原長七尺(秦記曰苻健皇始十年新平有長人見語百/姓張靖曰苻氏應天受命今當太平新平令)¶
(以聞健以為妖下靖獄㑹大雨霖河渭溢浦津監冦登/得一屐於河長七尺三寸人跡稱之指長尺餘文深一)¶
(寸健歎曰覆載之中何所不/有張靖所見定不虚也赦之)　見雙屐(異苑曰武陵宗/超之奉經好道)¶
(元嘉中亡將葬猶未闔棺其從兄簡之/來㑹𦵏啟蓋視之但見雙屐在棺中)　挈屐而歸(華/陽)¶
(國志曰何隨家有竹園人盗其笋隨過/行見之恐盗者驚走乃挈屐徒歩而歸)　著屐徐行(神/仙)¶
(𫝊曰左慈見孫討逆孫著鞭驅馬逐/慈慈著木屐策杖徐歩終莫能及)　木屐嫁女(汝南/先賢)¶
<pb:KR3k0055_WYG_380-32a>¶
(𫝊曰戴良嫁女布/裳木屐以備炊爨)　鐵屐登城(晉書曰石勒擊劉曜使/人著鐵屐施釘登城)¶
　著屐出閤(義熙起居注曰兼黄門郎徐應正出/為散騎著屐出省閤有司奏乃免官)　著¶
屐登山(宋書曰謝靈運好山水尋山陟嶺必造幽峻巖/障數十里莫不備盡登躡常著木屐上山則去)¶
(其前齒下則/去其後齒)　玩之訛黒(又曰髙帝鎮東府朝廷致敬/虞玩之為少府猶躡屐造席)¶
(髙帝取屐視之訛黒釘脫蒵斷以芒接之問曰卿此屐/已幾載曰初釋褐拜征北行佐賈之著已三十年貧士)¶
(竟不辦易髙帝咨嗟因賜以新屐不受問其故答曰公/之賜恩華俱重但舊簮敝席復不可遺所不敢當帝善)¶
(之/)　婦女漆畫(風俗通曰延嘉中京師長者皆著木屐/婦女始嫁作漆畫屐五色采為系後黨)¶
(事起九族俱繫婦/人桎蓋木屐之象)　　楚王玉屐(蕭子顯齊書曰襄陽/有盗𤼵古塚𫝊云是)¶
<pb:KR3k0055_WYG_380-32b>¶
(楚王塜獲玉/屐玉屏風)　子敬髙屐(世說曰王子敬兄弟見郗公/躡屐問訊甚修外生禮及嘉)¶
(賔死著髙屐儀容輕慢每命坐皆云有事不/暇坐郗公慨然曰若使嘉賔不死鼠輩敢爾)　原振屐¶
見平原(孔叢子曰孔穿振/方屐見平原君)　荷屐詣司空(庾仲雍荆州/記曰劉盛公)¶
(枝江人桓司空臨州與上佐遊於靈溪盛公/詣市還著皂蓋布裙以杖荷屐詣桓司馬)¶
　　屐五¶
增詩元陳樵蠟屐亭詩曰七賢老死獨南奔袖有江亭¶
墮淚痕函夏盡為新土宇醉鄉不失舊乾坤金貂曽入¶
丹陽市蠟屐應歸白下門惆悵黄門墓前栢不禁三度¶
<pb:KR3k0055_WYG_380-33a>¶
見風塵¶
　　襪一¶
原說文曰襪足衣也　增釋名曰襪末也在脚末也¶
文子曰均為縞也或為冠則戴之或為襪則履之　文¶
獻通考曰後漢永平二年詔五嶽四瀆山川宗廟社稷¶
諸沾秩祠皆絳襪示其赤心奉神也　北魏崔浩女儀¶
曰近古至日上履襪於舅姑踐長至之義　唐六典曰¶
凡王公第一品朱襪六品至九品白襪　唐陸龜䝉雜¶
<pb:KR3k0055_WYG_380-33b>¶
説曰𫝊曰武王罷朝而襪系絶顧左右無可使結者衛¶
褚師呼聲子結襪而登席漢廷尉為王生結襪襪之有¶
帶其來尚矣今獨亡之嗚呼古之制亡者十八九奚襪¶
帶之足云　宋史輿服志曰政和議禮局上皇帝冕服¶
之制襪羅表繒裏施靿著綦以繫之　元史輿服志曰¶
緋羅錦襪一兩¶
　　襪二¶
原韓非子曰文王伐崇至鳳凰之墟而襪繫解因自結¶
<pb:KR3k0055_WYG_380-34a>¶
之太公望曰何為也王曰上君與處皆其師中皆其友¶
下盡其使也今皆先君之臣故無可使也　帝王世紀¶
曰武王伐紂行至商山襪繫解五人在前莫肯繫皆曰¶
臣所以事君非為繫襪　左傳曰衛侯為靈臺於籍圃¶
與諸大夫飲酒焉褚師聲子襪而登席公怒辭曰臣有¶
疾異於人若見之君將㱿之是以不敢注古者臣見君¶
解襪足有創疾不敢解襪㱿謂嘔吐　漢書曰景帝時¶
王生者善為黄老言嘗召居廷中公卿盡㑹張釋之為¶
<pb:KR3k0055_WYG_380-34b>¶
廷尉王生顧曰我襪解為我結襪釋之跪而結之人或¶
讓王生獨奈何庭辱張廷尉如此王生曰吾老且賤自¶
度終無益於張廷尉廷尉方今天下名臣故吾&KR0147;使跪¶
結襪欲以重之諸公聞之賢王生而重釋之　增又曰¶
中山王來朝成帝賜食後飽起下襪繫解帝以為不能¶
而賢定陶王　原東觀漢記曰和帝召諸儒魯平與侍¶
中賈逵尚書令黄香等相難平善對事罷朝特頒賜履¶
襪　㑹稽典錄曰賀劭為人美容止與人交久益敬之¶
<pb:KR3k0055_WYG_380-35a>¶
在官府左右莫見其洗沐坐嘗著襪希見其足　後漢¶
皇甫規與馬融書曰謹遣掾吏許尚奉絮被一雙襪一¶
緉以通微意　增唐國史補曰韋渉有疾房太尉使子¶
弟問之延入卧内行歩悉藉茵毯房氏子弟襪而後登¶
侍婢皆笑舉朝以韋氏貴盛房氏清儉俱為美談　瑯¶
嬛記曰太真著鴛鴦竝頭蓮錦袴襪　劉賔客嘉話録¶
曰元載於萬年縣佛堂子中謁主官乞一快死主者曰¶
相公今日受些子汚泥不怪也乃脱穢襪塞其口而終¶
<pb:KR3k0055_WYG_380-35b>¶
　北夢瑣言曰偽蜀吏部尚書韓昭多能而皆不精朝¶
士李台瑕曰韓八座事業如拆襪線無一條長　輟耕¶
録曰李後主令窅娘以帛繞脚素襪舞蓮中回旋有凌¶
雲之態　宋文與可畫篔簹谷記曰與可厭畫竹投絹¶
曰吾將以為襪蘇軾語之曰襪材盡於子矣　秦嘉與¶
婦徐淑書曰今奉細布襪二兩¶
　　襪三¶
增龍縞　鵶頭(搜神記曰巴卭人家橘園有兩大橘如/三斗盎剖開每橘有二叟相對象戲一)¶
<pb:KR3k0055_WYG_380-36a>¶
(叟曰君輸我瀛洲玉塵九斛龍縞襪八緉後日於青城/草堂還我爾  李白詩曰履上足如霜不著鵶頭襪)¶
　原複紵　織成(晉恵帝起居注曰愍懐太子賜典兵/中郎將複紵襪一緉  髙文惠父與)¶
(文惠書曰今奉/織成襪一緉)　獻七緉　賜三具(曹植賀冬表曰獻/襪七緉幷為襪頌)¶
(乃班固與竇憲牋曰將軍憐固/  賜以玉躬所著瑇瑁襪三具)　增吳妃綾羅　楊妃¶
錦袎(實録曰自三代始有襪謂之角襪前後相承中心/繫帶至魏文帝吳妃乃裁綾羅紬絹為之  太真)¶
(外傳曰妃子死之日馬嵬村嫗得錦袎襪/一隻毎過客求一翫得百錢前後獲無數)¶
　　襪四¶
增垢膩(杜甫詩垢/膩脚不襪)　凌波(李白詩盈盈漢水若可/越可惜凌波歩羅襪)　香¶
<pb:KR3k0055_WYG_380-36b>¶
塵動(陣子昻詩緑水不/汚衣香塵動羅襪)　紅蕖豔(杜甫詩羅/襪紅蕖豔)　原羅襪¶
生塵(曹植洛神賦曰凌/波微歩羅襪生塵)　羅襪容與(張衡南都賦曰翛/袖繚繞而滿庭羅)¶
(襪躡蹀/而容與)　增或襪而騎(李右中自邊還走馬入金光門/道路妄言兵至百官或襪而騎)¶
　不襪而鞋(唐臣李仁矩董璋置酒召之李辭醉不往/於傳舍與娼妓飲璋怒率衙兵露刄之傳)¶
(舍李惶恐不襪而/鞋走庭中璋責之)　青鞋布襪(杜甫詩曰吾獨何為在/泥滓青鞋布襪從此始)¶
　布襪青纒(蘇軾詩曰已辦/布襪青行纒)¶
　　襪五¶
增詩唐劉禹錫馬嵬行曰不見巖畔人空見凌波襪郵¶
<pb:KR3k0055_WYG_380-37a>¶
　童愛踪跡私手解鞶結𫝊看十萬眼縷絶香不歇　杜¶
　牧詠襪曰鈿尺裁量減四分纎纎玉笋裹輕雲五陵年¶
　少欺他醉笑把花前出畫裙　元楊維楨題楊妃襪詩¶
　曰天寳年来窄袎留幾隨錦被暖香篝月生簾影初弦¶
　夜水浸蓮花一瓣秋塵玷翠盤思亂滚香粘金鐙憶微¶
　兜懸知賜浴華清日花底䙀兒碧眼偷¶
　原銘後漢崔駰襪銘曰機衡建子萬物含滋黄鍾育化¶
　以養元基長履景福至於億年皇靈既祐祉祿来臻本¶
<pb:KR3k0055_WYG_380-37b>¶
　支百世子子孫孫¶
　原頌魏曹植冬至獻襪頌曰玉趾既御履和蹈貞行與¶
　祿邁動以福并南闚北户西廵王城翺翔萬域聖體浮¶
　輕¶
　¶
　¶
　¶
御定淵鑑類函巻三百七十五¶
