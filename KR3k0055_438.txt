# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:45.747689
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四百三十三
<pb:KR3k0055_WYG_438-1a>¶
　欽定四庫全書¶
御定淵鑑類函卷四百三十三¶
　　獸部五(馬/)¶
　　　馬一¶
　增説文曰馬怒也武也三歲曰駣(兆/)髙六尺曰驕驁駿¶
　馬也　原又曰𩥇(張扇/反)馬卧土中也　爾雅曰野馬(如/馬)¶
　(而/小)絶有力駥膝上皆白惟馵(音注後兩/膝白者)四骹皆白驓(音/繒)¶
　四蹢皆白首(俗呼為/踏雪馬)前足皆白騱(音/奚)後足皆白翑(音/劬)前¶
<pb:KR3k0055_WYG_438-1b>¶
　右足白啟(啟服/也)左白踦(前左/脚白)後右足白驤左白馵(易震/為馵)¶
　(足/)騮馬白腹騵(騮青色/黒鬛)驪馬白跨驈(驪黒色/驈音述)白州驠(音/燕)¶
　尾本白騴(音/宴)尾白駺(從尾俱/毛白也)馰顙白顛白達素縣(素鼻/莖)¶
　面顙皆白惟駹(莫江反/顙額也)迴毛在膺宜乘(伯樂相馬法旋/毛在腹下如乳)¶
　(者千/里)在肘後減陽(或作/腹)在幹茀方(幹脇/也)在背闋黄(音決/此皆)¶
　(旋毛/所在)逆毛居馻(音兖馬毛/逆刺者)牡曰隲(之逸/反)牝曰騇(黄騮/馬)駵¶
　馬黄脊騝(音/乾)驪馬黄脊騽(音/習)青驪驎驒(音陁今/連錢驄)蒼白雜¶
　毛騅黄白雜毛駓(詩有騅有駓/今桃花馬)陰白雜毛駰(今之/泥驄)白馬¶
<pb:KR3k0055_WYG_438-2a>¶
黒鬛駱彤白雜毛騢(騢赭/白馬)白馬黒脣駩(音/泉)黒喙騧(淺黄/色者)¶
一目白□(音/閑)兩目白魚宗廟齊毫(尚/純)戎事齊力(尚/强)田獵¶
齊足(尚/疾)　增又曰駵白駁黄白騜(詩皇駁/其馬)青驪駽(今之/鐵驄)¶
青驪繁鬛騥(音柔繁鬛兩被/毛或云美髦鬛)驪白雜毛駂(今之/烏驄)　原又¶
曰馬八尺曰駥(周禮云馬八/尺以上為駥)　易説卦曰乾為馬為老¶
馬為駁馬　增又曰震其於馬也為善鳴為馵足為作¶
足為的顙坎其於馬也為美脊為亟心為下首為薄蹄¶
　原毛詩曰良馬四之五之六之　又曰駕我騏馵¶
<pb:KR3k0055_WYG_438-2b>¶
禮記曰孟春之月天子乘蒼龍(龍者/青色)　增又曰孟夏駕¶
赤駵孟秋駕白駱孟冬駕鐵驪　原周官曰凡馬八尺¶
以上為龍七尺以上為騋六尺為馬天子十二閑六種¶
邦國六閑四種家四閑二種　又曰凡特居四之一(三/牝)¶
(者一/特也)春祭馬祖執駒(馬祖天駟也執/駒無令近母也)夏祭先牧頒馬攻¶
特(先牧始養馬/者則謂之特)秋祭馬社(馬社始乘馬者世/本曰相土作乘馬)冬祭馬歩¶
(馬歩神為/馬災害者)凡大祭祀朝覲會同毛馬而頒之飾幣馬執¶
扑而從之禁原蠶(原再也天文辰為馬蠶為龍精月直/火則浴其種是蠶與馬同氣也物莫)¶
<pb:KR3k0055_WYG_438-3a>¶
(能兩大禁再蠶/者為傷馬也)　增周禮夏官下曰校人掌王馬之政¶
辨六馬之屬種馬一物戎馬一物齊馬一物道馬一物¶
田馬一物(種馬馬之善育者玉輅駕種馬戎路駕戎馬/金路駕齊馬象路駕道馬田路駕田馬駑馬)¶
(給宫中/之役)　原論語曰驥不稱其力稱其德也　左傳曰¶
冀之北土馬之所生　春秋説題辭曰地精為馬十二¶
月而生應陰紀陽以合功故人駕馬任重致遠利天下¶
月度疾故馬善走　增春秋考異郵曰陰合於八八合¶
陽九八九七十二二為地地主月月精為馬月數十二¶
<pb:KR3k0055_WYG_438-3b>¶
故馬十二月而生人乘馬以理天下王者駕馬故其字¶
以王為馬　原禮斗威儀曰君乘火而王者其政訟平¶
則南海輸以駮馬　孝經援神契曰德至山陵則澤出¶
神馬　史記西域傳曰大宛國别邑七十餘城多善馬¶
馬汗血言其先天馬子也(大宛國嶠山上有馬不可得/因取五色牝馬置其下與集)¶
(生駒號/天馬子)　漢書音義曰騕&KR1153;者神馬也赤喙黒身　魏¶
志曰濊國出果下馬漢時恒獻之髙三尺(乘於果/樹下行)　山¶
海經曰犬戎之國有文馬縞身朱鬛目若黄金名曰吉¶
<pb:KR3k0055_WYG_438-4a>¶
疆乘之壽千歲　又曰白民之國白身被髮有乘黄其¶
狀如狐背上有角乘之壽二千歲(乘黄即/飛黄也)　又曰夸父¶
山北有林名曰桃林(桃林𢎞農/湖城縣也)廣圓三百里其中多馬¶
　常璩華陽國志曰㑹無縣有元馬河元馬日行千里¶
死於蜀今元馬冢是也縣有元馬祠家人牧山下或産¶
駿駒元馬子也　增又曰夷陵縣北三十里有石穴名¶
曰馬穿常有白馬出穴食人逐之入穴潛行出漢中漢¶
中人失馬亦常出此穴相去數千里　水經注曰滇池¶
<pb:KR3k0055_WYG_438-4b>¶
中有神馬家馬交之則生駿駒日行五百里　虞衡志¶
曰德興産果下小駟以瀧水者為最髙不踰三尺駿者¶
有兩脊骨　又曰蠻馬出西南諸蕃多自毗那自杞等¶
國來大理古南詔也地連西戎馬生尤蕃　朝鮮志曰¶
朝鮮有麒麟窟在平壤府浮碧樓下東明王養麟馬處¶
也世傳王乘麒麟馬入窟從地中出朝天石升天至今¶
石上有馬跡　原老子曰天下有道却走馬以糞天下¶
無道戎馬生於郊　增莊子曰夫馬陸居則食草飲水¶
<pb:KR3k0055_WYG_438-5a>¶
喜則交頸相靡怒則分背相蹄馬知此已矣夫加之以¶
衡扼齊之以月題而馬知介倪闉扼鷙曼詭銜竊轡故¶
馬之知而能至盜者伯樂之罪也　原又曰馬蹄可以¶
踐霜雪毛可以禦風寒齕草飲水翹陸而居此馬之真¶
性也雖有儀臺路寢無用之及至伯樂曰我善治馬燒¶
之剔之刻之絡之連之以覊絆編之以皁棧馬之死者¶
十二三矣饑之渇之馳之驟之整之齊之前有橛飾之¶
患後有鞭䇿之威而馬之死者已過半矣　孫卿子曰¶
<pb:KR3k0055_WYG_438-5b>¶
騏驥一日千里駑馬十駕則亦不及之矣　增吕氏春¶
秋曰良馬期乎千里不期乎驥驁　又曰古之善相馬¶
者寒風相口齒麻朝相頰子女厲相目衞忌相髭許鄙¶
相&KR2697;股代褐相胸脇管青相膹□陳悲相股脚秦牙相¶
前贊君相後凡此十人者皆天下之良工也其所以相¶
馬者不同見馬之一徵也而知節之髙卑足之滑易材¶
之堅脆能之短長　原淮南子曰免人於難者其死也¶
葬之以帷為衾馬有功猶不可忘又况人乎　增又曰¶
<pb:KR3k0055_WYG_438-6a>¶
今有良馬不待冊綴而行駑馬雖冊綴之不能進為此¶
不用冊綴而御則愚矣　原萬畢術曰天下有道飛黄¶
服皁(黄帝時飛/黄服皁也)　又曰馬毛犬尾親友自絶(取馬毛犬/尾置朋友)¶
(衣中若夫婦衣中/夫婦自相憎矣)　地鏡圖曰銅器之精見為馬　蔡¶
邕月令論曰問者曰七騶咸駕今曰六騶何也曰本官¶
職者莫正於周官天子六馬種種一騶故六騶　風俗¶
通曰疲馬不能度繩俗云馬羸不能度繩索或云不能¶
度種菜畦塍也謹按齊有澠水裁廣三四歩言馬之疲¶
<pb:KR3k0055_WYG_438-6b>¶
乃不能度此水耳　又曰蝦蟇一跳八尺再丈六從春¶
至夏裸袒相逐無他所作掉尾肅肅按蝦蟇無尾當言¶
夏馬夏馬患蠅蚋掉尾擊之故肅肅也　又曰殺君馬¶
者路傍兒也言長吏養馬肥而希出路邊小兒觀之却¶
驚致死按長吏馬肥觀者快之乘者喜其言馳驅不已¶
至於死　又曰馬一匹俗説相馬及君子與人相匹或¶
曰馬夜行目明照前四丈故曰一匹或曰度馬縱横適¶
得一匹或説馬死賣之得一匹帛或云春秋左氏説諸¶
<pb:KR3k0055_WYG_438-7a>¶
侯相贈乘馬束帛帛為匹與馬之相匹耳(增按文心雕/龍曰古名車)¶
(以兩名馬以匹蓋車有佐乘馬有驂服皆以對並/為稱單亦為匹如匹夫匹婦之稱匹也此説較長)　原¶
伯樂相馬經曰馬頭為王欲得方目為丞相欲得明脊¶
為將軍欲得強腹為城郭欲得張四下為令欲得長眼¶
欲得髙匡睛欲得紫豔光鼻孔欲得大鼻頭有火王字¶
口中欲得赤膝骨圓而張耳欲得相近而前豎小而厚¶
凡相馬之法先除三羸五駑乃相其餘大頭小頸一羸¶
弱脊大腹二羸小頸大蹄三羸其五駑者大頭緩耳一¶
<pb:KR3k0055_WYG_438-7b>¶
駑長頸不折二駑短上長下三駑大胳短脇四駑淺髖¶
薄髀五駑　增又曰膺門欲開汗溝欲深(膺門馬前胷/也汗溝馬中)¶
(脊/也)　又曰膝如團麴三軍莫逐但知所發不知所宿¶
又曰𩥇而不起骨勞起而不振皮勞振而不噴氣勞食¶
有三芻飲有三時　又曰目成人者生墮地無毛及蘭¶
筋竪者皆千里(目成人謂視其目瞳子中人之頭足皆/見也一筋從元中出謂之蘭筋元中者)¶
(目上陷/如井字)　馬經曰馬性畏灰更畏新出之灰馬駒遇之¶
輙死(按夏小正曰仲夏之月毋燒灰是/月頒馬政遊牝别羣知亦為馬也)　神異經曰西¶
<pb:KR3k0055_WYG_438-8a>¶
南大宛宛丘有良馬其大二丈鬛至膝尾委於地蹄如¶
汗腕可握日行千里至日中而汗血乘者當以綿絮纒¶
頭腰小腹以避風病其國人不纒也　洞冥記曰修彌¶
國有馬如龍騰虚逐日兩足倚行或藏形於空中惟聞¶
聲耳天馬汗血是其類也　原魚豢典略曰代馬陰之¶
精　增博物志曰馬得穀則足重不能行　原何承天¶
纂文曰馬一歲為馵(注/)二歲為駒八歲為&KR2473;(八/)㲕(力㑹/反)¶
馬色也趽(防/)曲脛馬也□(文/)黄目之馬也□(中髙/反)馬行¶
<pb:KR3k0055_WYG_438-8b>¶
也　瑞應圖曰王者順時而制事因時而順道則來騰¶
黄騰黄者神馬也其色黄王者德御四方則至一名吉¶
光乘之壽三千歲此馬無死時　又曰乘黄王者輿服¶
有度則出騕&KR1153;者神馬也與飛兔同以明君有德則至¶
　又曰龍馬者神馬河水之精也髙八尺五寸長頸骼¶
上有翼傍垂毛鳴聲九音有明王則見一本曰王者不¶
誅□則龍馬乘黄澤馬朱髦並集　又曰玉馬者王者¶
清明尊賢則至一本曰玉澤馬者師曠時來　符瑞圖¶
<pb:KR3k0055_WYG_438-9a>¶
曰貴人而賤馬則白馬朱髦並集任用賢良則見　又¶
曰車馬有節則見騰黄者神馬也其色黄一名乘黄亦¶
曰飛黄或作古黄或曰翠黄一名紫黄其狀如狐背上¶
有兩角出白民之國乘之壽三千歲　增齊民要術曰¶
龍顱突目平脊大腹䏶重有肉千里馬也　埤雅曰相¶
馬之法肝欲其小耳小則肝小肺欲其大鼻大則肺大¶
脾欲其小膁小則脾小心欲其大目大則心大上唇欲¶
其緩下唇欲其急上齒欲鈎鈎則壽下齒欲鋸鋸則怒¶
<pb:KR3k0055_WYG_438-9b>¶
脊欲大而抗額欲方而平喉欲曲而深胸欲直而出兔¶
腋虎口皆欲其開深肉輔肉皆欲其大而明耳欲如劈¶
竹睛欲如懸鈴頭欲髙如剥兔項欲起如飛龍望之大¶
就之小筋馬也望之小就之大肉馬也前視見目旁視¶
見腹後視見足駿馬也毛束皮皮束筋筋束肉肉束骨¶
五者兼備天下駿馬也　酉陽雜爼曰馬體名有輸鼠¶
外鳬烏頭龍翅虎口　又曰馬夜眼名附蟬尸肝名懸¶
峰亦曰雞舌　又曰𤓰州飼馬以薲草沙州以茨萁凉¶
<pb:KR3k0055_WYG_438-10a>¶
州以㪍突渾蜀以稗草以蘿蔔根飼馬馬肥安北飼馬¶
以沙蓬根針　感應類從志曰以僵蠶拭馬唇内外即¶
不咬人亦不喫草取桑作末塗口亦不喫草也以鼠狼¶
皮掛馬槽上或云置穀上馬不咬穀　三才圖會曰馬¶
火畜也火性健燥決速故易乾為馬乾陽也故其蹄圓¶
起先前足卧先後足　宋俞琰席上腐談曰馬健物逆¶
風而行則健　田間書曰盡馬之力必蹷　國憲家猷¶
曰口中有黒者曰銜烏白額入口為梅雁一名的盧¶
<pb:KR3k0055_WYG_438-10b>¶
癸辛雜志曰西域有馬髙丈餘人皆行馬腹下往來無¶
礙　明李夢陽空同子曰馬用地故健馬主行故不寐¶
　魏都賦曰矞雲翔龍澤馬千阜　陳琳檄曰譬如飛¶
兔流星超山越海龍驥所不敢追况乎駑馬可以齊足¶
　　馬二¶
增尚書注曰伏羲氏王天下龍馬出河　原尚書中候¶
曰堯時龍馬銜甲赤文緑色臨壇上甲似龜廣袤九尺¶
圓理平上五色文有列星之分斗政之度帝王録紀之¶
<pb:KR3k0055_WYG_438-11a>¶
數　增宋志曰堯時房地出乘黄之馬　原瑞應圖曰¶
飛兔者行三萬里禹治水土勤勞歴年救民之害天應¶
其德則至騉蹄者后土之獸自能言語王者仁孝於民¶
則出禹治水有功而來　增隋巢子曰夏后之興方澤¶
出馬　原山海經曰大樂之野夏后啟於此舞九代馬¶
(九代/馬名)　太公六韜曰商王拘周伯昌於羑里太公與散¶
宜生以金千鎰求天下珍物以免君之罪於是得犬戎¶
氏文馬毫毛朱鬛目如黄金名雞斯之乘以獻商王¶
<pb:KR3k0055_WYG_438-11b>¶
增禮緯曰白馬朱鬛瑞於文王　原周書曰犬戎之馬¶
赤鬛白身目若黄金名曰古黄之乘成王時來獻也¶
穆天子傳曰天子之八駿赤驥盜驪白義踰輪山子渠¶
黄華騮緑耳　增述異記曰東海島龍川穆天子養八¶
駿處也島中有草名龍芻馬食之一日千里古語曰一¶
秣龍芻化為龍駒　夏侯地志曰周穆王廵狩諸侯共¶
尊徐偃王穆王聞之令造父御乘騕&KR1153;之馬日行千里¶
自還討之(應劭曰騕&KR1153;一/日行萬五千里)　原韓子曰管仲隰朋從桓¶
<pb:KR3k0055_WYG_438-12a>¶
公而伐孤竹春往而冬返迷惑失道管仲曰老馬之智¶
可用也乃放老馬而隨之遂得道焉　管子曰桓公乘¶
馬虎望見而伏公問管仲仲曰意者君乘駮馬公曰然¶
仲曰駮食虎豺故伏焉　左傳曰魯莊公新作延廐凡¶
馬日中而出日中而入(中分也春分出/之秋分内之)　穀梁傳曰晉¶
獻公將伐虢荀息請以屈産之乘假道於虞以伐虢後¶
滅虞荀息牽馬曰齒加長矣　毛詩曰駉頌僖公也僖¶
公能遵伯禽之法務農重穀牧於坰野而史克作是頌¶
<pb:KR3k0055_WYG_438-12b>¶
駉駉牡馬在坰之野薄言駉者有驈有皇有驪有黄有¶
騅有駓有騂有騏有驒有駱有駵有雒有駰有騢有驔¶
有魚　列子曰秦穆公謂伯樂曰子之年長矣子姓有¶
可使求馬乎伯樂對曰良馬不可以形容筋骨相也天¶
下之馬者若滅若沒若亡若失臣之子皆下材也臣有¶
所與九方臯其相馬非臣之比也穆公見之使行求馬¶
三月而返報曰已得之在沙丘穆公曰何馬對曰牝而¶
黄使人往取之牡而驪公不悦召伯樂曰敗矣子之所¶
<pb:KR3k0055_WYG_438-13a>¶
使求馬者色物牝牡弗能知又何馬之能知也伯樂曰¶
若臯之所觀天機也得其精而忘其粗在其内而忘其¶
外馬至果天下之良馬也　增吹劎録曰伯樂星掌天¶
馬孫陽善御故名焉同時九方歅亦善相馬即九方臯¶
也　原韓子曰伯樂教其憎者相千里馬教其愛者相¶
駑馬以千里馬世一有其利少駑馬多其利多也　吕¶
氏春秋曰秦穆公東敗失左驂自往求焉見野人殺將¶
食之穆公笑曰食駿馬肉而不飲酒余恐其傷性也遍¶
<pb:KR3k0055_WYG_438-13b>¶
飲之而去　左傳曰宋人以文馬百駟贖華元於鄭¶
史記曰楚莊王有愛馬衣以文繡置華屋下席以露牀¶
㗖以棗脯馬死欲以大夫禮葬之樂人優孟入殿門大¶
哭曰請以君禮葬之以雕玉為棺文梓為槨豫章為題¶
凑發甲卒為壙老弱負土諸侯聞之皆知大王賤人而¶
貴馬也王曰為之奈何曰請為王言六畜之葬以壠竈¶
為之槨銅歷為之棺齊以薑桂薦以木蘭衣之以火光¶
葬人腹中王乃以馬屬大官無令天下知聞也　諸葛¶
<pb:KR3k0055_WYG_438-14a>¶
亮教曰昔公叔敖乘馬三年不知牝牡稱其賢也　左¶
傳曰晉侯伐齊齊師夜遁邢伯告中行伯曰有班馬之¶
聲齊師其遁　説苑曰晉平公出田見乳虎伏而不動¶
平公顧謂師曠曰聞之霸王君出猛獸伏而不敢起今¶
者寡人出乳虎伏而不敢動此猛獸乎師曠對曰鵲食¶
猖猖食鵕䴊鵕䴊食駮駮食虎夫駮之狀似駮馬今者¶
吾君當驂駮馬以出乎平公曰然　晏子曰景公使人¶
養所愛馬馬病死公怒令人殺養馬者晏子請數之曰¶
<pb:KR3k0055_WYG_438-14b>¶
爾有三罪使汝養馬殺之一當死也又殺公所最善馬¶
二當死也使公以一馬之故而殺人百姓必怨叛諸侯¶
輕伐吾國三當死也公喟然赦之　符子曰齊景公好¶
馬命使善畫者圖之訪似者朞年不得今人君考古籍¶
以求賢亦不可得也　左傳曰唐成公如楚有兩驌驦¶
馬楚子常欲之不與三年止之唐人竊馬而獻子常曰¶
君以弄馬之故隱君身也　韓詩外傳曰顔回望吳門¶
見一匹練孔子曰馬也然則馬之光景一匹長耳故後¶
<pb:KR3k0055_WYG_438-15a>¶
人號馬為一匹　又曰昔者田子方出見老馬於野喟¶
然有志問於御者曰此何馬也御者曰故公家畜也罷¶
而不為用故出放之田子方曰少盡其力而老棄其身¶
仁者不為也束帛贖之窮士聞之知所歸心焉　孔叢¶
子曰公孫龍以白馬為非馬或曰此辨而毀大道子髙¶
適趙謂龍曰願受業久矣所不取先生者以白馬為非¶
馬耳誠能去之則髙請為弟子龍曰若使去之無教矣¶
　韓子曰兒説宋人善辯者也持白馬之非馬也服齊¶
<pb:KR3k0055_WYG_438-15b>¶
稷下之辯者乘白馬而過關則顧白馬之賦故籍空辭¶
則能勝於一國按實形不能謗於一人　又曰如耳説¶
衞嗣君君悦之左右曰公何為不相也公曰夫馬似鹿¶
者千金有千金之馬而無一金之鹿者何也馬為人用¶
而鹿不為人用今如子雖辯智亦不為寡人用吾是以¶
不相也　戰國䇿曰汗明見春申君曰夫驥之齒至矣¶
服鹽車而上太行漉汚灑地白汗交流中坂遷延負轅¶
不能上伯樂遭之下車攀而哭之解紵衣而幕之驥於¶
<pb:KR3k0055_WYG_438-16a>¶
是俯而噴仰而鳴聲造於天仰見伯樂之知巳也　增¶
搜神記曰昔秦人築城於武塞内城將成而崩者數焉¶
有馬馳走周旋反覆父老異之因依以築之為城乃遂¶
定名為馬邑　原淮南子曰北塞上之人其馬亡入他¶
界人皆弔之其父曰此何詎知不為福居數月其馬夥¶
其駿馬而歸人皆賀之其父曰此何詎知不為禍家富¶
馬良其子好騎墮馬折髀人皆弔之其父曰此又詎知¶
不為福居一年北兵大出虜壯者皆控(控張/也)弦而戰塞¶
<pb:KR3k0055_WYG_438-16b>¶
上之人死者十九此子獨以跛故子父相保(幽通賦曰/北叟頗識)¶
(其倚/伏)　史記曰項王駿馬名騅常騎之及被圍於垓下¶
乃悲歌忼慨為歌曰力㧞山兮氣蓋世時不利兮騅不¶
逝及至烏江謂亭長曰吾騎此馬五歲所當無敵常一¶
日千里不忍殺以賜公　又曰冒頓圍髙帝於平城所¶
騎西方盡白馬東方盡青龍北方盡烏驪南方盡騂馬¶
　漂粟手牘曰吕后時冬十二月見未央宫前有一紫¶
燕后以為不祥使侍中陳當時逐之飛入廐内不得出¶
<pb:KR3k0055_WYG_438-17a>¶
值牝馬方仰首而嘶遂飛入其口中便有紫雲覆於馬¶
首頃之而滅當時奏狀后異之詔有司專視此馬後生¶
駒日馳數百里因號曰紫燕　史記賈捐之上書曰孝¶
文皇帝時有獻千里馬者詔曰鸞旗在前屬車在後日¶
行五十里朕乘千里馬獨先安之於是還馬而下詔曰¶
朕不受獻也其令四方無來獻　西京雜記曰文帝自¶
代還有良馬九匹皆天下駿也一名浮雲一名赤電一¶
名絶羣一名逸驃一名紫燕一名緑離驄(天中記/作緑螭)一名¶
<pb:KR3k0055_WYG_438-17b>¶
龍子一名驎駒一名絶塵號為九逸　史記曰大宛有¶
善馬在貳師城匿不肯與漢使天子既好宛馬使壯士¶
持千金及金馬以請宛王善馬宛國饒漢物相與謀不¶
肯與漢使怒妄言椎金馬而去宛貴人怒遮攻漢使取¶
財物天子大怒拜李廣利為貳師將軍發屬國騎及郡¶
國惡少年數萬人以伐宛期至貳師城取善馬　又曰¶
初天子發書(易書以/卜也)曰神馬當從西北來得烏孫好馬¶
名天馬及得大宛汗血馬益壯更名烏孫馬曰西極馬¶
<pb:KR3k0055_WYG_438-18a>¶
宛馬曰天馬　又曰石建為太僕奏事下讀之驚恐曰¶
書馬者與尾而五今乃四譴死矣石慶為太僕御出上¶
問車中㡬馬慶舉䇿數馬畢對曰六馬　又曰萬石君¶
謹慎見路馬必軾　又曰衞綰奏馬髙五尺九寸以上¶
齒未平不得出關(馬十歲/齒平)　東方朔傳曰驃騎難諸博¶
士東方朔對曰干將莫邪天下之利劒也水斷鴻鵠陸¶
斷馬牛將以補屩曾不如一錢之錐騏驥緑耳飛兔驎¶
騮天下之良馬也將以捕鼠於深宫曾不如跛猫　增¶
<pb:KR3k0055_WYG_438-18b>¶
日者傳褚先生曰黄直丈夫也陳君夫婦人也以相馬¶
立名天下　原漢書曰元狩二年馬生余吾水中(在朔/方北)¶
　又曰武帝元鼎四年馬出渥洼水中作天馬之歌(野/馬)¶
(中有竒異者飲水旁土人持芻得之/獻其馬神異之故云從水中出也)　鄒子曰董仲舒¶
勤學三年不窺園乘馬不知牝牡　增西京雜記曰衞¶
將軍青生子或有獻騧馬者乃命其子曰騧字叔馬¶
漢書曰昌邑王賀召皇太后果下馬乘之　又曰王尊¶
遷東郡太守河水盛溢從浸瓠子金堤老弱奔走尊躬¶
<pb:KR3k0055_WYG_438-19a>¶
率吏民沈白馬親執珪璧使巫䇿祝請以身填金堤因¶
止宿堤上　原東觀漢記曰光武初起無馬騎牛殺新¶
野尉乃得馬　又曰光武帝時名都王國有獻名馬者¶
帝以馬駕鼔車　又曰上會諸將問破賊所得物惟李¶
忠獨無所掠上即以所乘大驪馬及繡被衣物賜之¶
又曰吴漢伐蜀戰敗墮水縁馬尾得出　又曰馬援擊¶
交阯謂官屬曰從弟少游常哀吾多大志曰士生一世¶
但取衣食足乘下澤車御款段馬為郡吏守墳墓鄉里¶
<pb:KR3k0055_WYG_438-19b>¶
稱善人斯可矣求益盈餘但自苦耳　又曰馬援於交¶
阯鑄銅馬奏曰臣聞行天莫如龍行地莫如馬臣援師¶
事楊子阿受相馬骨法孝武帝時善相馬者東阿克鑄¶
作銅馬法獻之詔立於魯班門外更名曰金馬門臣既¶
備數家骨法以所得駱越銅鑄以為馬髙五尺五寸圍¶
四尺五寸謹獻詔置馬德陽殿下　又曰卓茂為丞相¶
史常出道中有人認茂馬者茂問失馬㡬日對曰月餘¶
矣茂曰然此馬畜已數年遂解馬與之曰即非所失幸¶
<pb:KR3k0055_WYG_438-20a>¶
至丞相府還我乃歩輓車去後馬主自得馬慚愧詣茂¶
還馬　又曰張湛為光禄勲帝臨朝或有惰容湛輒諫¶
其失嘗乘白馬上每見湛輒言白馬生且復諫矣　又¶
曰明帝欲征匈奴竇固議曰塞外草美馬不須穀馬防¶
曰宣帝時五將出征其奏言匈奴候騎得漢馬矢見其¶
中有粟即知漢兵出乃去以是言之馬當與穀　又曰¶
明德后曰吾前過濯龍門見外家問起居車如流水馬¶
如龍亦不譴怒但絶其歲用冀黙愧其心耳　又曰廉¶
<pb:KR3k0055_WYG_438-20b>¶
范奔赴敬陵時廬江郡掾嚴麟俱會於路麟乘小車塗¶
深馬死不能自進范慜之命從騎下車與之不告而去¶
麟事畢即牽馬造謝而歸之　又曰建初三年賜東平¶
王蒼及琅邪王京書并遺宛馬一匹血從前髆上小孔¶
中出嘗聞武帝歌天馬沾赤汗今親見其然　增列異¶
記曰司隸鮑子都子永孫昱復為司隸皆得乘驄京師¶
歌之曰鮑氏驄三入司隸再入公馬雖痩行歩工　原¶
常璩華陽國志曰神馬四匹出滇池河中　東觀漢記¶
<pb:KR3k0055_WYG_438-21a>¶
曰張奐字然明為安定屬國都尉羌離湳上奐馬二十¶
匹奐召主簿張祁入於羌前以酒酹地曰使馬如羊不¶
以入廐使金如粟不得入懷盡還不受　謝承後漢書¶
曰朱震字伯厚性剛烈初為從事奏濟陰太守單匡贓¶
罪并連匡兄中常侍車騎將軍超三府諺曰車如雞栖¶
馬如狗疾惡如風朱伯厚　增東觀漢記曰光和四年¶
春正月初置緑驥廐丞領受郡國調馬時豪右辜𣙜馬¶
一匹至二百萬　原又曰桓典為御史是時宦者執政¶
<pb:KR3k0055_WYG_438-21b>¶
典無所迴避常乘驄馬京師畏憚為之語曰行行且止¶
避驄馬御史　論衡曰楊琁為零陵太守時桂陽賊起¶
琁乃制馬車數十乘以囊盛石灰於車上及會戰從風¶
揚灰向賊陣因鳴鼓擊賊大破之　又曰廣漢陽翁偉¶
能聽鳥獸之音乘蹇馬之野而田間有放馬者相去數¶
里鳴聲相聞翁偉謂其御曰彼放馬目眇其御曰何以¶
知之曰罵此轅中馬曰蹇馬蹇馬亦罵之曰眇馬御者¶
不信使往視之馬目竟眇　桓譚新論曰蒒翁者長安¶
<pb:KR3k0055_WYG_438-22a>¶
善相馬者也於邊郡求得駿馬騎以入市去來人不見¶
也後勞問之因請觀焉翁曰諸卿無目不足示也　廬¶
江七賢傳曰陳衆辟州從事揚州部有賊擊之多死衆¶
請以威信取之因單車白馬往賊束手歸降遂生為立¶
祠號曰白馬從事　世説曰昭烈帝初奔劉表屯於樊¶
城表左右欲因會取帝帝覺如厠便出所乘馬的顱走¶
墮襄陽城西檀溪水中溺不得出帝急謂的顱曰今日¶
厄何不努力的顱達帝意踊三丈得過　英雄記曰公¶
<pb:KR3k0055_WYG_438-22b>¶
孫瓉每聞邊警輒厲色作氣如赴讎嘗乘白馬又揀白¶
馬數十匹選騎射之士號為白馬義從以為左右翼胡¶
甚畏之　曹瞞傳曰吕布乘馬名赤兔能馳城飛塹語¶
曰人中有吕布馬中有赤兔　增寰宇記曰張飛有馬¶
名玉追(詞林海錯曰/一名豹月烏)時歌曰人中有張飛馬中有玉追¶
江夏白馬廟耆舊云飛之靈也　原呉録曰孫堅討董¶
卓失利被創墮馬卧草中軍衆分散馬還營鳴呼軍人¶
隨馬向草中乃得扶堅還營　又曰孫權爭合肥馬上¶
<pb:KR3k0055_WYG_438-23a>¶
津橋橋見撤丈餘無板權躍馬超之得免　襄陽記曰¶
中廬山有一地穴漢時常有數百匹馬出遂因名馬穴¶
呉時陸遜亦知此穴馬出得數十匹　魏志曰朱建平¶
善相馬文帝出左右將馬過平曰此馬相今日死及帝¶
乘馬馬惡帝衣香齧帝膝帝怒殺之　增又曰文帝黄¶
初中於上黨得澤馬　馬癖記曰王武子好馬非馬不¶
行正旦則栁葉金障泥上元則滿月韉清明則剪水鞭¶
重午則籠嬌鞁中秋則玉櫳總絡頭重九則蟬兒鐙春¶
<pb:KR3k0055_WYG_438-23b>¶
秋社則塗金鞁冬至則嘶風鐙除日則藥王鞍每節則¶
飼馬以明沙豆薔薇草　世説曰支道林常養數匹馬¶
或言道人畜馬不韻支曰貧道重其神駿　呉郡志曰¶
支道庵在南峰古號支硎山今有白馬澗支飲馬處也¶
庵傍石上有馬足四云是道林飛歩馬跡　原怪志曰¶
謝尚所乘馬忽死尚甚愛惜之時有夏侯𢎞自言見鬼¶
神與言語尚初不信𢎞曰我能令馬活信通神否乃下¶
牀去良久還曰廟神愛君馬今已請得還須㬰衆人皆¶
<pb:KR3k0055_WYG_438-24a>¶
見馬從外至死馬邊便滅死馬即活　又曰有人與奴¶
俱得心腹病奴死剖視之得一白鼈取諸藥納口中不¶
死後有人乘白馬來溺濺之乃縮頭縮脚試取馬溺灌¶
之便消為水病者乃飲一升馬溺乃差　搜神記曰趙¶
固所乘馬忽死固甚悲惜之問郭璞璞曰可遣數十人¶
持竹竿東行三十里當有丘陵林樹便攪打之當有一¶
物出急抱將歸於是如璞言果得一物似猴入門見死¶
馬跳梁竟往死馬頭嘘吸其鼻馬即起亦不復見猴¶
<pb:KR3k0055_WYG_438-24b>¶
抱朴子曰李南乘赤馬行逢人乘白馬白馬先鳴赤馬¶
應之南謂從者曰白馬言汝當見一黄馬左目盲是吾¶
子可令駛行相及也須㬰果逢黄盲馬赤馬果先鳴盲¶
馬應之　增又曰韓子治嘗以地黄甘草哺五十歲老¶
馬又生三駒又百三十歲乃死　載記曰慕容廆有駿¶
馬曰赭白有竒相逸力石虎之伐棘城也皝將出避難¶
乘之馬悲鳴踶齧人莫能近皝曰此馬見異先朝孤嘗¶
仗之濟難今不欲出者蓋先君之旨也虎尋退益竒之¶
<pb:KR3k0055_WYG_438-25a>¶
至雋光壽元年四十九矣而雋逸不虧比之於鮑氏驄¶
命鑄銅以圖其像親為銘賛鐫其傍置薊城門掖是月¶
象成而馬死　續安帝紀曰司馬休之奔廣固慕容超¶
欲害之休之不知常所乘騅馬於牀前養餌忽連鳴不¶
食注目視鞍休之試被之即不動也訖還牀坐馬又驚¶
跳因試騎纔出門外便奔馳走行十里顧望所住已有¶
收兵至矣後還睢州加騅馬揚武之號　崔鴻十六國¶
春秋曰太上四年兖州民王蒲率衆來降獻馬一匹羊¶
<pb:KR3k0055_WYG_438-25b>¶
䰅去地九寸　原宋書曰宋大明五年吐谷渾拾寅遣¶
使獻舞馬　增又曰劉胡之叛走也袁顗大怒罵曰今¶
年為小子所誤呼取飛燕謂其衆曰我當自出逐之(飛/燕)¶
(馬/名)　述異記曰東平畢衆寶家在彭城有一驄馬甚快¶
大明六年夢其亡兄衆慶曰吾方有戎役而無快馬汝¶
可以驄馬見與夢中許諾既覺呼同宿者説所夢始畢¶
乃聞馬倒聲遣人視之裁餘氣息狀如中惡衆寶心知¶
其故為試療治向晨馬死衆寶還卧如故眠聞衆慶語¶
<pb:KR3k0055_WYG_438-26a>¶
曰向聊求馬汝護治備至將惜之耶今以相還别更覓¶
也至曉馬活食時復常　蕭子顯齊書曰楊玉夫殺蒼¶
梧王太祖夜從承明門乘常所騎赤馬入殿咸稱萬歲¶
及踐位號此馬為龍驤將軍世謂龍驤赤　梁小説曰¶
梁武帝有良馬名照殿玊獅子　南史曰天監四年河¶
南獻赤龍駒能拜伏善舞詔張率與到溉周興嗣為賦¶
　又曰梁豫章王綜降魏後衆不得還者甚衆湘州益¶
陽人任煥常有騅馬乘之遁去煥為抄所傷人馬俱敝¶
<pb:KR3k0055_WYG_438-26b>¶
煥於橋下歇抄復至煥脚痛不得上馬向馬泣曰騅子¶
我於此死矣馬因跪其前脚煥乃得上馬遂免難　又¶
曰侯景所乘白馬每戰將勝輒躑躅嘶鳴意氣俊逸其¶
有奔衂必低頭不前及石頭之役精神沮喪卧不肯動¶
景使左右拜請或加箠䇿終不肯進　伽藍記曰後魏¶
河間王元琛遣使向西域求名馬逺至波斯國得千里¶
馬號曰追風赤驥次有七百里者十餘匹皆有名字以¶
銀為槽金為環鎖諸王服其豪富　北史曰後周齊王¶
<pb:KR3k0055_WYG_438-27a>¶
憲文帝子也帝賜諸王馬惟所擇憲獨取駁者曰色類¶
既殊從征伐牧圉易分耳帝喜曰此兒知識不凡　又¶
曰北齊髙緯御馬皆藉以氊罽被以金玊食物有十餘¶
種號為駁龍儀同其將合牝牡則設青廬黼帳嘗親視¶
焉　北史隋書曰煬帝令李景營造遼東戰具於北平¶
賜御馬一匹號獅子□　王劭傳曰隋文帝所乘騧騮¶
脊有肉鞍　朝野僉載曰隋文帝時大宛國獻千里馬¶
騣曵地號曰獅子驄上置之馬羣陸梁莫能制郎將裴¶
<pb:KR3k0055_WYG_438-27b>¶
仁基曰臣能制之遂攘臂向前去十餘歩踴躍騰上一¶
手撮耳一手樞目馬戰不敢動乃跨乘之朝發西京暮¶
至東洛隋末不知所在唐文皇勅訪之同州刺史宇文¶
士及得於朝邑市麪家挽磑騣尾焦禿皮肉穿穴及見¶
之悲泣帝自出長樂坡馬到新豐向西鳴躍帝甚喜齒¶
口盡平飼以鍾乳仍生五駒皆千里足也後不知所在¶
　舊唐書曰王世充兄子琬使於竇建德軍中乘煬帝¶
所乘御驄鎧甲甚鮮來往軍中以誇衆太宗曰彼之所¶
<pb:KR3k0055_WYG_438-28a>¶
乘眞良馬也尉遲敬徳請往取之乃與髙甑生梁建方¶
三騎直入賊軍擒琬引其馬以歸　唐書曰貞觀十三¶
年三月乙巳吉辰廏産白馬朱鬛　又曰東骨利幹産¶
良馬首似槖駝筋骼壯大日中馳數百里太宗時其大¶
酋俟斤因使者獻之帝取其異者號為十驥一曰騰霜¶
白二曰皎雪驄三曰凝露驄四曰懸光驄五曰決波騟¶
六曰飛霞驃七曰發電赤八曰流金&KR1719;九曰翔麟紫十¶
曰奔虹赤　又曰永徽中吐谷渾河源郡王慕容納遣¶
<pb:KR3k0055_WYG_438-28b>¶
使獻駿馬上問其馬之種性對曰臣國中之最者所以¶
獻之上曰馬人之所欲豈可奪彼不足而加我之有餘¶
哉乃命却之　又曰永徽中駮馬國遣使朝貢其地在¶
突厥之北漸近北海馬色並駮故以為命　又曰開元¶
十二年太原獻異馬駒其耳如筒左右各十六肋尾無¶
毛　孔帖曰王毛仲髙麗人於牧事尤力蕃息不貲從¶
帝東封取牧馬數萬匹每色一隊相間如錦繡天子才¶
之　名畫録曰開元内廏有飛黄照夜浮雲五花之乘¶
<pb:KR3k0055_WYG_438-29a>¶
　明皇雜録曰上所乘馬有玉花驄照夜白開元記曰¶
照夜白封泰山回令陳閼圖之　宣室志曰李邕為臨¶
淄太守入山採藥忽遇一翁曰君侯躬自採藥豈不為¶
延聖主之壽乎曰然翁曰聖主當獲龍馬以彰清世雍¶
熙之瑞無勞採常藥耳邕曰龍馬安在答曰當在齊魯¶
之郊若獲之即是太平之符邕方命駕以後乘遽無見¶
矣邕大異之顧謂從事曰得非神人乎即命吏求神馬¶
於齊魯之間至開元二十九年夏五月乾貞果得馬於¶
<pb:KR3k0055_WYG_438-29b>¶
郡民馬會恩之家其色騅毛兩脇有鱗甲鬃尾若龍之¶
鬐鬛嘶鳴真簴笛之音日行三百里乾貞詢其所自會¶
恩曰吾獨有牝馬嘗浴於淄水遂有胎而産因以龍子¶
呼之乾貞即白於邕邕甚喜因表其事以獻上大悦詔¶
内閑異其芻豢命畫工圖其狀頒示中外　唐書曰天¶
寶中隴右節度使皇甫惟明奏龍支縣人庫狄孝義家有¶
馬生龍駒經九旬有九日身有鱗而不生毛臣就檢視¶
時有慶雲五色遥覆其上久而不散伏望宣付史舘以¶
<pb:KR3k0055_WYG_438-30a>¶
為實録從之　紀異録曰天寶中大宛國進汗血馬六¶
匹一曰紅叱撥二曰紫叱撥三曰赤叱撥四曰黄叱撥¶
五曰丁香叱撥六曰桃花叱撥上乃製名一曰紅玊輦¶
二曰紫玉輦三曰平山輦四曰凌雲輦五曰飛香輦六¶
曰百花輦復命圖於瑤光殿乃改為觀驥殿　明皇雜¶
録曰明皇嘗令教舞馬四百匹分為左右目為某家寵¶
某家驕時塞外亦以善馬來貢上俾教習無不曲盡其¶
妙因命衣以文繡絡以金鈴飾其鬛間雜以珠玉其曲¶
<pb:KR3k0055_WYG_438-30b>¶
謂之傾盃樂若歌其曲奮首鼔尾縱横應節又施三層¶
板牀馬乘而上旋轉如飛或命壯士舉一榻馬舞於榻¶
上樂工數十人立於左右前後皆衣淡黄衫文玉𢃄必¶
求年少而姿貌美秀者每千秋節常命舞於勤政樓下¶
　馬癖記曰哥舒翰有馬曰赤將軍翰愛之甚以朝章¶
加其背曰過我北林兒遠矣此駿馬也　續博物志曰¶
肅宗時有告保定太守反者令李泌乘千里馬往案之¶
千里馬寧遠所獻髮拳紫色狀如八駿乘者必衣裘冒¶
<pb:KR3k0055_WYG_438-31a>¶
絮抱持而行早發扶風初馳三十里則皆旁側跳三十¶
里外乃墜然而去惟聞耳畔風聲飛前蹄之土過耳辰¶
時達保定申時歸奏事　又曰德宗有二馬一號神志¶
驄一號如意騮皆耳中有毛引之可長一尺而進退緩¶
急皆如上意以是名之一日花木方春上欲幸諸苑内¶
廏控馬侍者進瑞鞭上指二駿語近臣曰昔朕西幸有¶
二駿謂之二絶今獲此鞭可謂三絶矣　侯鯖録曰唐¶
興元間有知馬者曰李㓜清暇日過馬肆見一悍馬結¶
<pb:KR3k0055_WYG_438-31b>¶
繅交絡其頭二力士以木又其頤三四人執撾而從之¶
馬氣色如將噬有不可馭之狀幼清廹而察之訊於主¶
者曰馬惡無不具也將貨焉惟其所酬耳幼清以三百¶
萬易之馬主慙其多既而聚觀者數百輩詰㓜清㓜清¶
曰此馬氣色駿異骨體德度了非凡馬主者不知俾雜¶
駑輩槽棧敗壞糞穢狼籍刷滌不時芻秣不適蹄齧蹂¶
奮蹇跂唐突志性欎塞終不得伸久無所頼發而狂躁¶
則無不為也既晡觀者少間乃别市一新絡頭幼清自¶
<pb:KR3k0055_WYG_438-32a>¶
侍徐而語之曰爾才性不為人知吾為汝易是繅結穢¶
雜之物馬弭耳引首㓜清自負其知乃湯沐剪刷别其¶
槽棧異其芻秣數日而神氣小變踰月而大變志性如¶
君子歩驟如俊乂嘶如龍顔如鳳乃天下之駿乘也¶
杜陽雜編曰元和時有處士伊祁縝髮童顔乘一黄牝¶
馬纔髙三尺不噉芻粟但飲醇酎不施韁勒惟以青氊¶
藉其背　北夢𤨏言曰劉三復以文章見知於李德裕¶
能記三生事云曾為馬馬常渇望驛而嘶傷其蹄則連¶
<pb:KR3k0055_WYG_438-32b>¶
心痛後三復乘馬磽确之地必為緩轡有必去之恐傷¶
馬蹄也　異聞録曰唐開成初有鮑生者多畜聲妓以¶
夢蘭小倩自隨外弟韋生有良馬數匹同憩歷陽道山¶
寺鮑置酒命妓韋見鮑有欲馬之意曰能以人換乎鮑¶
遣四絃更衣而出韋以紫叱撥酬之俄有二客至以妾¶
換馬為題共賦一曰香煖深閨未厭夭桃之色風清廣¶
陌曾憐噴玉之聲一曰香散緑&KR1058;意已忘於鬢髮汗流¶
紅額愛無異於凝脂客自稱江淹謝莊也　五代史曰¶
<pb:KR3k0055_WYG_438-33a>¶
朱温愛寇彦卿賜以所乘愛馬一丈烏温圍鳳翔彦卿¶
乘馬馳突陣前温曰真神將也　范延光傳曰明宗問¶
延光馬數㡬何對曰騎兵三萬五千明宗撫髀歎曰吾¶
居兵間四十年自太祖至太原時馬數不過七千莊宗¶
取河北馬纔萬匹今有馬三萬五千匹而不能一天下¶
吾老矣馬多奈何延光因曰臣嘗計一馬之費可養歩¶
卒五人三萬五千匹馬十五萬兵之食也明宗曰肥戰¶
馬而瘠吾民吾所醜也　五代史曰劉旻據太原與契¶
<pb:KR3k0055_WYG_438-33b>¶
丹約為父子契丹以黄騮馬為聘後與周世宗戰髙平¶
敗獨乘黄騮馬以歸遂與黄騮治廏飾以金銀食以三¶
品料號自在將軍　儆戒録曰偽蜀渠陽鄰山有富民¶
王行思嘗養二馬愛之甚於他馬一日乘往本郡遇夏¶
潦暴漲舟子先渡馬回舟以迎王氏中流風起船覆其¶
馬自岸奔入駭浪接主蒼茫之中遽免沉溺　雲煙過¶
眼録曰元祐時于闐所貢鳳頭驄董氊進到錦膊驄天¶
駟監揀中秦馬好頭赤温溪所進照夜白李伯時畫為¶
<pb:KR3k0055_WYG_438-34a>¶
天馬圖　東坡志林曰余在岐下見秦州進一馬騣如¶
牛頷下垂胡側立倒傾毛生肉端番人云此肉騣馬也¶
乃知驄馬行肉駿磈礧當作肉騣耳　孔氏談苑曰神¶
宗有馬名小烏曾以曹太后所送珠鞍於神寧殿親試¶
之駕幸金明池回遂乘此鞍　蘇軾三馬圖賛引曰元¶
祐初西域貢馬首髙八尺龍顱而鳳膺虎脊而豹章出¶
東華門入天駟監振鬛長鳴萬馬皆瘖父老縱觀以為¶
未始見也　楓窗小牘曰徽廟有平日所愛小烏一日¶
<pb:KR3k0055_WYG_438-34b>¶
宣召其馬至御前馵足不肯進左右鞭之益鳴跳不如¶
調訓時圉人進曰此願封官耳上曰猴子且封供奉况¶
使小烏白身耶勅賜龍驤將軍然後帖然就轡　宋史¶
曰曲端有馬名鐵象日行四百里其被逮也連呼鐵象¶
可惜者數聲乃就逮　綱目曰岳武穆常入見帝從容¶
問曰卿得良馬否答曰臣有二馬日噉芻豆數斗飲泉¶
一斛然非精潔即不受介而馳初不甚疾比行百里奮¶
迅自午至酉猶可二百里褫鞍甲而不息不汗此其受¶
<pb:KR3k0055_WYG_438-35a>¶
大而不茍取力裕而不求逞致遠之材也不幸相繼以¶
死今所乘者日不過數升而秣不擇粟飲不擇泉攬轡¶
未安踴躍前驅甫百里力竭汗喘殆欲斃然此其寡取¶
易盈好逞易窮駑鈍之材也帝善其言　梅澗詩話曰¶
姚興嘗畜一馬名青獅子每親飼之若通其語言時取¶
斗酒投大盆中與馬同飲曰吾與汝同力報國紹興辛¶
巳之冬金主亮來寇尉子橋之戰大將王權先遁時興¶
為統領以所部四百騎抵敵凡十餘戰權不救援部將¶
<pb:KR3k0055_WYG_438-35b>¶
戴臯亦翫視不救遂與馬同歿於陣朝廷憫之厚䘏加¶
諡立廟淮甸有題絶句者云赤心許國自平時見敵捐¶
軀更不疑權忌臯庸皆遁走同時死難只青獅　桯史¶
曰淳熈間宿松叛民汪革有三馬號惺惺騮小驄騾曰¶
番婆子駿甚　齊東野語曰畢再遇兖州家將也開禧¶
中用兵累有功金人認其旗幟即避之始居於霅有戰¶
馬號黒大蟲駿駔異常獨三翁能御之再遇既死其家¶
以鐵絙羈之圉中適遇嶽司迎神聞金鼓聲意謂赴敵¶
<pb:KR3k0055_WYG_438-36a>¶
於是長嘶奮迅斷絙而出其家慮傷人命健卒十餘挽¶
之而歸因好言戒之曰將軍已死汝莫生事累吾家馬¶
聳耳以聽汪然出涕喑啞長鳴數聲而斃　桯史曰九¶
江校王成者於淮上得病騟養之後惟成得乘也嘉定¶
間成為峒寇李元礪所殺馬悲鳴屍側賊將異而取之¶
為元礪弟所得馳騁良愜其意后乘之以犯永新柵我¶
軍出迎騟識旌旗亟馳賊覺有異大呼勒挽不止擊以¶
鐵槊胯為盡傷騟不復顧冒陣以入遂執之以徇於軍¶
<pb:KR3k0055_WYG_438-36b>¶
軍士鼔噪争奮遂敗之居二日騟病傷不秣而死　遼¶
史曰鈕掄尼嚕衮善識馬常行郊野見數馬跡指其¶
一曰此竒駿也以已馬易之果然　金史曰景祖有黄¶
馬獨乘如意景祖歿遼貴人爭欲得之世祖弗與曰難¶
未息也馬不可以與人遂割其兩耳謂之禿耳馬遼人¶
乃弗取　元史曰王珣年三十餘遇一道士謂之君相¶
甚竒他日因一青馬而貴珣未之信居歲餘有客以青¶
馬來鬻乃倍價買之後乘以戰進退周旋無不如意¶
<pb:KR3k0055_WYG_438-37a>¶
霏雪録曰大德十年西域貢千里馬其馬食肉每旦必¶
以羊肉酥油沙糖胡椒和飯秣之　周伯琦天馬行序¶
曰至正二年七月西域拂郎國遣使獻馬一匹髙八尺¶
三寸修如其數而加半色漆黒後二蹄白曲項昂首神¶
俊超逸視他西域馬可稱者皆在髃下殆古所謂天馬¶
耶金勒重轡馭者其國人黄髮碧眼言語不通以意喻¶
之凡七度海洋始達中國上御慈仁殿臨觀稱歎命育¶
於天閑飼以肉粟酒湩勅翰林學士庫庫命工畫者圖¶
<pb:KR3k0055_WYG_438-37b>¶
之直學士揭徯斯為之賛　逐鹿記曰李文忠北征患¶
渴所乘馬以足跑地泉隨湧出三軍頼之乃為文殺牲¶
以祭　羅汝敬龍馬賦序曰永樂十八年青州諸城縣¶
産龍馬其鱗甲鬐鬛龍也文臆頳尾形色光彩走趨意¶
態亦皆龍也郷氓告於有司而獻之　方州雜録曰先¶
朝西域貢馬髙九尺餘頸與身等昂舉若鳳京師多有¶
畫本景泰末西域進白馬髙如之頸亦類焉後足脛節¶
間有二距毛中隱若鱗甲陶九成所記松雪所圖六蹄¶
<pb:KR3k0055_WYG_438-38a>¶
此類也天順中復見之御馬監坊沙道上但不受羈&KR0919;¶
不知日行㡬何也造物竒偏固有異常是不可與柳宗¶
元疑八駿圖為妄者並論¶
　　馬三¶
原青龍　白兔(吕氏春秋曰伊尹説湯曰天子不得至/味故須青龍之匹遺風之乘髙誘注曰)¶
(皆馬名也疾若比遺風也景崔豹古今注曰秦始/皇有七名馬追風白兔躡  追電飛翮銅雀晨鳬)　如¶
龍　似鹿(上詳馬二東觀漢記/  下詳馬二韓子)　歕玉　流珠(穆天子/傳曰天)¶
(子東遊於黄澤宿於曲洛曰黄之沲其馬歕沙皇人威/儀黄之澤其馬歕玉皇人夀穀  傅休奕乘輿馬賦曰)¶
<pb:KR3k0055_WYG_438-38b>¶
(揮沫成霧/流汗如珠)　千里　九逸(上詳馬二史記賈捐之上/書  下詳馬二西京雜記)¶
朱翼　縞身(黄帝龍馬頌曰夫龍馬之所出於太蒙之/荒域分虞淵之幽濬通天光之所極生河)¶
(海之濵涯被華文而朱/翼  下詳馬一山海經)　地精　坤象(上詳馬一春秋/説題辭  周易)¶
(曰坤元亨利牝馬之貞王弼文言注曰/以龍序乾以馬明坤隨事義而取象也)　翹陸　奔踶¶
(上詳馬一莊子負漢書曰馬或奔踶/致千里士或有  俗之累而致功名)　奔霄　追電(王/子)¶
(年拾遺記曰周穆王即位廵行天下取八龍之駿一名/絶地足不踐土二名翻羽行越飛禽三名奔霄夜行萬)¶
(里四名越影逐日而行五名踰暉毛色炳曜六名超光/一形十影七名騰霧乘雲而奔八名挾翼身有肉翅)¶
(下詳白/兔注)　騂騏　騄駟(上詳馬二毛詩王史記造父以/善御幸於周穆  得驥温驪驊)¶
<pb:KR3k0055_WYG_438-39a>¶
(騮騄耳之駟西/廵狩樂而忘歸)　麟形　雞目(張駿山海經圖畫賛曰/敦山有獸其名為穀麟)¶
(形一角目尚書大傳曰散宜生之犬戎氏取美馬驄身/朱鬛雞  者取九六焉陳於紂之庭紂出見之還而觀)¶
(之曰此何人也散宜生遂趨而/進曰臣西番之臣昌之使者)　驎騮　騏驥(上詳馬/二史記)¶
(東方朔傳騄孫卿子曰驊騮/騏驥纖離  耳古之良馬也)　引重　代勞(易經服牛/乘馬引重)¶
(致逺以利天下以鹽鐵論曰庶/人之有馬者足  代勞而已)　班政　作歌(月令曰/季秋天)¶
(子乃教於田獵以習五戎班馬政又周禮曰廋人掌十/二閑之政  漢書曰太初四年李廣利為貳師將軍伐)¶
(大宛得汗血馬作/西極天馬之歌)　房精　震象(原注曰馬房星之精/  下詳馬一易説卦)¶
　在坰野　歸華山(上詳馬二毛詩不書歸馬/于華山之陽示  復用也)　志千¶
<pb:KR3k0055_WYG_438-39b>¶
里　價十倍(曹孟德樂府曰老驥伏櫪志在千里馬春/秋後語曰蘇代說淳于髠曰有賣駿  者)¶
(比三日立於市人莫市乃見伯樂還/而視之去而顧之一旦而價十倍)　蹋石　過都(大/宛)¶
(有天馬蹋石有迹國賢臣頌駕齧/膝驂乘黄過都越  蹶如歷塊)　金埒　玉珂(世説/曰王)¶
(武子好馬買地試馬編錢匝地/時人謂之金埒  下見簡文詩)　口錢　肉矢(漢昭帝/詔無斂)¶
(今年馬口錢注時有百口出斂所謂租及六畜右檀弓/曰魯莊公及宋人戰於乘丘縣賁父御卜國為  馬驚)¶
(敗績縣賁父遂死之圉人浴馬/有流矢在白肉公曰非其罪也)　泛駕　局轅(漢書曰/泛駕之)¶
(馬亦在御之而已言有逸氣不循軌駒/漢武謂鄭當時曰何乃局促如轅下)　食苖　踐葵¶
(詩經皎皎白駒食我場苖縶之維之以永今朝使魯漆/室邑之女曰昔有客過繫馬園中馬逸踐予葵  予終)¶
<pb:KR3k0055_WYG_438-40a>¶
(歲不飽葵/詳賢女注)　毛縮　齒平(西京雜記曰元封二年大雪/牛馬皆踡縮如蝟  下詳馬)¶
(二史/記注)　垂耳　傷骨(弔屈原文曰驥垂兩耳伏鹽車兮/  魏陳琳詩曰飲馬長城窟水寒)¶
(傷馬/骨)　既差　勿逐(詩經既差我馬注差擇也/  易經喪馬勿逐七日得)　綱惡¶
　旌繁(周禮綱惡馬綱係也旌左傳有不腆/先人之産馬其可稱  繁乎稱舉也)　惜一¶
量三(史記東胡求冒頓千里馬羣臣曰匈奴寶也勿與/冒頓曰與人鄰國奈何惜一馬  周禮夏官馬質)¶
(掌質馬量三物一曰戎馬二曰田馬三/曰駑馬皆有物價注云物色也價直也)　異産　平價¶
(左傳晉惠公與秦戰乘鄭小駟慶鄭曰古者大事必乘/其産生其水土知其出入安其教訓而服習其道惟所)¶
(納之無不如志今乘異産從諸戎事及懼而變將與人/易亂氣狡憤隂血周作張脉僨興外强中乾進退不可)¶
<pb:KR3k0055_WYG_438-40b>¶
(周旋不能君必悔之弗聽及戰公戎馬旋濘而止牝漢/書元狩五年天下馬少平牝馬匹二十萬注貴平  馬)¶
(價欲使人/競畜馬)　去害　求良(莊子曰黄帝遇牧馬童子請/問為天下童子曰夫為天下)¶
(者奚以異乎牧馬者哉亦但去其/害馬者而已矣  下詳馬二列子)　乘肥　騁怒(論語/乘肥)¶
(馬馬左傳林楚/怒  及衢而騁)　因風逸　踣地鳴(風馬牛因風而逸/  下詳馬二呉録)¶
　上虞坂　走章臺(騏驥駕鹽車上虞坂見伯樂而長/鳴知其識已  張敞傳曰敞為京)¶
(兆尹罷朝走馬章臺街自以便面拊馬注便面若/今沙門持竹扇為不欲見人也言敞無威儀也)　惜¶
障泥　走長楸(世説曰王濟乘馬不肯渡水濟曰是必/惜連乾障泥去之乃渡杜預曰王濟有)¶
(馬癖走曹植名都/篇曰  馬長楸間)　濘而止　淖不駕(上詳異産注少/韋少翁傳曰)¶
<pb:KR3k0055_WYG_438-41a>¶
(翁以列侯侍祀當晨入廟天雨淖不駕駟/馬車而騎至廟下有司劾之數人皆削爵)　塞上失¶
岐下亡(上詳馬二淮南子之秦穆公亡善馬岐下野人/共得食之吏欲法  公曰君子不以畜害人)¶
　求林下　飲廏中(詩經爰喪其馬于以求之于林之/下  晉王尼為䕶軍府事王澄胡)¶
(母輔之等持羊酒訪之尼時給府養馬輔之/等入坐於馬廏中炙羊飲酒醉飽不見䕶軍)　自斬芻¶
　不食粟(第五倫為㑹稽守自斬芻粟/左傳季文子相魯馬不食)　相失痩　養¶
獨肥(文子相馬失之痩馬漢書曰金日磾輸黄門養馬/久之武帝游宴見  後宫滿側日磾牽馬過獨不)¶
(竊視養/又肥好)　不蚤剪　果先鳴(禮大夫違乘髦馬不蚤剪/謂不鑿也  下詳馬二抱)¶
(朴/子)　始駕　右牽(學記始駕馬者反之車在馬前謂使/見而調習之  曲禮效馬效羊者右)¶
<pb:KR3k0055_WYG_438-41b>¶
(牽/之)　執靮　循軌(少儀馬則執靮/  下詳泛駕注)　黒脊　朱尾(内則/馬黒)¶
(脊而般臂漏音婁臭不可食鬛左傳宋公子/地有白馬四公取而朱其尾  以與向魋)　盟功臣¶
　換愛妾(漢髙帝刑白馬而盟功/臣  下見庾肩吾詩)　反為駒　可市駮¶
(詩老馬反為駒/  試可市駮)　擊鐘　曳練(漢張氏以馬醫擊鐘/下詳馬二韓詩外傳)¶
齒色　蹄噭(齒歲也色毛也口史/記曰蹄噭千噭  也)　契需　佶閑(周禮/行數)¶
(千里不契需傷倦也言其/善御也  詩既佶且閑)　還官　復卒(漢時官假馬/每歲三而歸)¶
(及息十以率一注令人畜官牝馬三歲歸之十/每還官一駒  食貨志人有馬一匹復卒三人)　乘牸¶
牝　養惡齧(漢景時街巷阡陌馬成羣乘牸牝者不得/聚㑹  任安田仁俱為衛將軍舎人家貧)¶
<pb:KR3k0055_WYG_438-42a>¶
(家監使養惡齧馬兩匹田仁竊言監不知/人哉任安曰將軍尚不知何乃家監也)　騋牝　駟¶
驖(詩騋牝三千/又駟驖孔阜)　作廏　壞舘(上詳馬二左傳開漢書/公孫𢎞為宰相  東閣)¶
(以延賢人至公孫賀劉/屈氂時壞以為馬廏)　其風　非性(書馬牛其風勿/敢越逐  犬馬)¶
(非士性/不畜)　用禳火　求唐肆(左傳宋火災用馬於四墉/墉城也城隂氣故以禳用)¶
(肆莊子曰求馬於唐肆注/  非停馬之處言旋過去)　行地　同皁(易牝馬地類/行地无疆)¶
(漢書牛/馬同皁)　傷吻敝策　馳城飛塹(聖主得賢臣頌曰庸/人之馭駑馬傷吻敝)¶
(䇿而不進瞞下/詳馬二曹  傳)　若䘏若失　載馳載驅(莊子徐無鬼/相馬直者中)¶
(繩曲者中鈎方者中矩圓者中規是國馬也而未/若天下馬天下馬有成材若䘏若失  下詩經)　蕭¶
<pb:KR3k0055_WYG_438-42b>¶
蕭馬鳴　駸駸載驟(俱詩/經)　分背相蹄　過門必騁(上/詳)¶
(馬一莊子華左傳宋左師為/已短策過  氏之門必騁)　墜以折臂　好而市骨¶
(羊祜字叔子人相其先墓當受命者祜斷其山岡相者/曰雖斷其岡猶有折臂三公俄而墜馬折臂後位至三)¶
(公知燕昭王以百金市駿骨/人  好駿馬不逺千里而至)　芻秣之式　銜轡之制¶
(周禮太宰以九式均節財用曰芻秣之式式用也謂財/之度數也芻秣養馬之米榖也  荀子法言曰夫騏驥)¶
(古之良馬也然必有銜轡之制兼之鞭/䇿之威加之造父之御然後日致千里)　𤣥黄虺隤¶
駑駘款段(詩陟彼髙岡我馬𤣥黄我馬/虺隤注並病也  下並羸馬)　牧師　校人¶
(周禮牧師掌牧地也/  下詳馬一周禮)　逐逐　肅肅(良馬逐逐俗下/詳馬一風  通)¶
<pb:KR3k0055_WYG_438-43a>¶
不問　有養(論語廏焚子退朝曰傷人乎不/問馬  又至於犬馬皆能有養)　教駣¶
訓騶(周禮廋人掌十有二閑之政教以阜馬/佚特教駣攻駒注駣駒也教以調習)　務滋¶
教擾(周/禮)　超越　陸梁(七命曰天驥之駿逸態超/越  下詳馬二朝野僉載)　善¶
驚　盡疥(左傳慶氏/之馬善驚)　戀主　齧人(廏律畜生齧人者/絆之躡人者截兩)¶
(耳/)　朱鬛　白顛(上詳朱尾注雅/下詳馬一爾)　八尺駥　千里駒¶
(上詳馬/一爾雅)　中黄　至駿(枚乘七發曰鍾岱之牡齒至之/駒前似飛鳥後類駏驉此天下)¶
(之至/駿也)　阜蕃　跔跳(楚辭曰當世豈無騏驥誠莫之能/善御見執轡者非其人故跔跳而)¶
(逺/去)　疲羸　蕃庶(晉康侯用/錫馬蕃庶)　在廏　伏皁　玉勒¶
<pb:KR3k0055_WYG_438-43b>¶
金羈　龍媒　驥子　權竒　蹀躞　追風　逐日¶
凌空　照地　黄金絡　青絲鞚　規行矩歩　竒毛¶
逸足　連錢之色　噴玉之聲　延首髙驤　擢足軒¶
峙　浮軒華軛　連鑣並驅　駔駿　騰駒　增遺風¶
　繞日(顔師古曰馬行疾每在風前故遺風於後得洞/冥記曰東方朔遊吉雲之地越扶桑之東  神)¶
(馬一匹髙九尺股裏有旋毛如日月狀如月者夜光如/日者晝光毛色如四時之變帝問朔曰是何獸也朔曰)¶
(昔西王母乘靈光之輦以適東王公之舍税此馬於芝/田而食芝草王公怒棄此馬於清津天岸臣至王公壇)¶
(因騎而返繞日三匝此馬入漢關關門猶未掩臣於馬/上睡不覺而至帝曰其名云何對曰因疾為名歩影朔)¶
<pb:KR3k0055_WYG_438-44a>¶
(當乘之如駑/蹇之驢耳)　閃電　逐星(隋書曰突厥大畏長孫晟/聞其號聲號為霹靂見其)¶
(走馬稱為閃電莊柳宗元答問且夫白/蟻緑耳之得康  也逐奔星先飄風)　渡江　陞甗¶
(綱鑑晉世有五馬渡江一馬化為龍之謡秦爾雅騉蹄/趼善陞甗注騉蹄如趼而健能上甗山也  時有騉蹄)¶
(苑/)　月精　火畜(上詳馬一春秋考異郵能雅俗稽言/曰馬禀火氣而生火不  生木故有)¶
(肝而無膽食其肝者死又曰午者馬之/宫五行肝膽屬木木死於午故無膽也)　毛龍　逸虎¶
(上見蘇軾九馬圖賛來傅休奕馳射馬賦曰耳/小易使鼻大勢怒往  若鷹鸇超騰如逸虎)　如鴨¶
　象龍(唐書曰初大將李萬江春本退渾部李抱玉送/回紇道太原從至潞州牧津梁寺地美水草馬)¶
(如鴨而健世所謂津梁種者歲入馬價數百萬云馮奉/世傳曰宣帝時至大宛得名馬象龍而還師古  言馬)¶
<pb:KR3k0055_WYG_438-44b>¶
(形似/龍者)　朱龍　紫燕(載記曰冉閔所乘赤馬曰朱龍日/行千里  尸子曰我得民而治則)¶
(馬有紫燕蘭/池秀騏逢騩)　赤駝　黄鵠(宋名臣言行録曰西夏有/豪酋號青面夜叉有駿馬)¶
(曰赤駝鳥黄子曰駿馬有晨風黄/鵠皆取  名馬言疾走若飛也)　翠龍　鐵獺(揚雄/賦曰)¶
(乘翠龍而超河兮陟西岳之嶢崤師古云翠龍穆天子/所乘馬也  宋陸友仁研北雜志曰梅聖俞有馬名鐵)¶
(獺/)　玉腕　丹髦(荆南節度使衛伯玉有馬名玉腕騮/杜甫有詩  崔鴻十六國春秋曰龜)¶
(兹居三十六國之中入其國見/天驥龍驤騕&KR1153;丹髦萬計盈廏)　黄耳　白額(穆天子/傳注曰)¶
(魏時鮮卑獻千里馬白色而兩耳黄名曰黄耳弟載記/曰武昭王暠嘗與吕光太史令郭黁及其同母  宋繇)¶
(同宿黁起謂繇曰君當位極人臣吕君有國/士之分家有騧草馬生白額駒此其時也)　取血¶
<pb:KR3k0055_WYG_438-45a>¶
進肝(穆天子傳曰辛丑天子渇於沙衍七萃之士髙奔/戎刺其左驂之頸取其清血以飲天子  燕丹子)¶
(曰太子有千里馬荆軻謂太子/曰千里馬肝美太子即進馬肝)　生角　無尾(物異志/曰漢文)¶
(時呉有馬生角右角三寸左角二寸未三十國春秋/西河張祚廏馬數十匹同時皆無尾  㡬祚遭禍)¶
食稼　噉鹽(淮南子曰孔子行道而息馬逸食人之稼/野人取馬子貢請往説之畢辭野人不聽)¶
(乃使馬圉往説之野人解馬而與之以元文宗時雲南/行省言亦乞不薛之地牧馬歲給鹽  毎月上寅日噉)¶
(之則俱/無病也)　吐珠　踣鐵(孔帖太和九年易定馬飲水吐/一珠因以獻之  杜甫詩曰踠)¶
(促蹄髙/如踣鐵)　望火　驚帆(青箱雜記曰皇祐嘉祐中士人/多馳騖請托一人號望火馬以)¶
(其奔趨未嘗暫息故也驚古/今注曰曹真有駛馬名  帆)　頓塵　絶影(黄魯直有/題李伯時)¶
<pb:KR3k0055_WYG_438-45b>¶
(畫頓塵馬詩馬魏書曰張繡降而復/反曹操所乘  名絶影為流矢所中)　大烏　小騅(廣/陵)¶
(妖亂志曰髙駢有所愛馬死圉人懼得罪求救於吕用/之用之乃入見駢曰隋將陳杲仁用之有事命之淮海)¶
(杲仁訴無馬令公大鳥且望一借頃刻廏吏報大烏忽/汗發駢徐應之曰吾以借陳司徒矣俄而告斃  桯史)¶
(曰金主完顔亮所/乘小騅名小將軍)　縑易　帛贖(張説監牧王毛仲頌/德碑曰自貞觀訖於)¶
(麟德四十年間至七十萬匹置八使以董之設四十八/監以掌之於斯之時天下以一縑易一馬秦漢之盛未)¶
(始聞也詩下詳/馬二韓  外傳)　饋友　奉神(上詳馬二東觀漢記獻/志怪曰晉明帝時有)¶
(馬者夢河神請之及至與帝夢同即投河以奉神始太/傅褚襃亦好此馬帝云已與河神及褚公卒軍人見云)¶
(乘此/馬矣)　助軍　給驛(孔帖李嗣業有宛馬十匹上於官/以助軍  李渤言驛馬多死憲宗)¶
<pb:KR3k0055_WYG_438-46a>¶
(詔出飛龍馬/數百給畿驛)　習拜　善鬭(上見後曹植表昆回紇傳/曰黠戛斯古堅  國也畜)¶
(馬至壯大以善/鬭者為頭馬)　解語　能言(異物志曰大宛馬有肉/角數寸或有解人語及)¶
(知音舞與鼔節相應又酉陽雜俎曰大/食國馬解人語  下詳馬二瑞應圖)　銜杯　立仗¶
(景龍文舘記曰中宗時殿中奏蹀馬之戲宛轉中律遇/作樂者飲酒以口銜杯卧而復起吐蕃大驚  譚賔録)¶
(曰李林甫固寵市權謂補闕杜暹曰君等獨不見立/仗馬乎終日無言而食三品芻豆一鳴則斥之矣)¶
扣車　垂鞚(三國典畧曰齊馮子琮被執於省内以弓/絃繫殺之使以庫車載其尸歸人無知者)¶
(子琮所乘之馬曳韁走以頭扣車狀如號哭見者異之/  異苑曰苻堅為慕容冲所襲堅馳騧馬墮澗追兵㡬)¶
(及計無所出馬即踟蹰臨澗垂鞚與堅堅不/能及馬又跪授焉堅攀之得登岸西走盧江)　躤柳¶
<pb:KR3k0055_WYG_438-46b>¶
看花(文昌雜録曰軍中以端午走馬謂之躤柳置天寶/遺事曰長安俠少毎到春時結朋聨黨各  矮馬)¶
(飾以錦韉金絡並轡於花樹下往來使僕/從執酒榼而從之遇好花則駐馬而飲)　獻頌　製¶
曲(文苑曰梁太清元年四月神馬出五月丁酉朔詔以/馬寶示羣臣簡文為皇太子獻頌  唐書樂志曰太)¶
(宗破竇建徳乘馬名黄驄/驃命樂工製黄驄疊曲)　上足　小歩(南史曰梁武/陵王紀在蜀)¶
(馬八千匹上足者置之内廏開寢殿以通之日落輒出/步馬  西域傳曰西域出小歩馬師古云即今所謂百)¶
(歩千跡/者也)　三花　六印(名畫要録曰開元天寶間多愛/三花飾馬三花者剪鬃為之瓣)¶
(白樂天詩曰舞衣裁四葉馬鬛剪三花是也右唐六典/諸牧監凡在牧之馬皆印印右膊以小官字  髀以年)¶
(辰尾側以監名皆依左右廂若形容端正擬送尚乘不/用監名二歲始稱則量其力又以飛字印印其左髀膊)¶
<pb:KR3k0055_WYG_438-47a>¶
(細馬次馬以龍形印其項左送尚乘者尾側依左右閑/印以三花其餘雜馬送尚乘者以風字印印左膊以飛)¶
(字印印左髀官馬賜人者以賜字印配諸軍/及充傳送驛者以出字印並印左右類也)　䟃𧽼¶
鬱屈(䩛馬䟃𧽼以騰擲矮朝野僉載曰唐郎中/張元一以唐波若  短目為鬱屈蜀馬)　小領¶
　枝蹄(爾雅曰小領盜驪領項也而又曰/昆駼枝蹄趼言馬蹄如牛  平)　銀杏　黄¶
芝(元稹詩曰借騎銀杏葉注云學士初入例/借飛龍馬  清賞録曰李白馬名黄芝)　旋毛¶
反睫(梅聖俞碧雲騢序曰碧雲騢者廏馬也莊獻太后/臨朝以賜荆王王惡其旋毛太后知之留以備上)¶
(閑為御馬第一世人以旋毛醜此以旋毛為貴雖貴矣/病可去乎  酉陽雜俎曰馬目赤睫亂及反睫白馬黒)¶
(目目白却視/並不可騎)　驌驦　䮂□(左傳馬融注曰驌驦烏也/馬似之  䮂□蕃大馬名)¶
<pb:KR3k0055_WYG_438-47b>¶
(□音旱/一音寒)　駻突　騏雄(刑法志曰漢俗已薄而行堯舜/之刑是猶以鞿而御駻突也)¶
(劉琬馬賦吾有駿馬名曰騏雄龍頭/烏目麟腹虎胸尾如雲彗耳如挿筒)　&KR1779;陟　頻伽(瑞/應)¶
(經曰佛生之日廏中白馬亦乳白駒曰&KR1779;陟本起經曰/其駒毛色純白騣鬐貫珠名為蹇持  呉郡疏曰支道)¶
(林好馬其最愛者名曰頻伽嘗飲/頻伽於橋下馬溲處忽生蓮花)　玊面騂　錦膊驄¶
(畫鑒曰曹霸人馬圖有紅衣美髥奚官飲玉面騂韓幹/八馬圖有奚官二人引連錢驄燕支驕  下詳馬二雲)¶
(煙過/眼録)　望雲騅　忽雷駮(國史補曰德宗幸梁御馬望/雲騅駕還飼以一品料暇日)¶
(牽而視之至必長鳴四顧若感恩狀人多圖之於酉陽/雜俎曰秦叔寶所乘馬號忽雷駮嘗飲以酒毎  月明)¶
(中試能𥪡越三領黒氊及/胡公卒嘶鳴不食而死)　九花虬　一丈烏(杜陽編/曰代宗)¶
<pb:KR3k0055_WYG_438-48a>¶
(命御馬九花虬並紫玉鞭轡以賜郭子儀即范陽節度/使李德山所獻額髙九寸毛拳如鱗頭頸鬃鬛真虬龍)¶
(也每一嘶則羣馬聳耳以身被九花文故名上往日出/獵不覺日暮去行宫四十里上令速鞭九花虬綏然如)¶
(三五里而已侍從奔驟無有及者真超/光趣影之儔也  下詳馬二五代史)　碧雲騢　玉¶
逍遥(玉壺清話曰宋太宗御廏一馬名碧雲騢口旁有/碧紋如雲騢格不甚髙日行千里太宗甚愛後帝)¶
(上賔悲鳴不食真宗遣從靈舉至永熙陵數日乃斃詔/瘞於桃花犬之旁  見聞録曰仁宗御馬名玉逍遥色)¶
(白圉人云馬行有尺度疾徐皆中節御者行速則以足/欄之一日燕王借乘即長鳴不行王怒還之帝以配南)¶
(城馬舖久之復/御其行如初)　試蟻封　驚彘突(晉記曰王濟之叔/湛宗族皆以為癡)¶
(濟有所乘馬甚愛之湛曰此馬雖快然力薄不堪苦行/近見督郵馬當勝此但芻秣不至耳平路無以别馬唯)¶
<pb:KR3k0055_WYG_438-48b>¶
(當於蟻封試之濟馬果倒躓乃服發韓子曰王子於期/為趙簡王取道爭千里之表其始  也伏溝中王子於)¶
(期齊轡筴而進之彘突/出於溝中馬驚駕敗)　窮則佚　驚不前(家語曰魯/定公問於)¶
(顔回曰子亦知東野畢之善御乎對曰善則善矣其馬/必佚後三日東野畢之馬佚兩驂曳兩服入於廏公召)¶
(顔回曰吾子何以知之對曰馬窮則佚陽三國典畧曰/西魏孝武索所乘波斯騮馬命太宰南  王躍之將舉)¶
(其鞍馬蹷而死日宴還宫至/後門馬驚不前捶之鞭折)　畫圖訪　執經求(上詳/馬二)¶
(符子以朝野僉載曰尹神童毎説伯樂令其子執馬經/畫像  求馬出見大蝦蟇謂父曰得一馬畧與相同而)¶
(不得具伯樂曰何也對曰其馬隆顱跌目脊郁縮但蹄/不如累趨耳伯樂曰此馬相跳擲不堪御也子笑乃止)¶
　借學士　害圉人(翰林志曰學士初入院賜馬一匹/謂之長借馬  孔帖曰柳公綽廏)¶
<pb:KR3k0055_WYG_438-49a>¶
(馬害圉人公綽令殺馬而祭之或曰/良馬可愛曰安有良馬而害人乎)　立呉山　投鸂¶
水(宋史曰金主乃宻隱畫工於奉使中俾寫臨安湖山/以歸為屏而圖已之像䇿馬於呉山絶頂題詩其上)¶
(有立馬呉山第一峯之句剄吕氏春秋曰/宋人有取道者其馬不進  而投之鸂水)　于闐龍¶
越睒駿(元世祖時于闐國獻馬曰二龍一曰鳳頭二曰/花滿川  南蠻傳曰越睒國之西多薦草産善)¶
(馬世稱越睒駿始生若羔歲中紐莎縻/之飲以米瀋七年可御日馳數百里)　飛越峰　撞¶
倒山(貴州志曰貴州養龍坑泓渟淵深靈物蔵其下當/春初放牝馬於岸已而雲物晦冥有物蜿蜒與馬)¶
(接必産龍駒元末夏明昇得一駿馬首髙九尺長丈餘/乘之如躡雲一塵不驚後以獻之賜名飛越峯  初政)¶
(録曰尹堅洪武中以勇力為直殿將軍外國貢天馬名/撞倒山奚官近之輒人立莫能鞚上以命堅堅立髙樓)¶
<pb:KR3k0055_WYG_438-49b>¶
(上使人引馬過其下投沙囊/四百斤壓之乃得施鞭轡)　主所惜　臣之師(獨異/志曰)¶
(曹彰偶逢駿馬愛之其主所惜也彰曰余有美妾可換/惟君所選馬主因指一妓彰遂換之馬號白鶻  鶴林)¶
(玉露曰唐明皇令韓幹觀御府所藏畫馬/幹曰不必觀也陛下廏馬萬匹皆臣之師)　在空谷¶
嘶冰原(毛詩曰皎皎白駒在彼空谷馬庾中/丞昭君詞曰冰原嘶代&KR2363;&KR2363;  名)　能盡力¶
　無留良(淮南子曰戎翟之馬皆可馳驅或逺或近惟/造父能盡其力  韓愈序曰伯樂一過冀北)¶
(之野而馬羣遂空伯樂知馬/遇其良輒取之羣無留良焉)　八坊　六廏(孔帖曰唐/置八坊於)¶
(岐邠等四境有保樂甘露等坊有又百官志左右仗廏/左曰奔星右曰内駒兩仗内又  六廏左飛右飛左萬)¶
(右萬東南/内西北内)　黧睂騧　白口騮(通鑑姚襄所乘馬曰黧/睂騧日行千里戰而馬)¶
<pb:KR3k0055_WYG_438-50a>¶
(倒秦兵擒之有水經注曰老宿諺/言赫連之世  駿馬名白口騮)　緑耳梯　吉祥座¶
(清異録曰江南後主同氣宜春王從謙常春日遊宫中/後圃妃侍覩桃花爛開意欲折而條髙小黄門取綵梯)¶
(獻時從謙乘駿馬擊毬乃引鞚至花底痛採芳菲顧謂/嬪妾曰吾之緑耳梯何如  又曰吉祥座杜重威馬也)¶
(肉胡牀景/延廣馬也)　龍鱗虺尾　鳳膺麟身(柳宗元龍馬圖賛/序曰明皇時靈昌)¶
(郡得異馬於河其狀龍鱗虺尾拳毛環目肉鬛居帝閑/二十年從封禪郊籍和鑾者數十事後帝西幸馬至咸)¶
(陽西入渭水化為龍泳游去不知所終色載記曰苻堅/時大宛獻天馬千里駒皆汗血朱鬛五  鳳膺麟身悉)¶
(反之乃命羣/臣作止馬詩)　尾皆叱蓬　耳如批竹(孔帖光啟二年/夏四月僖宗在)¶
(鳳翔馬尾皆叱蓬如篲叱怒貌/也  杜甫詩頭上鋭耳如批竹)　非子善養　大丙能¶
<pb:KR3k0055_WYG_438-50b>¶
御(周孝王時惡來之後有非子者好馬善息養之王命/主馬汧渭之間馬大蕃息  淮南子曰鉗旦大丙之)¶
(御也除轡銜去韅鞅/馬莫使而自走也)　得之赤岸　充於黄門(唐書曰/唐初得)¶
(隋馬三千於赤岸澤徙之隴右用太僕少卿張萬歲領/羣牧自貞觀至麟德四十年馬七十萬六千匹  漢書)¶
(曰孝武之世聞天馬葡萄則通大宛安息/自是之後龍文魚目汗血之馬充於黄門)　千里將軍¶
　四足仙人(清異録曰王昶傾金錢市名馬五匹各有/位號曰金鞍使者千里將軍致逺侯渥洼)¶
(公驥國公拾又曰魯人東野賔王適呉至盱眙村店使/僕夫糴米  薪俱未來而馬已脱鞍觧絡飽於芳草矣)¶
(賔王羡歎曰緑耳公爾為/四足仙人我是兩脚餓鬼)　赤蛇出鼻　蒼蠅託髮(靈/鬼)¶
(志曰陳安常乘一馬駿快非常後馬死雙赤蛇出其鼻/  漢張敞書曰蒼蠅之飛不過十歩自託騏驥之髮乃)¶
<pb:KR3k0055_WYG_438-51a>¶
(乘千里/之路)　蹄間三尋　足有二距(張儀曰秦馬之良探/前趹後蹄間三㝷)¶
(酉陽雜俎曰太宗十驥中決波騟者近後足有距走歷/門三限不躓上尤惜之又老學庵筆記曰興國中靈州)¶
(貢馬足有二距其後靈州陷於西戎宣和/中燕山府貢馬亦然而北邊之禍遂作)　産頗黎穴¶
　飲屈産泉(唐書曰吐火羅國有頗黎山南窟穴中有/神馬繫牝馬於其側時産名駒皆汗血焉)¶
(泉寰宇記曰晉石樓有屈産泉相傳昔有白馬母飲兹/  生得龍駒春秋曰晉屈産之乘蓋此地生良馬也)¶
　桃文之乘　蒲梢之歌(韓非子曰延陵卓子乘蒼龍/桃文之乘鈎飾在前錯綴在)¶
(後馬欲前則鈎飾禁之欲退則錯綴貫之馬因旁出因/下抽刀而刎其脚造父過而為之泣涕  史記樂書曰)¶
(武帝伐大宛得千里馬名蒲梢乃/作歌西域贊注曰尾如蒲梢也)　毛垂至地　聲若¶
<pb:KR3k0055_WYG_438-51b>¶
頹山(洞冥記曰畢勒國有小馬如駒日行千里毛垂至/地東王公嘗乘此馬朝發湯泉日飲虞淵一日一)¶
(夕往返七八度二沈約宋書曰鮮卑二子長曰吐谷渾/次曰若洛廆後  部俱牧馬馬鬭相傷廆怒讓渾渾曰)¶
(鬭在馬而怒及人耶乖别甚易今當去汝萬里於是擁/馬西行廆悔悟遣舊父老及長吏追渾令還渾曰吾是)¶
(卑庶理無並大今以馬致别乃天所啟諸君試擁馬令/東馬若還東吾當相隨去即使二十騎遮馬令迴馬迴)¶
(不盈三百歩歘然悲鳴西走/聲若頹山如是者十餘回云)　應範中圖　頓鞿絶絆¶
(上見後謝莊舞馬賦賦西河舊事曰漢武伐大宛得天/馬有角為竒故漢武  天馬之歌胡馬感北風之思遂)¶
(頓鞿絶絆驤首而馳晨發京城食時至燉煌北塞山下/嘶鳴而去因名其處為候馬亭今晉昌及馬蹄谷山上)¶
(馬跡若踐泥中/有自然之形)　不疑駑良　能辨優劣(韓子曰廢齒/吻形容伯樂)¶
<pb:KR3k0055_WYG_438-52a>¶
(不能以别馬授車就駕而觀其末塗則臧獲不疑駑良/  集異記曰寧王方集賔客鬻馬牙人麴神奴者詣呈)¶
(二馬一索千緡一索五百寧王於堂中閲試如言付之/座客視之不相上下莫測其價之懸殊即令鞭轡馳驅)¶
(往復數回謂座客曰辨其優劣否皆曰不知寜王指千/緡者曰此馬緩急百返蹄下不起纖埃復指五百緡者)¶
(曰此馬往來十過足中頗生塵埃/以此苐其價之髙下座客乃服)　歷險超塹　服軏¶
就犂(淮南子曰夫馬之為草駒之時跳躍揚蹄翹尾而/走人不能制及至圉人擾之良御教之則雖歷險)¶
(超塹弗敢辭也一鹽鐵論曰馬以代勞故行則/伏軛止則就犂  馬伏櫪當中家六口之食)　嘘天¶
陸野　劚山抉壑(魏慕容紹宗檄梁境内曰虎班龍文/之逸蘭池蒲梢之駔噓天陸野躡影)¶
(追風厲柳宗元集曰晉國多馬四散惝恍開合萬狀喜/者鵲  怒者人搏決然奔躍千里相角風鬃霜鬛劚山)¶
<pb:KR3k0055_WYG_438-52b>¶
(抉壑耳揺層雲腹梢衆/木寂寞逺遊不夕而復)　長尾風生　逸足電發(漢天/馬歌)¶
(曰尾蕭梢兮朔風起蓋良馬尾之長者蕭梢然揺動可/起朔風  傅休奕乘輿馬賦曰劉備初降太祖賜之驄)¶
(馬使自至廏選之歷名馬數百莫可意者次之下廏有/的顱委棄莫視痩瘁骨立備獨撫而取焉衆咸笑之馬)¶
(超破蘇氏塢塢中有駿馬百餘匹自超以下爭取肥好/者而將軍龎德獨取一騧馬形觀既醜衆亦笑之其後)¶
(備奔荆州超戰渭南逸足/電發追不可逮衆乃服焉)　七日超母　四游課駒(孟/康)¶
(曰駃騠駿馬也生七日而超其母課雅俗稽言曰牝馬/稱課馬出唐六典凡馬四游而課  者計其駒犢也馬)¶
(之駒上旬生者行先母中旬生/者行並母下旬生者行在母後)　受精皎月　弄影星¶
河(上張協七命天廣韻曰房駟之精降為驪騂絡/黄金之羈浴  池之波鼓鬛雲衢弄影星河)　擅¶
<pb:KR3k0055_WYG_438-53a>¶
　芻水之利　免跋渉之苦(韓子曰王子於期為駙駕轡/筴不用而擇欲於馬擅芻水)¶
　(之利也然馬過於圃池而駙馬敗者非芻水之利不足/也德分於圃池也  獨異志曰唐韓幹善畫馬閑居之)¶
　(際忽見一人黒冠朱衣而至曰吾鬼使也聞君善畫良/馬願賜一匹幹立畫焚之數日因出有人揖而謝曰蒙)¶
　(君惠駿足免為山水跋渉之苦亦有以酬勞明/日有人送素縑百匹不知其來幹收而用之)　聚如¶
　花散如雪　鞍如山轡如組(張説牧監頌曰山崆峒兮/水嗚咽泉噴玉兮草汗血)¶
　(聚如花兮散如雪翔劉禹錫文曰我䇿垂空我鑣方揚/振鬛軒昂僑如飛  翹翹其雄也我鞍如山我轡如組)¶
　(弭尾容與宛若孤處靡靡其柔也夷則沮洳髙則嶮巇/虎咆空林䰥鬬荒馗風雨孤征簡書之威俾予弗顚吾)¶
　(馬焉依屑屑其/勞也非德而何)　走險鹿駭　望雲龍驤¶
<pb:KR3k0055_WYG_438-53b>¶
　¶
　¶
　¶
　¶
　¶
　¶
　¶
御定淵鑑類函巻四百三十三¶
