# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.662516
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR3k0055_WYG_126-1a>¶
　欽定四庫全書¶
御定淵鑑𩔖函卷一百二十一¶
　　封爵部四(徙封并異域降附封遜婦人封/命婦  入  爵封    讓封)¶
　　　徙封一¶
　增南郡　西華(文獻通考曰彭城靖王恭永平九年賜/號靈壽王十五年封為鉅鹿王建初三)¶
　(年徙封江陵改南郡為國為又曰淮陽頃王昞永平五/年封常山王建初四年徙  淮陽王以汝南之新安西)¶
　(華益淮/陽國)　平項籍　擊陳豨(文獻通者曰韓信既取齊/四年立信為齊王五年平)¶
　(項籍徙信為椘王都下邳有又曰琅邪營陵侯劉澤髙/祖從祖昆弟也以擊陳豨  功髙后七年封琅邪王文)¶
<pb:KR3k0055_WYG_126-1b>¶
　(帝元年徙/澤為燕王)　廢中山　制藩國(文獻通考曰沛獻王輔/建武十五年封右馮翊)¶
　(公十七年郭后廢為中山太后徙輔為中山王豎又曰/陳思王傳時法制待藩國既自峻廹察屬皆賈  下才)¶
　(兵人給其殘老大數不過二百人又植以前/過事復減半十一年中三徙都常汲汲無歡)　平髙麗¶
　　禦宋師(冊府元龜曰髙宗總章元年成國公契苾何/力徙封梁國公賞平髙麗之功也  續文獻)¶
　(通考曰遼耶律隆運本姓韓名徳譲統和中賜姓名皇/太后稱制總宿衛事從太后禦宋師有功封椘國公後)¶
　(進王齊又從太后南征/許宋成而還徙王晉)　深入賊陣　㓜養宫中(冊府/元龜)¶
　(曰淮陽王道元髙祖從父兄子也擊哈達戰没太宗毎/追痛之常從容謂侍臣曰道元始終從朕深入賊陣所)¶
　(向必剋惜其㓜少力不遂心及難平後以其弟武都王/道明徙封於淮陽國  續文獻通考曰遼耶律達魯徳)¶
<pb:KR3k0055_WYG_126-2a>¶
(讓弟㓜養宫中授小將軍重熈初封漆水郡王後封/混同郡王清寧初徙王鄧以年老乞骸骨更王椘)¶
致仕改封　年老更王(冊府元龜曰豆盧寛為左衛大/將軍陳縣公以年老致仕改封)¶
(芮國公中下詳/㓜養宫  注)¶
　　徙封二¶
増徙王菑川(文獻通考云興居齊悼恵王子文帝二年/封濟北王三年謀反自殺上憫濟北分齊)¶
(為六國盡封悼恵王諸子以安都/侯志為濟北王復徙王菑川地)　徙王江都(又云易/王非景)¶
(帝子以前二年立為汝南王吳椘/反討平之徙王江都治故吳國)　衡山王不應吳椘¶
徙王濟北(又云淮南厲王之子勃封衡山王吳椘反/以書招勃不應景帝嘉之徙封濟北王)¶
<pb:KR3k0055_WYG_126-2b>¶
徙王山陽定陶(又云共王康元帝子元光三年立為濟/陽王六年徙為山陽王八年徙王定陶)¶
　原舂陵下濕減邑内徙(東觀漢紀舂陵宗室傳云舂/陵孝侯以舂陵地勢下濕有)¶
(山林毒氣上書求減邑内徙元/帝徙之南陽猶以舂陵為國)　増徙為齊王(文獻通/考云建)¶
(武二年立縯長子章為太/原王十一年徙為齊王)　襄邑徙封成陽(又云劉求/更始長子)¶
(更始䧏赤眉為謝祿所殺明年求兄弟與母詣洛/陽帝封求為襄邑侯奉更始祀後徙封成陽侯)　原¶
樊宏封壽張(東觀漢紀樊宏封長羅侯建武十三年/徙都尉封謝侯十五年徙封壽張侯)¶
陰傅徙封期思(又曰陰傅封㶏彊侯七年以㶏彊/屬西徙封于丹陽為期思侯也)　増¶
徙封父城新息(文獻通考云朱浮沛國蕭人以從光武/定北邉建武二年封舞陽侯食三縣後)¶
<pb:KR3k0055_WYG_126-3a>¶
(徙封父城侯二十/年徙封新息侯)　遺詔徙為陳王(又云陳敬王羡永/平三年封廣平王)¶
(七年徙為西平王肅宗崩/遺詔徙為陳王食淮陽郡)　徙封魯陽鄊侯(又云陵陽/侯丁綝潁)¶
(川定陵人王莾末世祖畧地潁陽綝説其宰䧏後征伐/有功封定陵新安郷侯後徙封陵陽建初四年徙封魯)¶
(陽鄊/侯)　子楷嗣徙封(又云魏任城威王彰建安二十一/年封鄢陵侯黄初二年晉爵為公)¶
(三年立為任城王子楷嗣徙封中牟五年改封任城/縣太和六年復改封任城國正始七年徙封濟南)¶
范陽徙封宛侯(又云彭城王據建安十六年封范陽侯/二十二年徙封宛侯黄初二年進爵為)¶
(公三年為章陵/王又徙義陽)　徙譙縣鄄城沛(又云沛穆王林建安/十六年封饒陽侯二)¶
(十二年徙封譙黄初三年為譙王五年/改封譙縣七年徙鄄城太和六年徙沛)　壽春徙封汝¶
<pb:KR3k0055_WYG_126-3b>¶
陽弋陽(又云椘王彪建安二十一年/封壽春侯徙封汝陽弋陽)　渤海徙太原(又/云)¶
(晉太原成王輔孚子武帝受/禪封渤海王復徙為太原王)　汝陰徙扶風(又云扶風/武王駿宣)¶
(帝子武帝踐阼進封/汝陰王後徙封扶風)　出繼徙封(又云東萊王蕤攸子/出繼遼東王定國從)¶
(徙封東/萊齊王)　始平徙椘(又云椘隱王瑋武帝第五/子初封始平王後徙椘)　杜伏¶
威徙封吳王(册府元龜云唐髙祖武徳二年和州賊帥/杜伏威䧏授和州總管封椘王三年徙封)¶
(吳/王)　例改遼西(續文獻通考云遼陽晳安次人擢進士/乙科清寜初封趙國公咸雍初再徙齊)¶
(晉又封趙王太康/中例改遼西郡王)¶
　　徙封三¶
<pb:KR3k0055_WYG_126-4a>¶
增冊文唐岑文本册越王泰改封魏王文曰昔在哲后¶
受命君臨並建茂親以為藩衞然則古之列國今之按¶
部循名或異立政是同皆所以共治黎元俱奬王室克¶
隆鼎祚咸悉由之惟爾越王泰生而韶敏㓜而好學樂¶
善不倦才徳日新地則維城禮優分器惟彼三魏實號¶
五都非親勿居夾輔攸屬是用改封魏王傳之子孫長¶
為藩翰¶
　　異域䧏附封一¶
<pb:KR3k0055_WYG_126-4b>¶
増知歸　乞號(文獻通考曰吐谷渾阿豺兼并氐羗地/方數千里號强國昇西强山觀墊江源)¶
(問于羣寮曰此水流更有何名由何郡國入何水也其/長史曾和曰此水經仇池過晉壽出宕渠始號墊江至)¶
(巴郡入江渡廣陵會于海阿豺曰水尚知歸我獨無所/歸乎乃遣使南通宋獻方物宋少帝封為澆河公  又)¶
(曰于闐嘉祐八年遣使貢方物以其國王為特進歸忠/保順&KR2091;麟黒韓王于闐謂金翅鳥為&KR2091;麟黒韓王可汗)¶
(之訛使言其/王乞此號去)　獨悟　先䧏(冊府元龜曰唐太宗貞觀/四年詔突利可汗阿史那)¶
(什鉢苾志懐英果識機能斷情深獨悟實唯先覺往在/北蕃位地兼重早知慕義特布欵誠可封北平郡王)¶
(又曰髙宗總章元年破髙麗以僧/信誠為銀青光祿大夫賞先䧏也)　歸義　成功(冊府/元龜)¶
(曰髙祖武徳元年突厥曷婆那可汗自宇文化及所來/降封為歸義王  又曰徳宗建中元年冊回紇頓為武)¶
<pb:KR3k0055_WYG_126-5a>¶
(義成功/可汗)　懷義　奉化(冊府元龜曰天寳十四載以投/䧏蘇毗王子悉諾邏封懐義王)¶
(賜姓李名忠信野又曰晉髙祖天福四年制曰回紇可/汗仁美雄臨朔  虔奉中朝一方之烽燧蔑聞萬里之)¶
(梯航繼至宜/封奉化可汗)　罷射雕　遣貢象(冊府元龜曰中宗景/龍二年髙麗吐谷等)¶
(儲蓄降附制曰將軍遇義永罷射雕使者迎降果聞乘/傳宜開土宇之封式盛疆場之制  續文獻通考曰陳)¶
(日照安南國王景定三年叛䝉古傳位于/子光昺遣使貢象詔封光昺為安南王)　突厥内附¶
　蒙古來歸(冊府元龜曰唐髙祖武徳元年突厥冒婆/那可汗弟闕可汗遣使内附帝厚加慰撫)¶
(拜為吐焉過拔闕可汗定續文獻通考曰李璮全之子/為蒙古江淮大都督景  三年以京東來歸詔封為齊)¶
(郡王復其/父官爵)　悔過入朝　改名稱賀(孔帖曰突厥黙啜/請和武后詔將軍)¶
<pb:KR3k0055_WYG_126-5b>¶
(閻知微冊可汗持節往黙啜又遣使謝知微遇諸道即/與緋袍銀帶田歸道諫曰鹵背恵且積年今悔過入朝)¶
(宜待天㫖而知微擅賜使朝廷何以加之宜勅初服須/天子命后從焉  冊府元龜曰晉髙祖天福六年制曰)¶
(髙麗王建守三韓之重地定百濟之强鄰遣猶子以來/朝改名臣而稱賀慕予正朔用舉徽章可封髙麗王)¶
始棄吐蕃　請復南詔(冊府元龜曰徳宗建中四年封/東蠻鬼王驃旁等為和義順正)¶
(等郡王驃旁等自䧟嶲州臣于吐蕃絶朝貢者二十餘/年及是劔南節度韋臯招誘之始棄吐蕃來朝特封郡)¶
(王羅又曰南詔異牟尋即雲南王閤羅鳯之孫天寳中/閤  鳯北臣吐蕃命為贊普給以金印卒異牟尋嗣立)¶
(至是乃去吐蕃所立帝號請復南詔舊名帝/嘉之賜以金印銀窠其文曰貞元冊南詔印)　請勒兵¶
以赴　俱守節不從(冊府元龜曰髙宗即位吐蕃贊普/弄贊致書長孫無忌云上初即位)¶
<pb:KR3k0055_WYG_126-6a>¶
(若臣下有不臧之心者請勒兵以赴之并獻金銀珠寶/十五種請置太宗靈座之前於是進封賔王  又曰開)¶
(元六年遣使冊立烏長國王骨咄國王俱立國王三國/在安西之西與大食鄰境大食煽誘為虐俱守節不從)¶
(潛布欵誠於朝/廷帝深嘉之)¶
　　異域降附封二¶
原春秋潞子之爵(漢功臣表序云昔書稱蠻夷率服詩/云徐方來同春秋列潞子之爵許其)¶
(慕諸/夏也)　漢興弓髙之封(又云漢興至于孝文時乃有弓/髙襄城之封雖自外徕本功臣)¶
(後/)　離狄内附嘉之稱爵(應劭注漢功臣表序云潞子列/離狄内附春秋嘉之稱其爵)¶
(諸盟/㑹間)　徐盧以匃奴王降侯容城(漢孝景功臣表云容/城擕侯徐盧以匃奴)¶
<pb:KR3k0055_WYG_126-6b>¶
(王降侯/七百户)　匈奴䧏漢侯之勸後(漢匈奴王徐盧等五人/降漢景帝欲侯之亞夫)¶
(曰彼皆王䧏之不可上曰/丞相議不可用乃皆封侯)　南越桂林監諭民䧏侯湘¶
成(漢孝武功臣表曰湘成侯監居翁以南越桂林監聞/漢兵破番禺諭歐駱民四十餘萬降侯八百三十戸)¶
得南粤王建徳封海常侯(漢書南粤傳云其校司馬/蘇𢎞得建徳為海常侯)¶
得南粤相呂嘉封臨蔡侯(又云粤郎都稽/得嘉為臨蔡侯)　殺東粤王¶
餘善封東成侯(又閩粤傳云粤故建成侯敖與繇王居/股謀殺東粤王餘善封居股東成侯敖)¶
(開陵/侯)　斬西于王封下鄜侯(又云故歐駱將左黄同/斬西于王封為下鄜侯)¶
殺朝鮮王右渠封澅清侯(又朝鮮傳云尼谿相參乃使/人殺朝鮮王右渠來䧏封參)¶
<pb:KR3k0055_WYG_126-7a>¶
(為澅清/侯也)　誅成已封涅陽侯(又云朝鮮相路人降道死/右渠之大臣成已又反路)¶
(人子最告諭其民誅成已最/以父死頗有功為涅陽侯)　増立宛貴人昧蔡爲王¶
(文獻通考云大宛漢時通焉太初元年拜李廣利為貳/師將軍取善馬貳師至宛宛人斬王母寡首獻馬漢軍)¶
(取其善馬數十匹中馬以下牝牡/三千匹而立宛貴人昧蔡為王)　原匈奴先賢撣來¶
降封歸徳侯(漢宣帝神/爵二年)　増稱臣而不名(文獻通考云/甘露三年單)¶
(于朝天子于甘泉宫漢寵以殊禮/位在諸侯王上贊謁稱臣而不名)　復髙麗王號(又云/莽初)¶
(發句麗兵伐匈奴其人不欲行廹遣之皆亡出為㓂盗/莽令嚴尤誘髙麗侯入塞斬之更髙句麗王為下句麗)¶
(侯寇邊愈甚光武建武八/年遣使朝貢詔復其王號)　拜伏受詔(又云建武二十/五年南單于遣)¶
<pb:KR3k0055_WYG_126-7b>¶
(使詣闕奉藩稱臣求使者監䕶二十六年遣中郎將段/郴等使南單于立其庭單于延使者使者曰當拜伏受)¶
(詔單于顧望有/頃乃拜伏稱臣)　封於仇齎等為王(又云建武二十一/年鮮卑與匈奴入)¶
(遼東遼東太守祭彤擊破之斬獲殆盡三十年鮮/卑大人於仇齎等率種人朝賀帝封於仇齎為王)　原¶
鮮卑軻比能䧏拜歸義侯(魏志烏丸鮮卑傳云鮮卑軻/比能將部衆來䧏拜歸義侯)¶
　増倭女王封王(文獻通考云魏景初二年既平公孫/氏倭女王遣大夫難升米等詣郡求)¶
(詣天子朝獻太守送詣都乃/以金印紫綬封為親魏倭王)　皝嗣請受朝命(又云慕/容廆自)¶
(稱鮮卑大單于奉晉室朝貢臣禮不闕至皝/嗣自稱燕王遣使于東晉請受朝命許之)　呵囉單¶
婆皇婆達並加除授(又云宋元嘉二十六年文帝詔曰/呵囉單婆皇婆達三國頻越遐海)¶
<pb:KR3k0055_WYG_126-8a>¶
(欵化納貢逺誠宜/甄可並加除授)　天竺使貢獻(又云文帝元嘉五年天/竺伽毗黎國王月愛遣)¶
(使奉表獻金剛指環摩勒金環寳物赤白鸚鵡各一/武帝太始二年又遣使貢獻以其使為建威將軍)¶
梅安朝京師(又云魏道武泰常八年蠻王梅安率渠帥/數千朝京師求留質子以表忠欵詔拜官)¶
(褒慰/之)　金真平拜樂浪郡公(又云新羅本辰韓種也土/地物産畧與華同至隋時)¶
(遣使來貢其王金真平/文帝拜為樂浪郡公)　謝龍羽封夜郎郡公(冊府元/龜云唐)¶
(髙祖武徳三年䍧州蠻首謝/龍羽遣使朝貢封夜郎郡公)　拜夷南爲毗伽可汗(又/云)¶
(太宗貞觀三年薛延佗可汗一利咄夷南遣使朝貢/詔游擊將軍喬師望齎冊書拜夷南爲毗伽可汗)¶
授扶餘璋嫡子義慈爲百濟王(冊府元龜曰太宗貞觀/十五年詔曰百濟王扶)¶
<pb:KR3k0055_WYG_126-8b>¶
(餘璋棧山航海逺稟正朔奄致薨/隕追憶愍悼令其嫡子義慈嗣位)　以男子為王(文獻/通考)¶
(云東女亦曰蘇伐剌挐有八十城以女為君其王斂臂/使大臣來請官號武后冊拜將軍天授開元間王及子)¶
(再來朝詔與宰相宴曲江封王曵/夫為歸昌王後乃以男子為王)　冊素迦爲朅帥國¶
王(冊府元龜曰元宗天寶九年冊曰朅帥國王勃特沒/之兄素迦輸忠赤于朝廷表仁恵於番部宜膺旌賞)¶
(用冊爾爲/朅帥國王)　賜姓更名(又云契丹按巴堅死長子東丹/王托雲當立其母舒嚕愛徳光)¶
(托雲不得立長興元年自扶餘泛海奔唐明宗賜/其姓為東丹更名曰慕華後又更姓李名贊華)　李¶
聖天封大寶于闐國王(冊府元龜云晉髙祖天福三年/制曰李聖天境控西陲心馳北)¶
(闕頃屬前朝多事久阻來庭今當寳厯開/基乃勤述職宜冊封為大寳于闐國王)　授龍挺交¶
<pb:KR3k0055_WYG_126-9a>¶
趾郡王(又云宋真宗景徳三年龍挺殺龍鉞自立欲修/貢詔許之乃遣弟明旻等入貢詔授龍挺交趾)¶
(郡/王)　用斯多特恩例(又云景徳九年吐蕃以李遵為保順/軍節度遵甚有威名性貪忍其下怨)¶
(而懼之屢表求賛布號朝廷以為賛布戎王也/遵居斯多特下不應妄授乃用斯多特恩例焉)　以龍鉢¶
為安逺大將軍(又云咸平元年龍鉢來朝龍鉢四世受/命為酋雖貢方物未嘗自行今始至獻)¶
(馬二千餘匹詔以龍/鉢為安逺大將軍)　封其王與占城等(又云真臘國/在林邑西南)¶
(宋宣和二年遣使來朝/廷封其王與占城等)　賜中山山南王印(續文獻通/考云琉球)¶
(國王初姓歡斯名渴剌兜後嗣分為三曰中山王山南/王山北王明洪武初三王遣使朝貢行人楊載使日本)¶
(歸道琉球遂招之王願内附請封爵詔賜/中山王察度山南王承察各鍍金銀印)　賜布延特¶
<pb:KR3k0055_WYG_126-9b>¶
穆爾稱安定王(又云明洪武安定布延特穆爾貢鎧甲/刀劔等上即其地分為阿敦阿津庫先)¶
(特哩四部賜布延特/穆爾銀印稱安定王)　封髙麗國王(又云洪武二十六/年髙麗國王顓上)¶
(表賀即位遣符寳郎偰斯/賜金印封為髙麗國王)　封麻邪惹加那乃爲國王¶
(又云渤泥在西南大海中明洪武遣監察御史張敬之/往諭來朝貢永樂乙酉詔封其國王麻邪惹加那乃為)¶
(國/王)　封蘇門答剌國王(又云蘇門答剌與花靣國相接/永樂乙酉國王遣其臣阿里來)¶
(朝詔封蘇門/答剌國王)¶
　　異域降附封三¶
增詩唐崔湜送梁卿王郎中賜東蕃弔冊詩曰梁侯上¶
<pb:KR3k0055_WYG_126-10a>¶
卿秀王子中臺傑贈冊綏九夷旌旃下雙闕西堂禮樂¶
送南陌軒車别征路入海雲行舟泝江月兹邦久欽化¶
歴載歸朝謁皇心□所嘉寄爾宜風烈　劉禹錫送源¶
中丞充新羅冊立使詩曰相門才子稱華簪持節東行¶
奉徳音身帶霜威辭鳯闕口傳天語到雞林煙開鼇背¶
千尋碧日浴鯨波萬頃金想見扶桑受恩後一時西拜¶
盡傾心　賈島送于中丞賜回紇冊立詩曰君立天驕¶
發使車冊文字字著金書漸過青塚鄊山盡欲達皇情¶
<pb:KR3k0055_WYG_126-10b>¶
譯語初¶
增詔明王褘封占城國王詔曰咨爾占城國王素處海¶
邦奠居南服自乃祖父世篤忠貞嚮慕中朝恪守臣節¶
今朕肇承大統撫馭萬方欲率土之咸寧嘗馳書而往¶
報而爾能畏天命知尊中國即遣使稱臣來貢方物思¶
法前人之訓以安一境之民眷爾忠誠良可嘉尚於戱¶
以内治外朕乃一視同仁以小事大爾尚慎終如始永¶
為藩輔益勉令名　又封髙麗國王詔曰朕肇膺正統¶
<pb:KR3k0055_WYG_126-11a>¶
誕撫多方乃眷髙麗襲朝鮮之遺壤克尊中夏逾渤海¶
而稱臣葢由夙慕於華風用是恪修於臣職况爾三韓¶
之累世皆慎始終屬兹四海之一家何殊内外爰稽彞¶
制載錫真封¶
增制唐李嶠封烏薄利歸義縣開國子制曰烏薄利家¶
近圓城任隆方岳恵洽藩部功宣朝廷扶津搆虐𡑞穴¶
生氛能拒袄凶固守臣節踰馬韓而獻冊汎鯨海而申¶
虔書勞有典方隆將帥之班舉善不遺宜拓公侯之宇¶
<pb:KR3k0055_WYG_126-11b>¶
　元程鉅夫安南國王陳益稷加恩制曰陳益稷慕帝¶
王之有真見幾而作懼祖宗之不祀自拔而來始者周¶
王之赫怒伐罪弔民終焉舜帝之誕敷班師振旅彼迷¶
不復爾守彌堅拯溺救焚從王師凡一再舉適館授餐¶
留湖右幾三十年身歴事於四朝志不渝於初節肆朕¶
即祚亟其來庭於戲内寜外撫朕不忘銅柱之南近說¶
逺來爾益拱辰星之北對揚休命永堅一心　明蘇伯¶
衡封靖西王制曰朕惟竇融保五郡而事漢式彰推戴¶
<pb:KR3k0055_WYG_126-12a>¶
之忱李勣舉十州以歸唐益著忠貞之節具位某曩在¶
北朝屬為近戚任維城之重寄乃胙土於遐陬兹朕誕¶
開鴻業之初惟爾灼知厯數之在審於去就率先遣使¶
而來庭籍其土疆不待興師而及境知同馬援之識真¶
主義等箕子之歸成周是用頒新命以示恩仍舊封而¶
授任¶
　　婦人封一(命婦併入/)¶
増杜氏通典曰凡三代之制諸侯之婦曰夫人(夫之/言扶)大¶
<pb:KR3k0055_WYG_126-12b>¶
夫曰孺人(孺之/言屬)士曰婦人(婦之/言服)庶人曰妻(妻之/言齊)公侯有¶
夫人有世婦有妻有妾(貶於天子也無/后與嬪去上中)邦君之妻君稱¶
之曰夫人夫人自稱於天子曰老婦(自稱於天子謂畿/内諸侯之夫人助)¶
(祭若時/事見)自稱於諸侯曰寡小君(謂饗來朝/諸侯之時)自稱於其君¶
曰小童(若云未/成人也)邦人稱之曰君夫人(異邦人稱之/亦曰君夫人)自世¶
婦以下者自稱曰婢子(婢之言卑也於其君稱此/以接見敵體故嫌其當)凡婦¶
人無爵從夫命之爵坐以夫之齒(爵謂夫命為大/夫則妻為命婦)至秦¶
漢婦人始有封君之號元壽七年始令列侯太夫人夫¶
<pb:KR3k0055_WYG_126-13a>¶
人諸侯王子及吏二千石無得擅徴補(如淳曰列侯之/妻稱夫人列侯)¶
(死子復為列侯乃尊稱太夫/人子不得列侯則不得稱之)其餘多闕　孫盛晉陽秋¶
論曰婦人之封六國亂政　蔡邕獨斷曰漢異姓婦人¶
以恩澤封者曰君比長公主　魏氏春秋曰黄初三年¶
帝欲侯太后父母陳羣奏曰案典籍之文無婦人分土¶
命爵之制在禮婦人從夫爵耳　杜氏通典曰唐外命¶
婦之制(皇帝妃嬪及太子良娣以下為内命婦公主及/王妃以下為外命婦今内命婦其職員令中其)¶
(制大約皆出於/漢魏不復重叙)諸王母妻及妃(嗣王郡王/母妻亦同)文武官一品¶
<pb:KR3k0055_WYG_126-13b>¶
及國公(其非始封者帶/三品以上亦同)母妻為國夫人三品以上母妻¶
為郡夫人四品妻爲郡君(若勳官二品有/封亦同四品)五品母妻爲¶
縣君(若勳官三品有/封者亦同五品)散官同職事若勳官四品有封母¶
妻爲郷君其母邑號皆加太各視夫子之品(若夫子兩/有官及爵)¶
(或一人有官及/爵者皆從髙蔭)其不因夫子别加邑號者夫人云某品¶
夫人郡君云某品郡君(縣君郷/君准此)諸庶子有五品以上官¶
封者若嫡母在所生之母不得爲太妃以下(無者聴之/其承重者)¶
(不/合)中宗時韋皇后表請諸婦人不因夫子而加邑號許¶
<pb:KR3k0055_WYG_126-14a>¶
同見任職事聽子孫用蔭門施棨㦸制從之儀(太后時/契丹宼)¶
(平州平州刺史鄭保英妻爰氏率城内女子助守賊遂/退封爲成節夫人  又咸亨元年贈武太后母為魯國)¶
(夫人諡/曰忠烈)開元八年五月勅准令王妻為妃文武官及國¶
公妻為夫人母加太字一人有官及爵者聽從髙叙但¶
王者名噐殊恩或頒異姓妻合從夫受秩令甲更無别¶
條率循舊章須依往例自今已後郡嗣及異姓王母妻¶
並宜准令為妃貞元六年太常卿崔縱奏諸國王母未¶
有封號請遵故典爲某國太妃吏部郎中栁冕等狀稱¶
<pb:KR3k0055_WYG_126-14b>¶
歴代故事及六典無公主母稱號伏請降於王母一等¶
命為太儀各以公主本封加太儀之上從之　宋史曰¶
建隆三年詔定文武羣臣母妻封號太皇太后皇太后¶
皇后曽祖母祖母母封國太夫人諸妃曾祖母祖母母¶
封郡太夫人婕妤祖母母封郡太君貴人母封縣太君¶
宰相使相三師三公王侍中中書令曾祖母祖母母封¶
國太夫人妻國夫人樞密使副知院同知參知政事宣¶
徽節度曾祖母祖母母封郡太夫人妻郡夫人簽書樞¶
<pb:KR3k0055_WYG_126-15a>¶
密院事曾祖母祖母母封郡太君妻郡君東宫三太文¶
武二品嗣王郡王國公郡公縣公母郡太夫人妻郡夫¶
人其下縣太君縣君孺人各有差　潛確𩔖書曰宋政¶
和年詔命婦列郡縣以稱君蓋非婦道且等級無别於¶
是定制執政以上封夫人尚書以上封淑人侍郎以上¶
封碩人大中大夫以上封令人中散大夫以上封恭人¶
朝奉大夫以上封宜人朝奉郎以上封安人通直郎以¶
上封孺人　續文獻通考曰元一品封國夫人二品封¶
<pb:KR3k0055_WYG_126-15b>¶
郡國夫人三品封郡侯夫人四品封郡君五品封縣君¶
六品封恭人七品封宜人　明㑹典洪武二十六年定¶
制一品封贈夫人二品封贈夫人三品封贈淑人四品¶
封贈恭人五品封贈宜人六品封贈安人七品封贈孺¶
人　凡功臣推封制封某國公者即封某國夫人封某¶
侯者即封某侯夫人伯子男同又制封贈公侯伯子男¶
者其公侯夫人各從其爵伯子男夫人止封夫人不得¶
用爵　凡命婦因子孫官爵封母并祖母者並加太字¶
<pb:KR3k0055_WYG_126-16a>¶
追封則否¶
　　婦人封二(命婦并入/)¶
原左傳曰晉敗齊師陳于鞌齊侯遂自徐闗入見保者¶
曰勉之齊師敗矣辟女子曰君免乎曰免矣鋭司徒免¶
乎曰免矣苟君與吾父免矣可若何乃奔齊侯以為有¶
禮既而問之辟司徒之妻也封之石窌　陳留風俗傳¶
曰延丘者衛地也故燕之延鄊髙祖與項氏戰厄於延¶
郷有翟母者免其難故以延郷為封丘縣以封翟母焉¶
<pb:KR3k0055_WYG_126-16b>¶
　史記曰漢有平原君即景帝王皇后之母也　後漢¶
書曰崔駰曾祖母師氏能通孝經百家之言王莽賜號¶
儀成夫人金印紫綬文軒丹轂顯於新室之世　又曰¶
鄧后臨朝爵其太夫人爲新野君萬户供湯沐邑薨贈¶
以長公主赤綬諡曰敬君　又曰梁冀妻孫壽封為襄¶
城君兼食陽翟租税又入五千萬加賜紫綬比長公主¶
　又曰和帝夫人陰氏薨追號開國君賜紫綬　又曰¶
靈帝封乳母宋娥為山陽君五千户左雄奏曰尚書故¶
<pb:KR3k0055_WYG_126-17a>¶
事無乳母爵邑之制唯孝安皇帝變亂舊典封爵阿母¶
王聖為野王君生為天下所咀嚼死為天下所欣快初¶
封野王漢陽地動今封山陽君亰師復震專政在陰其¶
災尤急　又曰董卓為相國封其母爲池陽君置令丞¶
　晉書曰羊祜卒二嵗而吳平武帝流涕曰此羊太傅¶
之功也因以策告祜廟仍依蕭何故事封其夫人夏侯¶
氏爲萬嵗郷君食邑五千户　又曰太始六年詔太傅¶
壽光公鄭沖太保華陵公何曾皆假夫人世子印綬食¶
<pb:KR3k0055_WYG_126-17b>¶
本秩三分之一皆如郡公侯比　又曰王導妻卒贈金¶
章紫綬　又曰虞潭母亦拜為武昌侯太夫人加金章¶
紫綬潭立養堂於家王導以下皆就拜謁　又曰韋逞¶
母宋氏其父授以周官音義逞仕苻堅為太常乃就宋¶
家立講堂置生員一百二十人隔絳紗幔受業號宋為¶
宣文君　宋書曰鄱陽縣侯孟懷玉上母檀氏拜國太¶
夫人有司奏許御史中丞袁豹以為婦人從夫之爵懷¶
玉父綽見任大司農其妻不宜從子　隋書曰髙凉女¶
<pb:KR3k0055_WYG_126-18a>¶
子冼氏世為南越首領有功詔冊為髙凉郡太夫人齎¶
繡幰油絡駟馬安車旌節鹵簿一如刺史之儀後冊為¶
譙國太夫人仍開譙國太夫人幕府置長史以下官屬¶
　増冊府元龜曰髙宗乾封元年有事於泰山老人年¶
八十以上者婦人版授郡縣君　唐書曰肅宗乾元初¶
詔百官元日冬至於光順門賀皇后于休烈為太常奏¶
周禮有命夫朝人君命婦朝女君自顯慶以來則天后¶
甫行此禮而命婦與百官雜處在禮不經帝罷之　宋¶
<pb:KR3k0055_WYG_126-18b>¶
史曰蘇易簡母薛氏入禁中太宗賜以冠帔命坐問曰¶
何以敎子對曰㓜則束以禮讓長則敎以詩書上曰真¶
孟母也　又曰禮部尚書任中正母入謁禁中與陳彭¶
年王曾張知白妻同見真宗命中正母為班首且賜坐¶
　又曰天禧三年詔中書舎人給事中諫議大夫母封¶
郡太君而學士不預時盛度為兵部郎中請追封其母¶
自是學士官未至諫議者皆得封母　又曰張貴妃受¶
冊禮官議命婦入賀儀未決或曰妃為脩媛時命婦已¶
<pb:KR3k0055_WYG_126-19a>¶
不能亢禮况今日乎既下有司議惟有外一品南省上¶
事百官班見之儀然禮無不答議乃定¶
　　婦人封三¶
原開封　新野(東觀漢記順帝紀云大將軍夫人躬缺/率禮淑慎其身超號爲開封君即大將)¶
(軍梁冀妻也二下/新野詳在第  條)　為命婦　皆從夫(禮曰婦人無爵/從夫之爵坐以)¶
(夫之齒謂夫為大夫則婦為命婦夫凡婦人無/爵從其夫之爵位生禮死事皆從  之尊卑)　恩自¶
宸極　榮及閨門　増攜首　截耳(唐書曰魏衡妻王/氏武徳初薛仁杲)¶
(舊將房企地侵掠梁部因獲王氏逼而妻之後企地領/家將走梁州飲酒醉卧王氏斬之攜其首入城髙祖悦)¶
<pb:KR3k0055_WYG_126-19b>¶
(封為崇儀夫人討又曰衡方厚太和中任邕州都督府/錄事叅軍為招  使董昌齡誣枉殺之方厚妻程氏徒)¶
(行詣闕截耳于右銀臺門告夫被殺/之寃開成元年降勅封武昌縣君)　守城　敎字(唐/書)¶
(曰咸亨中燕山道總管李謹行大破髙麗謹行妻劉氏/留在代奴城髙麗攻之劉氏率衆守城賊乃退上嘉其)¶
(功特封燕郡夫人其續文獻通考曰余天錫有援立理/宗功封奉化郡公  母朱氏嘗為理宗沐浴敎字封周)¶
(椘國/夫人)　蒼女　卓孫(經濟𩔖編曰東平王蒼上疏求朝/章帝許之舊典諸王女皆封郷主)¶
(乃獨封蒼五女為縣公主于太平御覽曰董卓孫女名/白時尚未筓封為渭陽君  郿城起壇使白乘金華青)¶
(蓋車都尉中郎將刺史二千石在/郿者各令乘軒為白導從之壇)　至元　大徳(續文/獻通)¶
(考曰完顔巴延成宗乳母夫至元三十一年封為英國/公妻何氏為夫人  又曰燕家努武宗皇太子乳母夫)¶
<pb:KR3k0055_WYG_126-20a>¶
(大徳十一年封為壽國/公妻李氏為壽國夫人)　加號　改元(冊府元龜曰開/元二十七年加)¶
(尊號詔天下百嵗已上婦人版授郡君九十已上婦人/版授縣君八十已上婦人版授郷君  又曰周太祖廣)¶
(順元年即位改元詔内外命婦並與/追封因夫子叙封者不得過五品)　以功　有勞(冊/府)¶
(元龜曰代宗寶應元年封朔方節度僕固懐恩妻賀魯/氏為凉國夫人以功寵之也  又韓昌黎集曰貞元十)¶
(五年靈州節度李欒守邊有勞/詔曰欒妻何氏可封息國夫人)　顥陽　安國(魏志曰/卞隆以)¶
(后父封睢陽郷侯隆妻王氏爲顥陽君初太平御覽曰/哀靖皇后王氏司徒左長史濛之女也  為琅邪王妃)¶
(哀帝即位拜皇后追贈父濛晉/安縣侯母爰氏為安國郷君)　平陽　長樂(魏志曰/太和三)¶
(年詔曰漢文追崇靈文之號武宣有平原博平之封宜/追封故衛將軍景侯夫人羊氏為平陽君也  太平御)¶
<pb:KR3k0055_WYG_126-20b>¶
(覽曰穆章皇后何氏乃何準之女追/贈父準晉興侯母孔氏長樂郷君)　廣徳　徇忠(太/平)¶
(御覧曰成帝皇后杜氏陵陽京兆人也母裴氏爲廣徳/君  唐書曰古元應妻髙氏固守飛狐縣城卒免爲突)¶
(厥所陷下詔曰丈夫固守猶不能堅婦/人懷忠不憚流矢可封爲徇忠縣君)　載姊賜邑¶
迎母還宫(漢書曰王太后微時為金王孫婦生一女在/民間葢諱之也武帝立韓嫣白之帝乃車駕)¶
(自往迎之家人驚恐女匿牀下扶持出拜帝下車泣曰/大姊何藏之深也載至宫與俱謁太后賜湯沐邑號脩)¶
(成君宗太平御覧曰肅祖太妃荀氏初以㣲入宫生肅/祖中  以母賤命虞妃母肅祖而出嫁荀為馬氏妻太)¶
(寧元年肅祖迎母還/宫養之稱建安宫)　請入保養　濵于危亡(唐書曰/獨孤武)¶
(都謀叛王世充歸國誅死武都子師仁年始三嵗不殺/使禁長之乳母王氏號蘭英請髠鉗入保養時喪亂年)¶
<pb:KR3k0055_WYG_126-21a>¶
(饑人多餓死蘭英乞丐以食師仁後乃竊師仁/歸京師髙祖詔封永壽郷君  下詳截耳注)¶
　　婦人封四¶
原明雌侯(魏春秋云許負河内温縣之/婦人漢髙祖封為明雌侯)　林光侯(漢書/如淳)¶
(注云頃王后封陰安/侯時吕&KR0912;為林光侯)　酇侯(漢書王子侯表曰蕭/何夫人亦為酇侯)　陰¶
安侯(漢書文帝紀云文帝入代邸羣臣上言謹請陰安/侯頃王后按蘇林注云髙祖兄伯妻羮頡侯母丘)¶
(嫂/也)　平原君(漢書外戚傳云武帝封王/太后母臧兒爲平原君)　脩成君(史記/外戚)¶
(世家云武帝封王太后在民/間時所生女金氏為脩成君)　博平君(漢書外戚傳云/宣帝制詔御史)¶
(賜外祖母號/為博平君)　功顯君(又王莽傳云封/莽母為功顯君)　增舞陽君(後/漢)¶
<pb:KR3k0055_WYG_126-21b>¶
(書云靈思何皇后追封父真/舞陽宣徳侯封母為舞陽君)　野王君(魏志云明悼毛/皇后黄初中以)¶
(選入東宫明帝時追封/后母夏氏為野王君)　廣陽郷君(又云甄儼孫女為/齊王皇后后父已)¶
(没封后母為/廣陽郷君)　原萬歳郷君(詳第/二條)　安樂郷君(晉中興/書成帝)¶
(贈后母裴氏/為安樂郷君)　増安陽縣君(太平御覧云穆皇后庾氏/左將軍琛第三女贈琛車)¶
(騎將軍母丘氏/封安陽縣君)　潯陽縣君(又云康獻皇后褚氏太傅/裒之女封母謝氏爲潯陽)¶
(縣/君)　武成郡夫人(孔帖云唐王君㚟妻自以/有戰功封武成郡夫人)　誠節夫¶
人(太平御覧云鄒保英妻奚氏萬嵗通天中契丹寇平/州保英時任刺史城孤欲陷奚氏率家僮及女丁相)¶
(助固守賊退封/為誠節夫人)　裙上雲起内外官母妻加邑號(唐書/云中)¶
<pb:KR3k0055_WYG_126-22a>¶
(宗景龍二年皇后言衣箱中裙上有五色雲起帝令畫/工圖其狀以示百僚内外五品已上官母妻各加邑號)¶
(一等無妻者聽授女天下婦人/八十以上版授郷縣郡等君)　申國夫人(孔帖云貞/元中贈張)¶
(廵妻申/國夫人)　封黎酋王二娘為宜人(石湖范氏桂海虞衡/志曰有王二娘者熟)¶
(黎之酋朝廷封宜人凡瓊有號令/必下王宜人二娘死女能繼之)¶
　　婦人封五¶
增詩唐白居易妻初授邑號告身詩曰𢎞農舊縣授新¶
封鈿軸泥金誥一通我轉官階常自愧君加封號有何¶
功花箋印了排窠濕錦褾裝來耀手紅倚得身名便慵¶
<pb:KR3k0055_WYG_126-22b>¶
惰日髙猶睡綠窗中¶
增制唐蘇頲封姚崇妻鄭國夫人制曰榮河地緒簪組¶
家聲輝相門以才淑冠邦族而婉嫕蘭儀蕙問式備言¶
容習禮聞詩載兼圖史金彞作輔爰開土宇之封石窌¶
承榮宜表珩璜之盛　白居易封大和長公主制曰公¶
主之封號也或以善地或以嘉名立愛展親兹惟舊典¶
第四妹端明成性和順稟敎靜無違理故組紃有常訓¶
動必中節故環佩有常聲嵗茂穠華日新淑問乃眷肅¶
<pb:KR3k0055_WYG_126-23a>¶
雍之徳俾開湯沐之封　李磎許州節度使王藴母趙¶
氏進封椘國太夫人制曰王藴方榮色養既孝而忠委¶
以節旄遂稱名將賈勇而力過投石臨陣而義不聞金¶
得非其母趙氏善訓耶豈特築朱序之誠寧陳嬰之族¶
而已宜加大國之封以助南陔之慶　崔嘏封石雄妻¶
索氏凉國夫人制曰西川貴族南國華容代有功&KR0564;門¶
多閥閲早以懿徳嫓于元臣既推内輔之才頗藴中閨¶
之徳是宜疏封表貴開國旌賢蘭儀永配於金夫蕙問¶
<pb:KR3k0055_WYG_126-23b>¶
更光於石窌勉思健婦以佐良人　元稹封李愬妻韋¶
氏魏國公夫人制曰李愬妻韋氏徳宗皇帝之外孫也¶
笄年事愬克有令儀夫蔭雖髙猶執婦道持其門戸使¶
愬有姻族之和奉其蘋蘩使愬有烝嘗之潔愬當分閫¶
之際終無内顧之憂今愬積行累功以致爵位六遷軍¶
鎮名列上台而韋氏猶限彞章未嘗開國甚不稱也因¶
愬大名之邦式建小君之號　錢珝浙西節度使錢鏐¶
燕國夫人吳氏進封晉國夫人制曰齊之辟司徒武力¶
<pb:KR3k0055_WYG_126-24a>¶
之臣也其妻有禮尚獲錫地於君今師長萬夫提封千¶
里内資淑媛助我勳侯國進大君是惟舊典具官錢鏐¶
妻吳氏肅雍之美箴戒不忘聞雞鳴而致敬事姑諷鵲¶
巢而思齊有徳輔成功烈諒屬柔明爰舉寵章載加常¶
等　宋蘇軾司馬光曾祖母薛氏温國太夫人制曰朕¶
自通籍之臣皆有以寵綏其父母而自祖以上非予丞¶
弼之家莫獲褒顯君子之孝至於尊祖以及其妣用邦¶
君之禮以隆其家可謂至矣某氏靜專有守柔嘉維則¶
<pb:KR3k0055_WYG_126-24b>¶
經之以孝慈緯之以恭儉使清白之訓不墜於子孫而¶
隱徳之報可質於天地我有異數詔於窀穸翟茀副笄¶
尚服享之¶
增冊文唐薛廷珪冊益昌公主文曰咨爾第七女蘭芷¶
芳猷肅雍懿範坤順之性體於自然天俔之姿稟於陰¶
敎不明爾徳孰慰我心爰稽舊章俾率彞訓乃疏湯邑¶
仍錫粉田所以示鳲鳩均養之仁樂螽斯宜爾之慶夙¶
興夜寐無忘女史之箴下氣怡聲勉習家人之禮¶
<pb:KR3k0055_WYG_126-25a>¶
原表魏曺植謝妻改封表曰璽書今以東阿王妃爲陳¶
王妃幷下印綬因故上前所假印以其拜授書以即日¶
到臣輙奉詔拜其才質底下謬同受私遇寵素餐臣為¶
其首陞下體乾坤育物之徳東海含容之大乃復隨例¶
顯封大國光揚章灼非臣負薪之才所宜克當非臣穢¶
釁所宜蒙獲夙夜憂歎念報㒺極洪施遂隆既榮枝榦¶
猥復正臣妃為陳妃熠燿宣朗非妾婦蠢愚所當蒙被¶
葵藿草物猶感恩養况臣含氣銜佩𢎞恵沒而後已誠¶
<pb:KR3k0055_WYG_126-25b>¶
非翰墨屢辭所能報答　梁沈約謝母封建昌國太夫¶
人表曰伏見詔書以臣母封爲建昌國太夫人慶溢蓬¶
門榮流素族恭荷屏營罔識攸寘臣禀訓私閨志塗靡¶
立勉以為義誠有由然輸力致身曾無萬一天慈㒺已¶
至徳彌光探其私志䧏此洪澤榮親之至始自微臣率¶
斯道也方流萬物草卉輕命固莫云酬　又爲長城公¶
主謝表曰奉冊書封妾為長城縣公主徽命降臨慙腆¶
罔寘妾膺靈稟氣育景璇閨弱志易淪柔徳難𣗳雖復¶
<pb:KR3k0055_WYG_126-26a>¶
式脩姆保莫敢或遑而肅雍不著穠華蓋闕不悟宸暉¶
曲漸彞章夙賁藉此恩加遽延典策湯沐光唘珩緄昭¶
被　王僧孺爲南平王妃拜改封表曰拜妾爲南平王¶
妃奉命震慙有灼丹寸妾瞻絲望帨且或多慙鏡史觀¶
圖是焉知愧以兹眇薄有儷蕃儀紃組不聞饘&KR0755;蓋闕¶
不悟元造曲被徽渥愈臻改服逓名事華品貴恩深外¶
邸榮照下庭豈斯輶弱所能勝荷　増唐常衮謝妻封¶
𢎞農郡夫人表曰古者卿大夫之妻咸曰命婦亦曰内¶
<pb:KR3k0055_WYG_126-26b>¶
子但有稱謂皆無封邑其後雖有石窌延郷之賜亦無¶
夫人之號唯漢魏戚里晉宋外家平原清河疏郡以馭¶
貴建昌髙宻啓邑以睦親猶止於郡縣君而已近代著¶
令國朝相襲階至三品妻封夫人禮秩兼盛等威稍逾¶
臣以凡賤謬承委遇又蒙曲私霑及主饋特封嘉號載¶
錫徽章中壼慶其秩髙外姻賀其禮盛儀參貴列寵極¶
私門自顧何功叨榮至此　王仲周代杜司徒謝妻封¶
邑表曰臣小男母李氏本非主饋若貴云因子臣男尚¶
<pb:KR3k0055_WYG_126-27a>¶
自賤㣲禮有從夫臣妻又早逝沒豈伊末品忽被殊私¶
此蓋陛下念臣齒髮漸衰賔祭無主俾立家而有裕遂¶
開國以疏封詩美鵲巢懼無徳而自主禮榮翟茀恐負¶
乘以貽災　令狐椘謝贈亡妻晉國夫人表曰臣某帝¶
枝末屬天壤微生幸遇升平叨居要劇生成之徳無以¶
奉於君親封賞之榮豈望及於妻子今者一門之内二¶
日之中王澤浹於幽門天光蟠於髙下受恩過厚忍愧¶
逾深且翦葉為珪晉封所以稱其大織縑如雪班女由¶
<pb:KR3k0055_WYG_126-27b>¶
是詠其妍既耀溢於親疎實感纒於存沒¶
原奏宋謝莊為尚書八座改封郡長公主奏曰臣聞爵¶
厚懿戚國之恒典景祚既新禮與時渥永興等七公主¶
可封郡長公主¶
增狀唐元稹為蕭相謝賜太夫人國號告身狀曰臣家¶
傳儒素母實劬勞毎織履以資臣宦遊嘗斷織以勉臣¶
師學念臣庸昧本望非髙所希捧檄之榮敢萌開國之¶
慶陛下恩加望外簡自宸𠂻石窌封疆已光於萬葉蘂¶
<pb:KR3k0055_WYG_126-28a>¶
珠文字重降於九重朝野謂之殊私宗族以之榮寵誓¶
將齋戒洗心永奉真人之誥緘縢在笥深藏大帝之符¶
寳過金籝瑞同鵲印¶
増碑唐蘇頲髙安長公主神道碑曰公主承姊月之華分¶
女星之耀有循其禮無擇於言於是曵紅綬賜青珪香¶
滿玉罏綵揺金縷允所謂帝乙歸妹以祉元吉魯侯主¶
婚是稱同姓始稱宣城公主下嫁乎王氏　楊綰汾陽¶
王妻霍國夫人王氏神道碑制曰汾陽郡王妻太原郡¶
<pb:KR3k0055_WYG_126-28b>¶
君王氏婉娩淑徳齊莊令容稟訓姆師友于琴瑟作賔¶
君子宜爾室家克著艱難之勳實由輔佐之力¶
增傳周庾信周大將軍丘乃敦崇傳曰夫人宇文氏周¶
文皇帝之第三妹也徳髙隆慮義重河陽魏受其終周¶
新其命式墓封墳追旌盛徳乃贈夫人安徳郡長公主¶
遊魂寃結非無廣漢之城久客思歸唯有東平之𣗳¶
增論宋朱子論夫妻封號曰婦人封號有夫為秦國公¶
而妻爲魏國夫人者亦有封兩國者秦檜封兩國范伯¶
<pb:KR3k0055_WYG_126-29a>¶
達笑之曰一妻而為兩國夫人是何義理故蔡京皆改¶
隨其夫號如夫封建安郡則妻亦封建安郡夫人夫封¶
秦國則妻亦封秦國夫人侯伯子男皆然如淑人碩人¶
宜人孺人之𩔖亦京所定各隨其夫官帶之後人謂淑¶
人碩人非婦人所宜稱看來稱碩人亦無妨惟淑人則¶
非所宜爾但有一節未善有夫方封某郡伯而妻已先¶
封某國夫人者此則與京所改者相值齟齬不可行蓋¶
其封贈格法如此當初合并格法也與整頓過則無病¶
<pb:KR3k0055_WYG_126-29b>¶
矣遂使人得以咎之謂其法自相違戾如此是亦京不¶
子細乘勢粗改後人以其出於京也遂不問是非一切¶
反之¶
　　爵封一¶
増漢書曰漢二年令民除秦社稷立漢社稷施恩徳賜¶
民爵(臣瓚曰爵者禄位民/賜爵有罪得以免也)　又曰孝恵皇后即位賜民¶
爵一級中郎郎中滿六歲爵三級四歳二級外郎滿六¶
嵗二級中郎不滿一歳一級宦官尚食比郎中謁者執¶
<pb:KR3k0055_WYG_126-30a>¶
楯執㦸武士騶比外郎太子御驂乘賜爵五大夫舎人¶
滿五嵗二級　又曰元年賜民爵户一級　又曰六年¶
令民得買爵　又曰孝文皇帝即天子位詔朕初即位¶
其赦天下賜民爵一級(師古曰賜爵者/一家之長得之)　又曰孝景皇¶
帝元年賜民爵一級　又曰孝武皇帝建元元年賜民¶
爵一級　又曰孝宣皇帝本始元年賜天下人爵各一¶
級孝者二級　又曰孝元皇帝初元二年行幸甘泉郊¶
泰畤賜雲陽民爵一級　又曰孝成皇帝建始三年賜¶
<pb:KR3k0055_WYG_126-30b>¶
孝弟力田爵二級　又曰孝哀皇帝即位賜吏民爵¶
又曰孝平皇帝元始元年賜天下民爵一級　文獻通¶
考曰東漢明帝即位賜爵三老孝弟力田人三級　又¶
曰永平三年賜三老孝弟力田爵人三級　又曰章帝¶
建初三年賜三老孝弟力田爵人三級　又曰四年立¶
皇太子賜爵同　又曰和帝永光八年賜爵同　又曰¶
元興元年立皇太子賜爵同　又曰安帝永初二年帝¶
加元服賜爵二級　又曰順帝永建元年賜爵人三級¶
<pb:KR3k0055_WYG_126-31a>¶
　又曰桓帝建和元年賜爵同　又曰獻帝建安元年¶
賜爵人二級　冊府元龜曰唐太宗以武徳九年即位¶
於東宫文武官五品以上先無爵者賜爵一級　玉海¶
曰髙宗乾封元年以封單改元中宗神龍元年祀明堂¶
元宗天寳八載謁太清宫徳宗大厯十四年即位皆賜¶
民古爵　冊府元龜曰髙宗總章元年詔太原元從西¶
府舊僚第一等功臣其家子孫若三品以上加爵三等¶
第二等功臣子孫三品以上官加爵一等　又曰興元¶
<pb:KR3k0055_WYG_126-31b>¶
元年徳宗在奉天行在宫受朝賀大赦改元制内外文¶
武官三品以上賜爵一級　又曰穆宗以元和十五年¶
即位詔興元奉天功臣及蔡鄆立功將士普恩之外更¶
賜勳爵　又曰後唐莊宗同光元年即位制將校已官¶
者與加爵邑　又曰開寳以來采秦制賜民爵曰公士¶
　玉海曰端拱元年賜髙年百二十人爵為公士開寳¶
中澶密等州民年八十以上呂繼美等二十九人並賜¶
公士　又曰咸平五年賜京城父老百十九嵗祝道嵒¶
<pb:KR3k0055_WYG_126-32a>¶
爵公士　又曰祥符三年賜祥符等縣年八十以上者¶
爵公士乾封民以天書䧏其地賜爵公士　又曰慶厯¶
七年采秦制賜民爵曰公士¶
　　爵封二¶
原商君爲法(徐野民注秦本紀云商君為法於秦斬戰/士一首者賜爵一級其欲爲官者五十石)¶
(其爵名一為公士二上造三簮褭四不更五鄉大夫六/官大夫七公大夫八公乘九五大夫十左庶長十一右)¶
(庶長十二左更十三中更十四右更十五少上造十六/大上造十七駟車庶長十八大庶長十九闗内侯二十)¶
(徹侯漢舊儀云公士為國君列士也傅子云造成也古/者成士升于司徒曰造士雖依此名皆歩卒也漢舊儀)¶
<pb:KR3k0055_WYG_126-32b>¶
(云簮褭馬傅子云褭者古之馬名駕車馬者其形如簮/故曰簮褭漢舊儀云不更主一車四馬傅子云軍吏不)¶
(復與凡更卒同大夫乘兵車也傅子云以為大夫者在/車右也漢舊儀云官大夫領他車馬公大夫領行伍兵)¶
(公乘與國君同車風俗通云乘者軍吏之髙爵傅子云/臨戰得乘公車故曰公乘漢舊儀云六官大夫賜爵五)¶
(大夫以上次年徳疑作得字為官長率風俗通云大夫/衣溱帶不爲正衛傅子云自左庶長至大庶長皆將軍)¶
(也所得將庶人更率也故以庶更名焉大庶長將軍也/左右庶長即左右偏禆將軍也商君爲秦備其品爲十)¶
(八級皆因古義自一爵以上至不更四等齊士也鄉大/夫以上至五大夫五等皆大夫也凡九等依九命之義)¶
(自左庶以上至大庶長九卿之義也然則大夫以下/品皆倣古比朝之制而異其名所以殊軍國者也)¶
漢武寵功(又食貨志云置賞官名曰武功爵注云茂陵/中書有武功爵一級曰造士二級曰閑輿衛)¶
<pb:KR3k0055_WYG_126-33a>¶
(三級曰良士四級曰元戎士五級曰官首六級曰秉鐸/七級曰千夫八級曰樂卿九級曰執戎十級曰政戾庶)¶
(長十一級曰軍衛此武/帝所制以寵軍功也)　買爵免死(漢書恵帝紀元年/冬民有罪得買爵)¶
(三十級以免死罪應劭注曰一級直錢二/千凡為六萬若今贖罪入三十匹縑矣)　入粟受爵¶
(又晁錯傳云錯上書曰夫能入粟以受爵皆有餘者也/取于有餘以供上用則貧民之賦可損所謂損有餘補)¶
(不足令出而民利者也今入粟受爵至五大夫以上乃/復一人耳文帝從錯言令民入粟邊六百石爵上造稍)¶
(增至四千石為五大夫萬二千石/為大庶長各以多少級數為差)¶
　　遜讓封一¶
原左氏傳曰㑹于戚討曹成公也諸侯將見子臧于王¶
<pb:KR3k0055_WYG_126-33b>¶
而立之子臧曰前志有之曰聖達節次守節下失節爲¶
君非吾節也遂逃奔宋　又曰吳諸樊既除喪將立季¶
札季札辭曰曹宣公之卒諸侯不義曹君將立子臧子¶
臧去之以成曹君君子曰能守節矣君義嗣也誰敢姦¶
君有國非吾節也札雖不才願附子臧之義棄其室而¶
耕乃舎之　韓子曰椘莊王既勝晉于河雍歸而賞孫¶
叔敖叔敖請漢間之地沙石之處椘國之法禄臣再世¶
收唯叔敖獨存九世而祀不絶　漢書曰韋賢薨子元¶
<pb:KR3k0055_WYG_126-34a>¶
成當為嗣心知非賢意即佯狂妄語笑既葬當襲爵以¶
病狂不應召下丞相御史案驗元成素有名聲疑其欲¶
讓兄實不病遂奏劾之元成不得已乃受侯爵　東觀¶
漢記曰竇融數辭爵位又上疏曰臣有一子質性頑鈍¶
何况乃當傳以連城廣土享諸侯之國哉他日㑹見迎¶
詔融曰公欲讓職還土今相見不宜論也　又曰桓榮¶
卒子郁當襲爵讓于兄子顯宗不許不得已受封而悉¶
以租入與之　又曰丁綝從上渡河及封功臣上令各¶
<pb:KR3k0055_WYG_126-34b>¶
言所樂謂綝曰諸將皆欲縣子獨求郷何也綝曰昔孫¶
叔敖勅其子受封必求磽确之地今綝能薄功微得郷¶
亭厚矣上從之封為定陵新安郷侯後徙封陵陽侯¶
又曰張純臨終謂家丞曰吾無功於時猥蒙爵土身死¶
之後勿議傳國爵子奮上詔奮嗣爵奮稱純遺㫖固不¶
肯受帝以奮違詔收下獄奮惶怖乃襲封　又曰帝欲¶
封樊興置印綬於前興固讓曰臣未有先登陷陣之功¶
而一家數人並蒙爵土令天下&KR1333;望上嘉興之譲不奪¶
<pb:KR3k0055_WYG_126-35a>¶
其志　又曰上欲封諸舅馬太后輙斷絶曰吾計之熟¶
矣勿有疑也至孝之行安親為上今遭變異穀價數倍¶
憂惶晝夜不安坐卧而欲封爵違逆慈母之拳拳吾素¶
剛急有胸中氣不可不慎穰嵗之後惟子之志吾但當¶
含飴弄孫不能復知政　魏志曰田疇從太祖入盧龍¶
塞太祖欲侯之疇素與夏侯惇善太祖語惇曰且往以¶
情喻之答曰豈可賣盧龍塞以易賞祿哉縱國私疇疇¶
獨不愧於心乎涕泣横流惇具答太祖太祖喟然知不¶
<pb:KR3k0055_WYG_126-35b>¶
可屈乃拜為議郎　晉起居注曰故南城侯羊祜固辭¶
歴年志不可奪身没讓存遺操益厲此亦夷齊所稱賢¶
也今聽復本封以彰厥美¶
　　遜譲封二¶
原請貶　就賤(白帖傅昌嗣封蕪湖侯上疏以國貧不/願之封乞五十萬為闗内侯肅宗怒貶)¶
(闗内侯亦不與錢貴/讓而就賤民猶犯)　有勳不廢宜膺裂土之封　無¶
功受封實懼貪天之罪　增能讓　不請(孔帖曰韓偓/與令狐渙任)¶
(機巧帝常欲以渙當國又悔曰渙作宰相或誤國朕當/先用卿偓辭曰陛下許渙可改許偓獨不可移乎帝曰)¶
<pb:KR3k0055_WYG_126-36a>¶
(我未嘗靣命卿亦何憚偓薦御史大夫趙崇帝知偓乃/崇門生也嘉其能譲  記纂淵海曰本朝舊制將相食)¶
(邑萬户則封國公王旦/過萬户而謙抑不請封)　國大　母老(東觀漢記曰封/朱祜為鬲侯邑)¶
(七千三百戸自陳功薄而國大願受南陽五百戸足矣/  又曰翟歆字敬子父于以功封臨沮侯歆當嗣爵以)¶
(母年老國逺/上書辭讓)　乞辭　願後(魏志曰何䕫字叔龍為太/子少傅太僕文帝踐阼封)¶
(陽亭侯三百户病乞辭位舊孔帖曰韋挺拜御史大夫/扶陽縣男挺曰臣非勳非  而在藩邸故僚上願後臣)¶
(以勸立/功者)　尅蜀　誅駿(冊府元龜曰鄧艾鍾㑹之伐蜀/也衛瓘持節監軍事平朝議封)¶
(瓘瓘以尅蜀之功羣帥之力固讓不受萬又曰何攀為/散騎常侍以與誅楊駿功封西城侯邑  戸賜絹萬匹)¶
(攀固讓所封户及絹之半/餘所受者分給中外宗親)　賞介推　與免餘(史記曰/晉文公)¶
<pb:KR3k0055_WYG_126-36b>¶
(賞從亡者未及隱者介之推推亦不言祿使人召之則/亡  左傳曰衛侯與免餘縣邑六十辭曰唯卿備百邑)¶
(臣六十矣下/而上祿亂也)　陳先志　以父行(冊府元龜曰晉庾琛/明穆皇后父也為丞)¶
(相軍咨祭酒卒官明帝以后父追贈左將軍妻丘氏追/封郷君子亮陳先志不受  又曰穆帝即位徴拜何皇)¶
(后父準散騎侍郎不起卒升平元年追封/晉興縣侯子惔以父素行髙潔表讓不受)　分給宗親¶
　請與母弟(上詳誅駿注泣孔帖曰段志元貞觀十六/年疾帝臨視  顧曰當與卿子五品官元)¶
(頓首謝請與母弟乃/拜志感左衛郎將)　以非劉　不阿梁(太平御覧曰/申屠志以功)¶
(封汝陰王上書以非劉氏還王璽改為潁陽侯不文獻/通考曰邟郷侯黃瓊桓帝時為太尉以師傅恩  阿梁)¶
(氏封邑千户/固辭許之)　義士誠心　臣子常情(冊府元龜曰後/周司馬裔爲北)¶
<pb:KR3k0055_WYG_126-37a>¶
(徐州刺史太祖令山東立義諸將能率家入闗者並重/賞裔領千戸先至太祖欲封裔辭曰立義之士皆誠心)¶
(内發豈裔能率之今以封裔便是賣義士以求榮圍又/曰薛善族兄崇禮為齊神武守河東太祖遣李弼  之)¶
(崇禮固守不下善同弟濟等斬闗引弼軍入時預謀並/賞五等爵善以背逆歸順臣子常情豈容闔門大小俱)¶
(叨封邑遂與其/弟固辭不受)　王藴不肯拜　李棠固辭封(冊府元/龜曰王)¶
(蘊孝武定王皇后父也定后立藴遷光祿大夫領五兵/尚書封建昌縣侯藴不肯拜  又曰後周李棠初事後)¶
(魏歸欵太祖拜棠衛將軍封廣宗縣公邑一千户棠固/辭曰往者見拘逆命不獲陪駕西廵今日之來免罪為)¶
(幸何敢以此微/庸冒受天爵)　此為親戚受賞　遂廢宰相封侯(文/獻)¶
(通考曰建武二年封諸功臣陰郷侯隂識貴人之兄也/以軍功當增封識叩頭曰天下初定將帥有功者衆臣)¶
<pb:KR3k0055_WYG_126-37b>¶
(托屬掖庭仍加爵邑不可以示天下此為親戚受賞國/人計功也帝從之  又袁氏曰武帝用公孫𢎞起自踈)¶
(逺未有爵邑于是封平津侯丞相封侯自此始靈帝初/陳蕃為太傅錄尚書事竇太后優詔封為髙郷侯蕃固)¶
(辭不受自是宰相/封侯之制遂廢)¶
　　遜讓封三¶
原子馮出居於鄭(史記宋世家云宋穆公和既立而病/召大司馬孔父謂曰先君宣公舎太)¶
(子與夷而立我我不敢忘我死/必立與夷也乃使子馮出居鄭)　晏子都昌辭而不受¶
(晏子春秋景公封晏子以都昌晏子辭不受曰富而不/驕者未嘗聞之貧而不恨者嬰是也所以貧而不恨者)¶
(以善為/師也)　増非孝非公非仁(彚苑詳注獨孤氏論吳季/札曰李子三以吳國讓也)¶
<pb:KR3k0055_WYG_126-38a>¶
(春秋褒之愚竊謂其廢先君之命非孝附子/臧之義非公執禮全節使國篡君弑非仁)　原魯連¶
辭謝者三(史記魯連傳云連既説秦軍為却平原君欲/封魯連魯連辭謝使者三曰吾與富貴而屈)¶
(于人寧貧賤輕/世而肆志也)　叔敖謂子無受肥饒(淮南子云椘莊/王封孫叔敖辭)¶
(而不受病將死謂其子曰吾死王必封無受/肥饒之地受沙石之間果封其子肥饒固辭)　子在襁¶
褓何敢受封(漢衛青傳云上封青三子固辭謝曰臣幸/得待罪行間賴陛下神靈軍大捷皆諸校)¶
(力戰之功也今益封臣青臣青子在襁褓中未有勤勞/上幸裂地封爲三侯非臣待罪行間所以勸士力戰之)¶
(意也伉等三/人何敢受封)　增朱鮪不受膠東王(文獻通考云更始/二年既誅王莽遷)¶
(都長安李崧趙萌説更始宜悉王諸功臣/朱鮪爭之更始封朱鮪為膠東王辭不受)　憲固辭封¶
<pb:KR3k0055_WYG_126-38b>¶
(太平御覽云大將軍竇憲封武/陽侯食邑二萬户憲固辭封)　原遁亡七年(後漢書/劉愷傳)¶
(和帝詔曰故居巢侯劉般嗣子愷當襲般爵而稱父遺/意致國弟憲遁亡七年所守彌駡盖王法崇善成人之)¶
(羙其聽憲嗣爵/乃徵愷為郎)　丁鴻挂絰而逃(後漢書丁鴻字孝公/父綝封陵陽侯鴻與)¶
(弟盛居憐其幼少及綝卒鴻當襲封上書致國于弟盛/不報既葬乃挂絰于冢廬留書託疾而逃初鴻與鮑駿)¶
(交乃佯狂不識駿駿乃止而諫曰今子以兄弟私/恩而絶父不滅之基可謂知乎鴻乃感悟就國)　起¶
受侯印死有餘罪(漢書平當傳云上使使者召欲封當/當病篤不應召室家或謂當不可强)¶
(起受侯印為子孫耶當曰吾居大位已有素餐之責矣/起受侯印還卧而死死有餘罪今不起者所以為子孫)¶
(也/)　呂强都郷辭讓懇惻(後漢書呂强為小黄門再遷/中常侍為人清忠奉公靈帝)¶
<pb:KR3k0055_WYG_126-39a>¶
(時例封宦者以强為都郷侯强/辭讓懇惻固不敢當帝乃聽之)　鄧騭間闗上疏(後漢/書鄧)¶
(騭傳永初元年騭以定策功増益三千戸騭/辭讓不獲遂避使者間闗詣闕上書自陳)　延壽上¶
書請減戸邑(漢書張延壽國在陳留别邑在魏郡租入/歳十餘萬延壽自以身無功徳何以久堪)¶
(先人大國數/上書減戸邑)　致國于弟(劉愷丁/鴻見前)　歸功叅佐(魏志王/基淮南)¶
(初定轉基為征東將軍封東/武侯基上疏固讓歸功㕘佐)　固讓歴年(晉書羊祜傳/祜遺令不得)¶
(以南城侯入柩祜喪既引帝于大司馬門南臨送祜甥/齊王攸表祜妻不以侯斂之意帝乃詔曰祜固讓歴年)¶
(云云詳/第一條)　増前後十餘讓(晉書張華傳云論平吳之功/封華郡公三千户華前後十)¶
(餘讓詔/不聼)　固讓封邑(太平御覽云恵帝永平元年詔曰/中常侍董猛固讓封邑其封為武)¶
<pb:KR3k0055_WYG_126-39b>¶
(安/侯)　原馮恢讓弟(晉馮恢父愛少子淑欲以爵傳之恢/父終還郷結草為廬佯瘖不言淑得)¶
(襲恢乃仕為祭酒翟嬰薦恢于崔洪良/伯以恢不敦儒素雖有小善不足稱也)　耿國讓弟(耿/國)¶
(字叔慮上疏以父况愛/少子霸請譲詔許之)　衛瓘讓弟(衛瓘六男無爵悉/讓二弟逺近稱之)¶
　大夫讓爵于朝　農夫讓畔于野¶
　　遜讓封四¶
原表齊謝脁為齊明帝讓封宣城公表曰如其懸旌灞¶
滻刷馬伊穀灑酒望屬車之塵整笏侍升平之禮陛下¶
訏謨元覽欽若宏圖鑒臣匪躬共申彞訓雖量能之請¶
<pb:KR3k0055_WYG_126-40a>¶
近遂微躬則𢎞長之風足軌來世　梁簡文帝為子大¶
心讓當陽公表曰日蝕之餘無黄童之對荷㦸入榛異¶
子烏之辨遂復早建茅社夙開井賦爵列五等綬參四¶
色　又帝為子大欵讓石城公表曰詭對鶴書俯羞鴉¶
翼臣生處深宫未覿焦原之險不出尸庭豈觀砥柱之¶
峻臣聞坳堂汎水豈議大瀆之流覆簣為峰終乖小魯¶
之説　又為長子大器讓宣城王表曰襄野之辯尚對¶
軒君𢎞羊之計猶干漢主徒以結慶璿源乘蔭霄極一¶
<pb:KR3k0055_WYG_126-40b>¶
日千里因騏驥之馳髙蔭百尺藉雲崖之逺熈祖流聰¶
慧之稱方建臨淮之國元仲表岐嶷之姿乃啟平原之¶
封南郡奥部春谷名區民化仲翔之俗山峻陵陽之嶺¶
而緑車赤綬交映相輝金璽銀券照灼光彩　梁江淹¶
為齊髙帝讓進爵為王表曰昔虞思勤夏不别殊物之¶
錫晉叔臣周豈頒上公之典魯藩懿親裁蒙袞舄之榮¶
梁國戚屬方忝旌旗之貴　任昉爲齊明帝讓宣城郡¶
公表曰臣本庸才智力淺短太祖髙皇帝篤猶子之愛¶
<pb:KR3k0055_WYG_126-41a>¶
䧏家人之慈世祖武皇帝情等布衣寄深同氣武皇大¶
漸實奉話言雖自見之明庸近所蔽愚夫至此已實不¶
忍自錮於綴衣之辰拒違於玉几之側遂荷顧託導揚¶
末命雖嗣君棄常獲罪宣徳王室不造職臣之由何者¶
親則東牟任唯博陸徒懷子孟社稷之對何救昌邑爭¶
臣之譏四海之議於何逃責且陵土未乾訓誓在耳家¶
國之事一至於斯非臣之尤誰任其咎將何以肅拜髙¶
寢䖍奉武園悼心失圖泣血待旦寧容復徼榮於家恥¶
<pb:KR3k0055_WYG_126-41b>¶
晏安於國危且虚飾寵章委成禦侮臣知不惬物誰謂¶
宜但命輕鴻毛責重山岳存沒同歸毁譽一貫辭一官¶
不減身累增一職已黷朝經便當自同體國不爲飾譲¶
至於功均一匡賞同千室光宅近甸奄有全邦殞越為¶
期弗敢聞命亦願曲留降鑒即垂順許乃君臣之道綽¶
有餘裕茍曰易照敢守難奪　沈約為栁世隆讓封公¶
表曰臣聞懸旌玉塞貳師尚黜其功伐鼓炎州伏波猶¶
懼其賞徒以兼委之施或難固辭抽心之情必無雙奪¶
<pb:KR3k0055_WYG_126-42a>¶
是故俛容青閣願還慈於裂壤竊歩丹墀希收寵於開¶
賦昔竄命窮雉難廹勢孤沈板末難負户非切及顧溫¶
凊之館懼結尊慈之懷累葉喁喁舉門惴惴臣事逼君¶
親理非外奬實頼朝謨謹肅宰畧遐震奔鯨外勦臣何¶
力焉幸得扶老攜㓜重出幽堵還軸歸驂再踐郷路豈¶
可資國眚以邀其功因衆功而饗其報遂使甘霜受電¶
之心有同於飾請皎日大河之志匪殊於貌謁　増唐¶
李嶠為張令讓麟臺監封國公表曰陛下錄臣謏才收¶
<pb:KR3k0055_WYG_126-42b>¶
臣薄藝不行而至坐辭麋鹿之羣無翼而飛遂接鴛鴻¶
之侣久慙粉米之飾欲辭稻梁之恵今復更申殊奬追¶
叙微庸以臣子之恒情辱公卿之顯位等威齊乎四履¶
名器光於五臺是用仰辭渥恩俯誓肌骨伏冀南離廻¶
耀㣲察於傾心北斗垂芒稍矜於走魄特停謬遇曲賜¶
優容　張說讓封燕國公表曰陛下光撫宇内大寧天¶
域百度維新萬靈翹注建侯疏壤允答元功臣亦何人¶
首膺是命自古有傳道而爵説經而封蓋以訓蒙成聖¶
<pb:KR3k0055_WYG_126-43a>¶
資師通學臣之侍講有異前聞何者大明朝昇螢爝無¶
助時雨夕濡浸灌焉施幸得依附光景游泳渥澤豈敢¶
虚承啟發之恩謬荷就將之報　卲説代侯中庄謝封¶
表曰臣聞論徳而建封者聖王之事量功而受賞者忠¶
臣之義封或謬建則王綱斯紊賞或虚受則臣體以乖¶
陛下大聖繼統神武經邦道邁纂堯功髙復禹頃幽燕¶
肆逆汾澮阻兵朝義叛換於前懷恩旅扼於後陛下宸¶
謨獨斷睿略?行曾未三年克平二豎此蓋皇天保祐¶
<pb:KR3k0055_WYG_126-43b>¶
宗社䧏靈豈臣愚蒙敢叨封爵假使進能排難退克全¶
軍為臣之節固當若是以兹干賞實為色羞　錢珝為¶
徐相公讓加食邑表曰臣乍違天顔初達帝里雖南山¶
渭水變王氣以?新而荒草壞垣動秋風而尚慘連甍¶
何有編戸猶稀臣當此時莫知所措實賴祖宗垂祐睿¶
哲申謀兼委近藩旁分庶事遂致五輅鳴鑾六師被甲¶
陳吉行之盛禮正法座於良辰誕告四方復興景運御¶
日月而無違素志嚮丘園而已動歸心詎謂聖慈忽加¶
<pb:KR3k0055_WYG_126-44a>¶
大造尚責佐王之效重增開國之封祗承異數徒冒優¶
恩¶
原書魏武帝上書譲增封曰無非常之功而受非常之¶
福是用憂結比章歸聞天慈無已未即聽許臣雖不敏¶
猶知讓不過三所以仍佈腹心至於四五上欲陛下爵¶
不失實下為臣身免於茍取　又上書讓封曰臣誅除¶
暴逆克定二州四方來貢以為臣之功蕭相國以闗中¶
之勞一門受封鄧禹以河北之勤連城食邑考功効實¶
<pb:KR3k0055_WYG_126-44b>¶
非臣之勳臣祖父中常侍侯時但從輦扶翼左右既非¶
首謀又不奮㦸並受爵封暨臣三葉臣聞易豫卦曰利¶
建侯行師有功乃當進立以為諸侯也又訟卦六三曰¶
食舊徳或從王事謂先祖有大徳若從王事有功者子¶
孫乃得食其祿也伏惟陛下垂乾坤之仁降雲雨之潤¶
逺錄先臣扶掖之節採臣在戎犬馬之用優策褒崇光¶
曜顯重非臣尫頑所能克堪　又上書讓費亭侯曰臣¶
伏讀前後䇿命既錄臣庸才㣲功乃復追述先臣幽讚¶
<pb:KR3k0055_WYG_126-45a>¶
顯揚見得思義屏營怖懼未知首領所當所授故古人¶
忠臣或有連城而不辭或有一邑而違命所以然者欲¶
必正其名也又禮制諸侯國土已絶子孫有功者當更¶
受封不得增襲其有所增者謂國未絶也或有所襲者¶
謂先祖功大也數未極無故斷絶故追紹之也臣自三¶
省先臣雖有扶輦㣲勞不應受爵豈逮臣三葉若錄臣¶
闗東微功皆祖宗之靈佑陛下之聖徳豈臣愚陋所能¶
克堪　又上書讓增封武平侯及費亭侯曰伏自三省¶
<pb:KR3k0055_WYG_126-45b>¶
資質頑素材志鄙下進無匡輔之功退乏拾遺之美雖¶
有犬馬㣲勞非獨臣力皆由部曲將校之助陛下前追¶
念先臣㣲功使臣續襲爵土祖考蒙光照之榮臣受不¶
貲之分未有絲髮以自報效昔齊侯欲更晏嬰之宅嬰¶
曰臣之先容焉臣不足以繼之卒違公命以成私志臣¶
自顧省不克負荷食舊為幸雖上徳在𢎞下有因割臣¶
三葉累寵皆統極位義在隕越豈敢飾辭¶
增判唐人對承襲稱狂判曰求仁得仁孔丘歎其無怨¶
<pb:KR3k0055_WYG_126-46a>¶
　達節守節延陵慕其髙風甲代襲衣裘家承茅土志無¶
　苟得爰作佯狂元成讓兄初疑人望丁鴻避弟終感友¶
　言良史以為美談志士稱其重義唐張疇對襲代封¶
　逃判曰先王有作班氏叙其家風逺代無違韋孟陳其¶
　祖徳是知本枝可重宗葉難輕丁胄望素髙勳庸夙著¶
　金柯玉葉冠盖之望攸崇青社白茅諸侯之業斯大上¶
　林春至花蕚均芳下澤秋歸鴻雁齊列既而風枝不靜¶
　星琯屢移何邵承家泫然流涕桓元襲爵悲不自勝苟¶
<pb:KR3k0055_WYG_126-46b>¶
　懷揖遜之風遂有逋逃之迹昔延陵去國令範猶存太¶
　伯辭周遺芳未泯必若情深讓弟義等脱身請封韋氏¶
　之次男無虧太伯之髙爵¶
　¶
　¶
　¶
　¶
御定淵鑑𩔖函卷一百二十一¶
