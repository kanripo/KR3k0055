# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.355881
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷七十九
<pb:KR3k0055_WYG_084-1a>¶
　欽定四庫全書¶
御定淵鑑𩔖函卷七十九¶
　　設官部十九(禮部尚書/員外郎附)　(侍郎附中禮部郎中附/祠部郎    員外郎)¶
　　　(膳部郎中/)　(員外郎附/)　(主客郎中/)　(員外郎附/)¶
　　　禮部尚書一(侍郎附/)¶
　原杜氏通典曰唐虞之際秩宗典三禮周禮春官大宗¶
　伯掌建邦之天神人鬼地祗之禮後漢尚書吏曹兼掌¶
　齋祀亦其職也魏尚書有祠部曹及晉江左有祠部尚¶
<pb:KR3k0055_WYG_084-1b>¶
　書掌廟祧之禮(嵇含臺中宴㑹詩其祠部/云仰承宗廟日懐祗䖍)常與右僕射¶
　通職不常置以右僕射攝之(厯代皆與右/僕射通職)宋祠部尚書¶
　領祠部儀曹二曹齊梁陳皆有祠部尚書後魏為儀曹¶
　尚書北齊祠部尚書統祠部(掌祠祀醫藥/死䘮贈賻)主客虞曹屯¶
　田起部五曹又有儀曹主吉凶禮制屬殿中尚書後周¶
　置春官卿又有禮部而不言職事後改禮部為宗伯又¶
　春官之屬有典命(掌内外九族之差及王器/衣服之令沙門道士之法)後改典命¶
　為大司禮俄改大司禮復為禮部謂之禮部大夫(後周/盧凱)¶
<pb:KR3k0055_WYG_084-2a>¶
(為禮部大夫/充聘陳使)至隋置禮部尚書統禮部祠部主客膳部¶
四曹盖因後周禮部之名兼前代祠部儀曹之職唐龍¶
朔二年改禮部尚書為司禮太常伯咸亨元年復舊光¶
宅元年改禮部為春官神龍元年復舊總判祠部禮部¶
膳部主客事　増文獻通考曰宋禮部判部事二人以¶
兩制及帶職朝官以上充凡禮儀之事悉歸於大常禮¶
院而貢舉之政領於知貢舉官本曹但掌制科舉人補¶
奏太廟郊社齋郎室長掌座都省集議百官謝賀章表¶
<pb:KR3k0055_WYG_084-2b>¶
諸州申舉祥瑞出納内外牌印之事而兼領貢院官制¶
行始正其職凡天地宗廟陵園之祀后妃親王將相封¶
册之命皇子加封公主降嫁稽其彞以詔上下而舉行¶
之朝廷慶㑹宴樂宗室冠婚䘮祭蕃使去來宴賜與夫¶
經筵史館賜書修書之禮例皆同奉常講求參酌而定¶
其儀節三嵗貢舉學校試補諸生皆總其政旌節章服¶
之頒祥瑞表奏之進凡闗於禮樂者皆掌之建炎三年¶
詔鴻臚光祿寺并歸於禮部太常國子監亦𨽻焉分案¶
<pb:KR3k0055_WYG_084-3a>¶
五曰禮樂曰貢舉曰宗正奉使帳曰封册表曰檢法各¶
隨其名而治其事　續文獻通考曰遼北面以都司掌¶
禮儀視禮部南面有禮部尚書下侍郎郎中員外郎並¶
同吏部　金禮部尚書一員侍郎郎中員外郎各一員¶
主事二員　元禮部尚書三員侍郎郎中各二員員外¶
郎六員品秩與吏部同掌天下禮樂祭祀朝㑹燕享貢¶
舉之政令凡儀制損益之文符印簡册之信神人封諡¶
之法忠孝貞義之褒送迎聘好之節文學僧道之事婚¶
<pb:KR3k0055_WYG_084-3b>¶
姻繼續之辨音藝膳供之物悉以任之中統元年以吏¶
户禮為左三部置尚書侍郎郎中各二員員外郎六員¶
總領三部之事十三年始别為禮部元貞元年復増尚¶
書一員領㑹同館事　眀初沿唐宋之制設禮部尚書¶
侍郎之職掌天下禮儀祭祀宴享貢舉之政令仍屬中¶
書省洪武十三年革中書省陞六部禮部屬有四曰儀¶
部曰祠部曰膳部曰主客部二十九年改儀部為儀制¶
祠部為祠祭膳部為精膳主客仍舊俱稱清吏司永為¶
<pb:KR3k0055_WYG_084-4a>¶
定制國家稽古右文敷典察倫𩔖非博雅崇古道藝徳¶
行備具者莫稱兹任故成化𢎞治以來率以翰林儒臣¶
為之登公孤任輔導以至秉持國是皆必由此云　原¶
杜氏通典曰侍郎周官春官小宗伯中大夫頗同今任¶
後周依周官今侍郎則隋煬帝置唐因之龍朔二年改¶
為司禮少常伯咸亨元年復舊他時曹名或改而官號¶
不易掌策試貢舉及齋郎𢎞崇國子生等事舊制考功¶
員外郎掌貢舉開元二十三年考功員外郎李昻為進¶
<pb:KR3k0055_WYG_084-4b>¶
士李權所詆朝議以考功位輕不足以臨多士至二十¶
四年遂以禮部侍郎掌焉開元天寳之中昇平既久羣¶
士務進天下髦彦由其取舍故勢傾當時資與吏部侍¶
郎等同　増文獻通考曰宋侍郎貳尚書之事南渡諸¶
曹長貳互置紹興七年禮部置侍郎二員隆興初詔尚¶
書不常置禮部侍郎置一員　續文獻通考曰遼南面¶
禮部侍郎同吏部　金禮部侍郎一員正四品　元禮¶
部侍郎二員　眀禮部左右侍郎各一人¶
<pb:KR3k0055_WYG_084-5a>¶
　　禮部尚書二¶
増虞書曰帝曰咨四岳有能典朕三禮僉曰伯夷帝曰¶
俞咨伯汝作秩宗夙夜惟寅直哉惟清　典略曰契為¶
司徒百姓和親䕫主賓客逺人必至　家語曰父子不¶
能長㓜失序上下乖離異志曰不和不和則飭宗伯¶
北史曰後魏孝文留宋弁兼祠部攝七兵事曰國之大¶
事在祀與戎故令卿管攝二曹　又曰隋牛宏以典籍¶
遺逸上表請開獻書之路拜禮部尚書奉敕修撰五禮¶
<pb:KR3k0055_WYG_084-5b>¶
勒成百卷行於當代又請依古制修立眀堂以時事草¶
創未遑制作竟寝不行　又曰隋辛彦之進禮部尚書¶
與秘書監牛宏撰新禮帝令彦之與沈重論議重不能¶
抗避席而謝曰辛君所謂金城湯池無可攻之勢帝大¶
悅　唐書曰李揆字端卿門地人物文學皆當世第一¶
為禮部尚書素為盧把所惡用為吐蕃㑹盟使至蕃酋¶
長曰聞唐家有第一人李揆公是否揆畏留因紿之曰¶
彼李揆安肯來邪　又曰韋綬字子章進位禮部尚書¶
<pb:KR3k0055_WYG_084-6a>¶
穆宗問所以禳災祈福者對曰昔宋景公以善言退法¶
星三舍漢文帝除祕祝勅有司祭而不祈此二君皆受¶
自致之福如失徳以却災媚神以匄助非祈禳之道也¶
　又睿宗朝薛稷為禮部尚書以有翊贊功每召入宫¶
中與決事恩絶羣臣　又曰李綱字文紀仕隋官不進¶
筮之得鼎卦筮人曰君當為卿輔待易姓乃如志至唐¶
終禮部尚書　北夢瑣言曰偽蜀韓昭為禮部尚書凡¶
琴棊書算射法悉皆渉獵李台瑕曰韓八座仕藝如拆¶
<pb:KR3k0055_WYG_084-6b>¶
韤線無一條長　通略曰豐稷為禮部尚書哲宗升祔¶
議功臣配享稷以為當用司馬光吕公著或者謂二人¶
得罪於哲宗朝不可用稷曰止論其有功於時爾如唐¶
五王配享中宗豈非得罪於中宗者哉　金史曰張浩¶
字浩然天眷中遷禮部尚書田榖事起臺省一空以浩¶
行六部事簿書叢委決遣無留人服其才　元史曰庫¶
庫拜禮部尚書監羣玉内司正色率下國制大樂諸坊¶
咸𨽻本部遇公讌衆伎畢陳庫庫視之泊如僚佐以下¶
<pb:KR3k0055_WYG_084-7a>¶
皆肅然　又曰許扆字君黼一名和爾郭斯國禎子也¶
除禮部尚書提㸃太醫院事賜日月龍鳯文綺衣二襲¶
每外國使至必命與之語辭眀理辨莫不傾服　又曰¶
張養浩字希孟拜禮部尚書㑹元夕英宗欲於内庭張¶
燈為鰲山養浩即上疏諌帝大怒既覽而喜曰非張希¶
孟不敢言即罷之仍賜尚服金織幣一帛一以旌其直¶
　又曰曹元用字子貞泰定中轉禮部尚書及大朝㑹¶
為紏儀官申卷班之令俾以序退無争門而出之擾行¶
<pb:KR3k0055_WYG_084-7b>¶
之　獻徵錄曰眀吕震字克聲太宗時為禮部尚書聰¶
眀絶人每朝奏請他尚書皆執副本又與左右更進迭¶
奏震兼户兵二部奏牘愈多皆自專對侍郎不與也情¶
狀委曲千緒萬端一覽之後輙背誦如流水未嘗有誤¶
(以上/尚書)　舊唐書曰髙鍇開成元年為禮部侍郎凡掌貢¶
部三年每嵗登第者四十人三年牓出後勅曰進士每¶
嵗四十人其數過多則乖精選官途填委宜窒其源改¶
每年限放三十人如不登其數亦聽然鍇選擢雖多頗¶
<pb:KR3k0055_WYG_084-8a>¶
得實才抑豪華擢孤進至今稱之　又曰髙郢字公楚¶
為禮部侍郎時四方士務朋比更相譽薦以動有司狥¶
名亡實郢疾之乃謝絶請謁顓取行藝司貢部凡三嵗¶
甄幽獨抑浮華流競之俗為衰　唐書曰李揆兼禮部¶
侍郎病取士不考實徒露搜索禁所挾而迂學陋生藉¶
枕圖史且不能自措於辭乃大陳書庭中進諸儒約曰¶
上選士但務得才可盡所欲言由是人人稱美　又曰¶
賈至為禮部侍郎建言嵗方艱歉舉人赴省者兩都試¶
<pb:KR3k0055_WYG_084-8b>¶
之兩都試人自此始　又曰楊綰為禮部侍郎上疏議¶
貢舉請罷眀經進士復古孝廉力田等科天下髙其議¶
　又曰栁璟字徳輝為禮部侍郎為人寛信好接士稱¶
人之長遊於門者皆顯於世　又曰崔郾字廣略轉禮¶
部侍郎凡兩嵗貢士平心閲試所擢者無非名士為公¶
輔名卿者十人　又曰韋純為禮部侍郎取士抑浮華¶
先行實嘗從容奏曰禮部侍郎重於宰相帝曰侍郎是¶
宰相除安得為重曰為陛下揀宰相者得無重乎帝羙¶
<pb:KR3k0055_WYG_084-9a>¶
其言　又曰唐韋陟𫝊云陟字殷卿為禮部侍郎曩者¶
主司取與皆以一塲之善遂登科目陟先知其所長然¶
後依常式考覈片善無遺羙聲盈路　宋史曰曾㡬權¶
禮部侍郎兄楙開皆嘗貳春官㡬復為之人以為榮每¶
㑹同舍多談前軰言行臺閣典章搢紳推重焉　又曰¶
宋劉正夫字徳初除禮部侍郎彗星見詔求直言正夫¶
條奏時政十餘事大略重名器輕賦歛戢干戈節賜予¶
及持盈守成之道徽宗嘉納之　中興繋年錄曰中丞¶
<pb:KR3k0055_WYG_084-9b>¶
張守諡文靖除禮部侍郎力辭不拜上命吕頤浩召至¶
政事堂諭以正士不宜輕去朝廷守乃受命　又曰紹¶
興間吕廣問為禮部侍郎上謂大臣曰廣問老成不沽¶
激徃時薦之者多　金史曰鄂勒根彦忠貞元二年進¶
禮部侍郎海陵凡有所疑使彦忠裁決彦忠據法以對¶
間有不合則召讓之彦忠執奏如前終無阿屈　獻徵¶
錄曰眀吾紳起拜禮部右侍郎太宗謂尚書吕震曰吾¶
紳出自翰林可佐卿典禮矣　又曰王直字行儉正統¶
<pb:KR3k0055_WYG_084-10a>¶
中進禮部侍郎仍兼學士出涖部事處之裕如若素習¶
者　又曰王英字時彦進禮部左侍郎浙江台寧等府¶
民遭疫死甚衆上遣英齎香幣徃祀南鎮以禳民癘時¶
浙久旱英至紹興大雨水深二尺灌獻之夕雨止星見¶
眀日又大雨田野霑足人皆喜曰此侍郎雨也(以上/侍郎)¶
　　禮部尚書三¶
原伯夷　彤伯(上見二虞書為書注成/王命彤伯入  宗伯)　統百官諧萬¶
民　治神人和上下(周禮宗伯掌禮典以和邦國以統/百官以諧萬民  書宗伯掌邦禮)¶
<pb:KR3k0055_WYG_084-10b>¶
(治神人和上下注云春官卿也宗廟之官長主國禮治/天神地祇人鬼之事及國之吉凶軍賓嘉之禮以和上)¶
(下尊/卑)　當同和之代先務化成　居禮樂之司必資眀¶
備(白/帖)　増大僚　古卿(唐李絳制宗伯秩禮是為大僚/  宋曽南豐擬制云春官古卿)¶
(是用/授汝)　作秩宗　掌邦禮(上見前二虞書屬周禮云春/官宗伯使帥其  而掌邦禮)¶
(以佐王/和邦國)　稱容臺　踐台斗(鄭康成云商家禮樂之官/知禮容故署稱容臺  杜)¶
(甫送王評事詩及乎貞觀初尚書踐台斗注/云貞觀初王珪拜禮部尚書後以侍郎執政)　管攝二¶
曹　兼授二職(上見前二北史資唐書云髙宗謂裴行/儉曰卿文武兼  故授卿以二職即日)¶
(拜禮部尚書兼檢/校右衛大將軍)　却西蕃貢馬　論髙麗市書(蘇軾/三馬)¶
<pb:KR3k0055_WYG_084-11a>¶
(贊序云元祐西蕃有貢駿馬汗血者事下禮部軾時為/宗伯判其狀云朝廷方却走馬正復汗血亦何所用事)¶
(遂寝部通略云髙麗貢使請買書籍朝廷以故事盡許/之禮  尚書蘇軾言漢東平王求諸子太史公書猶不)¶
(許今可許乎詔曽/經許買者許依例)　以文章復用　如圖畫中覩(金史/曰趙)¶
(秉文字周臣興定中拜禮部尚書以貢舉坐取進士盧/亞重用韻致仕後復為禮部尚書入謝上曰卿春秋髙)¶
(以文章故須復用卿充元史曰張起巖字夢臣拜禮部/尚書文宗親郊起巖  大禮使導帝陟降歩武有節衣)¶
(前後襜如陪位百官望之如古圖畫中/所覩帝甚嘉之賜賚優渥  以上尚書)　定樂章　抗¶
和議(周益公集曰洪适權禮部侍郎上初講郊祀公乞/進胙徳夀宫及改定樂章人謂禮與時皆得之)¶
(中興繫年錄曰禮部侍郎曽開知&KR0276;州先是秦檜語和/議曰此事大係安危開於坐中抗聲曰丞相今日不當)¶
<pb:KR3k0055_WYG_084-11b>¶
(說安危止合論存亡爾檜/矍然驚其言遂命出守)　題堂　書笏(唐書曰崔氏/兄弟皆為禮)¶
(部居光徳里搆便齋宣宗曰鄆一門孝友可為士族法/因題曰徳星堂  遼史曰劉景字可大景宗時擢禮部)¶
(侍郎及遷尚書上方欲倚用/乃書笏曰劉景可留宰相)　不阿權近　請置孝廉¶
(唐王凝為禮部侍郎不/阿權近  下見二楊綰)　兩加榮命　三知貢舉(唐書/曰賀)¶
(知章遷禮部侍郎兼授學士一日並謝訖謁宰臣源侍/中謂張說曰賀公久著盛名今日一時加二榮命並為)¶
(學士之光輝然二者孰為羙說曰侍郎自皇朝以來為/衣冠之華選自非履厯清要望實俱羙者無以居之雖)¶
(然終是具員之吏學士者懐先王之道為縉紳軌儀藴/揚班之詞采兼游夏之文學始可處之無媿二羙之中)¶
(此為愈也貢五代史曰後唐同光中裴皡拜禮部侍郎/前後三知  舉晉髙祖時宰相桑維翰亦成名於皥榜)¶
<pb:KR3k0055_WYG_084-12a>¶
(下嘗謁皡於私第皡不迎不送或問之答曰皡見維翰/於中書則庶僚也維翰見皡於私館則門生也何送之)¶
(有人亦重/其耿介)　舍人引麻　貢士試栁(唐南部新書曰常/衮自禮部侍郎入)¶
(相初潘炎為舍人引麻因戲之曰留取破麻鞵著衮視/事不浹旬果拜相  唐書曰李渭字君載遷禮部侍郎)¶
(始中書省有古栁建中末枯死徳宗自梁還復榮/茂人以為瑞栁渭令貢士賦之上聞不以為善)　父¶
子同貳南省　兄弟五為禮部(唐書曰崔挹子湜先是/湜為兵部侍郎挹為禮)¶
(部侍郎父子同為南省副貳有唐以來未有此事再/  又曰崔氏兄弟六人邠郾鄆凡為吏部五禮部)¶
以直清公正者處之　非文儒鑒裁者不在(上見後韋/貫之制)¶
(職𩔖曰稱秩元祀春官舊職舉秀興廉國朝兼領/非文儒碩茂鑒裁精實重於一時者不在此也)　不¶
<pb:KR3k0055_WYG_084-12b>¶
宜輕出　當專任用(上見二張守府朱晦菴集張魏公/復除知興元  已登舟除禮部侍)¶
(郎名對便殿上慰勞宣諭曰朕將有為正欲一/飛沖天而無羽翼者卿為朕留意當專任用)　士林¶
稱慶　文運其昌(獻徵録曰眀蔣驥拜禮部右侍郎命/下之日士林稱慶皆以為儒者之榮)¶
(遇莫此為盛獲又曰曽魯太祖時為禮部侍郎時倭入/寇戍將每捕  之上憫其無知命儒臣草詔歸其俘魯)¶
(所撰有中國一視同仁語上曰頃觀陶凱文已/起人意魯復如此文運庶其昌乎  以上侍郎)¶
　　禮部尚書四¶
増惟文物禮樂之司獨髙他選　非道徳詞章之望不¶
在此官　和上下而治神人　經國家而定社稷　丹¶
<pb:KR3k0055_WYG_084-13a>¶
青一代之文　眀白百王之制　太平六典已知周宰¶
相之有人　緜蕞諸生寧若漢奉常之不古　春官六¶
十立之長以維專　曲禮三千待其人而後舉(翰苑/新書)¶
同履艱難(元史曰許國禎字進之至元中遷禮部尚書/上疏言慎財賦禁服色眀法律嚴武備設諌)¶
(官均衛兵建學校立朝儀事多施行帝與近臣言及勲/舊大臣因謂國禎曰朕昔出征同履艱難者惟卿數人)¶
(在/爾)　親書官階(又曰郭貫字安道至大中除禮部尚書/帝親書其官階曰嘉議大夫以授有司)¶
　特賜銀章(獻徵錄曰胡濙字源潔宣宗時進禮部尚/書上嘉其清勤特賜銀章四其二曰文恭)¶
(世家曰清和恭靖/盖嘉羡褒羙之也)　改造璣衡(又曰周洪謨憲宗時拜/禮部尚書言書載璿璣)¶
<pb:KR3k0055_WYG_084-13b>¶
(玉衡蔡𫝊不得其制乞改造/以備占候從之  以上尚書)　眀練故事(北史栁敏為/禮部中大夫)¶
(後改禮部為司宗仍以敏為之敏操履方正性又恭勤/每日將朝必夙興待旦又安處臺閣眀練故事近儀或)¶
(乖先典者皆按據舊章刊正通典/周官小宗伯中大夫頗同今任)　文柄舉屬(宋楊大/年撰行)¶
(狀程大昌權禮部侍郎一時文柄舉屬於公其/成就人才不可計凡今老師宿儒多公門生也)　天選¶
侍郎(獻徵錄曰李紹字克述英宗時陞禮部右侍郎時/有結權貴圖進者上不許密訪近輔求才徳老成)¶
(厭服人心者得紹甚喜曰朕知其人久矣召吏部陞/任紹公卿徃賀尚書王皡舉酒酬曰天選侍郎也)¶
超然矰繳外(敬日草曰彭凌霄字用沈鄧州淅川人進/禮部右侍郎㑹推内閣力辭不赴以奸璫)¶
(在事故早退安貧超然矰繳之/外獨彭公一人  以上侍郎)¶
<pb:KR3k0055_WYG_084-14a>¶
　　禮部尚書五¶
増詩唐劉禹錫寄王侍郎放榜詩曰禮闈春榜動長安¶
九陌人人走馬看一日聲名徧天下滿城桃李屬春官¶
増箴眀宣宗禮部箴曰聖人立極法天出治為治之本¶
莫大於禮稽古伯夷為虞秩宗所典三禮宗伯攸同既¶
治神人亦和上下政本之地實宣教化惟我祖宗承古¶
之道品節制度式昭禮教幽眀崇卑秩乎有序大法大¶
經靡不備舉咨爾禮臣夙夜惟寅秉其直清以交神眀¶
<pb:KR3k0055_WYG_084-14b>¶
安上治民爰及四裔祗循舊章亦義之比惟卿暨佐予¶
汝協恭暨厥四屬於卿率從治國去禮猶耕無耜咸篤¶
敬之以懋政事¶
増制唐常衮授張謂禮部侍郎制曰稱秩元祀春官職¶
焉舉秀興廉國朝兼領非文儒碩茂鑒裁精實重於一¶
時者不在此地具官張謂宏達有檢和平易容博渉羣¶
籍通其源流振起鴻藻正其聲律翰飛北閣煥發司言¶
居部長人不忘恵訓輔相東禁孝友彰眀貳宗伯之掌¶
<pb:KR3k0055_WYG_084-15a>¶
禮典諸侯之貢士以爾公望副兹眷求　白居易授韋¶
貫之禮部侍郎制曰典郊祀之禮獻賢能之書今小宗¶
伯實兼二事非直清眀正者不足以處之具官韋貫之¶
沈實堅峻文以禮樂行成於内移用於官公直之聲滿¶
於臺閣頃以詞藻選登禁掖秉筆書命時稱得人多積¶
勤勞宜有遷轉可使典禮以和神人可使考文以第俊¶
秀儀曹之選僉議所歸徃修乃官無替厥問　鄭處誨¶
授鄭薰禮部侍郎制曰儀曹劇任中臺慎擇總百郡之¶
<pb:KR3k0055_WYG_084-15b>¶
俊造考五禮之異同必求上才以允僉屬具官鄭薫文¶
諧騷雅鼓吹前言譽洽縉紳領袖時軰操守必修其謙¶
柄進退常踐於徳藩疊中詞科亟陞清貫持槖列金章¶
之侍揮毫擅紫闥之工是用俾司貢籍以振儒風搴拔¶
既尚於幽貞聳勸勿遺於曹緒無求冠玉無采雕蟲當¶
思取實之方必有酌中之道爾其盡慮以率至公¶
増狀宋周必大辭免禮部尚書兼翰苑奏狀曰竊惟掌¶
禮代言班髙選遴國初陶榖雖嘗兼領然宗伯猶是階¶
<pb:KR3k0055_WYG_084-16a>¶
官未率屬也元祐中獨蘇軾學問文章稱此兩職然亦¶
先後迭居不聞並命自紹興至於乾道沈與求孫近胡¶
交修楊椿汪應辰俱是六卿祗帶兼權學士有以見名¶
器之重不輕畀付如此¶
増表宋周必大謝除禮部侍郎表曰惟宗伯古之清曹¶
惟貳卿今之膴仕禮樂自天子出雖上禀於聖謨籩豆¶
則有司存當俯求於故實夫何鄙朴而許攝承夙夜直¶
哉惟清莫遂䕫龍之遜文章煥焉可述更慙乗馬之工¶
<pb:KR3k0055_WYG_084-16b>¶
増記宋洪邁禮部長貳壁記曰元豐定官制歸天下萬¶
務於文昌曹分賦職頗采用周官唐六典尚書品第二¶
侍郎品第三皆法從屬車間朝廷所以尊榮之甚寵由¶
是得政者鴈行立然要為具員吏朝日而坐出曹弊治¶
不過操牘視成振之以章程柅之以挈比思慮索於几¶
案此其勢不能得施置自便獨宗伯不其然間平時繩¶
墨要㑹疑亦王官之一守有日天子舉遺典禮大朝聘¶
大慶賀與天地宗廟典䇿秩享之事衆史贅聚閣筆詞¶
<pb:KR3k0055_WYG_084-17a>¶
不占措乃雍容風議斟酌故實援之古可驗揆之今可¶
行者繄吾啓為之非特規守成法視故府鐘鼔玉帛周¶
章有司之後而已則上所選置正用第一品亦其理宜¶
　　禮部郎中一(員外郎附/)¶
原杜氏通典曰禮部郎中按周官春官肆師下大夫亦¶
頗同今任魏尚書有儀曹郎掌吉凶禮制厯代多有(例/在)¶
(吏部/篇)宋齊儀曹屬祠部(梁書武帝謂徐勉曰今帝業初/構須一人有學藝&KR0281;朝儀者為)¶
(尚書儀曹郎勉曰孔休源識見清通詳練故事/自晉宋起居注誦略上口上悅遂拜為儀曹郎)後周依¶
<pb:KR3k0055_WYG_084-17b>¶
周官隋初為禮部侍郎煬帝除侍字又改為儀曹郎武¶
徳初改為禮部郎中龍朔二年改為司禮大夫咸亨初¶
復舊其後曹改而官不易掌禮樂學校儀式制度衣冠¶
符印表疏册命祥瑞鋪設䘮葬賵賻及官人等　員外¶
郎　周禮肆師上士後周依焉至隋文帝置禮部員外¶
郎煬帝改為儀曹承務郎武徳三年復舊其後曹改而¶
官不改　増文獻通考曰宋郎中參預禮樂祭祀朝㑹¶
宴享學校貢舉之事有所損益則審訂以次咨決凡慶¶
<pb:KR3k0055_WYG_084-18a>¶
賀若謝掌撰表文與祠部主客膳部並列為四建炎四¶
年並省郎曹禮部領主客祠部領膳部隆興初復詔禮¶
部祠部一員兼領自是并行四司之事矣　續文獻通¶
考曰遼南面禮部郎中員外郎並同吏部　金禮部郎¶
中一員員外郎一員主事二員　元禮部郎中二員員¶
外郎六員主事二員　眀禮部儀制清吏司掌禮文宗¶
封學校科貢之事以賛尚書郎中一人員外一人主事¶
二人¶
<pb:KR3k0055_WYG_084-18b>¶
　　禮部郎中二¶
増南史曰孔休源除尚書儀曹郎每建議訪問前事休¶
源即以所誦記隨機斷決曽無凝&KR0417;吏部任昉嘗謂之¶
孔獨誦　南齊書曰孔逷字世逺為尚書儀曹郎屢箴¶
闕禮多見信納上謂王儉曰孔逷真所謂儀曹不忝厥¶
職也　石林燕語曰舊大朝㑹慶賀及春秋謝賜衣請¶
上聽政之𩔖宰相率百官奉表皆禮部郎官之職大觀¶
以後朝廷慶賀事多非常例郎官不能得其意蔡京乃¶
<pb:KR3k0055_WYG_084-19a>¶
命中書舍人雜為之比又不欲有所去取於是間參取¶
首尾或摘其一二聨次比成之當時謂之集句表禮部¶
所撰惟春秋兩謝賜衣表而已　言行錄曰劉敞字原¶
父天子將親大祫於太廟丞相欲加上尊號公以禮部¶
兼領名表丞相請撰表公說止之遂上疏章凡四天子¶
得公奏曰我意本謂當如此遂斷章表不受　金史曰¶
知登聞檢院王震改禮部郎中世宗諭宰臣曰此除未¶
允人望禮官當選有學術士如張汝霖者可也於是命¶
<pb:KR3k0055_WYG_084-19b>¶
汝霖兼之而除震别職(以上/郎中)　錄異記曰唐劉禹錫為¶
禮部員外郎方與日者從容段文昌適入謁既去日者¶
謂禹錫曰員外須待十年之後此客入相方轉正曹郎¶
耳自是禹錫失意連授外官十餘年文昌入相方除禹¶
錫禮部郎中　唐許孟容徳宗詔為禮部員外郎有公¶
主之子請補𢎞文館諸生孟容舉令式不許公主訴於¶
上命中使問狀孟容執奏竟得遷本部郎中　宋周平¶
園集李文簡公燾除禮部員外郎時中興祭典未備公¶
<pb:KR3k0055_WYG_084-20a>¶
上言嶽鎮海瀆先農先蠶風雨雷師九祀乃以酒脯代¶
牲牢雨𤾉失節郡國水災未必不由於此詔許復舊¶
吕東萊文集王居正字剛中紹興元年除禮部員外郎¶
上將祀眀堂公立議請合祭天地奉太祖太宗配詔禮¶
部議定又撫州守臣言甘露降畫圖以聞公請却其圖¶
勿納臺臣因劾守奪其州　金史王競字無競天眷中¶
遷禮部員外郎時海陵當國政由己出欲令百官避堂¶
諱競言人臣無公諱遂止　蕭仲恭以太傅領三省事¶
<pb:KR3k0055_WYG_084-20b>¶
封王欲援遼故事親王用紫羅傘事下禮部競與郎中¶
翟永固眀言其非是事竟不行海陵由是重之(以上/外郎)員¶
　　禮部郎中三¶
増小儀　名表(尚書故實曰杜牧頃於宰執求小儀不/遂  石林燕語曰禮部郎中元豐官制)¶
(行謂之名表郎郎官/别有印曰名表郎印)　清通　峭鯁(上見前一通典注/  唐書曰李翺字)¶
(習之為禮部郎中性峭鯁論議無/所屈見宰相李逄吉面斥其過)　有學藝　眞儀曹¶
(上見通典注/見二南齊書)　(下/)　議俎豆　掌絲綸(曲阜集行上官/均制俎豆之議)¶
(著為典常牋奏之文𫝊為口實秩清任重時儒所貴不/次之擢多此途出  春眀退朝錄曰禮部郎中百日内)¶
<pb:KR3k0055_WYG_084-21a>¶
(須知制誥故王元之與宋/給事詩須知百日掌絲綸)　周禮大夫　南宫舍人(上/見)¶
(通典人王鞏聞見錄曰禮部郎中掌省中文翰謂之南/宫舍  宋神宗與宰執議更官制至禮部郎中曰此南)¶
(宫舍人非他曹/比可除劉摯)　辭章自名　奏議詳雅(唐書曰薛稷/字嗣通為禮)¶
(部郎中以辭章自名詳韓退之為王宏中/墓碑云在禮部奏議  雅省中服其能)　專委大儀¶
　詳練故事(南史曰劉杳字士深博綜羣書沈約任昉/以下每有遺忘皆訪問焉累遷尚書儀曹)¶
(郎僕射徐勉以臺閣大儀/專委杳焉  下見前通典)　賜筆禮闈　裁書南閣(上/出)¶
(張賈衮下/出常  制)　舉儀制辨名數　訂禮文職牋奏(六典郎/中員外)¶
(郎所掌佐尚書侍郎舉其儀制而辨其名數非曲阜集/除鄧忠臣制曰儀曹郎參訂禮文兼職牋奏  富儒學)¶
<pb:KR3k0055_WYG_084-21b>¶
(未易處也中/  以上郎)　清廟器　瑞錦窠(唐李珏字待價為殿/中侍御史宰相韋處)¶
(厚曰清廟之器豈擊搏才乎除禮部員/外郎  唐舊說禮部員外郎為瑞錦窠)　崔澹名徳¶
子厚文章(唐書曰崔澹舉止秀峙時人謂玉而冠者為/禮部員外郎當時士大夫以流品相尚推名)¶
(徳者以澹為首為劉禹錫栁文序子厚/以文章稱首入  尚書禮部員外郎)　送新圖　汲¶
修綆(唐舊說員外郎㕔有大石諸州府納廢印皆於石/上碎之又圖寫祥瑞員外郎掌令狐楚詩移石㡬)¶
(囘敲廢印開箱何處送新圖召黄山谷詩惟此禮部/公寒泉甃舊井議此久羸瓶  還汲修綆謂東坡也)¶
稱誦名表　損益儀物(樓攻媿集汪大猷字仲嘉除禮/部員外郎南宫名表一出士林)¶
(稱誦之儀續㑹要宋朝禮部郎中及員外郎凡講論制/度損益  物則審覆有司所上之狀以次諮決而質於)¶
<pb:KR3k0055_WYG_084-22a>¶
(尚書省郎以/上員外)¶
　　禮部郎中四¶
増詩唐鄭谷寄同年趙郎中詩曰仙歩徐徐整羽衣小¶
儀澄淡轉中儀樺飄紅燭趨朝路蘭縱清香宿省時彩¶
筆煙霞供不足綸闈鸞鳯訝來遲自憐孤宦誰相念禱¶
祝空吟一首詩　又春夕伴同年禮部員外直省詩曰¶
錦帳名郎重錦科清宵寓直縱吟哦水含玉鏡春寒在¶
粉傅仙闈月色多視草即應歸屬望握蘭知道暫經過¶
<pb:KR3k0055_WYG_084-22b>¶
流鶯百囀和殘漏猶把芳樽藉露莎¶
増制唐蘇頲授彭景直禮部郎中制曰具官彭景直通¶
理内融含輝外静文尚典雅學窮精博故能容臺是則¶
仙闥咸推俾即眞於滿嵗更惟允於卿月　白居易授¶
張元夫禮部員外郎制曰具官張元夫官有秩清而選¶
妙者其儀曹員外郎之謂乎凡殿内御史雖文才秀出¶
功課髙等者滿歳而授猶曰美遷有如元夫連膺二𨕖¶
厯彼踐此僉以為宜況怒飛青𡨕翔集禁陛由兹去者¶
<pb:KR3k0055_WYG_084-23a>¶
十八九焉汝知之乎思有以稱　薛廷珪授徐彦樞禮¶
部員外郎制曰具官徐彦樞文昌列曹代稱清署宗伯¶
之重時難厥官其在外郎𨕖擢尤重率多虚位以待當¶
才聞爾澹以立身謙而履道情田萬頃瑤林將玉樹森¶
羅文律九成調露與承雲交奏動必由禮人無間言是¶
用聽彼羣情懋兹劇𨕖斯文重振資爾之嘉謀時政有¶
疑佇爾之讜論勉臨厥職紹乃家風¶
増誥宋王震授蘇軾禮部郎中誥曰爾議論文章卓然¶
<pb:KR3k0055_WYG_084-23b>¶
名世而失職浸久所學未伸今兹命爾為郎以待不次¶
之𨕖孔子曰如或知爾則何以哉維爾之才不患無位¶
増記宋洪邁禮部郎官㕔壁記曰均之為郎然二十四¶
司冷熱劇易不得同日語中興時捐不急之官省郎七¶
員以主客合於禮部號為兩曹而所掌不過牋削印瑞¶
郊廟禮文與士子科舉事日所程判其多不能以百天¶
眀省門開繇大丞相以下畢入聽治吾同舍郎南典𨕖¶
北理財文書鱗午吏四繞不少置獨儀曹之廷可設翳¶
<pb:KR3k0055_WYG_084-24a>¶
網予方理蠧簡呻呫畢作書生事業倦則偃一榻上遲¶
食時矍起摩睡眼以出卒食舒舒而行伺丞相上馬已¶
即去至無毫毛可用以為勤以白長官者其官同祿之¶
入又同而勞逸相絶顧如此顔之不厚難矣哉　又黄¶
疇若禮部郎官㕔記曰惟禮部有儀曹郎盖古春官之¶
屬魏齊及唐多𨕖名士典領雖不治文書比他曹為閒¶
暇然極其至要則協禮樂以賛宗伯治神人以和上下¶
至於事筆硯於其間者亦必廉悍俊抜如栁宗元劉禹¶
<pb:KR3k0055_WYG_084-24b>¶
錫軰乃稱是豈細事思厥艱大反不若縱横計財甲乙¶
論刑之為易易耳故廣前志之未盡冀方來之知勉使¶
牽聨詩書業履光大以對於前聞人顧不偉歟毋徒揩¶
睡睫曰丞相上馬去吾事畢矣¶
　　祠部郎中一(員外郎附/)¶
原杜氏通典曰祠部郎中按魏尚書有祠部郎厯代皆¶
有主禮制後魏裴修為中大夫兼祠部曹祠部曹主禮¶
樂毎有疑議修撰斟酌故實咸有條貫後周有典祠中¶
<pb:KR3k0055_WYG_084-25a>¶
大夫隋初為侍郎煬帝除侍字武徳加中字龍朔二年¶
改為司禋大夫咸亨元年復舊延載元年五月制天下¶
僧尼𨽻祠部天寳十一年改祠部為職祠至徳初復舊掌祠¶
祀天文漏刻國忌廟諱卜祝醫藥等及僧尼簿籍自天¶
寳六載及至徳三年常置祠部使以他官為之　員外¶
郎改置與户部員外郎同　増南史賀徳基世傳禮學¶
祖文發父淹至徳基三世為祠部郎徳基於禮記稱為¶
精眀　職𩔖曰許允之字之竒才應禮樂擢為祠部郎¶
<pb:KR3k0055_WYG_084-25b>¶
　唐省中語後行祠屯不博中行都門　文獻通考曰¶
宋祠部掌諸州宫觀僧尼道士童行住持教門事務祠¶
祭奉安祈禱神廟加封賜額並屬之醫官磨勘醫生試¶
補校其事而予奪之　國史趙彦若遷祠部員外郎先¶
是宗廟薦新中秋用茭萌不經易以蒲白彦若曰蒲春¶
始生可食秋則過時不可以薦乃據引經𫝊改為春薦¶
　神宗實錄陳襄字述古判尚書祠部時譯經僧法䕶¶
遺表度十僧趙槩奏列於朝三年度道士襄皆執奏不¶
<pb:KR3k0055_WYG_084-26a>¶
行　紹興正論胡寧文定之子遷祠部郎與秦檜議論¶
不合時熺為樞密檜問兒子近除如何寧曰外議以公¶
相必不襲蔡京之迹也檜怒以言章罷　事文𩔖聚曰¶
元無專曹官以令史分名頭掌之　續文獻通考曰眀¶
禮部祠祭清吏司掌祭享獻薦天文國䘏廟諱術藝道¶
佛之事以賛尚書郎中一人員外郎一人主事二人¶
　　祠部郎中二¶
増氷㕔　禋曹(因話錄曰祠部呼為氷㕔言其清且冷/也氷去聲  胡文恭行曹旭贈官制追)¶
<pb:KR3k0055_WYG_084-26b>¶
(建禮之/禋曹)　言眀堂　立太廟(魏志曰徐邈為祠部郎上/言南北郊及論眀堂宗廟)¶
(毁建皆有證據祠職𩔖曰晉改/立太廟摯虞為  部郎職其事)　損益儀禮　斟酌故¶
實(梁書曰周捨博學精義理梁武帝召拜祠部郎損益/儀禮多自捨出  翰苑新書曰後魏裴修兼祠部曹)¶
(每有疑議修撰斟酌咸/有故實  以上郎中)　論樂舞非古　以薦士為任¶
(陳書曰姚察為尚書祠部員外舊魏王肅奏祀天地設/宫懸樂八佾舞至梁武帝以為祀神禮宜簡古無宫懸)¶
(之文宣帝欲備樂以梁武為非碩學咸希㫖察博引經/籍據梁樂為是當時莫不慙服  韓愈與祠部陸員外)¶
(書執事好賢樂善孜孜以薦進良/士為己任方今天下一人而已)　當官不撓　召對¶
稱㫖(唐崔沔傳沔為祠部員外郎為人舒緩訥於造次/當官正色未嘗沮撓  長編曰葉夢得字少藴為)¶
<pb:KR3k0055_WYG_084-27a>¶
(祠部員外郎召對稱㫖上喜因問在部㡬時對曰將及/二年上曰如是久乎朕當不次擢卿後數日遂除起居)¶
(郎外以上/員  郎)¶
増制唐賈至授王璵祠部郎中兼侍御史制曰具官王¶
璵藏器於身䇿名清列多材多藝知微知章歴兹艱難¶
屢有籌畫宜兼臺省之任仍緫師戎之役　宋富弼子¶
紹庭除祠部員外制云惟爾先正相予祖宗爾少長義¶
方習以成性詩不云乎惟其有之是以似之朕亦何愛¶
典祀之清𨕖而命汝陟焉以勸夫孝於親者徃其欽哉¶
<pb:KR3k0055_WYG_084-27b>¶
　　膳部郎中(員外郎附/)¶
原杜氏通典曰膳部郎中按周官即膳夫凌人二職也¶
晉尚書有左士右士曹後魏都官尚書管左士郎北齊¶
改左士為膳部郎掌侍官有司禮食餚&KR0319;屬都官尚書¶
後周有膳部大夫一人亦掌飲食屬大冡宰隋膳部屬¶
祠部初置侍郎煬帝除侍字武徳中加中字龍朔二年¶
改為司膳大夫咸亨初復舊天寳十一年又改膳部為¶
司膳至徳初復舊掌飲膳藏氷及食料　員外郎改置¶
<pb:KR3k0055_WYG_084-28a>¶
與户部員外郎同　増五代史後唐膳部郎中鄭兟先¶
奏諸司諸使職掌人吏乗暖坐帶銀魚席帽輕衣肥馬¶
参雜廷臣尊卑無别汙染時風請下禁止上嘉其事促¶
行之中書屢為不可趙鳯亟言於執政曰此禮誡人不¶
可不切為權吏所庇竟寝其事　文獻通考曰宋膳部¶
掌祠祀奏告牲牢禮料及宴設酒食果實之事收氷藏¶
氷賜氷以時無闕事御㕑翰林司牛羊司𨽻焉　翰苑¶
新書曰建炎三年詔祠部郎官一員兼膳部郎中　續¶
<pb:KR3k0055_WYG_084-28b>¶
文獻通考曰眀精膳清吏司掌宴饗牲豆酒膳之事以¶
賛尚書郎中一人員外郎一人主事二人　獻徵錄曰¶
唐禎為禮部精膳司郎中精膳主天下貢茶至者必先¶
呈様様者其名實則私餽所從來久矣禎至飭門者正¶
供外無得入流風一清　又曰林鴻字子羽擢膳部員¶
外郎太祖臨軒試龍池春曉孤鴈二詩一日名動京師¶
　又曰臧應奎改禮部精膳司嘗進用人用言二事世¶
宗嘉納之¶
<pb:KR3k0055_WYG_084-29a>¶
増制唐蘇頲授鄭博雅膳部郎中制曰具官鄭博雅志¶
業融暢&KR0109;靈閑逺備聞前言嘗習故事來游博望既増¶
清道之華入奏眀光宜副丹墀之寵　白居易授李徳¶
修膳部員外郎制曰尚書左曹郎自奏議彌綸外凡邦¶
之牲豆之品醴膳之數實紏理之今文昌長佐(一作/洎)春¶
官卿以朝散大夫守秘書丞李徳修籍訓於台庭業官¶
於書府揆才考第得補為郎司膳缺員爾宜專掌¶
　　主客郎中(員外郎附/)¶
<pb:KR3k0055_WYG_084-29b>¶
原杜氏通典曰主客郎中按漢成帝初置尚書有客曹¶
主外國裔翟後光武分改為南主客北主客二曹至魏¶
亦為南主客事晉氏分為左右南北四主客或單為客¶
曹宋齊梁陳單有主客後魏吏部管南主客祠部管左¶
主客北齊改左主客為主爵南主客為主客隋初為侍¶
郎煬帝除侍字尋又改為司籍郎武徳初改為主客郎¶
中龍朔二年又改主客為司藩咸亨元年復舊掌二王¶
後又典諸藩朝聘　員外郎改置與户部員外郎同¶
<pb:KR3k0055_WYG_084-30a>¶
増後漢書曰何&KR0201;少有美望公府中十辟一無所就由¶
是名重華夏起家為尚書主客郎　山堂肆考曰後魏¶
李繗為尚書南主客郎前後接對凡十八人頗為稱職¶
　又曰魏收為主客郎時梁徐陵為散騎常侍使魏魏¶
人授館宴賓是日甚熱魏收嘲陵曰今日之熱由徐常¶
侍來陵即答曰昔王肅至此故魏始制禮儀今我來聘¶
使卿復知寒暑收大慙齊文襄為相以收失言囚之數¶
日　南史曰庾杲之為主客郎時魏使至問杲之百姓¶
<pb:KR3k0055_WYG_084-30b>¶
為何家家題門帖賣宅杲之答曰朝廷欲掃蕩京洛克¶
復神州所以家家賣宅魏使縮鼻而不能答　梁范胥¶
為國子博士有口辯嘗兼主客郎應接北使　齊春秋¶
匈奴使李道固至詔使主客郎范岫接對道固羙其醖¶
籍　文獻通考曰宋主客掌諸藩朝貢宴設賜予之事¶
　翰苑新書曰建炎三年詔禮部郎中一員兼主客¶
事文𩔖聚曰元令史分掌名頭四方使客𨽻於禮部¶
續文獻通考曰眀主客清吏司掌華夷朝貢徃來宴賜¶
<pb:KR3k0055_WYG_084-31a>¶
　之事以賛尚書郎中一人員外郎一人主事二人提督¶
　四夷館主客主事一人　獻徵錄曰楊俊民字伯章世¶
　宗時調禮部主客郎有詔賜戚里黄門趣公宣給公曰¶
　此内賜也宜於迎和門頒之非禮官所得與上是其言¶
　増制唐劉禹錫授主客郎中制曰漢制尚書郎四人一¶
　人主營部成帝又署客曹主外國戎翟事皆今主客之¶
　任也其後或東西列職左右分名統彼行人之家綏其¶
　外臣之務朝聘則定位宴㑹則辨儀穆我四門深於九¶
<pb:KR3k0055_WYG_084-31b>¶
　譯用委藁街之政克資粉署之賢　孫逖授章仇兼瓊¶
　主客員外郎制曰具官某雅有堅操嘗懐逺圖義不辭¶
　勞忠能盡節頃逾砂磧能正紏繩興國利於懸車振朝¶
　威於絶漠甄其績用宜遷禮閣之榮寄以澄清仍受憲¶
　臣之任¶
　¶
　¶
御定淵鑑𩔖函卷七十九¶
