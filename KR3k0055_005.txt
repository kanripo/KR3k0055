# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.224084
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN [提要]
<pb:KR3k0055_WYG_005-1a>¶
　御定淵鑑𩔖函四百五十卷康熙四十九年¶
　聖祖仁皇帝御定𩔖書自皇覽以下舊本皆帙其存¶
　　　　於今者惟北堂書鈔藝文𩔖聚初學記六帖¶
　　　　為最古明俞安期刪其重&KR0232;合併為一又益¶
　　　　以韓鄂嵗華紀麗而稍採杜佑通典以補所¶
　　　　闕命曰唐𩔖函六朝以前之典籍頗存梗槩¶
　　　　至武徳貞觀以後僅附見題詠數篇故實則¶
　　　　槩不及焉考輟耕録載趙孟頫之言謂作詩¶
<pb:KR3k0055_WYG_005-1b>¶
　　　　纔使唐以下事便不古其言已稍過當明李¶
　　　　夢陽倡復古之説遂戒學者無讀唐以後書¶
　　　　夢陽嘗作黄河水繞漢宫牆一篇以末句用¶
　　　　郭汾陽字渉於唐事遂自削其稿(案事見周/亮工書影)¶
　　　　安期編次𩔖書以唐以前為斷葢明之季年¶
　　　　猶多持七子之餘論也然詩文𨽻事在于比¶
　　　　例精切詞藻典雅不必限以時代漢去戰國¶
　　　　不逺而詞賦多用戰國事六朝去漢不逺而¶
<pb:KR3k0055_WYG_005-2a>¶
　　　　詞賦多用漢事唐去六朝不逺而詞賦多用¶
　　　　六朝事今距唐㡬千年距宋元亦數百年而¶
　　　　曰唐以後事不可用豈通論歟况唐代𩔖書¶
　　　　原下括陳隋之季知事闗勝國即屬舊聞既¶
　　　　欲蒐羅理宜賅備又豈可横生限斷使文獻¶
　　　　無徵是以我¶
　聖祖仁皇帝特命儒臣因安期所編廣其條例博採¶
　　　　元明以前文章事跡臚綱列目薈為一編務¶
<pb:KR3k0055_WYG_005-2b>¶
　　　　使逺有所稽近有所考源流本末一一燦然¶
　　　　計其卷數雖僅及太平御覽之半然御覽以¶
　　　　數頁為一卷此則篇帙既繁兼以宻行細字¶
　　　　計其所載實倍於御覧自有𩔖書以來如百¶
　　　　川之歸巨海九金之萃鴻鈞矣與佩文韻府¶
　　　　駢字𩔖編皆亘古所無之巨製不數宋之四¶
　　　　大書也乾隆四十五年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3k0055_WYG_005-3a>¶
　　　　　　　　　　總　校　官(臣/)陸　費　墀¶
