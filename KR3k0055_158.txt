# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:35.600870
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百五十三
<pb:KR3k0055_WYG_158-1a>¶
　欽定四庫全書¶
御定淵鑑𩔖函卷一百五十三¶
　　政術部三十二(赦宥不宥過滛改過贓待罪/用法  平    酷    貨)¶
　　　赦宥一¶
　原易曰雷雨作解君子以赦過宥罪尚書曰眚灾肆¶
　赦怙終賊刑　又曰宥過無大刑故無小罪疑惟輕功¶
　疑惟重與其殺不辜寧失不經　又吕刑曰五刑之疑¶
　有赦五罰之疑有赦其審克之　又曰墨辟疑赦其罰¶
<pb:KR3k0055_WYG_158-1b>¶
　百鍰(詳贖/刑)　尚書大傳曰有過必赦小罪勿増大罪勿¶
　赦老弱不受刑有過不受罰故老而受刑謂之悖弱而¶
　受刑謂之剋不赦有過謂之賊故與其殺不辜寧失有¶
　罪與其増以有罪寧失過以有赦　周官曰司刺掌三¶
　宥三赦之法一宥曰不識再宥曰過失三宥曰遺忘一¶
　赦曰幼弱再赦曰老旄三赦曰惷愚　又曰國君過市¶
　刑人赦　禮記曰疑獄汎與衆共之衆疑赦之　爾雅¶
　曰赦舍也郭璞注謂放置也　漢舊儀曰踐祚改元立¶
<pb:KR3k0055_WYG_158-2a>¶
皇后太子赦天下每赦自殊死以下及謀反大逆不道¶
諸不當得赦者皆赦除之命下丞相御史復奏可分遣¶
丞相御史乗傳駕行郡國解囚徒布詔書郡國各分遣¶
吏傳廏車馬行屬縣解囚徒　管子曰赦者小利而大¶
害也久而不勝其禍無赦者小害而大利也久而不勝¶
其福故赦者犇馬之委轡也無赦者痤疽之礦石也(委/轡)¶
(必顚覆也礦/石療疾也)　增又曰赦宥者先易後難法者先難後¶
易故惠者民之&KR0311;讎也法者民之父母也　原荀恱漢¶
<pb:KR3k0055_WYG_158-2b>¶
紀論曰夫赦權時之宜非常典也漢興承兵革之後大¶
過之代比屋可刑故設三章之法申以大赦之令蕩滌¶
穢流與人更始時勢然也後代承業習而不革失時宜¶
矣　王符潛夫論曰或三辰有候天氣當赦故人從之¶
施德也　望氣經曰黄雲四出注期五十日赦　風角¶
書曰春甲寅日風髙去地三四尺鳴條以上常從申上¶
來為大赦期六十日應也　增又曰候赦法冬至後盡¶
丁巳之日南風從巳上來滿三日以上必有大赦　原¶
<pb:KR3k0055_WYG_158-3a>¶
裴頠集曰臣聞感神以政應變以誠故桑穀之異以勉¶
己而消漢末屢赦猶淩遲不反由此言之上協宿度下¶
寧萬國惟在賢能愼厥庶政殆非孤赦所能損益也¶
　　赦宥二¶
增家語曰孔子為司寇有父子訟者夫子同狴而縶之¶
三月不别其父請止夫子赦之焉季孫聞之不恱曰司¶
寇欺余曩告余曰為國家必先以孝今為余戮一不孝¶
子不亦可乎而又赦之何哉冉有以其言告孔子孔子¶
<pb:KR3k0055_WYG_158-3b>¶
喟然歎曰上失其道而殺其下非理也不敎以孝而聽¶
其獄是殺不辜三軍大敗不可斬也獄犴不理不可刑¶
也何者上敎之不行罪不在民故也　原史記曰陶朱¶
公中子殺人囚於楚朱公曰殺人死職也使少子往視¶
之裝黄金千鎰長男請行公不許長男曰長子家督也¶
今不遣是吾不肖欲自殺不得已乃為一封書及金令¶
遺故所善莊生莊生乃見王曰某星犯某宿害楚德可¶
除之楚王乃使使封三錢之府將為赦長男為王當赦¶
<pb:KR3k0055_WYG_158-4a>¶
弟固當出見莊生曰弟今自赦固辭去乃取金莊生恥¶
為兒子所賣乃入見王曰陶朱公子多賂王左右今赦¶
恐失望王遂殺之載䘮而歸　漢書曰宣帝元年詔曰¶
廼者鳳凰集泰山陳留甘露降未央宫其赦天下　增¶
又曰惠帝冠赦天下省法令妨吏民者除挾書律　原¶
東觀漢記曰吳漢疾篤車駕親臨問所欲言對曰臣愚¶
無所識知唯願愼無赦而已　增又曰郭躬家世掌法¶
務在寛平章帝元和元年赦天下繫囚在四月丙子以¶
<pb:KR3k0055_WYG_158-4b>¶
前減死罪一等勿笞詣金城而文不及亡命未發覺者¶
躬上封事曰伏惟大恩莫不蕩宥死罪以下並蒙更生¶
而亡命捕得獨不沾澤臣以為赦前犯死罪而繫在赦¶
後者可皆勿笞詣金城以全人命有益於邊上善之即¶
下詔赦焉　原謝承後漢書曰學中諸生與李膺等更¶
相褒重莫不畏其貶議時河内張成善說風角推占當¶
赦遂敎子殺人李膺為河南尹督促收捕既而逢宥獲¶
免膺愈憤竟案殺之初成以方伎交通宦官帝亦頗信¶
<pb:KR3k0055_WYG_158-5a>¶
其占成弟子牢脩因上書誣告膺等多養太學遊士交¶
結諸郡生徒更相驅馳共為部黨於是天子震怒班下¶
郡國逮捕黨人　續漢書曰建武二年詔曰其赦天下¶
惟殘賊用刑戮深刻獄多寃人朕甚愍之自今已後有¶
犯者將正厥辜　袁山松後漢書曰賈彪字偉節遊京¶
師與郭林宗李元禮等為談論之首一言一行天下以¶
為準的黨事起彪謂同志曰吾不西行大難不解即入¶
關設方畧天子為之大赦　蜀志曰孟光字孝裕延熈¶
<pb:KR3k0055_WYG_158-5b>¶
九年秋大赦光責大將軍費禕曰夫赦者偏枯之物非¶
明世所宜有衰敝窮極必不得已然後可權而行之今¶
上仁聖百僚稱職有何旦夕之危以惠奸宄禕顧謝而¶
已　華陽國志曰諸葛亮時有言公惜赦者亮答曰治¶
世以大德不以小惠故匡衡吳漢不願為赦先帝亦言¶
吾周旋陳元方鄭康成間每見啟告治亂之道悉矣曽¶
不語赦也若劉景升父子歳歳赦宥何益於治　郭子¶
曰孫秀降晉武帝厚存寵之妻以姨妹蒯氏室家甚穆¶
<pb:KR3k0055_WYG_158-6a>¶
妻嘗妬秀乃罵為貉子秀大不平之遂出不復入蒯氏¶
自悔責請救於帝時大赦羣臣咸見既出帝獨留秀從¶
容語曰天下曠蕩蒯夫人可得從其例否秀免冠謝遂¶
為夫婦如初　增後魏書曰崔元伯太宗時郡國豪右¶
大為民蠧乃優詔徴之民多戀本而長吏逼遣於是輕¶
薄少年因相扇動所在聚結討之不能禁太宗乃引元¶
伯及元城侯元屈等議赦之屈曰民逃罪而反赦之似¶
若有求於下不如先誅首惡赦其黨𩔖元伯曰王者治¶
<pb:KR3k0055_WYG_158-6b>¶
天下以安民為本何能顧小曲直也譬琴瑟不調必改¶
絃而更張夫赦雖非正道而可以權行自秦漢以來莫¶
不相踵屈言先誅後赦不能兩去孰與一行便定若其¶
赦而不改者誅之不晚太宗從之　原北齊書曰赦日¶
武庫令設金雞及鼓於閶闔門之右勒集囚徒於闕前¶
撾鼓千聲脫枷鎖遣之　增又曰宋世良字元友為清¶
河太守甚有善政天禄中大赦獄内櫓生桃樹蓬蒿亦¶
滿無囚可赦唯率羣吏拜詔而已　隋書曰張煚為天¶
<pb:KR3k0055_WYG_158-7a>¶
官司㑹與宗伯斛律斯徴素不協徴出為齊州刺史坐¶
事下獄自知罪重遂踰而走帝大怒購之急煚上宻奏¶
曰徴自以負罪深重懼死遁逃若不北竄匈奴則南投¶
吳越徴雖愚陋久厯清顯奔波敵國無益聖朝今者炎¶
旱為灾可因兹大赦帝從之徴賴以獲免煚卒不言¶
唐書曰太宗以法吏舞文尤留意於刑政每親録囚徒¶
貞觀初時方發生乃悉放京城死罪繫囚徒歸家期以¶
秋分還繫所因敕天下皆放之是歳天下死罪囚如期¶
<pb:KR3k0055_WYG_158-7b>¶
而還者凡二百九十人太宗愍其奉法悉赦之自是犯¶
法者鮮貞觀二年上謂侍臣曰凡赦宥之恩唯及不&KR0100;¶
之軰古語曰小人之幸君子之不幸一歳再赦善人喑¶
啞凡養稂莠者傷禾稼惠奸宄者賊仁良昔文王作罰¶
刑兹無赦夫小仁者大仁之賊故朕有天下以來不甚¶
放赦今四海安寧禮義興行非常之恩施不可數將恐¶
愚人常冀僥倖唯欲犯法不能改過當須愼赦　長編¶
曰太平興國六年太宗十一月親享太廟合祭天地於¶
<pb:KR3k0055_WYG_158-8a>¶
圓丘先是秦再思上書願勿再赦且引諸葛亮任蜀數¶
十年不赦事上頗疑之以問趙普普曰國家開創以來¶
具存彞制三歳一赦所謂其仁如天堯舜之道也蜀漢¶
區區一方用心無足師述上然其對赦宥之議遂定¶
　　赦宥三¶
原雲出　風來(俱詳赦/宥一)　過市　入關(上詳赦宥一賈/下詳赦宥二)¶
(彪/)　動籥　鳴條(赦令將至擊室籥動詳/囚三  下詳赦宥一)　大恩　小¶
惠(詳赦宥二郭/躬諸葛亮)　躬耕　親政(王隱晉書曰泰始四年/正月初立籍田丁亥上)¶
<pb:KR3k0055_WYG_158-8b>¶
(率羣臣躬耕千畝大赦天下天吳志曰孫亮太/平二年四月亮臨正殿大赦  下始親政事)　東狩¶
　南郊(司馬彪續漢書曰章帝元和二年二月帝東廵/狩至於岱宗柴望秩山川羣神大赦天下  王)¶
(隱晉書曰惠帝元康六年正/月辛酉上幸南郊大赦天下)　河塞　湖開(漢書曰武/帝元封二)¶
(年四月臨決河塞河堤作瓠子歌赦所過徒壅吳志曰/孫皓天璽元年吳郡言臨平湖自漢末草穢  塞今更)¶
(開通長老相傳此湖邊石函中有小石青白色/長四寸廣二寸餘刻作皇帝字於是改年大赦)　銀印¶
　玉璽(吳志曰孫皓天册元年吳郡言掘得銀印長一/尺廣三分刻上有年月字於是改年大赦  崔)¶
(鴻前趙録曰劉元海遷都平陽汾水中得玉璽文曰有/新保之歸元海蓋王莽時璽也獻者因増其三字元海)¶
(以為已瑞大/赦天下改元)　升臺　設壇(司馬彪續漢書曰明帝永/平二年正月辛未宗祀光)¶
<pb:KR3k0055_WYG_158-9a>¶
(武於明堂祀畢升靈臺望雲物大赦天下幸王隱晉書/曰咸熙二年十二月帝乃設壇受命南郊  太極殿前)¶
(大赦/天下)　神光　芳氣(漢書曰武帝元封六年詔曰朕祀/首山昆田出珍物或化黄金祭祀)¶
(后土神光三燭其赦汾陰殊死以下虔何法盛晉中興/書曰成帝咸康元年詔曰有司條典  奉郊祀燔柴既)¶
(饗芳氣清穆其赦/天下令咸得自新)　鶴留　鸞舉(漢書詔曰朕郊見上/帝巡於北邊上見羣)¶
(鶴留止光景並見其赦天下天又詔/曰嘉瑞並見鸞鳳並舉其赦  下)　烏啼　蠅集(宋/元)¶
(康中徙彭城王義康為豫章臨川王義慶時為江州相/見而笑文帝聞而怪之徴還宅義慶大懼妓妾夜聞烏)¶
(啼聲叩閤曰明日有赦後改為南州因作烏夜啼曲集/秦苻堅為赦令宻議王猛進紙墨有大蒼蠅聲甚厲)¶
(筆端驅而復來俄而長安中相告有赦推窮/言者曰有一小兒青衣於市呼之須㬰不見)　增滌穢¶
<pb:KR3k0055_WYG_158-9b>¶
　蕩瑕(上詳赦宥一之晉郭璞傳曰宜發哀矜/之詔引在予  責蕩除瑕釁賛掦德澤)　木鳳¶
　金雞(趙石季龍為詔以五色紙寫在木鳳口/中轆轤囘轉快若飛羽  下詳赦宥二)　雞竿¶
　鼉鼓(西都賦天子御端門詔天下渙汗發澤與民更/始建金雞於仗内聳修竿而揭起  唐文粹曰)¶
(乃建雞竿伐鼉鼓帝命出/皇恩普錫巽風作解雨)　原甘露降　景星見(漢書/曰宣)¶
(帝神雀二年二月詔曰乃者鳳皇集甘露降京師羣鳥/從之以萬數其赦天下  蜀志曰後主景曜元年景星)¶
(見於是大/赦改元)　增封三錢　受八寶(史記曰楚王每將赦/常封三錢之府按三)¶
(錢黄赤白金也虞夏啇周金幣有此三品慮人逆知有/赦者或竊盜故封之  宋徽宗大觀二年受八寶於大)¶
(慶殿赦先是有以玉璽獻者名曰鎭國寶至是又得良/工命作六寶以合秦制天子六璽之數與受命鎭國二)¶
<pb:KR3k0055_WYG_158-10a>¶
(寶通曰八寶/故有此赦)　原詩詠蓼蕭　易穪渙汗(詩序蓼蕭澤/及四海  易)¶
(渙汗其/大號)　赦過宥罪　議獄緩死(上易解卦卦/下易中孚)　開釋¶
　昭蘇　欣戴　恱隨　天地發生　雷雨作解　天¶
慈有裕　王澤無偏　慶洽普天　恩沾率土　滌惡¶
蕩穢　蹈德詠仁　政惟圗大　法在建中　仁必好¶
生　政焉用殺　數則不可　無之亦難　宜思委轡¶
之懷　兼追解網之德　浹歡躍於九域　飛渙汗於¶
萬方　弛秋霜之嚴威　流春澤之渥恩　萬方霑雷¶
<pb:KR3k0055_WYG_158-10b>¶
雨之仁　四海及蓼蕭之澤　渙汗之恩殷湯解網¶
霈然之澤漢景措刑　發揮生成與歳更始　蕩滌邪¶
穢納人惟新　懲惡訓俗實在於嚴科　赦宥恤辜義¶
深於緩獄　習以生常則起為姦之敝　廢而不用何¶
成作解之恩　雷雨作解聖人開赦過之門　肆眚騰¶
文先王明録刑之典　不用赦　請思礦石　無誘倖¶
門　事宜稽古　政貴相時　惠者人之仇讐　法者¶
人之父母　凱風無私養之暖　朝雲無偏注之潤¶
<pb:KR3k0055_WYG_158-11a>¶
朱公之子無所用金　張成之男焉能倳刃　屬禍亂¶
之際則貴自新　當休明之朝豈勞更始　滌惡蕩穢¶
雖權道之攸宜　利滛惠姦豈倖門之可啟　小惠不¶
行無忘武侯之議　大利是務盍遵管氏之言　民之¶
多辟大為防而猶踰　邦有常刑小不忍而為亂¶
　　赦宥四¶
原效天(傳曰為温慈惠和以/效天之生殖長育)　鏡古(緬鏡前古/莫不攸遵)　藉手¶
(茍有藉手鮮不赦/宥大國討小國也)　洽心(舜典好生之/德洽於民心)　更始(漢宣詔/勵精更)¶
<pb:KR3k0055_WYG_158-11b>¶
(始/)　布新(除舊/布新)　肆眚(春正月肆大/眚赦其罪也)　勝殘(論語勝/殘去殺)¶
楚赦鄭伯(楚莊王赦鄭/伯見其肉袒)　漢詔有司(漢平帝詔曰赦令/改行潔已有司多)¶
(舉赦前事非重刑/灑心自新之意也)　隱赦行刑(後漢周紆字文通刻削/少恩為渤海太守每赦)¶
(到輙隱蔽行刑罪畢/乃出赦書坐免官)　見原不出(張磐字子石為交趾/太守被誣入罪會赦)¶
(見原不肯出/獄詳赦宥二)　增貫索夜見(晉天文志曰貫索九星/七星夜見大赦天下)¶
驛馬夜流(北史徐路傳曰徐路繫冀州獄别駕崔隆慰/問之路曰昨夜驛馬星流計赦須㬰應至隆)¶
(宗遣人出城候/焉俄而赦至)　以召和氣(宋仁宗天聖七年上曰朕/不欲赦然舍是無以召和)¶
(氣其大/赦天下)　務從寛大(寶訓曰宋仁宗景祐四年上有事/明堂將赦詔宰相文彦博曰卿等)¶
<pb:KR3k0055_WYG_158-12a>¶
(廣詢民間利病著/為條目務從寛大)　曠蕩之恩(宋欽宗靖康二年子旉/生故事當肆赦李綱言)¶
(陛下登極曠蕩之恩獨遺河北河東及勤王之師夫兩/河為朝廷堅守而赦令不及何以慰忠臣義士之心勤)¶
(王之師擐甲荷戈冒犯霜露而恩恤不及後有急難何/以使人願因今赦廣示德意帝從之於是人情翕然)¶
　原省囹圄去桎梏(月令/仲春)　不以一眚掩大德　十世¶
宥之以勸能者　叛而執之服而舍之(並左/傳)　舊染汚¶
俗咸與維新(尚/書)¶
　　赦宥五¶
原詩沈佺期則天門觀赦詩曰聖人宥天下幽籥動圜¶
<pb:KR3k0055_WYG_158-12b>¶
狴六甲迎黄氣三元降紫泥籠僮上西鼓振訊廣陽雞¶
歌舞將金帛汪洋被逺黎　又答寗處州報赦詩曰書¶
報天中赦人從海上聞九泉開白日六翮起青雲命偶¶
恩先貸情孤枉未分自憐涇渭别誰與奏明君¶
原賦後漢崔寔大赦賦曰惟漢之十一年四月大赦滌¶
惡棄穢與海内為始亹亹乎思隆(一作/升)平之道也寔就¶
而賦焉以為五帝異制三王殊事然其承天據地興設¶
法制一也陛下以苞天之大承前聖之迹朝乾乾於萬¶
<pb:KR3k0055_WYG_158-13a>¶
幾夕虔敬以厲惕然猶痛刑之未錯厥將大赦所以創¶
太平之迹旌頌聲之逺新邦家而更始垂祉美乎將來¶
此誠不可奪也方將披𤣥雲照景星獲嘉禾於疆畝數¶
蓂莢於階庭捫麒麟之肉角聆鳳凰之和鳴農夫歡於¶
時雨女紅樂於機聲雖羲皇之神化尚何斯之大寧¶
原詔梁沈約南郊赦詔曰朕昧爽夙興念兹理道而明¶
不燭逺𢎞之未易仰尋先烈思致升平自頃多故戎車¶
代有軍政國容事緒非一刑禮參用未致和臻向隅之¶
<pb:KR3k0055_WYG_158-13b>¶
情永言増歎今郊禋載洽幽明允從恩崇嘉祉被之兆¶
庶可大赦天下　北齊邢子才為受禪登極赦詔曰無¶
德而稱化刑以禮不言而信先春後秋故知惻隱之心¶
天地一揆𢎞宥之道今古同風朕以寡薄功烈無紀昔¶
先獻武王值魏世不造四海幅裂九鼎行出祭器無歸¶
乃驅御侯伯大號燕趙拯厥顚墜俾亡若存文襄王外¶
挺武功内資明德纂成先業闢土服逺年逾二紀世厯¶
兩都獄訟有適謳歌斯在魏帝俯遵厯數念在褰裳逺¶
<pb:KR3k0055_WYG_158-14a>¶
取唐虞終得脫屣實憂幽未巳志在陽城而羣公卿士¶
誠守逾切遂屬代終居於民上如涉深氷有睠終朝始¶
發晉陽九尾呈祥升壇告天赤雀效祉惟爾文武不二¶
之臣股肱爪牙之將左右先王光隆大業永言誠烈共¶
兹休慶然三皇存敎非易可免七名改祝庸可庶幾思¶
共億兆同始兹日¶
原教梁陸倕豫章王拜後赦敎曰夫議獄緩死著在令¶
圗疑罪惟輕聞諸雅誥是以虞經惻隱流涕冬決鍾意¶
<pb:KR3k0055_WYG_158-14b>¶
垂仁哀矜寒送吾以虚薄夙頒寵章光宅襟險奄有全¶
粤非有沛獻矜嚴空紆青組東平智思徒舉赤帷思所¶
以仰述皇猷導揚𢎞澤遵彼下車譬兹解網¶
増表唐戴叔倫賀平賊赦表曰伏奉制書大赦天下雪¶
滌寃累發生枯朽榮光被於草木和氣貫於華夷含生¶
之徒罔不胥恱臣聞氣沴為妖蒙蔽二曜而祥風埽蕩¶
無損日月之光狂逆亂常震驚四海而元功戡定不虧¶
天地之大伏惟皇帝陛下文武繼聖聦明在躬協堯舜¶
<pb:KR3k0055_WYG_158-15a>¶
之心崇禹湯之德清廟禮展圎丘敬申猶顧己以求瑕¶
布恩澤以滌過康哉沛乎虞夏之盛典也　柳宗元賀¶
冊皇太子禮畢赦表曰伏奉制書皇太子冊禮云畢恩¶
與萬方同其惠澤者盛典斯舉鴻恩遂行凡在率土不¶
勝忭躍伏惟陛下克奉神休以正邦統建天下之本宗¶
廟以安致萬國之貞兆人攸頼典冊既備慶澤載流既¶
廣愛而推㤙亦好生而布德緩刑而囹圄知感進勲而¶
嗣續增榮崇敎諭之方忠良是舉嚴賛相之禮賜與有¶
<pb:KR3k0055_WYG_158-15b>¶
加旌孝悌以厚於人倫敬鬼神而修其祀事況行禮之¶
日則屏翳收蹟太陽宣精用彰出震之休更表重離之¶
曜神化旁暢皇風逺揚自華及夷異俗同慶　宋宋祁¶
賀南郊大赦表曰帝儀訖饗朝渙推慈飛驛疾傳庶邦¶
叢慶竊以天郊之重國制有常凡萬乗躬行必三歳間¶
往不煩不怠由列聖而持循以妥以虔合諸神而對越¶
睿圗累盛縟典勤修恭惟陛下纂大合華執中布度抵¶
金璧之美玩率儉示人收霜電之嚴光措刑於下克勵¶
<pb:KR3k0055_WYG_158-16a>¶
明徳格於皇穹交薰太和冒我羣品遂自陽靈之宫往¶
會天元之旦羽旄四合垓陛參登上璧左琮之華合祛¶
而信祝祖蕝宗題之次更侑而廸嘗拜嘉胙於席垂列¶
欽柴於雲表靈心合答熙典備成然後&KR0201;坐中天之闈¶
普肆隨風之澤改頒大號崇冠初元昭神之祥祈命惟¶
永賞功赦罪責已逮瘝咸與維新牖民衷而遷善聿懐¶
多福道帝社於緜區　曾鞏賀熙寧十年南郊禮畢大¶
赦表曰人之所歸者莫如徳天之所享者在於誠其惟¶
<pb:KR3k0055_WYG_158-16b>¶
聖王克有全美伏惟皇帝陛下聰明稽古承繼祖宗慈¶
惠愛人撫臨邦國謂先后創業垂統其功莫得而名上¶
帝隤祉發祥其徳無可以稱思所以報一本於心故寅¶
畏嚴恭積之有素而齋明薰祓進而益䖍在於物者不¶
取其煩盡諸己者必求其實是以蕭光之烈奏於宗祊¶
柴燎之蒸焜於郊兆幽隠昭答神靈顧懐無疆惟休方¶
寖昌於萬世不敢専享故敷錫於羣元稽參典彝定著¶
赦令弛張從理同異稱情蠲罪眚而棄瑕疵錄勞能而¶
<pb:KR3k0055_WYG_158-17a>¶
縱逋負顯晦咸暨洪纎不遺萬國之歡既交於沖漠一¶
人之慶遂及於跂蠕孚於上下之間極乎帝王之盛¶
王安石賀南郊禮畢肆赦表曰精意上昭神靈底豫茂¶
恩旁暢夷夏接和臣聞道以饗帝為難禮以配天為至¶
恭惟皇帝陛下邁種三德敷奏九功率籲奉璋之衆髦¶
肇稱奠璧之新禮廟籩致孝郊血告幽誠既格於穹旻¶
福遂均於庶品振憂矜寡原宥眚灾第五玉以褒封善¶
人是富發三錢而慶賜賤者不虚天其居歆人以呼舞¶
<pb:KR3k0055_WYG_158-17b>¶
臣夙叨寵奨親值休成雖無與於駿奔實不勝於竊忭¶
　　宥過¶
原赦過(易曰君子以/赦過宥罪)　獲宥(左傳曰幸/若獲宥)　不宥(尚書曰/三細不)¶
(宥注言三犯罪/雖小不宥也)　免刑　貸法　宥汝　計過　求瑕¶
　出輕繫(禮孟夏出輕繫注/輕罪者放出之)　附從輕(禮記附施刑也/求出之故從輕)¶
　赦從重(禮記雖有重/罪猶赦之)　宥過無大(書/)　改過無由(史/緹)¶
(縈上書曰妄傷夫死者不可復/生雖欲改過自新其道無由)　申恩屈法　議事原¶
情　政先執禁　教在知防　情非抵冒　政尚寛仁¶
<pb:KR3k0055_WYG_158-18a>¶
　察貴用情　恕宜及物　孽旣可逃　法将焉用¶
增細微之愆(漢鍾離意字子阿會稽山隂人少為郡督/郵時部縣亭長有受人酒禮者府下記案)¶
(考之意封還記入言於太守曰春秋先内後外詩云刑/于寡妻至於兄弟以御于家邦明政化之本由近及逺)¶
(合宜先清府内且濶畧逺縣細/微之愆太守賢之遂任以逺事)　觀過知仁(漢吳祐遷/膠東相嗇)¶
(夫孫性私賦民錢市衣以進父父怒曰有君如是何忍/欺之趣歸伏罪性慙懼詣閣持衣自首祐屏左右問其)¶
(故性具談父言祐曰掾以親過受汙穢之名所/謂觀過斯知仁矣使歸謝其父還以衣遺之)　原有¶
㫖無簡不聼(禮記簡誠也有其意/無其誠不以為罪也)　執禁齊衆不赦(禮/記)¶
(凡執禁以齊/衆不赦過)　況當𢎞貸之朝　宜用哀矜之典　抵¶
<pb:KR3k0055_WYG_158-18b>¶
冒猶或哀矜　過失誠宜開釋　若寛前定之法　恐¶
誘後來之姦　違法者若可原情　畜姦者盡求倖免¶
　守正名之義當准法論　念觀過之仁則宜情恕¶
若踰矩之人如可捨也　則防姦之法将焉用之¶
　　改過一¶
原吾憂　自訟(論語曰聞義不能徙不善不能改是吾/憂也  又曰吾未見能見其過而内自)¶
(訟者訟/責也)　叩首　洗心(後漢宋杲性悍喜與人報仇郭/林宗諭以義杲叩首後至并州)¶
(刺史既後漢賈淑性險害邑里患之林宗遭母䘮淑來/修弔  而孫威直後至見林宗賢而受惡人弔不進而)¶
<pb:KR3k0055_WYG_158-19a>¶
(去林宗遽追之謝曰賈子厚誠實凶徳然/洗心向善仲尼不逆互鄉故吾許其進也)　不逺復¶
有令圖(易曰不逺復無祇悔過左傳曰秦/公子鍼君子能知其  必有令圗)　可微辨¶
不復行(禮記過失可微辨不可靣數不孔子曰顔氏之/子其殆庶幾乎有不善未嘗  知知之未嘗復)¶
(行/也)　見善則遷　有恥且格(易曰見善則遷有過/則改也  下論語)　改¶
而勿憚　悔亦可追　君子能補　小人必文(仲尼曰/能補過)¶
(者君子也也又曰/小人之過  必文)　周處尋師　陳元孝母(晉周處為/鄉里所患)¶
(後知之乃改行詣洛尋師見二陸也廬漢仇覽為亭長/有陳元者其母告元不孝覽曰昨過  舍籬落修整此)¶
(非惡人當是教化未至親至元家/為陳孝道元後改過卒為孝子)　宜嘉後覺　盍恕¶
<pb:KR3k0055_WYG_158-19b>¶
前非　既反迷途　請寛昭憲　改行率德　徙善逺¶
罪　應詩人補衮之歌　順周易牽復之義(文/選)¶
　　改過二¶
原修省(易曰君子以/恐懼修省)　怨艾(孟子曰太甲悔/過自怨自艾)　憚改(論/語)¶
(過則勿/憚改)　能改(左傳人誰無/過過而能改)　引慝(負罪/引慝)　省愆　毁¶
欄(陸遜字伯言時建昌侯攄於堂前作鴨欄頗施小巧/遜正色曰君侯宜勤覽經典以自新何用此為攄即)¶
(時毁/之)　改轍(洗/愆)　無循枉(枉不正也不正/之事不循行之)　無作非(書/曰)¶
(無恥過/作非)　受責惟艱(書曰責人斯無難惟受/責俾如流是惟艱哉)　善補无¶
<pb:KR3k0055_WYG_158-20a>¶
咎(易曰无咎者/善補過也)　增兄弟相遜(漢韓延夀為左馮翊行/縣至髙陵有兄弟争田)¶
(者延夀曰是吾化不行閉閣思過又告/将解印訟者慙以田相遜願終身不争)　人退自責(後/漢)¶
(魯恭為中牟令值人争田恭/為平理典直皆退而自責)　禮義責讓(後魏裴安祖/弱冠辟州主)¶
(簿民有兄弟争財詣州相訟祖召其兄弟以禮/義責譲之此人明日兄弟相率謝罪州内欽服)　景駿¶
授經(唐章景駿為貴鄉令有母子相訟景/駿鳴咽授以孝經於是母子感義)　原今是昨¶
非　朝過夕改　時有不仁未&KR0603;君子　過而能改則¶
曰大賢　誰無能改善莫大焉　先迷後得臨事雖不¶
三思　茍有必知陳首明無二過¶
<pb:KR3k0055_WYG_158-20b>¶
　　待罪一¶
原席稾(秦應侯范睢失舉/席稾免冠待罪)　免冠(漢梁孝王既刺殺袁/盎請朝茅蘭說王乘)¶
(布車免冠伏斧鑕伏/闕下待罪蘭大夫也)　范滂(後漢誅黨人范滂自詣獄/縣令欲解印與逃滂曰何)¶
(故累君致令/老母流離乎)　巴肅(事同/范滂)　坐稾(王音坐稾/以就刑也)　負荆¶
敢逃(左傳曰敢/逃刑命)　不逃(有罪不/逃刑)　意如待罪(左傳曰晉/責季孫意)¶
(如逐昭公意如練/冠麻衣跣行侍罪)　賈生竢罪(漢賈誼竢/罪長沙)¶
　　待罪二¶
增表唐于邵為吳王請罪表曰臣長男岵受國恩榮出¶
<pb:KR3k0055_WYG_158-21a>¶
典藩翰不能昭宣聖理協和上下爰抵憲章自貽勦絶¶
臣年過嵗制識謝平人徒以宗親昧於名教瞻闕庭而¶
待命佇荒陬以投畀頃者未明去就私䘮心魂近以獲¶
奉刑名公聞信宿尚迴天鑒免諸市朝因其所流許以¶
自決且身首不異豈足謝於方隅而禮律所均尚未論¶
於家屬遂使九泉之下猶荷全歸三族之中欣承在宥¶
㣲臣朽老無階上答縱填溝壑雖死猶生¶
　　用法不平¶
<pb:KR3k0055_WYG_158-21b>¶
原詩刺(詩序曰菀柳/刺刑罰不平)　文深(漢張湯文/深意忌)　抑彊(漢嚴延/年為河)¶
(南守其法務抑彊扶弱弱者雖陷法曲文出之/豪彊者以文内之當生者詭殺之人莫之測也)　疾惡¶
(後漢朱暉為臨淮太守好節概所拔用者皆勵行士諸/報怨以義犯法者皆為求理多得出濟不義之囚即時)¶
(僵仆/也)　曲文(詳/上)　過罪(荀子曰古者刑不/過罪爵不踰德)　頗𩔖　偏¶
黨　不循法(漢杜周為廷尉客謂之曰君為天下決/平不循三尺法專以人主意㫖為獄)¶
為兩劾(漢書曰嚴延年為涿郡遣吏趙繡案大姓東髙/氏繡為兩劾先白輕者欲觀延年意怒即出其)¶
(重劾延年察/知遂殺繡)　不應罪(刑不應罪/賞不酬功)　不當罪(不當罪則/侮當罪則)¶
(威刑/也)　上下其手(左傳王子圍與穿封戍争囚伯州犂/問上其手曰王子圍寡君之貴介弟)¶
<pb:KR3k0055_WYG_158-22a>¶
(也下其手曰戍方城外之縣尹/也注上下其手所以導囚意也)　髙下其心　隨上釋¶
治(漢張湯為廷尉上意所欲釋予監吏輕平者所治即/豪必舞文巧詆是以湯雖文深意忌得此聲譽而深)¶
(刻吏多為爪/牙用者也)　越法縱捨(漢張敞為京兆尹賞/罰明時越法縱捨也)　同罪¶
異罰(左傳曰同罪/異罰非刑也)　撓法曲法(周陽由治獄愛者撓法/活之憎者曲法殺之)¶
　罪無差等　刑有輕重　其罪惟均　所罰不一¶
　　滛酷一¶
原地臼　土芥(漢陳咸為南郡太守以殺伐立威豪猾/大姓犯法輙論輸府以律程作司空司)¶
(空主獄官也為地臼木杵舂不中程或私脱鉗&KR0898;及衣/服不如法輙加罪督作囚不勝痛自刎死者嵗數百千)¶
<pb:KR3k0055_WYG_158-22b>¶
(人久者尸腐爛家不得收注鉗在項&KR0898;在/足者  安忍無親以民為土芥國其亡也)　次骨　塗¶
面(漢杜周内深次骨操切服下人晉王宏字正宗為河/南尹無能名為苛碎桎梏罪  以墨塗面置深坑中)¶
(餓不與食後有罪帝以/宏累有政聲以贖論也)　鑽鑿　刀鋸(國語曰大刑用/兵甲鈇鉞次用)¶
(鑽鑿薄刑用鞭扑/也  下詳下劉龔)　增炮烙　椓黥(通鑑紂為熨斗以/火燒燃使人舉之)¶
(手爛更膏銅柱下加炭使有罪者縁之輙墮炭中與妲/己以為笑樂名曰炮烙之刑  尚書曰苗民爰始滛為)¶
(劓刵/椓黥)　沈命　決屍(漢武帝時盜賊滋起於是作沈命/法盜賊起不發覺發覺而捕弗滿)¶
(品者一千石以下至小吏主者皆死其後小吏畏誅盜/賊浸多上下相匿避法按沈没也蔽匿盜賊者没其命)¶
(擢唐天寳中哥舒翰為安西節度使差都知兵馬使張/  上都奏事值楊國忠專權好貨擢逗留不返因納賄)¶
<pb:KR3k0055_WYG_158-23a>¶
(交結翰續又上京朝奏擢知翰至懼得罪求國忠拔用/國忠乃除擢兼御史大夫充劒南節度使敇下就第辭)¶
(翰翰命部下數十人於庭數其罪杖而殺之/俄奏聞帝乃以擢屍賜翰更令決屍一百)　蒼鷹¶
赤豹(酷吏傳曰郅都為中尉獨先嚴酷行法不避貴戚/列侯宗室見都側目而視號曰蒼鷹  唐王旭時)¶
(為監察御史與御史李嵩李全交皆以嚴酷取名號三/豹御史嵩為赤豹全交為白豹旭為黒豹閭里相詛曰)¶
(若違教/值三豹)　赭衣塞路　元鉞肆朝(漢刑法志曰秦始皇/時奸邪並生赭衣塞)¶
(路天下愁怨潰而叛之生隋志曰秦落嚴霜於政教揮/流電於邦國棄灰偶語  愁怨於前毒網凝科害肌膚)¶
(於後元鉞肆於朝/市赭衣飄於路衢)　父子伏誅　兄弟遇害(東漢周紆/字文通為)¶
(渤海守酷虐任情每赦至先決刑後宣赦後坐事父子/皆伏誅  晉茍晞字道将都督青兖二州性刻苛明吏)¶
<pb:KR3k0055_WYG_158-23b>¶
(事而弟純嚴酷尤過/於兄後兄弟皆遇害)　少長皆坐　子弟不宥(隋末王/世充顧)¶
(下多背已乃峻刑暴禁以威之户一人逃少長皆坐/  唐宣宗性喜刑名嘗曰犯我法者雖子弟不宥也)¶
鳯凰曬翅　驢駒拔橛　僊人獻果　玉女登梯(唐武/后自)¶
(徐敬業之反疑天下人多圗己又自以久專國事且内/行不正知宗室大臣怨望心不服欲大誅殺以威之乃)¶
(盛開告宻之門命索元禮周興來俊臣等競為訊囚酷/法作大枷有定百脉突地吼死豬愁求破家反是實等)¶
(名號或以椽闗手足而轉之謂之鳯凰曬翅或以物絆/其腰引枷向前謂之驢駒拔橛或使跪捧枷累甓其上)¶
(謂之僊人獻果或使立髙木之上引枷尾向後謂之玉/女登梯或倒懸石縋其首或以醋灌鼻毎得囚輙先陳)¶
(其械具以示之莫不戰慄流汗望風自誣中外畏此/數人皆甚於虎狼焉麟臺正字陳子昂上疏諫不納)¶
<pb:KR3k0055_WYG_158-24a>¶
步過六尺被刑　盜取一錢棄市(新序商君之法步過/六尺棄灰於道被刑)¶
(三隋髙祖行盜取一錢棄市之法有四人共盜一榱桷/  人同竊一𤓰事發即時行決有數人刼執事者謂曰)¶
(吾豈求財者耶但謂枉人來耳而為我奏至尊自古以/來體國立法未有盜一錢而死者也不為我以聞吾更)¶
(來而屬無𩔖矣帝/聞之詔停其法)　原滛縱　枉撓　鞭貫立威　筆¶
削入罪　毁身焦膚　分骸斷首　法家少恩　文吏¶
巧詆　屏棄仁惠　專行毒痡　雖稱疾惡　無乃忍¶
人　吏惟巧詆　刑則濫施　商鞅嚴刑自敝　延年¶
酷法見誅　既乖勿喜之言　豈念如傷之見¶
<pb:KR3k0055_WYG_158-24b>¶
　　滛酷二¶
原酷烈(揚雄解嘲曰吕刑/靡敝秦法酷烈)　慘礉(史記曰韓非喜刑/名極慘礉少恩也)¶
急縱出(刑法志曰緩深固之罪急縱出/之刑言縱罪失出者誅急也)　樂殺人(夫樂/殺人)¶
(者不得志/於天下也)　依勢作威(尚書無依勢作/威注勢位也)　倚法為削(尚/書)¶
(無倚法以削注倚刑/法以行刻削之刑)　報虐以威(尚書注曰以我之威/報苖民虐民之罪)¶
北風其涼(詩序北風刺虐也/衛國並為威虐)　淪胥以鋪(詩曰若此無/罪淪胥以鋪)¶
滛刑以逞(左/傳)　委曲生情(王法天刑不可/以委曲生情)　以苛為察¶
(漢/書)　景公繁刑(齊景公繁於刑有鬻踊/者故晏子曰踊貴屨賤)　楚多滛刑(左/傳)¶
<pb:KR3k0055_WYG_158-25a>¶
(楚多滛刑其大/夫逃死於四方)　秦設重刑(漢名臣奏曰秦設/重刑赭衣半道)　渭水¶
盡赤(商君臨渭水論囚七/百餘人渭水盡赤)　命曰傷人(焚林斷木不時/命曰傷地斷獄)¶
(立刑不當/命曰傷人)　號為屠伯(漢書嚴延年為河南守峻刑酷/法時人號為屠伯後坐枉法殺)¶
(人誅死其/母不哭)　鬻棺之喻(史記今獄吏以苛為察以刻為/明深者獲功名平者多後患諺)¶
(曰鬻棺之家欲歳人疫非憎人欲殺/之利於人死獄吏之深刻亦猶此也)　埽墓之譏(文選/曰于)¶
(公髙門以待封嚴母埽/墓而迎䘮嚴延年母也)　微文深詆(減/宣)　舞智御人(張/湯)¶
　增鐵刷剔膚(五代劉守光為鐵籠鐵刷人有過者坐/之籠中外燎以火刷剔其膚皮以死)¶
　鐵籠罩首(唐武后時酷吏索元禮為鐵籠罩囚首加/以楔至腦裂而死又天授中或告周興謀)¶
<pb:KR3k0055_WYG_158-25b>¶
(反詔來俊臣鞫狀初興未知被告乃對俊臣食俊臣曰/囚多不服奈何興曰易耳内之大甕熾炭周之何事不)¶
(服俊臣曰善命取甕且熾炭徐謂興曰/有詔按君請嘗之興駭汗叩頭服罪)　原尹賞號虎¶
穴(尹賞為長安令穿地深數丈内人于中百人為/一軰覆以大石數日一發相枕藉死人號虎穴)　寗¶
成束濕薪(寗成操下如束/濕薪言急也)¶
　　贓貨一¶
原尚書吕刑曰獄貨非寳惟府辜功注曰府聚也辜辠¶
也功事也言受獄貨非寳惟以聚罪之事也　周書曰¶
典獄非訖於威惟訖於富注曰典主也訖絶也絶富謂¶
<pb:KR3k0055_WYG_158-26a>¶
賄賂不行　增尚書大傳曰獄貨非可寳也然寳之者¶
未能行其法者也貪人之寳受人之財未有不受命以¶
矯其上者也親下以欺上者未有能成其功者也¶
　　贓貨二¶
增後漢書曰歐陽歙字正思樂安人為大司徒坐在汝¶
南贓罪千餘萬發覺下獄諸生守闕為歙求哀者千餘¶
人至有髠剃者子年十七聞獄當斷馳之京行到河内¶
獲嘉縣自繫上書求代歙死書奏而歙已死獄中　後¶
<pb:KR3k0055_WYG_158-26b>¶
魏書曰鄭義在兖州性貪恡政以賄成有餉羊西門受¶
入東門賣之　又曰崔光韶遷廷尉卿時秘書監祖瑩¶
以贓罪被劾光韶欲置之重法太尉城陽王徽吏部尚¶
書李神儁皆為瑩求寛光韶正色曰朝賢執事於舜之¶
功未聞有一如何反為罪人言乎　唐書曰太宗即位¶
務止奸忒風聞諸曹案典多有受賄乃遣左右試以財¶
物遺之有司門下令史受饋絹一疋太宗怒将殺之裴¶
矩進諫曰此人受賂誠合重誅但陛下試之即行極法¶
<pb:KR3k0055_WYG_158-27a>¶
所謂陷其入罪恐非導德齊禮之義也太宗納之　又¶
曰牛僧孺為御史長慶元年宿州刺史李直臣坐贓當¶
死直臣賂中貴人為之伸理僧孺堅執不廻穆宗面喻¶
之曰直臣事雖失此人有經度才可委邉任朕欲貸其¶
法僧孺對曰凡人之才止於持禄取容耳帝王立法束¶
縛姦雄正為才多者祿山朱泚以才過人濁亂天下況¶
直臣小才又何屈法哉　又曰山東道節度使柳公綽¶
自京赴鎮行部過鄧縣縣吏二人犯法在獄一吏納賄¶
<pb:KR3k0055_WYG_158-27b>¶
一吏舞文縣令以公綽持法犯贓者必不免及過款公¶
綽斷曰贓吏犯法法在姦吏壞法法亡遂殺舞文者未¶
下車而襄漢大治焉　又曰李石用金部員外郎韓益¶
判度支案益坐贓繫臺石奏曰臣以韓益知錢穀故録¶
用之不謂貪穢如此帝曰宰相但知人則用有過則懲¶
卿所用人且不掩其惡可謂至公¶
　　贓貨三¶
原無厭　自止(左傳曰晉有羊舌鲋者黷貨無厭禍将/及矣  晉王述字懷祖求試宛陵令受)¶
<pb:KR3k0055_WYG_158-28a>¶
(家具一千三百條王導使謂曰名父之子不患無祿屈/居小縣不宜爾答曰當自止後居州郡清亷絶倫祿賜)¶
(皆散之親故宅/宇不華於昔)　妻受錢　子貸絹(漢薛宣時為池陽/令舉獄掾王昱府)¶
(未召妻受繫者錢掾不知悲慙自殺宣移書書掾之柩/以顯其魂也  晉庾冰為車騎将軍清愼常以儉約自)¶
(居中子襲貸官絹十匹/冰撻之市絹還其官)　兄受遺　奴取蒿(鄭均兄為/吏受人禮)¶
(遺均諫不從均傭嵗餘得錢帛與兄曰物盡可復得為/吏坐贓終身棄之兄感之遂為亷吏也  謝鯤免官)¶
　銖兩皆知　簠簋不飾(漢趙廣漢字子都所在吏取/銖兩之姦者皆知之  漢賈)¶
(誼曰古者大臣坐不亷而廢曰/簠簋不飾注尚遷就諱之也)　貪泉之戒靡聞　如¶
水之心遂爽(廣州有貪泉飲之者則貪濁晉吳隠之為/刺史飲之賦詩曰試使夷齊飲終當不易)¶
<pb:KR3k0055_WYG_158-28b>¶
(心臣鄭崇曰臣門如/市  心如水言清也)　獻子辭梗陽之賂　叔魚鬻邢¶
侯之獄(左傳曰梗陽人有獄以女樂遺魏獻子獻子将/受之閻沒汝寛當食三歎諫而止  叔魚納雍)¶
(子之女蔽罪邢侯/叔向曰鲋也鬻獄)　漁奪　蚌侵　還珠　懷璧　私¶
求　公坐　刑放　貨聞　厚賂　深繩　買直　罪¶
贓　貪賄賂　撓刑書　不思潔己　曾是狥財　財¶
惟苟得　法必私行　既貪獄貨　是速官刑　清既¶
謝於冰壺　罪何逃於霜簡　情因利動遽聞雍子之¶
求　政以賄成遂受梗楊之賂　臨財苟得且不懼於¶
<pb:KR3k0055_WYG_158-29a>¶
四知　黷貨無厭又何逃於三尺¶
　　贓貨四¶
原附益(漢丞相司直繁延夀奏御史大夫蕭望之賣/買私所附益十萬三千注曰以私錢增益也)¶
乾沒(漢張湯為小吏乾沒與長安富賈田甲魚翁/叔交私注曰乾沒射也得利為乾失利為沒)　應¶
記(漢薛宣為馮翊髙陵令楊湛貪猾宣手自牒書條其/姦贓與湛湛自知贓應記解印綬為記謝注曰應記)¶
(為與宣/書相當)　封記(漢鍾離意為郡督郵縣亭長有受人酒/禮府下記案考之意封還記詳宥過)¶
　發食物(漢陳咸子康為太守調發屬所生/食物以自奉養然操下令自斂)　黷賄賂¶
(以黷賄賂/而煩刑書)　官以貪敗(貪以敗/官為墨)　政以賄成(左傳王叔/之相也政)¶
<pb:KR3k0055_WYG_158-29b>¶
(以賄成而/刑放於寵)　賄賂公行(周禮六贓曰/賄賂公行)　貨賂上流(公孫/賀)¶
　受金加賞(漢武時張武受金/加賞賜以慚其心)　受賂更賜(後漢皇甫/嵩字義真)¶
(為冀州牧車騎将軍吏有受賂/嵩更以財物賜之吏懷慙自殺)　不得為吏(漢文帝時/貴㢘潔賤)¶
(貪汚賈人贅壻及吏坐贓皆/禁錮不得為吏賞善懲惡)　不宜處位(漢陳湯盜取/康居財物戒)¶
(官屬曰絶域不覆校丞相匡/衡奏雖在赦不宜處位坐免)　受悖入貨(禮受悖/入之貨)　沒¶
　㩁財(陳咸為少府鉤發姦贓沒入辜搉財/注曰辜罪也搉專固財也鉤音遘)　不鞫贓¶
杖(漢袁安字邵公為河南尹政號嚴明未嘗以贓杖鞫/人嘗曰錮人於聖世尹不忍聞者感激京師肅然)¶
　不坐懷私(晉南郡太守劉肇遺王戎筒中細布五十/端司隸紏之以知而不納不坐帝曰戎豈)¶
<pb:KR3k0055_WYG_158-30a>¶
　(懷私不欲異爾/然為清慎所鄙)　入財產以班(後漢北地太守廖信坐/貪汚下獄入財產顯宗)¶
　(以班諸亷吏唯周澤孫湛常仲特蒙/賜與京師翕然在位者咸自刻勵)　得贓穢不拜(漢/顯)¶
　(宗以鍾離意為尚書時交趾太守坐贓伏法以資物班/賜羣臣意得珠璣悉以委地不拜曰孔子忍渇於盜泉)¶
　(之水曾參廻車於勝母之閭惡其/名也帝嗟歎曰清乎尚書之言)　子受賂不相習(晉/劉)¶
　(實子夏以貪汚棄於世實坐夏受賂免官或譏實不訓/子實曰吾之所行是所聞見不相祖習豈教訓可得乎)¶
　(世以實/言為當)　子受財不為累(髙光為廷尉子韜字子逺放/佚無檢受財有司案之光不)¶
　(知時人雖非光不能防其子/以其用心有素不以為累也)　許允擅用罰錢(魏侍中/許允擅)¶
　(用罰錢減/死遷徙)　陶謙唯有贏錢(陶謙字恭祖為舒令郡守/張磐搆有錢簿謙在官清)¶
<pb:KR3k0055_WYG_158-30b>¶
　(白唯祠靈星有贏錢五百欲/以為贓謙委於官而去也)¶
　　　贓貨五¶
　增判唐受囚財物判曰鬻獄賈直實誡魯史舞文巧詆¶
　用存漢策小大之察必惟其情輕重之權固兹無濫眷¶
　彼丁者職在監臨貨以藩身見魯豹之裂帶貪而速戾¶
　同叔魚之敗官且無屬厭難以末減省司忠告實為平¶
　反¶
御定淵鑑𩔖函卷一百五十三¶
