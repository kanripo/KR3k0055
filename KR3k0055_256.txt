# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.836562
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百五十一
<pb:KR3k0055_WYG_256-1a>¶
　欽定四庫全書¶
御定淵鑑𩔖凾卷二百五十一¶
　　人部十(女母翁壻/乳)¶
　　　女一¶
　増彚苑曰女如也從父之教從夫之命故曰如未嫁謂¶
　之女已嫁謂之婦　易曰家人利女貞　又曰歸妹愆¶
　期遲歸有時象曰愆期之志有待而行也　又曰六五¶
　帝乙歸妹其君之袂不如其娣之袂良月幾望吉象曰¶
<pb:KR3k0055_WYG_256-1b>¶
　帝乙歸妹不如其娣之袂良也其位在中以貴行也¶
　詩曰窈窕淑女君子好逑　又曰窈窕淑女琴瑟友之¶
　　又曰窈窕淑女鐘鼓樂之　又曰漢有遊女不可求¶
　思　又曰有齊季女　又曰摽有梅其實七兮求我庶¶
　士迨其吉兮　曲禮曰女子許嫁笄而字　内則曰女¶
　子出門必擁蔽其面夜行以燭無燭則止　又曰子能¶
　食食教以右手能言男唯女俞男鞶革女鞶絲注唯俞¶
　皆應辭鞶小囊盛帨巾者男用韋女用繪帛　又曰女¶
<pb:KR3k0055_WYG_256-2a>¶
子十年不出姆教婉娩聽從執麻枲治絲繭織絍組紃¶
學女事以供衣服觀於祭祀納酒漿籩豆葅醢醴相助¶
奠十有五年而笄二十而嫁凡女拜上右手　又婚義¶
曰教以婦徳婦言婦容婦功　又雜記曰女雖未許嫁¶
二十而笄　又曰男女不雜坐　又曰婦人從人者也¶
幼從父兄　穀梁曰女嫁父母施鞶帶戒曰謹慎從爾¶
父母之言　家語曰女有五不取逆家子者亂家子者¶
世有刑人子者有惡疾子者有喪父長子者　列女傳¶
<pb:KR3k0055_WYG_256-2b>¶
曰古者生女三月臥之牀下弄之瓦磚而齋告焉臥之¶
牀下眀其卑弱主下人也弄之瓦磚眀其習勞主執勤¶
也齋告先君眀當繼主祭祀也　又曰女子之行於親¶
也孝婦也節母也義而慈止矣¶
　　女二¶
増列女傳曰漆室女魯處女也倚柱悲吟而歗鄰人謂¶
曰欲嫁耶何吟之悲也女曰嗟乎吾傷民心悲而歗豈¶
欲嫁哉自傷懐潔而為鄰人所疑於是蹇裳而欲去之¶
<pb:KR3k0055_WYG_256-3a>¶
入山林之中見貞女之廟有女貞木焉喟然歎息援琴¶
而歌自縊而死按女貞木者少隂之精冬不落葉即今¶
之冬青樹也　穀梁曰齊侯送姜氏于讙禮送女父不¶
下堂女不出祭門諸母兄弟不出闕門父戒之曰謹慎¶
從爾舅之言母戒之曰謹慎從爾姑之言諸母復申之¶
曰謹慎從爾父母之言送女踰境非禮也　漢書曰呂¶
公善相見髙祖曰臣有息女願為執箕箒　晉書曰愍¶
懐太子妃太尉王衍之女字惠風太子廢衍請絶婚而¶
<pb:KR3k0055_WYG_256-3b>¶
歸惠風號泣行路流涕後劉曜陷洛陽以惠風賜其下¶
將妻之惠風拔劒拒曰吾太尉之女太子之妃誓不為¶
逆賊所辱遂遇害　華陽國志曰王廣仕劉聰為西揚¶
州刺史蠻梅芳攻陷揚州廣被殺女年十五芳納之於¶
闇室中擊芳不中芳曰何故反女曰蠻畜我誅父賊父¶
讐不同天母讐不同地汝逆害人父母復以無禮凌人¶
吾所以不死者欲誅汝耳恨不得梟汝首於通衢以塞¶
大耻遂自殺　又曰楊姬生自寒素父坐獄楊渙為尚¶
<pb:KR3k0055_WYG_256-4a>¶
書郎告歸姬乃邀道叩渙馬訟父罪言詞慷慨涕泣摧¶
感渙憫之語郡縣令為出其父因竒其才為子文方納¶
之　汝南先賢𫝊曰戴良字叔鸞嫁五女皆布裙無縁¶
　異苑曰楊豐為虎所噬女香年十四手無寸刃直搤¶
虎頭父遂得免　孔帖曰鄭仁基息女美而才皇后建¶
請為充華典冊具或言許聘矣魏徵諫曰陛下處臺榭¶
則欲民有棟宇食膏粱則欲民有飽適顧嬪御則欲民¶
有室家今鄭已約婚陛下取之豈為人父母意¶
<pb:KR3k0055_WYG_256-4b>¶
　　女三(姪女附/)　(孝女/)　(賢女/)　(烈女並入/)¶
原設帨　聞琴(禮女子生設帨于門右帨佩巾也琴世/說蔡琰字文姬邕之女也邕夜鼓  絃)¶
(絶琰年六嵗曰第二絃又故斷一絃問之曰第四絃邕/曰偶中耳琰曰季札知興亡之國師曠吹律識南風不)¶
(競由此言之/何為不知也)　供客　喜書(世說周顗母李氏字絡秀/顗父浚為將軍出獵遇雨)¶
(止李氏㑹其父兄不在絡秀聞浚至與婢于内宰猪羊/具饌不聞人聲浚怪使人窺之見一女甚羙因求為妾)¶
(父兄不許秀曰門戸疹瘁何惜一女遂許之工魏志甄/后九嵗喜書用諸兄筆硯兄謂曰汝當習女  用筆為)¶
(學當作女/博士耶)　歸寧　失聘(詩歸寧父母其尹文子曰黄/公有女至羙  父常謙曰醜)¶
(人謂信然故/過時無聘者)　増佩環　琢玉(列女傳下堂則從傅母/保母進退則鳴玉佩環)¶
<pb:KR3k0055_WYG_256-5a>¶
(易呂温集顧復長之如滋芳蘭之/  茂姆師教之如琢羙玉之易成)　識文　續訓(晉書/王肅)¶
(女于文義過目則識祖司徒異之曰興吾家者必此/女矣  唐書韋温女善屬文續曹大家女訓行於世)¶
原憂國患　贖父刑(魯漆室女過時未適人倚柱而歗/鄰婦曰子欲嫁乎曰非也予憂魯)¶
(君老太子幼鄰婦曰此丈夫之憂也女曰不然昔有客/過繫馬園中馬逸踐予葵使予終嵗不飽葵鄰女奔使)¶
(予兄追之逄水溺死使予終身無兄予聞河潤九里漸/洳三百歩今魯國有患君臣父子被其辱婦人獨安所)¶
(避乎其史記太倉令淳于公有罪當刑無男有女五人/公罵  女曰生女不生男緩急非所用其女緹縈上書)¶
(曰妾父為吏齊中皆知其廉平今坐法當刑願入官為/婢贖父罪使得改過自新書奏文帝哀憐其意乃除肉)¶
(刑/)　愛甚四男　何惜一女(上張禹事見君臣問疾𩔖/  下絡秀事見前供客注)¶
<pb:KR3k0055_WYG_256-5b>¶
　増即汝能矣　一女憐之(列女傳顔氏有三女叔梁/紇求婚父問曰陬大夫父)¶
(祖為士武力絶倫誰能事之小女徴在曰從父所制父/曰即汝能矣遂以歸紇生孔子  唐處士侯髙將嫁其)¶
(女曰吾一女憐之必/嫁官人不與凡子)　夢吞玉勝　身繫珠環(南史齊/髙帝劉)¶
(皇后母桓氏夢吞玉勝而生后縣漢叔先雄者犍為叔/先泥和之女也泥和為縣功曹  長遣謁巴郡太守溺)¶
(死求尸不得雄晝夜號泣常欲自沈所生一男一女俱/幼雄各作一囊盛珠環繫兒身乘小船于父溺處痛哭)¶
(遂自投水死後六日與父尸相持浮/于江上郡縣為雄立碑圖其像焉)　聘為王后　召¶
拜才人(齊東郭採桑之女項有大瘤號曰宿瘤閔王出/遊東郭百姓皆觀宿瘤採桑如故王怪召問之)¶
(對曰吾受父母教採桑不受教觀大王王曰此竒女也/命後車載之女曰貞女一禮不僃雖死不從于是遣歸)¶
<pb:KR3k0055_WYG_256-6a>¶
(使使者加禮往聘迎之女不飾如故隨使者至宮中論/堯舜不飾為天下歸善桀紂飾為天下歸惡閔王大感)¶
(以瘤女為后屬唐書徐惠妃生五月而能言四嵗能通/論語八嵗能  文父孝徳嘗使擬離騷遂為小山篇太)¶
(宗聞之召/為才人)　代授父書　踵成兄史(漢書伏生名勝濟/南人文帝即位求)¶
(能治尚書者聞伏生能治召之伏生年九十餘不能行/詔使文學掌故鼂錯徃受之伏生使其女傳言教錯得)¶
(二十九篇姊下曹/大家事見  妹𩔖)　治具待賓　負土葬父(唐書李晟/女嫁崔氏)¶
(正嵗歸寧晟責曰汝有家而姑在堂婦當治酒食具以/待賓客何遽歸耶乃却之不得進  方輿記有人無男)¶
(而養七女父/亡負土葬之)　攘拳操檝　袖劒帷車(趙河津之女曰/女涓者簡子南)¶
(擊楚津吏醉臥不能渡簡子怒欲殺之涓懼曰妾父聞/君東渡不測之水故禱于九江三淮之神不勝巫祝杯)¶
<pb:KR3k0055_WYG_256-6b>¶
(酌餘瀝醉至如此妾願以㣲軀易父之死將渡用檝者/少一人涓攘拳操檝而請簡子遂與渡中流為簡子發)¶
(河激之歌簡子歸納為夫人/  下趙娥事見婦人才略𩔖)　踰城救父　抵甓報仇¶
(上見前嵗唐衞孝女字無忌父為鄉人衞長則所殺無/忌甫六  無兄弟母改嫁女長志報父仇㑹從父大延)¶
(客長則在坐無忌抵以甓殺之詣吏稱父/仇已報請就刑褚遂良以聞太宗免其罪)　廉潔牓壁¶
　烈行旌門(宋史任夢臣任西川路提㸃刑獄以廉節/稱臥病不起家徒四壁有二女賢甚趙清)¶
(獻守成都率僚屬以俸助之二女辭不受曰豈敢汙先/君清徳既行以原物牓于門壁付之守吏二女潔清如)¶
(此清獻以子姓娶之私唐書京兆人竇氏有伯仲二女/永泰中為賊所剽將  之行臨大谷伯曰我豈受汙于)¶
(賊自投崖下而死仲亦隨之京兆/尹第五琦表其烈行詔旌其門)　挑文作貢　裹布¶
<pb:KR3k0055_WYG_256-7a>¶
為荆(唐元稹織女詩東家頭白雙女兒為解挑文嫁不/得注云余&KR0122;荆時目擊受貢綾戸有終老不嫁之)¶
(女子東坡集東坡别子由詩森然有六女包裹布與荆/盖  由有六女也又詩云平生無一女誰復歎耳耳按)¶
(諺有生女耳/耳之言故云)　築墓建樓　投爐浮履(水經注蜀郡太/守王子雅南陽)¶
(西鄂人有三女無男而家累千金父沒當葬三女自相/謂曰先君生吾姊妹無男兄弟今當安神元宅翳靈后)¶
(土冥冥絶後何以彰吾父之徳各出錢五百萬一女築/墓二女各建石樓以表孝思樓可髙丈七八尺有餘石)¶
(質青緑光可以鑒窮工綺刻妙絶人工為紀聞宣城郡/青陽縣有梅根冶孝女李娥呉大帝時  鐵官冶以鑄)¶
(軍器一夕鋉金爐竭而金不出罪當誅娥年十五痛傷/之因火烈遂自投爐中于是金溢爐口娥所躡二履浮)¶
(出于爐身則化矣其金汁塞爐而下遂成溝渠泉注二/十里入於江水其所收金凡億萬斤故呉俗每鑄銅鐵)¶
<pb:KR3k0055_WYG_256-7b>¶
(必先為娥立/祠享而祈福)　參承太后　薦攝參軍(唐書上召柳公/權問得失因言)¶
(郭旼領邠寜而議者頗有臧否帝曰旼官無玷缺自大/金吾位方鎮何所更議荅曰旼誠勲舊然人謂獻二女)¶
(乃有是除信乎帝曰女自參承太后豈獻哉公權曰嫌/疑間不可戸曉因引王珪諌廬江王事是日帝命中官)¶
(自南内遣女還郭旼家人玉溪編事王蜀相周庠留司/府事時臨邛縣送失火  黄崇嘏纔下獄便貢詩一章)¶
(周覽詩召見後薦攝府司戸參軍吏胥畏服周欲以女/妻之崇嘏又貢詩有幕府若容為坦腹願天速變作男)¶
(兒之句周覽詩詰問乃黄使君之女幼失怙䕃惟與老/妳同居元未從人周益仰貞潔旋乞罷歸臨邛之舊隠)¶
(竟莫知/存亡焉)　憲英才鑒　靳女志操(晉書辛憲英魏侍中/辛毗之女也聰眀有)¶
(才鑒初文帝為太子抱毗項曰知我喜否毗以告憲英/英曰太子代君主社稷者也代君不可以不戚主國不)¶
<pb:KR3k0055_WYG_256-8a>¶
(可以不懼今宜戚而反喜何以能久魏其不昌乎女晉/書靳康女羙姿容有志操劉曜誅靳氏訖將納其  為)¶
(妾女曰陛下既誅其父母焉用妾為妾聞逆人之誅/也尚汙宮伐樹況子女乎號泣請死曜慙乃免之)¶
諫傷槐樹　獨作荆棺(晏子春秋齊景公有所愛槐樹/令吏守之犯槐者刑傷槐者死)¶
(有不聞令而犯之者吏收之將加罪犯者之女說晏子/曰妾聞眀君不以禽獸殺人今君以樹木之故殺妾父)¶
(孤妾身恐害眀君之政損眀君之義晏子言于景公乃/令吏罷守槐之役出犯槐之囚  古今記荆棺峽壁隙)¶
(有棺以荆為之昔人有九子父死不能葬一女編荆/為棺不知其人矣諺云九子不葬父一女打荆棺)¶
周官音義　大雅風詩(晉書韋逞母宋氏家世儒學母/早喪父躬養之及長授以周官)¶
(音義謂曰世傳儒業無男可傳汝宜受之勿令絶世最/又曰謝奕女道韞聰慧有才辨叔父安問毛詩何句)¶
<pb:KR3k0055_WYG_256-8b>¶
(佳道韞曰吉甫作誦/穆如清風此句最佳)　原姪女妻兄子　抱仲女(論語/子謂)¶
(南容邦有道不廢邦無道免於刑戮以其兄之子妻之/  後漢書劉平弟仲為賊所殺扶母奔逃仲遺腹女一)¶
(嵗平抱仲女而棄其子母欲取之/平曰力不能兩活仲不可絶𩔖)　誨兄女　活弟孤¶
(禮南宮縚之妻之姑之喪夫子誨之髽曰爾無從從爾/爾無扈扈爾蓋榛以為笄長尺而總八寸注從從謂大)¶
(髙扈扈為大廣總束髮垂為飾齊縗之總八寸也縚字/子容其妻孔子兄女也  魏志夏侯淵字妙才時大亂)¶
(饑乏棄其子而/活亡弟孤女)　箕箒之訓　桞絮之詩(晉書庾衮孤/兄女曰芳將)¶
(嫁器服既僃衮乃刈荆苕為箕箒命芳曰汝將事舅姑/灑埽庭内婦人道也故賜汝匪器之為羙欲使汝温㳟)¶
(朝夕白世說王凝之妻謝道韞叔安嘗内集俄而雪下/安曰  雪紛紛何所似兄子曰撒鹽空中差可擬道韞)¶
<pb:KR3k0055_WYG_256-9a>¶
(曰未若柳絮因/風起安大恱)¶
　　女四¶
原志在女工(詩序曰后妃在父母之家則志在女/工之事尊敬師傅可以歸寜父母)　増¶
汙吾世矣(綱鑑齊湣王被殺其子法章變姓名為莒太/史敫家傭敫女竒法章狀貌常竊衣食之因)¶
(與私焉及齊亡其臣相聚求湣王子欲立之法章乃自/言共立法章為襄王王立以太史敫女為王后生建敫)¶
(曰女無媒而嫁非吾種也汙/吾世矣終身不覩君王后)　山名女獄(圖經呉興有/女囚山又曰)¶
(女獄山漢沈恢以柯田山水佳甚謀居之其女洩之于/姻沈戎家奪之恢憤其女賺女歸寧囚之苧溪之北山)¶
(墟間至死不悔仍戒其後三世不舉女戎字威/卿說降劇賊尹良光武嘉之封海昏侯不受)　女中¶
<pb:KR3k0055_WYG_256-9b>¶
王(魏文帝郭皇后少而父竒之曰/此乃吾女中王遂以女王為字)　代父從軍(晉女子/木蘭者)¶
(代父征戌十二年而歸不受爵賞人/無知其為女子也樂府有木蘭詞)　賣犬嫁女(晉書/呉隠)¶
(之將嫁女謝石令移廚帳助其經營使/者至方見婢牽犬賣之此外蕭然無辨)　好不可為(世/說)¶
(趙母嫁女女臨去敕之曰慎勿為好女曰不為好可為/惡耶母曰好尚不可為况惡乎按趙母桐鄉令虞韙妻)¶
(潁川趙/氏女也)　撫膺太息(竇毅女事見/婦人才略𩔖)　幼有志操(廣輿記/謝小娥)¶
(幼有志操曽許嫁段居貞父與居貞同為賈為盜申春/申蘭所殺小娥詭服為男子託傭申家斬蘭首大呼捕)¶
(賊鄉人擒春娥/乃削髮為尼)　紫石書文(白樂天女字金鑾年十嵗/忽書北山移文示家人樂)¶
(天方買終南紫石欲刊/文士𫝊乃輟以刊女書)　飾其愛女(唐書田恱攻臨洺/累月不㧞城中食)¶
<pb:KR3k0055_WYG_256-10a>¶
(且盡張伾飾其愛女曰賣為將士一日之費衆皆哭曰/願盡死力不敢言賞李抱貞告急于朝詔馬燧李晟等)¶
(討恱大/破之)　身陷全親(𩔖書纂要紹興初有淮宼號一窠/蜂破蕪湖詹氏女年十七歎曰父)¶
(子俱無生理我計決矣頃之賊至執其父兄將殺女泣/拜曰願相從贖父兄命賊釋父兄縳女女從賊行數里)¶
(過市東橋遂躍入水/中死賊相顧駭而去)　祝女位髙(宋祝景先子確女妻/朱松生晦翁景先兄)¶
(女妻汪勃位至樞宻確弟砱女妻汪勃之子作礪位至/提刑故其鄉人謂祝女位最髙又祝尭臣者景先第八)¶
(子盤之子也常竒第三女曰雖家貧不與凡子尭臣卒/後與呂午成婚兩窮相值越七年而午復中第于是祝)¶
(女位髙之語復喧𫝊于鄉閭按呂午字/伯可朱文公書祝氏遺事午嘗䟦其後)　拾炭題詩(元/史)¶
(傳曰浦城徐嗣源之女名彩鸞略通經史至正十五年/青田賊宼浦城嗣源同女逃山谷賊追至持刀欲害嗣)¶
<pb:KR3k0055_WYG_256-10b>¶
(源女前曰此吾父也寧殺我賊舎父而止女令父速去/賊拘女至桂林橋女拾炭題詩壁間乃厲聲罵賊投水)¶
(而/死)　相繼全貞(野史隆興劉氏二女長曰真年十九次/曰孫年十七皆未許嫁陳友諒兵至其)¶
(母曰城或陷置汝何所二女曰寧死不辱父母也/城陷二女相繼自縊其婢鄭奴亦縊死共全貞節)¶
　　女五¶
原詩晉左思嬌女詩曰吾家有嬌女皎皎頗白晳小字¶
為織素口齒自清歴鬢髮覆廣額雙耳似連璧眀朝弄¶
梳臺黛睂𩔖埽迹濃朱衍丹脣黄吻瀾漫赤嬌語若連¶
鎻忿速乃明㦎握筆利彤管篆刻未期益執書愛綈素¶
<pb:KR3k0055_WYG_256-11a>¶
誦習矜所獲其姊字惠芳兩目粲如畫輕粧喜樓邉臨¶
鏡忘紡績舉觶擬京兆立的成復易玩弄睂頰間劇兼¶
機杼役從容好趙舞延袖象飛翮上下絃柱際文史輒¶
卷襞顧盼屏風畫如見己指擿丹青日塵闇眀義為隠¶
賾馳騖翔園林果下皆生摘紅葩綴紫蔕萍實驟抵擲¶
貪華風雨中倐忽數百適務躡霜雪戯重綦常累積并¶
心注肴饌端坐理盤槅翰墨戢閑按相與數離逖動為¶
罏鉦屈屣履任之適止為荼菽據吹吁對鼎䥶脂膩漫¶
<pb:KR3k0055_WYG_256-11b>¶
白袖煙薫染阿錫衣被皆重池難與沈水碧任其孺子¶
意羞受長者責瞥聞當與杖掩淚俱向壁　増梁武帝¶
河中之水歌曰河中之水向東流洛陽有女名莫愁十¶
三能織綺十四採桑南陌頭十五嫁作盧家婦十六生¶
兒字阿侯盧家蘭室桂為梁中有鬱金蘇合香頭上金¶
釵十二行足下絲履五文章珊瑚挂鏡爛生光平頭奴¶
子擎履箱人生富貴何所望恨不早嫁東家王　木蘭¶
詩曰唧唧復唧唧木蘭當戸織不聞機杼聲惟聞女歎¶
<pb:KR3k0055_WYG_256-12a>¶
息問女何所思問女何所憶女亦無所思女亦無所憶¶
昨夜見軍帖可汗大㸃兵軍書十二卷卷卷有爺名阿¶
爺無大兒木蘭無長兄願為市鞍馬從此替爺征木蘭¶
代爺去秣馬僃戎行易却紈羅裳洗却鉛粉粧馳馬赴¶
軍幕慷慨攜干將　李太白詩曰冿妾一棹歌脫父於¶
嚴刑十子若不肖不如一女英　秦韜玉貧女詩曰&KR0363;¶
門未識綺羅香擬託良媒益自傷誰愛風流髙格調共¶
憐時世儉梳粧敢將十指誇纖巧不把雙睂鬭畫長每¶
<pb:KR3k0055_WYG_256-12b>¶
恨年年壓金線為他人作嫁衣裳　李山甫貧女吟曰¶
平生不識繡衣裳間把金鍼亦自傷鏡裏只應諳素貌¶
人間多是信紅粧當年未嫁還憂老終日求媒只道狂¶
兩意定知無說處暗垂珠淚滴蠶箱¶
原哀辭魏曹植金瓠哀辭予之首女雖未能言固以授¶
色知心矣生十九旬而夭折乃作此辭曰在襁褓而撫¶
育向孩笑而未言不終年而夭絶何見罰於皇天信吾¶
罪之所招悲弱子之無諐去父母之懐抱滅㣲骸於糞¶
<pb:KR3k0055_WYG_256-13a>¶
土天地長久人生幾時先後無覺從爾有期　又行女¶
哀辭曰行女生於季秋而終於首夏三年之中二子頻¶
喪伊上靈之降命何短脩之難裁或華髮以終年或懐¶
姙而逢災感前哀之未闋復新殃之重來方朝華而晚¶
敷比晨露而先晞感逝者之不追情忽忽而失度天盖¶
髙而無階懐此恨而誰訴　晉陸機呉大司馬陸公少¶
女哀辭曰冉冉晞陽不遂其茂曄曄方華凋芳落秀遵¶
堂渉室髣髴興想人皆有聲爾獨無響　潘岳金鹿哀¶
<pb:KR3k0055_WYG_256-13b>¶
辭曰嗟我金鹿天資特挺鬒髮凝膚蛾睂蠐領柔情和¶
泰朗心聰警嗚呼上天胡忍我門良嬪短世令子天昏¶
既披我榦又翦我根塊如廆木枯荄獨存捐子中野遵¶
我歸路將反如疑回首長顧　又京陵女公子王氏哀¶
辭曰猗歟公子季女惟王生自洪胄稟兹義方盻倩粲¶
麗窈窕淑良如彼春蘭吐葩含芳葩以霜隕芳以歇盡¶
彼蒼者天何寧斯忍曽未弱笄無疾而隕官朝震驚靡¶
人不愍嗟爾母氏劬勞撫鞠恩斯勤斯是長是育帷屏¶
<pb:KR3k0055_WYG_256-14a>¶
媚子奄離顧復哀無廢心涕不輟目于以祖之于掖閨¶
庭于以送之陵岡崔嵬僕馬回眷旗旐旋飛夕陽失映¶
晴鳥忘歸皎皎宵月載盈載㣲㝠㝠公子一徃不追長¶
夜無旦孤魂曷依　又為任子咸妻作孤女澤蘭哀辭¶
曰茫茫造化爰啓英淑猗猗澤蘭應靈誕育鬒髮蛾睂¶
巧笑美目顔耀蘭苕華茂時菊如金之精如蘭之馥淑¶
質彌暢聰惠日新朝夕顧復夙夜盡勤彼蒼者天哀此¶
矜人胡寧不惠忍予眇身俾爾嬰孺㣲命弗振俯覽衾¶
<pb:KR3k0055_WYG_256-14b>¶
襚仰訴穹旻弱子在懐既生不遂存靡託躬没無遺𩔖¶
耳存遺響目想餘顔寢席伏枕摧心剖肝相彼鳥矣和¶
鳴嚶嚶矧伊蘭子音影冥冥彷徨丘壟徙倚墳塋¶
原誡魏荀爽女誡曰詩云泉源在左淇水在右女子有¶
行逺父母兄弟眀當許嫁配適君子竭節從理昏定晨¶
省夜臥早&KR0120;和顔恱色事如依恃正身潔行稱為順婦¶
以崇螽斯百葉之祉婚姻九族云胡不喜聖人制禮以¶
隔隂陽七嵗之男王母不抱七嵗之女王父不持親非¶
<pb:KR3k0055_WYG_256-15a>¶
父母不與同車親非兄弟不與同筵非禮不動非義不¶
行是故宋伯姬遭火不下堂知必為災傅母不來遂成¶
于灰春秋書之以為髙也¶
原篇魏程曉女典篇曰丈夫百行以功補過婦人四教¶
以僃為成婦徳闕則仁義廢矣婦言虧則辭令慢矣婦¶
工簡則織絍荒矣是以禮有功宮家室之教詩有牖下¶
蘋藻之奠然後家道諧允儀表則見於内若夫麗色妖¶
容髙才美辭貌足傾城言以亂國此乃蘭形棘心玉曜¶
<pb:KR3k0055_WYG_256-15b>¶
凡質在邦必危在家必亡¶
　　翁壻一¶
増爾雅曰女之夫為壻壻之父為姻兩壻相謂曰亞¶
又曰同門為僚壻　又曰妻之父為外舅妻之母為外¶
姑　彚苑曰壻女夫也從胥聞一知十為士胥者有才¶
智之稱故謂女之夫為壻也　禮曰婚禮壻親見於舅¶
姑舅姑承子以授壻恐事之違也注舅姑妻父母也以¶
女授壻而戒之無令違於婦道　又曰壻揖讓而升堂¶
<pb:KR3k0055_WYG_256-16a>¶
盖親受之於父母　又曰從服者有從重而輕夫為妻¶
之父母也　儀禮曰壻女子之夫傳曰何以服緦報之¶
也　師古曰謂之贅壻者言其不當出在妻家亦猶人¶
身體有疣贅非所應有也　青城山記曰青城山為五¶
岳之長故名丈人峯今世俗呼人婦翁為令岳妻之伯¶
叔為岳　神仙𫝊曰丈人為岳公丈母為㤗水　孫持¶
正曰俗呼人之妻父為岳丈以泰山有丈人峰丈人觀¶
也而呼妻母為泰水此何義耶然晉樂廣乃衛玠妻父¶
<pb:KR3k0055_WYG_256-16b>¶
俗所謂岳丈或當云樂丈也　又曰京洛間謂壻曰倩¶
　　翁壻二¶
増史記曰淳于髠齊之贅壻也　又曰陳餘者大梁人¶
好儒術數游趙富人公乗氏以其女妻之　後漢書曰¶
馬融扶風人為人羙辭貌有俊才初京兆摯恂以儒術¶
教授隱於南山不應徴聘從其游學通經籍恂遂竒融¶
才以女妻之　魏崔光傳曰光自從貴逹罕所申薦曽¶
啓其女壻彭城劉敬㣲云敬㣲為荆州五隴城主女隨¶
<pb:KR3k0055_WYG_256-17a>¶
夫行常慮宼抄南北分張乞為徐州長史兼别駕暫集¶
京師肅宗許之時人比之張禹　晉書曰戴淵弟邈華¶
譚女壻也譚常抑淵而進邈淵每銜之及用事常毁譚¶
於帝由是官途不至譚恒懐觖望常從容言於帝曰臣¶
已老矣將待死秘閣汲黯之言復存於今帝不懌久之¶
加散騎常侍　唐宋遺史曰韋皐字城武京兆人初張¶
延賞𨕖壻無入意者其妻苗氏賢而知人特𨕖皐曰此¶
人貴無比以女妻之皐性疎曠不拘細行延賞竊悔由¶
<pb:KR3k0055_WYG_256-17b>¶
是婢僕頗輕慢之惟苗氏待之益厚皐因辭東游張氏¶
女罄奩具以治行延賞幸其去以七䭾物為贐皐悉還¶
之惟留奩物及書籍而已後五年皐持節西川代延賞¶
乃改姓名作韓翺人莫敢言至大囘驛人有報曰代相¶
公者韋皐非韓翺苗氏曰必韋郎也延賞曰天下姓名¶
同者甚衆彼韋生必填溝壑豈能乗吾位乎次日果韋¶
皐也延賞慙懼自西門潛遁皐入見苗禮奉過布衣之¶
日求前輕慢者皆杖殺之　唐書曰楊於陵釋褐為句¶
<pb:KR3k0055_WYG_256-18a>¶
容主簿時韓滉性剛嚴少接與及於陵以屬吏謁謝滉¶
甚竒之謂其妻柳氏曰夫人常擇佳壻吾閱人多矣無¶
如楊主簿者竟以女妻之後遷戸部尚書　五代史曰¶
周周行逢為武平節度使壻唐徳甫補吏行逢曰汝才¶
不堪為吏吾今私汝則可矣汝居官無狀吾不敢以法¶
貸汝則親戚之恩絶矣與之耕牛具而遣之　青箱雜¶
記曰畢士安之壻曰皇甫泌少時不羈惟事蒱博時士¶
安作相累諭不悛欲面奏使加貶斥方啓口云臣有女¶
<pb:KR3k0055_WYG_256-18b>¶
壻皇甫泌適值邉庭有報不暇敷陳他日又欲面奏值¶
上還内遽引袖起遥語畢曰卿累言壻皇甫泌得非欲¶
轉官耶可與轉一資畢不敢辨唯而退泌即轉殿中丞¶
後累典大郡以尚書右丞致仕年八十五　筆録曰晏¶
元獻判南京范希文以大理寺丞權掌西監一日晏謂¶
范曰吾一女及笄君為我擇壻范曰監中有二舉子富¶
皐張為善皆可壻也晏曰然則孰優范曰富修謹張疎¶
俊晏即取富皐為壻後改名即鄭公也為善後亦更名¶
<pb:KR3k0055_WYG_256-19a>¶
方平　事文𩔖聚曰眀道先生程顥十嵗能為詩賦十¶
二三居郡庠中如老成人故戸部侍郎彭思永至學舎¶
一見異之許妻以女　又曰宣徽鄭天休𨕖王禹玉為¶
壻其後為丞相禹玉𨕖鄭達夫後亦為樞相¶
　　翁壻三(擇壻併入/)　(友壻附/)¶
原坦腹　眇目(世說太尉郄鑒使門生求女壻於王導/導命東廂徧觀子弟歸謂鑒曰王氏諸)¶
(子弟咸自矜持唯一人東牀坦腹食胡餅若不聞訪問/乃羲之遂妻之  魏略太祖以丁儀令士未見欲妻之)¶
(問五官將不可及辟儀到嘉其才曰丁&KR0122;即兩目/肓亦當與女況但眇吾兒誤我五官將即文帝也)　出¶
<pb:KR3k0055_WYG_256-19b>¶
贅　追還(漢書賈誼曰秦人家富子壯則出分家貧子/壯則出贅贅質也以身為質  魏志袁術字)¶
(公路為子索呂布女後布/怨術女已在途追還絶婚)　増乗龍　射雀(杜甫詩門/闌多喜氣)¶
(女壻近乗龍女得賢壻謂之乗/龍  下唐髙祖事見前夫婦𩔖)　袒韝　褫帶(史記張/耳子敖)¶
(嗣立為趙王尚髙祖長女魯元公主髙祖從平城過趙/趙王袒韝上食禮甚卑有子壻禮髙祖箕踞甚慢易之)¶
(同張安道平生未嘗不衣冠而食嘗暑月與其壻王鞏/  飯命鞏褫帶而已衫㡌自如鞏不敢公曰吾自布衣)¶
(諸生遭遇至此一飯皆君賜也享君之賜/敢不敬乎子自食某之食雖衩衣可也)　原知張耳¶
　竒茂先(漢書張耳亡命游外黄外黄富人女甚美嫁/庸奴亡其夫去投父客父客素知張耳而遂)¶
(嫁之鄉晉書張華字茂先少孤貧/牧羊  人劉放竒其才以女妻之)　撾婦翁　慶女壻¶
<pb:KR3k0055_WYG_256-20a>¶
(後漢書帝戯謂第伍倫曰聞卿為吏撾婦翁不過從兄/飯寧有之邪倫對曰臣三娶妻皆無父少遭饑亂實不)¶
(敢妄過人食桃劉阮入天/台有仙客持  來慶女壻)　姻為襄陽　辱乞㑹稽(晉/書)¶
(劉宏都督荆州朝廷以宏壻夏侯陟為襄陽守宏曰若/必姻親然後可用則荆州十郡安得十女壻  嚴助侍)¶
(宴上問所欲對曰家貧為/友壻所辱願為㑹稽太守)　増不恭妻父　當敬婦翁¶
(孔叢子陳渉既為王妻之父徃依焉渉以衆賓待之長/揖不拜父怒不辭而去  陳後主曰婦父乃是翁比女)¶
(夫乃是兒例柰/何不敬婦翁)　恃為心膂　倩作文章(宇文泰諸子/皆幼惟以壻)¶
(為心膂學六帖崔行功在北齊終鉅鹿太/守少好  唐儉愛其才妻以女倩作文奏)　裴頠還錢¶
　孝基歸産(𤨏言王戎女適裵頠貸錢數萬久而未還/女歸寧戎色不恱女遽還直戎然後懽)¶
<pb:KR3k0055_WYG_256-20b>¶
(稗史許昌士人張孝基娶同里富人女富人止一子不/肖逐之富人病且死盡以家財付孝基久之見子丏於)¶
(途孝基惻然謂曰汝能灌園乎荅曰如得灌園幸矣其/灌園稍自力孝基復謂曰汝能管庫乎荅曰得管庫又)¶
(何幸也孝基使管庫覺馴謹無他過知/其能自新遂以其父所委財產悉歸之)　不啓書函¶
常誇珍玩(唐書劉晏方任權而潘炎乃其壻也雖書疏/報荅未嘗輒開時稱炎有古人之風  國史)¶
(補張垍尚公主在翰林常以珍玩誇于同列/張渉曰此乃婦翁與壻非天子賜學士者也)　力為營¶
救　走乞品題(唐書杜黄裳韋執誼之婦翁初不為執/誼所禮及執誼敗黄裳悉力營救既死)¶
(表還其柩葬焉千又曰給事中姚合有詩名士人歸重/李頻亦能詩走  里丐其品題合大加奬挹以女妻之)¶
　禮重崔樞　受薄彥允(又曰工部侍郎張彧李晟之/壻也晟在鳳翔又以一女嫁)¶
<pb:KR3k0055_WYG_256-21a>¶
(幕客崔樞禮重之過於彧彧怒遂附於張延賞圓唐崔/圓李彦允壻受薄於彦允彦允後受偽官當誅  為相)¶
(請贖得/流嶺外)　書藏經笥　詩得津梁(談藪楊玠娶博陵崔/季讓女崔富圖籍殆)¶
(將萬卷成婚之後玠游其書齋既而告人曰崔氏書被/人盜盡曽不之覺崔遽令人檢之玠捫腹曰已藏經笥)¶
(矣如又曰宋謝師厚為其女擇對見黄山谷詩曰吾得/壻  是足矣庭堅徃求之庭堅之詩卒從謝公得句法)¶
(故山谷詩云自徃見/謝公論詩得津梁)　富商能識　處士見竒(唐書王/琚謀刺)¶
(武三思事洩亡命自傭於揚州富商家商識其非常人/以女妻之  五代史姚覬少蠢不修容止時人莫之知)¶
(中條山處士司空圖一/見以為竒以其女妻之)　性似婦翁　夢為子壻(宋呂/公著)¶
(壻范祖禹呂希哲壻趙演二人性氣酷似其婦翁同蘇/東坡哭王子立云予為宻州子立未嘗相識忽告  舎)¶
<pb:KR3k0055_WYG_256-21b>¶
(生曰吾夢為宻州壻何也/已而果以子由之子妻之)　戲乗竹馬　嘗駕肩輿(後/漢)¶
(書陶謙字恭祖年十四綴帛於旛乗竹馬而戲邑中同/縣甘公出遇之見其容貌駐車與語甚恱因許以女夫)¶
(人怒曰陶家兒游戲無度何可以女妻之甘公曰彼有/竒表長必成材遂妻之後為徐州牧封溧陽侯  太原)¶
(王述謝萬之妻父也為揚州刺史萬嘗衣白綸巾乗平/肩輿徑至㕔事前謂述曰人言君侯癡君侯信自癡述)¶
(曰非無此論/但晚合耳)　文章第一　名位相當(宋史杜祁公衍/有女夫人鍾愛)¶
(必求佳壻衍曰文章器業天下第一無如蘇舜欽乃以/女妻之  宋朝公卿多有知人之眀見於擇壻如趙參)¶
(政昌言之壻為王文正公旦王文正公旦之壻為韓忠/獻公億呂惠穆公弼之壻為韓文定公忠彦李侍郎虚)¶
(已之壻為晏元獻公殊殊之壻為富文忠弼與楊尚書/察富文忠弼之壻為馮宣徽京陳康肅堯咨之壻為賈)¶
<pb:KR3k0055_WYG_256-22a>¶
(文元昌朝與曽宣靖公亮其後翁壻/名位風節徃徃相當前代所不及也)　師稱為快　帝¶
歎其佳(後魏書劉延眀年十四就博士郭瑀學弟子五/百餘人瑀有女𨕖壻意在延眀設一席曰吾有)¶
(女欲覓一快壻誰坐此者吾當妻焉延眀奮衣而坐曰/延明其人也遂妻之  唐紀權德輿為相其壻翰林學)¶
(士獨孤郁以嫌自白去内職憲宗/歎曰德輿乃有佳壻我反不及耶)　賣犬遣嫁　繫羊¶
為禮(上呉𨼆之事見女𩔖烏宋孔淳之與王敬宏友敬/宏以女適淳之子以  羊繫所乗車轅提壺為禮)¶
(至則盡歡共飲迄暮而歸或問其/故荅曰此亦農夫田婦之禮也)　翁求名士　女識¶
大魁(澠水燕談孫明復先生居泰山之陽枯槁顦顇鬚/鬢皓白家貧不娶故相文定公李廸就見之歎曰)¶
(先生年五十獨居誰事左右吾弟之女甚賢可以奉箕/箒先生固辭石介與其羣弟子進曰公卿不下士久矣)¶
<pb:KR3k0055_WYG_256-22b>¶
(今丞相欲託以子是髙先生名義也先生曰宰相女不/以妻公侯而以嫁山谷衰老藜藿不充之人予不可不)¶
(成相國之賢名遂娶之其女事先生盡禮先生後以富/弼薦除國子監直講  南部新書李翺尚書牧江淮郡)¶
(日進士盧儲投卷來謁李置文卷几案間長女及笄見/文卷尋繹數四謂小青衣曰此人必為狀頭李公聞之)¶
(深異其語及納為壻來年果狀/頭及第纔過殿試即赴佳期)　遂牽紅線　兼賜緋¶
衣(天寳遺事郭元振少羙宰相張嘉貞欲納為壻曰吾/女各有姿色但不知誰是配偶使五女各持一線於)¶
(幔前取便牽之元振欣然從命遂牽一紅線乃第三女/果有姿色  酉陽雜俎明皇封禪泰山張說為封禪使)¶
(說女壻鄭鎰本九品官舊例封禪後自三公以下皆遷/轉一級惟鄭鎰因說驟遷五品兼賜緋衣因大酺明皇)¶
(見鎰官位騰跳怪而問之鎰無辭/以對黄幡綽曰此乃泰山之力也)　族呼鸛雀　廏有¶
<pb:KR3k0055_WYG_256-23a>¶
麟麒(唐韋詵為潤州刺史裴寛時官參軍詵一日望見/寛於後圃有所瘞藏召問之曰適有人餉鹿委而)¶
(去寬義不以苞苴汙家故瘞之詵嗟異謂妻曰常求佳/壻今得矣明日幃其族使觀之寛衣碧衣瘠而長族人)¶
(皆笑呼為碧鸛雀後勲德著聞官至尚書馬三十國春/秋前趙殷州刺史杜廣初為劉景廏卒以  肥良引為)¶
(直士侍立通夜未曽休倦景執其手曰吾乆負賢者/謂其妻曰為女求夫三年不覺廏有麒麟於是妻之)¶
友壻雅號同門　詩稱姻亞(上爾雅見前亞/下詩𤨏𤨏姻)　相稱曰¶
亞　共謂為私(上爾雅見前𩔖/下詩見姊妹)　叔隗季隗　大喬小¶
喬(上見姊妹𩔖兩呉志周瑜字公瑾為中䕶軍從孫策/攻皖得喬公  女皆國色策自納大喬瑜納小喬䇿)¶
(從容戲瑜曰喬公二女雖流/離得吾二人為壻亦足為歡)　同日成婚　一時連袂¶
<pb:KR3k0055_WYG_256-23b>¶
(上崔休事見姊妹𩔖發李晉卿有二女其子與岳州判/官王樂道布衣滕元  相善李死語家人曰長女配樂)¶
(道次者元發二壻足矣二人遂皆連袂次舉元發/登科不日相繼翰林遂為兩府世𫝊李氏女多貴)　俱¶
娶韓女　同為曹壻(李漢字南紀韓愈之門人與蔣係/皆為愈子壻  南史謝誨庾登之)¶
(俱曹氏壻誨為荆州刺史請登之為長史/登之意甚不惬故到任牋初無感謝之言)　皆娶盧女¶
　同為薛壻(唐光韓愈俱娶盧貽府君女子宋王/拱辰歐陽修同為薛簡肅公  壻)　友¶
壻四人　締姻五女(唐牛僧孺長女適苗愔次適張洙/三適張希復四適鄧叔四人為友)¶
(壻女宋史張方平子恕娶滕逹道第/五  與何洵真王渙之並為友壻)¶
　　翁壻四¶
<pb:KR3k0055_WYG_256-24a>¶
増館甥貳室(孟子帝館甥於貳室注妻父曰/外舅謂我為舅者吾謂之甥)　謀及婦¶
人(左傳鄭祭仲専厲公患之使其壻雍糾殺之雍姬知/之謂其母曰父與夫孰親母曰人盡夫也父一而已)¶
(何可比也遂告祭仲曰雍氏舍其室而將享子于郊吾/惑之祭仲殺雍糾尸諸周氏之汪公載以出曰謀及婦)¶
(人宜其/死也)　趙之側室(左傳趙有側室/曰穿君之壻也)　原請倩(史記黄/氏請倩)¶
(注倩女/壻也)　美如陳平(史記陳平欲娶富者莫肯與貧者/平亦恥之富人張負有女五嫁而)¶
(夫輒死人莫敢娶平欲娶之負謂其子仲曰吾欲以女/妻平仲曰平貧不事産業負曰人有美如陳平而長貧)¶
(賤者乎遂/以女妻平)　賢如伯鸞(後漢書梁鴻字伯鸞同縣孟氏/有女狀肥醜而黒力舉石臼擇)¶
(對不嫁年至三十父母問故女曰/欲得賢如梁伯鸞者鴻聞而娶之)　呂範與婚(呉志呂/範字子)¶
<pb:KR3k0055_WYG_256-24b>¶
(衡少為縣吏有姿容邑人劉氏家富女美範求之母/嫌欲勿與劉氏曰觀呂子衡寜久貧賤耶遂與婚)¶
増指濬告母(晉書王濬字士治為河東從事刺史徐邈/有女才淑擇夫未嫁邈乃大㑹佐史令女)¶
(於内觀之指濬/告母邈遂妻焉)　冰清玉潤(又曰樂廣字彦輔人謂之/冰鏡女壻衛玠字叔寶時)¶
(號玉人故時語曰婦/翁冰清女壻玉潤)　見蛇不怖(宋書劉秀之十餘嵗/時與諸兄戲忽有一)¶
(大蛇來勢甚猛莫不驚怖秀之獨不動衆/共異焉東海何承天雅相器許以女妻之)　必居此座¶
(南部新書封德彞即楊素之壻素為僕射/嘗撫其座曰封郎必居此座後果如其言)　仕為宰相¶
(唐書陜州刺史王當有女令袁天綱擇壻曰惟果毅姚/某有貴子宜嫁之時人笑焉乃姚崇也時二十三好獵)¶
(都未知書母勸令讀書折節/向學以晚節入仕位至宰相)　貴顯朝廷(又曰郭子儀/七壻皆貴顯)¶
<pb:KR3k0055_WYG_256-25a>¶
(朝/廷)　文振道大(臨川集昔韓昌棃為唐儒宗得子/壻李漢然後其文益振其道益大)　為¶
君半子(劉禹錫祭楊庶子文/乃命長嗣為君半子)　桐葉為媒(詩話蜀尚書/侯繼圗本儒)¶
(士一日秋風四&KR0120;倚樓有大桐葉墜下葉上有詩云拭/翠歛雙娥為鬱心中事桐葉下庭除知我相思字侯貯)¶
(巾箱凡五六年卜任氏/為婚始知為任氏所書)¶
　　翁壻五¶
増詩宋陳后山詩曰丈人東南來復向西南去連年萬¶
里别更覺貧賤苦王事有程期親年多喜懼畏與妻子¶
别已復迫曛暑何者最可憐兒生未知父　蘇東坡和¶
<pb:KR3k0055_WYG_256-25b>¶
王子立風雨敗書屋有感詩曰婦翁不可撾王郎非嬌¶
客十年為從學苦淡共陻厄燕雀嗤鴻漸犬羊睨麟獲¶
偶逢涇渭分昨夢春冰釋平生五車書纔吐二三策已¶
作謗薰天金珠果可益君窮一窓下風雨更削迹詩工¶
知學進詞苦見意迫俗情傲倩贅媂舍不暖席南治從¶
東來不同彼嘲劇師儒難並世日月過箭疾公今未有¶
田把筆耕六籍¶
　　乳母一¶
<pb:KR3k0055_WYG_256-26a>¶
増禮内則曰大夫之子有食母士之妻自養其子食母¶
乳母也士卑故自養¶
　　乳母二¶
増後漢書曰安帝時太后臨朝帝不親政事小黄門李¶
閏與帝乳母王聖嘗共讚太后兄執金吾鄧悝等言欲¶
廢帝立平原王德帝每忿懼及太后崩遂誅鄧氏而王¶
聖女伯榮扇動内外競為侈虐明年帝崩立北鄉侯為¶
天子王聖及黨皆見徙¶
<pb:KR3k0055_WYG_256-26b>¶
　　乳母三(庶母並慈母/童丱  附)　(保母/)　(生母/)　(孩幼/)¶
原令取玉環　為之練冠(晉書羊祜五嵗時令乳母取/所弄玉環即詣鄰人李氏東)¶
(垣桑樹中探得人以李氏子祜前生也喪禮記昔者魯/昭公少喪其母有慈母良及其死也欲  之有司以聞)¶
(曰古之慈母無服今君為之服是逆/古典公不忍為之練冠自昭公始也)　所使教子　不¶
令徙邊(禮記外有師傅内有慈母君命所使教子也何/服之有  史記漢武少時東武乳母常養帝詔)¶
(令乗車馳送乳母子孫奴婢横暴不忍致法有司請徙/於邊郭舍人謂乳母曰入辭去勿疾行而數囘顧乳母)¶
(如其言舍人叱之曰何不疾行陛下壯/矣寧須汝乳帝悟乃不令乳母徙邊)　抱元兼重¶
蔽射俱亡(桓靈寳初生魁偉奶母每抱詣温輒易人而/後至重兼常兒也  列女傳魏節乳母者魏)¶
<pb:KR3k0055_WYG_256-27a>¶
(公子乳母也秦破魏皆誅諸公子乳母與公子俱亡秦/軍追見爭射之乳母身蔽公子公子與乳母俱亡秦王)¶
(義之葬之/以卿禮)　増密求顧況　慰諭姚坦(唐書韓晉公為/浙西觀察使有)¶
(乳母通求外事公欲殺之密求顧況營救況詣公問之/公曰天下皆知某守禮法乳母先犯之況曰公幼時早)¶
(&KR0120;夜臥即要乳母今為侯伯乳母焉用哉誠宜殺之也/公遽捨之  綱鑑益王元傑宋太宗第五子也王每有)¶
(𬨨失翊善姚坦輒盡言規正左右教王稱疾帝憂甚召/乳母問狀乳母曰王夲無疾徒以姚坦拘束不得自便)¶
(耳帝曰吾𨕖端士輔王為善今乃使我逐正人王年少/豈解此也必汝輩教之耳杖乳母於後園召坦慰諭之)¶
　率視窆封　親為銘誌(韓文乳母李氏徐州人號正/真為韓氏家乳其兒愈愈生)¶
(未再週月孤失怙恃李氏憐不忍棄去視保益謹遂老/韓氏及見其所乳兒愈舉進士第歴佐汴徐州入朝為)¶
<pb:KR3k0055_WYG_256-27b>¶
(御史國子博士尚書都官員外郎河南令娶婦生二男/五女時節受慶賞愈輒率婦孫列拜進夀年六十四病)¶
(卒葬河南縣北愈率婦孫視窆封且刻其語於石/納諸墓為銘  下蘇子瞻乳母事見後志銘内)　増¶
庶母妾稱少母　符無外家(朱子語録五峯稱妾為少/母爾雅婦謂夫之庶母為)¶
(少姑居王符𫝊安定俗鄙庶孽而符無外家為鄉人所/賤隱  著書以譏當世得失不欲章顯其名故號潛夫)¶
　不使潄裳　每令進𩜹(禮記諸母不潄裳注曰諸母/父妾之有子者潄浣也裳賤)¶
(服不使潄裳亦敬父之道也詣崔道固為宋諸王參軍/被遣青州募人長史以下並  道固道固諸兄弟逼其)¶
(所生母自致酒炙於客前道固驚&KR0120;謂人曰家無人力/老親自執劬勞諸客皆知其諸兄所使咸拜其母母謂)¶
(道固曰我賤不足以報貴汝宜荅拜/諸客皆歎美道固母子而賤其諸兄)　屈節為妾　受¶
<pb:KR3k0055_WYG_256-28a>¶
聘持家(晉周顗母事見女𩔖陶陶侃母湛氏新淦人初/侃父丹聘為妾生侃  氏貧賤母紡績持家)¶
　増慈母以貴父命　皆居子室(禮慈母如母傳曰妾/之無子者妾子之無)¶
(母者父命妾曰汝以為子命子曰汝以為母若是則生/養之終其身如母死則喪之三年如母貴父之命也)¶
(又内則異為孺子室于宮中擇于諸母與可者必求其/寛裕慈惠温良㳟敬慎而寡言者使為子師其次為慈)¶
(母其次為保/母皆居子室)　慈不服喪　妾弗世祭(上詳前慈禮喪/服小記  母與)¶
(妾母不世祭也注云不世祭/者謂子祭之而孫不祭也)　増保母為孺子室　作¶
保母銘(上見慈母注睂蘇東坡銘保母墓先大夫之妾/楊氏名金蟬  山人年三十始隷蘇氏頽然順)¶
(善也為弟轍子由保母年六十八熈寧十年六月己丑/卒葬于徐州屬纊不亂子由官于宋載其柩殯于開元)¶
<pb:KR3k0055_WYG_256-28b>¶
(僧寺後八年軾自黄遷汝過宋葬之于宋東南三里廣/壽院之西銘曰百世之後陵谷易位知其為蘇子之保)¶
(母尚勿/毁也)　増生母鞫獄得母　棄官尋親(漢書杜羔有/至性其父為)¶
(河北一尉而卒母非嫡經亂不知所之㑹堂兄兼為澤/潞判官鞫獄私第有老婦辨對見羔出入竊語人曰此)¶
(少年狀𩔖吾夫訊之故羔母也遂迎侍而歸羔官至工/部尚書  東軒筆録司農少卿朱夀昌方在襁褓而所)¶
(生母被出及長仕於四方孜孜尋訪不獲治平中官至/正郎矣或𫝊其母嫁為關中民妻夀昌即棄官入關中)¶
(得母於陜州士大夫嘉/其孝節多以歌詩美之)　乞追母服　泣奉親歸(東坡/志林)¶
(蔡延慶所生母已亡不為服久矣聞李定不服所生母/服為臺中所評乃乞追服則知蟹匡蟬緌不獨成人之)¶
(弟也始又曰謝用母馬氏苦於嫡還其母家改適孚溪/用長  知為馬所生日夜□天求得其母一日宿農家)¶
<pb:KR3k0055_WYG_256-29a>¶
(有寡嫗彼此相告以故/即馬氏也涕泣迎歸)　來徃兩家　誕生二子(聞見/録陳)¶
(瓘之父與潘良貴之父情好甚密潘一日謂陳曰吾二/人官職年齒相似獨一事不如公陳問之潘曰公有三)¶
(子我乃無之陳曰吾有一婢已生子矣當以奉借他日/生子即見還既而遣至即了翁母也未幾還潘氏生良)¶
(貴其母遂來徃兩家焉徃江湖記聞乾道間單尚書夔/生母本媵也生尚書後  耿氏生侍郎延年及死尚書)¶
(侍郎爭葬其母事達朝廷孝宗曰二子/毋爭朕為葬之衣冠之家以為羙談)　原孩幼五月¶
能言　終日不嗄(莊子老聃曰舜之治天下使民心競/民孕婦十月生子子生五月能言)¶
(老子嬰兒之未孩/終日號而不嗄)　原童丱稚齒　童心(稚齒十嵗也/  左傳魯昭)¶
(公年十九/猶有童心)　隅坐　晏&KR0120;(禮記童子隅坐而執燭隅坐/者不與成人並禮  又曰孺)¶
<pb:KR3k0055_WYG_256-29b>¶
(子早寢晏&KR0120;唯所欲食/無時注孺子幼子也)　羈貫　總角(榖梁云子生羈/貫成童成童不)¶
(就師父之罪也羈貫謂交/午翦髮也  詩總角丱兮)　負劒　舞勺(禮記負劒辟/咡詔之則掩)¶
(口而對謂若負劒抱之也/又曰十三學樂誦詩舞勺)　不衣裘　能奉雉(又曰童/子不衣)¶
(裘裳言太温也以𫝊竪牛母曰予/子長矣能奉雉  從我蓋五六嵗)　佩韘佩觿　不踴¶
不杖(詩童子佩觿童子佩韘廬禮記童子哭/不偯不踴不杖不菲不  注不僃禮也)¶
　　乳母四¶
増鳳凰九子(談藪宋何承天為著作郎時新著作多貴/游少年或戲承天為妳母承天曰鳳凰將)¶
(九子妳母/何嫌耶)¶
<pb:KR3k0055_WYG_256-30a>¶
　　　乳母五¶
　増誌銘宋蘇子瞻乳母銘曰乳母任氏名採蓮睂州睂¶
　山人父遂母李氏事先夫人三十有五年工巧勤儉至¶
　老不衰乳母亡姊八娘與軾養視軾之子邁迨過皆有¶
　恩勞從軾官於杭密徐湖謫於黄元豐三年八月壬寅¶
　卒於黄之臨皐亭享年七十有二十月壬午葬於黄之¶
　東阜黄岡縣之北銘曰生有以養之不必其子也死有¶
　以葬之不必其里也¶
<pb:KR3k0055_WYG_256-30b>¶
　¶
　¶
　¶
　¶
　¶
　¶
　¶
御定淵鑑𩔖凾卷二百五十一¶
