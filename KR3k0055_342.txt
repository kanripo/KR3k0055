# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.027748
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百三十七
<pb:KR3k0055_WYG_342-1a>¶
　欽定四庫全書¶
御定淵鑑類函卷三百三十七¶
　　州郡部四(河南/湖廣)　(陜西/)¶
　　　河南省一¶
　増廣輿記曰按河南居中夏之中地形四達東控淮陽¶
　北連趙魏西有成皐雒陽之固南撫汝鄧陳蔡之饒九¶
　州之有河南猶一身之有腹心也　又曰開封宋舊都¶
　河南周故邑令人想先代遺風衛輝地本朝歌懷慶地¶
<pb:KR3k0055_WYG_342-1b>¶
　逼河雒彰德地雜軍民河北土風夙勁故剛而難馴與¶
　汝寧之尚節義南陽之勤稼穡不相侔也歸徳地連數¶
　省統轄匪易而人則忠義淳厚居多云¶
　　　河南省二¶
　増廣輿記曰開封府禹貢兖豫二州之域天文角亢分¶
　野春秋鄭衛陳之境戰國魏都此曰大梁秦屬三川郡¶
　漢為陳留郡地東魏曰梁州曰開封後周隋唐曰汴州¶
　五代梁及宋皆都此曰東京金曰南京元曰汴梁明為¶
<pb:KR3k0055_WYG_342-2a>¶
開封府　國朝因之領州四(陳許/禹鄭)縣三十(祥符陳留把/通許太康尉)¶
(氏洧川鄢陵扶溝中牟陽武原武封邱延津蘭陽儀封/商水西華項城沈邱臨潁襄城郾城長葛新城密滎陽)¶
(滎澤河/隂汜水)又曰歸徳府禹貢兖豫二州之域天文角亢分¶
野春秋宋地周封微子啓於此秦曰商邱曰亳邑漢曰¶
睢陽隋唐曰宋州曰睢陽五代曰歸徳宋曰應天明初¶
改歸徳州嘉靖中陞為歸徳府　國朝因之領州一(睢/)¶
縣八(商邱寧陵鹿邑夏邑/永城考城虞城柘城)又曰彰徳府禹貢冀州之域¶
天文室壁分野商河亶甲居相即此春秋為晉東陽地¶
<pb:KR3k0055_WYG_342-2b>¶
戰國為魏鄴地秦為上黨邯鄲二郡地漢曰魏郡魏曹¶
操封此曰鄴都後趙前燕並都此後魏曰相州東魏曰¶
司州北齊都之曰清州五代晉曰彰徳金元明及　國¶
朝因之領州一(磁/)縣六(安陽湯隂臨/漳林武安渉)又曰衛輝府禹貢¶
冀州之域天文室壁分野殷紂所都朝歌地周武王分¶
北為𨚍南為&KR0352;東為衛後封康叔於衛戰國屬魏秦屬¶
河束郡漢屬河内曹魏曰朝歌晉曰汲郡後魏曰義州¶
唐宋曰衛州金曰和平元明為衛輝府　國朝因之領¶
<pb:KR3k0055_WYG_342-3a>¶
縣六(汲胙城新鄉/獲嘉淇輝)又曰懷慶府禹貢冀州覃懷地天文¶
室壁分野商畿内地周初為三監地戰國為魏衛鄭三¶
國地秦屬三川郡漢曰河内後魏唐曰懷州金曰沁南¶
元曰懷孟明曰懷慶府　國朝因之領縣六(河内濟源/修武武陟)¶
(孟/温)又曰河南府禹貢豫州之域天文柳分野武王克商¶
定鼎於郟鄏成王營洛為王城下都平王自鎬京東遷¶
乃居王城秦曰三川漢曰河南東漢都此三國魏曰司¶
州晉亦都此後魏曰洛州後周曰東京隋煬帝徙都此¶
<pb:KR3k0055_WYG_342-3b>¶
曰豫州唐曰東都五代梁曰東都宋曰西京金曰中京¶
曰金昌元曰河南明為河南府　國朝因之領州一(陜/)¶
縣十三(洛陽偃師鞏孟津宜陽登封永/寧新安澠池嵩靈寶閿鄉盧氏)又曰汝寧府禹¶
貢豫州之域天文角亢氐分野春秋沈蔡二國地秦屬¶
潁川漢曰汝南劉宋曰縣瓠後魏曰豫州後周曰舒州¶
曰溱州唐曰蔡州宋曰淮康金曰鎮南元曰汝寧明曰¶
汝寧府　國朝因之領州二(信陽/光)縣十二(汝陽上蔡西/平新蔡遂平)¶
(眞陽羅山確山光/山固始息商城)又曰南陽府禹貢豫州之域天文張¶
<pb:KR3k0055_WYG_342-4a>¶
分野本夏禹之國周為申伯鄧侯所封地春秋屬楚戰¶
國屬韓秦置南陽郡治宛漢光武起兵舂陵更始立淯¶
水皆此地隋曰鄧州唐宋曰宛州金曰申州元明及¶
國朝俱為南陽府領州二(鄧/裕)縣十(南陽唐泌陽桐柏鎮/平浙川新野内鄉舞)¶
(陽/葉)又曰汝州禹貢豫州之域天文張分野春秋楚鄭地¶
戰國屬韓後屬魏秦屬三川漢屬河南三國魏屬舞陽¶
晉屬襄城後魏屬魯陽東魏曰北荆州後周曰和州隋¶
曰汝州唐曰臨汝宋曰陸海元屬南陽明為汝州　國¶
<pb:KR3k0055_WYG_342-4b>¶
朝因之領縣四(魯山郟寶/豐伊陽)¶
　　河南省三¶
増金堤　玉津(廣輿記曰金堤自滎陽至千乘海口數/百里厯代築以禦河  記纂淵海曰玉)¶
(津園在/府南)　竹川　栁河(廣輿記曰竹川在汜水新又/曰栁河一在陳州一在  鄭)¶
鴻溝　龍井(又曰鴻溝在河隂東即楚漢分界處首一/統志曰龍井在尉氏金時有石如羊  自)¶
(天而墜/遂成井)　聽水　望湖(又曰聽水亭在許州西湖上宋/蘇軾卜宅其南  又曰望湖臺)¶
(在陳州之西園宋張詠築嘗有詩云昨日凴高向西望/滿川煙樹雨濛濛范鎮詩臺上望城下迢遥知㡬尋湖)¶
(光隱隱見多/疑柳煙深)　柳城　桑落(又曰栁城在西華南一名/媧城世傳為女媧氏之都)¶
<pb:KR3k0055_WYG_342-5a>¶
(魏鄧艾營稻陂時栁舒為陂長後人因名為/柳城  廣輿記曰桑落在陳州孔子絶糧處)　迎秋臺¶
　宜春苑(記纂淵海曰迎秋臺宜春苑/俱在府城内  以上開封府)　碭山　睢水¶
(廣輿記曰碭山在永城漢髙帝/隱此  又曰睢水在府城南)　漆園　蒙澤(又曰漆/園在小)¶
(蒙城内莊子為漆園吏即此歸又曰蒙/澤在考城荘周生此  以上  徳府)　五松　雙桂¶
(一統志曰五松亭在林縣西南五松並生挺然可/愛  記纂淵海曰雙桂堂在湯隂許熙載故居)　紫¶
陌　赤橋(一統志曰紫陌宫在臨漳西北/又曰赤橋宫在臨漳縣東南)　金虎　銅¶
雀(又曰金虎臺在臨漳西南曹操於臺下鑿渠引漳水/入白溝  記纂淵海曰臨漳縣西魏曹操所築中懸)¶
(大銅雀髙一丈五/尺其瓦可以為硯)　狎鷗　觀魚(又曰狎鷗亭觀魚亭/俱在忘機堂前  以)¶
<pb:KR3k0055_WYG_342-5b>¶
(上彰/徳府)　摘星　邀月(廣輿記曰摘星樓在淇縣古朝歌/城上  記纂淵海曰邀月樓在府)¶
(治/中)　黒麓　青巖(一統志曰黒麓山在輝縣北簾廣輿/記曰青巖山在淇縣上有水  洞洞)¶
(中水可鑒毛髮/  以上衛輝府)　望嶽　懷川(記纂淵海曰望岳樓在/府内臺髙百尺為一郡)¶
(勝槩閣一統志曰/懷川  在府城内)　煉丹　淬劒(又曰煉丹池在濟源/縣西天壇山下  又)¶
(曰淬劒池在脩武/晉嵇康淬劒於此)　青山　白澗(又曰青山在府東北/倚太行之側林木青)¶
(翠有又曰白澗在濟源東/北  懸瀑如練下注沁水)　濟瀆　沁河(廣輿記曰濟/瀆在濟源縣)¶
(其源初發王屋山下沇水旣見而伏復出於此為濟源/一統志曰沁河在府北源出沁州緜山穿太行達濟)¶
(經武陟入黄河元郭守敬言沁河雖澆灌猶有漏堰/其餘水東流至武陟北合入御河灌田二千餘頃)¶
<pb:KR3k0055_WYG_342-6a>¶
萬柳亭　九芝嶺(又曰萬栁亭在濟源隴水北岸前又/曰九芝嶺在濟源西陽臺宫之)¶
(以上懷/慶府)　繡嶺　錦屏(又曰繡嶺宫在陜州李洞詩春/草萋萋秋水綠野堂開盡飄香)¶
(玉繡嶺宫前鶴髪翁猶唱開元太平曲柱又曰/錦屏山在宜陽武后幸此賜名上有玉  峯)　澗水¶
　崤山(又曰澗水源出澠池白石山東流經新安洛陽/入於洛周書所謂澗水東瀍水西即此一水)¶
(又曰崤山在永寧一名嶔崟山春秋時晉人及羗戎敗/秦於崤即此自東崤至西崤相去三十五里路極險絶)¶
　七峯　五渡(又曰七峯在嵩縣南山有七尖自又曰/五渡水在登封源出嵩山東谷  山頂)¶
(下注流為二十八浦山下大潭中有立/石髙廣平整其水縈委泝者五渉故名)　九龍　五鳯¶
(記纂淵海曰九龍泉在閿鄉泉有九窟取一統志曰五/鳯樓在府城内後梁太祖即位羅紹威  魏良材為之)¶
<pb:KR3k0055_WYG_342-6b>¶
(宋梁周翰嘗/作五鳯樓賦)　測影　望氣(廣輿記曰測影臺在登封/古陽城縣内周公定此地)¶
(為土中立圭測日以驗四時有記纂淵海曰望氣臺在/靈寶春秋時有關令尹喜見  紫氣丈餘飛入關尹喜)¶
(曰必有異人過此翌日/果遇老子駕青牛至)　羊角　鹿蹄(一統志曰羊角/山在陜州城西)¶
(北隅髙百丈上有披雲亭下又曰鹿蹄山在宜/陽縣俗名非山上多美玉  多金甘出水焉)　飲馬¶
　憩鶴(又曰飲馬溝在鞏縣東漢吕布屯軍虎牢飲馬/於此  又曰憇鶴山在宜陽世傳王子晉得仙)¶
(緱嶺乗白/鶴憩此)　桃林　柏谷(又曰桃林塞在靈寳即武王/放牛處  又曰柏谷在永寧)¶
(劉宋袁湛隨武帝軍至洛/陽屯此  以上河南府)　九曲　三灣(又曰九曲河/在信陽南源)¶
(出雞頭水信又曰/三灣河在  陽南)　幽蘭　修竹(又曰幽蘭軒在府治/内一名幽蘭閣  又)¶
<pb:KR3k0055_WYG_342-7a>¶
(曰修竹臺在光州宋盛度詩我來小小郡/愛此髙髙䑓前對蒼筤竹萬竿球琳材)　紫水　黄¶
山(廣輿記曰紫水在光山/一統志曰黄山在霍山)　臨波　環翠(又曰臨波亭/在府治後)¶
(又曰環翠/堂在信陽)　㑹景　浮光(又曰㑹景閣在固始宋紹聖/初建  又曰浮光山在光山)¶
(一名浮弋山/即弋陽山也)　柏亭　杏山(又曰柏亭橋在西平即廣/輿記曰杏山在光山  抱)¶
(朴子種杏處/以上汝寜府)　紫金　白玉(一統志曰紫金山在鄧州/岡阜孤起因為城角  又)¶
(曰白玉山/在唐縣南)　五巄　七峯(又曰五巄山在鄧州山有五/堆連接  又曰裕州北三十)¶
(里有山七/峯列峙)　菊潭　蓮池(廣輿記曰菊潭在内鄉源出/析谷其水重於諸水傍生甘)¶
(菊水極甘馨有數十家惟飲此水壽多至百歲之上其/菊莖短花大其味甘美異於他菊  一統志曰蓮池在)¶
<pb:KR3k0055_WYG_342-7b>¶
(舞陽北府以/上南陽)　鳳翅　魚齒(又曰郟縣西北有山形若/鳯翅  又曰魚齒山在汝)¶
(州左傳楚伐鄭次於魚/陵渉於魚齒之下即此)　崆峒山　娑婆園(廣輿記曰/崆峒山在)¶
(州西廣成子隱此今有墓莊周述黄帝問道崆峒遂遊/襄城登具茨訪大隗皆與此山相接  又曰娑婆園在)¶
(郟縣宋崔鶠居/也  以上汝州)¶
　　河南省四¶
増詩晉阮籍詩曰歩出上東門北望首陽嶺下有採嶶¶
士上有嘉樹林　宋謝朓銅雀臺詩曰繐帷飄井幹尊¶
酒若平生鬰鬱西陵樹詎聞歌吹聲　顔延之詩曰塗¶
<pb:KR3k0055_WYG_342-8a>¶
出梁宋郊道由周鄭間前登陽城路日夕望三川　隋¶
段君彥過故鄴詩曰玉馬芝蘭北金鳯鼓山東舊國千¶
門廢荒壘四郊通深潭直有菊涸井半生桐粉落粧樓¶
毁塵飛歌殿空雖臨元武觀不識紫微宫年代俄成昔¶
惟餘風月同　唐王維送方尊師歸嵩山詩曰仙官欲¶
住九龍潭旄節朱幡倚石龕山壓天中半天上洞穿江¶
底出江南瀑布杉松常帶雨夕陽彩翠忽成嵐借問迎¶
來雙白鶴已曽衡岳送蘇耽　崔湜襄城即事詩曰子¶
<pb:KR3k0055_WYG_342-8b>¶
牟懷魏闕元凱滯襄城冠蓋仍為里池臺尚識名山光¶
晴後綠江色晩來清借問東流水何時到玉京　包融¶
歗臺詩曰荒臺森荆把蒙蘢無上路傳是古人迹阮公¶
長歗處　胡曽三陵詩曰春到三陵淑氣和雪&KR0004;消處¶
翠嵯峨梅花未知開多少䇿杖攜壺試一過　杜甫吹¶
臺詩曰氣酣登吹臺懷古視平蕪芒碭雲一去雁鶩空¶
相呼　岑參詩曰春城月出人皆醉野戍花深馬去遲¶
寄聲報爾山翁道今日河南勝昔時　王建詩曰囘看¶
<pb:KR3k0055_WYG_342-9a>¶
巴路在雲間寒食離家麥熟還日暮數峯青似染商人¶
説是汝州山　宋汪元量封丘詩曰今夜宿封邱明朝¶
過汴州雲横遮逺塞水落見長洲樹折棗初剥藤枯𤓰¶
未收傾囊沽一斗聊以慰羈愁　劉子翬豐樂樓詩曰¶
梁園歌舞足風流美酒如刀解斷愁憶得承平多樂事¶
夜深燈火上樊樓　劉敞玉津園詩曰垂楊冉冉臨清¶
籞細草茸茸覆路沙長閉園門人不入禁渠流出雨殘¶
花　孔武仲發蔡州詩曰悠悠清曉歴長陂楊栁溝塍¶
<pb:KR3k0055_WYG_342-9b>¶
雁鶩池風色著人寒料峭日光生野煖融怡鶴歸雲海¶
心空在雁渡湖天力已疲客路馳驅元不定西遊應有¶
再來時　明薛瑄滎陽懷古詩曰蕭蕭凉吹動秋空千¶
古山河一望中廣武連營秋草碧鴻溝分壤夕陽紅石¶
麟有甲含蒼蘚鐵馬無聲散曉風何限英豪俱泯滅白¶
雲依舊出層峯　瞿祐汴梁懷古詩曰歌舞樓臺事可¶
誇昔年曽此擅豪華尚餘艮嶽排蒼昊那得神霄隔紫¶
霞廢苑草荒堪牧馬長溝桞老不藏鴉陌頭盲女無愁¶
<pb:KR3k0055_WYG_342-10a>¶
恨能撥琵琶說趙家¶
　　陜西省一¶
増廣輿記曰按陜西南通楚蜀東連豫冀西介番夷北¶
抵沙漠山河四塞形勝甲天下西安殷富秦以之興而¶
漢唐以為都所謂金城千里者也次則鳯翔稍饒足若¶
延安慶陽平涼近邊臨洮鞏昌鄰接羌番原野蕭條未¶
可與西鳯同語漢中襟喉巴蜀洮岷西寧地入西羌甘¶
涼以西暨肅州藉為内地藩蔽猶榆林之蔽延安花馬¶
<pb:KR3k0055_WYG_342-10b>¶
池之蔽慶陽固原之蔽平涼莊浪之蔽臨洮岷文之蔽¶
鞏昌焉爾¶
　　陜西省二¶
増廣輿記曰西安府禹貢雍州之域天文井鬼分野周¶
王畿地秦曰關中漢初曰渭南曰内史武帝立京兆馮¶
翊扶風為三輔東漢曰雍州唐曰關内曰祐國自周秦¶
漢晉西魏後周隋唐並都於此五代梁曰永平晉曰晉¶
昌宋曰永興元曰安西曰奉元明為西安府　國朝因¶
<pb:KR3k0055_WYG_342-11a>¶
之領州六(商同華/耀乾邠)縣三十一(長安咸寧咸陽興平鄠藍/田臨潼髙陵涇陽三原盩)¶
(厔渭南富平醴泉雒南鎮安商南山陽朝邑韓城郃陽/澄城白水華隂蒲城同官武功永壽三水淳化長武)¶
又曰漢中府禹貢梁雍二州之域天文井鬼翼軫分野¶
春秋戰國屬秦與楚秦曰漢中漢髙祖初為漢王都此¶
魏曰梁州後周曰漢川唐宋元曰興元明為漢中府¶
國朝因之領州一(寧/羌)縣八(南鄭褒城城固西/鄉洋鳯沔略陽)又曰鳯翔¶
府禹貢雍州之域天文井鬼分野周岐周地春秋秦地¶
秦為内史地漢曰右扶風與京兆左馮翊為三輔晉曰¶
<pb:KR3k0055_WYG_342-11b>¶
秦國後魏曰秦平西魏曰岐陽隋曰岐州唐曰鳯翔曰¶
西京五代曰關西宋曰秦鳯金曰天興元明曰鳯翔¶
國朝因之領州一(隴/)縣七(鳯翔岐山扶風郿/寳雞&KR0648;陽麟遊)又曰延安¶
府禹貢雍州之域天文井鬼分野春秋白翟所居秦上¶
郡地漢曰翟國後魏曰統萬曰金明曰東夏西魏曰延¶
州隋唐曰延安後唐曰彰武宋金元明曰延安府　國¶
朝因之領州三(鄜綏/徳葭)縣十六(膚施安塞甘泉保安安定/宜川延長青澗延川洛川)¶
(中部宜君米脂/神木府谷呉堡)又曰平涼府禹貢雍州之域天文井鬼¶
<pb:KR3k0055_WYG_342-12a>¶
分野春秋朝那地秦北地郡漢曰安定後魏曰武州隋¶
唐曰平涼宋曰涇原金元明為平涼府　國朝因之領¶
州三(固原涇/静寧)縣七(平涼華亭鎮原崇/信靈臺荘浪隆徳)又曰慶陽府禹貢¶
雍州之域天文井鬼分野周之先不窋所居號北豳春¶
秋為義渠戎國秦曰北地東漢至晉復陷於戎後魏曰¶
翔州隋曰慶州曰𢎞化唐曰安化曰順化曰安定五代¶
曰武静宋曰慶陽金曰安國曰安定曰慶原元明為慶¶
陽府　國朝因之領州一(寧/)縣四(安化合水/環真寧)又曰臨洮¶
<pb:KR3k0055_WYG_342-12b>¶
府禹貢雍州之域天文井鬼分野戰國西羌所居秦漢¶
曰隴西晉曰狄道劉宋曰武始隋曰金城唐曰臨州曰¶
臨洮宋曰鎮洮曰熙州金元明為臨洮府　國朝因之¶
領州二(蘭/河)縣三(狄道渭/源金)又曰鞏昌府禹貢雍州之域天¶
文井鬼分野春秋羗戎所居秦屬隴西郡漢曰天水東¶
漢曰漢陽曰南安唐曰渭州宋曰鞏州金元明為鞏昌¶
府　國朝因之領州三(徽階/秦)縣十四(隴西安定通渭漳/㑹寧伏羗寧逺西)¶
(和成兩當文/清水秦安禮)又曰興安州禹貢梁雍二州之域天文井¶
<pb:KR3k0055_WYG_342-13a>¶
鬼分野周為庸國地春秋戰國屬楚秦屬漢中郡東漢¶
末分置兩城郡魏曰魏興郡梁曰東梁州西魏曰金州¶
隋曰西城唐曰金州曰安康郡曰漢南郡又置昭信軍¶
改昭戎軍王建改雄武軍宋改昭化軍紹興後屬利州¶
路元屬興元路明初曰金州改興安州屬漢中府　國¶
朝陞為直𨽻州領縣六(平利石泉漢隂/洵陽白河紫陽)又曰寧夏衛禹¶
貢雍州之域天文井鬼分野春秋羌戎地秦漢曰朔方¶
晉夏赫連勃勃都此後魏曰夏州西魏曰𢎞化後周曰¶
<pb:KR3k0055_WYG_342-13b>¶
懷逺唐曰夏州曰朔方宋曰興州曰興慶曰中興元曰¶
寧夏明初為府後改寧夏衛　國朝因之　又曰寧夏¶
中衛唐靈州地元置應理州明建寧夏中衛𨽻陜西都¶
司領千户所五　國朝因之　又曰洮州衛禹貢雍州¶
之域天文井鬼分野秦漢諸戎地晉為吐谷渾所據後¶
周曰洮陽隋曰臨洮唐宋金曰洮州明置洮州衛𨽻陜¶
西都司領千户所五　國朝因之　又曰岷州衛禹貢¶
雍州之域天文井鬼分野古西羌地秦曰臨洮魏隋唐¶
<pb:KR3k0055_WYG_342-14a>¶
曰岷州宋曰西和明改置岷州衛𨽻陜西都司領千户¶
所四軍民千户所一　國朝因之　又曰河州衛禹貢¶
雍州之域古西羌地秦漢屬隴西隋曰枹罕唐曰河州¶
曰安鄉金元俱曰河州明置衛𨽻陜西都司領千户所¶
六　國朝因之　又曰靖魯衛禹貢雍州之域古西羌¶
地秦屬隴西漢屬金城後魏曰㑹寧唐曰粟州曰西㑹¶
曰㑹寧宋曰敷文金曰保川明置靖魯衛領千户所四¶
　國朝因之　又曰榆林衛禹貢雍州之域古戎狄地¶
<pb:KR3k0055_WYG_342-14b>¶
秦屬雲中漢五原郡地隋唐曰勝州曰榆林明正徳置¶
榆林衛𨽻陜西都司　國朝因之　又曰陜西行都司¶
禹貢雍州之域天文井鬼分野漢月支國地武帝時置¶
酒泉武威張掖西平金城五郡以斷匈奴右臂晉時張¶
軌據之為前涼吕光為後涼李暠號西涼沮渠蒙遜號¶
北涼後魏曰西涼西魏曰甘州唐沒於吐蕃宋金俱為¶
夏所據元為甘肅路明置陜西行都指揮使司領衛十¶
二守禦千户所二　國朝因之¶
<pb:KR3k0055_WYG_342-15a>¶
　　陜西省三¶
増雁塔　鴻臺(一統志曰雁塔在慈恩寺中唐時進士/題名于上  又曰鴻臺在漢長樂宫中)¶
　金泉　錫谷(又曰金泉在淳化世傳目昏者洗之可/明  又曰錫谷在府東南有路至歸安)¶
(鎮合義谷路/通漢中府)　細栁　長楊(記纂淵海曰細栁原在昆/明池南  廣輿記曰長楊)¶
(宫在盩厔/秦離宫)　白堂　紫閣(一統志曰白堂山在蒲城舊/圖經秦白起立塞於此  又)¶
(曰紫閣峰在鄠縣東南杜/甫詩紫閣峯隂入渼陂)　藍田　赤水(又曰藍田山/在藍田東南)¶
(山出玉英以又曰赤水/在渭南東  水色名赤)　馬嵬　鹿苑(又曰馬嵬坡在/興平西唐楊妃)¶
(𦵏處坡有馬嵬泉久涸明洪武中其/旁湧出一泉  又曰鹿苑原在髙陵)　七盤　萬斛(廣/輿)¶
<pb:KR3k0055_WYG_342-15b>¶
(記曰七盤山在藍田縣南杜氏通典七盤十二䋫藍關/之險路也  記纂淵海曰萬斛山在富平東北山有石)¶
(形如斗斛/者以萬數)　落雁　蟠龍(一統志曰落雁峯在華山唐/李白登之曰此山最髙呼吸)¶
(之氣想通帝座矣恨不攜謝朓驚人詩來以問青天耳/  又曰蟠龍原在蒲城唐明皇遊此見雪霧中有黄龍)¶
(状乃於下得石狀似蟠/龍因名  以上西安府)　望雲　待月(又曰望雲樓在/舊洋州郡圃唐)¶
(徳宗幸梁洋嘗登是樓御題一字於上及還京/鑿取以歸  又曰待月臺在洋縣舊郡囿中)　玉笛¶
　石籌(又曰玉笛臺在府城東/  又曰石籌山在城固)　豆積　米倉(又曰豆/積山在)¶
(鳯縣治北上有不老泉世傳張果老隱處至廣/輿記曰米倉山在府城西南蕭何追韓信  此)　凝雲¶
　吸月(一統志曰凝雲榭在府園宋文同詩朝雲南山/吐暮雲北山翕來往髙榭中留者頗堆積  又)¶
<pb:KR3k0055_WYG_342-16a>¶
(曰吸月亭在鳯縣舊郡/圃宋建簷外多植杏)　藏劒　卓筆(又曰藏劒巖在/褒城漢髙祖為)¶
(王時甞藏劒於此峯方輿勝覽/曰卓筆山在沔一  削出如筆)　披錦　擁翠(又曰披/錦亭在)¶
(洋縣宋蘇軾寄文同詩煙紅霧緑曉風香燕舞鶯啼春/日長誰道使君貧且老繡屏錦帳咽笙簧  一統志曰)¶
(擁翠亭在洋縣北望泰山叢/峯叠嶂雲霧顯晦甚為竒觀)　玉谷水　寶頂山(又曰/玉谷)¶
(水在城固漢水自魏興泝流一百八十里至玉谷溪口/  又曰寶頂山在府西南上多生芝草  以上漢中府)¶
　鳯泉　鴻澤(廣輿記曰鳯泉驛/鴻澤亭俱在扶風)　石鼻　金牙(記纂/淵海)¶
(曰石鼻寨在寶雞東諸葛亮所築以拒/郝昭  一統志曰金牙關在寶雞東南)　青峯　紫塠¶
(記纂淵海曰青峯山在寶雞峯巒蒼翠故名翔一統/志曰紫塠山在隴州南色如堆紫  以上鳯  府)¶
<pb:KR3k0055_WYG_342-16b>¶
葦谷　栁湖(廣輿記曰葦谷在鄜州唐鄭玉詩水㑹三/川漾碧波雕隂人唱採花歌舊時白翟今)¶
(荒壌葦谷凄凄風雨多延記纂淵海曰栁湖在府南宋/范仲淹詩種栁穿湖後  安盛可遊逺懷忘澤國真賞)¶
(即瀛/州)　龍尾水　鳯翅山(一統志曰龍尾河在膚施即/龍尾溪  記纂淵海曰鳯翅)¶
(山在宜/川東南)　葭蘆河　蘭芝谷(一統志曰葭蘆河在葭州/岸多蘆葦故名  又曰蘭)¶
(芝谷在宜君/以上延安府)　百泉　三水(廣輿記曰百泉在涇州西/泉眼百餘大旱不涸  記)¶
(纂淵海曰三水在鎮原東/北泉水三𣲖㑹歸一川)　皂鶴　青龍(一統志曰皂/鶴洞在崆峒)¶
(山東巖之半上有皂鶴每見必主兵革洞又曰青龍洞/在翠屏山上雨晴雲輒歸洞一名歸雲  游師雄詩相)¶
(傳雷雨收片/片歸雲白)　乗風橋　凌雲閣(又曰乗風橋在府東/又名湫浴橋  又曰)¶
<pb:KR3k0055_WYG_342-17a>¶
(凌雲閣在玉山巔下臨萬仞/常有雲氣  以上平涼府)　鳯川　馬嶺(廣輿記曰/鳯川在合)¶
(水其水清澈多鷗鷺春月邑人冶游於此有記纂淵海/曰馬嶺在安化一名箭括山漢之牧地上  果實猿鳥)¶
(巖洞/幽䆳)　玉梅　紅栁(又曰玉梅川在合水東與延鳩川/俱出子午山東流入華池水  又)¶
(曰紅栁池在府北周圍二十六里/石溝池在其西蓮花池在其東)　景山　華池(一統/志曰)¶
(景山在府西山多竒木怪石及獐鹿猿猱之屬川又曰/華池水在合水東北來自保安縣至此合豹子  平戎)¶
(川苖邨溝諸水流入鄜/州界  以上慶陽府)　栁溝　榆谷(記纂淵海曰桞/溝在蘭縣東)¶
(廣輿記曰蘭縣西有大小榆谷漢西羌/居此縁山濱水以廣田畜故至强大)　白石　紅泥¶
(記纂淵海曰白石山在蘭縣東南以山多/白石故名  一統志曰紅泥泉在蘭縣東)　金城　銀¶
<pb:KR3k0055_WYG_342-17b>¶
川(記纂淵海曰金城關在蘭縣北/  廣輿記曰銀川驛在河州)　臨川閣　望江樓¶
(又曰臨川閣在府城中下臨清流擥一郡之勝/  一統志曰望江樓在蘭縣  以上臨洮府)　赤谷¶
　青泥(又曰赤谷在秦州有赤谷川唐杜甫詩晨發赤/谷亭艱險方自茲  又曰青泥山在徽州界唐)¶
(史喻詩嶺接/青泥入劒天)　華川　寶井(廣輿記曰華川在通渭草/茂水清  一統志曰寳井)¶
(山在成/縣東南)　鸑鷟　鳳凰(又曰鸑鷟山在兩當古鳯州以/此得名  又曰鳯凰山在成縣)¶
(東南漢世曽有鳯凰棲其上山有瀑布/名迸璣泉唐哥舒翰有題宛然半巖間)　黄蜃　紫燕¶
(又曰黄蜃洞在成縣北中有塊石其色青黄形夭矯/若蜃然  廣輿記曰紫燕山在寧逺上有石洞竒絶)¶
花石峽　藥水泉(一統志曰花石峽在階州北峽中有/石青質黒理其文有松柏人物溪橋)¶
<pb:KR3k0055_WYG_342-18a>¶
(水石山林樓屋日月之状可為屏府/又曰藥水亭在成縣  以上鞏昌)　崆峒　渥洼(廣/輿)¶
(記曰崆峒山在肅州史記黄帝披山通道西至崆峒/即此  又曰渥洼水在沙州漢時天馬生渥洼中)¶
紅泉　白水(一統志曰紅泉在涼州城東水色/微紅  又曰白水源出肅州衛)　積石¶
　鳴沙(又曰積石山在西寧即禹導河之所天又曰鳴/沙山在沙州城峯崿危峻沙如乾糖  氣清朗)¶
(時沙鳴聞於城内其沙/或墮經宿復還山上)　焉支山　居延海(廣輿記曰/焉支山在)¶
(山丹衛/城西北)　(又曰居延海在都司/以上陜西行都司)¶
　　陜西省四¶
増詩晉三秦記民謡曰武功太白去天三百孤雲兩角¶
<pb:KR3k0055_WYG_342-18b>¶
去天一握山水險阻黄金子午蛇盤烏櫳勢與天通¶
北魏温子昇涼州樂歌曰逺遊武威郡遥望姑臧城車¶
馬相交錯歌吹日縱横路出玉門關城接龍城坂但事¶
弦歌樂誰道山川逺　又燉煌樂詩曰客從逺方來相¶
隨歌且笑自有燉煌樂不減安陵調　梁庾肩吾隴西¶
詩曰借問隴西行何當驅馬征草合前迷路雲濃後暗¶
城寄語幽閨妾羅袖勿空縈　唐王維送李太守赴上¶
洛詩曰商山包楚鄧積翠靄沈沈驛路飛泉灑關門落¶
<pb:KR3k0055_WYG_342-19a>¶
照深野花開古戍行客響空林板屋春多雨山城晝欲¶
隂甘泉通虢略白羽抵荆岑若見西山爽應知黄綺心¶
　朱慶餘熙州詩曰玉關西路出臨洮風卷邊塵入馬¶
毛寺寺院中無竹栁家家壁上有弓刀惟憐戰士垂金¶
甲不尚遊人著白袍深巷獨吟秋色裏平原一望戍樓¶
髙　無名氏商州詩曰和如春晩静如秋五月商山是¶
勝遊當書火雲生不得一溪分作萬重流　唐彥謙題¶
郃陽劉仲城詩曰千載遺踪寄薜蘿沛公鄉里漢山河¶
<pb:KR3k0055_WYG_342-19b>¶
長陵亦是閒丘隴異日誰知與仲多　崔顥華州詩曰¶
岧嶤大華俯咸京天外三峯削不成河山北枕秦關險¶
驛路西連漢畤平　杜甫九成宫詩曰蒼山入百里崖¶
斷如杵臼層宫憑風廻岌嶪土囊口　又鄜州詩曰三¶
川不可到歸路晩山稠落雁浮寒水飢烏集戍樓　又¶
東柯谷詩曰傳道東柯谷深崖數十家對門籐蓋瓦映¶
竹水穿沙　又秦中雜詩曰秦州城北寺傳是隗嚻宫¶
苔蘚山門古丹青野殿空月明垂葉露雲逐度溪風清¶
<pb:KR3k0055_WYG_342-20a>¶
渭無情極愁時獨向東　又曰莽莽萬重山孤城山谷¶
間無風雲出塞不夜月臨關屬國歸何晩樓蘭斬未還¶
煙塵一長望衰颯正摧顔　又曰雲氣接崑崙涔涔塞¶
雨繁羌童看渭水使客向河源煙火軍中幕牛羊嶺上¶
邨所居秋草静正閉小蓬門　又曰萬古仇池穴潛通¶
小有天神魚人不見福地語真傳近接西南境長懷十¶
九泉何時一茅屋送老白雲邊　又曰邊秋隂易夕不¶
復辨晨光簷雨亂淋幔山雲低度牆鸕鷀窺淺井蚯蚓¶
<pb:KR3k0055_WYG_342-20b>¶
上深堂車馬何蕭索門前百草長　劉禹錫送令狐相¶
公鎮梁州詩曰雲裏褒中樹風煙漢上城前旌轉谷去¶
後騎踏橋聲　李延壽詩曰一株膏渥人爭賞寧似延¶
安花滿山逺近隨風香馥郁髙低迎日錦斕斑　無名¶
氏合水縣玉泉詩曰山股逗飛泉泓澄傍巖石亂垂寒¶
玉條碎灑真珠滴　又寧川泉詩曰澄波涵萬象明鏡¶
瀉天色有時乗月來賞詠還自適　方干路入金州絶¶
句曰棹尋椒岸索廻去數里時逢一兩花知是從來貢¶
<pb:KR3k0055_WYG_342-21a>¶
金處江邊牧豎亦披沙　宋蘇軾磻溪石詩曰聞道磻¶
溪石猶存渭水頭蒼崖雖有迹大釣本無鉤　王慶長¶
過華州詩曰拔地三峯冷翠微落巖飛瀑噴珠璣十丈¶
玉蓮秋不謝半楞掌月晝還飛　游師雄崆峒詩曰崆¶
峒一何髙崛起乾坤闢峻極倚杳𠖇崢嶸亘今昔　又¶
野石橋詩曰石橋跨兩岫野叟嘗逺蹠旁有枰碁處云¶
是神仙奕　又雪山詩曰寒光欺夏日素彩爍天河自¶
笑經過客相看髮易皤　陸游漢中詩曰雪棧屏山日¶
<pb:KR3k0055_WYG_342-21b>¶
月遊馬蹄初喜踏梁州地連秦雍川原壮水下荆揚日¶
夜流　蔣之竒慶陽府詩曰陜右號名郡慶陽乃雄鎮¶
臨柎多時才結構甚閎峻城端聳華閣千里歸一瞬不¶
窋陵廟存其旁接烽燼人家住深崦簷瓦俯可認陶穴¶
尚遺風前書自傳信俯窺鵞池泉窈黒深萬仞黄流繚¶
如帶潄激似湍迅地險誠在兹賊騎安可近　金蔡松¶
年銀州道中詩曰小渡霜螯賤於土重嵓野菊大如錢¶
此時最憶涪翁語無酒令人意缺然　明王禕蘭州詩¶
<pb:KR3k0055_WYG_342-22a>¶
曰洮雲隴草都行盡路到蘭州是極邊誰信西行從此¶
始一重天外一重天　郭登甘州即事詩曰黑河如帶¶
向西來河上邊城自漢開山近四時常見雪地寒終歲¶
不聞雷牦牛互市畨氓出宛馬臨關漢使囘東望玉京¶
將萬里雲霄何處是蓬萊　薛蕙涼州詞曰隴西西去¶
抵涼州邊塞蕭條處處愁青草不生青海曲黑雲常聚¶
黑山頭¶
　　湖廣省一¶
<pb:KR3k0055_WYG_342-22b>¶
増廣輿記曰按湖廣大江中貫五溪外錯漢水為帶衡¶
岳為鎮洞庭雲夢為池此形勢之大槩也荆州當巴蜀¶
之衝鄖陽綰商陜之要襄徳北枕河雒辰沅南蔽滇黔¶
郴永上連兩粤蘄黄下接三呉地之四通五達莫楚若¶
矣¶
　　湖廣省二¶
増廣輿記曰武昌府禹貢荆州之域天文翼軫分野周¶
夷王時屬楚自楚熊渠封其子紅為鄂王始名鄂渚春¶
<pb:KR3k0055_WYG_342-23a>¶
秋曰夏汭秦屬南郡漢曰江夏三國呉曰武昌都此劉¶
宋曰郢州隋唐曰鄂州五代唐曰武清宋曰鄂州元明¶
為武昌　國朝因之領州一(興/國)縣九(江夏武昌嘉魚咸/寧蒲圻崇陽通城)¶
(大冶/通山)又曰漢陽府禹貢荆州之域天文翼軫分野春秋¶
鄖國地戰國屬楚秦屬南郡漢屬江夏三國屬魏後屬¶
呉唐曰沔州曰漢陽宋廢為縣元明為漢陽府　國朝¶
因之領縣二(漢陽/漢川)又曰黄州府禹貢荆州之域天文翼¶
軫分野春秋黄國地後屬楚楚徙邾君於此曰邾城秦¶
<pb:KR3k0055_WYG_342-23b>¶
屬南郡漢曰西陵屬江夏三國魏為重鎮後屬吴晉曰¶
西陽南齊曰齊安曰蘄州隋曰永安唐曰黄州元𨽻河¶
南明為黄州府　國朝因之領州一(蘄/)縣八(黄岡羅田/黄安蘄水)¶
(麻城黄陂/廣濟黄梅)又曰鄖陽府禹貢荆豫二州之域天文翼軫¶
分野古麋國地春秋屬楚為錫穴漢為錫縣隋曰鄖鄉¶
唐曰南豐曰淅州宋為均州元為鄖縣明初為隋州屬¶
襄陽成化陞鄖陽府　國朝因之領縣六(鄖房保康竹/山鄖西竹溪)¶
又曰襄陽府禹貢荆豫二州之域天文翼軫分野周為¶
<pb:KR3k0055_WYG_342-24a>¶
糓鄧地春秋屬楚秦漢屬南郡三國魏曰襄陽晉曰荆¶
州東晉曰雍州西魏曰襄州隋曰山南唐宋元明曰襄¶
陽府　國朝因之領州一(均/)縣七(襄陽光化宜城/南漳棗陽榖城)又曰¶
安陸府禹貢荆州之域天文翼軫分野春秋戰國屬楚¶
曰郢中秦屬南郡漢曰雲杜齊曰竟陵三國魏曰郢州¶
梁為南司北新二州境西魏曰安州曰溫州後周曰石¶
城唐曰京山曰富水元曰安陸明初為安陸州嘉靖初¶
陞為承天府　國朝改安陸府領州二(沔陽/荆門)縣五(鍾祥/京山)¶
<pb:KR3k0055_WYG_342-24b>¶
(潛江景/陵當陽)又曰德安府禹貢荆州之域天文翼軫分野周¶
職方氏荆州澤藪曰雲夢即此地春秋曰鄖子國秦屬¶
南郡漢屬江夏劉宋曰安陸西魏曰安州後周曰鄖州¶
唐曰安黄五代曰宣威曰安逺宋曰德安元𨽻黄州明¶
初改為州仍𨽻黄州後改為徳安府　國朝因之領州¶
一(隨/)縣五(安陸應城雲/夢孝感應山)又曰荆州府禹貢荆州之域天¶
文翼軫分野春秋為楚郢都秦拔郢置南郡漢曰臨江¶
曰荆州三國初屬蜀漢後屬呉晉曰新郡梁元帝都此¶
<pb:KR3k0055_WYG_342-25a>¶
隋唐曰江陵曰南都宋曰荆南元曰中興明為荆州府¶
　國朝因之領州二(夷陵/歸)縣十一(江陵公安石首監利/枝江松滋逺安宜都)¶
(長陽巴/東興山)又曰長沙府禹貢荆州之域天文翼軫分野軫¶
旁有小星曰長沙應其地周曰星沙春秋戰國楚黔中¶
地昔熊繹封此曰熊湘秦漢曰長沙三國初屬蜀漢後¶
屬呉晉曰湘州隋唐曰潭州宋曰武安元曰天臨明為¶
長沙府　國朝因之領州一(茶/陵)縣十一(長沙善化湘潭/湘隂寧鄉瀏陽)¶
(醴陵益陽湘/鄉攸安化)又曰寳慶府禹貢荆州之域天文軫分野¶
<pb:KR3k0055_WYG_342-25b>¶
春秋戰國屬楚秦漢屬長沙郡三國呉曰邵陵隋曰建¶
州唐曰邵州曰邵陽五代曰敏州宋元明曰寶慶　國¶
朝因之領州一(武/岡)縣四(邵陽新化/城歩新寧)又曰岳州府禹貢荆¶
州之域天文翼軫分野周三苖地春秋麋國羅國地戰¶
國屬楚秦長沙郡地三國呉為重鎮晉曰建昌劉宋曰¶
巴陵梁曰巴州隋唐曰岳州宋曰岳陽元曰岳州路明¶
初為州尋陞為府　國朝因之領州一(澧/)縣七(巴陵臨/湘平江)¶
(華容石門/慈利安鄉)又曰常徳府禹貢荆州之域天文翼軫分野¶
<pb:KR3k0055_WYG_342-26a>¶
商周時為蠻蜑所居春秋戰國屬楚秦曰黔中漢曰武¶
陵曰義陵(項羽弑義帝武陵人縞素而/哭漢髙帝聞而義之故名)三國初屬蜀後¶
屬呉梁曰武州曰沅州隋唐曰朗中宋曰鼎州曰常徳¶
元明曰常徳府　國朝因之領縣四(武陵桃源/龍陽沅江)又曰辰¶
州府禹貢荆州之域天文翼軫分野古蠻夷地春秋屬¶
楚秦屬黔中漢屬荆州陳曰沅陵隋曰辰州唐曰盧溪¶
宋屬湖北路元明為辰州府　國朝因之領州一(沅/)縣¶
六(沅陵瀘溪溆浦/辰溪黔陽麻陽)又曰衡州府禹貢荆州之南境天文¶
<pb:KR3k0055_WYG_342-26b>¶
翼軫分野春秋楚地秦屬長沙郡漢分屬桂陽三國呉¶
曰湘東曰衡陽梁曰衡州隋曰衡山唐宋曰湖南元明¶
為衡州府　國朝因之領州一(桂/陽)縣九(衡陽安仁衡山/耒陽常寧&KR0789;嘉)¶
(禾臨武/藍山)又曰永州府禹貢荆州之域天文翼軫分野春¶
秋戰國楚南境秦屬長沙漢曰零陵三國屬呉晉曰營¶
陽梁曰永陽隋唐宋曰永州元明曰永州府　國朝因¶
之領州一(道/)縣七(零陵祁陽東安寧/逺江華永明新田)又曰靖州禹貢荆¶
州之域天文軫分野秦黔中地漢屬牂柯郡唐曰誠州¶
<pb:KR3k0055_WYG_342-27a>¶
宋曰渠陽曰靖州元屬辰州路明初陞為府尋改為州¶
　國朝因之領縣四(天柱㑹同/通道綏寧)又曰郴州禹貢荆州之¶
域天文翼軫分野春秋戰國屬楚秦屬長沙郡項羽徙¶
義帝都郴即此漢曰桂陽三國屬呉隋唐曰郴州五代¶
敦州宋元明為郴州　國朝因之領縣五(永興冝章桂/陽興寧桂東)¶
又曰施州衛軍民指揮使司禹貢荆梁二州之域天文¶
翼分野春秋戰國屬楚秦屬黔中漢屬南郡三國呉曰¶
沙渠晉曰夜郎後周曰亭州曰清江隋曰庸州曰施州¶
<pb:KR3k0055_WYG_342-27b>¶
唐曰清化宋元屬四川明置施州尋省州入衛城　國¶
朝因之　又曰保靖司禹貢荆州之域天文翼軫分野¶
隋為辰州地唐屬溪州宋曰保静元曰保靖置保靖軍¶
民宣慰使司領長官司二　國朝因之　又曰永順軍¶
民宣慰使司禹貢荆州之域天文翼軫分野古蠻夷地¶
春秋楚境秦屬黔中漢屬武陵唐曰溪州曰靈溪宋曰¶
永順曰永溪元彭萬潛為永順安撫司後彭天寳改宣¶
撫司明置永順軍民宣慰使司　國朝因之¶
<pb:KR3k0055_WYG_342-28a>¶
　　湖廣省三¶
増龍角　虎頭(一統志曰龍角山在興國州兩峯相對/本名龍耳唐改龍角  又曰虎頭山在)¶
(武昌東舊名鳯穴呉黄龍初/有鳯集於此舊有鳯凰臺)　魚嶽　龜湖(又曰魚嶽/山在嘉魚)¶
(水經注魚嶽山在大江中揚子洲南今去水已逺山在/平地  又曰龜湖山在嘉魚西南近山有龜湖故名)¶
　八分　九曲(廣輿記曰八分山在府東南有水分流/如八字有八分湖八分院  又曰九曲)¶
(嶺在樊山南/曲有九折)　蓴湖　箬谷(一統志曰蓴湖有二一在/嘉魚一在蒲圻  又曰箬)¶
(谷在武昌縣/西之寒溪)　赤壁　翠屏(方輿勝覽曰赤壁山在東/南即周瑜焚曹操船處北)¶
(與烏邨相對今江漢間言赤壁者五漢陽漢川黄州/嘉魚江夏者合於史  一統志曰翠屏山在通山)¶
<pb:KR3k0055_WYG_342-28b>¶
黄鵠　白羊(廣輿記曰黄鵠山在府西南一名黄鶴山/世傳仙人騎黄鶴過此因名  一統志曰)¶
(白羊山在通山東晉時有/三人乗白羊入此山故名)　龍蟠山　鳳棲山(一統志/曰龍蟠)¶
(山在武昌東北江上舊有龍蟠於此庾信哀江/南賦龍蟠鳯集之所  又曰鳯棲山在大冶)　飛雲¶
洞　湧月臺(廣輿記曰飛雲洞在大冶回山之巓元結/讀書處  一統志曰湧月臺在黄鶴樓傍)¶
　金沙洲　銀山寺(又曰金沙洲在府城西南大江中/  又曰銀山寺在興國州北後有)¶
(石壁宋蘇軾與李仲覽遊翫過此/書鐵壁二字世傳為銀山鐵筆)　流浪洑　散花洲¶
(又曰流浪洑在武昌東釃廣輿記曰散花洲/在大冶周瑜破曹操兵  酒散花勞軍於此)　蘋花溪¶
　松風閣(又曰蘋花溪在咸寧南相傳洪崖先生煉丹/之地甞有老姥採蘋於此問之曰吾鮑姑也)¶
<pb:KR3k0055_WYG_342-29a>¶
(忽不見宋方輿勝覽曰松風閣在武昌/西山寺  黄庭堅所題  以上武昌府)　梅山　柏水¶
(一統志曰梅山在府西其上多梅/  又曰柏水在府北柏泉寺前)　煉丹井　卓錫泉¶
(又曰煉丹井在九真山/  又曰卓錫泉在府西)　煙波灣　寶花臺(方輿勝覽/曰煙波彎)¶
(在府東北唐崔顥詩煙波江上使人愁府/一統志曰寶花臺在漢川  以上漢陽)　聚寶　散¶
花(方輿勝覽曰聚寳山在府治北山多小石日照之紅/黄粲然宋蘇軾作怪石供即此石也  一統志曰散)¶
(花洲在黄梅大江之北周/瑜戰勝犒士散花於此)　棲霞　噴雪(又曰棲霞樓/在府治西南)¶
(坐揖江山之勝蘇軾詩黄州在何處與子上/棲霞  又曰噴雪崖在龜峯山泉飛流如雪)　鳳陂¶
鴻軒(又曰鳯陂在麻城舊傳曽有鳯浴於此守廣輿記/曰張耒初謫黄州監酒税繼為判又為  凡三至)¶
<pb:KR3k0055_WYG_342-29b>¶
(榜其所居/曰鴻軒)　洄瀾　叠嶂(一統志曰蘄水縣南蘭溪蘇/軾遊此見水盤旋書洄瀾二)¶
(字於石壁後人因立亭/  又曰叠嶂亭在蘄水)　涵輝　環翠(又曰涵輝樓在/府治内宋韓琦)¶
(詩臨江三四樓次第壓城首山光徧軒楹/波影撼窓牖  又曰環翠亭在蘄州子城)　黄梅水¶
緑楊橋(又曰黄梅水源出黄梅山南流入威湖橋又曰/緑陽橋在蘄州蘇軾曽夜醉乗月臥此  既覺)¶
(作詞云解鞍欹枕緑/楊橋杜宇數聲春曉)　七星石　九螺山(又曰七星石/在廣濟東其)¶
(石如七星布列此又曰九螺山在麻/城昔張憨子隱  自號九螺山逸人)　臨皐亭　横江¶
館(廣輿記曰臨皐亭在府城南蘇軾嘗寓此王介甫居/鍾山有客自黄州造訪介甫問曰子瞻近日何作對)¶
(曰曽醉臥臨臯亭起而作寶相記千餘言但㸃定一兩/字耳副本適在舟中介甫立索至從月下展讀歎曰子)¶
<pb:KR3k0055_WYG_342-30a>¶
(瞻人中龍也唐一統志曰横江館在赤壁山南晉龍驤/將軍蒯恩建  杜牧詩外家兄弟晉龍驤馳騁功名業)¶
(帝王畢竟江山誰是/主苔磯空屬釣魚郎)　龍驤水　鴻宿洲(又曰龍驤水/在黄陂相傳)¶
(晉龍驤将軍王濬屯軍處鴻又曰鴻宿/洲在蘄州西大江中秋冬  集其上)　俊逸亭　清¶
淨井(又曰俊逸亭在黄梅縣鮑照墓前馬又曰清淨井/在廣濟縣治左昔四祖禪師父司  氏為本縣令)¶
(飲是泉禪師生時汲此/水浴之又名浴佛泉)　白龜渚　玉蟾池(晉書曰毛/寳守邾城)¶
(城䧟初寳軍人於武昌市貿一龜寳令養之漸大放之/江中及邾城之敗養龜者投於水如墜石上視之乃先)¶
(所養龜載之東岸獲免白又曰玉蟾池在/黄梅東北昔人鑿池得  石状類玉蟾)　君子巖¶
仙人洞(一統志曰君子巖在石皷山之隂山頂有泉巖/内有石椀石臼  又曰仙人洞在蘄州東  以)¶
<pb:KR3k0055_WYG_342-30b>¶
(上黄/州府)　白馬　黄龍(方輿勝覽曰白馬山在竹山曹操/歎金城千里即此  又曰黄龍山)¶
(在上/津)　鳯溪　鰲水(記纂淵海曰鳯/溪鰲水在竹山)　九室山　千尺¶
井(廣輿記曰九室山在房縣陳摶修煉之處濬又曰千/尺井在竹山宋殷隱容家濬井千尺無水  者不覺)¶
(至一國題云梯仙國比還家/已三世矣  以上鄖陽府)　沈碑　解珮(方輿勝覽/曰沈碑潭)¶
(在萬山杜預南征勒碑紀功一立山上一沈山下潭中/曰焉知後此不為陵谷乎  廣輿記曰鄭交甫游漢臯)¶
(遇二女佩兩珠交甫與言願得子之佩二女解佩以贈/之交甫懷去十餘歩探之亡矣囘視二女亦失所在)¶
　濯筆　磨鍼(一統志曰濯筆池在府城南虎頭山相/傳漢昭烈濯筆於此  廣輿記曰磨鍼)¶
(澗在太和山北即真武遇老嫗處/也澗之右有臺陳希夷誦經於此)　鳳林　鹿門(一統/志曰)¶
<pb:KR3k0055_WYG_342-31a>¶
(鳯林關在峴山羊祜廟内南方/輿勝覽曰鹿門山在府東)　清涼河　滄浪水(一/統)¶
(志曰清涼河在南漳之廣輿記曰滄浪水/在均州即禹貢滄浪  水  以上襄陽府)　青泥　白¶
雪(一統志曰青泥池在樠木山三國志樂進與關羽相/距青泥山即此  方輿勝覽曰白雪樓在府北石城)¶
(西邊下臨漢江取宋玉陽春白雪之辭為名唐劉賓詩/江上樓髙十二梯梯梯登盡與雲齊人從别浦經年去)¶
(天向平蕪儘眼低寒色不堪長黯黯秋光無奈/更淒淒䦨干曲盡愁無盡水正東流月正西)　却月¶
　撒花(一統志曰撒花臺在景陵廣百餘丈甞有異花/撒焉  又曰却月城在江口即漢末黄相所守)¶
(者/)　雁橋　鼉湖(廣輿記曰雁橋在景陵世傳得陸羽/處初見鴻集西陂覆小児於下僧史)¶
(積收育之因以雁名其橋安一統志/曰鼉湖在府城東  以上  陸府)　釣魚　渡蟻(方/輿)¶
<pb:KR3k0055_WYG_342-31b>¶
(勝覽曰釣魚臺在府西石淙村唐郝處俊遺迹相廣輿/記曰渡蟻橋在應山宋宋庠宋祁少時遇胡僧  曰小)¶
(宋他日魁天下後十年僧驚問大宋曰公丰神頓異如/能活萬命者試思之庠曰堂下有蟻穴為暴雨所侵吾)¶
(作竹橋渡之耳僧曰是也比唱第章憲太后謂弟/不可先兄乃擢庠第一而置祁第十橋名以此)　九¶
井　三山(一統志曰九井在厲山有兩重塹中有九井/相傳神農既育九井自穿汲一井則衆井皆)¶
(動峯又曰三山在孝感/三  鼎立一名大洪山)　鸚鵡　驌驦(又曰鸚鵡山在/隨州  廣輿記)¶
(曰驌驦陂在隨州白雲鄉左傳唐成/公有兩驌驦因名  以上徳安府)　絳雪　白雲(方/輿)¶
(勝覽曰絳雪堂在夷陵歐陽永叔云峽州署中舊有千/葉紅梨花知郡朱慶基始加欄檻命坐客賦之  一統)¶
(志曰白雲/亭在巴東)　龍山　鶴澤(記纂淵海曰龍山在江陵孟/嘉登髙吹帽處  廣輿記曰)¶
<pb:KR3k0055_WYG_342-32a>¶
(鶴澤在府境晉羊祜鎮荆門澤/中多鶴常取教舞以娯賓客)　方山　圓臺(一統志/曰方山)¶
(在長陽四靣俱有風穴口大如甕夏則風出冬/則風入春秋分則靜  又曰圓臺山在當陽)　濯纓¶
　落帽(又曰濯纓臺在監利楚屈原濯/纓處  又曰落帽臺在龍山)　西陵　東瀼¶
(廣輿記曰西陵在夷陵為三峽之一宜都記自黄牛灘/東入西陵界一百里許山水紆曲林木髙茂哀猿三聲)¶
(巖谷響應行者聞之莫不懷土居一統/志曰東瀼溪在巴東唐杜甫甞  此)　狼尾　虎牙¶
(又曰狼尾灘在夷陵将又曰虎牙山在大江北岸與荆/門相對昔公孫述遣  依二山作浮橋拒漢橋下有虎)¶
(牙灘又名武牙/  以上荆州府)　銀山　金水(又曰銀山在湘潭山石/白如銀  又曰金水井)¶
(在攸/縣)　錦灣　玉笥(廣輿記曰錦灣在湘潭陶侃遊釣/處  甄烈湘中記云湘隂屈潭之)¶
<pb:KR3k0055_WYG_342-32b>¶
(左有玉笥山屈原之/放棲於此山作九歌)　書山　印石(一統志曰書山在/湘隂  又曰印石)¶
(在安化方廣百十丈/上有印紋遇雨即見)　罘罳峯　篬筤谷(又曰罘罳峯/在寧鄉山頂)¶
(石峯森聳如筍如屏因名罘罳舊廣輿記曰蒼筤谷在/嶽麓山下乃仙巢先生鍾尚書  隱上有吹香亭宋理)¶
(宗手題/其額)　芙蓉山　芭蕉嶺(又曰芙蓉山在安化舊名/青羊山與大溈山相接竒)¶
(峰叠聳状若芙蓉/湘鄉下有芭蕉市)　(又曰芭蕉嶺在/以上長沙府)　花溪　竹坪(一/統)¶
(志曰花溪山在新寧都又曰竹坪山在/武岡山勢高峻還繞  梁為一州偉觀)　問月　宣風¶
(又曰問月亭在武岡畫又曰宣風樓在武岡陳與義宣/風雪霽詩樓逈雲隨  栱飛卷簾又應雪晴時千林凍)¶
(觧雲霾埽收出/青山分外竒)　投龍洞　放鶴坡(記纂淵海曰投龍/洞在雲山  又曰)¶
<pb:KR3k0055_WYG_342-33a>¶
(放鶴坡梁崔穆於此羅得二鶴放/之得玉璧一雙  以上寳慶府)　風洞　月山(一統/志曰)¶
(風洞月山/俱在慈利)　象骨　龍影(又曰象骨在臨湘山海經巴/蛇吞象暴其骨於此山傍有)¶
(湖曰象湖瑩又曰龍影洞在平江三千餘尺周三/十里石壁  然上有龍影屈伸蜿蜒鱗甲如繪)　赤¶
沙　青草(方輿勝覽曰赤沙湖與洞庭湖通瀟又曰青/草湖一名巴丘湖北連洞庭南接  湘東納)¶
(汨羅/之水)　栁毅井　梅仙山(廣輿記曰栁毅井在君山唐/栁毅下第歸至涇陽見一婦)¶
(人牧羊曰妾洞庭君小女嫁涇川次子為婢所惑見黜/至此敢寄尺牘洞庭之隂有大橘樹擊樹三當有應者)¶
(毅如其言忽見一叟引至靈虛殿取書以進洞庭君泣/曰老夫之辜也頃之有赤龍飛去擁一紅妝囘即寄書)¶
(女也宴毅碧雲宫洞庭君弟錢塘君曰涇陽嫠婦欲託/髙義為姻毅不敢當辭而去後再娶盧氏即龍女也與)¶
<pb:KR3k0055_WYG_342-33b>¶
(同歸洞庭隱又曰梅仙山在平/江梅子眞  處  以上岳州府)　橘洲　芷水(方輿勝/覽曰橘)¶
(洲在龍陽即李衡種橘處史記江陵千株橘其人與千/户侯等謂此  又曰芷水在龍陽即沅水别𣲖其地多)¶
(生杜衡白/芷故名)　鹿山　鶴湖(廣輿記曰鹿山在府西髙吾/山後古有鹿穴土人甞射鹿)¶
(逐入穴中見一石梯因上豁然開朗桑果成林其後再/探之莫知所在  又曰鶴湖在沅江  以上常德府)¶
　雙石　七寶(一統志曰雙石崖在黔陽二石對立又/名屏風崖三靣如一傳言石根隨水髙)¶
(下土人神之舟楫莫敢忤犯/記纂淵海曰七寳山在黔陽)　桃花山　楠木洞(廣輿/記曰)¶
(桃花山在溆浦一名華蓋山昔人常種桃千樹至今呼/桃花圃  一統志曰楠木洞在溆浦石壁峭立梯竹以)¶
(登劃見天碧可納日月光景行未半有漲水蓋龍池云/洞中多怪石楠木羅洞門故名下瞰流水名無盡溪)¶
<pb:KR3k0055_WYG_342-34a>¶
(以上/辰州)　秀巖　錦石(又曰秀巖在臨武下有兩穴水出/其左為大溪流二百餘歩復入右)¶
(穴云又曰衡山江邊有錦石數/片  是區星遺錦於此化為石)　金粟　玉砂(記纂淵/海曰金)¶
(粟巖在臨武石壁峭拔巖上石璀璨如垂/珠珞  又曰玉砂泉在雲密峰流州岸下)　洗鉢　流¶
盃(一統志曰洗鉢池在衡山西為又曰流盃池在/衡山石上有九曲引水縈囘  流觴遊賞之所)　金¶
烏　石燕(又曰金烏井在府北井在道傍水淺不滿舊/傳金烏井滿状元出  廣輿記曰石燕山在)¶
(桂陽頂有石壁夏秋雨過小石墜下如/燕雌雄相比可為藥  以上衡州府)　寒亭　煖谷¶
(一統志曰寒亭在江華唐瞿令開棧道入洞穴作亭石/上元結當大暑登之疑天時將寒故名  又曰煖谷寒)¶
(亭之側縣尉李伯英得之邑大夫蒋祺命名蔣之竒/作記方盛寒此谷中其氣温然雖挾纊熾炭不若也)¶
<pb:KR3k0055_WYG_342-34b>¶
螭室　龍巖(方輿勝覽曰螭室在府西唐桞宗元云零/陵郡西有螭室於江法曹唐登浴其涯螭)¶
(牽以入作愬螭文投之江有一統志曰龍巖在寧逺相/傳巖有龍吟之聲則其鄉  登賢書者  以上永州府)¶
　芙蓉江　菖蒲嶺(記纂淵海曰芙蓉江在通道來/自湖南  又曰菖蒲嶺在綏寧)¶
青陂湖　黄石寨(方輿勝覽曰青陂湖在㑹同靖一統/志曰黄石寨在綏寧  以上  州)¶
　龍渡　蛟潭(又曰龍渡山在州西/  又曰蛟潭在桂東)　熱水　寒泉(又/曰)¶
(興寧縣東地名周門有數池其沸如湯不可洗/渉  又曰寒泉在州南春夏尤冷  以上郴州)　盤龍¶
　飛鳯(方輿勝覽曰盤龍溪在衛北馬公泉脚下/昔有龍盤於此  又曰飛鳯山在衛北)　觀¶
瀾　問月(一統志曰衛南石上鐫觀瀾二字峰又曰問/月亭在衛北有臺孤髙獨出碧波  之中舊)¶
<pb:KR3k0055_WYG_342-35a>¶
(建此亭於上李白謫夜郎常/於此賞月  以上施州衛)¶
　　湖廣省四¶
増詩漢馬援武陵深曲曰滔滔武陵一何深鳥飛不渡¶
獸不能嗟哉武陵多毒淫　晉武陵歌曰仰兹山兮迢¶
迢層石搆兮嵯峨朝日麗兮陽巖落景梁兮隂阿鄣壑¶
兮生音吟籟兮相和敷芳兮緑林恬淡兮潤波樂兹潭¶
兮安流緩爾櫂兮詠歌　宋襄陽樂歌曰朝發襄陽城¶
暮至大堤宿大堤諸女兒花豔驚郎目　梁宗夬荆州¶
<pb:KR3k0055_WYG_342-35b>¶
樂詩曰迢遞樓雉懸參差臺觀雜城闕自相望雲霞紛¶
颯沓章華遊獵去紀郢從禽歸溶溶紫煙合鬱鬱紅塵¶
飛朝發江津路暮宿靈溪道平衢廣且直長楊鬱裊裊¶
　唐李白江陵詩曰楚地八千里槃桓此都㑹巍峩數¶
里城逺水相映帶　又峽州詩曰春水月峽來浮舟望¶
安極正見桃花浪依然錦江色江色緑且明茫茫與天¶
平逶迤巴山盡遙曳楚雲情　又送儲邕之武昌詩曰¶
黄鶴西樓月長江萬里情春風三十度空憶武昌城送¶
<pb:KR3k0055_WYG_342-36a>¶
爾難為别銜杯惜未傾湖連張樂地山逐泛舟行諾謂¶
楚人重詩傳謝朓清滄浪吾有曲寄入棹歌聲　又襄¶
陽詩曰峴山臨漢江水緑沙如雪上有墮淚碑青苔久¶
磨滅且醉習家池莫看墮淚碑山翁欲上馬笑殺襄陽¶
兒　又上三峽詩曰巫峽夾青天巴水流若茲巴水忽¶
可盡青天無到時三朝上黄牛三暮行太遲三朝又三¶
暮不覺鬢成&KR0093;　又岳州詩曰帝子瀟湘去不還空餘¶
秋草洞庭間淡埽明湖開玉鏡丹青畫出是君山　又¶
<pb:KR3k0055_WYG_342-36b>¶
武陵詩曰昔日狂秦事可嗟直驅雞犬入桃花至今不¶
出煙溪口萬古潺湲二水斜　又曰霧暗煙濃草色新¶
一畨流水滿溪春可憐漁父重來訪只見桃花不見人¶
　又送王昌齡詩曰楊花落盡子規啼聞道龍標過五¶
溪我寄愁心與明月隨君直到夜郎西　又白居易鄂¶
州詩曰江邊黄鶴古時樓勞置華筵待我遊楚思蒼茫¶
雲水冷商音青脆管弦秋白花浪濺頭陀寺紅葉林籠¶
鸚鵡洲總是平生未行處醉時堪賞醒堪愁　又峽州¶
<pb:KR3k0055_WYG_342-37a>¶
詩曰上有萬仞山下有千丈水蒼蒼兩崖間濶狹容一¶
葦　李羣玉漢陽詩曰漢陽抱青山飛樓映襄渚白雲¶
蔽黄鶴緑樹藏鸚鵡　杜牧蘄州詩曰蘭溪春盡碧泱¶
泱映水蘭花雨後香楚國大夫顦顇日應尋此路去瀟¶
湘　戴叔倫蘄州詩曰蘄水城西向北看桃花落盡栁¶
花殘朱旗半卷山川小白馬連嘶草樹寒　崔湜襄陽¶
詩曰廟堂初解印郡底忽腰章按節廵河右鳴騶入漢¶
陽城臨南峴出樹繞北津長好學風猶扇誇才俗未亡¶
<pb:KR3k0055_WYG_342-37b>¶
江山距七澤煙雨接三湘蛟浦荷菱淨魚舟橘柚香醉¶
中求習氏夢裏憶襄王宅毁仍思鳯碑存更憶羊下車¶
慚政美閉閣幸時康多謝征南術於今尚不忘　李百¶
藥郢城懷古詩曰客心悲暮序登墉瞰平陸林澤窅羋¶
緜山川鬱重馥覇功資設險名都距江澳方城次北門¶
溟海窮南服長䇿挫呉豕雄圖競周鹿萬乗重沮漳九¶
鼎輕伊糓大蒐雲夢崦壮觀章華築人世更盛衰吉㓙¶
良倚伏遽見鄰交斷仍睹賢臣逐南風忽不競西師日¶
<pb:KR3k0055_WYG_342-38a>¶
侵蹙運圮屬馳驅時屯恣敲扑莫救夷陵火無復秦庭¶
哭鄢郢遂丘墟風塵俄慘黷狐兔時遊踐露霧日沾沐¶
釣渚曲池平神臺層宇覆陣雲埋夏首窮隂慘荒谷悵¶
矣丘壑遷悲哉年祀倐雖異三春望頗傷十里目　皮¶
日休送弟歸復州詩曰羨爾優游正少年竟陵煙月似¶
呉川車螯近岸無妨取舴艋隨風不費牽處處路傍千¶
頃稻家家門外一渠蓮殷勤莫笑襄陽住為愛南游縮¶
頸鯿　韓愈自安陸寄周循州詩曰行行指漢東暫喜¶
<pb:KR3k0055_WYG_342-38b>¶
笑言同雨雪離江去蒹葭出夢中靣猶含瘴色眼已見¶
華風歳暮難相值酣歌未可終　又岣嶁峯詩曰岣嶁¶
山尖神禹碑字青石赤形摹竒蝌蚪拳身薤倒披鸞飄¶
鳯泊拏虎螭事嚴迹怪鬼莫窺道士獨上偶見之我來¶
咨嗟涕漣洏千搜萬索何處有森森緑樹猿猱悲　又¶
合江亭寄鄒使君詩曰江亭枕湘江蒸水㑹其左瞰臨¶
渺空濶緑淨不可唾維昔經營初邦君實王佐翦林遷¶
神祠買地費家貨棟梁宏可愛結搆麗匪過伊人去軒¶
<pb:KR3k0055_WYG_342-39a>¶
騰兹宇遂摧挫老郎來何暮髙唱久乃和樹蘭盈九畹¶
栽竹逾萬个長綆汲滄浪幽蹊下坎坷波濤夜俯聼雲¶
樹朝對臥初如遺宦情終乃最郡課人生誠無㡬事往¶
悲豈那　又郴江詩曰山作劒攢江瀉鏡扁舟斗轉疾¶
於飛囘頭笑向張公子終日思歸今日歸　李商隱潭¶
州詩曰潭州官舍暮樓空今古無端入望中湘淚淺深¶
滋竹色楚歌重叠怨蘭叢陶公戰艦空灘雨賈傅承塵¶
破廟風目斷故園人不至松醪一醉與誰同　戎昱送¶
<pb:KR3k0055_WYG_342-39b>¶
張秀才長沙詩曰君向長沙去長沙僕舊諳雖之桂嶺¶
北終是闕廷南山靄生朝雨江煙作夕嵐松醪能醉客¶
慎勿住湘潭　張籍送林邵詩曰詞客南行寵命新瀟¶
湘郡入曲江津山幽自足探微處俗樸應無爭競人¶
戴叔倫郴州詩曰地盡江南戍山分桂地林火雲三月¶
合石路九疑深暗谷隨風過危橋共鳥尋羈魂愁似絶¶
不復待猿吟　宋崔鶠黄州道中詩曰春草門前已沒¶
靴更無人過野人家離離細竹時聞雨澹澹疎簾不隔¶
<pb:KR3k0055_WYG_342-40a>¶
花　孔武仲黄州詩曰客路深秋一轉蓬淮天牢落此¶
将窮城開雲水蒼茫處人在茅篁掩映中對岸武昌風¶
月近千年赤壁是非空愁思陳迹慵開口謾把筠竿伴¶
釣翁　張舜民房州詩曰有客甞談解散川偶因晴景¶
到山前溪流似鏡清無底石壁為門翠插天夜氣結成¶
三洞雨春渠飲盡一川田臨行始覺房陵好更欲遲留¶
住一年　陳師道隨州詩曰㵐溳雙水抱城隅髙誼前¶
聞季大夫九十九岡風俗厚人人况已握靈珠　趙師¶
<pb:KR3k0055_WYG_342-40b>¶
秀徳安道中詩曰餐餘行數歩稍覺一身和蠶月人家¶
閉春山瀑布多鶯啼聲出樹花落片隨波前路東林近¶
慚因捧檄過　陸游荆州歌曰楚江鱗鱗緑如釀銜尾¶
江邊繫朱舫東征打鼓挂髙帆西上湯豬聨百丈伏波¶
古廟占好風武昌白帝在眼中倚樓児女笑迎客清歌¶
未盡千觴空沙頭巷陌三千家煙雨冥冥開橘花峽人¶
住多楚人少土鐺争響茱茰茶　又道州詩曰雲斷蒼¶
梧竟不歸江邊古廟鎻朱扉山川不為興亡改風月應¶
<pb:KR3k0055_WYG_342-41a>¶
憐感慨非　汪元量江陵詩曰月到荆江上輕帆莫逺¶
揚水搖龍影動風送雁聲長北斗囘秋柄南辰耿夜光¶
徘徊舒一歗詩興落瀟湘　又巴陵詩曰重到巴陵秋¶
正清岳陽城下繫孤舲江湖萬里水雲濶天地一涼河¶
漢明月出洞庭魚婢舞氣蒸夢澤雁奴腥篙工又鼓瀟¶
湘柁漁笛漁榔上下鳴　蘇軾荆州詩曰遊人出三峽¶
楚地盡平川北客隨南賈呉檣間蜀船江侵平野斷風¶
卷白沙旋欲問興亡意重城自古堅　又曰南方舊戰¶
<pb:KR3k0055_WYG_342-41b>¶
國慘澹意猶存慷慨因劉表淒涼為屈原廢城猶帶井¶
古姓聚成村亦解觀形勝昇平不敢論　又曰朱檻城¶
東角髙王此望沙江山非一國烽火畏三巴戰骨淪秋¶
草危樓倚斷霞百年豪傑盡擾擾見魚蝦　又曰沙頭¶
煙漠漠來往壓喧卑野市分麞閙宫帆過渡遲遊人多¶
問卜傖叟盡攜龜日暮江天静無人唱楚詞　又曰殘¶
臘多風雪荆人重歲時客心何草草里巷自嬉嬉爆竹¶
驚鄰鬼驅儺逐小兒故人應念我相望各天涯　又曰¶
<pb:KR3k0055_WYG_342-42a>¶
江水深成窟潛魚大似犀赤鱗如琥珀老枕勝玻璃上¶
客舉雕俎佳人揺翠篦登庖更作器何以免屠刲　又¶
鐵溝行詩曰城東坡壠何所似風吹海濤低復起城中¶
病守無所為走馬來尋鐵溪水鐵溪水淺不容舟恰似¶
當年韓與侯有魚有魚何足道駕言聊復寫我憂　又¶
送喬施州詩曰恨無負郭田二頃空有載行書五車江¶
上青山横絶壁雲間細路躡飛蛇雞號黒暗通蠻貨蜂¶
閙黄昏採蜜花共怪河南門下士不應萬里向長沙¶
<pb:KR3k0055_WYG_342-42b>¶
黄庭堅岳州詩曰滿川風月獨憑欄綰結湘娥十二鬟¶
可惜不當湖水靣銀山堆裏㸔青山　陶弼常徳詩曰¶
曲臺風月德山雲夢想中間今㡬春臣𦵏江魚終愛楚¶
民逃花洞不思秦　劉克莊祁陽道中詩曰昨過知岑¶
寂重來況雪天人居雞柵裏路在鳥巢邊草樹開還閉¶
茅山斷復連瀟江清似鏡悔不問歸船　元張養浩黄¶
州道中詩曰濯足常思萬里流㡬年陳迹意悠悠閒雲¶
一片不成雨黄葉滿城都是秋落日斷鴻天外路西風¶
<pb:KR3k0055_WYG_342-43a>¶
長笛水邊樓夢囘已悟人間世猶向邯鄲話舊遊　明¶
李東陽長沙竹枝歌曰三十六灣灣對灣人家多住白¶
茅間直過洞庭三百里長沙城北是彤闗　又曰南船¶
北船過洞庭蕭公祠前牲酒馨二妃枉作君王后君看¶
君山山自青　又曰汨羅江頭春水生汨羅江上楚歌¶
聲人間若解三閭苦水底魚龍亦有情　又曰馬殷宫¶
前江水流定王臺下暮雲收有井猶名賈太傅無人不¶
祭李潭州　又曰江頭彩旗耀日明船上撾鼓不停聲¶
<pb:KR3k0055_WYG_342-43b>¶
湖南樂事君記取五月五日潭州城　又曰潭州城邊¶
多野田黄茅白葦逺連天莫言楚國無生理畝地如今¶
倍直錢　又曰湘江女兒愁落暉湘江江上鷓鴣飛行¶
人試看君山竹竹不成斑君始歸　又曰戎門旌節擁¶
髙臺軍士南邊戍未囘紅巾小兒齊擊鼓知是官船江¶
上來　又曰湘江水深天下清何如隴頭秋月明離人¶
到此不得醉况是髙樓吹笛聲　又曰長沙少年無奈¶
春青衫白靣不生塵勸君莫向湘潭住江燕銜泥解涴¶
<pb:KR3k0055_WYG_342-44a>¶
　人　薛瑄沅州雜詩曰辰沅風壤帶三苖一望乾坤納¶
　納遥翼軫衆星朝北極岷嶓諸嶺導南條天鄰巫峽常¶
　多雨江過潯陽始有潮近日詩懷殊浩𣺌謾將新句寫¶
　芭蕉¶
　¶
　¶
　¶
　¶
<pb:KR3k0055_WYG_342-44b>¶
　¶
　¶
　¶
　¶
　¶
　¶
　¶
御定淵鑑類函巻三百三十七¶
