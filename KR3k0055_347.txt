# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.204862
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十二
<pb:KR3k0055_WYG_347-1a>¶
　欽定四庫全書¶
御定淵鑑類函卷三百四十二¶
　　居處部三(殿/儉)　(制造/落成)　(奢燒/焚)¶
　　　殿一¶
　増釋名曰殿典也　說文曰殿堂之髙大者也　蘇氏¶
　演義曰殿共也取衆屋擁從如軍之殿　漢書曰丹地¶
　以丹泥塗殿上地也　莊子曰入殿門不趨　顔師古¶
　曰古者屋之髙嚴通呼為殿不必宫中也　西京賦注¶
<pb:KR3k0055_WYG_347-1b>¶
　曰天子殿髙九丈階九齒各為九級　原風俗通曰殿¶
　堂象東井形刻作荷菱荷菱水物也所以厭火　摯虞¶
　决疑要注曰凡大殿乃有陛堂則有階無陛也左墄右¶
　平者以文甎相亞次墄者為階級也九錫之禮納陛以¶
　登謂受此陛以上殿　増摯虞次疑要注曰殿堂之上¶
　唯天子居牀其餘皆鋪幅席席前設筵几天子之殿東¶
　西九筵南兆七筵¶
　　　殿二¶
<pb:KR3k0055_WYG_347-2a>¶
増玉海曰秦孝公强盛時大築冀闕由是天子殿初見¶
商子定分篇臣侍殿上兵陳殿下後載史記荆軻傳大¶
抵秦制也　原秦始皇本紀曰始皇作前殿阿房東西¶
五百歩南北五十丈上可以坐萬人下可以建五丈旗¶
　増郭憲洞𡨕記曰景帝坐崇蘭閣見赤氣如煙霧來¶
蔽户牖上有丹霞蓊鬱而起乃改崇蘭閣為猗蘭殿¶
原漢書曰漢宣帝幸河東之明年鳳凰集上林乃作鳳¶
凰殿以答嘉瑞　増拾遺記曰漢成帝好夕出遊幸造¶
<pb:KR3k0055_WYG_347-2b>¶
飛行殿方一丈選羽林之士負之以趨　原漢書曰班¶
伯少受詩於師丹大將軍王鳳薦伯召見宴昵殿中誦¶
說有法拜為中常侍時上方向學鄭寛中張禹朝夕入¶
說尚書論語於金華殿中詔伯受焉　東觀漢記曰明¶
帝欲起北宫尚書僕射鍾離意上書諫出為魯相後起¶
德陽殿殿成百官大㑹上謂公卿曰鍾離尚書若在不¶
得成此殿　范曄後漢書曰中平三年復修玉堂殿¶
漢宫典職曰德陽殿周旋容萬人激洛水於殿下　三¶
<pb:KR3k0055_WYG_347-3a>¶
輔宫殿名曰未央宫有麒麟殿椒房殿　又曰長樂宫¶
前殿宣德殿通光殿髙明殿　漢宫閣名曰長安有臨¶
華殿神仙殿臯門殿朱鳥殿増城殿宣室殿永明殿鳳¶
凰殿飛雲殿昭陽殿鴛鴦殿鈞臺殿合歡殿蕭何曹參¶
韓信並有殿　洛陽故諸宫名曰洛陽南宫有玉堂前¶
殿却非殿銅馬殿敬法殿清凉殿鳳凰殿嘉德殿黄龍¶
殿翔平殿竹殿　魏志曰青龍三年秋洛陽崇華殿災¶
改名九龍殿　魏略曰青龍二年起太極殿　戴延之¶
<pb:KR3k0055_WYG_347-3b>¶
西征記曰太極殿上有金井欄金博山金轆轤蛟龍負¶
山於井上又有金獅子在龍下　増齊書禮志曰魏文¶
修洛陽宫室權都許昌殿狹小元日於城南立氊殿青¶
帷以為門　原洛陽宫殿簿曰明光徽音式乾清暑暉¶
章含章建始仁夀宣光嘉福百福芙蓉九華流圃華光¶
流光(並殿/名)　楊龍驤洛城記曰顯陽殿北有雲氣殿¶
案叙倉頡篇曰殿大堂也商周以前其名不載按史記¶
秦始皇始作前殿漢書則有甘泉函德白虎金華諸殿¶
<pb:KR3k0055_WYG_347-4a>¶
漢宫又有大夏長秋朱鳥玉堂銅馬諸殿後漢書有温¶
明(在邯/鄲)陽安華光諸殿洛陽宫殿簿有魏太極九龍芙¶
蓉九華承光諸殿漢晉春秋有景福(在許/昌)聽政(在/鄴)諸殿¶
晉宫閣名有靈圃百子虞泉清㝠諸殿歷代殿名或沿¶
或革唯魏之太極自晉以降正殿皆名之　増晉書曰¶
張駿霸西河於姑臧起謙光殿畫以五色飾以金玉窮¶
盡珍巧四面各起一殿東方曰宜陽青殿南方曰朱陽¶
赤殿西方曰政刑白殿北方曰元武黒殿　周書曰宗¶
<pb:KR3k0055_WYG_347-4b>¶
懍名重南土江陵平與王褒等入闗世宗即位與褒等¶
在麟趾殿刋定羣書數蒙宴賜　隋書宇文愷傳曰時¶
上北巡愷造觀風行殿上容侍衛者數百人離合為之¶
下施輪軸推移倐忽有若神功　唐書曰蘇世長侍宴¶
披香殿酒酣進曰此煬帝作耶何雕麗若此帝曰卿諫¶
似直然詐也豈不知此殿我所營乃曰煬帝耶對曰臣¶
但見璚宫瑶臺非受命睈人所為帝益重之　又曰太¶
宗謂侍臣曰今天下無事惟須守此成功以養百姓因¶
<pb:KR3k0055_WYG_347-5a>¶
詣殿而言曰安百姓者如造此舍經始斯畢安可改移¶
若易一榱増一瓦良工揮墨揺其梁棟取壞益多　景¶
龍文館記曰中宗令諸學士入甘露殿其北壁列書架¶
架前有銀硯碧鏤牙管銀函盛紙　通鑑曰開元十三¶
年上與中書門下及禮官學士宴於集仙殿上曰仙者¶
慿虚之論朕所不取賢者濟理之具今與卿曹合宴宜¶
更名曰集賢　泊宅編曰唐含元殿前龍尾道凡詰曲¶
七轉由丹鳳門北望宛然龍尾下垂於地　㑹要曰開¶
<pb:KR3k0055_WYG_347-5b>¶
元十六年唐昌公主出降有司進儀注紫宸殿行五禮¶
右補闕施敬本等上疏曰紫宸殿者漢之前殿周之路¶
寢陛下所以負黼扆正黄屋饗萬國朝諸侯人臣至敬¶
之所猶元極可見不可得而升也　金鑾密記曰天寶¶
初賀知章見李白文歎曰子謫仙也言於元宗召見金¶
鑾殿論當世事　長安志曰天寶六載改温泉為華清¶
宫殿曰九龍以待上浴曰飛霜以奉御寢曰長生以備¶
齋祀　㑹要曰德宗謂裴延齡曰所居浴堂殿一棟將¶
<pb:KR3k0055_WYG_347-6a>¶
壓念易之未得也延齡請以本分錢治殿數十猶不乏¶
况一棟哉　唐書曰李絳常盛夏對延英殿帝汗浹衣¶
絳欲趨出帝曰朕宫中所對惟宦官女子欲與卿講天¶
下事乃其樂也　通鑑曰楚王希範作九龍殿刻沈香¶
為八龍飾以金寶長十餘尺抱柱相向希範居中自為¶
一龍其幞頭展角長丈餘以象龍角　春明退朝録曰¶
宋朝文德殿曰外朝凡不釐務官日赴焉是謂常朝垂¶
拱殿曰内朝宰臣以下并武班日赴焉是謂常起居每¶
<pb:KR3k0055_WYG_347-6b>¶
五日文武朝官并赴内朝謂之百官大起居　聞見前¶
録曰太祖受命之初即遣使圖西京大内按以改作旣¶
成坐萬嵗殿洞開諸門端直如引繩歎曰此如吾心小¶
有邪曲人皆見矣　玉海曰太宗於禁中建清心殿藏¶
圖籍以資游覽視朝之暇日讀太平御覽三卷有蒼鸛¶
飛止殿之鴟尾逮掩卷而去翼日語侍臣宰相宋琪曰¶
好學所感也　綱目曰仁宗皇祐元年御寶岐殿觀刈¶
麥謂輔臣朕作此殿不欲植花卉而嵗以種麥庻知稼¶
<pb:KR3k0055_WYG_347-7a>¶
穡之不易也　宋史曰大慶殿設祈福道塲髙若訥奏¶
曰大慶殿非行禮不御非法服不坐國之路寢也豈可¶
聚老釋為瀆慢哉　太清樓侍宴記曰㑹春閣下有殿¶
曰玉華玉華之側有御書殿榜曰三洞瓊文之殿　玉¶
海曰淳熙四年召侍讀史浩錫宴澄碧殿抵莫送以金¶
蓮燭宿玉堂直廬　又曰孝宗皇帝闢便殿於禁垣之¶
東名曰選德規模樸壯為陛一級中設漆屏書郡國守¶
相名氏羣臣有圖方略來上可采者棲以壁以備觀覽¶
<pb:KR3k0055_WYG_347-7b>¶
　遼史營衛志曰四時各有行在之所謂之巴納冬巴¶
納南有省方殿北有夀寧殿皆木柱竹榱以氊為蓋彩¶
繪韜柱錦為壁衣加緋繡額又以黄布繡龍為地障忩¶
槅皆以氊為之傅以黄油絹　遼史曰睈宗詔翰林待¶
詔陳升冩南征得勝圖於上京五鸞殿　攬轡録曰金¶
朝北京營制宫殿其屏扆窓牖皆破汴都輦致於此汴¶
中宫匠有名燕用者製作精巧凡所造下刻其名及用¶
之於燕而名已先見　金史五行志曰大定五年大安¶
<pb:KR3k0055_WYG_347-8a>¶
殿楹産芝其色如玉　又世宗紀曰大定七年敕有司¶
於東宫凉樓前増建殿位孟浩諫曰皇太子雖為儲貳¶
宜示以儉德不當與至尊宫室相侔乃罷之　元掖庭¶
記曰元肇建内殿制度精巧題頭刻螭形以檀香為之¶
螭頭向外口中銜珠下垂珠皆五色用綵金絲貫串負¶
柱融滚霞紗為猊怒目張牙有欲動之狀瓦滑琉璃與¶
天一色朱砂塗壁務窮一時之麗殿上設水精簾堦琢¶
龜文繞以曲檻皆白玉石為之又有紫檀殿以紫檀香¶
<pb:KR3k0055_WYG_347-8b>¶
木為之光天玉德七寶瑶光通雲凝翠廣寒等殿不能¶
一一數也　輟耕録曰大明殿乃㑹朝之正衙也皆青¶
石花礎白玉石圓磶文石甃地上藉重茵丹楹金室龍¶
繞其上　元史英宗紀曰至治二年詔畫蠶麥圖於盝¶
頂殿壁以時觀之　故宫遺録曰新殿後有水晶二圓¶
殿起於水中通用玻瓈飾日光回彩宛若水宫　從信¶
録曰吳元年新殿成制皆樸素命博士熊鼎類編古人¶
行事可為鑒戒者書於殿壁曰前代宫室多書繪畫今¶
<pb:KR3k0055_WYG_347-9a>¶
書此以備朝夕省覽豈不愈於丹青乎　又曰永樂十¶
五年建北京奉天殿乾清宫越六日督工陳珪等奏二¶
處卿雲呈彩五色輪囷變化卷舒彌滿殿間卿雲内又¶
出五色瑞光團圓如日正當御座終日不收　遵聞録¶
曰文皇將營北京宫殿時有神木出四川馬湖山中命¶
禮部尚書潘賜齎香帛徃答神休聞山呼聲者三賜歸¶
奏上命立石記之　春明夢餘録曰皇極殿九間中為¶
寶座座傍列鎭器兩壁列大龍櫉中貯三代鼎彛每遇¶
<pb:KR3k0055_WYG_347-9b>¶
正旦冬至睈夀則御焉　翰林記曰宣德三年召尚書¶
蹇義等同遊東苑前至一殿金碧焜燿其後瑶臺玉砌¶
環植花卉前有二石左如龍翔右若鳳舞奇巧天成¶
　　殿三¶
原敬法　含章(東觀漢記曰明徳馬皇后嘗有不安時/在敬法殿東廂上令太夫人及兄弟得)¶
(入見極洛陽宫殿簿/曰太  殿近含章殿)　増城　疏圃(上詳殿二疏洛陽/宫殿簿曰  圃殿)¶
(在華林/園中)　飛羽　披香(廟記曰飛雨殿或云飛羽殿飛/又曰長安有披香殿鴛鴦殿)¶
(翔/殿)　聽政　宣德　嘉德　徽音　九華　百福　式¶
<pb:KR3k0055_WYG_347-10a>¶
乾　清暑(以上並/詳殿二)　玉堂　銅柱(漢宫閣名曰長安/有玉堂殿銅柱殿)¶
景福　延休(洛陽宫殿簿曰永寧宫有/景福殿安昌殿延休殿)　實實　耽耽¶
(廣大也耽/大夏耽)　離宫　便殿(離宫别館/三十六所)　輪奐　欒櫨(禮/美)¶
(哉輪焉/奐焉)　宣室　重橑(漢宣室在未央宫中蓋在前殿/之側  橑音老今館舍一邉虚)¶
(加木為/兩下)　宸居　祕宇　雲構　金鋪　増交泰　合¶
歡(㑹要曰天寶十載造交泰殿成等黄/圖曰武帝時後宫有増城合歡  殿)　䳨儀　麟德¶
(通鑑曰漢主聰為劉后起䳨儀殿於㑹要曰元/和十年閲新作指南車記里鼓車  麟德殿)　飛雨¶
　含風(飛雨前漢殿名見飛羽注名㑹要曰翠㣲宫正/門北開曰雲霞門視朝殿  翠㣲殿寢殿名含)¶
<pb:KR3k0055_WYG_347-10b>¶
(風/殿)　銅馬　金鸞(銅馬後漢殿名見殿二僊六典曰紫/宸殿之北元武門内有  居拾翠碧)¶
(羽金鸞/等殿)　朱雀　赤烏(山堂肆考曰漢宫有大夏長秋/朱雀飛雲昭陽諸殿  又曰呉)¶
(孫皓以赤烏/見起赤烏殿)　麗正　端明(集賢注記曰麗正殿在東/宫正殿崇教殿之北光天)¶
(殿之南相五代史曰劉昫以端明殿/學士拜  入謝端明殿時以為榮)　玉虹　金露(大/都)¶
(宫殿考曰方壺殿右為吕公洞洞上數/十歩為金露殿由東而上為玉虹殿)　武德　文思¶
(許敬宗傳曰顯慶元年奉詔於武徳内/殿撰東殿新書  玉海曰隋有文思殿)　結綺　凝芳¶
(俱隋殿名/見玉海)　蕙草　桂華(蕙草前漢殿名桂/華隋殿名見玉海)　題版¶
書屏(世說補曰太極殿始成王子敬時為謝公長史謝/送版使王題之王有不平色謝後見王曰題之上)¶
<pb:KR3k0055_WYG_347-11a>¶
(殿何若昔魏朝韋誕諸人亦自為也王曰魏柞所以不/長謝以為名言  玉海曰治平三年改清居殿曰欽明)¶
(命直龍圖閣王廣淵/書洪範一篇於屏)　校經　對策(山堂肆考曰麟趾/殿在西安府城中)¶
(漢明帝嘗集公卿有文學者八十人於此刋校經史/  漢書曰成帝召直言之士杜經詣白虎殿對策)¶
請雨　拜日(周舉傳曰陽嘉三年三輔大旱天子露坐/徳陽殿東廂請雨  金史禮志曰大定十)¶
(八年帝拜日/於仁政殿)　釦砌　珠櫳(劇談録曰含元殿國初建/造鑿龍首岡以為基趾彤)¶
(墀釦砌髙五十餘丈垂髙齋詩話/曰催起五門金鎖猶  三殿珠櫳)　臥簷　袒幘(雜五/行志)¶
(宋武帝女夀陽公主人日臥於含章殿簷下梅花落公/主額上  馬援傳曰建武四年囂使援奉書洛陽援至)¶
(敕令中黄門引入時上在/宣德殿南廡下袒幘坐)　梅梁　樟柱(金陵覽古曰/孝武太元三)¶
<pb:KR3k0055_WYG_347-11b>¶
(年僕射謝安作新宫太極殿欠一梁有梅木流至石頭/城下因取用之畫梅花于梁上以表瑞焉因名梅梁殿)¶
(木山堂肆考曰陳髙祖作太極殿少一柱忽有樟/  大十圍長四丈餘自流於陶家渚遂取以造殿)　移¶
仗　報班(元史本傳曰仁宗將即位廷臣用皇太后㫖/行大禮於隆福宫法駕已陳矣張珪言當御)¶
(大明殿帝悟移仗大明齊歐/公詩曰衙排當殿報班)　鵠立　鴟鳴(東坡詩曰/侍臣鵠立)¶
(通明殿明草木子曰至正戊申九月有一餓/鴟鳴端  殿上帝命善射者射之終莫能中)　原虹亘¶
梁　虬負檐　壯王室　廓帝居　増垂玉鉤　飛金¶
屑(東坡詩曰小殿垂簾白玉鈎金金史曰海陵營南/京宫殿徧傅黄金間以五彩  屑飛空如落雪)¶
焚錦繡　設&KR0586;毺(玉海曰開元二年焚錦繡珠玉於前/殿  西京雜記曰温室以椒塗壁被)¶
<pb:KR3k0055_WYG_347-12a>¶
(之文繡香桂為柱設火齊屏風鴻羽帳規地以𦋺賔/&KR0586;毺三輔黄圖注云温室殿武帝建冬處之温煖也)¶
出緑槐　降朱李(歐公詩曰行殿峩峩出緑槐前梁任/昉述異記曰魏文帝安陽殿  天降)¶
(朱李八枚啖一/枚數日不食)　紅躑躅　金琅璫(廖凝詩曰紅躑躅/繁金殿暖碧芙蓉)¶
(笑水宫秋風杜詩曰夜/深殿突兀  動金琅璫)　設紗帷　施絳帳(穆帝紀曰/永和元年)¶
(皇太后設白紗帷於太極殿抱帝臨軒集元帝紀曰有/司嘗奏太極殿廣室施絳帳帝曰漢文  上書皁囊為)¶
(帷遂令冬施青布/夏施青綀帷帳)　棲窈窕　畫神仙(西京雜記曰漢/掖庭有月影臺)¶
(雲光殿九華殿鳴鸞殿不在簿籍皆繁華窈窕之所棲/宿焉  南史曰齊東昏為潘淑妃起神仙永夀玉夀三)¶
(殿皆匝飾金玉其玉夀中作飛/仙帳四面繡綺窻間盡畫神仙)　接龍津　臨瑶水(晏/元)¶
<pb:KR3k0055_WYG_347-12b>¶
(獻詩曰水晶宫殿接龍津水/  馬汝驥詩曰鳳殿臨瑶)　鑄四鐘　立二鶴(宦者/傳曰)¶
(靈帝鑄四鐘皆受二千斛垂於玉堂及雲臺殿前右/  費文憲公摘稿曰講殿中范金為二鶴立於左)¶
閱名花　觀瑞穀(玉海曰祥符四年召輔臣於講武殿/後閱名花至金鑾殿召坐出再幸西)¶
(京記示之元又曰天睈八/年八月於  眞殿觀瑞穀)　神光降　甘露零(合壁事/類曰漢)¶
(成帝元始四年行幸甘泉郊泰畤神光降於紫殿雪㑹/要曰武德九年甘露降於中華殿之桐木泫如冰  以)¶
(示羣/臣)　奏絲竹　置鼓吹(天中記曰貞觀二十年七月/宴五品以上於飛霜殿絲竹)¶
(遞奏羣臣上夀賜綾錦畫齊書曰武穆裴皇后傳云/寵姬茍昭華所居夀昌  殿南閣置白鷺鼓吹二部)¶
居貴嬪　宴命婦(山堂肆考曰晉舊有昭陽顯陽二殿/太皇太后所居永明中無太后羊貴)¶
<pb:KR3k0055_WYG_347-13a>¶
(嬪居昭陽西范貴嬪居昭陽東及又曰唐髙宗開耀/元年春正月以立太子宴百官  命婦於宣政殿)¶
秉筆入　脫舄登(官志曰起居郎舍人秉筆隨宰相入/殿若仗在紫宸内閣則夾香案分立)¶
(殿下直第二螭首皇吾學編曰建文元年大祀天地於/南郊始奉太祖髙  帝配帝脫舄登大祀殿秉圭奠瓉)¶
　造銅儀　授玉冊(㑹要曰開元十三年新造銅儀成/命之曰水運渾天俯視圖置於武)¶
(成殿前以示百寮上又曰大中三年復河湟追/尊順憲謚至冊日  御宣政殿授玉冊於太尉)　種花¶
栁　植槐楸(合壁事類曰唐殿廷間多種花栁故杜詩/云退朝花底散歸院栁邉迷  又曰宋惟)¶
(植槐楸鬰然/有嚴毅氣象)　設宫垂　列庭實(禮志曰射前一日大/樂令設宫垂之樂鼓)¶
(吹令設十二按於射殿之庭貢會要曰建中/二年正月朔御含元殿四方  獻列為庭實)　原杏梁¶
<pb:KR3k0055_WYG_347-13b>¶
藻梲　朱薨青甃　彤軒紫柱　文榱華梁　壯麗之¶
規　飛動之勢　増三間四表　八維九隅(靈光殿賦/注室每三)¶
(間則有四表四角四方/為八維兼中央為九)　張禹說書　揚雄待詔(說書/注見)¶
(上文揚山堂肆考曰承明殿在未央宫漢成帝時/有薦  雄文似相如者上召雄待詔承明之殿)　金¶
芝九莖　神雀五采(漢書曰金芝九莖産於函徳殿洞/池中  又曰宣帝時雀五采以萬)¶
(數集甘泉/太畤殿中)　華光侍講　宣室受釐(楊賜傳曰建寜初/靈帝當受學詔大)¶
(傅三公選通尚書桓君章句夙有名者三公舉賜侍講/於華光殿  漢書曰文帝思賈誼召之入見上方受釐)¶
(宣室因感鬼神事/以問鬼神之本)　比四部書　設十部樂(禇無量傳/曰開元中)¶
<pb:KR3k0055_WYG_347-14a>¶
(詔無量等於乾元殿整比四部書利通鑑曰貞觀十六/年薛延陀眞珠可汗請使其姓實  設納幣及獻饌上)¶
(御相思殿大饗/羣臣設十部樂)　雕梁綺棟　鏤檻雲楣(大業雜記曰/大業初造觀)¶
(風行殿三間兩厦丹柱赤壁雕梁綺棟一日之内嶷然/峙立見者駭為神異  又曰乾陽門内有乾陽殿文㮰)¶
(鏤檻欒櫨百重楶栱千搆雲楣/繡柱華榱碧檔窮軒甍之壯麗)　蛟龍負山　鶺鴒棲¶
木(注見上文殿天中記曰明皇天性順睦時有鶺鴒千/數集麟徳  廷木翔棲浹日魏光乗作頌以為天子)¶
(友悌/之祥)　珠窓網户　玉除彤庭(南史曰宋永初所居唯/稱西殿及孝武更造正)¶
(光玉燭紫極諸殿雕欒綺節珠/窓網户  西都賦曰玉除彤庭)　燃燈奉觴　濡紙繼¶
燭(蕭后傳曰開成中正月望夜帝御咸泰殿燃燈作樂/迎三宫太后奉觴進夀  玉海曰唐學士多對浴堂)¶
<pb:KR3k0055_WYG_347-14b>¶
(殿李絳之極陳中官栁公/權濡紙繼燭皆此地也)　崒若日觀　呀為天門(李/華)¶
(含元/殿頌)　列髹彤之繡桷　垂琬琰之文璫　烈若鉤星¶
在漢　煥若雲梁承天(何晏景/福殿賦)　擢一榦於千木　規¶
大壯於喬枚　飛重簷以切霞　炯素壁以留日　捧¶
帝座于三辰　銜天街之九達　騫龍首而張鳳翼¶
岌樹顚而崒雲末(以上并見唐李/華含元殿賦)　原順晦明而朝啓¶
夕閉　易寒暑而夏凊冬温　増堯茨不剪衢室之工¶
猶興　舜門旣開總章之閣聿闢(江鼎鎭皇/極殿賀表)　穹棟雲¶
<pb:KR3k0055_WYG_347-15a>¶
連閶闔洞開於黄道　朱甍星列鉤陳環映於紫垣(張/維)¶
(機皇極/殿賀表)¶
　　殿四¶
増劒履上殿(史記曰蕭何/劒履上殿)　前殿受策(朱博傳曰拜於/前殿延登受策)¶
　設樂陽明(㑹稽典録曰嚴遵字子陵建武五年詔召/遵設樂陽明殿命宴㑹暮留宿其夜客星)¶
(犯天/子宿)　臨冠小侯(馬防傳曰馬鉅為常從小侯肅宗以/鉅當冠親御章臺下殿陳鼎爼自臨)¶
(冠/之)　通經釋義(漢書曰章帝集學士/於白虎殿通經釋義)　法太極(水經注/曰魏明)¶
(帝上法太極於洛陽南宫起太極殿於漢/崇徳殿之故處注太極殿周制路寢也)　評尚書奏¶
<pb:KR3k0055_WYG_347-15b>¶
事(山簡傳曰泰始初黄門侍郎王恂/庾紀始於太極東堂評尚書奏事)　集瑶山玉彩(太/子)¶
(𢎞傳曰龍朔元年命賔客許敬/宗等即文思殿集瑶山玉彩)　一殿三面(兩京記曰/三殿者麟)¶
(徳殿也一殿而/有三面故名)　大同玉芝(舊紀曰天寶七載三月大/同殿柱生玉芝有神光照)¶
(殿/)　延英巡對(唐書曰德宗日御延英殿詔百/司長官二貟言闕失謂之巡對)　握髪¶
殿(宋陸游老學庵筆記曰錢王名其居曰握髮殿吳音/握惡相亂錢塘人遂謂其處曰此錢大王惡發殿也)¶
　試八陣圖(玉海曰慶厯元年試楊偕所/陳龍虎八陣圖於崇政殿)　未喻通明¶
(翊里傳曰張守直朝玉皇大殿覩其扁曰通明不曉其/㫖因焚香告曰通明之義竊所未喻敢祈直教眞君曰)¶
(玉帝上昇金殿殿之光明照於帝身身/之光明照於金殿光明通徹故號通明)　方裀朶殿(遼/史)¶
<pb:KR3k0055_WYG_347-16a>¶
(曰凡御宴官卑地坐殿中方䄄之上/其不應升殿者則賜坐左右朶殿)　國號年號先見¶
(春眀夢餘録曰遼之正殿曰洪武元之正殿曰/大眀後之國號年號先見扵此誰謂非定數也)　乞存¶
殿名(野獲編曰太祖初定大朝㑹正殿曰奉天殿世宗/更其名曰皇極而華葢殿曰中極謹身殿曰建極)¶
(葢取洪範之義議者以為洪範更有六極意義不羙請/改仍舊號大宗伯髙儀以為皇考所定且遺詔中多所)¶
(釐正獨不及殿名乞存/之以表三年無改之義)　環轉如葢(甫田集曰承光殿/在太液池上圍以)¶
(甕城殿構環轉如葢一名圎/殿中有古栝數百年物也)　藏龍舟鳯舸(金鼇退食/筆記曰自)¶
(瓊華島東麓過石橋循岸數百歩/有水殿二深十六間藏龍舟鳯舸)¶
　　殿五¶
<pb:KR3k0055_WYG_347-16b>¶
増詩梁簡文帝侍宴林光殿詩曰芳年留帝賞應物動¶
天襟挾苑連金障分衢度羽林帷宫對廣掖層殿邇髙¶
岑風旗争曵影亭臯共生隂林光初堕蔕池荷欲吐心¶
　沈約侍林光殿曲水宴詩曰宴鎬鏘玉鑾逰汾舉仙¶
軷榮光泛彩旄修風動芝葢淑氣婉登晨天行聳雲斾¶
帳殿臨春籞帷宫繞芳薈漸席周羽觴分墀引廻瀬穆¶
穆元化深濟濟皇階泰將御遺風軫逺侍瑶䑓㑹　劉¶
孝綽侍華光殿曲水宴詩曰薫祓三陽暮濯禊元已初¶
<pb:KR3k0055_WYG_347-17a>¶
皇心睠樂飲帳殿臨春渠豫逰髙夏諺凱樂盛周居復¶
以焚林日丰茸花樹舒羽觴環堦轉清瀾傍席䟽妍歌¶
已嘹亮妙舞復紆餘九成變絲竹百戲起龍魚　陳張¶
正見重陽殿成詩曰周王興路寢漢后成甘泉共知崇¶
壯麗迢逓與雲連抗殿䟽龍首峻陛激天泉東西跨函¶
谷左右矚伊瀍百常飛觀竦三休複道懸拱烏遥造日¶
攑虬逺架烟雲棟疑飛雨風忩似望仙玉女臨芳鏡金¶
璫映彩椽梅梁横發蘂藻井倒披蓮雲光開御宿佳氣¶
<pb:KR3k0055_WYG_347-17b>¶
屬祈年霜雁排空斷寒花映日鮮負扆慿霄極台司列¶
象躔登䑓諠大厦御氣響鈞天北斗承三獻南風入五¶
弦鸞歌鳷鵲右獸舞射熊前翔鶤仰不逮燕雀徒聫翩¶
　隋煬帝乾陽殿受朝詩曰新邑建嵩嶽雙闕臨洛陽¶
圭景正八表道路均四方碧空霜華净朱庭皎日光纓¶
珮既濟濟鐘鼓何鍠鍠文㦸翊髙殿彩眊分修廊　原¶
江總侍宴瑶泉殿詩曰水亭通枍詣石路接堂皇野花¶
不識采旅竹本無行雀驚疑欲曙蟬噪似含凉何言金¶
<pb:KR3k0055_WYG_347-18a>¶
殿側亟奉瑶池觴　又侍宴臨芳殿詩曰鍾箭自徘徊¶
皇堂薦羽杯橋平疑水落石迥見山開林前&KR0661;色静花¶
處近香來西嵫傷撫夕北閣濫逰陪　増牛𢎞乾陽殿¶
受朝應詔詩曰恭已臨萬㝢宸居御八埏作貢菁茅集¶
來朝圭黻連司儀三揖盛掌禮九賔䖍重欄映如壁複¶
殿繞非烟　唐李嶠甘露殿侍宴應制詩曰月宇臨丹¶
地雲忩網碧紗御筵陳桂醑天酒酌榴花水向浮橋直¶
城連禁苑斜承恩恣歡賞歸路滿烟霞　宋之問麟趾¶
<pb:KR3k0055_WYG_347-18b>¶
殿侍宴應制詩曰北闕層城峻西宫複道懸乗輿歴萬¶
户置酒望三川花栁含丹日山河入綺筵欲知陪賞處¶
空外有飛煙　杜甫宣政殿退朝晩出左掖詩曰天門¶
日射黄金榜春殿晴薫赤羽旗宫草霏霏承委珮爐煙¶
細細駐逰絲雲近蓬萊常五色雪殘鳷鵲亦多時侍臣¶
緩歩歸青瑣退食從容出每遲　又紫宸殿退朝詩曰¶
户外昭容紫袖垂雙瞻御座引朝儀香飄合殿春風轉¶
花覆千官淑景移晝漏稀聞髙閣報天顔有喜近臣知¶
<pb:KR3k0055_WYG_347-19a>¶
宫中毎出歸東省㑹送䕫龍集鳯池　宋汪元量萬安¶
殿夜直詩曰鳯啣紫詔下雲端千載眀良際遇難金闕¶
曉眀天表近玉堂夜直月光寒宫衣屢賜恩榮重御宴¶
時開禮數寛却憶元都人去後桃花零落倚䦨干　眀¶
楊基奉天殿早朝詩曰雙闕翬飛紫葢髙日華雲影映¶
松濤萬年青擁連枝橘千葉紅開並蒂桃仗以玉龍銜¶
寳玦珮將金兕錯銀刀乍晴風日忻妍羙闔殿齊穿御¶
賜袍　又曰錦襠繡㡌列金撾玉節龍旂拱翠華甘露¶
<pb:KR3k0055_WYG_347-19b>¶
欺霜凝紫液卿雲如葢結丹霞鶯聲近隔宫中栁駿騎¶
遥穿仗外花聖主直教恩澤遍香羅先到小臣家　文¶
徴眀清虛殿詩曰漢王㳺息有離宫璅闥朱扉迤邐通¶
别殿春風巢紫鳯小山飛澗駕晴虹團雲芝葢翔林表¶
噴壑龍泉轉地中簡樸由來堯舜事故應梁苑不相同¶
　又承光殿詩曰小苑平臨太液池金鋪約户鏁盤螭¶
雲中帝座飛華葢城上鈎陳繞翠旗紫氣曽廻雙鳯闕¶
青松猶有萬年枝從來清蹕深嚴處開盡碧桃人未知¶
<pb:KR3k0055_WYG_347-20a>¶
増曲唐劉長卿昭陽曲曰昨夜承恩宿未央羅衣猶帯¶
御爐香芙蓉帳小雲屏暗楊栁風多水殿凉¶
増賦漢班固賦(西/都)曰爾乃正殿崔嵬層構厥髙臨乎未¶
央經駘盪而出馺娑洞枍詣以與天梁上反宇以葢載¶
激日景而納光神眀欝其特啓遂偃蹇而上躋軼雲雨¶
於太半虹霓廻帯於棼楣雖輕迅與僄狡猶愕眙而不¶
能階攀井幹而未半目眩轉而意迷捨櫺檻而郤倚若¶
顛墜而復稽魂怳怳以失度廵廻途而下低既懲懼扵¶
<pb:KR3k0055_WYG_347-20b>¶
登望降周流以彷徨歩甬道以縈紆又杳窱而不見陽¶
排飛闥而上出若逰目於天表似無依而洋洋　原後¶
漢李尤徳陽殿賦曰開三階而參㑹錯金銀於兩楹入¶
青陽而窺總章歴户牖之所經連璧組之潤漫雜虬文¶
之蜿蜒爾乃周閣廻匝峻樓臨門朱闕巖巖嵯峨槩雲¶
青瑣禁門廊廡翼翼華蟲詭異宻采珍縟達蘭林以西¶
通中方池而特立果竹欝茂以蓁蓁鴻鴈沛裔而來集¶
徳陽之北斯曰濯龍葡萄安石蔓延䝉籠橘柚含桃甘¶
<pb:KR3k0055_WYG_347-21a>¶
果成叢文㮰曜水光映煌煌　王延夀魯靈光殿賦序¶
曰魯靈光殿者葢景帝程姬之子恭王餘之所立也遭¶
漢中㣲自西京未央建章之殿盗賊奔突皆見隳壊而¶
靈光巋然獨存意者豈非神眀依憑支持以保漢室也¶
賦曰瞻彼靈光之為狀也則嵯峨㠑嵬峞巍㠥&KR1976;吁可¶
畏乎其駭人也岧嶤倜儻豐麗博敞洞轇轕兮其無垠¶
也於是乃歴夫太階以造其堂俯仰顧盻東西周章彤¶
彩之飾澔澔涆涆流離爛漫素璧暠曜以月照丹柱歙¶
<pb:KR3k0055_WYG_347-21b>¶
赩而電烻鴻爌熀以爣閬飋蕭條以清冷動滴瀝而成¶
響𣪞雷應其若驚耳嘈嘈以失聴目矎矎而喪精駢宻¶
石與琅玕齊玉璫與璧瑛於是詳察其棟宇觀其結構¶
規矩應天上憲觜陬倔佹雲起嶔崟離樓三間四表八¶
維九隅萬楹叢倚磊砢相扶爾乃懸棟結阿天忩綺疏¶
圎洲方井反植荷渠發秀吐榮菡蓞披敷緑房紫的窋¶
䆛垂珠雲楶藻梲龍桷雕鏤飛禽走獸因木生姿朱鳥¶
舒翼以跱衡騰蛇蟉虬而繞榱白鹿孑蜺扵欂櫨蟠螭¶
<pb:KR3k0055_WYG_347-22a>¶
宛轉而承楣狡兎跧伏扵柎側猿狖攀椽而相追胡人¶
遥集扵上楹儼雅跽而相對神僊諤諤扵棟間玉女窺¶
忩而下視圗畫天地品類羣生雜物竒怪山神海靈寫¶
載其狀託之丹青千變萬化事各繆形随色象類曲得¶
其情上紀開闢邃古之初五龍比翼人皇九頭伏羲鱗¶
身女媧蛇軀洪荒樸略厥狀睢盱漸䑓臨池層曲九城¶
屹然特立的爾殊形髙經華葢仰看天庭飛陛掲孽縁¶
雲上征中坐垂景俯視流星千門相似萬户如一巖突¶
<pb:KR3k0055_WYG_347-22b>¶
洞出逶迤詰屈周行數里仰不見日　魏何晏景福殿¶
賦曰立景福之祕殿備皇居之制度爾乃豐層覆之耽¶
耽建髙基之堂堂羅疏柱之汨越肅坻鄂之鏘鏘飛簷¶
翼以軒翥反宇䡾以髙驤逺而望之若摛朱霞而曜天¶
文近而察之若仰崇山而載垂雲爾乃開南端之豁達¶
張筍簴之輪豳華鐘杌其髙懸悍獸仡以儷陳爾其結¶
構則修梁彩制下褰上竒桁梧複疊勢合形離赩如蜿¶
虹赫如奔螭皎皎白間離離列錢晃光内照流景外烻¶
<pb:KR3k0055_WYG_347-23a>¶
金楹齊列玉舄承跋青瑣銀鋪是為閨闥温房承其東¶
序凉室處其西偏開建陽則朱炎𧰟啓金光則清風臻¶
清露瀼瀼渌水浩浩樹以嘉禾植以芳草悠悠元魚㿥¶
㿥白鳥爾乃文以朱緑飾以碧丹㸃以銀黄爍以琅玕¶
清風萃而成響朝日曜而増鮮　韋誕景福殿賦曰瞻¶
大厦之穹崇結層構而髙驤修棟廸以虹指飛甍竦而¶
鳯翔榱桷駢逼以星羅軒檻曼延而悠長伏應龍扵反¶
宇乗流蘇以飄揚扵是周覽升降流目評觀叢楹負極¶
<pb:KR3k0055_WYG_347-23b>¶
飛檻承&KR2013;桁梧綺錯楶梲鱗攅芙蓉側植藻井懸川望¶
舒凉室羲和温房元冬則煖炎夏則凉總寒暑扵區宇¶
制天地之隂陽又有外城金狄詭貎殊姿列於應門肅¶
有容威若乃離殿别館粲若列星安昌延休清宴永寜¶
羙百號之特居嘉休祥之令名歩雕輦以逍遥時容與¶
於蘭庭又有教坊講肆才士布列新詩變聲曲調殊别¶
吟清商之激哇發角徴與白雪音感靈以動物超世俗¶
以獨絶然後御龍舟兮翳翠葢呉姬櫂歌越女鼓枻詠¶
<pb:KR3k0055_WYG_347-24a>¶
採菱之清謳奏渌水之繁㑹　夏侯恵景福殿賦曰周¶
歩堂宇東西眷盼彩色光眀粲爛流延素壁暠瀁赫奕¶
倩練爾乃察其竒巧觀其㣲形嶔岑紆曲盤牙欹傾或¶
夭矯而雲起或詰曲而鐶縈衆木附枝以連注欒梧倚¶
亞而相經若乃仰觀綺忩周覧菱荷流彩的皪㣲秀發¶
華纎莖葳蕤順風揚波含光内燿婀嫋紛葩曽櫨外周¶
榱桷内附或因勢以連接或邪詭以盤構扵是乎飛閣¶
連延馳道四周髙樓承雲列觀若浮挹朝露之華精潄¶
<pb:KR3k0055_WYG_347-24b>¶
醴泉之清流　宋孝武華林清暑殿賦曰若夫瑶榭未¶
清瓊室流炎薫風夕烈熾景晨嚴髙巒廢駕逰衢輟驂¶
思延寒扵夏堂豈徒聞扵遺籍伊凉燠之可變粤在今¶
之猶昔宻眄林梁側眺池籞起北阜而置懸湖㳂西原¶
而殿清暑編茅樹基採椽成宇轉流環堂浮清浹室闢¶
西櫺而鍳斜月髙東軒而望初日粤乃炎精待戒青祗¶
將畢濯禊在辰風光眀宻婉祥鱗扵石沼儀瑞羽扵林¶
術浮觴無届展樂有時惟歡洽矣含歌受辭歌曰山懐¶
<pb:KR3k0055_WYG_347-25a>¶
風兮谷吐泉清潭邃兮逺氣宣符深情兮應遥心促千¶
里兮測雲天　劉義恭華林清暑殿賦曰構禦暑之清¶
殿傍側景之西岑列喬梧以蔽日樹長楊以結隂醴泉¶
湧扵椒室迅波經扵蘭庭叢芳芝以争馥合百草以競¶
馨飾丹壤以和璧加疏楯以連城至扵朱眀在運欝夕¶
囂晨寒堂凉結清觀風臻覧茲宇之靈緯啓聖情以寤¶
神豈宣曲之妄擬焉甘泉之足陳　何尚之華林清暑¶
殿賦曰逞綿亘之虹梁列雕刻之華榱網户翠錢青軒¶
<pb:KR3k0055_WYG_347-25b>¶
丹墀若乃奥室曲房深沈𡨕宻始知易循終焉難悉動¶
㣲物而風生踐椒塗而芳溢觸遇成宴暫逰纍日却倚¶
危石前臨濬谷終始蕭森激清引濁湧泉灌扵階戺逺¶
風生扵楹曲暑雖𣪞而不炎氣方清而含育哀鵠唳暮¶
悲猿啼曉靈芝被崖僊華覆沼　増唐李白眀堂賦曰¶
勢拔五嶽形張四維軋地軸以盤根摩天倪而創規樓¶
䑓崛岉以奔附城闕嶔崟而蔽虧珍樹翠草含華揚㽔¶
目瑶井之熒熒拖玉繩之離離㨖華葢以儻漭仰太㣲¶
<pb:KR3k0055_WYG_347-26a>¶
之參差擁以禁扃横以武庫獻房心以開鑿瞻少陽而¶
舉措採𣪞制酌夏歩雜以代室重屋之名括以辰次火¶
木之數壯不及奢麗不及素層簷屼其霞矯廣厦欝以¶
雲布掩日道遏風路陽烏轉影而翻飛大鵬横霄而側¶
度近則萬木森下千宫對出熠乎碧光之堂炅乎瓊華¶
之室錦爛霞駮星錯波沏颯蕭寥以颼飀窅隂欝以&KR0808;¶
宻含佳氣之青蔥吐祥烟之欝嵂九室窈窕五闈聫綿¶
飛楹磊砢走栱夤縁雲楣立岌以横綺綵桷攅巒而仰¶
<pb:KR3k0055_WYG_347-26b>¶
天皓璧晝朗朱甍晴鮮頳欄各落偃蹇霄漢翠楹廻合¶
蟬聫汗漫㳫蒼穹之絶垠跨皇居之太半逺而望之赫¶
煌煌以輝輝忽天旋而雲昏廹而察之粲炳煥以照爛¶
倐山訛而晷換跨蓬壺之海樓吞岱宗之日觀猛虎失¶
道潜虬蟠梯徑通天而直上俯長河而復低玉女攀星¶
於網户金娥納月扵璇題藻井綵錯以舒蓬天忩赩翼¶
而銜霓　李華含元殿賦曰丕赫哉如俯如跂若㑹若¶
離森修邃以窅徼怳嶪騀而巖巍謂衝飈激海兮漩&KR1343;¶
<pb:KR3k0055_WYG_347-27a>¶
淪以無底奔雷觸山兮掉巚㟧而傾㩻石鮫拖首扵堂¶
廡狀出雲而撑鬐嵩髙之制靈邱上盤隣斗極之光曜¶
邇天漢之波瀾宻鑿枘之吞吐吸山藂而水攅建升龍¶
之大斾邈不至扵階端峥嶸孱顔下視南山炤燭無間¶
七耀廻環㰹欱赫以突兀攄閎𢎞以蕭摋捧帝座扵三¶
辰衝天街扵九達進而仰之騫龍首而張鳯翼退而瞻¶
之岌樹顛而崪雲末嶷兮峨峨巨鼇載仙山而出滄波¶
劃兮煌煌燭龍拆穹穴而臨北方排層城而廓帝居豁¶
<pb:KR3k0055_WYG_347-27b>¶
閶闔而面蒼蒼左翔鸞而右棲鳯翹兩閣而為翼環阿¶
閣以周墀象龍行之曲直夾雙壺之鴻洞啓重閨之呀¶
赩趨堂塗而未半望宸居而累息惟上帝之欽眀爰聴¶
政而崇徳去雕璣與金玉絀漢京之文飾熾丹艧扵崚¶
嶒抗重霄而競色若乃紫㣲晨曀彤墀夜眀雲薄萬栱¶
風交四榮冬止其陽則釋裘而燠夏休其奥則捐絺以¶
清旂獵風而振響葉墜露而成聲懸櫨駢湊竦柱奔列¶
複檻層綴髙忩景爇黭日翳而罘連曤天開而中絶形¶
<pb:KR3k0055_WYG_347-28a>¶
持神而欲離足慺歩而將跌貯昭訓之崇崇瞵光範之¶
掲掲　樊鑄明光殿粉壁賦曰煥北極而開瓊室激南¶
風而生玉塵月桂低檐失蟾暉扵五夜御栁垂砌惹絮¶
色扵三春達上下而眀眀通晝夜之杲杲日昃之後慰¶
天勤而暝遲夙興之時副聖恩而曙早信可大而可乆¶
實永堅而永好懿夫榮雖待畫飾不至驕挺嶪岌以莫¶
變洞閎華而自昭可使楚客具瞻羞持練而稱獻荆人¶
仰止恥懐寳而來朝豈止光動玉户氣射金屋秋露懐¶
<pb:KR3k0055_WYG_347-28b>¶
慙冬霜自伏蛾眉夜侍意瑶䑓之已升玉顔曉臨若瑞¶
雲之相逐而已哉　宋劉攽鴻慶宫三聖殿賦曰絜百¶
圍而置楹兮度千仞以架棟擇一木扵萬章兮顧餘羡¶
者猶衆般倕&KR1725;人之儔獻巧而林林兮莫不心兢而賈¶
用亘長廊其如城兮闢重門其似洞欒拱粲其如星兮¶
侏儒屹其承重闔隂房之宻静兮雖六月其必寒闢陽¶
榮之敞麗兮葢中夜而已旦陟廣除而徑上兮毎百尺¶
而一級歴青珉之瑩滑兮曽不得而側立顧風雨之在¶
<pb:KR3k0055_WYG_347-29a>¶
下兮足以避夫燥溼良非人之力所為兮宜鬼神之攸¶
集　眀李若琳三殿鼎新賦曰宸居端拱穆然深思爰¶
似爰續爰度爰蓍順四序以向方拓兩儀而宏規掲八¶
表以提綱凖九垓而布維粲星分扵箕宿映黄道之赫¶
曦魁竒&KR1976;&KR2110;斷名材扵地脉晶熒磊磈&KR1263;竒石扵厜㕒¶
輦載旁午舟運充斥紛河輸而海㑹肆丘藴而嶽積雷¶
動雲興紜紜絡繹乃羲和吿良營繕計畫匠人運斤圬¶
人削墨精論巧思殫時力作蟻聚蜂萃砯砯磕磕巋壯¶
<pb:KR3k0055_WYG_347-29b>¶
麗扵崇朝覩崔峗扵信宿其正殿則皇極之尊嚴是萬¶
國所朝宗而一人所臨軒也屹中天以欝起抗浮雲而¶
上征激日景以納光耀丹碧扵紫清含靈曜以欲翔望¶
北辰而髙興其中曰中極桁梧綺錯欒櫨横施懸綵虬¶
於修梁躍蒼龍而觺觺瓌譎屈竒澔澔陸離或先勞以¶
乍息或居安而慮危其後曰建極詰曲兮邃宇奥突兮¶
祕室暑不溢燥寒不加栗璧璫星明華欀玉瑟木化螭以¶
紛挐櫺棲雲而成矞或退思以恭黙或召論乎丞弼莫不¶
<pb:KR3k0055_WYG_347-30a>¶
肅肅彧彧亭亭翼翼甫車以文昭武成之崱屴廓以左闕¶
右闕之博敞簉天闗以益崇耀祥光而熿熿空彩映罘¶
罳之玲瓏日華射旋題以激盪神□□扵顧盻睫周流¶
而矘□扵時萬象維新三光以爽麗丹霞扵碧霄&KR0262;紫¶
烟扵蒼莽¶
増序唐王勃乾元殿頌序曰宸規相宅考周舊扵靈都¶
睿覧思和獲秦餘扵正殿羣臣列陛奏蕭相之遺模天¶
子臨軒採荀卿之故事炎洲八桂簉仙栱扵林衡層畎¶
<pb:KR3k0055_WYG_347-30b>¶
五松委靈材扵梓匠衢宫記範萬機抗九五之尊海孽¶
移琛千欒省十家之費飛亷卷藹徹烟極而浮甍屏翳¶
收津劃星墟而置&KR0527;瑶階百雉光懸寳露之壇瓊壁萬¶
尋影綷崇霞之閣拖虹梁而四注星漢虧扵上榮叠雲¶
棟而三休寒暑隔扵中霤雕楣鶴企㳫勢分規繡桷虬¶
奔殊形别起圎璫布藻罄羽璧扵狼泉方鏡披蓮孕化¶
璣扵蜃浦芝樓對幄重𫝊五日之風芸閣列錢彩鍜三¶
旬之霧文疏罩迴隂兔息肩扵綺寮翠幌籠霄陽烏鎩¶
<pb:KR3k0055_WYG_347-31a>¶
翼扵珠網豐隆按節下複撩而司階列缺施鞭代叢楹¶
而假道温房停幸煦芳景扵佳辰凉室乗閑凛徂飈扵¶
火序金鋪夕照若帝圃之輝瓊英寳綴晨懸類阿房之¶
聚銀燭¶
増頌唐王勃乾元殿頌曰望雲裁構籠霄建宇方鏡星¶
離圎璫月聚梓匠傾思林衡授矩畫栱棲烟文軒架雨¶
芝房叠翠桂廡流丹霞張萬户霧葺千欒重扃駐燠洞¶
牖棲寒神加有叙貺入無端¶
<pb:KR3k0055_WYG_347-31b>¶
原銘後漢李尤徳陽殿銘曰皇穹垂象以示帝王紫㣲¶
之則𢎞誕爾光大漢體天承以徳陽崇𢎞髙麗苞受萬¶
方内宗朝貢外示遐荒　陳徐陵太極殿銘曰夫紫葢¶
黄旗揚都之王氣長乆虎踞龍蟠金陵之地體貞固天¶
居爽塏大寢尊嚴髙應端門仰模營室歸扵有徳譬彼¶
河圗𫝊我休眀義同商鼎太極殿者法氐象亢王者之¶
位以尊左平右墄天子之堂為貴往朝煨燼多歴年所¶
世道隆平宜其休復監軍鄒子度啓稱即日忽有一大¶
<pb:KR3k0055_WYG_347-32a>¶
梓柱從流來泊在後諸岸嵯峨容與若漢水之僊槎揺¶
漾波濤似新亭之龍刹孤拔靈山允彰天貺昔梁氏承¶
聖將圗繕修東虜窺江西胡犯蹕定之方中亟興師旅¶
揆之以日輒有災故是知秦人所止實漢祖而為宫呉¶
都佳氣乃元皇而斯宅千櫨赫奕萬栱峻層植緑芰而¶
動㣲風舒丹蓮而制流火甘泉逺望觀正殿之峥嶸函¶
谷遥看羙皇后之佳麗信可以齊三光而示宇宙㑹萬¶
國而朝諸侯爰命㣲臣乃為銘曰雍畤相望參差未央¶
<pb:KR3k0055_WYG_347-32b>¶
偃師迴顧崔嵬徳陽髙捫太乙正睹瑶光峩峩靈柱赫¶
赫流樟羙矣宫室佳哉令日御扆垂旒當朝靖蹕樂偹¶
韶夏禮兼文質帝旅無諠王旗斯謐肅肅卿士邕邕承¶
弼漢座雕屏周人檻櫺城隅有勒殿省皆銘况復皇寢¶
宜昭國經方流典訓永樹天庭　沈炯太極殿銘曰臣¶
聞在天成象紫宫所以昭著在地成形赤縣居其區宇¶
太極殿者資兩儀之意焉大壯顯其全模土圭測其正¶
影周曰路寢漢稱前殿雖名號參差其實一也主上未¶
<pb:KR3k0055_WYG_347-33a>¶
眀求衣日旰&KR0111;食堕樂壊禮造次留神漢陛秦除莫不¶
葺復而此殿興造累嵗未成外遘戎機内憂民力劬勞¶
深慮荏苒移時至陳永定六合既清五體稍備雕楹玉¶
舄華榱璧璫揆之有日而猶缺一柱楩楠豫章地淪外¶
㓂楚材晉用非復我求既而新亭前江有流查甚壯盤¶
根錯節枝葉蔥蒨津人以聞正堪時用扵是將作受詔¶
冬官奉職百工並作屢降乗輿匠石磨礱必經天㫖儉¶
而不固泰而不奢億兆填填而樂成也曽未數旬焕然¶
<pb:KR3k0055_WYG_347-33b>¶
雲構昔晉朝繕造文杏有闕梅梁瑞至畫以標花自是¶
迄今又獲神物即樟樹焉殿之某間即某柱是也銘曰¶
軒轅狹堂夏后卑宫文來質往蹇産彌崇體制八都開¶
茲萬户灼爍雄梁徘徊大廡璧月宵懸卿雲晝聚豈伊¶
闓陽飛來應柱嘉辰令月新寢告成青槐赤棘郎將思¶
兵翠被負扆百辟公卿鐘鼓八佾簫韶九成庸臣再拜¶
天子萬齡¶
増記眀宣宗廣寒殿記曰萬嵗山在宫城西北隅皆竒¶
<pb:KR3k0055_WYG_347-34a>¶
石積疊以成左右二道宛轉而上飛樓複閣廣亭危榭¶
東西拱向最髙者為廣寒軼雲霞納日月天下之偉觀¶
莫加扵此矣¶
原表梁王筠上太極殿表曰四海為家義存威重萬國¶
來朝事惟壯觀憲北辰之居所正南靣之尊貴繡栭鏤¶
檻延曜光輝虬柱虹梁杳𡨕雲霧非許鄴之敢倫豈雍¶
豫之能擬且工徒樂業庶民自競一勞永逸不日而成¶
信可以宴饗百神朝覲羣后者矣臣過荷寵榮禄秩優¶
<pb:KR3k0055_WYG_347-34b>¶
潤謹率丹欵上夫一千不足㣲申鳬躍伏深慙悚　増¶
宋李劉賀皇帝御殿表曰祕殿鼎新昭鴻名而日掲宸¶
居離麗肅龍衛以天臨風來南面之薫星拱北辰之所¶
恭惟陛下體元居正圗大宅中福庶民以是訓之彛寜¶
萬國以惟和之政盡力致孝既卑夏禹之宫修政禳災¶
復考宣王之室棟取諸壯蔀轉而豐鸞聲既便扵觀旂¶
鶴駕仍通扵問寢誕敷文徳聿觀舞羽扵兩階載纘武¶
功式燕躋堂之萬夀¶
<pb:KR3k0055_WYG_347-35a>¶
増文元徐世隆廣寒殿上梁文曰析木星躔臨士馬雄¶
强之地瓊華仙島營帝王逰豫之宫葢因前代規模便¶
有内都氣象逮至干戈之載戢始令棟宇之量修壯未¶
央而襲秦風鄙蕭相重威之設葺九成而捐隋制慕唐¶
王去泰之心即廣寒之廢基應清暑之故事敬涓榖旦¶
爰舉柏梁敢陳工誦之言庸代子來之詠　虞集東宫¶
正殿上梁文曰玉册金文既正重離之位桂宫蘭殿載¶
新洊震之居葢將别冡嫡以繋人心所以敞儲闈而貳¶
<pb:KR3k0055_WYG_347-35b>¶
宸極扵是少府獻圗冬官督役僱僦盡出内帑經費不¶
煩大農萃楩柟豫章之材罄般輸梓匠之技規模素定¶
斤築隆施繡桷華榱拱星辰扵閶闔飛橋複道接雲氣¶
扵蓬萊¶
　　宫殿制造¶
原層構　瑰材　増大修　大營　大治　大起(通鑑/書法)¶
(曰作宫必書重民力也是故魏書大營宋書大修齊書/大治皆罪之也惟眀帝大起北宫繼書罷之為羙辭)¶
　原崇制規　遵王度　増藻亷訴　由余笑(詞林海/錯曰漢)¶
<pb:KR3k0055_WYG_347-36a>¶
(武帝宴羣臣扵未央殿見梁上一老翁放杖稽首而不/言東方𦍤曰此水木之精名曰藻亷夏巢幽林冬潜深)¶
(河陛下日造宫室斬伐其居故來訴耳襲大唐新語曰/張元素諫修洛陽宫疏曰役瘡痍之人  亡隋之弊願)¶
(陛下思之無/為由余所笑)　原晝參中景　夜考極星　萬載不傾¶
　一勞永逸　時維農隙　民自子來　增有司按圗¶
　後宫付式(宋史曰建隆三年令有司繪洛陽宫殿按/圗修之命韓重贇董其役  遼史曰聖宗)¶
(仁徳皇后蕭氏嘗以草莛為殿式宻付有/司令造清風天祥八方三殿既成益寵異)　取材廢第¶
　市木藍田(㑹要曰貞觀二十一年公卿上言請修廢/太和宫厥地清凉可以清暑詔從之遣將)¶
(作大匠閻立徳扵壊順陽王第取材瓦以建之包山為/苑自栽木至設幄九日畢工因改為翠㣲宫  唐書曰)¶
<pb:KR3k0055_WYG_347-36b>¶
(太宗謂侍臣曰朕頃覧劉聰傳聰將為劉后起䳨儀殿/廷尉陳光達諌聰大怒命斬之劉后手疏啓請甚切聰)¶
(怒觧而甚愧之人之讀書欲廣聞見然非知之難也朕/近扵藍田市木將别為一殿取制兩儀仍搆重閣其木)¶
(已具逺想聰/事斯作遂止)　扼吭奪食　勞民費財(元史陳祖仁傳/曰帝欲修上都)¶
(宫殿工役大興祖仁上疏曰今四海未靖倉庫告虚乃/欲驅疲民以供大役廢耕耨而荒田畝何異扼其吭而)¶
(奪其食以速其斃乎作又列傳曰㑹次三皇后殂命工/部撤行殿車帳皆新  之貟外郎䇿丹未即興工省臣)¶
(責問之䇿丹入對曰皇后行殿車帷尚新若改作之恐/勞民費財必欲捨舊更新則大眀殿乃自世祖所御列)¶
(聖嗣位豈皆改/作乎帝大悦)　原周室百堵並作　漢宫千門洞開¶
　將侔大壯之象　必考定星之期　雖欲克壯宸居¶
<pb:KR3k0055_WYG_347-37a>¶
　亦可式遵時制¶
　　宫殿奢¶
増飄沙　握土(愽物志曰夏桀之時為長夜宫扵深谷/之中三旬不出聴政其後大風飄沙一)¶
(夕填此宫谷石魏春秋曰黄初元年文帝愈崇宫殿雕/飾觀閣取白  英及紫石英五色大石扵太行榖城之)¶
(山扵時百役繁興帝躬自握土/率羣臣三公以下莫不展力)　漆瓦　花鑷(後趙録/曰石季)¶
(龍遷都鄴太武殿東西宫皆漆瓦金璫銀楹金柱珠簾/玉壁窮極伎巧  西京雜記曰徳陽殿上設九金龍皆)¶
(銜九子金鈴五色流蘇𢃄以緑紋紫綬金銀花鑷毎/好風日幡旐光影照耀一殿鈴鑷之聲驚動左右)¶
原詭漢制　跨周法(漢詭制建章/宫千門萬户)　増窮伎巧　極華¶
<pb:KR3k0055_WYG_347-37b>¶
麗(呉志曰後主起新宫扵太初之東制度尤廣又大開/苑囿起土山作樓觀加飾珠玉製以竒名又開城北)¶
(渠引後湖水激流入宫内廵遶堂殿窮極伎巧功費萬/計  金史曰海陵營南京宫殿一殿之費以億萬計成)¶
(而復毁務/極華麗)　麝塗壁　湯為泥(綱目曰齊永元二年大/起芳樂玉夀等殿以麝)¶
(塗壁刻畫裝飾窮極綺麗作又曰齊主盛修宫/苑窮極壯麗夜則然火照  寒則以湯為泥)　原丹¶
楹刻桷　峻宇雕牆(𫝊魯莊公丹楹刻桷御孫諌/曰侈惡之大也  大禹誡)　後¶
無以加　人為則苦(漢書蕭何修未央宫上怒其壯麗/何曰天子以四海為家非壯麗何)¶
(以重威且無令後世有以加也人史記由余謂秦/穆公曰使鬼為之則勞神矣使  為之則苦矣)　夏¶
桀瑶䑓　𣪞紂瓊室　秦始阿房　漢武建章　土無¶
<pb:KR3k0055_WYG_347-38a>¶
舊質　木失本形　木衣綈錦　土被朱紫(文/選)　為之¶
者勞　居之者逸　増鑿池築山　疏巖剔藪(通鑑曰/唐太宗)¶
(修洛陽宫將作大匠竇璡鑿池築山雕飾華靡上怒遽/命毁之免璡官  房琯傳曰𤣥宗數廵幸廣温泉為華)¶
(清宫詔琯經度驪山䟽/巖剔藪以為天下㳺觀)　銅溝玉鑑　雕櫳綺忩(梁任/昉述)¶
(異記曰吳王夫差别立春霄宫為長夜之飲又扵宫中/作海靈館娃閣銅溝玉鑑室之楹檻珠玉飾之  西元)¶
(集曰承光殿前循東水滸半里崇闢廣砌中一殿碧瓦/穹窿如葢天貫以黄金雙龍頂纓絡懸綴雕櫳綺忩朱)¶
(楹玉檻八面旋/匝曰崇智殿)　原極棟宇之規　陋百王之制　増¶
函藍田之璧　飾洞光之珠(函璧見前&KR0291;載所引漢書/  仙傳曰燕昭王得洞光)¶
<pb:KR3k0055_WYG_347-38b>¶
(之珠以飾宫王母三/降其地名曰洞宫)　原雖表萬乗之尊　恐勞兆人¶
之力¶
　　宫殿儉¶
原夏禹　闔閭(卑宫室壇/室不崇)　無觀　不陋(晉文無觀䑓/榭  儉而不)¶
(陋/)　増樸桷　素題(綱目發眀曰昔唐堯居帝位茅/茨不剪樸桷不斲素題不枅)¶
緝蒲　編竹(春秋注曰公子圍在㑹特緝蒲為王殿屋/屏蔽以自殊異  王弇洲四部稿曰晉南)¶
(渡都建康朝宴所臨止東西二堂/宫門之外編竹以為儲胥而已)　誓草　葺茅(草木/子曰)¶
(元世祖思創業艱難植青草扵大内丹墀之前謂之誓/儉草  㑹要曰南風門東殿名暉和殿正殿瓦覆餘皆)¶
<pb:KR3k0055_WYG_347-39a>¶
(葺之以茅意在/清潔務從儉約)　原茅不翦　木無雕(堯茅茨不翦土/階三尺  木無)¶
(雕鎪足以/避燥濕)　増崇聖徳　敦淳化(吾學編曰吳九年中/書省議親王宫飾彩)¶
(上曰惟儉養徳惟侈蕩心茅茨卑宫堯禹以崇聖徳阿/房西苑秦隋以失人心諸子方及冠年去朕左右豈可)¶
(使羙麗蕩其心志采宋史曰張觀嘗因奏事白上曰陛/下務敦淳化殿宇  飾皆撤去之惟尚樸素天下幸甚)¶
(願器用亦從/純儉上善之)　行節儉　戒虛華(大訓記曰上以大内/宫殿新成制度不侈)¶
(甚善因謂侍臣曰人主嗜好所繫甚重躬行節儉足以/養性崇尚侈靡必至喪徳故凡有興作必度量再三不)¶
(得已而後為之為之未嘗過度必金史世宗紀曰世宗/謂宰臣曰宫殿制度茍務華飾  不堅固今仁政殿遼)¶
(時所建全無華飾但見他處嵗嵗修完惟此/殿如舊以此見虚華無實者不能經久也)　原匪雕¶
<pb:KR3k0055_WYG_347-39b>¶
匪刻　去泰去甚　既未折中　是為偪下　増但取¶
完固　務從簡約(從信録曰上與羣臣定議以明年吳/元年立宗廟社稷建宫𨶔其營繕者)¶
(以宫室圖進上見其有雕飾竒麗者皆命去之謂中書/省臣曰珠玉非寳節儉是寳宫室但取完固而已何必)¶
(極雕巧以殫天下之力也部玉海曰紹興五年命帥漕/臣繕治行宫修城壁及省  百司倉庫具圖來上務從)¶
(簡/約)　書囊作帷　葦簾縁布(東方朔傳曰文帝集書囊/作殿帷  涑水記聞曰太)¶
(祖性節儉寝殿/設布縁葦簾)　制僅六架　裁為百楹(玉海曰紹興/十二年作崇)¶
(政垂拱二殿修廣僅如大郡之設㕔淳熈再修亦循其/舊殿門止三間六架  又曰紹興元年命内臣楊公弼)¶
(與徐康國剙行宫務簡/約去華飾裁為百楹)　積司農之緡　省後宫之費¶
<pb:KR3k0055_WYG_347-40a>¶
(韋𢎞機傳曰髙宗常言兩京我東西宅然因隋宫室日/仆不全將更作奈財用何𢎞機言臣任司農十年省常)¶
(費三十萬緡以治宫室可不勞而成帝大恱恐金史曰/世宗謂祕書監伊喇子敬等曰朕於宫室惟  過度其)¶
(或興修即省宫人嵗費以/充之今亦不復營建矣)　原雖儉徳而則然　在儀¶
形而未可¶
　　宫殿落成一¶
原禮記曰廟成則釁之路寢成則考之而不釁(注宗廟/初成以)¶
(牲血塗釁之尊神明之居也/考之者謂設盛饌以樂之)　増綱目發眀曰宫殿書¶
成費也¶
<pb:KR3k0055_WYG_347-40b>¶
　　宫殿落成二¶
原左傳曰魯昭公七年楚子成章華之䑓願與諸侯落¶
之(注宫室始成/祭之為落)¶
　　宫殿落成三¶
増㑹宴　受朝(元太宗本紀曰八年春正月諸王各治/具來㑹宴萬安宫落成  又世祖本紀)¶
(曰十一年春正月宫𨶔告成帝始/御正殿受皇太子諸王百官朝賀)　製文　擬額(從信/録曰)¶
(嘉靖十年無逸殿豳風亭成書周書無逸篇御製文記/之  國朝典彚曰嘉靖十四年秋乾清宫左右小殿成)¶
(命夏言擬額言擬左曰端凝右曰懋勤上/悅曰卿所擬端冕凝旒懋學勤政義甚善)　殿上神光¶
<pb:KR3k0055_WYG_347-41a>¶
　壁間俊氣(過庭録曰宣和間景靈宫落成御製有詩/用萊字韻應制者牽強不叶獨鄭逹甫所)¶
(作云殿上神光瞻舜禹壁間/俊氣識伊萊為絶冠諸臣矣)　營搆有成　料量不失¶
(世宗實録曰正徳十六年乾清宫成世宗自文華殿入/居之御史鄭本公上疏曰乾清宫八年營搆一旦落成)¶
(陛下踐阼之初適與期㑹居安之日正思危之時也上/嘉納之  世廟識餘録曰三殿規制自宣徳間再建後)¶
(諸將作皆莫省其舊而匠官徐果/能以意料量比落成竟不失尺寸)¶
　　宫殿焚燒¶
増鴟吻　虬尾(墨客揮犀曰今自有唐以來寺觀舊殿/宇尚有為飛魚形尾指上者不知何時)¶
(易名為鴟吻然狀亦不類魚尾即唐㑹要曰漢柏梁殿/災或曰海中有虬尾似鴟激浪  降雨當作此像於殿)¶
<pb:KR3k0055_WYG_347-41b>¶
(堂上以/厭火)　原呉宫焚　司鐸火(吳宫火焚燕巢鐸左傳/云魯司鐸火司  宫名)¶
　増畏天威　重民勞(宋史云玉清昭應宫災章獻太/后泣對大臣曰先帝竭力成此)¶
(宫一夕延燎幾盡惟一二小殿存耳給事中范雍抗言/曰不若悉燔之也先朝以此竭天下之力遽為灰燼非)¶
(出人意如因其所存葺之則民不堪命非所以畏天戒/也  從信録注曰奉天華盖謹身三殿自永樂辛丑灾)¶
(歴洪熙宣徳垂二紀方修建仁宣二祖/恭儉之徳敬天戒重民勞之意至矣)　牽上衣　引¶
帝裾(晉書曰愍懐太子少便聪慧武帝甚愛之六七嵗/時宫中嘗夜失火武帝登棲望之太子牽上衣裾)¶
(使入闇中上問其故太子對曰暮夜倉卒宜備非常不/宜親近火光令照見人主  金史曰熙宗與近侍飲酒)¶
(㑹夜稽古殿火上欲往視都/檢㸃希卜蘇引帝裾止之)　勘火踪　圗火勢(蓼花/洲閒)¶
<pb:KR3k0055_WYG_347-42a>¶
(録曰大中祥符八年榮王宫火起延燒東宫六位又燒/左藏庫香聞十餘里三館圗籍一時煨燼俱盡詔諸王)¶
(與中使勘遺火之踪所通鑑曰仁宗明道元年大内火/延燒八殿有司究火  起多引宫人時促開封府具獄)¶
(程琳命工圖火所經處辨其誣伏者/且言此殆天災不可以罪人遂罷獄)　焚寳玩　燔金¶
石(草木子曰至正十一年京師清寜殿灾焚寳玩萬計/由宦者熏鼠故也  通鑑曰晉永和元年太武暉華)¶
(殿灾及諸門觀閣蕩/然無餘金石皆盡)　原柏梁既災　靈光獨存(東京/賦柏)¶
(梁既災越巫陳方建章是經/用厭火祥  靈光巋然獨存)　濡帷以䝉　傷人則止¶
(易濟濡帷幕欝攸從之䝉葺公屋注/以濡物䝉屋  財可為也季桓子)　増火延三月¶
香聞百里(史記曰項羽屠咸陽焚其宫室三月火不滅/  元史列傳曰西戎大國也地方八千里勝)¶
<pb:KR3k0055_WYG_347-42b>¶
(兵數千萬郭侃兵至屠西城又破其東城東/城殿宇皆搆以沈檀木舉火焚之香聞百里)　匿草後¶
還　舉簾乃拜(通鑑曰大業十二年大業殿西院火帝/以為盗起驚走匿草間火定乃還  聞)¶
(見近録曰仁宗朝禁中夜火殿宇多灰燼上御昇平樓/垂簾呼班唱拜如常儀許公獨挺然而立上遣使問之)¶
(許公曰昨夕宫中灾今日未面天/顔臣不敢拜耳上令舉簾乃拜)　魚形禳火　熊兆¶
能火(墨客揮犀曰漢以宫室多灾術者言天上有魚尾/星宜為其形冠扵室以禳之  從信録曰京師西)¶
(直門有熊入城兵部郎中何孟春曰熊之為兆既當備/盗亦宜慎火既而禁中火乾清宫燬或問其故孟春曰)¶
(曽記宋紹興己酉永嘉災前數日有熊自南液至城下/州守髙世則曰熊于字能火郡中宜慎火燭果然燒官)¶
(民舍十七八余/憶此事而云耳)　自空中下　從帳内起(剪勝野聞曰/洪武十三年)¶
<pb:KR3k0055_WYG_347-43a>¶
　(五月四日雷震謹身殿帝親見火災自空中下乃再拜/曰上帝赦臣臣赦天下葢帝時刑戮過厲故云  野獲)¶
　(編曰萬夀宫者文皇帝舊宫也世宗初名永夀宫四十/年冬夜火大作凡乗輿一切服御及先朝異寳悉付一)¶
　(炬相傳上是夕被酒與宫姬尚美/人扵貂帳下試小烟火延灼遂熾)　荆棘滿地　煙火¶
　一棚(從信録曰正統十四年南京殿宇一火而盡是夜/大雨眀日殿基上生荆棘二尺髙始下詔赦  武)¶
　(宗實錄曰正徳九年乾清宫火上自即位以來毎嵗張/燈為樂及是寜王别為竒巧以獻令所遣人入宫懸挂)¶
　(皆附著柱壁上復扵宫庭中依簷設氊氁貯火藥其中/偶勿戒延燒宫殿俱盡上猶往豹房省視顧光燄燭天)¶
　(戲謂左右曰是好/一棚大煙火也)　觧欝結之氣　報䖍恭之徳(從信/録曰)¶
　(萬厯三十九年怡神殿災閣臣葉向髙奏云連年天旱/陽氣燥烈故蒸而為火且火神名欝攸欝結之氣亦能)¶
<pb:KR3k0055_WYG_347-43b>¶
　(致火若不急行寛觧恐其災不徒在扵空宫而且及扵/宗社矣  魏志曰青龍中崇華殿災髙堂隆曰清埽所)¶
　(災之處不敢扵此有所立作萐蒲嘉/禾必生此地以報陛下䖍恭之徳)¶
　¶
　¶
　¶
　¶
　¶
御定淵鑑類函卷三百四十二¶
