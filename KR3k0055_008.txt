# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:31.285269
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三
<pb:KR3k0055_WYG_008-1a>¶
　欽定四庫全書¶
御定淵鑑𩔖函卷三¶
　　天部三(月附/)¶
　　　月一(災蝕/)¶
　原釋名曰月闕也滿則闕也晦灰也月死為灰月光盡¶
　似之也朔蘇也月死復蘇生也弦月半之名也其形一¶
　旁曲一旁直若張弓弦也望月滿之名也日月遥相望¶
　者也　增又曰朔月初之名也　易曰坎為月　書曰¶
<pb:KR3k0055_WYG_008-1b>¶
　月經于箕則多風離于畢則多雨　又曰哉生明(哉始/也始)¶
　(生明月/三日也)又曰哉生魄(魄生明死十/五日之夜)又曰星有好風星有¶
　好雨月之從星則以風雨　詩曰月離于畢俾滂沱矣¶
　　又曰如月之恒　原禮記曰月者三日成魄三月而¶
　成時是以有三讓　增又曰大明生於東月生於西此¶
　陰陽之分夫婦之位也　又曰秋分之日祀夕月於西¶
　郊　又曰祭日於壇祭月於坎以别幽明以制上下¶
　又曰太陰之精上為月月者天地之陰金之精也　原¶
<pb:KR3k0055_WYG_008-2a>¶
廣雅曰夜光謂之月　增説文云朏月未成明也魄月¶
始生魄然也(承大月月生二日謂之魄承小/月月生三日謂之朏朏音斐)　原京房¶
易飛候曰正月有偃月必有嘉王　增京房易傳云晦¶
而月見西方謂之朓(音/挑)則侯王其舒　原易乾鑿度曰¶
月三日成魄八日成光蟾蜍體就穴鼻始明(穴決也決/鼻兔也)¶
　尚書大傳曰朔而月見東方謂之朒亦謂之側匿(朒/縮)¶
(遲貌側匿猶縮/懦也亦遲貌)　增尚書考靈曜曰月合地統　原春¶
秋孔演圖曰仁義之道日月循緯　增又曰蟾蜍月精¶
<pb:KR3k0055_WYG_008-2b>¶
也　又曰月之為言闕也兩設以蟾蜍與兔者陰陽雙¶
居明陽之制陰陰之倚陽　春秋感精符曰月者陰之¶
精地之理　又曰人主兄日姊月　原禮含文嘉曰君¶
致尊而制命則日月貞明　禮斗威儀曰政太平則月¶
圓而多輝政升平則月清而明　增又曰政頌平則赤¶
明政和平則黑明政象平則白明　又曰君乗土而王¶
其政平則月圓而多暈　原五經通義曰月中有兔與¶
蟾蜍何兔陰也蟾蜍陽也而與兔並明陰係陽也　史¶
<pb:KR3k0055_WYG_008-3a>¶
記天官書曰月行中道安寧和平　增漢書曰月穆穆¶
以金波　又曰日月相推日舒月速當其同謂之合朔¶
以速及舒光盡體伏謂之晦　又云月立春春分行東¶
方青道曰東陸立夏夏至行南方赤道曰南陸立秋秋¶
分行西方白道曰西陸立冬冬至行北方黑道曰北陸¶
分則同道至則相過　晉書曰月行黃道内曰陰歴外¶
曰陽歴北為内南為外　原尸子曰使星司夜月司時¶
猶使雞司晨也　淮南子曰月天之使也積陰之寒氣¶
<pb:KR3k0055_WYG_008-3b>¶
大者為水水氣之精者為月　又曰月者陰之宗是以¶
月毁而魚腦減　又曰畫蘆灰而月暈闕(許慎注曰有/軍士相圍守)¶
(則月暈以蘆灰随暈環闕/其一面則月暈亦闕于上)又曰方諸見月則津而為水¶
(髙誘注曰方諸陰燧大蛤也熟摩拭令熱以向月/則水生銅盤受之下水數石也方名也諸珠也)又曰¶
月御曰望舒亦曰纎阿(樂彦曰纎阿山名有女子處其/巖月歴數度躍入其中遂為月)¶
(御/)　增又曰蛤蠏珠龜與月盛衰　又曰日不知夜月¶
不知晝日月為明而不能兼也　又曰月之光可以逺¶
望而不可以細書　又曰月中有物者山河影也其空¶
<pb:KR3k0055_WYG_008-4a>¶
處海影　原文子曰百星之明不如一月之光　增抱¶
朴子曰王生云月不圓望之圓者月初生既及虧之後¶
視之如三寸鏡稍轉大不當如破環漸漸滿也　又曰¶
俗士多云今月不及古月之朗　又曰月之精生水是¶
以月盛滿而潮濤大　又曰金華如丹其光上與日月¶
相連丹金為盛椀以承日月得神液如方諸　又曰黄¶
帝醫經有蝦蟇圖言月生始二日蝦蟇始生人亦不可¶
針灸其處　范子曰月水精内影　又曰月行疾二十¶
<pb:KR3k0055_WYG_008-4b>¶
九日三十日間一與日合取日之度為月節　又曰月¶
者尺也尺者紀度而成數也　原呂氏春秋曰月羣陰¶
之本月望則蛤蚌實羣陰盈月晦則蚌蛤虚羣陰揫夫¶
月形於天而羣陰化於淵　又曰月&KR0292;二十八宿　張¶
衡靈憲曰月者陰精之宗積而成獸象蟾兔　物理論¶
曰京房説月與星主陰也有形無光日照之乃有光如¶
以鏡照日而有影見　增又曰月水之精潮有大小月¶
有虧盈　原皇甫謐年厯曰月羣陰之宗光内日影以¶
<pb:KR3k0055_WYG_008-5a>¶
宵曜名曰夜光　舊厯説曰日猶火也月猶水也火則¶
施光水則含影故胐生于向日魄生於背日當日則光¶
盈近日則明滅　山海經曰大荒之中有方山日月所¶
自出也　增軍圖占候曰若月三珥者大臣有喜若月¶
冠而復暈者天下有喜　孫氏瑞應書曰君不假臣下¶
之權則月揚光　虞喜安天論曰俗傳月中仙人桂樹¶
今視其初生見仙人之足漸已成形桂樹後生焉　劉¶
向七略曰月初光見西方望已後光見東方皆日所照¶
<pb:KR3k0055_WYG_008-5b>¶
也　王充論衡曰月行一日一夜行二萬六千里與鳬¶
飛相𩔖　地説書曰月照四十五萬里　徐整長厯曰¶
月徑千里週圍三千里下於天七千里　李尋曰月百¶
里為品千里立表萬里連紀(品同也言百里内度數同/也千里則當立表度其景)¶
(萬里則測其本所/起紀其宿度也)又曰月有九行黑道二出黃道北赤¶
道二出黃道南白道二出黃道西青道二出黃道東天¶
有四表日有三道聖人知之可以延年益壽　東方朔¶
十洲記曰冬至後月養魄於廣寒宮　拾遺記云瀛洲¶
<pb:KR3k0055_WYG_008-6a>¶
有金巒之觀飾以衆寳懸火精為日刻黑玉為烏以水¶
晶為月削青瑶為蟾兔於地下為機棙以測昏明不虧¶
弦望　災蝕原易曰月盈則食　原禮曰婦順不脩陰¶
事不得謫見於天月為之食故月蝕則后素服而脩六¶
宮之職蕩天下之陰事　增淮南子曰麒麟鬭則日月¶
食　又曰月望日奪其光月十五日與日相望東西中¶
絶則月蝕奪光也　原楚辭曰夜光何徳死而又育厥¶
利維何顧兔在腹又曰何泛濫之浮雲歘擁蔽于日月¶
<pb:KR3k0055_WYG_008-6b>¶
思耿耿而願見然陰曀而不達　傅咸擬天問曰月中¶
何有玉兔擣藥興福降祉　文選曰月上軒而飛光¶
　　月二¶
增遁甲開山圖解曰女狄暮汲紐山下泉水中得月精¶
如雞子愛而含之不覺而吞遂有娠十四月生夏禹¶
宋書主癸之妃曰扶都見白氣貫月意感以乙日生湯¶
號天乙　原淮南子曰羿請不死之藥於西王母姮娥¶
竊之奔月宮姮娥羿妻也服藥得仙奔入月中為月精¶
<pb:KR3k0055_WYG_008-7a>¶
　張衡靈憲曰姮娥奔月是為蟾蜍　增洞㝠記曰漢¶
武帝於望鵠臺西起俯月臺臺下穿池廣千尺登臺以¶
眺月影入池中使宮人乗舟弄月因曰影娥池亦曰眺¶
蟾臺有遊月船觸月船　漢書曰漢元后母夢月入懐¶
而生元后揚雄元后誄曰太陰之精沙麓之靈作合於¶
漢配元生成　捜神記曰孫堅夫人呉氏孕而夢月入¶
懐既而生策及權在孕又夢日入其懐以告堅堅曰日¶
月者陰陽之精極貴之象吾子孫其興乎　世説曰會¶
<pb:KR3k0055_WYG_008-7b>¶
稽王道子齋中夜坐於時天月明浄都無纎翳歎以為¶
佳謝景重在坐答曰意謂乃不如微雲㸃綴王因戲謝¶
曰卿居心不浄乃復欲滓&KR0126;太清耶　南史梁元帝母¶
石氏為帝采女夢月墮懐中而孕　龍城録云開元六¶
年八月望夜明皇與申天師洪都客作術卧遊月宮見¶
一宮榜曰廣寒清虚之府下視王城嵳峩若萬頃琉璃¶
之田有素娥十餘人皆乗白鸞舞於廣庭桂樹之下音¶
樂清麗歸按其調作霓裳羽衣之曲　開元傳信記曰¶
<pb:KR3k0055_WYG_008-8a>¶
明皇嘗以手指上下按其腹髙力士曰豈聖體小不安¶
耶上曰吾昨夜夢遊月宮諸仙子娯以上清之樂其曲¶
凄楚動人吾回以玉笛尋得之慮忽遺忘故尋之耳力¶
士拜賀請奏并求其名上曰此曲名紫雲回遂載於樂¶
章刻石太常焉　逸史曰羅公逺為明皇擲杖化銀橋¶
至月宮　酉陽雜爼曰翟乾祜與弟子玩月江岸或問¶
此中何有翟曰可随吾指觀之弟子中兩人見月規半¶
天瓊樓金闕滿焉數息間不復見　宣室志曰長慶中¶
<pb:KR3k0055_WYG_008-8b>¶
有王先生者𢎞農晦之聞其術往謁焉留之宿乃八月¶
十二也先生召其女七娘謂之曰汝為吾刻紙狀今夕¶
之月置於室東之垣上有頃七娘以紙月施於垣上忽¶
月光洞然一室毫髪盡辨晦之驚歎不測　酉陽雜爼¶
曰周封云長慶中有人玩八月十五夜月光屬於林中¶
如匹布其人尋視之見一金背蝦蟇疑是月中者　宣¶
室志云太和中有周生者有道術次廣陵寺中時中秋¶
夜與客會月色方瑩有説明皇遊月宮事者生笑謂坐¶
<pb:KR3k0055_WYG_008-9a>¶
客曰我能挈月置之懐袂因命虚一室取筯數百條繩¶
而駕之曰我將梯取此月俄見天地曛晦因開室曰月¶
在某衣中因以手舉衣懐中取月寸許忽一室盡明寒¶
入膚骨　酉陽雜爼曰太和中有人遊嵩山見一道人¶
卧叢薄中因就問之笑曰君知月乃七寳合成乎月勢¶
如丸其影日爍其凸處常有八萬三千户修之我其一¶
也因以斤鑿示之　又曰月桂髙五百丈下有一人常¶
砍之樹創随合其人姓呉名剛西河人學道有過謫令¶
<pb:KR3k0055_WYG_008-9b>¶
伐樹　三水小牘曰趙知微有道術皇甫元真等師事¶
之咸通庚寅中秋自朔霖霪至望元真謂同門生曰堪¶
惜良宵而值苦雨知微忽命侍童曰可備酒果登天柱¶
峰玩月衆竊有不然者既出門長天朗浄皓月如晝捫¶
蘿援篠吟飲山嶺至寒蝉隐於逺岑方歸山舍既各就¶
榻而淒風飛雨宛然　遼史曰耶律徳希幼慧&KR0219;常牧¶
羊熟寢夢人持日月以食之已食月啗口方半為父所¶
觸而覺後為魏王　災蝕原鑑曰慶忌勇猛之將被要¶
<pb:KR3k0055_WYG_008-10a>¶
離謀殺以劍自刎感彗星襲月　説苑曰胡亥立日月¶
薄蝕熒惑襲月　增荆州占云月食后自提鼓階前把¶
槌撃鼓者三中良人諸御者宮人皆撃柝救之月已蝕¶
后乃入齋服縞素三日不從樂以應其祥此先王之所¶
以免天地之誅而解四境之患也¶
　　月三¶
原水氣　金精(俱詳/月一)　觀蓂　視桂(抱朴子曰昔軒皇/候鳯鳴以調律唐)¶
(堯視蓂莢以知/月  下詳月一)　合璧　破環(上詳日三/下詳月一)　金兔　瑶¶
<pb:KR3k0055_WYG_008-10b>¶
蟾(上詳劉孝綽林下映/月詩  下詳月一)　圓璧　破鏡(庾肅之玉臺贊/曰圓璧月鏡璆)¶
(琳星羅結秀藍田擢真荆和頭古詩曰藁砧今/何在山上復有山何當大刀  破鏡飛上天)　三珥¶
　重輪(上詳月一以崔豹古今注曰漢明帝作太子樂/人歌四章  贊太子之徳其一曰日重光二曰)¶
(月重輪三曰星重/曜四曰海重潤)　似鈎　如璧(枚乗月賦曰猗嗟明/月當心而出隐圓巖)¶
(而似鈎蔽脩堞而如鏡如何偃/月賦曰逺日如鑑滿月  璧)　方珠　缺暈(俱詳/月一)¶
金波　璧光(上詳月一偃尚書中候曰甲子冬至日月/若懸璧何  月賦曰日月雖如璧以光為)¶
(形/)　北堂　西園(上見陸機詩随曹植詩曰清夜遊西/園飛盖相追  明月澄清影列宿正)¶
(參/差)　居蠩　顧兔(俱詳/月一)　似紈扇　如玉鈎(班婕妤怨/歌行曰新)¶
<pb:KR3k0055_WYG_008-11a>¶
(裂齊紈素鮮潔如霜雪裁為合歡扇團圓似明月娟鮑/照詩曰始見西南樓纎纎如玉鈎末映西北墀娟  似)¶
(蛾/眉)　鑒阮帷　照潘室(阮籍詩曰夜中不能寐起坐弹/鳴琴薄帷鑒明月清風吹我衿)¶
(室潘岳悼亡詩曰皎皎&KR0420;中月照我/  南端清商應秋至溽暑随節闌)　呉牛喘　魏鵲¶
飛(世説曰滿奮畏風在武帝坐北&KR0420;作琉璃屏風實密/似疎奮有難色帝笑之奮曰臣猶呉牛見月而喘)¶
(魏武帝短歌行曰月明星稀烏/鵲南飛繞樹三匝無枝可依)　蟾兔並　麟鳯鬭(并/詳)¶
(月/一)　主夜　應潮(俱詳/月一)　入牖　照牀(陸機詩曰明月/入我牖  魏文)¶
(帝短歌行曰明月皎皎照/我牀星漢西流夜未央)　方澄浴　靈娥奔(山海經/云大荒)¶
(之中有山名曰日月山天樞也有女子方澄浴月帝俊/之妻常羲生月十有二此始浴之  郭璞詩云翩翩尋)¶
<pb:KR3k0055_WYG_008-11b>¶
(靈娥悠然/上奔月)　增生明　養魄(俱詳/月一)　占姓　見名(上詳/月二)¶
(年呉會稽先賢傳曰闞澤字徳潤/  十三夢見名字炳然在月中)　入懐　置袖(俱詳/月二)¶
　學扇　墮環(杜詩月生初學扇月白樂天/詩稀星㸃銀礫落  墮金環)　金鏡¶
玉盤(宋晁補之詠月詞曰青煙幕處碧海飛金鏡/  李白朗月行曰小時不識月呼作白玉盤)　乗¶
舟　捉月(夏禹未遇時夢乗舟月中過在李白長流於/夜郎因過采石江酒醉見月  江中以手弄)¶
(之失水而死後/人謂其捉月)　登樓　泛渚(世説庾亮鎮武昌秋夜/諸僚佐登南樓玩月俄)¶
(而亮至衆欲走避亮曰諸君小住老子于此興復不淺/遂據胡牀嘯詠逹旦  晉書曰袁宏孤貧運租自業謝)¶
(尚時鎮牛渚秋夜乗月泛江宏在舫中諷詠遣問得/其詠史之作尚迎至舟與談至旦自此名譽日茂)¶
<pb:KR3k0055_WYG_008-12a>¶
懸弓　偃瓦(侯鯖録新月占雨説月如懸弓/少雨多風月如偃瓦不求自下)　譲璧¶
燒銀(梁戴嵩月重輪詩浮川/疑譲璧入户𩔖燒銀)　吞精　竊藥(俱詳/月二)　取¶
水　撤燈(周禮秋官司烜氏以燧取明火于日以鑒取/明水于月  蘇頲掌文誥八月十五禁中直)¶
(宿與諸學士玩月時長天無雲月色如/晝蘇曰清光可愛何用燈燭遂令撤去)　剪紙　讀書¶
(俱詳/月二)　君姊　月妃(禮記王者兄事日姊事月韓/愈曰日君月妃煥赫婐妮)　擲¶
杖　築臺(上詳月二憑開元遺事云明皇中秋與貴妃/臨太液池  欄玩月不盡帝意遂勅令左右)¶
(於池西别築髙臺與妃子來年/玩月後經禄山之亂不復置焉)　陽蟾　燋兔(上詳月/一  西)¶
(域記云婆泥斯國有三獸塔劫初有狐猿兔異𩔖相悦/時天帝釋化一老夫詣三獸求食於是狐銜鯉猿採果)¶
<pb:KR3k0055_WYG_008-12b>¶
(俱來惟兔空還自傷卑劣乃投火充餐時老夫收取燋/兔歎謂狐猿曰吾感其心不冺其迹寄之月輪傳乎後)¶
(世咸言月中之/兔因斯而有)　廣寒府　太液池(上詳月二對宋太/祖幸後池  新月)¶
(置酒召當直學士盧多遜使賦詩多遜請韻太祖曰用/兒字多遜詩云太液池邊看月時晚風吹動萬年枝誰)¶
(家玉匣開新鏡露出清光些子兒太/祖大喜盡以坐間飲食之器賜之)　水氣精　山河¶
影(俱詳/月一)　孺子戲　李白詩(世説徐孺子年九嵗常月/下戲人語之曰若令月中)¶
(無物當極明耶孺子曰不然譬如人眼中有瞳子無此/必不明  李白聞禄山反作詩云太白入月敵可摧後)¶
(果/驗)　曇遷食　無忌名(續髙僧傳北齊釋曇遷常感心/疾専憑三寳不以醫術纒情夜)¶
(夢月落入懐擘而食之脆如冰片甚訝香羙覺罷所苦/痊復  史封禪書注云樂彦引老子道徳經云月中仙)¶
<pb:KR3k0055_WYG_008-13a>¶
(人宋無忌按白澤圖/火之精曰宋無忌)　寳鏡匣　玉簾鈎(宋閨秀曹希/孟新月詩云)¶
(禁鼓初聞第一敲坐看新月出林梢誰家寳鏡新磨出/匣小參差蓋不交  梁劉媛詩云仙宮雲箔捲露出玉)¶
(簾鈎清光無所/贈相憶鳯凰樓)　隨落日　數秋毫(王介甫詩云追隨/落日盡還生㸃綴)¶
(浮雲暗又明直杜工部詩云/此時瞻白兔  欲數秋毫)　災蝕原告凶　薄蝕(上/詳)¶
(日三地日月薄/蝕天  之災)　脩刑　撃鑑(李栖筠會月食帝問其/故栖筠曰月食脩刑今)¶
(㒺上行私者未得天若以儆陛下耳名六帖長安/城中每當月食士女取鑑向月撃之  為救月)¶
　　月四¶
原水精(詳月/一)陰長(漢書李尋上書曰月者衆陰/之長后妃大臣諸侯之象也)　上弦¶
<pb:KR3k0055_WYG_008-13b>¶
(楊泉物理論云/上弦月從下侵)連璧(易坤靈圖云至徳/之世日月若連璧)　逺望(詳月/一)運¶
行(易繋辭云日月/運行一寒一暑)　照戸(李陵詩云明月照/户樞想見餘光輝)照軒(嵇康/詩云)¶
(開户肅清/朗月照軒)　皎皎(傅元詩云皎皎明/月光灼灼朝日輝)朧朧(潘岳詩云嵗/寒無與同朗)¶
(月何/朧朧)　歩朗(李顒步朗月詩序云潘安仁為步朗月/之文經荒亂失之想其清曉良可惜也)仰¶
明(楚辭曰仰明月而太/息兮步列星而極明)　含光(潘岳秋興賦云月朣朧/而含光露淒清而凝冷)¶
流光(曹植詩云明月照/髙樓流光正徘徊)　重暉(陸機詩云八風/應律日月重暉)清暉(傅/元)¶
(詩云團圓三五/月皎皎濯清暉)　徑千里(詳月/一)有九行(詳月/一)　稟日光¶
(張衡靈憲云夫月端其/形而潔其質向日禀光)主紀度(范子計然曰月居夜/為明主紀度而成數)¶
<pb:KR3k0055_WYG_008-14a>¶
出靈崖(左思詩云明月出/靈崖皎皎流素光)照鸞臺(傅元詩云夜静微/風起明月照鸞臺)¶
光生於日(舊厯説云月無/光也光生於日)夢著其身(帝王世紀云文王/夢日月著其身)¶
　生而盈闕(古詩云三五明月/滿四五蟾兔闕)夢見公卿(夢書云月者/太陰之精也)¶
(夢見月者旦/見公卿也)　坎徳(易云坎/為月)陰靈(月賦曰月以陰/靈亦曰金精)　麗¶
天(易/)離畢(詩/)　從星(月之從星/則以風雨)懸象(易懸象著明/莫大乎日月)　斯¶
征(詩云而/月斯征)則食(易云月盈則/食與時消息)　入懐(月賦云委照而呉/業昌淪精而漢道)¶
(融注云夢月入/懐生子為帝王)盈手(攬之不/盈手)　皎兮(詩云月/出皎兮)出矣(莊子/曰日)¶
(月出/矣)　蛾眉(鮑照詩/見月三)蟾魄(三日/成魄)　代照(日月/代照)迭微(日居/月諸)¶
<pb:KR3k0055_WYG_008-14b>¶
(胡迭/而微)　皆仰(人皆/仰之)具瞻(人皆/具瞻)　必毁(有盈必毁/天之道也)代明(日/月)¶
(代/明)　照臨(照臨/下土)廻環(謂廻環/天上也)　三七(三辰三光七曜/并月居其一)三¶
五(三五而生/三五而縮)　如珪(秋月/如珪)如恒(詩如月之恒恒月/生上弦而就盈)　玉¶
臺(月如/明照)瑶彩(月/色)　以為量(禮/記)哉生魄(書/)　漢東蚌　淮¶
南灰(幷見庾肩/吾詠月詩)　生於西(禮/記)落於東(揚子法言曰月之/望則魄落於東)¶
　度南端(北齊邢子才詩風音/響北牖月影度南端)出東嶺(陶濳詩白日淪/西河素月出東)¶
(嶺遥遥萬里輝/迢迢空中影)　卿士惟月(書/)馮相致月(詳日/三)　謝譓¶
對飲(詳月/一)闞澤見名(詳月/三)　王郎之善歌一曲(世説王/曇善歌)¶
<pb:KR3k0055_WYG_008-15a>¶
(謝公欲聞之而王乃名家少年無由得聞後公出東府/上山作妓樂遇曇出庾家墓竹中作一曲於時秋月王)¶
(因舉頭看北林卒曲而去諸/妓白謝曰此乃王郎歌也)徐勉之不論五官(徐勉門/客有虞)¶
(嵩者求五官詹事勉正色答曰今夕/只可談風月不宜及公事時人服之)　玉兔　金兔¶
陰兔　𤣥兔　素娥　蟾光　蟾腪　圓魄　金魄¶
徳聞皇天　慶見瑞月　水徳之明暉　金精之正色¶
　增華(增華/台室)揚彩(揚彩/軒宮)　曲鈎(駱賔王初月詩既能/明似鏡何用曲如鈎)初¶
弦(杜詩光細弦欲/上影斜輪未安)　愬月(愬皓月/而長歌)扇影(月影/圓也)　頹魄(缺/月)¶
(頽魄不/再圓)飛光(月上軒而飛/光出江淹賦)　委照　淪精(委淪皆落/也精光也)¶
<pb:KR3k0055_WYG_008-15b>¶
金波(委波金不定照席/綺逾依  杜詩)玉濤(舒亶詩沙岸金籠/樹澄汀玉湧濤)　若英¶
(若木之英嗣/菉英於西宴)曲景(入室之/光也)　吐清規(僧齊道詩空碧無/雲露濕衣衆星光)¶
(外吐/清規)破黃昏(李若水詩一眉/新月破黃昏)　碎荆玉(李構詩月影碎/荆玉波光委蜀)¶
(羅/)卧浮圖(東坡詩山下白雲横匹/素水中明月卧浮圖)　僊人弄影(唐上官/儀應詔)¶
(詩中用影娥池學士無解其意者祭酒令狐徳棻召張/柬之等十餘人求出處柬之曰洞冥記漢武帝於望鵠)¶
(臺西起俯月臺穿影娥池月影/入池如仙人乗舟笑弄月影)崔咸乗月(崔咸乗/月吟嘯)　舉¶
杯邀月(唐李白月下獨酌詩花下一壺酒獨/酌無相親舉杯邀明月對影成三人)停杯問月¶
(李白問月詩青天有月來幾時我今停杯一/問之人攀明月不可得月行却與人相随)　令人和¶
<pb:KR3k0055_WYG_008-16a>¶
悦(蘇東坡在汝陰堂前梅花大開月色鮮霽王夫人曰/春月色勝於秋月色秋月令人悽慘春月令人和悦)¶
(東坡大喜因作減字木蘭花詞/云不似秋光只與離人照斷腸)隨人逺近(梁朱超詩唯/餘故樓月逺)¶
(近必/随人)　方暉　圓影(沈約詠月詩方暉竟/户入圓影隙中來)　西齋長憶¶
(李頻月夜惜别詩云早晚更看呉苑月西齋長/憶月當&KR0420;不知明夜誰家見應照離人隔楚江)南&KR0420;借¶
看(黄山谷詩開盡/南&KR0420;借月看)　月御案節(言天帝降使月御為之/案節星驅為之扶輪)¶
　雪凝水鏡　霜縞冰淨(皆言月色之光彩也照地如/凝雪照天如水鏡庭除皆如)¶
(冰霜/之潔)　胐魄示沖(明生得宜以示/人主謙沖之徳)朒朓警闕(視此可以/警䇿人主)¶
(之闕/徳也)　瓊樓玉宇(東坡詞只恐瓊樓/玉宇髙處不勝寒)破環碎璧(破環投/積草碎)¶
<pb:KR3k0055_WYG_008-16b>¶
(璧聚/流杯)　夜光　素舒(皆月/名)　末垂(月之/將盡)圓景(圓景光/未滿)¶
流月(月行/如流)月波(月光/似波)　月眉(新/月)月輪(丹輪殊/未圓)　歸月(落/月)¶
飛月(疾行/如飛)　傾魄(落/月)却月(半月也横却/月于天漢)　寳月(寳月兩/重圓)¶
蘿月(蘿月/寡色)　卿月(卿月昇/金掌)月午(謂天/中也)　災蝕原謫見于¶
天(見月/一)則維其常(詩彼月/而食)　熒惑襲月　彗星襲月(并/見)¶
(月/二)　增食以氣(日之食也以形月之食也以氣月受日/之光不受日之精相望中弦則光為之)¶
(食至于太陽乃火之精也火正當氣焰之上/必有黒暈以月正對此黒暈中日必食也)食以交(月/一)¶
(年十二會十二望有食有不食者交則食不交則不食/也然日食少而月食多者盖日月行有常度一月必一)¶
<pb:KR3k0055_WYG_008-17a>¶
(會但月體小日體大故雖行度差路交闗茍非相掩太/多則日常不食月則稍有交闗相射則必食食且既也)¶
　癡蝦蟇(盧仝/詩)黑水精(月蝕詩/詳後)　光常不合(靈憲云當/日之衝光)¶
(常不合是謂闇虚在星/則星微遇月則月食)月體自若(荆大聲云月體自若/而星居月上此為星)¶
(食月月遇之而星隐/不見此為月食星)¶
　　月五¶
原詩晉陸機詩曰安寢北堂上明月入我牖照之有餘¶
輝攬之不盈手　宋孝武帝齋中望月詩曰褰幕蕩暄¶
氣入夜漸流清微微風始發曖曖月初明思因往物深¶
<pb:KR3k0055_WYG_008-17b>¶
悲以歸雲盈　宋鮑照翫月詩曰蛾眉蔽珠櫳玉鈎隔¶
瑣&KR0420;三五二八時千里與君同夜移衡漢落徘徊帷幌¶
中　齊虞羲詠秋月詩曰影麗髙臺端光入長門殿初¶
生似玉鈎裁滿如團扇泛濫浮陰來金波時不見倘遇¶
賞心者照之西園宴　梁簡文帝望月詩曰流輝入畫¶
堂初照上梅梁形同七子鏡影𩔖九秋霜桂花那不落¶
團扇與誰裝空聞北&KR0420;彈未舉西園觴　又望月詩曰¶
今夜月光來正上相思臺可憐無逺近光照悉徘徊¶
<pb:KR3k0055_WYG_008-18a>¶
梁元帝望江中月影詩曰澄江涵皓月水影若浮天風¶
來如可泛流急不成圓秦鈎斷復接和璧碎還聮裂紈¶
依岸草斜桂逐行船即此春江上無俟百枝然　梁邵¶
陵王綸詠新月詩曰霜氛含月彩靄靄下南樓霧濃光¶
若晝雲駛影疑流　梁沈約詠月詩曰月華臨静夜夜¶
静滅氛埃方暉竟户入圓影隙中來髙樓切思婦西園¶
遊上才網軒映珠綴應門照緑苔洞房殊未曉清光信¶
悠哉　又八詠望秋月詩曰秋月明如練照耀三爵臺¶
<pb:KR3k0055_WYG_008-18b>¶
徘徊九華殿九華玳瑁梁華榱與璧璫以兹雕麗色持¶
照明月光凝華入黼帳清暉懸洞房先過飛鷰户却映¶
班姬牀湛秀質兮似規委清光兮如素照愁軒之蓬髮¶
影金階之輕步居人臨此笑以歌别客對之傷且慕經¶
衰圃映寒叢凝清夜帶秋風随庭雪以偕素與池荷而¶
共紅照玉墀而皎皎含霜靄之濛濛隐巖崖而半隔出¶
帷幌而纔通散朱庭之奕奕入青瑣而玲瓏　梁何遜¶
望初月詩曰初宿長淮上破鏡出雲明今夕千餘里雙¶
<pb:KR3k0055_WYG_008-19a>¶
蛾映水生的的與沙淨灔灔逐波輕　梁庾肩吾和徐¶
主簿望月詩曰樓上徘徊月&KR0420;中愁思人照雪光偏冷¶
臨花色轉春星流時入暈桂長欲侵輪願以重光曲承¶
君歌扇塵　又望月詩曰桂殿月偏來留光引上才圓¶
随漢東蚌暈逐淮南灰渡河光不濕移輪轍詎開此夜¶
臨清景還承終宴杯　梁蕭子範望秋月詩曰河漢東¶
西陰清光此夜出入帳華珠被斜筵照寳瑟霜慘庭上¶
蘭風鳴簷下橘獨見傷心者孤燈坐幽室　梁虞騫視¶
<pb:KR3k0055_WYG_008-19b>¶
月詩曰清夜未云疲珠簾聊可發泠泠玉潭水映見蛾¶
眉月靡靡露方垂暉暉光稍没佳人復千里餘影徒揮¶
忽　梁劉瑗縣中庭看月詩曰移榻坐庭陰初弦時復¶
臨侍兒能勸酒貴客解弹琴柏葉生鬟内桃花出髻心¶
月光移數尺方知夜已深　梁劉孝綽望月有所思詩¶
曰秋月始纎纎微光垂步檐朣朧入牀簟髣髴鑒&KR0420;簾¶
簾螢隐光息簾蟲映光織玉羊東北上金虎西南昃長¶
門隔清夜髙堂夢容色如何當此時懐情滿胷臆　又¶
<pb:KR3k0055_WYG_008-20a>¶
林下映月詩曰明明三五月垂影當髙樹攢柯半玉蟾¶
裛葉彰金兔兹林有夜坐嘯歌無與晤側光聊可書含¶
毫且成賦　又望月詩曰輪光缺不半扇影出將圓流¶
光照漭瀁波動映淪漣　梁鮑泉江上望月詩曰客行¶
鈎始懸此夜月將弦川澄光尚動流駛影難圓蒼蒼随¶
逺色瀁瀁逐漪漣無因轉還泛廻首眷前賢　梁朱超¶
舟中望月詩曰大江濶千里孤舟無四鄰唯餘故樓月¶
逺近必随人微風光遶暈薄霧急移輪若教長似扇堪¶
<pb:KR3k0055_WYG_008-20b>¶
拂艶歌塵　梁戴暠月重輪行詩曰皇儲屬明兩副徳¶
表重輪重輪非是暈桂滿月恒春海珠含更減階蓂翳¶
且新媫妤比團扇曹王譬洛神浮川疑譲璧入户𩔖燒¶
銀從來看顧兔不曾聞鬪麟北堂豈盈手西園偏照人¶
　陳張正見薄帷鑒明月詩曰長河上桂月澄彩照髙¶
樓分簾疑碎璧隔幔似垂鈎&KR0420;外光恒滿帷中影暫流¶
豈及西園夜長随飛盖遊　周王褒闗山月詩曰闗山¶
夜月明愁色照孤城半形同漢陣全影逐胡兵灰寒色¶
<pb:KR3k0055_WYG_008-21a>¶
轉白風多暈欲生寄言亭上吏遊客解雞鳴　又詠月¶
贈人詩曰月色當秋夜斜暉映薄帷上弦如半璧初魄¶
似蛾眉度雲光忽駛中天影更遲髙陽懐許掾對此益¶
相思　隋江總賦得三五明月滿詩曰三五兔輝成浮¶
雲冷復輕隻輪非戰返團扇少歌聲雲前來往色水上¶
動摇明况復髙樓照何嗟攬不盈　周庾信舟中望月¶
詩曰舟子夜離家開船望月華山明疑有雪岸白不闗¶
沙天漢看珠蚌星橋視桂花灰飛重暈缺蓂落獨輪斜¶
<pb:KR3k0055_WYG_008-21b>¶
　唐太宗遼城望月詩曰元兔月初生澄輝照遼碣映¶
雲光暫隐隔樹花如綴魄滿桂枝圓輪虧鏡彩缺臨城¶
却影散帶暈重圍結駐蹕俯九都佇觀妖氛滅　唐董¶
思恭詠月詩曰北堂未安寢西園聊騁望玉户照羅幃¶
珠軒明綺障别客長安道思婦髙樓上所願君莫違清¶
風時可訪　增駱賔王秋月詩曰雲披玉繩浄月滿鏡¶
輪圓裛露珠暉冷淩霜桂影寒漏彩含疎薄浮光漾急¶
瀾西園徒自賞南飛終未安　杜審言望月有懐詩曰¶
<pb:KR3k0055_WYG_008-22a>¶
明月髙秋迥愁人獨夜看暫將弓並曲翻與扇俱團露¶
濯清輝苦風飄素影寒羅衣一此鑒頓使别離難　沈¶
佺期月詩曰忌滿光恒缺乗昏影暫流既能明似鏡何¶
用曲如鈎　又闗山月詩曰漢月生遼海膧朧出半暉¶
合昏元菟郡中夜白登圍暈落闗山迥光含霜霰微將¶
軍聽曉角戰馬欲南歸　李嶠月詩曰桂生三五夕蓂¶
開二八時分輝度鵲鏡流彩入蛾眉皎潔臨疎牖朦朧¶
鑒薄帷願陪北堂宴長賦西園詩　張九齡望月詩曰¶
<pb:KR3k0055_WYG_008-22b>¶
清迥城邊月流光萬里同所思如夢裏相望在庭中皎¶
潔青苔露蕭條黃葉風含情不得語頻使桂華空　又¶
望月懐逺詩曰海上生明月天涯共此時人情怨遥夜¶
竟夕起相思滅燭憐光滿披衣覺露滋不堪盈手贈還¶
寢夢佳期　李白金陵城西樓月下吟詩曰金陵夜寂¶
凉風發獨上西樓望呉越白雲映水摇秋光白露如珠¶
滴秋月月下長吟久不歸古今相接眼中稀解道澄江¶
浄如練令人却憶謝元暉　又把酒問月詩曰青天有¶
<pb:KR3k0055_WYG_008-23a>¶
月來幾時我今停杯一問之人攀明月不可得月行却¶
與人相随皎如飛鏡臨丹闕緑煙滅後清輝發但見宵¶
從海上來寧知曉向雲間沒白兔擣藥秋復春姮娥孤¶
栖誰與鄰今人不見古時月今月曾經照古人古人今¶
人若流水共看明月皆如此所願當歌對酒時月光長¶
照金罇裏　又古朗月行詩曰小時不識月呼作白玉¶
盤又疑瑶臺鏡飛上五雲端仙人垂兩足桂樹何團團¶
白兔擣藥成問言誰與餐蟾蜍蝕圓影大明夜已殘羿¶
<pb:KR3k0055_WYG_008-23b>¶
昔落九烏天人清且安陰精此淪惑去去不足觀憂來¶
其如何悽愴摧心肝　杜甫月詩曰天上秋期近人間¶
月影清入河蟾不沒擣藥兔長生只益丹心苦能添白¶
髮明干戈知滿地休照國西營　又月詩云四更山吐¶
月殘夜水明樓塵匣元開鏡風簾自上鈎兔應疑鶴髮¶
蟾亦戀貂裘斟酌姮娥寡天寒奈九秋　又新月詩曰¶
光細弦欲上影斜輪未安微升古堞外已隐暮雲端河¶
漢不改色闗山空自寒庭前有白露暗滿菊花團　又¶
<pb:KR3k0055_WYG_008-24a>¶
月圓詩曰孤月當樓滿寒江動夜扉委波金不定照席¶
綺逾依未缺空山静髙懸列宿稀故園松桂發萬里共¶
清輝　錢起裴廸書齋玩月詩曰夜來詩酒興月上謝¶
公樓影閉重門静寒生獨樹秋鵲驚随葉散螢逺入煙¶
流今夕遥天末清輝幾處愁　劉禹錫八月十五夜玩¶
月詩曰天將今夜月一遍洗寰瀛暑退九霄浄秋澄萬¶
景清星辰譲光彩風露發晶英能變人間世翛然是玉¶
京　楊巨源月宮詞曰宮中月明何所似如積如流滿¶
<pb:KR3k0055_WYG_008-24b>¶
田地迥過前殿曾學眉廻照長門慣催淚昭陽昨夜秋¶
風來綺閣金鋪清影開藻井浮花共凌亂玉階零露相¶
徘徊稍映明河泛仙馭滿&KR0420;猶在更衣處管絃廻燭無¶
限情環珮憑欄不能去皎皎蒼蒼千里同穿煙飄葉九¶
門通珠簾欲捲畏成水瑶席初陳驚似空復值君王事¶
歡宴宮女三千一時見飛盖愁看素暈低稱觴願&KR0191;清¶
輝遍江上無雲夜可憐冒沙披浪自嬋娟若共心賞風¶
流夜那比髙髙太液前　張祜中秋月詩曰碧落桂含¶
<pb:KR3k0055_WYG_008-25a>¶
姿清秋是素期一年逢好夜萬里見明時絶域行應久¶
髙城下更遲人間繋情事何處不相思　羊士諤褒城¶
驛池塘玩月詩曰夜長秋始半圓景麗銀河北渚清光¶
溢西山爽氣多鶴飛聞墜露魚戲見增波千里家林望¶
凉飇換緑蘿　白居易新月詩曰萬里清光不可思添¶
愁足恨遶天涯誰人隴外久征戍何處庭前新别離失¶
寵故姬歸院夜沒蕃老將上樓時照他幾許人腸斷玉¶
兔金蟾逺不知　又八月十五夜禁中對月寄元九詩¶
<pb:KR3k0055_WYG_008-25b>¶
曰銀臺金闕夕沉沉獨宿相思在翰林三五夜中新月¶
色二千里外故人心渚宮東面煙波冷浴殿西頭鐘漏¶
深猶恐清光不同見江陵卑濕足秋陰　又山中問月¶
詩曰為問長安月誰教不暫離昔随飛盖處今照入山¶
時借助秋懐曠流連夜卧遲如歸舊鄉國似對好親知¶
松下行為伴谿頭坐有期千巖將萬壑無處不相随¶
又客中月詩曰客從江上來來時月上弦悠悠行旅中¶
三見清光圓曉随殘月行夕與新月宿誰謂月無情千¶
<pb:KR3k0055_WYG_008-26a>¶
里逺相逐朝發渭水流暮入長安陌不知今夜月又作¶
誰家客　元稹月三十韻詩曰蓂葉標新朔霜豪引細¶
輝白眉驚半隐虹勢訝全微凉魄潭空洞虚弓鴈畏威¶
上弦何汲汲佳色轉依依綺幕殘燈斂妝樓破鏡飛玲¶
瓏穿竹樹岑寂思幈幃坐愛規將合行看望已幾絳河¶
冰鑑朗黃道玉輪巍迥照偏瓊砌餘光借粉闈汎池相¶
皎潔壓桂共芳菲的的當歌扇娟娟逐舞衣慇懃入懐¶
什懇欵墮雲圻素液傳烘盞鳴琴薦碧徽椒房深肅肅¶
<pb:KR3k0055_WYG_008-26b>¶
蘭路靄霏霏翡翠通簾影琉璃瑩殿扉西園筵瑇瑁東¶
壁射蛜蝛老將占天陣幽人釣石磯荷鋤元亮息廻棹¶
子猷歸迢逓同千里孤髙浄九圍從星作風雨配日麗¶
旌旗麟鬪寧徒設蠅聲豈浪譏司存委卿士新拜出郊¶
畿今古雖云極虧盈不易違珠胎方夜滿清露忍朝晞¶
漸減嫦娥面徐收楚練機卞疑雕璧碎潘感竟牀稀捐¶
篋辭班女濳波蔽宓妃氛埃誰定滅蟾兔杳難希須遣¶
圓明盡良嗟造化非如能付刀尺别為創璿璣　李商¶
<pb:KR3k0055_WYG_008-27a>¶
隐新月詩曰池上與橋邊難忘復可憐簾開最明夜簟¶
卷已凉天流處水花急吐時雲葉鮮姮娥無粉黛只是¶
逞嬋娟　又月夕詩曰草下陰蟲葉下霜朱欄迢逓壓¶
湖光兔寒蟾冷桂花白此夜姮娥應斷腸　又姮娥詩¶
曰雲母屏風燭影深長河漸落曉星沉嫦娥應悔偷靈¶
藥碧海青天夜夜心　李羣玉初月詩曰艶艶流光淺¶
娟娟泛霧輕雲間龍爪落簾上玉鈎明桂樹枝猶小仙¶
人影未成欲為千里别倚幌獨含情　司空圖中秋月¶
<pb:KR3k0055_WYG_008-27b>¶
詩曰閒吟清景外萬事覺悠悠此際若無月一年空過¶
秋　張喬對月詩曰盈缺青冥外東風萬古吹何人種¶
丹桂不長出輪枝　又對月詩曰圓魄上寒空皆言四¶
海同安知千里外不有雨兼風　又月中桂詩曰與月¶
轉洪濛扶疎萬古同根非生下土葉不墜秋風每以圓¶
時足還随缺處空影髙羣木外香滿一輪中未種丹霄¶
日應虚白兔宮如何當羽化細得問神功　方干新月¶
詩曰入夜天西見娥眉冷素光潭魚驚釣落雲鴈怯弓¶
<pb:KR3k0055_WYG_008-28a>¶
張隐隐臨珠箔微微上粉牆更憐三五夕仙桂滿輪芳¶
　康庭芝詠月詩曰天使下西樓光含萬里秋臺前疑¶
挂鏡簾外似懸鈎張尹將眉學班姬取扇儔佳期應借¶
問為報在刀頭　徐敞圓靈水鏡詩曰浮光上東洛揚¶
彩滿圓靈明滅淪江水盈虚逐砌蓂不分沙岸白偏照¶
海山青練色臨&KR0420;牖蟾光靄户庭成輪疑璧影初魄𩔖¶
弓形逺近凝清質依微出衆星　蔣防賦得秋月懸清¶
輝詩曰秋月沿霄漢亭亭委素輝山明桂花發池滿夜¶
<pb:KR3k0055_WYG_008-28b>¶
珠歸入户人偏攬臨枝鵲正飛影連平野浄輪度曉雲¶
微　又中秋對月詩曰暮雲收盡溢清寒銀漢無聲轉¶
玉盤此生此夜不長好明月明年何處看　宋劉子翬¶
詠凉月詩曰凉月未出山浮雲半空白徘徊步軒&KR0420;宛¶
若待佳客經林漏飛輝映漵生華澤及兹秋景清吾廬¶
更幽寂　又賞月詩曰微風浄郊原暮色含清夏層巔¶
月欲上炯炯木葉罅豐姿一髮虧爽氣千毫射流光不¶
著地黃抺溪西舍翩然釋嶠飛雲浪鱗鱗化常恐螺氣¶
<pb:KR3k0055_WYG_008-29a>¶
青失此驪珠挂竒觀天所吝老眼得屢借不嫌神太清¶
跣立髙梧下故人肯留連一笑偶良夜濁醪未虚杯庭¶
縞醉可藉　元馬祖常賦海月詩曰江月照人近海月¶
涵太清大地積微塵何能翳其明遡光儷陽耀陰魄獨¶
含精况爾朝夕馳呼吸成虚盈持兹燭元造萬𩔖無遁¶
情彭君忽起揖子以知言名　明建文帝賦新月詩曰¶
誰將玉指甲抓破碧天痕影落江湖上蛟龍不敢吞¶
明宣宗詠洞庭秋月詩曰洞庭秋水清徹底岳陽樓頭¶
<pb:KR3k0055_WYG_008-29b>¶
月初起巴山落影半湖陰金波倒浸芙蓉翠須臾素景¶
當瑶空寒光下燭馮夷宮雲夢微茫冰鑑裏沅湘浩蕩¶
玉壺中霜華初飛風浪急萬籟無聲夜方寂彷彿湘靈¶
汗漫遊虹橋直跨天南北但見鷗汀與鷺洲折葦寒沙¶
帶淺流縞衣綸巾湘中老髙卧取醉岳陽樓回看月下¶
西山去湖水悠悠自東注洞庭咫尺西南陬赤岸銀河¶
萬里秋　附唐盧仝月蝕詩曰爛銀盤從海底出出來¶
照我茅屋東天色紺&KR0632;凝不流冰光交貫寒朣朧初疑¶
<pb:KR3k0055_WYG_008-30a>¶
白蓮花浮出龍王宮八月十五夜比並不可雙此時怪¶
事發有物吞食來輪中輪如壯士斧斫壊桂似雪山風¶
拉摧百鍊鏡照見膽平地埋寒灰火龍珠飛出腦却入¶
蚌蛤胎搥環破璧眼看盡當天一搭如煤炲磨蹤滅跡¶
須臾間便似萬古不可開又聞古老説蝕月蝦蟇精徑¶
圓千里入汝腹如此癡騃阿誰生須臾癡蟇精兩吻自¶
決拆初露半箇璧漸吐滿輪魄衆星盡原赦一蟇獨誅¶
磔腹吐忽脱落依舊挂穹碧光彩未蘇來慘淡一片白¶
<pb:KR3k0055_WYG_008-30b>¶
奈何萬里光受此吞吐厄¶
原賦宋周祗月賦曰二氣理化精者能鏡陽得一以朗¶
旦月代終而夕映其狀也氣融潔而照逺質明潤而貞¶
虚弱不廢照清不激汙　宋謝靈運曉月賦曰卧洞房¶
兮當何悦滅華燭兮弄曉月昨三五兮既滿今二八兮¶
將缺浮雲褰兮收泛灔明舒照兮殊皎潔墀除兮鏡鑒¶
房櫳兮澄澈　宋謝莊月賦曰陳王初䘮應劉端憂多¶
暇悄焉疚懐不怡中夜於時斜漢左界北陸南&KR0292;白露¶
<pb:KR3k0055_WYG_008-31a>¶
曖空素月流天沉吟齊章殷勤陳篇抽毫進牘以命仲¶
宣仲宣跪而稱曰臣聞日以陽徳月以陰靈擅扶光于¶
東沼嗣若英于西溟引𤣥兔于帝臺集素娥于后庭若¶
夫氣霽地表雲斂天末洞庭始波木葉微脱菊散芳于¶
山椒鴈流哀于江瀨升清質之悠悠降澄暉之靄靄列¶
宿掩縟長河韜映柔祇雪凝圓靈水鏡連觀霜縞周除¶
冰浄歌曰羙人邁兮音塵闕隔千里兮共明月臨風歎¶
兮將焉歇川路長兮不可越　增唐王冷然初月賦曰¶
<pb:KR3k0055_WYG_008-31b>¶
觀乎皎皎新月含虛驚闕伺海蛤而齊生候階蓂而俱¶
發既與物而盈偃亦随時而興歇故其清光未滿斜輪¶
半空依稀破鏡髣髴懸弓離畢墜雨繞暈生風散微華¶
於粉壁集輕照于蘭叢爾其為狀也皎皎的的鏡丹霄¶
而灼爍鮮鮮綿綿㸃清漢而連娟逢輕雲而暫蔽雜華¶
星而共妍寫邊城之羈目監珠箔之嬌絃思閨女之披¶
幌弄舟人于叩舷若乃斷山風入中天氣清雲徹暮景¶
霞開晚晴望頽陽之西落見微月之孤生出煙郊而漫¶
<pb:KR3k0055_WYG_008-32a>¶
漫映江浦之亭亭凝碧臺以光浄度青樓以色明雖予¶
情之斯得佇搴攬而不盈俄而凉夜未幾低輪半傾墜¶
斜光於森木落餘照於嚴城臨玉墀而不見望亭閣而¶
杳冥　鄭遥初月賦曰初生微月若無若有出城中兮¶
纔廣于眉入堂上兮不盈于手若乃金壺稍滴銀漢將¶
流暗鵲驚夜寒蛩送秋天清暈滅露白光浮臨皓壁而¶
添粉映朱簾而半鈎纎光潤海重明表壑的的飛上娟¶
娟未落銜破鏡而飛斜抱彎弓而勢却蓂稀葉少桂短¶
<pb:KR3k0055_WYG_008-32b>¶
花新無篋笥之團扇有虛空之半輪悵徘徊以將失情¶
鬱結而莫伸　陸贄月臨鏡湖賦曰月包陰以成象水¶
稟月而為精色皎潔而秋天愈静波演漾而宵風乍輕¶
𩔖泗濵之磬見疑合浦之珠明至明洞幽至清無垢輕¶
靄不起纎塵莫過沉璧彩而為鏡碎金輝以成波皓質¶
未判空聞田鶴之唳香風乍度暗傳蓮女之歌萬象皆¶
總湛清光而不動極望靡窮凝虛皓而如空照同心千¶
里之外洞游鱗百丈之中棹影乍浮如上天邊之漢桂¶
<pb:KR3k0055_WYG_008-33a>¶
花不定多因蘋末之風　李程破鏡飛上天賦曰何新¶
月之嬋娟如破鏡之在天微茫而桂樹猶短髣髴而菱¶
花不全皓色減去清光獨懸謂是云非開玉匣而長在¶
自無而有指金波而未圓象則凌虚名何責實伊酷似¶
其素影若同分於麗質莫測濳化空驚迥出憐此夕以¶
孤飛念誰家而暗失况夫微明海澨逺挂闗山感重輪¶
而易缺思鞶帶而莫攀姮娥掩色嫮女分顔意迢逓而¶
難明半生象外豈别離之可贈餘在人間霽景澄寂泬¶
<pb:KR3k0055_WYG_008-33b>¶
寥凝碧匪廻輝而照膽徒向晦而淪魄洞房未掩過臺¶
上而不歸斜漢欲低入&KR0420;中而猶隔　歐陽詹秋月賦¶
曰白露下降鴻鴈來征野䬃䬃而木落天寥寥而氣清¶
獨孤亭之不寐見凉月兮東生上迢迢之霄漢掩冽冽¶
之恒星出江山之磅礴豁閶闔之峥嶸皎皎摇摇晶晶¶
盈盈映階墀以歴歴對&KR0420;戸以亭亭雖他時之並照何¶
斯夕之為明異夫白鶴翩翻不分其色寒泉灑落空聞¶
其聲乃遥夜以虚燭實純風之至精於是照曜必週通¶
<pb:KR3k0055_WYG_008-34a>¶
冥洞幽其色也潤林巒之卉物其影也瑩江湖之亂流¶
益亭池之寂寂增氣候之颼颼起離家之逺恨生去國¶
之繁憂豈謂征客懐歸徘徊于黃榆之塞佳人怨别蕭¶
條于紅粉之樓　趙蕃月中桂樹賦曰圓月如霜有仙¶
桂兮宛在中央映澄澈之素彩逗葳蕤之冷光杳杳低¶
枝拂孤輪而挺秀依依密樹侵滿魄而含芳觀其皓爾¶
方凝翛然不改同蟾蜍之片影似濯瑶池異珊瑚之幽¶
叢徒生滄海埃壒初歇闗山正秋空泬寥而逾浄色冉¶
<pb:KR3k0055_WYG_008-34b>¶
弱而彌幽望玉露之初垂遥疑滴瀝聽金風之乍起逺¶
若颼飀皎皎孤懸亭亭相向纔分杳靄之質微辨輪囷¶
之狀嘉其竦本無地分輝有餘轉低影於穹碧擢幽姿¶
於顥初訝姮娥之繪成文逾靃靡並秦鏡之照出勢自¶
蕭疎夾餘霞而暫丹經斜漢而彌白臨紫極而天香不¶
散指北斗而仙花可摘况其逺象朣朧桂子冥空惜迢¶
逓而遐想况嬋娟而内融素色不彫自挺霜雪之外清¶
陰廻泛頻移霄漢之中何必詠招隐卧幽叢庶髙枝兮¶
<pb:KR3k0055_WYG_008-35a>¶
　可折願逍遥於蟾宮¶
　¶
　¶
　¶
　¶
　¶
　¶
　¶
<pb:KR3k0055_WYG_008-35b>¶
　¶
　¶
　¶
　¶
　¶
　¶
　¶
御定淵鑑𩔖函卷三¶
