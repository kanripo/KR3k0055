# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:36.576322
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR3k0055_WYG_188-1a>¶
　欽定四庫全書¶
御定淵鑑𩔖函卷一百八十三¶
　　禮儀部三十(塚墓/祥禫)　(廬墓/殤)　(虞祔/)¶
　　　塜墓一¶
　增說文曰塜髙墳也壟丘也墓兆域也　原又曰孔子¶
　曰朋友之墓有宿草而不哭焉　増禮系曰天子墳髙¶
　三雉諸侯半之卿大夫八尺士四尺天子樹松諸侯樹¶
　柏大夫樹楊士樹榆尊卑差也　方言曰塜秦晉之間¶
<pb:KR3k0055_WYG_188-1b>¶
　謂之墳或謂之培或謂之榆或謂之采或謂之垠或謂¶
　之壟自闗以東謂之丘小者謂之塿大者謂之丘凡𦵏¶
　而無墳謂之墓所以安墓謂之撫　呂氏春秋曰世之¶
　為丘壠也其大若山其樹若林以此觀世示富則可矣¶
　以此為死則不可是故大墓無不掘者而世争為之豈¶
　不悲哉　禮論曰問君將臨墓主人先以除身無服將¶
　若不哭主人當哭否賀循答之云凡君臨臣民皆湏先¶
　君哭禮也此際君宜哭則主不敢以哭犯君耳　唐書¶
<pb:KR3k0055_WYG_188-2a>¶
新語曰開元中集賢學士徐堅𦵏妻問兆域之制於張¶
說曰長安神龍之際有黄州僧宏道通鬼神之意而以¶
人事叅之僕嘗聞其言猶記其要墓欲深而狹深者取¶
其幽狹者取其固平地之下一丈二尺為土界又一丈¶
一尺為水界各有龍守之土龍六年而一暴水龍十二¶
年而一暴當其遂者神道不安故深二丈四尺之下可¶
以設窀穸墓之四維謂之折璧欲下濶而上斂其中項¶
謂之中樵中樵欲俯嶔而傍煞墓中米粉為飾以代石¶
<pb:KR3k0055_WYG_188-2b>¶
堊不置瓴甋瓦以其近於火不置黄金以其久而為怪¶
不置朱丹雄黄礜石以其氣燥而烈使墳上草木枯而¶
不潤不置羽毛以其近於屍也鑄鐵為牛豕之像可以¶
禦二龍玉潤而潔能和百神置之墓内以昭神道僧泓¶
之說如此　圍墓書曰大墓天剛嚴父之門八將之首¶
位處乾尊欲得連堽隠軫然如亂雲望之翽翽絶而復¶
連小頃大起千里相牽壽過期頤世世登仙　又曰望¶
之如飛電即之如鳥驚法出勇士伏節御兵　又曰夫¶
<pb:KR3k0055_WYG_188-3a>¶
欲依山𦵏者其山連延百里不絶一髙一下小頃則大¶
欲出公卿若三重之山望之似城郭多諸䞚别者亦出¶
公卿如新月形在腹中𦵏冢之所若至日沒見日光者¶
出封侯　又曰凡相山陵之法山望如龜狀者出公卿¶
代代不絶封侯山望如龍狀有頭尾蜲虵者𦵏之出三¶
千石凡依山作塜皆當立此東為利得山之形力也山¶
如龜形又巍巍直上如鬭狀出二千石　又曰欲知貧¶
冨堽陵肥薄狀如馬形草木茂盛色黄紫皆冨也堽陵¶
<pb:KR3k0055_WYG_188-3b>¶
多傷缺土色赤白地痩草木黄赤不茂或多細石皆貧¶
　相冢書曰冢欲得見郡縣城郭欲得連屬長長無極¶
冢青氣鬰鬰出二千石赤氣出公卿白氣出刑戮黄氣¶
出封侯欲得雌龍地多子孫不用雄龍堽武子堽　原¶
又曰凡𦵏於龍耳出貴侯青烏子稱山三重相連名傘¶
山𦵏之出二千石¶
　　塜墓二¶
増禮記孔子既得合𦵏于防曰吾聞之古者墓而不墳¶
<pb:KR3k0055_WYG_188-4a>¶
今丘也東西南北之人不可以不識也于是封之崇四¶
尺孔子先反門人後雨甚至孔子問焉曰爾來何遅也¶
曰防墓崩孔子不應三孔子泫然流涕曰吾聞之也古¶
不修墓　原晋趙文子與叔譽觀於九原文子曰死者¶
如可作也吾誰與歸叔譽曰其陽處父乎文子曰行并¶
植於晉國不沒其身其智不足稱也其舅犯乎文子曰¶
見利不顧其君其仁不足稱也我則隨武子乎利其君¶
不忘其親謀其身不遺其友晉人謂文子知人　增晏¶
<pb:KR3k0055_WYG_188-4b>¶
子曰梁丘㨿死景公召晏子告之曰據忠臣愛我欲厚¶
𦵏之髙大其壟晏子對曰不可公遂止　呉書曰孫堅¶
家在富春𦵏於東城塜上數有光恠雲氣五色　晉書¶
曰金鄉縣北鑿石為塜云得白蛇白兔及得金故曰金¶
鄉　後魏書曰李冲字思順髙祖時為尚書僕射卒𦵏¶
覆舟山近杜預塜髙祖之意也後車駕自鄴還洛經冲¶
墓左右以聞髙祖卧病望墳掩淚　宋書曰張裕曾祖¶
澄當𦵏父郭璞為占墓地𦵏某處年過百嵗位至三司¶
<pb:KR3k0055_WYG_188-5a>¶
而子孫不蕃某處年幾半減職裁卿校而後累世貴顯¶
澄乃𦵏其劣處位光禄年六十四而亡其後子孫遂昌¶
　齊書曰栁世隆曉數術於倪塘創墓與賔客踐履十¶
往五徃有常坐處及卒墓工圍墓取其坐處焉　李錡¶
叛有司請毁錡祖父廂墓盧坦上言曰父子兄弟罪不¶
相及况以錡故可累五代祖乎乃不毁　越傳曰禹到¶
大越上苗山更名山曰㑹稽因死𦵏焉穿地深七尺上¶
無瀉泄下無流水壇髙三尺土階三等周圍方一畝¶
<pb:KR3k0055_WYG_188-5b>¶
華陽國志曰周失綱紀蜀先稱王有名蠶叢其目縱死¶
作石階石棺國人化之故俗以石棺椁為縱目人塜¶
蜀有五丁能移山舉萬鈞其王薨輙立大石長三丈重¶
十鈞為墓誌　蜀遣使朝秦秦惠王許嫁五女於蜀蜀¶
遣五丁力士奉迎蛇山崩同時&KR0773;殺五丁及秦五女蜀¶
王痛傷命名曰五婦塜今其人或名五丁塜　世說曰¶
郭景純過江居於暨陽母亡安墓不盈百歩時人以為¶
近水景純曰將當為陵今渉漲去五十里皆為人居家¶
<pb:KR3k0055_WYG_188-6a>¶
桑田　列士傳曰羊角哀𦵏友人左柏桃與荆將軍塚¶
比他日角哀夢柏桃語已曰蒙子之惠而獲原厚𦵏荆¶
將軍自以豪欲役伏吾吾不聽與連戰不勝期十五日¶
大合戰以決勝負得子則勝不得則負之矣角哀至期¶
日陳兵詣其塜上　三輔決錄曰趙嘉年三十餘有重¶
疾七年不藥乃為命敇兒曰丈夫生一世處無箕山二¶
公之操仕無伊摯呂尚之勲天不我與復何言哉聊立¶
一圓石樹吾墓前刻之曰漢有逸民姓趙名嘉有志無¶
<pb:KR3k0055_WYG_188-6b>¶
時命也奈何後病愈　三秦記曰昭帝母鈎弋夫人居¶
甘泉宮三年不返遂死即𦵏之以千人營𦵏故有千人¶
𦵏名曰思合墓　宋記曰齊宣帝墳塋在武進縣常有¶
雲氣氤氲入天元嘉中望氣者稱此地有天子　拾遺¶
記曰南尋之國其死者𦵏之中野百鳥銜土為墳羣獸¶
為之窟穴不封不樹　幽明錄曰漢末大亂潁川有人¶
將避地他郡有女年七八嵗不能渉逺勢不兩全道邉¶
有古塜穿敗以繩繫女下之經年餘還於塜尋覔欲更¶
<pb:KR3k0055_WYG_188-7a>¶
殯𦵏忽見女尚生父大驚問女得活意女云塜有一物¶
於晨暮徐輙伸頭翕氣為試效之果覺不復飢渇家於¶
塜尋索此物乃是大龜　孫鍾呉郡冨春人堅之祖也¶
與母居至孝篤信種瓜為業忽有三年少詣之乞瓜鍾¶
為設食臨去曰我司命也感君見知何以相報此山下¶
善可作塜復言欲連世封侯而數世天子&KR0088;君可出百¶
歩後顧見我去處是墳所也山下行百歩便顧悉化成¶
白鶴而去　述異記曰南康郡鄧徳明常在豫章就雷¶
<pb:KR3k0055_WYG_188-7b>¶
次宗學家在東郊之外去史豫章墓半里許元嘉十四¶
年徳明與諸生歩月逍遥忽聞音樂諷誦之聲至夜白¶
雷出曰此間去人尚逺必鬼神也乃相與尋之遥至史¶
墓似聞墳下有管弦笑歌講誦吟咏之聲咸歎異焉¶
酈善長水經注智水東逕七女塜夾水羅布如七星髙¶
十餘丈周圍數畝元嘉六年大水破墳崩出銅不可勝¶
計北有七女池池東有明月池狀如偃月皆相通注謂¶
之張良渠葢良所開也　汾水有文將軍塜前有石虎¶
<pb:KR3k0055_WYG_188-8a>¶
石柱甚脩麗閭丘羡為南陽𦵏婦墓側將半平其域夕¶
夢文諌止之而羡不從後羡乃為人所害　桓公塜西¶
有女水或云桓公女墓在其上故以名水甚有神焉化¶
隆則水生政薄則津竭　續捜神記曰王伯陽家東有¶
一塜傳云魯肅墓伯陽婦喪平其墳以𦵏後數年伯陽¶
白日在㕔事忽見一貴人乘肩輿從人馬數百徑來坐¶
謂伯陽曰吾是魯子敬安塜在此二百許年君何敢壊¶
吾塚因顧左右曵伯陽下牀以刀環築之數處而去登¶
<pb:KR3k0055_WYG_188-8b>¶
時絶良久乃蘇築破處皆發沮潰尋死　異苑曰潁川¶
諸葛閭字道明墓在楊州荘將山之西每至隂雨塜中¶
輙有絃管之聲　荆州記曰霄城東南有單龍村村外¶
有單龍塜甚髙大舊傳單龍能仰觀俯察少公之儔也¶
數稱劉氏當王聖公應其符聖公潜詣之因此起兵後¶
稱號于宛而龍卒故厚其𦵏　平固水口下數里有螺¶
亭一少女曾江畔乗小船探螺亭沙邉共宿夜聞騷騷¶
如軍馬行湏㬰見羣螺張口無數突來破舎噉此女子¶
<pb:KR3k0055_WYG_188-9a>¶
同侶悉走上岸至曉方還但見骨耳収埋林際報其家¶
經四日間所埋處但見古塜亭十餘丈穹隆頂可受二¶
十人坐旁多螺新故相傳謂之螺亭　輿地志曰琵琶¶
坼有古墓半在水中甓有隐起字云琵琶筮云吉龜云¶
凶八百年墮水中謝靈運取甓至京師時貴傳觀之¶
蘇州塜墓記曰宋青州刺史郁泰元性多仁恕徳感禽¶
獸初𦵏之日羣燕數千銜土塜上今塜猶髙大與他墳¶
有異鄉村嵗祭祀至今不絶　上黨郡記曰令狐徴君¶
<pb:KR3k0055_WYG_188-9b>¶
隠城東山中令狐終即為塜焉諸生尊師法而陪𦵏者¶
三百餘家松千樹大皆數十圍髙四五十丈今俗名其¶
山為令狐墓漢史所稱壼闗三老令狐茂者是也　朱¶
虎城東二十里有柴阜其西南隅有魏獨行君子管寜¶
墓石碑猶存東北三十里柴阜東頭有魏徴士邴原墓¶
石碑猶存　丘淵之齊道記曰先是嬴愽二縣共界漢¶
武帝封禪割此作縣以供祀故曰奉髙東南三十里有¶
延陵兒塜本云其髙可隠今乃二丈餘俱是後人培之¶
<pb:KR3k0055_WYG_188-10a>¶
　伍輯之從征記曰齊襄王墓在汝水西墓西有僖公¶
墓東有四舊墓傳云黄市也墓皆方墓圓墳　伏滔北¶
征記曰姑熟九井山北十里山有呉人大將諸葛瑾墓¶
墓墻猶存西北十八里宜瀆前墓是呉將甘寜墓也相¶
者云此墓有王氣孫皓鑿之　續述征記曰宿預州縣¶
水南大徐城古之徐國城北徐君墓季札&KR0281;劒挂樹則¶
斯地也　奚仲塜在魯國縣東去縣二十五里山上因¶
名奚仲山下名奚仲亭　魯大夫叔梁紇塜在魯國東¶
<pb:KR3k0055_WYG_188-10b>¶
陽聚安泉東北八十四歩名曰防塜民傳曰防墳於墳¶
地微髙　伯魚墓孔子塜東邉與孔子並大小相望子¶
思塜在孔子塜南大小相望　師曠塜在右扶風名曰¶
師曠山人民不敢上其山　楚武帝塜在汝南郡鮦陽¶
縣葛陂鄉城東北民謂之楚王岑　文信君呂不韋塜¶
在河南洛陽城北印山道西大塜是也民傳言呂母塚¶
不韋先墓故其塜名呂母不韋死獲過於始皇矣民傳¶
云不韋好經書皆以𦵏漢明帝朝公卿大夫諸儒八十¶
<pb:KR3k0055_WYG_188-11a>¶
餘人論五經誤失符節令宋九上言臣聞昭王與不韋¶
好書皆以書葬王至尊不韋久貴塚皆以黄腸題湊處¶
地髙燥未壞臣願發昭王不韋塚視未燒詩書　唐書¶
新語曰大理卿徐有功持法不濫及其葬也將穿塚筮¶
者曰必有異應以旌善人果獲石堂其大如倉中堅四¶
門入牖占曰此天所以祚有德也置之墓中其後終吉¶
後優詔褒贈寵及其子¶
　　塚墓三¶
<pb:KR3k0055_WYG_188-11b>¶
增爲圖　正位(周禮春官墓大夫掌凡邦墓之地域爲/之圖  周禮春官冢人正墓位蹕墓域)¶
(守墓/禁)　草青　血碧(北地多白草王昭君冢獨青胡人/異之因名青冢  萇𢎞墓在偃師)¶
(𢎞周靈王賢臣無罪見/殺藏其血三年化爲碧)　隂堂　神宅(楊益州子集隂/堂是夜古木非)¶
(春所呂才愽感慕/之  神魂之宅)　　馬鬛封　牛眠地(檀弓孔子之/喪子夏曰昔)¶
(夫子言曰吾見封之若堂者矣見若坊者矣見若覆夏/屋者矣見若斧者矣從若斧者焉馬鬛封之謂也  晉)¶
(書陶侃微時丁艱將葬家中忽失牛而不知所在遇一/老父謂曰前岡見一牛眠山塢中其地若葬位極人臣)¶
(矣又指一山云此亦其次當世出二千石言訖不見侃/尋牛得之因𦵏其處以所指别山與周訪訪父𦵏焉果)¶
(爲刺史自訪以下三世爲益/州四十一年如其所言云)　石麒麟　玉蟾蜍(西京/雜記)¶
<pb:KR3k0055_WYG_188-12a>¶
(五柞宮有五柞樹皆連三抱上枝䕃覆數十畝其宮西/有青梧觀觀前有三梧桐𣗳下有石麒麟二枚刻其脇)¶
(爲文字是秦始皇驪山墓上物也頭髙一丈三尺東邉/者前左脚折折處有赤如血父老謂其有神皆含血屬)¶
(筋焉拳又曰廣川王發晉靈公冢得玉蟾蜍一枚/大如  腹空容五合水光潤如新玉取以盛書滴)　出¶
三公　致天子(晉有相羊祜墓當有受命者祜掘斷地/勢以壊其形相曰當出折臂三公俄而)¶
(祜墜馬折臂位果至三/公  郭璞事詳𦵏二)　周一畝　髙七尺(見上塚墓/二  皇覽)¶
(冢墓記湯冢在濟陽薄縣北郭/冢四方八十歩髙七尺上平)　百夫塜　三女墳(南/康)¶
(記南野有百夫塜爲越記闔/閭𦵏女於邽西名  三女墳)　增大宵宅　長夜宮(淮/南)¶
(子淪於元形之中甘暄大宵之宅夜/文𨕖齊安陸碑東首塋園即宮長)　原若屋若堂¶
<pb:KR3k0055_WYG_188-12b>¶
不封不樹(檀弓詳馬鬛封注居鹽鐵論古者不樹反虞/祭於寢無壇宅之  廟堂之位及其後則封)¶
(之庶民之墳半仞其髙可隠今富者積土成山列樹/成林臺榭連閣集觀層樓中者祠堂屛閤垣闕罘罳)¶
　　塜墓四¶
增度數(周禮春官墓大夫/正其位掌其度數)　地域(周禮春官墓大夫/使皆有私地域)¶
授兆(周禮春官冡人几諸侯及諸臣𦵏/于墓者授之兆爲之蹕均其禁)　開隧(桓温詳/𦵏三)¶
　原揚塜(揚雄家牒子雲以天鳯五年卒𦵏安陵阪上/所厚沛郡桓君山平陵如子禮弟子鉅鹿侯)¶
(巴共為治喪諸公遣世子朝臣即吏行事者㑹送/桓君山爲歛&KR0608;起祠堂侯巴負土作墳號曰元塜)　疑¶
塜(曹操作七十二塜人欲發之不/能必其柩所在因目曰疑塜)　佳城(沈約詩誰當/九原上鬱鬱)¶
<pb:KR3k0055_WYG_188-13a>¶
(望佳/城)　馬塜(夏侯嬰/詳𦵏二)　增宿草(宿草陳根也謂墓草已/陳也  劉孝標答劉沼)¶
(書曰音徽未沬而其人已亡青簡尚新而宿草將列泫/然不知涕之無從也  陸機文云臨喪殯而後悲覩陳)¶
(根而/絶哭)　宅兆(詳𦵏/三)　不登(&KR0244;墓不/登壟)　不歌(&KR0244;墓/不歌)　永安¶
(通鑑窀穸既/終永安體魄)　潛闥(曹植誄&KR0444;窕元宇三光不/入潛闥一扃尊靈永蟄)　牛岡¶
(柳集牛岡得/兆馬鬛將封)　馬塋(晏氏𩔖要青烏/升上白馬臨塋)　羡門(西京雜記/羡門蓋冡)¶
(中之/門)　神道(文粹冡門前開道建石柱以為梁乃謂之/神道後漢中山王傳日月照臨于佳城煙)¶
(雲變態/于神道)　原辨兆域(周禮冢人掌公墓之地辨其兆域/而為之圗先王之𦵏居中以昭穆)¶
(為左右諸侯居前卿/大夫居後有功居前)　徐草木(檀弓易墓非古也注/云謂芟除草木也)¶
<pb:KR3k0055_WYG_188-13b>¶
哭而行(子路曰去國哭墓而行/反國不哭展墓而入)　過則式(子路曰過/墓則式)¶
增長夜臺(阮瑀七哀詩冥冥九/泉室漫漫長夜臺)　一抔土(見山陵類為/又駱賔王)¶
(徐敬業移&KR0702;文一抔之/土未乾六尺之孤安在)　原埽而待(嚴延年母見延年/嚴酷曰不意垂老)¶
(見壯子受戮也吾歸里/當埽墓待爾明年果誅)　樂請前(公孫文子升于瑕丘/曰樂哉斯丘也吾死)¶
(則欲𦵏焉蘧伯玊曰吾子樂之/則瑗請前惡其欲害人田也)　石為塜(王隠晉書曹/嶷𦵏金鄉縣)¶
(北鑿石/為塚)　銅爲椁(皇覽塜墓記闔閭墓鑄銅爲椁主地/理書云衛青尚平陽公主後與  合)¶
(𦵏塜在華山𦵏時/發土得銅椁一枚)　蒼頡塜(皇覽云蒼頡塜在馮翊縣/衙利陽亭南道傍墳髙六)¶
(尺學書者皆/祭之不絶)　蚩尤塜(又云蚩尤塜在壽張縣闞鄉城/中髙七丈民常十月祀之有赤)¶
<pb:KR3k0055_WYG_188-14a>¶
(氣出如一匹絳/名爲蚩尤旗)　昭王墓(荆州圗記江陵縣東七十里/有楚昭王墓髙四丈餘王仲)¶
(宣登樓賦所謂/西接昭丘是也)　武侯墓(梁州記武侯壘東南有定軍/山入山十餘里有諸葛武侯)¶
(墓鍾會征蜀至漢川祭亮之廟令軍士/不得于墓芻牧樵採今松柏碑銘儼然)　壯士墓(壯士/墓在)¶
(臨淄公孫㨗田開疆古冶子事景公勇而無禮晏子言/于公饋之二桃令計功而食㨗疆各言其功未及古冶)¶
(子而桃盡古冶子恥/之而刎㨗疆亦自刎)　淑人丘(穆天子傳甲辰天子𦵏/盛姬於樂池之南大匠)¶
(御椁日月之旗七星之文鐘鼔以/𦵏視皇后之葬法是曰淑人丘)　增三髙墓(三髙墓/在干山)¶
(楊惟楨陸居/仁錢惟善也)　萬人塚(萬人塜在雲南大理府趙州唐/鮮于仲通及李泌擊南詔敗死)¶
(者二十餘萬閣羅鳯曰天子致討/兵士何辜遂收尸葬此其塚如山)　玊鈎斜(廣輿記玉/鈎斜在江)¶
<pb:KR3k0055_WYG_188-14b>¶
(都治之西煬/帝葬宮人處)　孝鵝塜(孝鵝塜在長興蔣灣唐天寳末/邑人沈氏畜一母鵝將死其雛)¶
(悲鳴不復食母死啄敗薦覆之又銜芻草列/前若祭狀向天長號而死沈氏異之埋之)　封𣗳以¶
爵(周禮春官冢人以爵等/爲丘封之度與其樹數)　廵厲居守(周禮春官墓大/夫凡帥其屬而)¶
(廵墓厲居其中/之室以守之)　原有功居前(周禮凡死于兵者不/兆域凡有功者居前)¶
樹以楊柳(庶人無墳/樹以楊柳)　封崇四尺(孔子詳/塚墓二)　聖喆俱休¶
(陸機塜墓賦嗟長年之靡執忽奄逝而難留雖萬乘與/聖喆赴此途而俱休于是六親雲赴姻族如林歸途慘)¶
(戚涕淚/沾襟)　儉約非孝(漢書原渉自以先人墳墓儉約非/孝也乃大治塜舎周閤重門初武)¶
(帝時京兆曹氏葬茂陵民謂其道為京兆阡渉慕之/乃買地開道立署曰南陽阡人不肯從謂之原氏阡)¶
<pb:KR3k0055_WYG_188-15a>¶
忠孝刻石(戴延之西征記金鄉焦氏北數里有漢司𨽻/校尉曽峻冡前有石祠堂中四壁皆青石隱)¶
(起自書契以來忠臣孝子孔子弟/子七十二人形象皆刻石記之)　樵採毋近(戰國策/昔秦攻)¶
(齊有令敢近柳下季壟五十歩/樵採者死得齊王首封萬户)　碑誄無守(管輅别傳/輅隨軍西)¶
(行過毋丘儉墓下倚樹哀吟精神不樂人問其故輅曰/林木雖茂無形可久碑誄雖羙無後可守元武藏頭蒼)¶
(龍無足白虎銜尸朱雀悲哭四危以備法/當滅族不過二載其應至矣卒如其言)　泗水却流¶
(論衡書傳言孔子當泗水而葬泗水爲之却流此言孔/子之徳能使水却不湍其墓也世人信之是故儒者稱)¶
(論皆言孔子之後當封以泗水却流爲証如原省之殆/虚言也  宣聖墓在曲阜即孔林始皇發墓見塜内有)¶
(記云後世一男子自稱秦始皇上我堂躍/我牀顚倒我衣裳行至沙丘而亡果騐)　文梓交根¶
<pb:KR3k0055_WYG_188-15b>¶
(捜神記宋大夫韓馮娶妻而羙康王奪之俄而馮自殺/妻乃隂腐其衣王與登臺遂自投臺下左右&KR0259;之衣不)¶
(中手遺書於帶曰王利其生不利其死願以尸骨賜馮/而合葬焉王怒弗聼使里人埋之塚相望也宿昔有文)¶
(梓木生於二塚之端旬日而大合抱屈體相就根交於/下又有鴛鴦雌雄各一恒栖樹上交頸悲鳴宋人哀之)¶
(遂號其木/曰相思樹)　荆棘不生(皇覽冢墓記孔子冢在魯城北/便門外南去城十里冢塋方百)¶
(畝冢南北廣十歩東西十歩髙丈二尺冢爲祠壇方六/尺與地方平無祠堂冡塋中樹以百數皆异種魯人世)¶
(世皆無能名其樹者蓋孔子弟子異國人各持/其國樹來種之孔子塋中不生荆棘及刺人草)　松柏¶
不彫(鄧徳明南康記白水有髙巖臨水頂有七侯墓遥/望松柏卒嵗不彫說者云墓處極峻及累石爲冢)¶
(又别有金錢藏不可得開若欲繇上必遇雷/晦之異夜時見光色如電之爛所謂金精也)　增棺惟¶
<pb:KR3k0055_WYG_188-16a>¶
劒履(葉法善墓在處州府松陽縣法善/唐人葬後期月棺忽開惟存劎復)　塚存一履(羅/公)¶
(逺墓在輝縣唐明皇秋宴公逺取杖空投之忽成橋奉/駕遊月宮去明皇求其術不傳怒而殺之後有使自蜀)¶
(還見公逺曰於此候駕上/命發塚啟棺止存一履)　墓土如丹(扁鵲墓在彰徳/府湯隂縣路旁)¶
(扁鵲爲同軰所妬刺死於此相傳墓上/土可治疾禱而求之或得小丸如丹劑)　墓光如練(張/麗)¶
(華墓在上元縣秦淮賞心亭天井中時/有白光如匹練掬之如水銀不乆流㪚)　孤竹三塜(孤/竹)¶
(三塜在永平府城西北䨇子山有長君之塜圍子山有/次君之塚馬鞭山有少君之塜傳曰國人立其中子蓋)¶
(次君/也)　延陵十字(季札墓在江隂申浦孔子題其/碑曰嗚呼有呉延陵季子之墓)　金¶
蠶飛出(蕭墓在臨江府城西相傳梁武帝嘗過此一女/死鑄金爲壻而合葬焉有牛衣兒避雨墓下見)¶
<pb:KR3k0055_WYG_188-16b>¶
(金蠶爛然飛出因拾數十納/懐中忽聞雷聲蠶已失矣)　雙鴈隨栖(虞國墓在紹/興府餘姚縣)¶
(漢孔曄記國爲日南太守有惠政出則雙鴈/隨軒及還鴈亦隨至其卒而葬也猶栖於墓)　原牛山¶
之阿(齊地記齊桓公塜在牛山山西/八里有仲父塚公葬牛山之阿)　首陽之南(杜預/遺令)¶
(云自表營洛陽城東首/陽之南爲將來兆域)　藏有大鯉(續述征記碣山梁/孝王塜以石爲藏)¶
(行一里許到藏中中有數尺水有大鯉魚靈異/人不敢犯有至藏者輙有獸噬之其獸似豹)　寳爲¶
龜魚(拾遺記始皇塜中以/琉璃雜寳爲龜魚)　石爲松柏(三輔故事秦始/皇葬驪山刻玉)¶
(石爲/松柏)　白楊悲風(詳/詩)　覓羊燔椁(秦始皇塜在驪山之/右髙五十餘丈周廻)¶
(五里餘後項籍燒其宮觀關東賊發之又/牧羊兒亡羊羊入藏中持火覓羊燔其椁)　尋牛得地¶
<pb:KR3k0055_WYG_188-17a>¶
(陶侃事詳/牛眠注)　以親相近(周禮族墳墓注族類也謂/同宗之墓以親相近也)　地¶
斷折臂(羊祜事/詳前)　挂劒之樹(延陵季子挂劒/於徐君墓樹)　埋玉之¶
泉(庾亮事/詳葬)¶
　　塜墓五¶
原詩古墟墓詩曰去者日以踈來者日以親出郭門直¶
視但見丘與墳古墓犂爲田松柏摧爲薪白楊多悲風¶
蕭蕭愁殺人思還故閭里欲歸道無因　宋孝武拜衡¶
陽文王義季墓詩曰昧旦憑行軾濡露及山庭投歩矜¶
<pb:KR3k0055_WYG_188-17b>¶
履蹈舉目增淒清軺路滅歸軫淪闥負重扃深松朝已¶
霧幽燧晏未明長楊敷晚素宿草披初青哀往起沈泉¶
追愛慟中情竹帛憑年逺世範隨伏傾　宋謝靈運經¶
廬陵王墓詩曰曉月發雲陽落日次朱方含悽汎廣川¶
灑淚眺連岡眷言懐君子沈痛切衷腸道消結憤懣運¶
開申悲凉神期恒若存徳音初不忘徂謝易永久松柏¶
森已行一隨徃化滅安用空名揚舉聲泣已瀝長歎不¶
成章　齊隨郡王蕭子隆經劉瓛墓下詩曰升堂子不¶
<pb:KR3k0055_WYG_188-18a>¶
謬問道余未窮如何辭白日千載隔音通山門一已絶¶
長夜&KR0225;難終初松切暮鳥新楊摧晚風　竟陵王蕭子¶
良同隨王經劉先生墓詩曰漢陵淹館蕪晉殄洙風缺¶
五都聲論空三河文義絶興禮邁前英談元踰往哲垣¶
井忽以平煙雲從容裔爾歎牛山悲我悼驚川逝　梁¶
沈約經劉瓛墓詩曰表閭欽逸&KR0100;式墓禮貞魂化塗終¶
眇黙神理曖猶存塵經未輟幌髙衡已委門華隂無遺¶
布楚席有靈樽　何遜行經孫氏陵詩曰水龍忽東騖¶
<pb:KR3k0055_WYG_188-18b>¶
青蓋乃西歸朅來易永乆年代曖湮微苔石疑文字荆¶
墳失是非山鶯空曙響壟月自秋暉銀海終無浪金鳬¶
㑹不飛閴寂今如此望望霑人衣　又悲行路孤墳詩¶
曰行路一孤墳路成又已毁空疑年嵗積不知陵谷徙¶
幾經秋葉黄共見春流瀰金蠶不可識玉樹何曾蕊陌¶
上驅馳人笑歌自侈靡今日非明日可憐詎鄰此　虞¶
騫遊潮山悲古塜詩曰長林帶朝夕孤嶺枕江村踈松¶
含白水密篠滿平原荒墳改凍葉低壟變年根西光長¶
<pb:KR3k0055_WYG_188-19a>¶
檟落促爾膝前樽　陳陰鏗行經古墓詩曰偃松將古¶
墓年代理當深表柱應堪燭碑書欲有金廻墳由路毁¶
荒隧受田侵霏霏野霧合昏昏壟日沉懸劒今何在風¶
楊空自吟　增唐顔胄適思詩曰繁華埽地歇蟋蟀充¶
堂鳴感物増憂思奮衣出遊行行值古墓林白骨下縱¶
横田豎鞭髑髏村童埽精靈石人徒瞑目表柱燒無聲¶
試讀碑上文乃是昔時英位極君詔葬勲髙盟忠貞寵¶
終奈樵採立嗣修墳塋運否前政缺羣盗多蚊蠅即此¶
<pb:KR3k0055_WYG_188-19b>¶
丘壟壊鐵心爲霑纓所適非所見前登江上城倚流臨¶
緑水一望&KR0281;傷情　張籍北邙山詩曰洛陽北門北邙¶
道喪車轔轔入秋草車前俱唱薤露歌髙墳新起白峩¶
峩朝朝暮暮人送葬洛陽城中人更多千金立碑髙百¶
尺終作誰家柱下石壟頭松栢半無主地下白骨多於¶
土寒食家家送紙錢䲭鳶作巣銜上樹人居朝市未&KR0281;¶
愁請君暫向北邙遊　王建北邙山詩曰洛陽城北復¶
城東魂車祖馬長相逄車轍廣若長安路蒿草少於松¶
<pb:KR3k0055_WYG_188-20a>¶
柏樹山頭洞底石漸稀盡向墳前作羊虎誰家石碑文¶
字滅後人重此書年月朝朝車馬送葬回還起大宅與¶
髙臺　薛逄詩曰君不見馬侍中氣吞河朔稱英雄君¶
不見韋太尉二十年前鎮蜀地一朝冥漠歸泉下功業¶
聲名兩憔悴奉誠園裏蒿棘生長興街前沙路平當時¶
帶礪在何處今日子孫無地耕碑文半缺碑堂摧祁連¶
冡象狐兎開野花似雪落何處棠梨樹下香風來馬侍¶
中韋太尉盛去衰來片時事人生倐忽一夢中何必深¶
<pb:KR3k0055_WYG_188-20b>¶
深固權位　鄭谷經賈島墓詩曰水繞荒墳縣路斜耕¶
人訝我久咨嗟重來兼恐無尋處日落風吹鼓子花¶
陸龜䝉宮人斜詩曰草樹愁煙似不春晚鶯哀怨問行¶
人湏知一種埋香骨猶勝昭君作漠塵　宋司馬光古¶
墳詩曰茫茫野田平極目歴歴古墳如厦屋碑版無文¶
荆棘深石獸沉淪松柏秃問人雖不言姓名昔皆髙官¶
仍厚禄子孫流落何所之凶吉當年非不卜我來正值¶
寒食天祭膰不設無人哭　黄魯直過故人東平侯趙¶
<pb:KR3k0055_WYG_188-21a>¶
景珍墓詩曰朱顔苦留不肯住白髪政爾欺得人嬋娟¶
去作誰家妾意氣都成一聚塵今日牛羊上丘壟當時¶
近前丞相嗔花開鳥啼荆棘裏誰與平章作好春　元¶
虞集盗發亞父塜詩曰盗發亞父塜寳劒實累之塜開¶
寳氣盡獄吏書盗辭盗言惟見寳寜知亞父誰項王不¶
相信弟子遂輿尸黄腸下深錮千載復何爲　張翥皇¶
舅墓詩曰青州刺史河上墳墳不可識碑仍存維舟上¶
讀半磨滅使君乃緣戚里恩我疑其藏必深錮或謂已¶
<pb:KR3k0055_WYG_188-21b>¶
被湍流吞安得壯士塞河水萬古莫令開墓門¶
原賦後漢張衡冢賦曰刋叢林鑿磐石超峻壟搆大椁¶
髙岡冠其南平原承其北列石限其壇蘿竹藩其域系¶
以脩𡑞洽以溝瀆曲折相連迤靡相屬乃樹靈木戎戎¶
繁霜周旋顧盻亦各有行乃相厥宇乃立厥堂直之以¶
繩正之以日有覺其林以搆元室奕奕將將崇棟廣宇¶
在冬不凉在夏不暑祭祀是居神明是處　晉陸機感¶
丘賦曰泛輕舟於西川背京室而電飛遵伊洛之坻渚¶
<pb:KR3k0055_WYG_188-22a>¶
沿黄河之曲湄覩虚墓於山梁託崇丘以自綏見兆域¶
之藹藹羅魁封之纍纍於是徘徊洛涯弭節河干佇盻¶
留心慨爾遺歎仰終古以逺念窮萬緒乎其端伊人生¶
之寄世猶水草乎山河應甄陶以嵗改順通川而日過¶
爾乃申舟人以遂徃横大川而有悲傷年命之倐忽怨¶
天歩之不幾雖履信而思順曾何足以保茲普天壤其¶
弗免寜吾人之所辭願靈根之晚墜指嵗暮而爲期¶
又賦曰生矜跡於當世死同宅乎一丘翳形骸以下淪¶
<pb:KR3k0055_WYG_188-22b>¶
兮飄營魂而上浮隨隂陽以融冶託山原以爲疇妍媸¶
混而爲一孰云識其所脩必眇代以逺覽兮夫何狥乎¶
區陳　晉𫝊咸登芒賦曰左光祿大夫濟北侯荀公前¶
喪元妃及失令子葬於西芒有以感懐而作斯賦何天¶
道之難忱信厥命之靡常匪彼生之不辰亦夫人之多¶
殃惟濟北之初載夙遘旻而逄罹興瓜瓞之緜緜飛英¶
聲以風馳庶家道之克昌保永祚於螽斯愠旡妄之爲¶
災怨上皇之有違在徳門之方隆乃降厲于元妃蘭房¶
<pb:KR3k0055_WYG_188-23a>¶
閴其無主衆孤㷀而莫依孔臨川以永歎趙有感於九¶
原覽登芒之哀賦諒聖賢之同情　增明何景明古塜¶
賦曰噫哉兹兆之敻遐兮啟搆廣以復紆歴人代而幾¶
何兮又安知孰所居㝠宮既已開掖門又已除故域繚¶
爲城兮脩隧踐以爲衢檢神器之靡存兮視靈衣而無¶
餘噫哉遐兮藐以芒魂化逝兮魄銷亡朽骸殘兮紛縱¶
横被服素塵兮掩元霜蔓草糾纒兮穢蘚生千秋萬嵗¶
兮孰爾藏槩生平之極娱兮奄大塊之飄塵駟馬不復¶
<pb:KR3k0055_WYG_188-23b>¶
御玉羞安復陳彼充房之姣麗兮&KR0225;幽㝠而孰親桂櫩¶
蘭閣委丘谷兮又安施夫黻帳與綺茵舞䄂纚縰以何¶
見兮鳴瑟寂而無聞哀懸車之莫祭兮怨脩夜之不晨¶
怳榮聲其遼闊兮痛素骨之翳綠榛嗟有生之必化兮¶
胡彼庸之長勤戚役役以趨世兮等飛蠅之與聚蚊日¶
月忽其不處兮矧焦顔以斃神匪往者之可鑒兮又安¶
知夫富貴之如浮雲　孫仲矜逝賦曰蒼蒼孟冬兮草¶
木莽莽緒風振於清原兮滄流淒其回蕩㷀徬徨而逺¶
<pb:KR3k0055_WYG_188-24a>¶
顧兮見丘墳之纍纍狐狸卧其側兮豺狼號於四陲荆¶
棘生而翳壟兮松楸儼以成行念二畝之是列兮悲九¶
原之若堂進野叟而就問兮曰此故逹人之藏昔夫子¶
之亨休兮𦍑積勢而孰當秉炎威以灼爍兮屹氷山而¶
造穹蒼於時鬼神避其力兮日月潛而莫&KR0670;其光欲轉¶
市而成山兮神人乃於焉以驅石明珠逺致來越裳兮¶
翠羽棼而羅室謂千齡之可矢兮曰壽夭而無常朝並¶
齒乎河嶽兮夕廼齊乎秋霜縱珠&KR0237;以爲藏兮祗盈乎¶
<pb:KR3k0055_WYG_188-24b>¶
椑之度也矧一逝而不復旋兮皆他人之數也嵗未幾¶
而成墟兮塋巃嵸而榛蕪石麟竊而爲砥兮翁仲貽之¶
牧夫玊魚縹緲留人間兮銀河蕩而爲池三泉湜其既¶
竭兮九京之骼而奚遺死生之儵忽兮惟大人之逺覽¶
懼修名之不立兮老冉冉其無餘使生無益於時兮吾¶
寜淹而𨒪化既樹徳以培芳兮縱夕徃而奚咤觀上古¶
之明哲兮亦率由乎此行循繩墨而不頗兮故雖死而¶
猶生¶
<pb:KR3k0055_WYG_188-25a>¶
原表晉張士然請湯武諸孫置守冡人表曰成湯革夏¶
而封杞武王入殷而建宋西戎有即敘之民京邑開呉¶
蜀之館興滅加乎萬國繼絶接於百世春雨潤木自葉¶
落根鴟鴞恤功愛子及室家有義勇之墓世傳扶危之¶
業進爲狥漢之臣退爲開呉之主而蒸甞絶於三葉園¶
陵殘於薪採¶
原敎宋傅亮脩復前漢諸陵教曰夫信陵之墳守衛無¶
曠展季之壟樵採有刑彼匹夫懐道列國陪隸猶見禮¶
<pb:KR3k0055_WYG_188-25b>¶
異世取貴鄰邦漢髙撥亂反正大造區宇道拯横流功¶
髙百代盛徳之烈義在不冺　又脩楚元王墓教曰夫¶
褒賢崇徳千祀彌光尊本敬始義髙自逺楚元王積仁¶
基徳啓藩斯境本支之祚實隆鄙宗遺芳餘烈奮乎百¶
世而丘封翳然墳塋莫翦感逺存往慨焉永懐况瓜瓞¶
攸興開源自本可蠲復近墓五家長給灑埽¶
原文宋謝惠連祭古塜文曰東府掘壍一丈得古塜上¶
無封域明器之屬材瓦銅漆有數十種異形不可盡識¶
<pb:KR3k0055_WYG_188-26a>¶
刻木爲人長三尺許初開見悉是人形以物棖撥之應¶
手灰滅水中有甘蔗節及李核瓜瓣皆浮出不甚爛壊¶
世代不可知也既不知其名字故假號曰冥漠君云爾¶
芻靈已毁塗車既摧蔗傳餘節瓜表遺犀十仞斯建百¶
堵斯齊墉不可轉壍不可廻黄腸既毁便房已頺循題¶
興念撫櫬増哀　梁任孝恭祭雜墳文曰惟爾冥然徃¶
代求圎石而無名&KR0684;矣遐年討方磚而不記封樹遭殄¶
誰别羽商之家墳壟傾廻終迷庚癸之向近創此伽藍¶
<pb:KR3k0055_WYG_188-26b>¶
寔湏泥丸命彼碩人置茲屯邑不謂綸繩所用遂毁牛¶
亭之基鍬鍤所侵爰傷馬鬛之勢重使翠幕臨風佳城¶
見日昔靈沼枯骨周王改以衣冠廣武横尸漢主加其¶
轊櫝輒勒彼山虞覆頽隍於舊趾命茲匠者脩反壤於¶
故林還蟻結之文依似坊之勢幸得冝陽大道無變無¶
移京兆長阡勿廻勿徙庶幽魂遊止踐昔徑而不疑塗¶
車徃還曕舊轍而猶在¶
　　廬墓(旌墓/)　(壽藏/)　(發冢附/)¶
<pb:KR3k0055_WYG_188-27a>¶
原獸馴(晉夏方廬墓側/猛獸馴其旁)　兔擾(後漢蔡邕母卒廬於墓/側動静以禮有兔馴擾)¶
(其房室又/木生連理)　顯名(漢原仁先廬冡三年/繇是顯名京師中)　稱孝(後漢書/曰陳蕃)¶
(爲樂安太守民有趙宣葬親不閉埏隧居其中行服十/二年鄉里皆稱孝蕃與相見及妻子而宣五子皆服中)¶
(生蕃怒曰寢宿塜藏而孕育其/中誑時惑衆誣汙鬼神遂致罪)　馬援(馬援兄卒期/年不離墓所)¶
殷簡(殷仲堪爲桓元所/殺子簡之廬墓側)　手刃盗(李充母喪行服墓次/有人盗其樹充手刃)¶
(之/)　獸殺鹿(鹿犯松栽獸爲/殺鹿許孜事)　增生紫芝(孝童墓在處/州府學東童)¶
(姓周名智六嵗喪父/廬於墓有紫芝之祥)　集皬雀(支漸蜀之資陽人母喪/廬於墓白蛇素狸擾其)¶
(旁皓烏皬雀集於壟插又徐仲原望江人/親喪廬墓禽採花而  墳獸銜土而壘壟)　廬塜彌年¶
<pb:KR3k0055_WYG_188-27b>¶
(崔衍居父喪跣䕶柩行千里/道路爲之流涕廬塜彌年)　捧土濡涕(柳宗元安置/孝闕銘曰捧)¶
(土濡涕頓首成墳䧟/膺腐背寒暑在廬)　偃廬柴毁(膠東郡王道彦父喪/荷土就墳躬蒔松柏)¶
(偃廬柴毁雖/親友不復識)　手植松柏(蔣挺之卒兄弟廬/墓側手植松柏)　泣慘松¶
柏(晉王裒父儀爲司馬昭所殺裒嘗至墓/下拜跪攀柏悲號涕淚著樹樹爲之枯)　居廢櫛沭¶
(元襄母終廬次廢/櫛沭飯䟽飲水)　藉無茵席(元徳秀母亡廬母墓側/食不鹽酪藉無茵席)¶
　穿壙爲門(梁文貞少從軍守邉逮還親已亡即穿壙/爲門晨夕灑埽廬墓左會官改新道出文)¶
(貞墓前行旅見之皆爲流涕有甘露/降塋木白兔馴擾縣令刋石記之)　埏甓作塜(林攅/泉州)¶
(莆田人母亡埏甓作塜/廬其右有白烏甘露降)　白鵲上廬(支叔才母亡廬墓/有白鵲上廬旁)¶
<pb:KR3k0055_WYG_188-28a>¶
　白兎循塋(許法謹倉州清池人母喪常廬於塋有/甘露嘉木連理白兎之祥並出白帖)¶
羣鹿馴擾(禇無量母喪廬墓有鹿犯所植松柏無量號/訴曰山林不乏忍犯吾塋樹耶自是羣鹿馴)¶
(擾/)　表異其門(薛萬備有志行居喪廬/墓前太宗詔表異其門)　詔表其廬(劉/知)¶
(柔居親喪廬墓/側詔築闕表之)　擁墳椎膺(唐李華作靈武二孝子賛/侯知道程俱羅生飬以孝)¶
(歿奉以哀廬於墓次號泣無節擁墳/椎膺聲氣咽塞下入九泉上徹九天)　獨在塜側(後漢/祭彤)¶
(字次孫早孤以至孝稱值天下亂野無煙火而彤則/獨在塚側每賊過見其尚㓜而有志節竒而哀之)¶
不離墳墓(後漢書蔡順母平生畏雷自亡後每有震雷/順輒圍塜泣曰順在此後太守絶衆舉孝亷)¶
(順不能逺離/墳墓遂不就)　墓地自裂(崔鴻前趙錄曰張暠隴西人/也事母至孝母死既葬於廬)¶
<pb:KR3k0055_WYG_188-28b>¶
(墓側哀感幽顯嵗餘而墓地/自裂棺亦自破母還蘇活)　原開白日之銘已從卜¶
宅　軫聞雷之痛未忍離情　念劬勞之徳難報棘心¶
　&KR0429;毁瘠之容長居蒿里　精誠有感鳥銜土以成墳¶
(顔/氏)　哭泣無時柏沾涕而變色(王/裒)　旌墓増樹闕(安城/記縣)¶
(有孝子孝聞天下太守王/府君樹雙土闕以表其墓)　樹碑(周燕事/見葬二)　旌比干(武/王)¶
(克商封比干/之墓出㤗誓)　表蜀女(蜀王本紀成都有丈夫化爲女/子顔色羙好蓋山精也蜀王娶)¶
(以爲妻不習水土疾病欲歸國蜀王留之無幾物故蜀/王發卒之成都郭中葬蓋地數畝髙七丈號曰武擔以)¶
(石作鏡一/枚表其墓)　義婦塜(在寜波府城西梁山伯祝英臺二/人少同學梁不知祝乃女子後梁)¶
<pb:KR3k0055_WYG_188-29a>¶
(爲鄞令卒葬此祝下弔墓下墓裂/而殞遂同葬謝安奏封義婦塜)　思賢碑(豫章記徐/孺子墓在)¶
(郡南白社牧守徐興於墓隧種松大子謝/景立碑太守夏侯嵩於碑邉立思賢碑)　爲置守塜¶
(漢書張賀爲掖廷令及帝即位賀死/上追念賀恩封其塜置守塜二百家)　除盧植墓(魏武/令曰)¶
(故北地中即將盧植名著海内學爲儒宗士之楷模國/之楨幹也今亟遣丞相掾除其墳墓存其子孫并致薄)¶
(醊以彰/厥徳)　築闕象山(李靖其妻卒詔墳制如衛霍故事/築闕象鐵山積石山以旌其功)¶
　琢石旌功(秦叔寳陪葬昭陵太宗詔有司/琢石爲人馬立墓前以旌戰功)　題思復¶
碑(唐書韓思復睿宗朝爲給事明皇御/筆題碑云有唐忠孝韓長公之墓)　封墳祭墓(介/土)¶
(送葬即封征虜之墳單于入/朝當祭度遼之塞出燕集)　建祠置田(李白墓在太/平府城東之)¶
<pb:KR3k0055_WYG_188-29b>¶
(青山北宋郡守趙松年嘗/爲建祠置田付寺僧看護)　建亭立垣(劉凝之墓在南/康府城西  朱)¶
(元晦記公清風髙節著當時而聞後世不幸饋奠無主/而丘墓且沒革棘中是吾長民者之責也乃建亭立垣)¶
(以戒/樵牧)　壽藏增取其逺(漢書注云壽藏謂塚墳也/稱壽者取其乆逺之意)　知¶
所息(荀子子貢倦於學告於仲弓曰願有所息仲弓曰/生無所息望其壙睪如也宰如也墳如也鬲如也)¶
(則知所/息矣)　治塋平陵(張禹年老自治塜塋起祠堂好平/陵肥牛亭部處地又近延陵奏請)¶
(求之上以/賜張禹)　瞻望永宅(傅永字脩期嘗登北邙山於平/丘處奮矛躍馬回旋瞻望欲附)¶
(葬於祖墓遂買左右地數畝遺/敕子叔偉曰此吾之永宅也)　將作起塜(漢書曰哀/帝命將作)¶
(爲董賢起塜營義陵傍内便房剛柏題/凑外爲徼道周垣數里門闕罘罳甚盛)　魚山營墓(曹/植)¶
<pb:KR3k0055_WYG_188-30a>¶
(登魚山臨東阿喟然有終焉/之心遂營爲墓遺令薄葬)　國兒壽塜(晉書曰西河/梁國兒於平)¶
(凉作壽塚將妻妾入塚燕飲酒酣伏靈牀而哭人或譏/之國兒不以爲意前後征伐屢有戰功姚興以爲鎮北)¶
(將軍年八/十餘乃死)　天福壽塚(南史齊前軍陳天福坐掠奪百/姓財物棄市先是天福將行令)¶
(家人預作壽塚未至又信促/速就塚成而得罪因以葬焉)　詔賜墳塋(唐髙宗詔賜/英國勣墳塋)¶
(一所時/勣猶在)　酌酒賦詩(唐司空圗預爲塜棺遇勝日引客/坐壙中賦詩酌酒客或難之圖曰)¶
(君何不廣耶生死一/致吾寜暫遊此中哉)　設榻爲寢(李適敕其子曰覇陵/原西視京師吾樂之)¶
(可營墓樹十松焉及未病時衣冠徃寢石榻/上置所譔九經要句及素琴時士貴其逹)　自署寂¶
居(姚崇孫朂自爲壽藏於萬安山𪋤祖塋之傍署兆曰/寂居穴墳曰復貞堂中剟土爲臺曰化臺並新唐書)¶
<pb:KR3k0055_WYG_188-30b>¶
　發塜增桓公墳(魏武立齊桓祠於雲丘路次齊郊望/見桓公墳壟在南山之阿管仲墳在)¶
(側按括地志云齊桓公墓在臨淄縣南二十里牛山上/亦名鼎足山一名牛首岡一所三墳晉永嘉末人發之)¶
(初得版次得水銀池有氣不得入經數日乃牽犬入中/得金蠶數十薄珠&KR0237;玉匣繒綵軍器不可勝數又以人)¶
(殉葬骸骨/狼籍也)　欒書塜(西京雜記廣川王發欒書塜有一/白狐見人驚走左右遂撃之傷其)¶
(左脚其夕王夢一丈夫&KR0161;眉盡白來謂王曰何故傷吾/左足乃以杖扣王左脚王覺脚腫痛生瘡至死不差)¶
　范増墓(范増墓在徐州城南天歴初有盗識墓中/寳氣發得古銅劒一口虞集諸人題咏之)¶
陳蕃塚(南康記獻山大塘下流三十里有漢太傅陳蕃/塚昔值軍亂聞墓有寳三軍爭掘忽有大蛇圍)¶
(繞墳崩雷雨晦/冥竞不得發)　劉表塚(伍輯之從征記劉表塜在髙/平郡表之子琮擣四方珍香)¶
<pb:KR3k0055_WYG_188-31a>¶
(數十斛著棺中蘇合消疾之香莫不畢備永/嘉中郡人發其墓表面如生香聞數十里)　卞壼墓¶
(在應天府冶城盗嘗開墓面如生瓜/甲擐手背晉安帝賜錢十萬封之)　張詹墓(盛宏之/荆州記)¶
(冠軍縣東有魏征南軍司馬張詹墓刻其碑背曰白楸/之棺易朽之裳銅鐵不入凡器不藏嗟矣後人幸勿我)¶
(傷至元嘉六年民飢始被發/金銀朱漆之𩔗雕刻爛然)　嬰齊墓(在廣東廣州府/番禺縣佗子也)¶
(孫權發其塚得玉匣珠&KR0237;金印三十六皇帝/璽三龍劒三各有刻文曰純鈎干將莫耶)　楚昭王¶
墓(在湖廣襄陽府城南習家池北南齊建元中盗發塚/得古書竹簡後沈約覔數篇示劉繪繪曰周禮逸文)¶
(也/)　安釐王塚(王隠晉書太康元年汲縣民盗發魏王/墓或言安釐王塜得竹書數十車皆簡)¶
(編蝌斗文字束晳爲著作隨冝分析皆有冥証/古書有易卦似連山歸藏文有春秋似左傳)　鼻天¶
<pb:KR3k0055_WYG_188-31b>¶
子墓(在南雄府始興縣代莫可考相傳昔有人掘之見/銅人數十擁笏列侍器飾皆金銀俄聞墓内擊鼓)¶
(大呼懼/弗敢入)　李晉王墓(在忻州克用五代唐晉王也金時/盗發之郡守夢王告云墓中有酒)¶
(盗飲之脣皆黑可騐此捕/之明日獲盗寺僧居其半)　礜石塋(異苑魏武北征蹋/頓升嶺眺望見一)¶
(岡不生百草王粲曰必是古塚此人在世服生礜石死/而石生勢蒸出外致卉草焦滅即令鑿看果得墓有礜)¶
(石滿/塋)　柳萇墓(梁主簿萇卒葬於九江三年後大雨塚/崩其子褒移葬啓棺見父目忽開謂褒)¶
(曰九江神知我横死遣地神以乳飼/我故得更生褒迎歸三十年乃卒)　漢宮人塜(呉志/曰漢)¶
(末闗中亂有發前漢宮人塚者猶活既出復如舊郭/后愛念之常置左右問當時宫内事了了有次第)¶
元石塚(在真定府平山縣之恒山上昔有元石者飲中/山酒醉歸家人以爲死葬之酒家計其期造訪)¶
<pb:KR3k0055_WYG_188-32a>¶
(鄰父曰元石死三年矣至/塜掘而開棺元石醉始&KR0281;)　尉佗塚(晉書交庫記呉將/呂岱爲廣州遣掘)¶
(尉佗塚費損無獲佗雖僭然後慎終其/身乃令後不知其處鑒於牧豎所殘也)　女子塚(宋書/王元)¶
(謨從弟元象爲下邳太守好發塜地無完椁時人門垣/内有小塚墳土始平每朝日初升見一女子立塜上近)¶
(則亡或以告元象便命發之有一棺尚全有金蠶銅人/以百數剖棺見一女子可二十姿質若生卧而言曰我)¶
(東海王家女應生資財相奉幸勿相害/女臂有玉釧斬臂取之於是女復死)　甄邯墓(宋書/何承)¶
(天愽覽古今爲一時所重張永嘗開元武湖遇古塜塚/上得一銅斗有柄文帝以訪於朝士承天曰此亡新威)¶
(斗王莾時三公亡皆賜之一在塚内一在塚外時三公/居江左者唯甄邯爲大司徒必邯之墓也俄而又啓塚)¶
(内更得一斗復有一石/銘曰大司徒甄邯之墓)　桓温塚(又曰周山圗爲淮南/太守時盗發桓温塚)¶
<pb:KR3k0055_WYG_188-32b>¶
(大得寳物客竊取以遺山/圖山圗不受簿而還官)　園地塚(齊書始興王鑑鎮/蜀於州園地得古)¶
(塜無復棺但有石椁銅器十餘種並古形玉璧三枚珠/寳甚多不可皆識金銀爲蠶形者數斗又以朱砂爲阜)¶
(水銀爲池左右咸勸取之鑑曰皇太子昔在雍有發古/塜者得玉鏡玉屏風玉匣之屬皆將還都吾意常不同)¶
(乃遣功曹何佇之爲起/墳諸寳物一不得犯)　桓温女塚(又曰宜都王鑑鎮/姑熟於時人發桓)¶
(温女塚得金巾箱織金篾爲嚴器又有金蠶銀繭等物/甚多條以啓聞鬱林敕以賜之鑑曰今取徃物後取今)¶
(物如此循環豈可熟念使長/史蔡約自徃脩復纖毫不犯)　楚王塚(又曰文惠太子/鎮雍州有盗發)¶
(古塚者相傳云是楚王塚大獲寳物玉屏風竹書青系/綸簡數玉履分長二丈皮節如新有得十餘簡以示王)¶
(僧䖍云是科斗書考工/記曰周官所闕文也)　張騫塜(梁書曰蕭教初佐梁/州刺史梁州有古墓)¶
<pb:KR3k0055_WYG_188-33a>¶
(名曰尖塚或云張騫頃欲有發者輒聞鼔角於外相拒/椎埋者懼而退敎謂無此理求自監督及開唯有銀鏤)¶
(銅鏡/方尺)　太原塜(傅子曰太原人發塜破棺中有婦人將/出與語生人也視其塜上木三十嵗不)¶
(知此婦人三十嵗常生地中也將/一朝欻然生偶與發塜者㑹之也)　江陵塚(抱朴子曰/呉景帝時)¶
(於江陵掘塚取板治城後發一大塚内有重閣石扉徼/道周通髙可乗馬又鑄銅爲人數十枚長五尺皆大冠)¶
(衣執劒列侍靈坐皆刻銅人背後石壁言殿中將或言/侍即似王公塚也破其棺棺中有人𩯭毛斑白鮮明面)¶
(體如生人棺中有白玉璧三十枚藉尸兵入舉出死人/以倚塚壁一玉長一尺形似冬瓜從死人懐中出墮地)¶
(兩耳及鼻中有黄金如棗/此等有假物而不朽之也)　呉芮塚(世說黄初末呉人/發長沙王呉芮塚)¶
(以其材於臨湘爲孫堅立廟容貌如生衣服不朽後遇/發者見呉綱曰君可類長沙王芮但微短耳綱瞿然曰)¶
<pb:KR3k0055_WYG_188-33b>¶
(是先祖也自芮之卒至塜發/四百餘年綱芮之十世孫也)　明友塚(博物志曰漢末/發范明友塚猶)¶
(活明友是霍光女聓如家奴記言/光家事廢立之際多與漢書相應)　張盧塚(漢趙記上/洛男子張)¶
(盧死二十七日人有盗發其塚盧得蘇起具聞盗人姓/名郡縣以盗元意奸宄盧復由之而生不能决豫州牧)¶
(呼延謨以聞詔曰以其意惡/要功善論笞三百不齒終身)　襄王塚(西京雜記廣川/王去疾好聚無)¶
(頼少年遊獵無度國内塚藏一切發掘其竒異者魏襄/王塚以文石爲椁髙八尺許廣狹容四十人以手捫之)¶
(滑液如新中有石屏風婉然周正不見棺柩輿器縱/跡但床上玉唾盂一枚金雜具皆如新王自取服之)¶
哀王塚(廣川王又發哀王塜以鐵灌其上穿鑿三日乃/開黄氣如霧觸人鼻目經日乃歇初至一户無)¶
(扇蘥石床方四尺床上有石几左右各三石人立侍皆/武冠帶劒復入一户石扇有闗籥叩見棺椁黒光照人)¶
<pb:KR3k0055_WYG_188-34a>¶
(刀斫不入燒鋸截之乃漆雜兕革爲棺椁數寸累積寸/餘重力不能乃止復入一户亦石扇闗籥得床方七尺)¶
(屛風帳鈎或在床上或在床下似是帳靡朽而銅鈎墮/落床上石枕一枚床上塵埃朏朏甚髙似是衣服床左)¶
(右婦女二十悉皆立侍或有執巾櫛鏡鑷之象/或有執輿捧食之形餘無異物但有鐵鏡數百)　且渠¶
塚(又發魏王子且渠塚甚淺狹無柩但有石床廣六尺/長一丈石屏風下悉是雲母床上兩屍一男一女年)¶
(廿許東首祼形卧無衣裳肌膚顔色/髪齒如生畏懼不敢侵擁門如故)　袁盎塜(又發袁/盎塚以)¶
(瓦爲棺椁器物都/無唯銅鏡一枚)　幽公塚(又發幽公塜甚髙壯羡門/既開皆是惡石撥除深丈)¶
(餘乃得雲母深尺所乃得百餘尸縱横相枕皆不朽唯/有一男子餘悉女子或卧亦有&KR0390;者衣服形色不異生)¶
(人/)　反間發墓(史記田單行反間令燕人劓所得齊卒/又掘城外塚墓即墨人望見皆涕泣怒)¶
<pb:KR3k0055_WYG_188-34b>¶
(自十/倍)　勸免發墓(章蔡周肆羅織遷謫元祐諸公蔡率/章以奏乞發司馬光墓門下侍即許)¶
(將曰發人之墓非盛徳事/哲宗曰朕與卿同乃不從)¶
　　虞祔¶
原迎精(迎精而反謂/反哭虞也)　成事(禮是日也以虞易奠卒哭/曰成事是日也以吉祭易)¶
(喪/祭)　三五(士三虞大夫/五諸侯七)　牲牢(上大夫之虞也少牢卒/哭成事祔皆太牢下大)¶
(夫之虞也犆牲卒/哭成事祔皆少牢)　葬日虞(記曰既封主人贈而祝宿/虞尸既反哭主人與有司)¶
(視虞牲有司以几筵舎奠於墓左反日中而虞葬日虞/不忍一日離也注贈以幣送死者於壙祝宿祝先歸也)¶
　明日祔(明日祔于祖父/祭告其祖之廟)　從昭穆(妾祔于妾祖姑無/妾祖姑則從昭穆)¶
<pb:KR3k0055_WYG_188-35a>¶
(之妾婦祔于所祔之妃/無妃則從其昭穆之妃)　祔祖姑(婦祔于祖姑祖姑有/三人則祔于親者注)¶
(謂有夫/之繼母)　速反而虞(詳送𦵏/如慕注)　卒哭而祔(殷練而祔周/卒哭而祔孔)¶
(子善殷注/期而神之)　始柔後剛(始虞用柔日再虞如事哀薦虞/事三虞卒哭他用剛日注柔日)¶
(隂隂靜也丁日葬則己日再虞/後虞改用剛日剛陽陽主動也)　先重後輕(並有喪則/葬先輕而)¶
(後重其虞則/先重而後輕)　卑不僭尊(大夫祔于士不敢以己尊异/其祖父士不祔大夫祔于父)¶
(兄之未爲大夫/者注不敢僭尊)　尊可及卑(男子祔于王父則配女子/祔于王母則不配注配謂)¶
(并祭也王母不配祭有事于尊/可及卑有事于卑不敢援尊也)¶
　　祥禫¶
<pb:KR3k0055_WYG_188-35b>¶
原縞冠(記曰祥而縞冠/注縞冠素純)　&KR0079;食(練而食菜果/祥而食&KR0079;)　除服(祥/祭)¶
(之/服)　從御(禫而從御注/御婦人也)　復生(三年之喪二十五月而/畢豈不以送死有已復)¶
(生有節哉注復生除/喪反生者之事也)　去喪(去喪無/所不佩)　鼔琴(喪有四制/變而從冝)¶
(祥之日鼔素琴示民有終也注四/制取之四時也有終以節制也)　成歌(孔子既祥五/日彈琴而不)¶
(成聲十日/而成笙歌)　饋&KR0079;(顔淵之喪饋祥&KR0079;孔子出受之入/彈琴而後食之注彈琴以散哀也)¶
予琴(子夏既除喪而見予之琴和之而不和彈之而不/成聲作而曰哀未忘也先王制禮而弗敢過也子)¶
(張既除喪而見予之琴和之而和彈之/而成聲作而曰先王制禮不敢不至焉)　小祥(士虞禮/期而小)¶
(祥日祭薦此常事/注祥吉也祭名)　大祥(又期而大祥/月薦此祥事)　澹然(中月而/禫注禫)¶
<pb:KR3k0055_WYG_188-36a>¶
(祭名與大祥間一月自喪至此凡二/十七月禫之言澹澹然平安之意也)　廓然(練而慨然/祥而廓然)¶
　踰月歌(魯人有朝祥而暮歌者子路笑之夫子曰由/爾責於人終無已夫三年之喪亦已久矣子)¶
(路出夫子曰又多/乎哉踰月則其善)　徙月樂(是月禫徙月樂言/禫之明月可以樂)　哀未¶
忘(親喪外除日月/已竟哀未忘也)　痛未盡(哀痛未盡思慕未忘/然而服之以是斷之)　增¶
練而杖(家語魯大夫練而杖子貢問孔/子曰練而杖禮與子曰非禮也)　練而牀(荀子/魯大)¶
(夫練而牀孔/子曰非禮也)　禫而御(詳前從/御注)　禫而佩(間傳禫而纖/無所不佩)¶
　原吉服筮尸(大祥吉服而筮尸注凡變除必服其吉/服以即祭不以凶服間吉事傳曰大祥)¶
(素縞/麻衣)　縞冠以祭(除成喪者祭以縞冠既祭乃大祥素/縞麻衣既祭乃服朝服既祭元端而)¶
<pb:KR3k0055_WYG_188-36b>¶
(居服平常注縞/冠猶未純吉)　昭公失早(昔者魯昭公練而舉酬行/旅非禮也注云昭公失早)¶
　孝公失過(孝公大祥奠酬不舉亦/非禮也注云孝公失過)　若駟過隙(三年/之喪)¶
(若駟之過隙/注云疾也)　見似目瞿(免喪之外行於道路/見似目瞿聞名心瞿)　獻子¶
加人(孟獻子禫縣而不樂比御而不/入夫子曰獻子加于人一等矣)　有子非禮(有子/既祥)¶
(&KR0093;履組纓/非禮也)　垂冠戴纓(元微之集不幸餘/命不殞垂冠戴纓)　徹筵收幃¶
(奠筵將徹幃帳一收此生之間豈有見日未死之際/應無忘期仰天一號心骨破碎猶冀萬一聞吾此言)¶
父在庶母不禫(喪小記曰庶子父在/則爲母不禫注父厭)　練祭酬賔不舉¶
(曽子問曰小祥者練祭而不旅奠酬于賔賔弗/舉禮也注奠無尸虞不致爵大祥無算爵也)　服從¶
<pb:KR3k0055_WYG_188-37a>¶
情殺　哀以禮終　孝無終始　喪有祥禫　哀極終¶
堂　禮及過隙　孝自中出　哀以外除　增杖絰外¶
除　柴瘠加等　衣冠之變禮不可踰　在心之哀實¶
未能已　原祥雖除服　憂且終身　雖送終之有已¶
　豈孝思之可忘　增喪紀有終哀徳靡極度新宮而¶
館御諏吉日之祖遷　寒暑之變忽焉再期練祥之餘¶
復將三月勉從即吉之典莫遂無窮之哀　原日月其¶
除變禮容于衰絰　霜露所感遵祀典于練祥　增君¶
<pb:KR3k0055_WYG_188-37b>¶
子爲難子皋親喪而永慕先王制禮孟獻禫懸而不樂¶
　既祥絲履見孔父之深譏行奏綺琴聞子輿之雅操¶
　恩懐㒺極五日樂禁於成聲哀貫終身踰月禮通於¶
作樂　去順効逆魯史稱其𨒪禍朝祥暮歌鄒人據而¶
興誚　節哀順變雖殊念始之心以今况昔未悖送終¶
之禮(禫服鼔/琴判)¶
　　殤一¶
增儀禮男女未成人而死可哀傷者男子已娶女子許¶
<pb:KR3k0055_WYG_188-38a>¶
嫁皆不爲殤凡男女亡年十九至十六嵗爲長殤十五¶
歳至十二嵗爲中殤十一嵗至八嵗爲下殤若生三月¶
至七嵗皆爲無服之殤¶
　　殤二¶
原禁嫁(周禮媒氏/禁嫁殤者)　不尸(禮殤不備/祭不立尸)　隂厭(凡祭殤有/隂厭有陽)¶
(厭宗子爲殤而死庶子不爲後也其告祭特牲祭殤不/舉無肵䏣無元酒不告利成是謂隂厭注宗子從成人)¶
(也凡殤則特豚也此其無尸反所降也其他如成人舉/肺&KR0387;肵爼利成之禮施於尸也是宗子爲殤祭之奥之)¶
(禮也小爲殤其/祭祀亦如此)　陽厭(凡殤無後者祭於宗子之家當/室之白尊於東房是謂陽厭注)¶
<pb:KR3k0055_WYG_188-38b>¶
(凡殤謂庶子之適子也白謂西/北隅得户明也明者曰陽也)　不備禮(祭殤不備注/厭沃而已不)¶
(備禮/也)　用棺衣(下殤用棺衣自史/佚始也詳殯殮)　増王祭五　侯祭¶
三(祭法王下祭殤五適子適孫適曾孫適元孫適來/孫諸侯下祭三大夫下祭二士及庶人祭子而止)¶
死戰以成禮(魯與齊戰于郎童汪錡徃皆死焉魯人欲/勿殤問于仲尼仲尼曰能執干戈以衛社)¶
(稷雖欲勿殤不亦可乎注童子未冠/之稱以其死社稷故葬以成人之禮)　配殤非禮(邴原/有女)¶
(早亡曹操愛子蒼舒亦沒求合葬原/辭曰非禮也操乃取甄氏女合葬焉)　原宗子從成人¶
(詳隂/厭注)　筓冠不爲殤(丈夫冠而不爲殤/婦人笄而不爲殤)　増七嵗無服¶
(詳殤/一)　原堲周葬下殤(檀弓周人以夏后氏/之堲周葬中殤下殤)¶
<pb:KR3k0055_WYG_188-39a>¶
　¶
　¶
　¶
　¶
　¶
　¶
　¶
　¶
<pb:KR3k0055_WYG_188-39b>¶
　¶
　¶
　¶
　¶
　¶
　¶
　¶
御定淵鑑𩔖函卷一百八十三¶
