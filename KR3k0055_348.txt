# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:42.241585
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百四十三
<pb:KR3k0055_WYG_348-1a>¶
　欽定四庫全書¶
御定淵鑑類函卷三百四十三¶
　　居處部四(觀衞闕馳仙闕附/禁      道附)¶
　　　觀一¶
　原釋名曰觀者於上觀望也　増又注曰觀觀也周置¶
　兩觀以表宮門其上可居登之可以逺觀故謂之觀¶
　禮閽人疏曰魯有三門雉門有兩觀為中門天子五門¶
　雉門亦為中門有兩觀　封禪儀曰泰山東南有山名¶
<pb:KR3k0055_WYG_348-1b>¶
　日觀雞一鳴時見日始出長三丈秦觀者望見長安呉¶
　觀者望見會稽周觀者望見齊　司馬相如上林賦曰¶
　登龍臺掩細栁(注張楫曰龍臺觀在豐水西北近/渭郭璞曰細栁觀在昆明池南)　又¶
　曰蹷石闗歴封巒過鳷鵲望露寒(注張楫曰此四觀建/元中作在雲陽宮甘)¶
　(泉山/外)　揚雄校獵賦曰先置乎白楊之南(注服䖍曰/白楊觀名)¶
　原漢宮殿名曰長安有臨仙觀渭橋觀仙人觀霸昌觀¶
　蘭池觀平樂觀九華觀豫章觀三章觀昆明觀走馬觀¶
　華光觀封巒觀走狗觀天梯觀瑶臺觀㳅渠觀相思觀¶
<pb:KR3k0055_WYG_348-2a>¶
長平觀宜春觀華池觀射熊觀迎風觀露寒觀　陸機¶
洛陽地記曰宮中有臨髙陵雲宣曲廣望閬風萬世修¶
齡總章聽訟凡九觀皆髙十六七丈以雲母著窗裏日¶
曜之煒煒有光輝　増又曰洛陽南宫有承風觀洛陽¶
北宫有增喜觀洛陽城外有宣陽千秋鴻城泉城揚威¶
石樓等觀　晉潘岳闗中記曰柘觀虎圈觀昆明觀上¶
閶觀朗池觀走馬觀又陽禄觀璽觀則陽觀陰觀徳觀¶
並在上林苑中　原華延儁洛陽記曰洛陽城十八觀¶
<pb:KR3k0055_WYG_348-2b>¶
皆施元檻鐵籠疏雲母幌　華山記曰南嶺東巖北面¶
有二小山一山有雙石竪生號曰石門一山石孤崖特¶
秀上有客觀陟之逺者眺千里　増阮勝之揚州記曰¶
揚子縣有揚子宫宫中有元珠觀　建康宫闕簿曰洛¶
宫中有元覽觀東汜觀清覽觀髙平觀竹松觀見親觀¶
髙樂觀凌雲觀章臺觀宣曲觀萬年觀　韋述東京記¶
曰東京紫微宫有一柱觀　蕪史曰宫城門左右垜樓¶
二垜樓登門兩斜廡十二門闕上兩觀　宫殿額名曰¶
<pb:KR3k0055_WYG_348-3a>¶
大仙都有曲流觀¶
　　觀二¶
増關尹傳曰尹喜結草為樓精思至道周康王聞拜為¶
大夫以可觀望故號此宅為關令草樓觀即觀之始也¶
　埤史曰周穆王好神仙召尹軌杜仲居終南山尹真¶
人草樓因號觀由是奉神仙之地皆名曰觀　左傳曰¶
衛侯夢於北宫見人登昆吾之觀　公羊傳曰子家駒¶
曰諸侯僭於天子大夫僭於諸侯久矣昭公曰吾何僭¶
<pb:KR3k0055_WYG_348-3b>¶
哉子家駒曰設兩觀乗大路天子之禮也　原列子曰¶
岱輿山上臺觀皆金玉仙聖飛相來往　史記曰公孫¶
卿謂武帝曰仙人好樓居於是上令長安作飛亷桂觀¶
甘泉則作延壽觀　増三輔黄圗曰武帝起鳷鵲觀神¶
明觀集靈觀陽禄觀　又曰上林有豫章觀武帝造在¶
昆明池中亦曰昆明觀　又曰武帝作迎風觀於甘泉¶
山後加露寒儲胥二觀建元中作石關封巒鳷鵲觀¶
原漢書曰甘露二年冬十二月上幸萯陽宫屬玉觀¶
<pb:KR3k0055_WYG_348-4a>¶
又曰孝成皇帝元帝太子也生甲觀畫堂　増漢書應¶
劭注曰明帝永平五年至長安迎取飛亷銅馬至上西¶
門外名平樂觀　漢書曰和帝永元十三年帝幸東觀¶
覽書林閲書籍博選藝術之士以充其官　又曰竇章¶
好學有文章與馬融崔瑗同好更相推薦永初中學者¶
稱東觀為老氏藏書室道家蓬萊山太僕鄧康薦章入¶
東觀為校書郎　洛陽宫殿名曰南宫有東觀漢氏圗¶
籍所在有石渠石室延閣廣内蓄之於外府又有御史¶
<pb:KR3k0055_WYG_348-4b>¶
掌蘭臺祕書及麒麟天禄二閣藏於内禁桓帝延熹二¶
年始置祕監官秩六百石掌典書籍古今文字考古今¶
同異屬太常　綱目曰靈帝光和五年起百尺觀　蜀¶
志曰李輔為牙門將討破羌虜築平羌觀於秦亭　原¶
魏志曰明帝置崇文觀徴善屬文者以充之　増又曰¶
明帝青龍二年大治洛陽宫築總章觀建翔鳳於其上¶
使八方才人宫女尚書居之引榖水過九龍殿前玉井¶
綺欄水轉百戲　晉載記曰劉曜立太學於長樂宫東¶
<pb:KR3k0055_WYG_348-5a>¶
宮簡百姓年二十五以下十三以上五百人選朝賢宿¶
儒明經篤學以教之命起酆明觀於西宫　輿地志曰¶
石虎起靈臺九殿宫女十有八等又女妓三千為鹵簿¶
皆著紫陽巾蜀錦袴銀縷帶五紋織成靴遊於戲馬觀¶
　晉書張駿傳曰境内漸平使其將楊宣率衆越流沙¶
伐龜兹鄯善於是西域並降鄯善王元孟獻女號曰羙¶
人立賔遐觀以處之　又晉書曰孝武帝講孝經於通¶
天觀僕射謝安侍座尚書陸納侍講黄門侍郎謝石吏¶
<pb:KR3k0055_WYG_348-5b>¶
部侍郎袁宏執經丹陽尹王緄讀句論者榮之　綱目¶
曰晉孝武帝寜康三年秦置聽訟觀　南史曰明帝泰¶
始六年立總明觀召學士以充之置東觀祭酒一人學¶
士二十人分為儒道文史隂陽五部學言隂陽者遂無¶
其人　渚宮故事曰劉宋臨川王義慶在鎮於羅公洲¶
立觀甚大而惟一柱號一柱觀　北史曰周明帝尚學¶
藝内有崇文之觀外重成均之職握素懐鉛重席觧頥¶
之士間出於朝廷員冠方領執經負笈之士著録於京¶
<pb:KR3k0055_WYG_348-6a>¶
邑　又曰周武帝建通道觀　㑹要曰唐永徽二年七¶
月詳定明堂門闕制度三年六月有司奏方垣四門去¶
堂歩數准太廟南門仍立四門八觀依太廟别各安三¶
門施元閫四角造三重巍闕　唐書百官志曰御史大¶
夫正百官班序遲明列於兩觀　又曰唐髙宗乾封元¶
年兖州置紫雲仙鶴萬嵗三觀　綱目曰唐武宗㑹昌¶
三年築望仙觀於禁中　宋史曰真宗祥符七年詔以¶
祥符門新建觀宜以元符為名　御製資善堂序曰祥¶
<pb:KR3k0055_WYG_348-6b>¶
符九年以御製元符觀頌刻石天禧元年與宰相臨幸¶
歴覽觀中丹竈藥金寳器之品　禁扁曰金以幽州為¶
中都汴為南京有西凉觀黄興觀¶
　　觀三¶
増飛雲　棲霞(隋有飛雲/觀棲霞觀)　凌霄　齊雲(魏志明帝作/凌霄觀  陳)¶
(後主令采木湘洲擬造正寢栰至牛渚磯盡没既而漁/人見栰於海上復起齊雲觀國人歌曰齊雲觀冦來無)¶
(際/畔)　通天　麗日(建康宫闕簿通天觀在縣北東五里/一百歩舊臺城内  六朝有麗日觀)¶
　臨春　望秋(北齊有臨春/觀望秋觀)　青梧　白鶴(西京雜記/五柞宫有)¶
<pb:KR3k0055_WYG_348-7a>¶
(青梧觀觀前有三梧樹樹下有石麒麟二枚刋其脇為/文字是秦始皇墓上物也  南康府城西北有白鶴觀)¶
　走馬　射熊(並詳漢/宫殿名)　戲馬　御龍(天中記石虎有/戲馬觀  三十)¶
(六國有/御龍觀)　凉風　明月(後魏有凉風觀圃輿地志齊/文忠太子治園  有明月觀)¶
迎風　憑雲(上詳漢宫殿名觀玉/海後魏有憑雲)　西凉　東明(金史/汴京)¶
(有西凉觀於魏書髙祖十五年/議改律令  東明觀親折疑獄)　望仙　通真(唐武宗/紀㑹昌)¶
(三年夏作望仙觀於/禁中  隋有通真觀)　宣武　崇文(晉武帝紀泰始九/年十一月丁酉臨)¶
(宣武觀大閲諸軍觀/  北史周有崇文)　風凉　露寒(後魏書天興三年/起風凉觀  下詳)¶
(漢宮/殿名)　千秋　萬年(上詳陸機洛陽地記/  下詳建康宫闕名)　常臨聽訟¶
<pb:KR3k0055_WYG_348-7b>¶
　别創紀勲(晉刑法志光武中興留心庶獄常臨聼訟/躬決疑事明帝即位常臨聼訟觀録洛陽)¶
(諸獄功五代史魏賞彭/陽之  别創紀勲之觀)　平樂角觝　大壯閲武(西域/傳元)¶
(康二年烏孫元貴靡願復尚漢公主天子自臨平樂觀/㑹匈奴使者外國君長大角觝設樂而遣之  陳紀宣)¶
(帝太建十一年/幸大壯觀閲武)¶
　　觀四¶
増望髙唐(宋玉賦昔者楚襄王與宋玉/遊於雲夢之臺望髙唐之觀)　陳虎旅(西京/賦陳)¶
(虎旅於飛亷正壘壁於上/蘭注飛亷上蘭二觀名)　馬融三入(晉華嶠曰劉向/父子世典史籍)¶
(馬融博通/三入東觀)　踵成漢書(曹世叔妻班昭兄固著漢書其/八表及天文志未竟而卒和帝)¶
<pb:KR3k0055_WYG_348-8a>¶
(詔就東觀藏書/閣踵而成之)　讀未見書(後漢書黄香傳元和元年/肅宗詔詣東觀讀未見書)¶
　起百尺(後漢書靈帝起百/尺觀於河梁道)　圗形像(又曰髙彪除郎/中校書東觀後)¶
(遷黄門令畫彪/形像以勸學者)　平樂講武(何武傳曰靈帝/講武於平樂觀)　長樂祖¶
餞(髙彪傳靈帝時京兆第五永為都督御/史督幽州百官大㑹祖餞於長樂觀)　始構鳩巢¶
(魏志曰明帝作凌霄觀始構有鳩巢其上侍/中髙堂隆曰起觀而鳩巢不得乆居之象)　臨滄分¶
别(輿地志丹陽秣陵新亭隴有逺望樓又/名勞勞樓宋改臨滄觀行人送别之所)　商飈賜宴¶
(建康宫闕簿齊武帝築/商飈觀九日賜宴羣臣)　廬山第一(南康府白鶴觀宋/為承天觀記云廬)¶
(山峰巒之竒秀岩壑之怪邃林泉之荗/羙為江南第一而此觀復為廬山第一)¶
<pb:KR3k0055_WYG_348-8b>¶
　　觀五¶
原詩陳江總侍宴元武觀詩曰詰曉三春暮新雨百花¶
朝新宫移渡漢天駟動行鑣斾轉蒼龍闕塵飛飲馬橋¶
翠觀迎斜照丹樓望落潮鳥聲雲裏出樹影浪中揺歌¶
吟奉天詠未必待聞韶　増唐崔國輔奉和華清觀應¶
制詩曰天子蕊珠宫樓臺碧落通豫遊皆汗漫髙處即¶
崆峒雲物三光裏君臣一氣中道言何所説寳厯自無¶
窮　杜甫玉臺觀詩曰浩刼因王造平臺訪古遊彩雲¶
<pb:KR3k0055_WYG_348-9a>¶
蕭史駐文字魯恭留宫闕通羣帝乾坤到十洲人傳有¶
笙鶴時過北山頭　又曰中天積翠玉臺遥上帝髙居¶
絳節朝遂有馮夷來撃鼓始知嬴女善吹簫江光隠見¶
黿鼉窟石勢參差烏鵲橋更有紅顔生羽翰便應黄髪¶
老漁樵　王維奉和聖製登降聖觀應制詩曰鳳扆朝¶
碧落龍圗耀金鏡維岳降二臣戴天臨萬姓山川八校¶
滿井邑三農竟比户皆可封誰家不相慶林疎逺村出¶
野曠寒山静帝城雲裏深渭水天邉映喜氣含風景頌¶
<pb:KR3k0055_WYG_348-9b>¶
聲溢歌詠端拱能任賢彌章聖君聖　元虞集雪巖樓¶
觀詩曰髙閣丹青起中天紫翠分窗當太白雪門俯九¶
疑雲伐木山人去吹簫帝子聞塵中歸未得春思轉紛¶
紛　揭傒斯題先天觀圗詩曰聞説先天觀重重絶壁¶
環鳥啼青嶂裏花落白雲間樵子能長嘯居人識大還¶
洞門無處認惟有水潺湲¶
原賦後漢崔駰大將軍臨洛觀賦曰濵曲洛而立觀營¶
髙壤而作廬處崇顯以閒敞超絶鄰而特居列阿閣以¶
<pb:KR3k0055_WYG_348-10a>¶
環匝表髙臺而起樓歩輦道以周流臨軒檻以觀魚於¶
是迎夏之首末春之垂桃枝夭夭楊栁猗猗既乃日垂¶
西陽中曜内光弛銜縱䇿逸如奔颺　李尤平樂觀賦¶
曰乃設平樂之顯觀章祕瑋之竒珍習禁武以講㨗厭¶
不羈之遐鄰徒觀平樂之制鬱崔嵬以離婁赫巖巖其¶
崟&KR2249;紛電影以盤紆彌平原之博敞處金商之維陬大¶
厦累而鱗次承岧嶤之翠樓過洞房之轉闥歴金環之¶
華鋪南切洛濵北陵倉山龜池泱漭果林榛榛天馬沛¶
<pb:KR3k0055_WYG_348-10b>¶
艾鬛尾布分爾乃太和隆平萬國肅清殊方重譯絶域¶
造庭四表交㑹抱珍逺并雜遝歸誼集於春正翫屈竒¶
之神怪顯逸才之㨗武百僚於時各命所主方曲既設¶
祕戲連叙逍遥俯仰節以鞀鼔戲車髙橦馳騁百馬連¶
翩九仞離合上下或以馳騁覆車顛倒烏獲扛鼎千鈞¶
若羽吞刃吐火燕躍鳥跱陵髙履索踴躍旋舞飛丸跳¶
劒沸渭回擾巴渝隈一踰肩相受有仙駕雀其形蚴蚪¶
騎驢馳射狐兔驚走侏儒巨人戲謔為耦禽鹿六駮白¶
<pb:KR3k0055_WYG_348-11a>¶
象朱首魚龍曼延㟪□山阜龜螭蟾蜍挈琴鼓缶　又¶
東觀賦曰敷華實於雍堂集幹質於東觀東觀之藝孽¶
孽洋洋上承重閣下屬周廊歩西蕃以徙倚好緑樹之¶
成行歴東崖之敞座庇蔽芾之甘棠前望雲臺後匝徳¶
陽道無隠而不顯書無闕而不陳覽三代而采宜包郁¶
郁之周文　魏曹植遊觀賦曰静閒居而無事將遊目¶
以自娛登北觀而啟路渉雲路之飛除從熊羆之武士¶
荷長㦸而先驅罷若雲歸㑹如霧聚車不及廻塵不獲¶
<pb:KR3k0055_WYG_348-11b>¶
舉奮袂成風揮汗如雨　又臨觀賦曰登髙墉兮望四¶
澤臨長流兮送逺客春風暢兮氣通靈草含幹兮木交¶
莖丘陵窟兮松柏青南園薆兮果戴榮樂時物之逸豫¶
悲予志之長違歎東山以遡勤歌式㣲以詠歸進無路¶
以効公退無隠以營私俯無鱗以遊遁仰無翼以翻飛¶
原銘後漢李尤東觀銘曰周氏舊區皇漢實循房闥内¶
布疏綺外陳升降三除貫啟七門是謂東觀書籍林林¶
列侯𢎞雅治掌藝文¶
<pb:KR3k0055_WYG_348-12a>¶
増箴後漢崔子玉東觀箴曰洋洋東觀古之史官左書¶
君行右記其言辛尹顧訪文武明宣倚相見寳荆國以¶
安¶
　　闕一¶
原廣雅曰象魏闕也　増爾雅曰觀謂之闕　原釋名¶
曰闕闕也在門兩傍中央闕然為道也　増古今注曰¶
闕觀也古者毎門樹兩觀宇其前所以標表宫門也其¶
上可居登之則可逺觀人臣至此則思其所闕其上皆¶
<pb:KR3k0055_WYG_348-12b>¶
丹堊土其下皆畫雲氣仙靈竒禽怪獸以示四方蒼龍¶
白虎朱雀元武並畫其形　説卦傳曰艮為門闕　易¶
注曰治之見於象者為治象書治象之法者為象魏兩¶
觀之垂治象者為魏闕　原周官曰太宰以正月懸治¶
法於象魏　増百官志曰公車令一人掌宫南闕門凡¶
吏民上章四方貢獻及徴詣公車者　原史記曰建章¶
宫東鳳闕髙二十丈　増漢書曰牂牱郡有桂蒲闕¶
原三輔舊事曰未央宫東有蒼龍闕北有元武闕　増¶
<pb:KR3k0055_WYG_348-13a>¶
廟記曰嶕嶢闕在圎闕門外三百歩所謂閶闔之外别¶
風嶕嶢是也　三秦記曰柏梁臺有銅鳳因名鳳闕¶
原關中記曰未央宫東有青龍闕北有元武闕漢書所¶
謂北闕者也建章宫圎闕臨北道鳳在上故曰鳳闕也¶
閶闔門外東有折風闕一名朗風闕　増洛陽故宫名¶
曰有朱雀白虎蒼龍闕北闕南宫闕也東觀記曰北闕¶
鐵柱門即斯闕也今閶闔門外夾建巨闕以應天宿門¶
前水南道右置登聞鼓以納諌　西京記曰東都城有¶
<pb:KR3k0055_WYG_348-13b>¶
閶闔闕在映日堂東隔城之上闕北及南皆有觀象臺¶
女史仰觀之所　攬轡集曰宫闕門户純用青琉璃瓦¶
　輟耕録曰宫城正南崇天門兩斜廡十二闕¶
　　仙闕(附/)¶
原史記曰蓬萊方丈瀛洲此三山在海中諸仙人不死¶
藥皆在焉黄金銀為闕　増拾遺記曰崑崙山第九層¶
山形漸小下有芝田蕙圃皆數百頃羣仙種耨焉傍有¶
瑶臺各廣千歩皆五色玉為臺基最下層有流精闕直¶
<pb:KR3k0055_WYG_348-14a>¶
上四千丈東有風雲雨師闕　原神異經曰東南有石¶
井其方百丈上有二石闕挾東南面上有蹲熊有榜著¶
穴題曰地戸　又曰東北大荒中有金闕髙百丈上有¶
明月珠徑三寸光照千里中有金階西北入兩闕中名¶
天門　十洲記曰崑崙山有水精闕¶
　　闕二¶
増左傳曰莊公二十一年鄭伯享王於闕西辟　原又¶
曰哀公三年司鐸火踰公宫季桓子至命藏象魏曰舊¶
<pb:KR3k0055_WYG_348-14b>¶
章不可忘(象魏門闕也法令懸之/故謂其書為象魏也)　列女傳曰衛靈公¶
與夫人夜坐聞車聲轔轔至闕而止過闕復有聲公問¶
夫人曰知此為誰夫人曰此蘧伯玉也公曰何以知之¶
夫人曰妾聞禮下公門式路馬今蘧伯玉衛之賢大夫¶
也敬於事上必不闇昧廢禮是以知之公使人視之果¶
伯玉也　禮記曰昔仲尼與於蜡賔事畢出遊於觀之¶
上喟然而歎仲尼之歎蓋歎魯也(鄭注觀/闕也)　増史記曰¶
秦孝公築冀闕臨渭水上在咸陽西四十里　又曰東¶
<pb:KR3k0055_WYG_348-15a>¶
海郡朐縣始皇立石海上以為東闕　又曰髙祖八年¶
蕭何造未央宫立東闕北闕(注云未央宫殿雖南面而/上書奏事謁見之徒皆詣)¶
(北闕公車司馬門在焉是則以北闕為正門而又有東/門東闕至於西門無門闕蓋何初立未央宫以壓勝之)¶
(術理宜/然也)　原應劭漢宫儀曰髙祖既登帝位鮦陽固始¶
細陽嵗遣雞鳴歌士常謳於闕下　漢宫典職曰偃師¶
去宫三十五里望朱雀闕其上鬱樸與天連　増三輔¶
舊事曰建章東起别風闕乗髙以望逺又於宫門北起¶
圎闕上有銅鳳凰　廟記曰鳳凰闕漢武帝造髙七十¶
<pb:KR3k0055_WYG_348-15b>¶
丈五尺一名别風闕　原魏志曰明帝作凌霄闕　蜀¶
志曰譙周嘗問杜瓊曰昔周徴君羣以為當塗者魏也¶
其義何也瓊荅曰魏闕名也當塗言髙聖人取類言爾¶
　王隠晉書曰漢末博士燉煌侯瑾善内學語弟子曰¶
凉州城西有泉水當竭當有雙闕起於上魏嘉平中武¶
威太守起學舍築闕於此　増又曰孫氏無闕大晉南¶
都亦不暇立門闕遂廢　原山謙之丹陽記曰大興中¶
議者皆言漢司徒許彧墓闕可徙施之王茂𢎞弗欲後¶
<pb:KR3k0055_WYG_348-16a>¶
陪乗出宣陽門南望牛頭山兩峰曰天闕也豈煩改作¶
帝然之　増宋書曰孝武大明七年博望梁山立雙闕¶
　南史曰天監七年作神龍仁獸闕於端門大司馬門¶
外詔曰昔晉氏青蓋日不暇給而兩觀莫築懸法無所¶
今禮盛化光役務簡便可營建象闕以表舊章於是選¶
匠量功鐫石為闕窮極壯麗冠絶古今竒禽異羽莫不¶
畢備　又曰武帝雅好辭賦獻文章於南闕者相望奉¶
勅與陸倕等各製新闕銘　唐書曰貞觀二十年司空¶
<pb:KR3k0055_WYG_348-16b>¶
元齡及將作大匠立徳大營北闕　金史曰泰和六年¶
詔建昭烈武成王廟於闕之右　金圗經曰金主亮徙¶
汴築巨闕於南城之南曰太廟標曰衍慶之宫　元史¶
曰世祖十一年正月朔宫闕告成帝始御正殿受皇太¶
子諸王百官朝賀¶
　　仙闕(附/)¶
増水經曰昔大禹鑿以通水兩山相對望之若闕伊水¶
歴其間北流故謂之伊闕陸機云洛有四闕斯其一焉¶
<pb:KR3k0055_WYG_348-17a>¶
東巖西嶺並鐫石開軒髙甍架峰西側靈巖下泉流東¶
注入於伊水　十洲記曰崑崙山有三角一正東有墉¶
城金臺玉樓相鮮有流精之闕西王母所治也　又曰¶
崑崙山上有金臺玉闕亦元氣之所合天帝之居住處¶
　原瀬鄉記曰老子廟前有兩石闕大闕髙九尺八寸¶
下三重石墌闕邉各有子闕　鄧徳明南康記曰南康¶
縣歸義山去縣七百里下有石城髙數丈逺望嵯峨靈¶
闕騰空故老謂之神闕　増類書曰謝自然欲求師或¶
<pb:KR3k0055_WYG_348-17b>¶
謂蓬萊去弱水三十萬里不可到天台有司馬子㣲身¶
居赤城名在鳳闕¶
　　闕三¶
増白虎　蒼龍(並詳洛陽/故宫記)　青龍　朱雀(上詳闗中記/  下詳洛陽)¶
(故宫/記)　百常　雙立(七命表以百常之闕圜以萬雉之/墉  魯靈光殿賦崇墉岡連以嶺)¶
(屬朱闕巖/巖以雙立)　王母治　天帝居(並詳十洲/三島記)　棲金爵¶
建銅鳳(西都賦設璧門之鳳闕上觚事/稜而棲金爵  下詳三輔舊)布憲　逹聰(陸/倕)¶
(石闕銘云經禮垂布憲之文以傅毅反/都賦因龍門以暢化開伊闕  逹聰)　流雲靄　元¶
<pb:KR3k0055_WYG_348-18a>¶
氣合(顔延年直東宫詩流雲靄青闕皓/日鑒丹宫  下詳十洲三島記)　晨霞弄　曙¶
色分(元稹長安道詩晨霞出沒弄丹闕闕權/徳輿早朝寄所知詩曙色漸分雙  下)　龍車峻¶
　輦路移(鄭愔早朝詩瑞闕龍車峻雙郭/汭温泉宫即事詩輦路移  闕)¶
　　闕四¶
原心在魏闕(文子曰老子云身處江/海之上心在魏闕之下)　増貝闕(楚辭曰/魚鱗屋)¶
(兮龍堂紫貝/闕兮珠宫)　華闕(西都賦曰樹中天之/華闕豐冠山之朱堂)　熛闕(甘泉/賦曰)¶
(左欃槍而右元冥兮/前熛闕而後應門)　長安雙闕(古歌云長安城西有/雙闕上有雙銅雀一)¶
(鳴五榖生再/鳴五榖熟)¶
<pb:KR3k0055_WYG_348-18b>¶
　　闕五¶
原詩陳江總詠雙闕詩曰象闕連馳道天宇照方疏刻¶
鳳棲清漢圖龍入紫虚屢逢膏露灑㡬遇祥煙初競言¶
百尺麗寜方萬丈餘　増唐蔣防蕃臣戀魏闕詩曰剖¶
竹隨皇命分憂鎮大蕃恩波懐魏闕獻納望天閽政奉¶
南風順心依北極尊夢魂通玉陛動息寄朱軒直以蒸¶
黎念思陳政化源如何子牟意今古道斯存　包何闕¶
下芙蓉詩曰一人理國政昇平萬里呈祥頌聖明天上¶
<pb:KR3k0055_WYG_348-19a>¶
河從闕下過江南花向殿前生慶雲垂䕃開難落湛露¶
為珠滿不傾更對樂懸張簨簴歌工欲奏採蓮聲　鄭¶
谷闕下春日詩曰建昌宫殿紫雲飄春漏遲遲下絳霄¶
綺陌暖風嘶去馬粉廊初日照趨朝花經宿雨香難捨¶
鶯在豪家語更嬌秦楚年年有離别揮鞭拂袖灞陵橋¶
　明蔡羽過闕詩曰虎闕沉沉列校屯龍池滚滚湧泉¶
温燈前御栁迎春舞雪後宫鶯近午喧盡道紫霞隨玉¶
輦遥瞻仙斾下彤軒萬年枝傍長生殿重海歌中祝至¶
<pb:KR3k0055_WYG_348-19b>¶
尊　鄭琰春曉望闕詩曰魚藻門前曉角殘日斜鳷鵲¶
露華&KR0270;金輿欲動宣宫使銀鎖初開擁侍官遼左羽書¶
東海沸秦京烽火隴雲寒漢庭何日無封事不許書生¶
䇿治安　髙啟晩登南岡望都邑宫闕詩曰落日登髙¶
望帝畿龍蟠山下見龍飛雲霄雙闕開黄道煙樹三宫¶
接翠㣲沙苑馬閒秋獵罷天街車鬬晩朝歸明朝欲獻¶
昇平頌還逐仙班入瑣闈　又曰秦金不厭氣佳哉紫¶
蓋黄旂此日開殘雪已消鳷鵲觀浮雲不隠鳳凰臺山¶
<pb:KR3k0055_WYG_348-20a>¶
如雒下層層出江自巴中渺𣺌來六代衣冠總塵土幸¶
逢昌運莫興哀　又闕下候朝詩曰月明立傍御溝橋¶
半啟宫門未放朝騶吏忽傳丞相至火城如晝曉寒銷¶
原賦魏繁欽建章鳳闕賦曰築雙鳳之崇闕表大路以¶
遐通上規圜以穹隆下矩折而繩直長楹森以駢停修¶
桷揭以舒翼象元圃之層樓肖華蓋之麗天當蒸暑之¶
暖赫歩北楹而周旋鷦鵬振而不及豈歸雁之能翔抗¶
神鳳以甄甍似虞庭之鏘鏘櫨六翮以撫跱俟髙風之¶
<pb:KR3k0055_WYG_348-20b>¶
清凉華鐘金獸列在南廷嘉樹蓊薆竒鳥哀鳴臺榭臨¶
池萬種千名周櫩輦道屈繞紆縈¶
原銘後漢李尤闕銘曰皇上尊嚴萬姓載依國都攸處¶
建設端闈表樹兩觀雙闕巍巍　梁陸倕石闕銘曰昔¶
舜格文祖禹至神宗周變商俗湯黜夏政雖革命殊乎¶
因襲揖譲異於干戈而晷緯冥合天人啟基克明克俊¶
大庇生民其揆一也在齊之季昏虐君臨威侮五行怠¶
棄三正蹐地無歸瞻烏靡託我皇帝拯之乃操斗極把¶
<pb:KR3k0055_WYG_348-21a>¶
鉤陳翼百神禔萬福指麾而四海隆平下車而天下大¶
定以為象闕之制其來已逺春秋設舊章之教經禮垂¶
布憲之文戴記顯遊觀之言周史書樹闕之夢北荒明¶
月西極流精海岳黄金河廷紫貝蒼龍𤣥武之制銅雀¶
鐵鳳之下或以聼窮省寃或以布治懸法或表正王居¶
或光崇帝里晉氏寖弱宋厯威夷禮經舊典寂寥無記¶
鴻規盛烈堙没罕稱乃假雙闕於牛頭託逺圗於博望¶
有欺耳目無補憲章惟帝建國正位辨方周營洛涘漢¶
<pb:KR3k0055_WYG_348-21b>¶
啟岐梁居因盛業文以化光爰有象闕是惟舊章青蓋¶
南洎黄旗東指懸法無聞藏書不紀大人造物龍徳休¶
否建此百常興兹雙起偉哉偃蹇壯矣巍巍傍映重疊¶
上連翠微布教方顯挾日初暉懸書有附委篋如歸¶
原表梁沈約上建闕表曰恭惟哲后舊章必修眇矚前¶
王復古為貴伏惟陛下欣咨故實率由令典昔王有晉¶
經創江左邦訓莫釐逺圗多缺萬雉之外兩觀弗興空¶
指南峰懸法無所世歴三代年將二百非所以經世成¶
<pb:KR3k0055_WYG_348-22a>¶
務垂業後昆天徳圎應憲章自逺宜詔匠人建兹象闕¶
俯藉愛禮之心以申子來之願式表端闈儀型萬國使¶
觀風而至復聞正嵗之典遐想之士少寄懐古之目¶
　　禁衛一¶
増周禮曰閽寺掌王宫中門之禁(注王有/五門)　又曰閽人¶
掌守王之宫門以時啟閉　又曰宫正以時比官府次¶
舍(注諸居守舍以/諸仗直廬也)　後漢書曰衞尉掌宫門屯兵宫衞¶
士於垣下為區廬(區廬今仗/宿屋也)　又曰虎賁中郎將比二¶
<pb:KR3k0055_WYG_348-22b>¶
千石本注曰主虎賁宿衛　又曰凡居宫中者皆有口¶
籍於門之所屬宫名兩字為鐵印文符案省符乃納之¶
　漢官儀曰公車司馬掌殿門司馬夜徼廵宫中及闕¶
下凡徴召皆總領之令秩六百石(注䀻賢才/達奏章)　唐書曰¶
司門郎中員外各一人掌門關出入之籍凡有召者降¶
墨勅勘銅木然後入監尉　元史曰世祖至元二十八¶
年建宫城南面周廬以居宿衛之士　又元貞二年各¶
城門以蒙古軍列衛及周橋南置戍樓以警昏旦　又¶
<pb:KR3k0055_WYG_348-23a>¶
曰至治元年東内皇城建宿衞屋居二十五楹命五衛¶
内摘軍二百五十人居之以備禁衛　儀衞志曰承天¶
門内則左右衞挾門隊列東西廊下外則左右驍尉挾¶
門隊列東西廊下天子升黄路黄門侍郎靖發鑾駕動¶
警蹕鼓傳音駕出承天門　又曰百官就文武列於兩¶
觀監察御史立於東西朝堂甎道以莅之平時傳㸃畢¶
内開門監察御史領百官入夾階監門校尉執門籍曰¶
唱籍序班於通乾觀象門南入宣政門朝堂置左右引¶
<pb:KR3k0055_WYG_348-23b>¶
駕三衞六十人　明武宗實録曰舊制皇城外紅舖七¶
十二座舖設官軍十人夜廵銅鈴七十八長安門初更¶
遣軍人一一揺振環城廵警歴西安東安北安三門俱¶
㑹長安左門而止毎十鈴以兵部火牌一面後復造木¶
牌五十六面付五門驗發鈴收鈴之數　六典曰城門¶
郎掌京城皇城宫殿諸門之節奉其管鑰而出納之¶
師古曰衛侯有八屯司馬主衛士徼廵宿衛毎面各二¶
司馬秩比二千石故謂公門外為司馬門　北轅集曰¶
<pb:KR3k0055_WYG_348-24a>¶
金殿門外衞士三百人分兩傍立盡戴金花㡌錦袍宣¶
政門外直至外廊皆甲士青縚甲居左旗執黄龍紅縚¶
甲居右旗執紅龍¶
　　禁衞二¶
原戰國䇿曰趙左師觸龍言於太后曰臣賤息舒祺最¶
少願補黒衣之闕以衞王宫　史記曰楚穆王使潘崇¶
掌環列之尹宫衞之官列兵而環王宫也　増又曰秦¶
法羣臣侍殿上者無得持尺寸之兵諸郎中執兵皆陳¶
<pb:KR3k0055_WYG_348-24b>¶
殿下非有詔召不得上　又曰秦始皇時置酒而天雨¶
陛楯者皆沍寒優旃見而哀之謂之曰汝欲休乎陛楯¶
者皆曰幸甚旃曰我即呼汝疾應居頃之殿上上壽呼¶
萬嵗旃臨檻大呼曰陛楯郎郎曰諾優旃曰汝雖長幸¶
雨立我雖短幸休居於是始皇使陛楯者得半相代¶
又曰皇帝入未央宫有謁者十人持㦸衞端門　漢書¶
曰霍光自上官謀後出入自慎引見言事者先露索然¶
後召見蕭望之不肯　又曰嚴延年為御史大夫劾大¶
<pb:KR3k0055_WYG_348-25a>¶
司農田延年持兵干屬車大司農自訟不干事下御史¶
中丞譴責延年何不移書宫門禁止大司農而令得出¶
入宫門於是覆劾延年䦨内罪人法死(注故事有所劾/奏並移宫門禁)¶
(止不/得入)　又曰元帝令從官給事司馬門中者得為大父¶
母父母兄弟通籍(注云從官者虎賁/羽林太官醫官也)　又曰石顯欲取¶
信於上嘗使諸公先奏恐漏盡宫門閉請召吏開門上¶
許之顯故投夜還稱詔開門入後果有上書言顯專命¶
矯制夜開門天子笑以書示顯顯因訟曰陛下過任小¶
<pb:KR3k0055_WYG_348-25b>¶
臣羣下無不嫉妒事類此非一後有譖顯者不信也¶
唐書曰段志元與宇文士及勒兵衞章武門太宗夜使¶
至二將軍士及披户納使志元拒之使者示詔曰夜不¶
能辨太宗歎曰真將軍周亞夫何以加　又曰太宗勤¶
勞庶政其司門式曰無門籍者有急奏令監司與仗家¶
引對不得關礙防壅蔽也¶
　　禁衞三¶
原爪牙　管鍵(詩祈父予王之爪牙胡轉予于䘏靡所/止居  周禮司門掌授管鍵以啟閉國)¶
<pb:KR3k0055_WYG_348-26a>¶
(門/)　列兵　索客(上詳序事搜左傳閉門/而索客謂  索奸人也)　掌屯兵¶
比次舍(上詳漢書/下詳周禮)　申警　露索(申宫警備注申勅宫/中令備也  下詳序)¶
(事/)　除籍　宿衞(上詳序事時子虛賦幸得宿衛/十年有餘  從出遊遊於後園)　八¶
次　七兵(周禮夕擊&KR0512;而比授八次次主宿衛廬也/  文選周廬千列衞尉七兵設在蘭錡)¶
閽寺　閽人(閽寺掌王宫中門之禁注王有五門門掌/守王之宫門以時啟閉閽者禮曰守  之)¶
(賤者也古者不/使刑人守門)　干掫　周衞(行夜之出入/周衞  中)　環衛¶
警衛　為郎失䦨　令妻止宿(王嘉字翁仲為郎坐户/殿門失䦨免注云户止)¶
(也時有䦨入而嘉失之/不執也  下詳序事)　晝廵夜鼛　設服離衛(晝三/廵夜)¶
<pb:KR3k0055_WYG_348-26b>¶
(三鼛鼛古刀反擊守鼔陳楚公子圍/設服離衛注設服離衛  守衛也)　從官令通籍¶
太子不下車(上詳序事之太子梁王至司馬門不/下車張釋  為公車令追止劾不敬)　補¶
黒衣之闕　厭承明之廬(漢武睗/嚴助書)　限以内外不可踰¶
也　察其出入何莫由斯　増應門擊柝　鼓人上堂¶
(後漢書薛君韓詩章句人君退朝入於私宫后妃御/見有度應門擊柝  鼓人上堂退返宴處體安志明)¶
畫虎　持㦸(地官志虎門路寢門也王視朝畫虎以明/勇猛  周勃傳皇帝入未央宫有謁者十)¶
(人持㦸/衛端門)　掌籍　挾隊(百官志司門郎中掌門關/出入之籍  下詳儀衛志)　候¶
晨昏　奉管鑰(六典京城皇城宫殿諸門候其晨昏擊/鼓之節而啟閉之  又城門郎掌京城)¶
<pb:KR3k0055_WYG_348-27a>¶
(皇城宫殿諸門之節奉其管鑰而出納之開則先外/而後内闔則先内而後外所以重宫禁尊皇后也)¶
重宫禁　尊皇后(詳/上)　先酉後戍　後申先子(六典凡/皇城宫)¶
(城闔門之鑰先酉而出後戍而入開門之鑰後丑而出/夜盡而入  又京城闔門之鑰後申而出先子而入開)¶
(門之鑰後子而出先卯而入蓋非其時而/命啟閉則諸閣覆奏奉㫖合符而開闔之)　介胄執鉞¶
　披户納使(儀衛志太和中有司奏命將征討有大功/獻馘俘兵部尚書介胄執鉞於旌門中)¶
(下詳/序事)　掌開闔　防壅蔽(百官志門下省城門郎四人/掌京城宫殿諸門開闔之節)¶
(武徳五年置門僕八百人番上送管鑰急顔真卿𫝊太/宗勤勞庶政其司門式曰無門籍者有  奏令監司與)¶
(仗家引對不得/關礙防壅蔽也)　保氏守闈　郎中執兵(地官師氏守/中門保氏守)¶
<pb:KR3k0055_WYG_348-27b>¶
(王闈門事/下詳序)　銅魚　墨勅　鐵印　文符(俱詳/序事)　晝題¶
時刻　夜題更籌(㑹要景雲二年勅南衙北門及諸門/進狀及降墨勅皆晝題時刻夜題更)¶
(籌/)　拒關不納　置酒引見(上詳序事車東方朔上書/令待詔公  武帝置酒宣)¶
(室引見董君朔陛㦸殿下辟而前上更置酒北宫引董/君從東司馬門入司馬門更名東郊門以偃從此入門)¶
(交㑹/於内)　優旃呼陛楯　王僚侍長鈹(上詳序事兵專諸/傳王僚使  陳自)¶
(宫至光之門户階陛左右皆王/僚之親戚也夾立侍皆持長鈹)　黄綾紅絹　花帽錦¶
袍(玉海紹興中更定其制入禁衛黄綾八角殿門黄絹/方宫門黄絹圎皇城門黄絹長三年更宫門號以緋)¶
(紅絹方皇城門以緋紅/絹圎  下詳北轅集)　依柱　散手(北轅集外廊皆/銀槍左掖門入)¶
<pb:KR3k0055_WYG_348-28a>¶
(皆金槍人依一柱以立凡門屋皆青隊執弓矢人數各/有差  攬轡集宣明門内庭中立衞士二百許人貼金)¶
(鳳雙幞頭團花/紅錦衫散手立)　循簷各列　周廬宿衞(攬轡集入至/仁和殿閣下)¶
(有甲士東西御廊循簷各列東立者紅茸甲金纒竿槍/黄旗畫青龍西立者碧茸甲金纒竿槍白旗畫黄龍至)¶
(殿下皆然惟立於門下者錦袍/弓矢殿兩階雜列  下詳元史)　警昏旦　備禁衞(俱/詳)¶
(元/史)　校尉執籍　宰相下馬(上詳儀䘙志許震澤長語/唐宋禁中亦  乗馬明制)¶
(自兩長安門東西華門下/馬歩趨雖宰相重臣亦然)¶
　　禁衞四¶
増詩元楊載送林季羽入京宿衞詩曰青雲自致身磊¶
<pb:KR3k0055_WYG_348-28b>¶
落見斯人卷衮辭蒼麓垂纓侍紫宸漏殘珠閣曉香暖¶
玉爐春儻厭承明事歸來衣錦新¶
　　馳道(附/)¶
原太子絶(武帝為太子詔急召太子太子出龍樓門不/敢絶馳道西至直城門得絶乃度上遲之具)¶
(狀對上悦後乃著令/令太子得絶馳道)　丞相行(鮑宣為司𨽻校尉比司/直丞相孔光四時幸園)¶
(陵官屬以令行馳道中宣出逢之使吏鉤止丞相掾没/入其車摧辱宰相事下御史中丞至司𨽻官欲捕從事)¶
(閉門不納宣坐拒閉使/者無人臣禮大不敬)　没車馬(翟方進遷丞相司直/從上甘泉行馳道中)¶
(司𨽻校尉陳慶/劾奏沒入車馬)　坐主守(魏曹植嘗乗車馬行馳道中/開司馬門出太祖怒公車令)¶
<pb:KR3k0055_WYG_348-29a>¶
　(坐死由是重/諸侯科禁)　増青松　金椎(賈山曰秦馳道之䴡道/廣五十歩三文而植厚)¶
　(築其外隐以金/椎樹以青松)　公主被呵　家使屬吏(江充逢館陶/長公主行馳)¶
　(道中呵問後從上甘泉逢太子家/使乗車馬行馳道中充以屬吏)　扶風先治道　京¶
　兆坐發民(王訢守右扶風武帝過宫舘馳道修治供帳/辦黄覇守京兆尹坐發民治馳道不先以聞)¶
　　左入　右出(陸機洛陽記宫門及城中大道皆分作/三中央御道兩邊築土墻高四尺餘外)¶
　(分之惟公卿尚書章服道從中道凡/人皆行左右左入右出夾道種榆槐)　飛甍　植柳(謝/元)¶
　(暉鼔吹曲飛甍夾馳道垂楊䕃御溝子隋大業元年發/淮南民十餘萬開䢴溝自山陽至楊  江渠廣四十歩)¶
　(傍皆築御/道植以栁)　榆槐夾　琉璃覆(上詳前陸機洛陽記闊/攬轡集門中馳道甚)¶
<pb:KR3k0055_WYG_348-29b>¶
　(兩傍有溝上植柳廊/脊皆覆以青琉璃瓦)　輦下建宅　門外植柳(宋開寳/九年詔)¶
　(於朱雀門外馳道之右建大第甲於輦下既成名曰禮/賢以待錢俶  金史地里志大定四年命於都門外夾)¶
　(道從行植/柳各百里)　闢道　達衢(元史本𫝊田忠良奏曰太廟/前馳道非禮也即勅中書闢)¶
　(道達又曰門外馳/道  齊化門通衢)¶
　¶
　¶
　¶
御定淵鑑類函卷三百四十三¶
