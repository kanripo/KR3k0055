# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.484155
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷四十九
<pb:KR3k0055_WYG_054-1a>¶
　欽定四庫全書¶
御定淵鑑𩔖函卷四十九¶
　　帝王部十(登庸/祥瑞)　(創業/福禄)　(應運/)¶
　　　登庸一¶
　原帝王世紀曰少昊姬姓也降居江水邑於窮桑以登¶
　帝位都曲阜故或謂之窮桑即圖讖所謂白帝朱宣者¶
　也　又曰顓頊有聖德父昌意雖黄帝之嫡以德劣降¶
　居若水諸侯及顓頊生十年而佐少昊十二而冠二十¶
<pb:KR3k0055_WYG_054-1b>¶
　登帝位(吕氏春秋曰帝顓頊生自/若水宕處空桑乃登帝位)　又曰帝嚳姬姓也¶
　有聖德十五而佐顓頊三十而登帝位都亳　又曰帝¶
　堯十五而佐帝摯受封於唐為諸侯身長十尺嘗夢天¶
　上之故年二十而登帝位　尚書舜典曰慎徽五典五¶
　典克從納于百揆百揆時叙賓于四門四門穆穆納于¶
　大麓烈風雷雨弗迷帝曰咨爾舜詢事考言乃言底可¶
　績三載汝陟帝位　尸子曰舜一徙成邑冄徙成都三¶
　徙成國堯聞其賢徵之草茅之中與之語禮樂而不逆¶
<pb:KR3k0055_WYG_054-2a>¶
與之語政至簡而行與之語道廣大而不窮於是妻之¶
以媓媵之以娥九子事之而託天下焉　尚書大禹謨¶
曰受命于神宗率百官若帝之初(從舜初授帝/政事奉行之)　周書¶
曰湯放桀而歸于亳三千諸侯大㑹湯取天子之璽置¶
之於天子之座左復而冄拜從諸侯之位湯曰此天子¶
之位有道者可以處之矣夫天下非一家之有也有道¶
者之有也故天下者惟有道者理之惟有道者宜處之¶
湯以此三讓三千諸侯莫敢即位然後湯即天子之位¶
<pb:KR3k0055_WYG_054-2b>¶
　史記曰髙祖與諸侯兵共擊項羽項羽敗而走使騎¶
將灌嬰追殺羽東城正月諸侯尊漢王為皇帝　又曰¶
孝文皇帝初立為代王都中都髙后崩吕産等欲為亂¶
以危劉氏大臣共誅之使人迎代王代王問左右郎中¶
令張武張武等議願大王稱疾以無往觀其變中尉宋¶
昌進曰羣臣議皆非也今髙帝子獨淮南王與大王大¶
王又長賢聖仁孝聞於天下故大臣因天下之心而欲¶
迎立大王大王勿疑也廼命宋昌參乘張武等六人乘¶
<pb:KR3k0055_WYG_054-3a>¶
𫝊詣長安馳入代邸代王西向譲者三遂即天子位¶
漢書曰霍光廢昌邑王賀奏遣宗正德至尚冠里舍洗¶
沐賜御衣太僕以軨獵車奉迎曾孫就齋宗正府封為¶
陽武侯羣臣上璽綬即皇帝位　晉中興書曰愍帝為¶
劉粲所沒中宗素服出次舉哀三日於是百僚稱上尊¶
號帝固讓百僚又固請中宗慨然流涕曰吾本琅邪王¶
諸賢見逼不已乃呼私奴命駕將返國羣臣不敢復逼¶
乃求依魏晉故事為晋王許之愍帝崩於平陽百僚更¶
<pb:KR3k0055_WYG_054-3b>¶
上尊號是日即皇帝位　沈約宋書曰孝武帝諱駿字¶
休龍小字道民文帝第三子也元兇弑逆舉義兵克定¶
京邑乃踐帝位　增冊府元龜曰唐太宗文皇帝武德¶
元年封秦王九年立為太子髙祖手詔司空裵寂等曰¶
朕當加尊號為太上皇有司擇日宜速聞奏太宗沖讓¶
不敢奉詔朝於西宫面奏曰堯舜雖有至德有禪授之¶
事然親&KR0259;庶政並經百年陛下以至聖之德撫有四海¶
始有十載臣望陛下遵堯舜之道以百姓為心髙祖曰¶
<pb:KR3k0055_WYG_054-4a>¶
吾思此事已熟懐之已久故欲怡神以養生不欲矯情¶
以從物若乃飾仁義務智能勞神以施號令疲形以行¶
賞罰此矯情從物非吾心之所取也吾今方以道攝生¶
養性故脫屣於汝豈可嬰吾以負重哉太宗固譲弗許¶
遂即位於東宫顯德殿　又曰唐睿宗延和元年彗星¶
從西方經軒轅入太㣲至於大角數日乃滅睿宗以為¶
革舊布新之象冊太子為皇帝受冊悲涕左右莫不感¶
動又奉冊睿宗為太上皇皇帝聽朝於武德殿上皇稱¶
<pb:KR3k0055_WYG_054-4b>¶
朕有命稱誥皇帝稱予有命稱制五日一朝於上皇太¶
極殿(唐明/皇)　又曰唐肅宗明皇帝第三子開元二十六¶
年立為皇太子天寳十五載安禄山犯長安明皇幸蜀¶
將發馬嵬百姓數百人遮道攀附明皇遲留久之乃命¶
皇太子殿後宣諭百姓百姓因請皇太子留髙力士馳¶
告明皇明皇曰是天啟也乃命後軍及飛龍廏馬與東¶
宫内人等留太子因宣口敕謂將士曰太子仁孝可奉¶
宗廟汝等善輔導之太子既至靈武羣臣請遵馬嵬𫝊¶
<pb:KR3k0055_WYG_054-5a>¶
言之命勸進以七月甲子即位　通鑑曰周恭帝元年¶
鎮定二州言遼北漢連兵入寇周主遣殿前都㸃檢趙¶
匡𦙍率禁兵禦之癸夘發汴京是夕次陳橋驛都指揮¶
使石守信等相與謀曰主上幼弱我軰出死力破敵誰¶
則知之不如先立㸃檢為天子然後北征黎明軍士擐¶
甲執兵直逼寢所曰諸將無主願䇿太尉為天子匡𦙍¶
驚起披衣未及對黄袍已加身矣衆即羅拜呼萬嵗掖¶
之上馬擁逼還汴乃&KR0259;轡誓諸將曰汝等自貪富貴立¶
<pb:KR3k0055_WYG_054-5b>¶
我為天子能從我命則可不然不能為若主也皆下馬¶
曰願受命匡𦙍曰太后主上我北面事者不得驚犯公¶
卿皆我比肩不得侵&KR0466;朝市府庫不得侵掠用命有重¶
賞不然當族誅皆應曰諾遂整隊而行入仁和門秋毫¶
無犯遂奉匡𦙍入宫召百官至晡時班定猶未有禪詔¶
翰林承㫖陶榖出諸袖中遂用之匡𦙍就庭北面拜受¶
乃升殿即皇帝位國號宋　金史太祖本紀曰元年正¶
月壬申羣臣奉上尊號是日即皇帝位上曰遼以賓鐵¶
<pb:KR3k0055_WYG_054-6a>¶
為號取堅也賔鐵雖堅終亦變壊惟金不變不壊金之¶
色白完顔部色尚白於是國號大金改元收國　金太¶
宗本紀曰太祖崩羣臣固請太宗正帝位不許諸弟以¶
赭袍被體寘璽懐中遂即帝位　元史曰太祖建九斿¶
白旗即位於斡難河之源　名山藏曰明太祖為呉王¶
時元年十二月癸巳羣臣勸進呉王辭固請固却之明¶
日又請許之甲子祭告上帝皇祇於新宫曰天命真人¶
來自沙漠百有餘年今運亦終天下紛争於豪傑惟帝¶
<pb:KR3k0055_WYG_054-6b>¶
錫臣英賢遂戡定之今輿地周廻二萬里臣下曰生民¶
無主必推臣帝臣不敢辭亦不敢不告是用以明年正¶
月四日設壇鍾山之陽惟帝祇之簡在如臣可君祭日¶
天澄氣和臣若不可當示異焉　又曰明成祖兵入金¶
川門諸王羣臣請即天子位三勸進乃謁孝陵欷歔感¶
慕&KR0259;轡回營諸王羣臣備法駕奉寳璽道迎遮擁登輦¶
軍卒耆老萬衆夾道拜頫歡呼稱萬嵗遂即位¶
　　登庸二¶
<pb:KR3k0055_WYG_054-7a>¶
增撫運　乘時(唐舊禮制曰髙祖撫運應期創業/垂統  易曰時乘六龍以御天)　御¶
天　立極(上見乘時注非詩經/立我烝民莫  爾極)　嗣器　傳歸(宋太宗/即位制)¶
(曰王者繼統承祧所以嗣神器也重宋英宗即位制曰/烝民之生置君為之司牧神器之  有子所以傳歸)¶
　凝旒　執契(唐李嶠元日朝賀表曰凝旒而天啟其/門  老子曰聖人執左契  唐太宗詩)¶
(執契静/三邊)　靈圖　寳業(文選彈王源文曰秉靈圖而非/泰註靈圖天子位也  謝脁齊)¶
(后哀冊文曰家臻/寳業身嗣昌暉)　履至尊　登大寳(賈誼過秦論曰/履至尊而制六)¶
(合大易經聖人/之  寳曰位)　陟帝位　總朕師(舜典曰汝陟帝位/  大禹謨曰汝惟)¶
(不怠總/朕師)　承天心　正王位(前漢谷永傳曰明王即位/正五事建大中承天心)¶
<pb:KR3k0055_WYG_054-7b>¶
(易渙卦曰渙汗其大號渙王居/无咎象曰王居无咎正位也)　一民心　承天厯(干/寳)¶
(晉武革命論曰鴻荒世及一民心也/桞宗元塗山銘曰夏后氏順承天厯)　御蘿圖　𫝊芝¶
璽(唐徐彦伯中宗哀冊文/曰蘿圖已御芝璽仍傳)　執大象　張寳圖(干寳晋/武革命)¶
(論曰桓皇栗陸以前為而不有應而不求執/大象也  唐元和𩔖表曰張寳圖以光帝載)　朝㑹諸¶
侯　尊為天子(栁宗元塗山銘曰自塗山而㑹諸/侯大政立焉  中庸曰尊為天子)　有¶
王者符　踐天子位(光武紀曰王者受命信有符乎不/然何以能乘時龍而御天哉  孟)¶
(子曰踐天/子位焉)　終陟元后　俾作神主(虞書帝曰禹天之/厯數在爾躬汝終)¶
(陟元后德商書伊尹曰/眷求一  俾作神主)　順天應人　膺期撫運(易革/卦曰)¶
<pb:KR3k0055_WYG_054-8a>¶
(湯武革命順乎天而應乎人撫晋元帝紀劉/琨上書曰陛下膺受命之期  千載之運)　正位凝¶
命　握紀御符(易鼎卦曰君子以正位凝命期李百藥/封建論曰陛下握紀御符應  啟聖)¶
　雲龍風虎　朝覲謳歌(易乾卦曰雲從龍風從虎聖/人作而萬物覩  孟子曰朝)¶
(覲者不之堯之子而之舜謳歌/者不謳歌堯之子而謳歌舜)　聰明嗣位　厯數在¶
躬(虞舜側㣲堯聞其聰明將使嗣位/堯典曰咨爾舜天之厯數在爾躬)　惟皇得一　承¶
帝嗣武(王縉唐明/皇哀冊文)　法五始之要　垂萬世之基(王褒/頌曰)¶
(春秋法五始之要註曰五始者一元二春三王四正月/五公即位  後漢馮異傳曰周勃迎代王黜少帝垂萬)¶
(世之/基)　推五運而陟崇髙　歩三㣲而膺厯數(李嶠上/神龍帝)¶
<pb:KR3k0055_WYG_054-8b>¶
(冊/文)　副遺大投艱之託　昭繼志述事之功　天啟昌¶
期御蘿圖而出震　人瞻粹表負黼扆以當陽　御六¶
龍而乘乾君臨大寳　斂五福而作觧慶洽寰區　薦¶
之天暴之民蓋非人力　襲其爵行其道實本心傳(以/上)¶
(俱出翰/苑新書)　星輝海潤方肇啟於青宫　地闢天開遂丕¶
膺於赤紀(宋張于湖賀/英宗登極表)　天佑而作之君啟堯舜之相¶
授　父有而𫝊之子續文武之重光　當龍飛之㑹幸¶
親逢六位之乘　伸虎拜之恭願永享萬年之夀(以上/俱出)¶
<pb:KR3k0055_WYG_054-9a>¶
(翰苑/新書)¶
　　登庸三¶
原或躍在淵(易/)　歴試諸艱　任之百官以觀其外(舜/)¶
　敷于四海(禹/)　推為盟主　都督陜東　君子經綸¶
　天地革命　肇基王迹　王化之基　承百王之弊¶
　大統未集　開建大業　自亂入静　撥亂反正¶
功業見乎變　有事而後可大　威光大成　生民造¶
化　誕受多方　克鄄西土　克開厥後　受天之命¶
<pb:KR3k0055_WYG_054-9b>¶
　無立錐之地　無十户之聚　不階尺土之資　不¶
階一民之柄　起於三河興於七十(尚書/中候)　湯里七十¶
(春秋孔/演圖)　增端拱垂裳　昭哉嗣服(詩下/武)　嗣無疆大¶
厯服(書大/誥)　飛龍在天(易乾/卦)　聖人作而萬物覩(易乾/卦)¶
主器(易曰主器者/莫若長子)　度宗(文選曲引曰正位度宗註曰/度就也宗尊也就其尊號也)¶
　天時人事(東漢鄧禹曰歴觀往古聖人/之興天時人事二科而已)　奄宅區夏¶
(唐元稹上/尊號表)　當位嗣統(賈至唐肅宗即位冊文/曰命爾元子當位嗣統)　嗣守¶
皇業(唐德宗即/位冊文)　負扆君臨(虞世南唐髙/祖哀冊文)　登庸受籙¶
<pb:KR3k0055_WYG_054-10a>¶
(裵士淹唐肅/宗哀冊文)　妥安天位(陸機宴宣猷堂詩/註曰安保其位也)　緝熈帝¶
圖(任昉王文/憲序集)　景屬宸居(顔延年曲水詩序註/曰景明也屬繼也)¶
　　創業一¶
原顔峻始學篇曰人皇氏兄弟九頭依山川土地之勢¶
裁度為九州各居其一方　禮含文嘉曰燧人氏始鑽¶
木取火炮生為熟令人無腹疾　易曰神農氏作斲木¶
為耜揉木為耒耒耨之利以教天下蓋取諸益日中為¶
市致天下之貨交易而退各得其所蓋取諸噬嗑　周¶
<pb:KR3k0055_WYG_054-10b>¶
書曰神農之時天雨粟神農耕而種之作陶冶斤斧為¶
耜鉏耨以&KR1774;草莽然後五榖興以助果蓏實　賈誼書¶
曰神農以為走禽難以久養民乃求可食之物嘗百草¶
實察鹹苦之味教民食榖　増冊府元龜曰黄帝始受¶
國於有熊氏軒轅之丘因以為名軒轅之時神農氏世¶
衰諸侯相侵伐神農氏弗能征於是軒轅氏乃習用干¶
戈以征不享諸侯咸來賔從炎帝欲侵諸侯軒轅乃修¶
德振兵治五氣藝五種撫萬民慶四方教熊羆貔貅貙¶
<pb:KR3k0055_WYG_054-11a>¶
虎以與炎帝戰於阪泉之野三戰然後得其志蚩尤作¶
亂不用帝命於是黄帝與戰於涿鹿之野遂擒殺蚩尤¶
而諸侯咸尊軒轅為天子　原論衡曰項羽與髙祖俱¶
起威力輕重未有所定髙祖誅羽難於斬鐵也武王伐¶
紂易於摧木也然則漢力勝周多矣湯武伐桀紂一敵¶
也髙祖誅秦殺項羽兼勝二家力倍湯武五代之起皆¶
有因縁力易為也　荀悦漢紀論曰髙祖開建大業統¶
畢元功度量規矩不可尚矣天下初定庶事草創故韶¶
<pb:KR3k0055_WYG_054-11b>¶
夏之音天下未聞焉　又曰漢髙起於布衣奮劒而取¶
天下　増通鑑趙氏曰光武初起於舂陵以烏合數千¶
畎畞之夫而破尋邑百萬之衆梟莽賊之首平銅馬尤¶
來五校青犢赤睂諸賊討隗純誅秦豐劉允彭寵張歩¶
公孫述平一僭亂　袁崧後漢書曰世祖以𣺌渺之祚¶
起於白水之濵身屈更始之助位與羣豎並列於時懐¶
璽者十餘建旗者數百髙才者居之南面疾足者為之¶
王公茫茫九州瓜分臠割泯泯蒼生塵消鼎沸我扇之¶
<pb:KR3k0055_WYG_054-12a>¶
以仁風驅之以大威霜雪被而荆棘枯綱維振而逆鱗¶
埽羣材畢奏人鬼與能數年之間廓清四海雖曰中興¶
與夫創業者庸有異乎　厯年圖曰孫討逆䇿以童子¶
提一旅之衆揮馬箠以下江東耆儒宿將狼狽失據開¶
地千里真英才也　又曰唐髙祖舉兵晋陽承亡隋之¶
弊席卷長驅奄有闗中命將出師埽除亂略六年之中¶
海内咸服何成功之速哉盖以太宗之為子也太宗文¶
武之才髙出前古驅䇿英雄網羅俊乂好用善謀樂聞¶
<pb:KR3k0055_WYG_054-12b>¶
直諫拯斯民於水火之中措之於衽席之上使盜賊化¶
為君子呻吟轉為謳歌衣食有餘刑措不用突厥之渠¶
繫頸闕庭北海之濵悉為州縣盖三代以還未之有也¶
　通鑑宋總論曰太祖斬艾蓬蒿剗削險阻以定天下¶
克澤潞克淮南克荆南克湖南平蜀滅漢服越取唐逆¶
腸叛膽消縮順嚮(李淇水䇿曰太祖皇帝洗削祸亂/逆腸叛膽消縮順向莫敢不臣)臥¶
榻之側驅他人之鼾睡而漠然徒見山髙而水清可謂¶
救生靈塗炭之苦革叔季兵戈之祸矣孰謂太祖而非¶
<pb:KR3k0055_WYG_054-13a>¶
聰明神武不殺者哉　遼史太祖贊曰東征西討如折¶
枯拉朽東自海西至於流沙北絶大漠威信萬里厯年¶
二百豈一日之故哉　金史太祖贊曰初定東京即除¶
遼法遼主播越宋納嵗幣以幽薊武朔等州與宋而置¶
南京於平州宋人終不能守卒之遼主見獲宋主被執¶
雖功成於天㑹間而規模運為實自此始金有天下百¶
十有九年太祖算無遺䇿兵無留行底定大業𫝊之子¶
孫嗚呼雄哉　張四知元總論曰太祖深慮雄心逺邁¶
<pb:KR3k0055_WYG_054-13b>¶
金夏之主其握乾符而起朔土躬神武以膺帝圖為後¶
世開業不亦甚光極美哉　又曰世祖潤色鴻業大闡¶
嘉猷千紀萬綱條脩縷飾故能光有四海坐致太平四¶
振天威鉅恢土宇奮數世積累之業造一統無外之勲¶
鞍馬二十年間定乾坤於百戰功宏鍊石收區宇於再¶
麾業壯斷鼇飲滄海而一息官兵到處悉皆平夷　明¶
顧廽瀾曰太祖起布衣飛淮甸提金戈鐵馬熛煜中原¶
自和州渡江取太平路天戈一指敷天同我后之思神¶
<pb:KR3k0055_WYG_054-14a>¶
武初揚四海切來蘇之望初舉而平江漢再伐而舉全¶
呉三征而閩越澄清四戰而周齊席卷所至民服遂取¶
中原拾宋掇秦拔燕掣趙東極元菟西窮玊闗南抵大¶
夏北控隂山靡不傾心而歸命悉皆輸款以稱藩恢恢¶
乎仁風翔洽於垓埏威霆攝肅乎鬼蠻盖惟應天順人¶
是以人歸天與聖人出而四海一氛濁埽而宇宙清社¶
稷山河已在眼前矣¶
　　創業二¶
<pb:KR3k0055_WYG_054-14b>¶
增斗極　天闗(長楊賦曰髙祖奉/命順斗極運天闗)　一侯尉於東西¶
合車書於南北(王融曲/水詩序)　斬艾蓬蒿　剗削險阻(通鑑/宋總)¶
(論言/太祖)　大含滄海　安納泰山(遼太/祖詔)　西盪河源　東¶
澹海漘　北動幽崖　南燿朱垠(東都/賦)　亘地稱皇¶
罄天作主(顔延年/郊祀歌)　月毳來賔　日際奉土(同/上)　列燧¶
千城　通驛萬里(顔延年曲/水詩序)¶
　　創業三¶
原舜禹本白衣　髙祖興白衣　以布衣取天下　祭¶
<pb:KR3k0055_WYG_054-15a>¶
蚩尤於沛庭　市弓弩作卑手刀　斷蛇奮旅(漢/髙)　騎¶
牛兵起(光/武)　壯士願從　賢者義附　同聲響應　望¶
風景從　人鬼與能　四方歸之　見龍在田(易/)　迅¶
長鳴　龍飛迅風(髙/祖)　龍變虎據　鳯翔南陽(光/武)　鴻¶
飛兖豫　龍飛白水(光/武)　鳯翔參墟　虞芮質厥成文¶
王蹶厥生　徹彼桑土綢繆牖户(並詩/經)　增革命(易經/湯武)¶
(革命應乎天/而順乎人)　兆基(文選出師頌曰兆/基開業人神攸贊)　締搆(魏都賦/曰開國)¶
(之日締/搆之初)　洪業(呉都賦曰建至/德以創洪業)　帝籙(文選功臣頌/曰飛名帝籙)¶
<pb:KR3k0055_WYG_054-15b>¶
寳命　天璣(文選宋后哀冊文曰/用集寳命仰陟天璣)　深根固蔕(魏都/賦)¶
流長難竭(張衡西/京賦)　招世貽統(顔延年三月三日詩序/曰招世貽統固萬業而)¶
(為量註曰招廣也言/廣世業以貽後緒也)　天造草昧　撥亂反正　肇基¶
王迹　化家為國(隋末唐太宗勸髙祖舉兵晋陽髙祖/曰今日破家亡軀由汝化家為國亦)¶
(由汝/矣)　宰制天下(王融謂蕭衍曰宰/制天下必在此人)　假翼荆楚飜飛¶
梁益(華陽國志贊昭烈曰先主名㣲衆鮮/而能龍興鳯舉假翼荆楚飜飛梁益)　電埽風驅¶
廓清天邑(唐髙祖受/禪告天文)　𢎞濟蒼生其益多肇造區夏其¶
功大(唐太/宗)　混一區宇(唐書太/宗語)　光宅中夏(唐太宗為/秦王時言)¶
<pb:KR3k0055_WYG_054-16a>¶
(於髙祖曰陛下聖/武龍興光宅中夏)　斵雕刓方(任昉䇿秀才文李善註/引漢書曰破觚而為圜)¶
(斵雕而/為樸)　宅中圖大(東京/賦)　山髙水清(歐陽脩豐樂亭/記曰及宋受命)¶
(聖人出而四海一向之憑恃險阻剗削/消磨百年之間漠然徒見山髙而水清)　山河在眼(明/太)¶
(祖詩等聞擁出扶桑/日社稷山河在眼前)¶
　　應運一¶
原帝系譜曰地皇氏一萬八千嵗以火德王　尚書大¶
𫝊曰燧人為燧皇以火紀官　左𫝊郯子曰炎帝以火¶
紀官故火師而火名　譙周古史考曰大庭氏姜姓以¶
<pb:KR3k0055_WYG_054-16b>¶
火德王故號炎帝　郯子曰黄帝以雲紀官故為雲師¶
而雲名(春秋内事曰軒轅氏以土德王天下/始有堂廡髙棟深宇以避風雨焉)　郯子曰¶
我髙祖少昊摯之立也鳯鳥適至故紀於鳥為鳥師而¶
鳥名焉鳯鳥氏厯正也　又曰自顓頊以來不能紀逺¶
乃紀於近為民師而命以民事則不能故也　增冊府¶
元龜曰伯禹夏后氏虞舜嬗以天下土生金故為金德¶
故夏后氏尚黒戎事乘驪牲用元湯伐桀踐天子位乃¶
改正朔服色尚白金生水故為水德戎事乘翰(翰白/馬也)牲¶
<pb:KR3k0055_WYG_054-17a>¶
用白周武王伐紂踐天子位水生木故為木德故周人¶
尚赤戎事乘騵(騵驪馬/白腹)牲用騂(騂赤/𩔖)　原尚書璇璣鈐¶
曰湯受金符帝籙白狼銜鉤入殷朝　增漢書曰漢承¶
堯運德祚已盛斷蛇著符旗幟尚赤協於火德自然之¶
應得天統矣　冊府元龜曰魏文帝受禪後給事中博¶
士蘇林董巴上表曰魏之氏族出自顓頊與舜同祖舜¶
以土德承堯之火今魏亦以土德承漢之火於行運合¶
於堯舜授受之次遂改正朔易服色殊徽號承土行黄¶
<pb:KR3k0055_WYG_054-17b>¶
初元年十二月幸雒陽以夏數得天故用夏正而服色¶
尚黄又詔以漢火行也火忌水故雒去水而加佳魏於¶
行次為土土水之壯也水得土乃流土得水而柔故除¶
佳加水變雒為洛明帝景初元年山荏縣言黄龍見有¶
司奏以為魏得地統宜以建丑之月為正於是定厯改¶
年服色尚黄犧牲用白戎事乘黒首白馬建太赤之旂¶
朝㑹建太白之旂　又曰晋武帝以太始元年即位二¶
年羣公奏唐堯舜禹不以易祚改制至於湯武各推行¶
<pb:KR3k0055_WYG_054-18a>¶
數宣尼荅為邦之問則曰行夏之時輅冕之制通為百¶
代之言盖期於從政濟治不繫於行運也今大晋繼三¶
皇之蹤踵舜禹之迹應天從民受禪有魏宜一用前代¶
正朔服色皆如有虞遵唐故事奏可　又曰後魏孝文¶
太和十四年詔曰丘澤初制配尚宜定五德相襲分叙¶
有常然同異之論著於往漢未詳之説疑在今史羣臣¶
百辟可議其所應必令合衷以成萬代之式中書監髙¶
閭議曰臣聞居尊據極允恊明命者莫不以中原為正¶
<pb:KR3k0055_WYG_054-18b>¶
統神州為帝宅茍位當名全化迹流洽則不専以世數¶
為予奪善惡為是非故堯舜禪揖一身異尚魏晋相代¶
紀運少殊桀紂至虐不廢承厯之序厲恵至昏不闕周¶
晋之禄計五德之論始自劉向一時之議三家致别故¶
張蒼以漢為水德賈誼公孫臣以為土德劉向以為火¶
德以為水德者正以當有水溢之應則不推運代相承¶
之數也以為土德者則以亡秦繼厯相即為次不推順¶
逆之異也以為火德者懸證赤帝斬蛇之符弃秦之暴¶
<pb:KR3k0055_WYG_054-19a>¶
越惡承善不以世次為正也故繼周為火德自兹厥後¶
乃以為常魏承漢火生土故魏為土德晋承魏土生金¶
故晋為金德趙承晋金生水故趙為水德燕承趙水生¶
木故燕為木德秦承燕木生火故秦為火德秦之未滅¶
皇魏未剋神州秦氏旣亡大魏稱制元朔故平文之廟¶
始稱太祖以明受命之證如周在岐之陽若繼晋則晋¶
已乆若棄秦則中原有寄推此而言承秦之理事為明¶
驗故以魏承秦當為土德又五緯表騐黄星曜彩考氏¶
<pb:KR3k0055_WYG_054-19b>¶
定實合德軒轅承土祖木事為著矣祕書丞李彪等議¶
以為尚書閭議繼近秦氏臣職掌國籍頗覽前書惜此¶
正次慨彼非緒輒仰推帝始逺尋百王魏雖建國君民¶
兆朕振古祖黄制朔緜迹有因成此帝業神元為首案¶
神元晋武往來和好至於桓穆雒京破亡二帝志摧聰¶
勒思存晋氏每助劉琨申威并冀是以晋室銜扶救之¶
仁越石申代王之請平文太祖抗衡苻石終平燕氏大¶
造中區是則司馬祚終於郟鄉而元氏受命於雲代盖¶
<pb:KR3k0055_WYG_054-20a>¶
自周之滅及漢正統㡬六十年著符尚赤雖張賈殊議¶
暫疑而卒從火德以繼周氏排虐嬴以比共工蔑暴項¶
而同呉廣近蠲謬偽逺即神正若此之明也寧使白蛇¶
徒斬雕雲空結哉且秦并天下革創法度漢仍其制少¶
所變異猶仰推五運竟踵隆姬而況劉石苻燕世業促¶
褊綱紀弗立魏接其弊自有統緒豈可易漢之承木舍¶
晋而為土耶夫皇統崇極承運至重必當推恊天緒考¶
審王次不雜以僭竊參之強矯神元旣晋武同世桓穆¶
<pb:KR3k0055_WYG_054-20b>¶
與懐愍接時晋室之淪平文始治太廟號太祖抑亦有¶
由紹晋金德孰曰不可而欲次兹偽僭豈非惑乎十五¶
年侍中司空長樂王穆亮等言皇魏世王元朔下迄魏¶
晋趙秦二燕雖地據中華德祚㣲淺兹獲推序於理未¶
惬又國家積德修長道光萬載彪等職主東觀詳究圖¶
史所據之理其志難奪今欲從彪等所議宜承晋為水¶
德詔曰越近承逺情所未安然考次推時頗亦難繼朝¶
賢所議豈朕能有違奪便可依為水德祖甲辰臘　又¶
<pb:KR3k0055_WYG_054-21a>¶
曰隋開皇元年詔以初受天命赤雀降祥五德相生赤¶
為火色朝㑹之服旗幟犧牲各令尚赤戎服以黄七月¶
帝始服黄百僚畢賀　通鑑曰唐髙宗即位推五運為¶
土德色尚黄　天寳九載詔曰三王繼統質文旣不相¶
襲五德乘時服色遵於所尚至於旂常改制騂翰異宜¶
所以表國家之容合聲名之度事之大者安可因循而¶
已焉國家膺推紐之期纂黄中之厯憲章垂範運旣屬¶
於維新旗幟同色義必在於革故頃者俯納羣議式明¶
<pb:KR3k0055_WYG_054-21b>¶
統緒故得天人致和風雨時若豈朕菲德克廣睿圖實¶
累聖鴻休允膺景福稽古之大旣有昭明文物所資理¶
宜詳正其諸衛應隊仗所用緋色幡等並改為赤黄色¶
　　應運二¶
增天厯逐訟獄之歸　神鼎隨謳歌之去(周禪隋/冊文)　革¶
命殊乎因襲　揖譲異於干戈(石闕/銘)　萬物覩聖　千¶
載應期(易經乾卦文言曰聖人作而萬物覩千晋元帝/紀劉琨上書曰陛下應受命之期紹  載之運)¶
　旂常改制　騂翰異宜(唐天寳九載詔周尚赤牲用/騂殷尚白戎事乘翰翰白馬)¶
<pb:KR3k0055_WYG_054-22a>¶
(也/)　三分肇慶黄星之應久彰　五十啟期真人之運¶
斯屬(唐太宗祭/魏武帝文)　命旅致雲屯之應　登壇有降火之¶
祥(陸陲石/闕銘)　循五德終始之𫝊　叶三統因革之義(冊/府)¶
(元龜/序)　昭華之珍旣徙　延喜之玊攸歸(王融曲/水詩序)¶
　　應運三¶
原誕膺天命以撫方夏　顧諟明命以承神武　克享¶
天心受天明命　皇天眷命奄有四海　皇天眷祐誕¶
受厥命　昊天有成命二后受之　天立厥配受命旣¶
<pb:KR3k0055_WYG_054-22b>¶
固　受命于天　奉若天命　用集天命　撫綏四方¶
　式商受命奄甸萬姓　相彼成康奄有四方　集大¶
命于厥躬　用端命于上帝　我有右命將天明威¶
旣受帝祉施于孫子　繼明代熙配天光宅　周雖舊¶
邦其命維新　受終于文祖　受命神宗　聖皇應厯¶
數　厯數承天序　時乘六龍以御天　乘變化而御¶
大器　命世而出　命世之才　知帝王自有真　天¶
子之位有道者受之　上天降休帝&KR0118;明德　降命成¶
<pb:KR3k0055_WYG_054-23a>¶
湯　受天永命　有命自天　自天降命　天之所啓¶
　有天之贊　天剖神符地命靈契　天保定爾亦孔¶
之固　簡畀殷命尹爾多方　達有神興有德　乃眷¶
西顧此惟與宅　此乃天授非人力也　諸侯同日貢¶
賦(湯/)　王假有家　天命不僭　太精布耀　帝出乎¶
震　繼天而王　繼天施四季應五行　乘木而王(木/乘)¶
(水/)　天皇木德　地皇火德　伏羲木生　神農火紀¶
　軒轅土德　顓頊水德　秦皇水德之始　湯武革¶
<pb:KR3k0055_WYG_054-23b>¶
命順天應人　飛龍在天利見大人　大人虎變其文¶
炳也　位以飛龍文以武變　人謀鬼謀百姓與能¶
謳歌之聲　諸侯朝禹　抱樂器奔周　載圖書歸周¶
　&KR0118;鼎雒邑　&KR0118;鼎坸野　舜以太尉即位　即位汜¶
水陽　即位千秋亭　設壇受命　鳴玊設壇　龍旋¶
鳯畤　增帝始服黄(隋文帝見/應運一)　春皇(拾遺記曰春皇/者庖犧之别號)¶
(以木德王/故曰春皇)　色尚赤黄(唐天/寳詔)　仰恊三靈　俯從億兆¶
(陸陲石/闕銘)　厯數在躬(書/經)　天統(冊府元龜序曰庖/犧之王正得天統)　膺¶
<pb:KR3k0055_WYG_054-24a>¶
期受命(唐髙祖禪/位太宗詔)　誕命建家(王融曲/水詩序)　五德之論始¶
自劉向(後魏中書監/髙閭奏議)¶
　　應運四¶
增䇿文唐賢良方正䇿問曰朕聞三㣲逓代哲后所以¶
承天五運因循明王由之革命或金水而鱗次應火木¶
以環周或寅子變正天人之統斯辨或驪騵改色昏旦¶
之用有殊兹乃渙汗圖書昭彰厯數受位出震以迄於¶
今莫不母子相承終始交際然而都君土徳飜乃尚青¶
<pb:KR3k0055_WYG_054-24b>¶
天乙水行寕宜用白深明要㫖其義何從若以秦氏霸¶
基便有符於紫色則魏人鼎足豈復應於黄星緬鏡前¶
修又以矛盾張蒼之議既頗反於公孫賈傅之談復逺¶
乖於劉向子大夫學包羣玊文擅鏘金既聽南史之篇¶
方佇東堂之問詳敷事實靡得浮辭對曰臣聞方圓既¶
闕帝王斯建四遊將六氣交馳五德與三㣲遞變自攝¶
提著紀出震登皇循木火而相承用驪騵而繼作雖復¶
武功文德揖譲干戈御旒扆以髙居握圖籙而深視莫¶
<pb:KR3k0055_WYG_054-25a>¶
不垂天人之統順寅子之正始終之際何莫由斯曁乎¶
運偶都君時云土德道鍾天乙數叶水行子勝母而尚¶
青母生金而尚白略言其美斯窮奥㫖至若秦居閏位¶
紫實非正之符魏得中區黄標應星之紀未有矛盾允¶
愜時宜漢祖承天人多異議張蒼言水而黒畤方興公¶
孫據土而黄龍復應逮二劉之父子推五運之相沿較¶
彼前談斯為折衷(呉師道/對䇿)¶
　　祥瑞一¶
<pb:KR3k0055_WYG_054-25b>¶
原風角占曰福先見曰祥　字林曰禎祥也福也　禮¶
記曰麟鳯龜龍謂之四靈四靈以為畜則獸不狘　又¶
曰聖王用民必順故無水旱昆蟲之災民無凶饑妖孽¶
之疾天不愛其道地不愛其寳人不愛其情是以天降¶
膏露地出醴泉山出器車(山出銀甕丹甑之/器及人象車也)河出馬圖¶
鳯皇麒麟皆在郊藪龜龍在宫沼其餘鳥獸之胎卵皆¶
可俯而闚也先王能修禮以達義體信以達順此順之¶
實也　增爾雅曰甘雨時降萬物以嘉謂之醴泉　黄¶
<pb:KR3k0055_WYG_054-26a>¶
帝占云夀星色黄人主夀昌　京房易𫝊曰河水清天¶
下平　原禮斗威儀曰人君政訟平則祥鳯至　増又¶
曰政太平則日五色　又曰君乘金而王則黄銀紫玊¶
見　又曰君乘木而王政太平則蔓竹紫脱為之常生¶
　春秋緯曰君應陽君臣和得道度則日含王字　春¶
秋感精符曰南至有雲迎日年豐之象　河圗龍文曰¶
鎮星光明八方歸德　原淮南子曰天覆以德地載以¶
樂樂也其時不失其序日月淑清而揚光　增援神契¶
<pb:KR3k0055_WYG_054-26b>¶
曰黄雲抱日輔臣納忠　又曰德至人表則景星見¶
又曰德至深泉則醴泉湧　又曰天子孝則慶雲見¶
原白虎通曰天下太平符瑞所以來至者以為王者承¶
天順理調和隂陽隂陽和萬物序休氣充塞故符瑞並¶
臻皆應德而至鍾律調四夷化越裳來繼嗣平即賓連¶
生於房户賓連者木名也連累相承故生於房户象繼¶
嗣也日厯得其分即蓂莢生於階間蓂莢者𣗳名也月¶
一日一莢生十五日畢至十六日一莢去故夾階而生¶
<pb:KR3k0055_WYG_054-27a>¶
以明日月也賢不肖位不踰即平露生於庭平露者𣗳¶
名也官位得其人即生不得其人即死矣狐九尾何狐¶
死首丘不忘本也明安不忘危也必九尾者九配得其¶
所子孫繁息也于尾者明後當盛也景星者大星也月¶
或不見景星常見可以夜作者益於民人也甘露者美¶
露也降則物無不盛朱草者赤草也可以染絳别尊卑¶
也醴泉者美泉也狀如醴酒可以飬老嘉禾者大禾也¶
成王之時有三苖貫桑而生同為一穗大㡬盈車長幾¶
<pb:KR3k0055_WYG_054-27b>¶
充箱民有得而上之者成王召周公而問之曰三苖為¶
一穂意天下其和為一乎後果有越裳氏重譯而来矣¶
　増又曰王者繼嗣平明則賓連生於户闊逹生於房¶
(瑞應圗曰闊/達一名連達)　又曰王者使賢不肖位不相踰則平露¶
生庭狀如盖一名平慮　又曰萐莆木名王者孝道至¶
則出庖廚其葉大如門扇不摇自扇　原孫氏瑞應圗¶
曰金牛瑞噐也王者土地開闢則金牛至　又曰玊馬¶
者瑞氣也王者清明篤賢則至　又曰玊龜者師曠時¶
<pb:KR3k0055_WYG_054-28a>¶
出河東之涯為聖圗出河負籙讖書　増又曰嘉禾五¶
榖之長王者德茂則生　又曰王者恩加耆老則白兔¶
見　山海經曰丹穴之山有鳥名曰鳯皇自歌自舞見¶
則天下大安寕　董仲舒曰太平之世雪不封條　漢¶
終軍白麟竒木對曰野獸并角明同本也衆枝内附示¶
無外也　論衡曰儒者論太平瑞應皆言氣物卓異朱¶
草醴泉祥風甘露景星嘉禾萐蒲蓂莢屈軼之屬又言¶
山出車澤出馬男女異路市無二價耕者譲畔班白不¶
<pb:KR3k0055_WYG_054-28b>¶
提挈闗梁不閍道不擄掠風不鳴條雨不破塊五日一¶
風十日一雨其盛茂者致黄龍麒麟鳯皇夫儒者之言¶
溢於𬨨實瑞應之物或無失言鳯皇麒麟之屬大瑞較¶
然不得增飾其小瑞徵應恐多不是夫風氣雨露本當¶
和適其言風祥露甘風不鳴條雨不破塊何也言五日¶
一風十日一雨褒之甚也　漢書注張揖曰獬廌似鹿¶
而一角人君賞罰得中則生於朝廷觸不直者　宋志¶
曰王者德至太和氣盛則甘露降耆老見敬則栢受甘¶
<pb:KR3k0055_WYG_054-29a>¶
露尊賢愛老則竹受甘露　又曰白玊甕不汲而滿王¶
者清亷則出　又曰明月珠王者不盡介鱗之物則出¶
　又曰王者德澤純洽八方合為一則木連理生　又¶
曰華平其枝平正王者有德則生德剛則仰德弱則低¶
　又曰芝草王者仁慈則生　又曰福草者宗廟肅則¶
生宗廟之中(注福草即/芝草也)　又曰趺蹄者后土之獸自能¶
言語王者仁孝則來　又曰天鹿者純靈之獸也五色¶
光耀洞明王者道偹則至角端者日行萬八千里又曉¶
<pb:KR3k0055_WYG_054-29b>¶
四夷之語聖明在位明達方外幽逺之事則奉書而至¶
　唐志曰禮部掌祥瑞凡景星慶雲為大瑞其名物六¶
十有四白狼赤兔為上瑞其名物三十有八蒼烏赤雁¶
為中瑞其名物三十有二嘉禾芝草木連理為下瑞其¶
名物十四大瑞則百官詣闕奉賀餘瑞嵗終貟外郎以¶
聞有司告廟¶
　　祥瑞二¶
増拾遺記曰炎帝教民耒耜百榖滋阜神芝發其色靈¶
<pb:KR3k0055_WYG_054-30a>¶
苖擢佳穎朱草蔓於階卿雲蕩於巖　原吕氏春秋曰¶
凡帝王將興天先見祥昔黄帝祭天先見大螻螾黄帝¶
曰土氣勝故其色上黄其事則土及禹之時天先見草¶
木秋冬不殺禹曰木氣勝故其色上青其事則木成湯¶
之時天先見金刃生八水湯曰金氣勝故其色上白其¶
事則金也文王時天先見火赤烏銜丹書集於周社上¶
文王曰火氣勝故其色上赤其事則火　韓詩外𫝊曰¶
黄帝即位鳯乃止於帝東園集帝梧桐𣗳食帝竹實沒¶
<pb:KR3k0055_WYG_054-30b>¶
身不去　増左𫝊郯子曰黄帝以雲紀註曰有雲瑞以¶
雲紀事服䖍云黄帝受命得景雲之瑞　宋志曰黄帝¶
有景星之瑞有赤方氣與青方氣相連赤方中有両星¶
青方中有一星凡三星皆黄色以天清明時見於攝提¶
名曰景星　帝王世紀曰黄帝時有草生於庭若佞人¶
入朝則指之名曰屈軼　原左𫝊曰少昊氏立鳯鳥適¶
至孔安國注尚書曰雄曰鳯雌曰皇靈鳥也　増尸子¶
曰少昊邑於窮桑日五色互照　原帝王世紀曰堯治¶
<pb:KR3k0055_WYG_054-31a>¶
天下大和景星曜於天甘露降於地朱草生於郊鳯皇¶
止於庭嘉禾孳於畞醴泉湧於山僬僥民來貢珍羽廚¶
中自生肉脯其薄如翣形摇鼓自生風使食物寒而不¶
臰名曰翣脯又有草夾階而生隨月生死王者以是占¶
日月之數惟盛德之君應和而生名之蓂莢　又曰堯¶
率諸侯羣臣沈璧於洛河受圗書今尚書中候握河紀¶
之篇是也　尚書中候曰帝堯即政七十載甘露潤澤¶
醴泉出山　又曰朕率羣臣沈璧於洛河良俟於下稷¶
<pb:KR3k0055_WYG_054-31b>¶
赤光起元龜負書出赤文成字　帝王世紀曰舜時景¶
星曜於房羣瑞畢致地出乘黄舜於是德被天下薦於¶
天使禹攝政　増尚書大𫝊曰舜時俊乂百工相和而¶
歌卿雲帝倡之曰卿雲爛兮糺縵縵兮日月光華旦復¶
旦兮八伯咸稽首曰明明上天爛然星陳日月光華𢎞¶
於一人帝乃載歌曰日月有常星辰有行四時從經百¶
姓允&KR0391;　晋中興休祥説曰嘉禾者仁草也夏異本同¶
穎殷同本異秀周三穎同秀　原禮含文嘉曰禹卑宫¶
<pb:KR3k0055_WYG_054-32a>¶
室垂意於溝洫百榖用成神龍至靈龜服玊女敬飬天¶
賜　吕氏春秋曰禹南濟乎江黄龍負舟　増開山圗¶
曰禹開宛委山得赤珪如日碧珪如月長一尺二寸¶
金陵驗異録曰五星聚有三周將代殷聚於房齊威將¶
霸聚於箕漢髙入闗聚於東井　原墨子曰赤烏銜珪¶
降周之岐社(詳符/命)　増鹽鐵論曰周公太平之時雨不¶
破塊旬而一雨雨必以夜　金陵驗異録曰四星聚者¶
有四漢元始四年四星聚栁張光武復興於洛晋永嘉¶
<pb:KR3k0055_WYG_054-32b>¶
六年四星聚牛女元帝復興於揚土漢初平元年四星¶
又聚箕尾魏武定兖豫建安二十二年四星各一聚劉¶
裕有天下(晋元帝紀四星嵗/鎮熒惑太白也)　原史記曰髙祖為泗上¶
亭長常從王媪武負世貰酒飲醉臥武負王媪見其上常¶
有龍怪之髙祖每留飲酒讎數倍　増漢志曰文帝時¶
日中有王字　原漢書曰孝武皇帝行幸東海獲赤雁¶
作朱雁之歌　又曰武帝行幸雍祠五畤獲白麟作白¶
麟之歌　又曰武帝元封二年詔曰甘泉之宫中産芝¶
<pb:KR3k0055_WYG_054-33a>¶
九莖連葉作芝房之歌　又曰元鼎四年得寳鼎后土¶
祠旁秋馬生渥洼水中作寳鼎天馬之歌　又曰宣帝¶
時東浮大河神魚舞於河　増漢郊祀志曰宣帝十三¶
年幸河東祠后土有神雀集改元為神爵明年正月鳯¶
皇集祋祤於所集處得玊寳起歩夀宫後間嵗鳯皇神¶
爵甘露降集京師赦天下其冬鳯皇集上林乃作鳯皇¶
殿以荅嘉瑞明年改元五鳯後又改元甘露有黄龍見¶
新豐又改元黄龍　原東&KR0026;漢記曰光武中元元年上¶
<pb:KR3k0055_WYG_054-33b>¶
幸長安祠長陵還洛陽宫是時醴泉出於京師郡國飲¶
醴泉者痼疾皆愈獨眇蹇者不瘥　又曰有赤草生於¶
水涯郡國上甘露降羣臣上言地祇靈應而朱草萌宜¶
命太史撰具郡國所上上不聽是以史官鮮記焉　増¶
天中記曰光武生時鳯皇來集濟陽故宫皆畫鳯皇之¶
瑞　原又曰章帝元和二年鳯皇三十九麒麟五十一¶
白虎二十九黄龍四青龍黄鵠鸞鳥神馬神雀九尾狐¶
三足烏赤烏白兔白鹿白燕白鵲甘露嘉瓜秬秠明珠¶
<pb:KR3k0055_WYG_054-34a>¶
芝英華平朱草木連理實日月不絶載於史官不可勝¶
紀　魏略曰魏文帝神龜出於靈芝池　増魏志曰黄¶
初元年柴於繁陽有黄鳥銜丹書集尚書䑓於是改元¶
　原吴録曰赤烏十二年寳鼎見於臨平湖中　増晋¶
武紀曰泰始三年氐池縣大栁谷有元石白畫成文實¶
大晋之休祥詔以製幣告於太廟藏之天府　原王隐¶
晋書曰懐帝永嘉元年有玊龜出灞水　晋中興書曰¶
昔秦始皇東遊望氣者云五百年後東南金陵之地有¶
<pb:KR3k0055_WYG_054-34b>¶
天子氣於是始皇改為秣陵塹北山絶其勢今建康即¶
秣陵西北界所塹即建康南淮中也按始皇東逰之嵗¶
至孫權僭號四百三十七年考之年數既不合校之基¶
宇又非倫豈應帝王之符而見兆於上代乎有晋金行¶
奄君四海金陵之祥其在斯矣且秦政東遊至今五百¶
二十六年所謂五百年後當有王者也　増唐髙祖冊¶
文曰翠鳯棲梧丹魚在藻水浮元貝階榮朱草　唐太¶
宗冊文曰文龜浮沼應龍在淀潏露飛甘卿雲呈絢¶
<pb:KR3k0055_WYG_054-35a>¶
唐鑑曰太宗貞觀二年上曰比見羣臣屢上表賀祥瑞¶
夫家給人足而無瑞不害為堯舜百姓愁怨而多瑞不¶
害為桀紂後魏之世吏焚連理煑白雉而食之豈足為¶
至治乎嘗有白鵲構巢於寢殿之上合歡如腰鼓左右¶
稱賀上曰我嘗笑隋煬帝好祥瑞瑞在得賢此何足賀¶
命毁其巢縱鵲於野外　唐㑹要曰貞觀十二年滁州¶
言野蠶成繭徧於山阜至十三年野蠶又食槲葉成繭¶
大如柰色緑凡收六千五百餘石十四年正月元日陜¶
<pb:KR3k0055_WYG_054-35b>¶
州界内二百餘里河水變清四月乃止十六年有雄雉¶
飛集東宫明德殿前上問褚遂良是何祥也對曰昔秦¶
文公時有童子化為雉雌者鳴於陳寳雄者鳴於南陽¶
童子言得雌者霸文公遂為寳雞祠漢光武得雄遂起¶
南陽而有四海陛下舊封秦王故雄雉見於秦地所以¶
彰表明德也十七年太子寢室中産素芝十四莖並為¶
龍鳯形十八年山南獻木連理交錯玲瓏有同羅木一¶
丈之幹並枝者二十餘所二十年汾州言青龍白龍見¶
<pb:KR3k0055_WYG_054-36a>¶
白龍吐物初在空中有光如火至地陷入二尺掘之得¶
𤣥金也二十一年玊華宫李連理隔澗合枝　張説述¶
聖頌曰帝昔居是邦也紫雲在天神光照室白鹿來擾¶
黄龍上升隴出仙洞而神魚躍山開禪穴而靈鐘韻謡¶
言合讖巨跡引途嘉李旁連神蓍自起(景龍二年明皇/兼潞州别駕前)¶
(後符瑞凡/一十九事)　唐實録曰開元二十一年左丞相蕭嵩等¶
奏曰所司奏今年祥瑞祥風起日抱戴嘉禾秀芝草生¶
甘露降醴泉涌木連理瓜同&KR0926;竹冄生李成實馴鳩𤣥¶
<pb:KR3k0055_WYG_054-36b>¶
鶴慈烏鶺鴒寳鼎魚銘錢刀軌字等二十有一事臣聞¶
惟德感神惟祥作聖祥風昭乎號令抱戴表以納忠嘉¶
禾主於同文芝草明於敬老甘露灑神靈之液醴泉發¶
德澤之滋草木秀其地靈羽毛呈其天瑞其餘山川異¶
氣噐用殊姿不可勝紀請宣付史館從之　唐大厯十¶
二年成都人郭逺獲瑞木有文曰天下太平四字獻之¶
宰臣賀曰至德之化先賁草木太平之時遂形文字望¶
藏祕閣付史館　玊海曰宋太平興國九年十月(即雍/熙元)¶
<pb:KR3k0055_WYG_054-37a>¶
(年十一/月改元)嵐州獻牝獸一角如鹿無班角端有肉性馴善¶
人不能辨示羣臣參驗以聞徐鉉滕中正王祜等引國¶
史以為祥麟宰相宋琪等表賀上曰珍禽竒獸無濟於¶
事非朕所尚方内大寕風俗淳厚此為上瑞近年禽獸¶
之異者所獻甚多止令畜於園囿遂生生之性不欲宣¶
揚於外琪等奏曰禽獸草木之異皆帝王德化所感而¶
生前古無不徧録今陛下謙而不有中外無由得知使¶
一代簡書有所缺漏欲望具録瑞物名數圖寫宣付史¶
<pb:KR3k0055_WYG_054-37b>¶
館從之乙未内出瑞物三十六種白鹿六白兔十一黒¶
兔一紫兔一白麞四白雉一白鵲二白鳩一紫鵲一白¶
鶉一白鸜鵒一蒼鸜鵒白山鵲五緑山鵲一紅山鵲一¶
白雀四白䑕二白戴勝三蒼烏一白山鴉一赤烏一白¶
鷹五白鷺鷥鷹二白鵲一赤鶻一白鷂一白鸚鵡一白¶
銅觜一青花山鵲一琪等拜表稱謝　玊海曰宋端拱¶
元年廣州言清逺縣有合歡木髙百餘尺今年三月十¶
日有鳯髙六尺栖集其上衆禽從之木下生芝草三莖¶
<pb:KR3k0055_WYG_054-38a>¶
　又曰祥符元年封泰山十月壬辰天文院言紫雲如¶
蓋黄雲如龍鳯青雲如竹木名梢雲(瑞應圖曰人君德/至則出若木梢然)¶
戊戌五色雲環日己酉紫雲如盖起泰山頂俄變黄色¶
穆清殿御座後有白雲如幡幢龍鳯之狀召宰相登亭¶
觀俄頃成五色復有黄雲如虹橋葩盖詔名亭曰瑞雲¶
　又曰祥符元年天書至自泰山宰相王旦言真牒降¶
於神房醴泉涌於陽址芝葩競秀雲旗交輝　又曰祥¶
符元年直史館張知白請以泰山諸瑞命良工繪之一¶
<pb:KR3k0055_WYG_054-38b>¶
本藏秘閣傳於不朽一本以偹玊清昭應宫圖壁從之¶
五年丁謂等又上汾陽祥瑞圖百四十八軸與東封所¶
録並繪於玊清昭應宫東西廡　又曰祥符二年昭應¶
宫瑞木斷之有文如㸃漆體若梵書　又曰祥符四年¶
九月日有煇珥承氣五色雲如飛鳯輔日　又曰祥符¶
七年三月漳州龍溪得珠圍濶三寸七分中有小珠七¶
顆如七曜次如七曜者不可勝數守臣王冕表進曰熒¶
煌外散於月華皎潔内含於星彩遐稽信史迥異照乘¶
<pb:KR3k0055_WYG_054-39a>¶
之光洞究祥經弗𩔖媚川之色　韓琦家𫝊曰天聖五¶
年初臨軒試進士公名在第二太史奏日下五色雲見¶
左右從官賀殿上　玉海曰宋皇祐三年睂州彭山縣¶
上瑞麥圖凡一莖五穂者數十本上曰朕比禁四方無¶
獻瑞物今得西川麥秀圖可謂真瑞矣賜田夫束帛以¶
勸之六月無為獻芝草上曰朕以豐年為瑞賢人為寳¶
至於草木魚蟲之異焉足尚哉自今毋得以聞　宋㑹¶
要曰乾道九年十一月親郊宰臣奏曰郊祀禮成兼以¶
<pb:KR3k0055_WYG_054-39b>¶
瑞雪應時未明而霽以至青城齋宿圜丘藏事天氣澄¶
爽此皆聖德昭著髙穹降格上曰君臣之間正當修飭¶
以荅天貺　遼史曰神冊元年上太祖尊號闕地為壇¶
得金鈴因名其地曰金鈴岡　又曰神冊六年圍涿州¶
有白兔縁壘而上是日破其郛　金史曰太祖收國元¶
年將與遼戰有火光正圎自空而墜上曰此祥徴殆天¶
助也酹白水而拜　金史五行志曰世宗大定十三年¶
䇿試進士于憫忠寺夜半忽聞音樂聲起東塔上西達¶
<pb:KR3k0055_WYG_054-40a>¶
於宫考官等以為文運始開得賢之兆　又曰章帝泰¶
和二年鳯皇見於磁州武安縣鼓山石聖䑓以其事告¶
宗廟詔天下　通鑑曰元成宗元貞元年蘭州河清三¶
日上下三百餘里　名山藏曰明太祖初年甘露降鍾¶
山羣臣稱賀請告宗廟頒示史館上曰朕慮忘戒而生¶
驕禎祥化為妖孽告宗廟頒史館非所以示天下也¶
又曰明永樂二年獻騶虞百僚稱賀上謂侍臣曰古之¶
明主皆遇祥自警警怠之分安危之繫也朕敢不敬¶
<pb:KR3k0055_WYG_054-40b>¶
又曰永樂三年河清於蒲津　又曰永樂三年闗陜獻¶
嘉禾羣臣應制撰詩初上為燕王時嘉禾生北平以獻¶
太祖太祖御製詩賜上至是摹勒拓本賜諸王近臣¶
又曰永樂十五年太液池水冰結為樓閣龍鳯花卉象¶
賜羣臣臨觀　又曰孝宗冊立為太子時詔至南京瑞¶
雲見孝陵如車盖¶
　　祥瑞三¶
原火烏　神馬(史記武王渡河中流白魚躍入於王舟/鱗介兵象白者殷家色白明殷當授於)¶
<pb:KR3k0055_WYG_054-41a>¶
(周又有火復於王屋流為烏之式云麟鳯鸞龍騶/虞白澤神馬為大瑞隨即奏  應奏不奏杖八十)　浪¶
井　醴泉(典略曰浪井不鑿而成孫氏瑞圖曰浪井不/鑿而成者清淨則水流有仙人至  式云神)¶
(鼎丹甑醴泉/浪井為大瑞)　金芝　華木(漢宣帝時嘉榖元稷降于/郡國金芝九莖産于函德)¶
(殿銅池中金芝色如金銅池承霤也瑞/  式云秬黍嘉禾芝草華木並為下)　元珠　紫玊¶
(式云元珠明珠玉英曰白玊赤/文紫玊黄鐵金縢並為上瑞)　威鳯　神雀　神珍¶
　帝祉(詩神珍降祉/書式揚帝祉)　三秀　五雲　靈物　瑞圖¶
呈祥　效靈　休徴　嘉瑞　禎祥　福應　増連珠¶
　合璧(後漢天文志曰三皇邁化/五星如連珠日月如合璧)　和氣　天休(唐權/德輿)¶
<pb:KR3k0055_WYG_054-41b>¶
(曰和氣洽則祥應至至/書經君奭曰天休滋)　白麟　赤雁(俱見前/祥瑞二)　應德¶
　蒙福(明帝紀祥瑞之降以應有德嘉五鳯三年詔/曰朕之不敏懼不能任屡蒙  瑞獲兹福祉)¶
非煙　助月(史記天官書若煙非煙若雲非雲蕭索輪/囷是為卿雲  晋天文志曰景星如半月)¶
(生於晦朔/助月為明)　花葩　蓂莢(崔豹古今注曰黄帝與蚩尤/戰於涿鹿常有五色雲金枝)¶
(玊葉止於帝上有花葩之象因作華/盖  帝王世紀曰堯階有蓂莢草)　木精　竹實(公/羊)¶
(注曰麟仁獸木之精也竹晋毛詩疏/曰鳯皇非梧桐不棲非  實不食)　含仁　覧德(廣/雅)¶
(曰麒麟狼頭肉角含仁懐義德賈誼弔屈/原賦曰鳯皇翔於千仞兮覧  輝而下之)　一角　五¶
章(春秋感精符曰麟一角明海内共一王也/  李白詩曰鳯皇九千仞五章偹珍彩)　五彩¶
<pb:KR3k0055_WYG_054-42a>¶
九苞(京房易𫝊曰麟有五彩/  丹山有九苞之鳯)　元符　黄瑞(文選典引/曰元符靈)¶
(契黄瑞湧出注曰/元天也黄地也)　原瑞命　靈符(何晏/瑞頌)　戬榖　極¶
休(何晏/瑞頌)　増華雪　瑞雨(南史曰宋大明五年正月華/雪降羣臣作詩謝荘有璇蕤)¶
(瓊藻之句有南史曰梁大同中嘗驟雨/殿前往往  雜色寳珠虞寄上瑞雨頌)　寳鼎　金車¶
(漢武紀元鼎四年六月得寳鼎后土/祠旁  瑞應圖曰舜時金車見帝庭)　原惟德動　非¶
天私　禾同穎　木連理(書經序曰唐叔得禾異/畞同穎  下詳祥瑞一)　増¶
歩中規　首戴德(廣雅曰麟者行歩中規折旋中矩仁/書經鳯皇來儀疏曰首戴德背負)¶
(頸荷義/足履禮)　順之實　和之極(禮運曰麟鳯在郊藪故曰/順之實也  漢公孫𢎞䇿)¶
<pb:KR3k0055_WYG_054-42b>¶
(曰德配天地明並日月/則麟鳯至此和之極也)　一角獸　三足烏(郊祀志曰/漢武帝郊)¶
(雍獲一角獸盖麟云集抱朴/子曰舜至孝三足烏  於庭)　啟靈篇　披瑞圖(東都/賦)¶
(白雉/詩)　甘露殿　瑞雲亭(魏明帝詔曰甘露屢降於/仁夀殿  下見祥瑞二)¶
日抱戴　月重輪(唐潘炎日抱戴賦曰景龍元年帝臨/上黨日抱戴  潘炎月重輪賦曰景)¶
(龍元年八月十/四夜月重輪)　山呼萬嵗　洛出九疇(漢書曰武帝/封梁甫聞山)¶
(呼萬嵗者三洛孔安國曰河/圖即八卦是  書即九疇是)　原天降茂祉　神表靈¶
貺　皇道無為　帝德有象　佳榖旅生　野蠶成繭¶
(光武/時)　増青龍進駕　飛黄伏皁(淮南子曰黄帝時青/龍進駕飛黄伏皁髙)¶
<pb:KR3k0055_WYG_054-43a>¶
(誘曰飛黄如/狐背上有角)　萬年玊冊　九莖金芝(晋元帝紀有神/璽出於江寕其)¶
(文曰長夀萬年産漢宣帝神爵元年/詔有金芝九莖  於涵德殿銅池中)　神光顯著　符¶
瑞並臻(漢宣帝紀神爵四年修五帝后土之祠齋戒之/日神光𩔰著  白虎通曰隂陽和萬物序休氣)¶
(充塞符瑞並臻/皆應德而至)　七曜順軌　三辰昭華(晋天文志曰/三皇邁德七)¶
(曜順軌堂下王珪/嘉祐明  赦文)　金枝玊葉　天酒雲牙(上詳見前/花葩注)¶
(瑞應圖曰甘露一名天酒宋/詩朝朝薦天酒寕譲服雲牙)　采氣成龍　卿雲随馬¶
(史記曰范增説項羽曰沛公志不在小吾望其氣皆成/龍虎五采此天子氣也  唐天寳十三載封泰山有卿)¶
(雲隨/馬)　音中律吕　食惟琅玕(劉向説苑曰麒麟音中/律吕  李白詩飢鳯不)¶
<pb:KR3k0055_WYG_054-43b>¶
(啄粟所食/惟琅玕)　麟逰郊藪　鳯鳴朝陽(禮記曰聖王用民/必順故麒麟在郊)¶
(藪岡詩經曰鳯皇嗚矣于彼/髙  梧桐生矣于彼朝陽)　連理映阜　鳴鳯棲柯¶
　平慮植砌　朱草叢庭　摇風翠萐　浴露朱英(俱/詳)¶
(祥瑞/一)　萬靈禔祉　三辰合慶　慶霄輪囷　德水清¶
徹　天瑞磊砢　地符氛氲　天無藴寳　地有呈祥¶
　龜負綈檢　麟銜斗樞(以上俱/出玊海)　潏露飛甘　慶雲¶
呈絢(唐太宗/冊文)　河色呈符　山聲告慶　天剖神符¶
地合靈契(揚雄劇秦/美新文)　黒章擾囿　赤字浮河　山祇¶
<pb:KR3k0055_WYG_054-44a>¶
吐祕　河靈孕寳(出玊/海)　丹甑呈豐　噐車表德(詳祥/瑞一)¶
　煙雲紛郁　日月光華　青雲浮雒　榮光塞河(尚/書)¶
(中候曰成王觀于洛沈璧禮/畢榮光並出塞河青雲浮洛)　禎凝藪澤　慶溢風煙¶
(唐長孫無忌/賀河清表)　書載歸禾　詩詠鳴鳯(書序曰唐叔得/禾異畞同穎獻)¶
(于天子王命唐叔歸周公于東作歸/禾詩經卷阿曰鳯皇鳴矣于彼髙岡)　雲潤星輝　風¶
揚月至(俱班固/典引)　青雲干吕　東風入律(十洲記曰漢/武帝天漢三)¶
(年月氐國獻神香使者云國有常占東風入律十/旬不休青雲干吕連月不散意中國有好道之君)　四¶
神踐雪　五老飛星(金匱曰武王伐紂都洛邑未成大/雪深丈餘甲子旦五車両騎止王)¶
<pb:KR3k0055_WYG_054-44b>¶
(門之外欲謁武王尚父曰五車両騎是四海之神與河/伯雨師耳四神曰天伐殷立周謹來受命  五老堯時)¶
(事詳符/命一)　黄銀掞彩　紫玊摛英(封禪書殷得金德銀/自山溢  禮斗威儀)¶
(曰君乘金而王/則黄銀紫玊現)　澤馬飛鑣　山輿結轍(論衡曰太平/瑞應山出車)¶
(澤出馬二聨俱出/王勃九成宫頌)　素雉朱烏　元秬黄&KR1279;(出班固/典引)¶
叠貺駢祥　窮靈極祉(出玊/海)　丹羽儀韶　翠黄承轡¶
(唐太/宗頌)　原彰有德之象　表無疆之休　増黄雲履鼎¶
上　白雲起封中(漢郊祀志曰元鼎四年迎寳鼎至中/山有黄雲降焉  又曰元鼎六年封)¶
(太山有白/雲出封中)　天其申命用休　福皆不召而至(上出書/經下出)¶
<pb:KR3k0055_WYG_054-45a>¶
(董/子)　星為元氣之英　雪兆豐年之瑞(三星厯記曰景/星者元氣之英)¶
(水之精也呈謝恵連雪賦/曰盈尺則  瑞於豐年)　五百里賢人聚　一千年¶
王者生(異苑曰陳寔與諸子姪造荀淑父子于時德星/聚太史奏曰五百里内有賢人聚  春秋感應)¶
(圖曰黄河千年一清丹/千年一焚則王者當出)　　納僬僥之珍羽　受王母¶
之白環(帝王世紀曰堯時僬僥民來貢珍羽及文選/景福殿賦注曰舜時西王母獻白環  珮)¶
芝房寶鼎升于樂府　神雀甘露標為年紀(両都/賦序)　赤¶
文緑字候日舒華　龍檢芝泥浮河絢采(赤文緑字出/尚書中候堯)¶
(時事詳祥瑞二金河圖曰舜即位黄龍/五采負圖玊檢  䋲芝為泥黄玊為匣)　西鶼南雉之¶
<pb:KR3k0055_WYG_054-45b>¶
賮日至月書　連珠湧醴之徵雲霏霧集(俱長孫無忌/賀河清表)¶
　繪在禁嚴契龍圖之瑞物　播之雅頌參乾德之樂¶
章　上天之載無聲所助者順　諸福之物畢至永孚¶
于休　章騰郡國闓數千百所之祥　喜動公卿上於¶
萬斯年之頌　赬莖素毳并柯共穂之瑞每不勝書¶
象輿丹甑昭華延喜之珍不求自至(以上俱/玊海)¶
　　祥瑞四¶
増天符(四子講德論曰天/符既章人瑞又明)　地符(王元長曲水詩序/曰天瑞降地符升)¶
<pb:KR3k0055_WYG_054-46a>¶
景風(文選注曰景/風即祥風也)　効珍(東都賦寳鼎詩曰/岳修貢兮川効珍)　祕寶(班/固)¶
(典引曰御東序之/祕寳注曰河圖也)　十瑞(述異記曰堯/時有十瑞)　曜文(晋武華/林詩曰)¶
(天垂其象/地曜其文)　青光(唐實録曰開元十九年興慶宫親耕/三百餘歩既而有青光紫氣覆地)¶
　噐車(禮記詳/符瑞一)　瑞石(地理志曰唐髙祖時于北都獲/瑞石有文曰李淵萬吉築受瑞)¶
(壇祀以少牢五行志曰貞觀/十七年又于凉州得瑞石)　玊甕(宋志見/祥瑞一)　銀甕(孫/氏)¶
(瑞應圖曰王者晏不及/醉刑罰中則銀甕出焉)　金船(孫氏瑞應圖曰王者德/盛則金人下乘金船㳺)¶
(王後/池)　金勝(宋志曰國平盜賊四/方賓服則金勝出)　金芝(漢宣帝紀曰/元康四年金)¶
(芝九莖産于涵/德殿銅池中)　玊芝(唐志曰天寳七載三/月大同殿柱産玉芝)　賓連(木/名)¶
<pb:KR3k0055_WYG_054-46b>¶
　闊達(木/名)　平露(木/名)　蔓竹　紫脱　華平(木名詳以/上俱  祥)¶
(瑞/一)　蓮旗(玊海曰宋紹興二十五年十月/以南安雙蓮華繪于旗以表瑞)　瑞竹(玊海/曰宋)¶
(皇祐三年後苑生瑞竹一本/両莖羣臣多為賦頌以獻)　趺蹄(后土之獸/詳祥瑞一)　騶虞¶
(詩經注曰騶虞義獸也/有至聖之德則應之)　角端(詳祥/瑞一)　鸑鷟(國語曰周/之興也鸑)¶
(鷟鳴於岐山/注鸞鳯别名)　神爵(漢書曰元康四年神爵五采以/萬數集長樂宫明年改元神爵)¶
黄鵠(漢昭帝紀曰元始元年黄/鵠下建章宫太液池中)　白虎(文選四子講德/論曰今南郡獲)¶
(白虎偃武修/文之應也)　魚銘(唐開元二十一年衢州獲魚/有銘裵光庭張九齡等表賀)　日¶
重輪(宋元符二年日重/輪製重輪二旗)　五色露(洞冥記曰東方朔遊/吉雲之地其國若有)¶
<pb:KR3k0055_WYG_054-47a>¶
(吉樂之事則滿空雲氣/著于草木皆成五色露)　日衣青光(春秋元命苞曰伐/殷者姫昌日衣青)¶
(光/)　五雲冠日(晋紀武帝太康元/年正月五雲冠日)　日宣重光(倪寛𫝊/曰元封)¶
(元年登封泰山倪寛上夀曰癸亥宗祀/日宣重光符瑞圖曰日外一暈更赤也)　填星如𤓰(漢/郊)¶
(祀志曰元封元年秋填星出如𤓰有司/皆曰陛下建漢家封禅天其報德星云)　神光三燭(漢/武)¶
(紀曰元封四年詔曰朕躬祭后土/地祇見光集于靈壇一夜三燭)　雲成宫闕(祭祀志/曰漢光)¶
(武封泰山雲氣成/宫闕百官咸見之)　協風應律(陸雲宴/㑹詩)　炤景飲醴(江/淹)¶
(上建平王書景景/星也醴醴泉也)　珠𨇠麗極(唐開元二十四年八月/老人星見賀表曰玉筦)¶
(凝商珠/𨇠麗極)　丹蓂候魄　河光吐榮(俱出/玊海)　玊版祕記(玊/海)¶
<pb:KR3k0055_WYG_054-47b>¶
(曰唐天寳八載方士索渾上言見太白/老人告玊版祕記事因是羣臣上帝號)　合符釡山(史/記)¶
(黄帝紀索隐註曰東方朔云東海大明之墟有釡山出/瑞雲應王者符命如堯有赤雲之祥黄帝有黄雲之瑞)¶
(故曰合符/應于釡山)　白馬朱鬛(禮緯曰白馬朱/鬛瑞于文王)　麟趾褭蹏(漢/武)¶
(帝紀曰太始二年三月詔有司議曰泰山見黄金宜改/故名今改金曰麟趾褭蹏以協瑞焉注曰金有常形欲)¶
(表祥瑞改鑄為/麟趾馬蹏之形)　白麟竒木(漢終軍傳曰武帝幸雍祠/五畤獲白麟一角而五蹄)¶
(又得竒木一枝旁/出輒復合于木上)　白狼銜鉤(田俅子曰湯都亳有神/手牽白狼口銜金鉤而)¶
(入湯/庭)　晋陵金鐸(東晋王廙疏曰晋陵有金/鐸之瑞郭璞云必致中興)　疇德瑞¶
聖(赭白馬賦曰有騰光吐/圖疇德瑞聖之符焉)　逢吉丁辰(班固典引曰逢/吉丁辰景命也)¶
<pb:KR3k0055_WYG_054-48a>¶
(註曰逢其吉/瑞當于佳辰)　荅三靈之蕃祉　至德馨香感于神明¶
(書/)　至德光大動于天地　乾符坤珍超圖溢牒　白¶
鳩丹鳥素魚斷蛇方斯蔑矣¶
　　祥瑞五¶
原賦魏劉邵喜瑞賦曰乾坤交泰嘉瑞降靈皓雉呈其¶
潔質素威效其人形白兔揚其翰耀黄龍燿其神精章¶
光列之焞燿𩔰休徵之有成昔聖王之降瑞或卓爾而¶
弗經猶著美於篇籍貽來葉而垂名實名德之所墜宜¶
<pb:KR3k0055_WYG_054-48b>¶
允納而是丁信無思而不服又何逺之不寜方得收麒¶
麟於元圃棲鳯皇於軒櫺舞鸞鳥於中唐聆鸑鷟之和¶
鳴弄萐蒲之華芳翫朱草之丹榮承靈祚而建基垂遐¶
福於億齡超三五而無儔與泰初乎齊聲　増張衡東¶
京賦曰總集瑞命偹致嘉祥圉林氏之騶虞擾澤馬與¶
騰黄鳴女牀之鸞鳥舞丹穴之鳯皇植華平于春圃豐¶
朱草于中唐¶
原頌魏何晏瑞頌曰若稽古帝魏武欽明文思罄民生¶
<pb:KR3k0055_WYG_054-49a>¶
之俊德懿前烈之極休先天而天弗違後天而奉天時¶
聿迪明命肇啟皇基夫居髙聽卑乾之紀也靡德不酬¶
坤之理也故靈符頻繁衆瑞仍章通政辰修玊燭告祥¶
和風播烈景星揚光應龍遊於華澤鳯鳥鳴於髙岡麒¶
麟依於圃籍甝虎𩔖於坰疆鹿之麌麌載素其色雉之¶
朝雊亦白其服交交黄鳥信我中霤鯈鯈嘉苖吐穎田¶
疇¶
原表周王褒上祥瑞表曰明王孝治岳瀆所以效靈至¶
<pb:KR3k0055_WYG_054-49b>¶
人澤及風雲以之懸感是以若霧非霧天道叶至德之¶
符似煙非煙觸石表嘉祥之氣𤣥黄蕭索之輝丹紫輪¶
囷之狀豈止唐帝沈璧氣合金方姬后望河形如車盖¶
　増唐張説奏慶山醴泉表曰臣聞至德洞㣲天鍳不¶
逺休徵祕景時和則見是知綿代曠厯慶諜祥經帝王¶
有必感之符神靈無虛出之瑞伏惟陛下金鏡御天璿¶
衡考政欽若元象𢎞濟蒼甿茂功將大造混成純化與¶
陽和俱扇朝百神之樂職宅萬國之歡心嘉氣内充滛¶
<pb:KR3k0055_WYG_054-50a>¶
雨外息豈止摇風紀月之草列蒔于階&KR0814;儀簫御籙之¶
禽相鳴於户閣而已固有發禎厚載抽貺泉源表元德¶
之潛通𩔰黄祇之昭報　宋林希奏祥瑞表曰聖人出¶
而四海清帝命昭而萬靈集必致諸福之物以表太平¶
之符伏惟陛下體堯之仁躬舜之孝力行勤儉而本以¶
化物誠意惻怛而出於愛民是以指揮之間功業成就¶
覆載之内隂陽協和蒙被羣生浹肌膚而淪骨髓涵濡¶
異𩔖霑動植而洽飛翔仰而觀者景星慶雲俯而視者¶
<pb:KR3k0055_WYG_054-50b>¶
醴泉甘露扶疎煒燿發為朱草三秀之英游泳服馴則¶
有白麟一角之異嘉葩連理之木異畞同穎之禾鵲巢¶
可俯而窺池龍可豢而擾謂宜作為聲詩而奏於郊廟¶
深詔太史而著之簡編以永無疆之休以昭特起之績¶
考諸已往固可謂絶世之殊祥抑而弗宣猶以為盛德¶
之餘事自時可紀殆不絶書今者駕鸞輅以克明庭撞¶
黄鐘而御太極典禮大偹官儀一新殊方駿奔重譯輻¶
輳自昔辮髪卉裳羈縻之所未至踰沙軼漠言語之所¶
<pb:KR3k0055_WYG_054-51a>¶
未通咸奉玉帛而介九賓襲衣冠而獻萬夀烜赫威德¶
冠古超今巍巍煌煌𫝊示人極鋪張王㑹之衆美褒對¶
皇家之盛容臣等躬率有司伏尋故事參稽圖牒宜先¶
象齒之珍敷道句臚敢上龍池之奏歡呼抃蹈倍萬常¶
情¶
增序宋晏殊両朝祥瑞贊序曰二聖膺運天人協贊符¶
命沓臻三象騰輝五靈狎至露貽雲蔚泉湧河清紛綸¶
乎華芝茂衍乎嘉榖羽毛之族萬變呈姿卉木之倫千¶
<pb:KR3k0055_WYG_054-51b>¶
名著異爰稽衆瑞列繢殊庭乃詔羣臣並為贊述¶
增詩唐王維大同殿生玊芝龍池上有慶雲賜宴即事¶
詩曰欲笑周文歌宴鎬還欽漢武樂横汾豈如玊殿生¶
三秀詎有銅池出五雲陌上堯尊傾北斗樓前舜樂動¶
南熏共歡天意同人意萬嵗千秋奉聖君¶
增䇿文唐賢良方正䇿問曰朕聞明王闡化感人靈之¶
心聖后宣風移動植之性遂使翔龍薦檢鳴鳯司晨獸¶
觧識邪草能指佞仰惟前烈何德而臻此乎朕逖稽遂¶
<pb:KR3k0055_WYG_054-52a>¶
初載欽神化每欲反斯㷀薄景彼上皇欲使瑞蓮司庖¶
仙蓂候月遊四靈於翠苑集五老於榮河致此休徵良¶
由政感佇聞啟沃以副虛襟對曰臣聞化浹乾樞景緯¶
呈其靈貺澤周坤絡卉木效其禎祥是以若霧非煙必¶
應文明之后九莖三秀允符光宅之君陛下應期納籙¶
撫運登皇孝道格於蒼穹仁心光於紫極自臨萬域輯¶
御羣方靈瑞屢臻休徵洊至五蹄仁獸樂君囿而來遊¶
六象威禽拂帝梧而萃止豈直銀黄玊紫雉白烏丹飜¶
<pb:KR3k0055_WYG_054-52b>¶
鄗上之二桴㧞江間之三脊固亦廵河授檢拜洛披圖¶
降五老於星𨇠歸四神於雲路盛矣美矣巍乎煥乎躪¶
三五以騰徽吞八九而髙視尚且崇謙譲之道守沖撝¶
之德抑斯天瑞訪此人謀陛下雖不宰其成功㣲臣亦¶
不知其所謂(吴師/道對)¶
　　福禄一¶
增詩小雅曰天保定爾亦孔之固俾爾單厚何福不除¶
俾爾多益以莫不庶天保定爾俾爾戬榖罄無不宜受¶
<pb:KR3k0055_WYG_054-53a>¶
天百禄降爾遐福惟日不足天保定爾以莫不興如山¶
如阜如岡如陵如川之方至以莫不增如月之恒如日¶
之升如南山之夀不騫不崩如松柏之茂無不爾或承¶
　詩魯頌曰俾爾熾而昌俾爾夀而&KR0391;保彼東方魯邦¶
是常不虧不崩不震不騰三夀作朋如岡如陵俾爾昌¶
而熾俾爾壽而富黄髪台背夀胥與試俾爾昌而大俾¶
爾耆而艾萬有千嵗睂夀無有害天錫公純嘏睂夀保¶
魯居常與許復周公之宇魯侯燕喜令妻夀母宜大夫¶
<pb:KR3k0055_WYG_054-53b>¶
庶士邦國是有旣多受祉黄髪兒齒　莊子曰堯觀乎¶
華華封人曰嘻聖人請祝聖人使聖人夀堯曰辭使聖¶
人富堯曰辭使聖人多男子堯曰辭封人曰夀富多男¶
子人之所欲也女獨不欲何&KR0088;堯曰多男子則多懼富¶
則多事夀則多辱是三者非所以養德也封人曰天生¶
萬民必授之職多男子而授之職何懼之有富而使人¶
分之何事之有夫聖人鶉居而鷇食鳥行而無彰天下¶
有道則與物皆昌天下無道則修德就閒千嵗厭世去¶
<pb:KR3k0055_WYG_054-54a>¶
而上仙乘彼白雲至於帝鄉三患莫至身常無殃何辱¶
之有¶
　　福禄二¶
増長發其祥　有秩斯祜　一人有慶　萬夀無疆(俱/詩)¶
(經/)　昌熾　長生(上出詩魯頌詳福禄一身荘子黄帝/問於廣成子曰敢問治  奈何而可)¶
(以長久廣成子曰必清必静毋勞汝形毋/摇汝精乃可以長生故我修千二百嵗矣)　夢九齡¶
呼萬嵗(禮記文王世子曰武王夢帝與我九齡文王曰/古者謂年齡齒亦齡也我百爾九十吾與爾三)¶
(焉聞漢書武帝封泰/山  山呼萬嵗者三)　申命用休　降年有永(殷髙/宗)¶
<pb:KR3k0055_WYG_054-54b>¶
摩銅狄　奉玉巵(捜神記曰薊子訓與一老翁共摩挲/銅狄曰適見鑄此今已五百年矣)¶
(史記曰漢髙祖在未央宫/中奉玉巵為太上皇夀)　獻椒花　種桃實(晋書劉/臻妻元)¶
(日獻椒花頌曰聖容映之永夀於萬種漢武帝内傳曰/西王母降出桃五枚與帝帝留核欲  母曰三千年結)¶
(子非下土/所種之物)　八千春秋　四百甲子(荘子逍遥篇曰上/古有大椿者以八)¶
(千嵗為春八千嵗為秋四左𫝊緯縣老人曰/臣生之嵗正月甲子朔  百有四十五甲子)　禔福¶
錫羡(相如難蜀父老曰遐邇一體中外禔福饒揚/雄甘泉賦曰卹𦙍錫羡注曰錫與也羡  也)　神¶
箧受萬年之算　洛書開五福之祥(出翰苑/新書)　丹冥投¶
烽　青徼釋警(曹植求自試表註曰丹/冥南方青徼東方也)　矞雲結幄爛¶
<pb:KR3k0055_WYG_054-55a>¶
南極於紫霄　元日稱觴介東朝之黄髪　雲成五色¶
重瞻瑞日之光　花覆千官共祝大椿之嵗　已標仙¶
籍之長生　式播皇風於不朽　一人有慶遥瞻北闕¶
之尊　萬夀無疆願效南山之祝　思齊所以聖佇觀¶
則百之男　天保莫不増更祝無疆之夀　則百斯男¶
願嗣文母徽音之雅　既多受祉載賡魯侯燕喜之詩¶
　幸與庶民同被皇極歛敷之福　更祈聖夀不殊華¶
封請祝之辭(以上俱出/翰苑新書)¶
<pb:KR3k0055_WYG_054-55b>¶
　　福禄三¶
原惟予一人膺受多福　永言配命自求多福　既有¶
淫威降福孔夷　實受其福　永膺多福　降福穣穣¶
　降福簡簡　干禄百福　子孫千億　愷悌君子¶
干禄愷悌　百禄是遒　百禄是荷　受天百禄　天¶
被爾禄　天應之德　祈天永命　承天之祜　受天¶
之祜　天錫純嘏　永錫祚𦙍　萬夀無期　南山之¶
夀　釐爾女士從以孫子　君子萬年景命有僕　必¶
<pb:KR3k0055_WYG_054-56a>¶
　有世祀　萬世不絶　無疆之休　於萬斯年　天惟¶
　純佑命則商實　維天之命於穆不已　卜世三十¶
　卜年八百　増聿懐多福(詩/經)　天夀平格(書/經)　期頤(禮/記)¶
　(百年曰/期頤)　綏我睂夀介以繁祉　夀考維祺(俱詩/經)　禄¶
　位名夀　尊富饗保(俱中/庸)　五福(洪範九/五福)　仁夀(董子/曰堯)¶
　(舜行德則/民仁夀)　虎拜(詩經曰虎拜稽/首天子萬年)　兕觥(詩經曰稱彼/兕觥萬夀無)¶
　(疆/)　古帝夀考(韓愈佛&KR0487;表曰黄帝百十嵗少昊百嵗/顓頊九十八嵗帝嚳百嵗帝堯百十八)¶
　(嵗舜禹湯皆百嵗/文武九十餘嵗)　安愈(張衡東京賦曰膺多/福以安愈註愈寕也)　逆釐¶
<pb:KR3k0055_WYG_054-56b>¶
　三神(顔延年曲水詩序曰/感動天地逆釐三神)　妥綏天保(陸機宣猷堂詩/曰儀刑祖宗妥)¶
　(綏天/保)　夀于箕翼(荀子富國篇曰國/安磐石夀于箕翼)¶
　¶
　¶
　¶
　¶
　¶
御定淵鑑𩔖函卷四十九¶
