# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:32.723765
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷五十七
<pb:KR3k0055_WYG_062-1a>¶
　欽定四庫全書¶
御定淵鑑𩔖函卷五十七¶
　　后妃部一(后妃總載/皇后總載)　(内官附/  靈命)　(命婦附臨朝/靈感)¶
　　　(德行/誡節)　(母儀/明賢)　(孝悌/謙讓)　(慈仁/節儉)　(率禮/勤勞)　(早慧/誡慎)¶
　　　(剛正/嬖㜸)　(遊幸/凶逆)　(藝學/廢黜)　(恩惠/)　(容儀/)　(恩寵/)¶
　　　后妃總載(内官/)　(命婦附/)¶
　原昔帝嚳有四妃以象后妃四星其一明者為正妃餘¶
　三小者為次妃帝堯因焉至舜不告而娶不立正妃但¶
<pb:KR3k0055_WYG_062-1b>¶
　三妃而已謂之夫人(離騷所歌湘/夫人舜妃也)夏后氏増以三三而¶
　九合十二人春秋説云天子娶十二女即夏制也以夏¶
　虞及周制差之則殷人又増以三九二十七合三十九¶
　人周人上法帝嚳立正妃又三九二十七為八十一人¶
　以増之合百二十一人其位后也夫人也嬪也世婦也¶
　女御也五者相參以定尊卑焉(以上鄭/𤣥所云)故禮曰古者天¶
　子后立六宫三夫人九嬪二十七世婦八十一御妻以¶
　聽天下之内治以明章婦順故天下内和而家理天子¶
<pb:KR3k0055_WYG_062-2a>¶
立六官三公九卿二十七大夫八十一元士以聽天下¶
之外治(鄭注六宫者前一宫後五宫也五者后一宫三/夫人一宫九嬪一宫二十七世婦一宫八十一)¶
(御妻一宫凡百二十人后正位宫闈體同天王夫人坐/論婦禮九嬪掌教四德世婦主知䘮祭賔客女御序王)¶
(之燕/寝)諸侯之夫人皆命於天子夫人不命於天子自魯¶
昭公始也(周制同姓百世不婚魯昭娶呉以同姓故/謂之吳孟子故不告於天子天子亦不命)¶
漢興因秦之稱帝祖母稱太皇太后帝母稱皇太后正¶
嫡稱皇后(皇后之尊侔於/天子璽綬如之)妾皆稱夫人又有美人(視二/千石)¶
(比少/上造)良人(視八百石/比左庻長)八子(視千石/比中更)七子(視八百石/比右庻長)長使¶
<pb:KR3k0055_WYG_062-2b>¶
(視六百石/比五大夫)少使(視四百石/比公乘)倢伃(武帝加置視/上卿比列侯)娙娥(武帝/加置)¶
(視中二千石/比關内侯)傛華(武帝加置視眞二/千石比大上造)充依(武帝加置視/千石比左更)¶
昭儀(元帝加置位視丞/相爵比諸侯王)五官(視三/百石)順常(視二/百石)無涓共和¶
娛靈保林良使夜者(皆視/百而)上家人子中家人子(視有秩/斗食五)¶
(官以下死𦵏/司馬門外)其太子妃有良娣有孺子妻妾凡三等子¶
皆稱皇孫皇孫妻妾無位號皆稱家人　光武中興悉¶
闕此號唯皇后如舊稱貴人(貴人金/印紫綬)美人宫人綵女皆¶
無祿秩四時賞賜而已　魏武帝因西漢置夫人昭儀¶
<pb:KR3k0055_WYG_062-3a>¶
婕妤容華美人文帝増置貴嬪二人(並位次皇后/爵無所視)淑媛¶
(位次御史大/夫爵比縣公)脩容(比亭/侯)順成(明帝除/順成)良人(視千/石)明帝又¶
増淑妃(位視相國爵/比諸侯王)昭華(比鄉/侯)脩儀(比關/内侯)自夫人以下¶
爵凡十二等(明帝遊宴在内又選女子六/人為女尚書典省外奏事也)　晉武採漢¶
魏之號以擬周之六宫置貴嬪夫人貴人是為三夫人¶
淑妃淑媛淑儀脩容脩華脩儀婕妤容華充華是為九¶
嬪又置美人才人中才人以為散職(出臧榮緒晉/書藝文𩔖聚)　宋¶
初多因舊制孝武帝孝建三年置貴妃(比相/國)進貴嬪(比/丞)¶
<pb:KR3k0055_WYG_062-3b>¶
(相/)貴人(比三/司)以為三夫人又置昭儀昭容昭華以代脩¶
華脩儀脩容又置中才人充依以為散位其後或省或¶
改不能采心舉廢帝即位上明帝陳貴妃尊號曰皇太妃¶
依晉孝武李太妃故事置家令一人改諸國太妃曰太¶
妃(音/怡)其江左四代互相沿襲無大異同(宋前廢帝以新/蔡公主號為謝)¶
(貴妃加虎賁龍旂出警入蹕齊永明元年有/司奏貴妃淑妃並加金章紫綬佩于闐玉)自後魏以¶
下班號謬亂不足為紀(宋書曰孝武帝省晉氏夫人脩/華脩儀増置貴妃與貴嬪貴人)¶
(為三夫人置昭儀昭容昭華以代脩華脩容為九嬪明/帝又省貴人置貴姬以備三夫人増置淑容與古淑媛)¶
<pb:KR3k0055_WYG_062-4a>¶
(淑儀昭華昭儀昭容脩華脩容脩儀為九嬪又増置承/徽列榮與古婕妤容華充華凡五職班亞九嬪以美人)¶
(才人良人為散職脩齊書云髙帝以貴嬪夫人貴人為/三夫人脩華脩儀  容淑妃淑媛淑儀婕妤容華充華)¶
(為九嬪之數以梁書云梁氏一遵齊舊陳氏之初亦無/改作至文帝  貴嬪貴姬貴妃為三夫人以淑媛淑儀)¶
(淑容昭華昭容昭儀脩華脩容脩儀為九嬪以婕妤容/華充華承徽列榮五職亞以九嬪以美人才人良人為)¶
(散職儀後魏書曰太武始立昭儀貴人之號孝文立左/右昭  視大司馬三夫人視三公三嬪視三卿六嬪視)¶
(六卿世婦視中大夫女御視元士依北齊書曰文宜雖/有夫人嬪御之稱未有員數武成  古制有三夫人九)¶
(嬪二十七世婦八十一御妻置左右昭儀比丞相立𢎞/德正德崇德夫人比三公光猷昭訓崇徽上嬪比三卿)¶
(宣猷凝輝宣明順華凝華光訓下嬪比六卿世婦比三/品御女比五品並採擇嘉名為其題目自外又置才人)¶
<pb:KR3k0055_WYG_062-4b>¶
(綵女以為散號後主又置娥英淑妃之職女隋書云髙/祖依周禮有減其數嬪三員世婦九員御  三十八員)¶
(初獨孤后妒不設三夫人防其上逼自嬪以下惟置六/十員后崩置貴人三員増嬪至九員世婦二十七員御)¶
(女八十一員煬帝置貴妃淑妃德妃為三夫人順儀順/容順華脩儀脩華脩容充儀充容充華為九嬪婕妤十)¶
(二員美人才人十五員為世婦寶林二十四員御女二/十四員綵女三十二員為女御總一百二十員又有承)¶
(衣刀人皆趨侍左右/並無員數藝文𩔖聚)　大唐内官有惠妃麗妃華妃三¶
人(正一/品)淑儀德儀賢儀順儀婉儀芳儀六人(正二/品)美人¶
四人(正三/品)才人七人(正四/品)宫官有差　増自唐末喪亂¶
后妃之制不備至莊宗時後宫之數尤多名號不可勝¶
<pb:KR3k0055_WYG_062-5a>¶
紀明帝以後又有司寶司贊司膳司醞司飾司衣等名¶
皆封國夫人或郡夫人小者縣君(前代内職無封君之/禮此一時之制文獻)¶
(通/考)　宋太祖始因五代之制置司簿掌宫中簿書出納¶
之事又置司賔並封縣君又置樂使主宫中聲伎並賜¶
帬帔太宗置尚宫太監及知内省充内宣徽南院使兼¶
承㫖並司簿或封國夫人郡夫人又置寶省尚食封縣¶
君又置司寶司儀司給或授郡君縣君又樂使之下増¶
置副使又改内省為尚書内省令尚宫太監並號尚書¶
<pb:KR3k0055_WYG_062-5b>¶
司給司簿同掌宫籍及司出給改祗候人為御侍衣服¶
為司衣梳篦為司飾枕被為司寢湯藥為司藥樂使為¶
仙韶使副為仙韶副使弟子呼供奉又置直筆書省主¶
事改茶器為翰林局掌御閤為直閤掌宫門為直門掌¶
燈火為掌燈掌從物為直仗針線院為裁縫院又令司¶
簿兼掌寶司言兼監班司儀兼承宣掌寶司儀及韶使¶
副使仍封縣君又司記知尚書内省公事而皆賜以帬¶
帔　真宗置淑儀順容婉儀婉容並從一品在昭儀上¶
<pb:KR3k0055_WYG_062-6a>¶
又置貴儀在淑儀之上又置司宫令在尚宫之上(文獻/通考)¶
　遼太祖稱帝尊祖母曰太皇太后母曰皇太后嬪曰¶
皇后按聖宗開泰二年正月以馬氏為麗儀耿氏為淑¶
儀尚寢白氏昭儀尚服李氏順儀尚功艾氏芳儀尚儀¶
孫氏和儀則宫中女官之制亦極詳備今不可考矣¶
金内命婦品元妃貴妃淑妃德妃賢妃正一品昭儀昭¶
容昭媛脩儀脩容脩媛充儀充容充媛曰九嬪正二品¶
婕妤正三品美人正四品才人正五品各九員曰二十¶
<pb:KR3k0055_WYG_062-6b>¶
七世婦寳林正六品御妻正七品采女正八品各二十¶
七員曰八十一御妻　貞祐以後之制貴妃下有真妃¶
淑妃下有麗妃而無德妃賢妃婕妤下有麗人才人為¶
正三品順儀淑華淑儀為正四品尚宫夫人宫正夫人¶
寳華夫人尚儀夫人尚服夫人尚寝夫人欽聖夫人資¶
明夫人為正五品而尚宫尚儀尚服尚食尚寝尚功之¶
下女官各統其職位號咸備焉　明洪武五年上令定¶
女職禮部具陳周制後宫設内官以贊内治漢設内官¶
<pb:KR3k0055_WYG_062-7a>¶
一十四等凡數百人唐設六局二十司官凡一百九十¶
人女使五十餘人皆選良家子女充之上曰古者所設¶
過多宜防女寵垂法将來命再裁定遂立六局一司局¶
曰尚宫尚儀尚服尚食尚寝尚功司曰宫正皆正六品¶
　二十八年重定宫官六尚為正五品(尚宫局尚宫二/人掌導引中宫)¶
(總司記司言司簿司闈四司之官屬凡六尚事物出納/文籍皆印置之  尚儀局尚儀二人掌禮樂起居總司)¶
(籍司樂司賔司贊四司官屬衣尚服局尚服二人掌供/内服用采章之數總司寶司  司飾司仗四司官屬)¶
(尚食局尚食二人掌内供膳羞品齊之數總司膳司醞/司藥司饎四司官屬  尚寝局尚寝二人掌燕寝進御)¶
<pb:KR3k0055_WYG_062-7b>¶
(之次序總司設司輿司苑司燈四司之官屬司尚功局/尚功二人掌女功之程課總司製司寳司綵  計四司)¶
(之官屬罰宫正司宫正二人掌糾察/宫闈責  戒令之事並續文獻通考)　原凡三代之制¶
諸侯之婦曰夫人(夫之/言扶)大夫曰孺人(孺之/言屬)士曰婦人(婦/之)¶
(言/服)庻人曰妻(妻之/言齊)公侯有夫人有世婦有妻有妾(貶於/天子)¶
(也無后與/嬪去上中)邦君之妻君稱之曰夫人夫人自稱於天子¶
曰老婦(自稱於天子謂畿内諸侯/之夫人助祭若時事見)自稱於諸侯曰寡小¶
君(謂饗來朝/諸侯之時)自稱於其君曰小童(若云未/成人也)邦人稱之曰¶
君夫人(異邦人稱之/亦曰君夫人)自世婦以下者自稱曰婢子(婢之/言卑)¶
<pb:KR3k0055_WYG_062-8a>¶
(也於其君稱此以接/見敵體故嫌其當)凡婦人無爵從夫命之爵坐以夫¶
之齒(爵謂夫命為大/夫則妻為命婦)至秦漢婦人始有封君之號元壽¶
七年始令列侯太夫人夫人諸侯王子及吏二千石無¶
得擅徵補(如淳曰列侯之妻稱夫人列侯死子復為列/侯乃尊稱太夫人子不得列侯則不得稱之)¶
其餘多闕　唐外命婦之制(皇帝妃嬪及太子良娣以/下為内命婦公主及王妃)¶
(以下為外命婦今内婦命其職員令/中其制大約皆出於漢魏不復重叙)諸王母妻及妃(嗣/王)¶
(郡王母/妻亦同)文武官一品及國公(其非始封者帶/三品以上亦同)母妻為國¶
夫人三品以上母妻為郡夫人四品妻及郡君(若勲官/二品有)¶
<pb:KR3k0055_WYG_062-8b>¶
(封亦同/四品)五品母妻為縣君(若勲官三品有/封者亦同五品)散官同職事¶
若勲官四品有封母妻為鄉君其母邑號皆加太各視¶
夫子之品(若夫子兩有官及爵或一/人有官及爵者皆從髙蔭)其不因夫子别加¶
邑號者夫人云某品夫人郡君云某品郡君(縣君鄉/君准此)諸¶
庻子有五品以上官封者若嫡母在所生之母不得為¶
太妃以下(無者聽之其/承重者不合)中宗時韋皇后表請諸婦人不¶
因夫子而加邑號許同見任職事聽子孫用蔭門施棨¶
㦸制從之儀(太后時契丹宼平州平州刺史鄭保英妻/爰氏率城内女子助守賊遂退封為成節)¶
<pb:KR3k0055_WYG_062-9a>¶
(夫人為又咸亨元年贈武太/后母  魯國夫人諡曰忠烈)開元八年五月勅准令王¶
妻為妃文武官及國公妻為夫人母加太字一人有官¶
及爵者聽從高叙但王者名器殊㤙或頒異姓妻合從¶
夫受秩令甲更無别條率循舊章湏依往例自今以後¶
郡嗣及異姓王母妻並宜准令為妃貞元六年太常卿¶
崔縱奏諸國王母未有封號請遵典故為某國太妃吏¶
部郎中栁冕等狀稱歴代故事及六典無公主母稱號¶
伏請降於王母一等命為太儀各以公主夲封加太儀¶
<pb:KR3k0055_WYG_062-9b>¶
之上從之(杜氏/通典)　璔宋建隆三年詔定文武羣臣母妻¶
封號太皇太后皇太后皇后曽祖母祖母母封國太夫¶
人諸妃曽祖母祖母母封郡太夫人婕妤祖母母封郡¶
太君貴人母封縣太君宰相使相三師三公王侍中中¶
書令曽祖母祖母母封國太夫人妻國夫人樞宻使副¶
知院同知參知政事宣徽節度曽祖母祖母母封郡太¶
夫人妻郡夫人簽書樞宻院事曽祖母祖母母封郡太¶
君妻郡君東宫三太文武二品嗣王郡王國公郡公縣¶
<pb:KR3k0055_WYG_062-10a>¶
公母郡太夫人妻郡夫人其下縣太君縣君孺人各有¶
差(宋/史)　元一品封國夫人二品封郡國夫人三品封郡¶
侯夫人四品封郡君五品封縣君六品封恭人七品封¶
宜人(續文獻/通考)　明洪武二十六年定制一品封贈夫人¶
二品封贈夫人三品封贈淑人四品封贈恭人五品封¶
贈宜人六品封贈安人七品封贈孺人　凡功臣推封¶
制封某國公者即封某國夫人封某侯者即封某侯夫¶
人伯子男同又制封贈公侯伯子男者其公侯夫人各¶
<pb:KR3k0055_WYG_062-10b>¶
從其爵伯子男夫人止封夫人不得用爵　凡命婦因¶
子孫官爵封母并祖母者並加太字追封則否(明會/典)¶
唐髙宗時袁利貞為太常博士周王侍讀及王立為太¶
子百官入賀帝欲大會羣臣命婦合宴宣政殿設九部¶
伎散樂利貞疏以為前殿路門非命婦宴會倡優進御¶
之所請徙命婦别殿九部伎從左右門入罷散樂不進¶
帝納之既會傳詔利貞曰卿奕葉忠鯁非厚賜無以勸¶
能者乃賜物百段擢祠部員外郎　肅宗乾元初始詔¶
<pb:KR3k0055_WYG_062-11a>¶
百官元日冬至於光順門賀皇后于休烈時為太常奏¶
周禮有命夫朝人君命婦朝女君自顯慶以來則天皇¶
后甫行此禮而命婦與百官雜處在禮不經帝罷之(唐/書)¶
　淳化間賈黄中參知政事太宗召見其母王氏命坐¶
謂曰教子如是真孟母矣作詩以賜之賚予甚厚一日¶
謂侍臣曰朕嘗念其母有賢德七十餘年未覺老與之¶
語甚明敏黄中終日憂畏必先其母老矣因目參知政¶
事蘇易簡曰易簡之母亦如之自古賢母不多得易簡¶
<pb:KR3k0055_WYG_062-11b>¶
前謝曰陛下以孝德治天下奨及人親臣實何人膺兹¶
榮遇後黄中卒時其母尚無恙别賜錢三千萬既𦵏其¶
母入謝又賜白金三百兩謂之曰勿以諸孫為念朕當¶
不&KR0111;也　易簡母薛氏入禁中太宗賜以冠帔命坐問¶
曰何以教子成此令器對曰幼則束以禮讓長則教以¶
詩書上顧左右曰真孟母也易簡性嗜酒上嘗戒約深¶
切草書止酒二章令對其母讀之　禮部尚書任中正¶
母入謁禁中與陳彭年王曽張知白妻同見真宗命中¶
<pb:KR3k0055_WYG_062-12a>¶
正母為班首且賜坐　天禧三年詔許中書舎人給事¶
中諫議大夫母封郡太君而學士不預時盛度為兵部¶
郎中因請追封其母自是學士官未至諫議者皆得封¶
其母　張貴妃受冊禮官議命婦入賀儀未決或曰妃¶
為脩媛時命婦已不能亢禮况今日乎必曰宫省事秘¶
不可知既下有司議惟有外一品南省上事百官班見¶
之儀然禮無不答議乃定(宋/史)¶
　　皇后總載一¶
<pb:KR3k0055_WYG_062-12b>¶
原禮記曰婦順不脩陰事不得謫見於天月為之食月¶
食則后素服而脩六宫之職蕩天下之陰事　周官曰¶
仲春詔后帥内外命婦始蠶於北郊以為祭服上春詔¶
王后帥六宫之人生種而獻之於王　毛詩序曰關雎¶
后妃之德也風之始也所以風天下而正夫婦也　又¶
曰葛覃后妃之夲也后妃在父母家則志在於女功之¶
事躬儉節用服澣濯之衣尊敬師傳則可以歸安父母¶
化天下以婦道也　又曰卷耳后妃之志也又當輔佐¶
<pb:KR3k0055_WYG_062-13a>¶
君子求賢審官知臣下之勤勞内有進賢之志而無險¶
詖私謁之心朝夕思念至於憂勤者也　又曰樛木后¶
妃逮下也言能逮下而無嫉妒之心焉(木下曲曰樛木/枝下垂故葛藟)¶
(得而蔓之喻后妃能下逮衆妾/使得其序衆妾上附事之也)　又曰螽斯后妃子孫¶
衆多也言螽斯不妒忌則子孫衆多也(凡物有陰陽慾/者無不妒忌唯)¶
(螽斯不妒各得/天氣而生子)　又曰兔𦊨后妃之化也關雎之化行¶
則莫不好德賢人衆多也　又曰芣苢后妃之美也天¶
下和平則婦人樂有子矣　尚書大傳曰古者后夫人¶
<pb:KR3k0055_WYG_062-13b>¶
将侍君前息燭至於房中釋朝服襲燕服然後入御於¶
君雞鳴太師奏雞鳴於陛夫人鳴佩玉於房中告去也¶
然後應門撃柝告闢也　五經要義曰古者后夫人必¶
有女史彤管之法后妃羣妾以禮御於君所女史書其¶
環以進退之生子月辰則以金環退之當御者以銀環¶
進之著於左手既御著於右手左手陽也以當就男故¶
著左手右手陰也御而復故　史記曰自古受命帝王¶
及繼體守文之君非獨其德茂也蓋亦有内助焉故易¶
<pb:KR3k0055_WYG_062-14a>¶
基乾坤詩首關雎書序釐降春秋譏不親迎夫妻之際¶
人道之大倫也　應劭漢官儀曰皇后稱椒房取其實¶
蔓延盈升以椒塗室取温煖祛惡氣也猶天子朱泥殿¶
上曰丹墀　漢舊儀曰皇后婕妤乘輦餘皆以茵四人¶
輿以行皇后玉璽文與帝同皇后春桑皆衣青手採桑¶
以繅三盆繭示羣妃妾從春桑生而皇后親桑於苑中¶
蠶室養蠶於箔以上羣妃妾從桑還獻繭於館　又曰¶
皇帝賜后黄金萬斤　又曰皇后太后各食三十縣曰¶
<pb:KR3k0055_WYG_062-14b>¶
湯沐邑　白虎通曰天子之配謂之后后者君也天子¶
之配至尊故謂后也后者何也明海内之小君也(藝文/𩔖聚)¶
　自夏殷己前后妃之制其文略矣大率皆稱妃故黄¶
帝有四妃帝嚳四妃(正嫡曰元妃以下稱次妃又有/禹妃湯妃皆是也並出史記)周¶
則天子立后正嫡曰王后秦稱皇帝正嫡曰皇后漢因¶
之魏晉之後母后之號並遵秦漢其餘嬪御代有沿革¶
矣(出漢官及齊/職儀初學記)　増宋元祐間宣仁太后詔以皇帝納¶
后有期令太常禮官檢詳古今六禮沿革參考通禮典¶
<pb:KR3k0055_WYG_062-15a>¶
故具其節文著為成式(先是太后諭宰臣呂大防等曰/皇帝将納吉天聖景祐故事止)¶
(降進冊未嘗御殿禮甚簡略天防等/請退而討論遂降是詔文獻通考)　范祖禹論立后¶
曰一曰族姓二曰女德三曰隆禮四曰博議隆禮者孔¶
子告魯哀公曰敬之至矣大婚為大大婚既至冕而親¶
迎親之也哀公曰冕而親迎不己重乎孔子愀然作色¶
而對曰合二姓之好以繼先聖之後以為天地宗廟社¶
稷之主君何謂重乎臣按禮冠唯有士禮而無天子諸¶
侯之禮故三代唯以士禮推而上之為天子諸侯之禮¶
<pb:KR3k0055_WYG_062-15b>¶
博議者國有大事大臣不容不預聞也臣恐陛下一日¶
降詔曰立某氏為后則大臣雖有所見亦難乎論議矣¶
今所選擇莫若出其姓氏宣問大臣(經濟/𩔖編)¶
　　皇后總載二¶
原河圖握樞云附寳生軒轅胷有文曰黄帝子(詳帝/誕)¶
史記曰黄帝妃方雷氏生元囂為青陽妃嫘祖生昌意¶
妃彤魚氏生夷鼓妃嫫母生蒼林　世夲曰帝嚳元妃¶
有邰氏之女曰姜嫄生后稷(詳嬪/妃)　尚書曰釐降二女¶
<pb:KR3k0055_WYG_062-16a>¶
于溈汭嬪于虞(嬪嫁/也)　禮記曰舜𦵏蒼梧蓋三妃未之¶
從也(舜納三妃生九子娥皇無子女英生商均益比生/二女宵明燭光舜不告而娶不立正妃故唯納三)¶
(妃/焉)　列女傳曰啓母塗山之女者夏禹之妃塗山女也¶
曰女嬌禹取四日而去治水啓既生呱&KR0561;而泣禹三過¶
其門不入塗山獨明教訓啓化其德卒致令名禹為天¶
子繼嗣而立能繼禹之道　又曰湯妃有莘(一作/㜪)之女¶
也德髙而明訓正後宫嬪御有序伊尹為之媵臣佐湯¶
致王　又曰湯妃有㜪統領九嬪後宫有序咸無妒媢¶
<pb:KR3k0055_WYG_062-16b>¶
逆理之人卒致王功君子謂妃明而有序　又曰太姜¶
者太王之妃有台(一作/呂)氏之女也賢而有色生太伯仲¶
雍季厯化導三子皆成賢德太王有事必咨謀焉詩曰¶
爰及姜女聿來胥宇此之謂也　又曰太任者王季之¶
妃摯任之女也端一誠莊唯德之行及其有娠目不視¶
惡色耳不聽淫聲口不出傲言太任溲于豕牢而生文¶
王文王生而明聖太任教之以一而識百卒為周宗君¶
子謂太任為能胎教　又曰太姒者文王之妃莘姒之¶
<pb:KR3k0055_WYG_062-17a>¶
女也號曰文母思媚太姜太任朝夕勤勞以進(一作/盡)婦¶
道文王治外文母治内生十子太姒教誨十子自少及¶
長常以正道押持之卒成武王周公之德　帝王世紀¶
曰武王妃太公之女曰邑姜脩教於内生太子誦　論¶
語武王曰予有亂臣十人孔子曰才難不其然乎有婦¶
人焉九人而己婦人文母也　瑣語曰周宣王夜卧而¶
晏起后夫人不出於房姜后既出乃脱簪珥侍罪於永¶
巷使其傅母通於宣王曰妾之淫心見矣至使君王失¶
<pb:KR3k0055_WYG_062-17b>¶
禮而晏起以見君王之樂色而&KR0111;德也亂之興從婢子¶
起敢請罪王曰寡人不德實自生過非夫人之罪也遂¶
復姜后而勤於政事早朝晏退卒成中興之名　漢武¶
故事曰漢景帝王皇后少孤相工姚翁善相人千百弗¶
失見后而歎曰天下貴人也當生天子　司馬長卿長¶
門賦序曰孝武皇帝陳皇后時得幸頗妒别在長門宫¶
愁悶悲思聞蜀郡成都司馬相如天下工為文奉黄金¶
百斤為相如文君取酒因于解悲愁之辭而相如為文¶
<pb:KR3k0055_WYG_062-18a>¶
以悟主上皇后復得幸　漢元皇后傳元城建公曰昔¶
春秋沙麓崩晉史卜之後六百四十五年宜有聖女興¶
其齊田乎今王翁孺徙值其地日月當之元城郭東有¶
五鹿之墟即沙麓地也後八十年當有貴女興翁孺生¶
禁為廷尉史夲始二年生女政君即元后也　列女傳¶
曰孝平皇后自劉氏廢常稱疾不朝㑹及漢兵誅莽燔¶
燒未央宫后曰何面目以見漢家自投火中而死　續¶
漢書曰明德皇后馬氏者伏波将軍馬援女也后年七¶
<pb:KR3k0055_WYG_062-18b>¶
嵗幹治家事敕制僮御出入計校一以貫之年十三以¶
選入太子宫接待同列而承至尊先人後已發於至誠¶
由是見寵是時後宫未有妊育者常言繼嗣當以時立¶
薦達左右惟恐不及馬皇后身衣大帛御者秃帛不緣¶
諸王親家朝請望見后裙極麤踈以為綺就視乃笑后¶
曰此繒染色好故用之耳老人知者無不歎息性不喜¶
出入遊觀又不好音樂上時幸苑囿離宫以故希從誦¶
易經習詩論春秋略記大義后志在克己輔上不以私¶
<pb:KR3k0055_WYG_062-19a>¶
家干朝廷兄為虎賁中郎将兩弟黄門郎訖永平世不¶
&KR0118;　後漢馬皇后紀曰先是數日夢有小飛蟲無數附¶
著身又入皮膚中而後飛去既正位宫闈愈自謙肅¶
列女傳曰明德馬后置織室蠶室於濯龍門親往來觀¶
視於内以為娛樂教諸小王試其誦論衎衎和樂日夕¶
講道以終厥身　後漢梁皇后紀曰后生有光景之祥¶
少善女工好史書九嵗能誦論語治韓詩大義略舉常¶
以列女圖畫置於左右以自監戒　後漢鄧皇后紀曰¶
<pb:KR3k0055_WYG_062-19b>¶
后嘗夢捫天蕩蕩正青若有鍾乳狀乃仰嗽飲之以訊¶
諸占夢言堯夢攀天而上湯夢及天而咶之斯皆聖王¶
之前占吉不可言　又曰鄧皇后志在典籍不問居家¶
之事母常非之曰汝不習女工以供衣服乃更務學寧¶
當舉博士耶后重違母言晝脩婦業暮誦經典家人號¶
曰諸生相者見后曰此成湯之骨法也　後漢何皇后¶
紀曰靈思何皇后南陽宛人家夲屠者以選入掖庭長¶
七尺二寸　魏志曰武宣卞皇后性儉約不尚華麗無¶
<pb:KR3k0055_WYG_062-20a>¶
文繡珠玉器皆黑漆太祖嘗得名璫數具命后自選一¶
具后取其中者太祖問其故對曰取其上者為貪取其¶
下者為偽故取其中者　又曰文昭甄皇后年九嵗喜¶
書視字常識數用諸兄筆硯兄謂后言汝當習女工用¶
書為學當作女博士耶后答言聞古者賢女未有不學¶
前世成敗以為己誡不知書何由見之　又曰相者劉¶
良相文昭甄皇后及諸子良指后曰此女貴乃不可言¶
　又曰文昭甄皇后年十餘嵗白母曰人世亂而多買¶
<pb:KR3k0055_WYG_062-20b>¶
寶物匹夫無罪懐寶其罪又左右皆飢乏不如以穀賑¶
給親族鄰里廣為恩惠也舉家稱善即從后言　又曰¶
文帝欲遣任氏甄后流涕固請曰妾受敬遇之恩衆人¶
所知必謂任之出是妾之由上懼有見私之譏下受專¶
寵之罪願重留意(藝文/𩔖聚)　増晉書曰武帝楊皇后諱芷¶
字季蘭武帝繼室也太傅楊駿女婉孌才色美映椒房¶
寵禮尤隆后無子賈庻人為太子妃時肆情忌嫉帝數¶
欲廢之后為陳請曰賈公有勲於王室且妒忌亦婦人¶
<pb:KR3k0055_WYG_062-21a>¶
常事不可以一眚忌大德及惠帝即位賈庻人䧟誅后¶
父駿奏廢太后為庻人母龎氏有司希意固請行刑太¶
后截髪稽頓稱妾以請母於賈庻人不見省二年太后¶
以絶膳崩(胡致堂曰時張華所議徑以太/后圖危社稷為辭也文獻通考)　晉後略曰¶
載賈后以車出承明東掖門詣金墉城食金屑而死¶
沈約宋書曰齊王冏入廢后后驚曰卿何為來對曰有¶
詔收后后曰詔當從我出何詔也　後周宣帝楊后名¶
麗華隋文帝長女后性柔婉不妒忌天元崩靜帝即位¶
<pb:KR3k0055_WYG_062-21b>¶
尊為皇太后后知父有異圖意頗不平形於顔色及行¶
禪代憤惋愈甚隋文帝既不能譴責内甚愧之封為樂¶
平公主大業中殂(太平/御覧)　唐太宗文德皇后長孫氏喜¶
圖傳視古善惡以自鑒及為后性約素服御取給則止¶
益觀書雖容櫛不少廢與帝言或及天下事辭曰牝雞¶
司晨家之窮也可乎帝固要之訖不對　兄無忌於帝¶
夲布衣交以佐命為元功出入卧内帝将引以輔政后¶
不可曰妾託體紫宫尊貴已極不願私親更據權於朝¶
<pb:KR3k0055_WYG_062-22a>¶
帝不聽用無忌為尚書僕射后宻諭令牢讓帝不獲己¶
乃聽　后嘗采古婦人事著女則十篇又為論斥漢馬¶
后不能檢抑外家使與政事乃戒其車馬之侈此謂開¶
夲源恤末事常誡守者吾以自檢勿令至尊見之及崩¶
宫司以聞帝為之慟示近臣曰后此書可用垂後我豈¶
不通天命而割情乎顧内失良佐哀不可已　髙宗廢¶
后王氏及蕭淑妃皆為庻人囚禁中帝嘗念后間行至¶
囚所見門禁錮嚴進飲食竇中惻然傷之呼曰皇后淑¶
<pb:KR3k0055_WYG_062-22b>¶
妃無恙乎今安在二人同辭曰妾等安得尊稱耶流涕¶
嗚咽又曰陛下若念疇昔使妾死更生復見日月乞署¶
此為回心院帝曰朕即有處置武后聞之促詔杖死殊¶
其尸　武后有姊嫁賀蘭越石早寡封韓國夫人出入¶
禁中一女國姝帝皆寵之韓國卒女封魏國夫人欲以¶
備嬪職后内忌甚毒殺之而歸罪兄子惟良等盡殺之¶
　中宗将南郊詔定儀典祝欽明郭山惲建言皇后為¶
亞獻褚無量與唐紹蒋欽固爭以為周禮冬至祀天圎¶
<pb:KR3k0055_WYG_062-23a>¶
丘不以地配惟始租為主亦不以妣配故后不得與又¶
大宗伯凡大祭祀王后不與分攝而薦豆籩徹是后不¶
應助祭又内宰職大祭祀后祼獻則贊瑶爵祭天無祼¶
知此乃宗廟祭耳巾車内司掌服與五路無后祭天之¶
服與路是后不助祭天也惟漢有天地合祭皇后參享¶
事末代黷神事不經見不可為法時左僕射韋巨源佐¶
欽明故無量議格(韋后亞獻取大臣李嶠等女為齋孃/奉籩豆禮成詔齋孃有夫者悉進官)¶
(唐/書)　明皇皇后王氏久無子而武惠妃有寵后不平顯¶
<pb:KR3k0055_WYG_062-23b>¶
詆之帝宻欲廢后后以愛弛不自安乗間泣曰陛下獨¶
不念阿忠脱紫半臂易斗麫為生日湯餅耶帝憫然動¶
容阿忠后呼其父仁皎云由是久乃廢(唐/書)　唐自肅宗¶
張后之後未嘗有正位長秋者史所載皇后皆所生子¶
為帝而奉上尊號者也憲宗以郭汾陽孫女為妃既為¶
令族又有淑德可以正位矣以其宗强恐既立之後後¶
宫不得進遂終身為妃自後人主皆不立后然文宗以¶
至宣宗既有太子宦官輒廢之而他立中人專横今古¶
<pb:KR3k0055_WYG_062-24a>¶
所無亦因椒房虚位宫闈無主所謂皇子者皆無寵無¶
威之人上躬彌留之際宰輔既隔於外庭中人遂得以¶
顯違詔㫖私立所厚而莫由禁止也(文獻/通考)　郭后汾陽¶
之孫父曖尚昇平公主實生后順宗以其家有大功烈¶
而母素貴禮之異諸婦為廣陵王妃生穆宗元和間冊¶
貴妃穆宗嗣位上尊號皇太后后移寓興慶宫凡朔望¶
三朝帝率百官詣宫門為壽或嵗時慶問燕饗後宫戚¶
里内外婦車騎駢壅環珮之聲滿宫帝亦豪矜朝夕供¶
<pb:KR3k0055_WYG_062-24b>¶
御務華衍侈大稱后意后嘗幸驪山登覽裴回詔景王¶
督禁甲從帝自到昭應奉迎留帳飲數日還(穆宗之後/后又歴敬)¶
(宗文宗武宗宣宗/而後崩共七朝云)　文宗尊蕭氏為皇太后是時懿安¶
太后居興慶宫寶厯太后居慶安殿后居大内號三宫¶
太后帝每五日問安及嵗時慶謁率由複道至南内開¶
成中正月望夜帝御咸泰殿大然鐙作樂迎三宫太后¶
奉觴進夀禮如家人(唐/書)　宋后妃序曰昭憲杜后實生¶
太祖太宗内助之賢母範之正蓋有以開宋世之基業¶
<pb:KR3k0055_WYG_062-25a>¶
者焉觀其訓太祖以無逸治天下至於豫定太宗神器¶
之傳為宗社慮益逺矣厥後慈聖光獻曹后擁佑兩朝¶
宣仁聖烈髙后垂簾聽政而有元祐之治南渡而後若¶
髙宗之以母道事隆祐孝宗奉明慈怡愉之樂皆足以¶
為百王法程(宋/史)　章獻太后劉氏仁宗立后權處分軍¶
國重事帝與太后五日一御承明殿帝位左太后位右¶
垂簾決事以生日為長寧節出入御大安輦鳴鞭侍衛¶
如乗輿明道二年帝親耕籍田太后亦謁太廟乗玉輅¶
<pb:KR3k0055_WYG_062-25b>¶
服褘衣九龍花釵冠齋於廟質明服袞衣十章減宗彞¶
藻去劒冠儀天前後乗珠翠十旒薦獻七室皇太妃亞¶
獻皇后終獻　初真宗将立劉德妃為后李廸屢諫以¶
妃起於寒微不可母天下(后父通從征道卒后在襁褓/而孤鞠於外氏蜀人龔英者)¶
(以鍛銀為業擕之/至京師入襄王邸)及太后末年廸起兵部侍郎知河南¶
府來朝太后垂簾語廸曰卿向不欲吾預國事殆過矣¶
今日吾保養天子至此卿以為何如廸曰臣受先帝厚¶
恩今日見天子明聖臣不知皇太后盛德乃至於此太¶
<pb:KR3k0055_WYG_062-26a>¶
后亦喜　章獻崩仁宗始親政與宰相呂夷簡謀以張¶
耆夏竦皆太后所任用罷之退告郭皇后后曰夷簡獨¶
不附太后耶但多機巧善應變耳由是夷簡亦罷後夷¶
簡復相郭后之廢與有力焉　嘉祐中詔禮院議立故¶
郭皇后神御殿於景靈宫時蘇頌知太常禮院謂敕書¶
所云向因忿鬱偶失謙恭此則無可廢之事又云朕念¶
其自歴長秋僅周一紀逮事先后祇奉寝園此則有不¶
當廢之悔又云可追復皇后其祔廟諡冊並停此則有¶
<pb:KR3k0055_WYG_062-26b>¶
合祔廟及諡冊之義請祔郭皇后於后廟以成追復之¶
道衆論未定宰相曽公亮曰郭后上元妃祔廟則事體¶
重矣頌曰國朝三聖賀尹潘皆元妃(賀太祖妃尹太/宗妃潘眞宗妃)事¶
體正相𩔖公亮曰議者以為陰逼母后是恐萬歳後配¶
祔之意頌曰若加一懐哀愍之諡則不為逼矣公亮歎¶
服　英宗宣仁髙后母曹氏慈聖光獻后姊也后少鞠¶
宫中時英宗亦在帝所與后年同仁宗謂慈聖異日必¶
以為配既長遂成昬是生神宗　神宗嘗有意於燕薊¶
<pb:KR3k0055_WYG_062-27a>¶
已與大臣定議乃詣慶夀宫白光獻太皇太后后曰儲¶
蓄賜予備乎鎧仗士卒精乎帝曰已辦矣后曰事體至¶
大吉凶悔吝生乎動得之不過南面受賀而已萬一不¶
諧則生靈所係未易以言茍可取之太祖太宗收復久¶
矣何待今日帝曰敢不受教　哲宗朝朱光庭為左司¶
諫論蘇軾試館職發䇿云欲師仁祖之忠厚而患百官¶
有司不舉其職或至於媮欲法神考之厲精而恐監司¶
守令不識其意流入於刻臣謂仁祖難名之盛德神考¶
<pb:KR3k0055_WYG_062-27b>¶
有為之善志不當以媮刻為議望正其罪以戒人臣之¶
不忠者中丞傅堯俞侍御史王巖叟相繼論列宣仁太¶
后曰詳覽文義是指今日百官有司監司守令言之非¶
所以諷祖宗也遂止(神宗時軾以詩得罪下御史獄光/獻太后違豫中聞之謂帝曰嘗憶)¶
(仁宗以制科得軾兄弟喜曰吾為子孫得兩宰相今聞/軾以作詩繫獄得非仇人中傷之乎捃至於詩其過散)¶
(矣吾疾勢已篤不可以寃濫致傷中和帝涕泣軾由/是得免按此軾兩次得免皆曹髙二太后之明聖矣)¶
哲宗冊孟后禮儀極隆其坐廢也方劉婕妤有寵初章¶
惇誣宣仁有廢立計以后逮事宣仁惇又陰附劉賢妃¶
<pb:KR3k0055_WYG_062-28a>¶
欲請建為后遂與内侍郝隨搆其事會后養母聽宣夫¶
人燕氏尼法端與供奉官王堅為后禱祠事聞詔入内¶
押班梁從政等即皇城司鞫之捕逮宦官宮妾幾三千¶
人榜掠備至肢體毁折至有斷舌者獄成命侍御史董¶
敦逸覆錄罪人過庭下氣息僅屬無一人能出聲者敦¶
逸秉筆疑未下郝隨等以言脅之敦逸畏禍及己乃以¶
奏牘上詔廢后出居瑶華宫號華陽教主帝久亦悔之¶
曰章惇誤我元符末欽聖太后将復后位於是詔后還¶
<pb:KR3k0055_WYG_062-28b>¶
内為元祐皇后崇寧初郝隨諷蔡京復廢后徽宗從之¶
詔復居瑶華宫靖康初以宫火出居相國寺前之私第¶
金人陷京六宫有位號者皆北遷后以廢獨存康王即¶
位尊為元祐太后以元字犯后祖諱遂稱隆祐太后奉¶
之幸杭州帝事太后極孝雖帷帳皆親視或得時果必¶
先獻太后然後敢嘗太后晚年嘗苦風眩有宫人自言¶
善符呪疾良已太后驚曰吾豈敢復聞此語耶(太后在/汴日張)¶
(邦昌僭位以胡舜陟馬伸言乃復上尊號元祐太后迎/入禁中垂簾聽政及在杭州苗𫝊與劉正彦作亂帝禪)¶
<pb:KR3k0055_WYG_062-29a>¶
(位太子太后垂簾聽政太后凡兩聽政卒能手挈神器/趣帝正位宣仁常曰異日國有事變必此人當之何其)¶
(信歟/宋史)　髙宗命勾濤脩哲宗實錄諭之曰昭慈聖獻皇¶
后(元祐孟/皇后也)病革朕流涕問所欲言后愴然謂朕曰吾逮¶
事宣仁聖烈皇后見其任賢使能約已便民憂勤宗社¶
疎逺外家古今母后無與為比不幸姦邪㒺上史官蔡¶
卞等造謗史以損聖德誰不切齒在天之靈亦或介介¶
其以筆屬正臣亟從刪削以信來世朕痛念遺訓未嘗¶
一日輙&KR0111;今以命卿　帝嘗諭輔臣曰朕初不識太后¶
<pb:KR3k0055_WYG_062-29b>¶
自迎至南京愛朕不啻已出今在數千里外兵馬驚擾¶
當即奉迎以惬朕朝夕慕念之意(時后在/䖍州)　遼稱皇后¶
曰哈屯國語謂之多爾吉尊稱曰納額默蓋以配后土¶
而母之云　后族惟伊濟巴哩氏而世任其國事太祖¶
慕漢髙帝故耶律儼稱劉氏以伊濟巴哩比蕭相國遂¶
為蕭氏(遼/史)　金代后不娶别族必甥舅之家有周姬齊¶
姜之義　宣宗皇后王室明惠皇后妹也其父嘗夢二¶
玉梳化為月而生二后(續文獻/通考)　元太祖光獻皇后布爾¶
<pb:KR3k0055_WYG_062-30a>¶
特格勒津鴻吉哩氏特色辰之女也特色辰與子按春¶
從太祖征伐有功賜號國舅封王爵以統其部族有㫖¶
生女為后生男尚公主世世不絶其餘后妃有四鄂爾¶
多四十餘人　世祖皇后名徹伯爾鴻吉哩氏一日四集¶
賽奏割京城外近里牧馬帝既允方以圖進后至帝前¶
将諫先陽責太保劉秉忠曰汝漢人聰明者言則帝聽¶
汝何為不諫向初到定都時若以地牧馬則可今分業¶
已定奪之可乎帝黙然命寝其事　十三年平宋幼主¶
<pb:KR3k0055_WYG_062-30b>¶
朝於上都大宴衆皆歡甚唯后不樂帝問之后曰自古¶
無千歳之國母使吾子孫及此則幸矣帝以宋府庫故¶
物聚置殿庭召后視之后徧視即去帝遣宦者問后欲¶
何所取后曰宋人儲蓄以遺其子孫子孫不能守而歸¶
於我我何忍取一物耶　宋太后全氏至京不習北方¶
風土后為奏令囬江南帝不允至三奏帝乃答曰爾婦¶
人無逺慮若使之南還或浮言一動即廢其家非所以¶
愛之也茍能愛之時加存恤使之便安可耳后退益厚¶
<pb:KR3k0055_WYG_062-31a>¶
待之后性明敏達於事機國家初政左右匡正當時與¶
有力焉　元成宗即位尊母庫庫楞為皇太后命設官¶
屬置徽政院(後院官有受獻浙西田七百頃籍於位下/太后曰吾寡居婦人衣食自有餘况江南)¶
(率土皆國家所有我安得取之即/命中書省盡易院官之受獻者)　皇慶二年立長秋¶
寺掌皇后宫政仁宗改典内院為中政院寧宗天厯二¶
年立寧徽寺掌明宗皇后宫事(明宗皇后班布爾/實寧宗母也)　順帝¶
又改徽政院為資政院(元/史)　明太祖孝慈皇后馬氏孝¶
敬慈惠恒以不逮事舅姑為恨嘗謂帝曰方今豪傑爭¶
<pb:KR3k0055_WYG_062-31b>¶
䧺雖未知天命所歸以妾觀之惟以不殺人為夲人心¶
所歸即天命所在也(彚苑/詳註)　宣宗侍皇太后謁長陵獻¶
陵景陵上以皇太后命召見大學士楊士竒楊榮楊溥¶
英國公張輔少師蹇義等五人於便殿諭之曰皇帝數¶
言卿等忠勤今天下清寧民生無事是固祖宗福祐家¶
國亦惟卿等贊襄之功賜以酒肴及白金紵絲表裏後¶
還京士竒嘗獨對上曰前日陵上汝等謁太后退太后¶
言皇考在京中談汝等姓名及行事甚熟太后悉能記¶
<pb:KR3k0055_WYG_062-32a>¶
憶其間才學優劣與任事不任事皆有譏評謂輔雖武¶
臣而達大義蹇義厚重小心但多思少斷汝正言不避¶
迕意議事之際先帝數不樂汝終從汝以不敗事嘗有¶
一二事失先帝甚悔不從汝言太后又謂朕曰凡正直¶
之人爾不可以為迂而不從謹之謹之(出聖諭錄與楊/文敏公行實弇)¶
(山堂/别集)　又餘冬叙錄記英宗初立年在幼沖朝廷大政¶
承太皇太后指裁為多太后嘗御便殿執政大臣英國¶
公張輔大學士楊士竒楊榮楊溥尚書胡濙被㫖入朝¶
<pb:KR3k0055_WYG_062-32b>¶
太后左右女官雜佩刀劒侍衛凜然英宗東立英國公¶
等兩下立太后召問皆有奨勸之辭及溥乃歎曰先皇¶
帝嘗稱卿忠不謂今日得相見也因顧英宗此五人先¶
朝所簡貽皇帝有行必與之計非五人所贊不可行也¶
英宗受命頃間宣太監王振至俯伏太后顔色頓異曰¶
汝侍皇帝起居多不律今當賜汝死女官加刃振頸英¶
宗跪為請之諸大臣皆跪太后曰皇帝年少豈知自古¶
此輩禍人國家多矣我能聽帝暨諸公留振此後不得¶
<pb:KR3k0055_WYG_062-33a>¶
令干國事也　又憲章錄張太后大漸乃召三楊於榻¶
前曰朝廷尚有何事未辦者士竒首對有三事其一建¶
文君雖已滅曽臨御四年當令史官脩其一朝實錄仍¶
用建文年號后曰厯日已革除之豈可復用對曰厯日¶
行於一時萬世信史豈可蒙洪武之年以亂實后納之¶
其二后亦首肯其三方孝孺已誅文皇帝詔收其片言¶
一字論死乞弛其禁聽令存而傳之后黙未答三楊即¶
趨下叩頭三事臣等已受顧命遂出(弇山堂/别集)¶
<pb:KR3k0055_WYG_062-33b>¶
　　皇后總載三¶
原璇宫　玉堂(拾遺記曰帝少昊以金徳王母曰星娥/處璇宫  三輔黄圗有玉堂殿侯瑾述)¶
(志詩曰嫫/母升玉堂)　金屋　瑶齋(漢武帝故事曰帝為膠東王/年數嵗長公主指問曰兒欲)¶
(得婦不曰欲得指女阿嬌好不笑曰若得阿嬌當作金/屋貯之  張華晉武皇后哀䇿文曰瑶齋無主長去烝)¶
(嘗追懷永悼/率土摧傷)　椒房　蘭殿(班固西都賦曰後宫則掖/庭椒房后妃之室詩云椒)¶
(聊之實蕃衍盈升國人美其繁以為興月漢武帝故事/曰孝景皇帝夢日入其懐以乙酉年七  七日生武帝)¶
(於猗/蘭殿)　玉階金戺　元墀彤庭(班固西都賦曰後宫則/掖庭椒房后妃之室合)¶
(歡増城安處常寜茝若椒風披香發越蘭林蕙草鴛鴦/飛翔之列於是元墀釦砌玉階彤庭又張衡西京賦曰)¶
<pb:KR3k0055_WYG_062-34a>¶
(後宫則有金戺/玉階彤庭輝輝)　増椒庭　彤管(天中記曰南齊傳寳/命方昌椒庭虚位)¶
(彤管/詳前)　中宫　長秋(史記曰中宫天極星後有四星末/天星正妃後三星後宫之屬也)¶
(後漢耆曰明帝永平三年有司奏立長秋宫注皇后所/居宫也長者久也秋者萬物成熟之初也又名大長秋)¶
　託體紫宫　一儷宸極(唐書曰太宗将引長孫無忌/輔政后曰妾託體紫宫云云)¶
(詳前族明皇将立武恵妃為后御史潘好禮上疏曰妃/武氏  姓天下共疾願慎選華族且今太子非恵妃所)¶
(生而妃有子若一儷宸極/則儲位将不安遂不果立)　天子臨軒　皇后行第(文/獻)¶
(通考曰宋天聖景祐故事皇帝将納后止降進冊未嘗/御殿禮甚簡略元祐五年太皇太后詔以皇帝納后有)¶
(期令宰臣呂大防及翰林學士御史中丞兩省給舍及/禮部太常寺官詳議六年三省樞宻院言納后六禮皆)¶
<pb:KR3k0055_WYG_062-34b>¶
(差執政官攝太尉充使侍從官或判宗正官攝宗正充/副使前一日告天地發冊至奉迎依開寳禮改親迎為)¶
(命使皇帝臨軒先遣冊禮使後遣奉迎使令文武百官/詣行第班迎詔從之  初議以都亭驛為皇后行第給)¶
(事中范祖禹言都亭驛嘗為遼使館舍請以舊/尚書省為皇后行第從之  以上皇后居處)　原珠¶
珥　金環(續漢書曰皇太后皇后入太廟服紺上皁下/蠶青上縹下隱簪珥珥璫垂珠也  俗説曰)¶
(晉哀帝王皇后有紫磨金/指環至小正可第五指著)　褘衣　騩馬(周禮内司服/掌褘衣褕狄)¶
(闕狄鞠衣展衣緣衣褘音火韋反安漢魏故事后親蠶/禮皇后著十二笄歩摇乘畫雲母  車駕六騩馬騩京)¶
(媚/反)　玳瑁簪　珊瑚玦(續漢書曰皇后太后簪以玳瑁/長一尺端為花勝左右各一横)¶
(簪之皇西京雜記曰趙飛/燕為  后女弟上珊瑚玦)　七華扇　五色環(西京雜/記曰趙)¶
<pb:KR3k0055_WYG_062-35a>¶
(飛燕為皇后其女弟昭儀上遺雲母五明扇七/華扇翟羽扇  又曰趙皇后女弟上五色玉環)　脂澤¶
田　湯沐邑(晉氏要事曰安帝九年右丞張項建議琅/邪及湖熟界有皇后脂澤田四十頃參詳)¶
(以借貧人/下詳𩔖聚)　玉璽金鈕　金根玉輅(漢舊儀曰皇后玉/璽金螭虎鈕  董)¶
(巴輿服志曰太后太皇太后皇/后法駕六御金根車玉輅輦)　増服飾　告冊(合璧/事𩔖)¶
(曰皇后服首飾花十二株褘衣青紗中箄黻領羅穀褾/襈蔽膝大帶加青衣革帶青韈舄白玉雙珮黒組大綬)¶
(諸立皇后當降制誕告不装告身而用冊宋/  后皆止用告景祐間立后用冊後皆循之)　御紫罽¶
　乗雲母(後漢書曰皇后法駕御金根車玉輅非法駕/則御紫罽駢車  漢皇后親蠶乘雲母安車)¶
(詳/前)　納徵穀珪　大昏袞冕(文獻通考鄭元曰納徵加/於束帛賈公彦曰士以上)¶
<pb:KR3k0055_WYG_062-35b>¶
(皆同元纁束帛天子加以榖珪也/防等詳議納后六禮納成加榖珪)　(宋元祐五年吕大/范祖禹言納吉臨)¶
(軒發冊遣使奉迎及皇后入内皇帝皆服通天冠絳紗/袍於禮未隆請並服袞冕以重大昏之禮從之  以上)¶
(皇后/章服)　原流虹　繞電(並詳/帝誕)　𤣥雲入户　黄氣滿室¶
(易坤靈圗曰其母萌之𤣥雲入户蛟龍守門鄭元注曰/謂慶都天皇之女天帝以元雲覆衛  王沈魏書曰卞)¶
(后以漢延熹二年生齊郡白亭有黄氣滿室移/日父敬侯怪之以問卜者卜者曰此吉祥也)　方口¶
美髮　日角偃月(東觀漢記曰明德馬皇后𫝊曰后長/七尺二寸方口美髮  又順烈梁皇)¶
(后傳曰永建三年春三月丙申選入掖庭相工茅通見/之矍然驚駭却再拜賀曰此謂日角偃月相之極貴臣)¶
(所未嘗/見也)　燕銜石字　人覆玉衣(西京雜記曰元后在/家嘗有白燕銜白石)¶
<pb:KR3k0055_WYG_062-36a>¶
(墜后續筐中后取之自剖為二其文曰母天地寝魏書/曰文昭甄后以漢光和五年十二月丁酉生每  寐家)¶
(中髣髴見如有人持玉/衣覆其上父嘗怪之)　増鑄金　探籌(山堂肆考曰/元魏故事凡)¶
(立皇后皇子必先以金鑄其像而占之以鑄成者為吉/魏主珪克中山獲燕王實之幼女将立為后用故事鑄)¶
(金人卜之不成慕容氏所鑄成遂立之四天中記曰漢/陽嘉時有司奏立長秋宫貴人有寵者  人莫知所建)¶
(議欲探籌定選胡廣上疏言詔以立后大事欲假之籌/䇿決疑靈神恃神任筮既不必當賢就值其人猶非德)¶
(選夫岐嶷形於自然俔天必有異表宜參良家簡求有/德德同以年年均以貎稽之典經斷之聖慮乗氏侯商)¶
(先帝外戚春秋之義娶先大國梁小貴人宜配天/祚正位坤極帝從之乃於壽安殿立貴人為皇后)　逼¶
日輪　卧雲氣(宋史曰宋太宗李賢妃生楚王元佐嘗/夢日輪逼已以裾承之生真宗及即位)¶
<pb:KR3k0055_WYG_062-36b>¶
(上尊號為皇太后蔭天中記曰南史齊髙帝劉皇后微/時寝卧見有羽蓋  其上家人試察之嘗見其上晻靄)¶
(似雲/氣)　迎車異常　鬼神在前(南史曰齊髙劉皇后諱/智容年十七裴方明為)¶
(子求婚酬許已定后夢見先有迎車至猶如常人家后/不肯往次有迎至龍旂豹尾有異於常后喜而從之既)¶
(而與裴氏不成婚竟嬪於上孫天中記曰京兆李植觀/察使士衡之孫約婚曹彬女  娶迎入門見鬼神千萬)¶
(在前驚走踰牆避之女即還父母家未幾仁/宗聘入宫郭后廢冊為皇后即慈聖光獻也)　馬立舍¶
外　鵲巢燈山(唐書曰長孫晟仕隋為左驍騎将軍以/女歸太宗后歸寧舅髙士亷妾見大馬)¶
(二丈立后舍外懼占之遇坤之泰卜者曰坤順承天載/物無疆馬地𩔖也坤之泰是天地交而萬物通也又以)¶
(輔相天地之宜繇協歸妹婦人事也女處尊位履中而/居順后妃象也  宋史曰理宗謝皇后祖深甫舊相也)¶
<pb:KR3k0055_WYG_062-37a>¶
(后生而黧黒瞖一目初深甫為相有援立楊太后功太/后德之理宗議擇中宫太后命選謝氏諸女后少孤在)¶
(室兄弟欲納之諸父攑伯不可曰即奉詔納女當厚奉/資装異時不過一老宫婢事奚益會元夕有鵲來巢燈)¶
(山衆以為后妃之祥乃供送后就道后旋病疹良已膚/蛻瑩白如玉瞖又藥去目瞖時賈渉女有殊色同在選)¶
(中及入宫理宗意欲立賈太后曰謝女端重有福宜正/中宫左右亦皆竊語曰不立真皇后乃立假皇后耶帝)¶
(不能奪遂定立后而賈女/為貴妃  已上皇后竒相)　原周配　虞嬪(魏收後魏/書曰古先)¶
(哲王莫不明后妃之制順天地之德故二妃嬪媯虞道/克昌任姒配周周室用光  尚書曰有鰥在下曰虞舜)¶
(帝曰我其試哉女于時觀厥刑于/二女釐降二女于媯汭嬪于虞)　翼夏　興媯(謝承/三夫)¶
(人箴曰降暨三代創業之君亦賴賢妃用佐厥勲/塗山翼夏有莘賛殷  下見後漢皇甫規女史箴)　大¶
<pb:KR3k0055_WYG_062-37b>¶
帝之女　俔天之妹(上詳嬪妃之毛詩大明篇曰大邦/有子俔天  妹毛萇注云俔罄也)¶
(盡也文王以太姒為賢問名還卜之既吉/盡禮尊敬之如天之有女弟俔口見反)　思齊大任¶
　思媚周姜(毛詩思齊篇云思齊大任文王之母思媚/周姜京室之婦毛萇傳曰齊莊也媚愛也)¶
(周姜太姜也常思莊敬太任乃為文王之母又常思愛/太姜之配太王之禮故能為京室之婦言其徳行純備)¶
(故生/聖子)　増獻圖　觀像(彚苑詳註曰金廢帝后也帝謂/侍臣曰昨太子生日皇后獻朕)¶
(一圖卿試觀之乃田家稼穡圗也后以太子生深宫之/中不知稼穡之艱故以為獻  太平御覽曰東漢馬皇)¶
(后美於色厚於徳帝用嘉之常從觀虞舜畫像見娥皇/女英帝指之戯謂后曰恨不得如此人為妃又前觀陶)¶
(唐像后指堯曰嗟夫羣臣百姓/恨不得為君如是帝顧而笑)　求德閥　不妒忌(宋/史)¶
<pb:KR3k0055_WYG_062-38a>¶
(曰仁宗郭皇后廢帝命宋綬作詔曰當求德閥以稱坤/儀既而左右引富人陳氏女入室綬曰陛下乃欲以賤)¶
(者正位中宫不亦與前月詔語戾乎後數日王曽入對/又諭奏之帝曰宋綬亦如此言卒罷之  元史曰順帝)¶
(巴延呼都克皇后鴻吉哩氏毓德王博囉特穆爾之女也/至元三年立為后后性節儉不妒忌動以禮法自持第)¶
(三皇后竒氏素有寵居興聖西宮帝希幸東宫后左右/以為言后無㡬微怨望意從帝廷上都次中道帝遣内)¶
(官𫝊旨臨幸后辭曰昏夜非至尊往來之時帝益賢之/居坤德殿終日端坐末嘗妄踰户閾及崩竒氏后見其)¶
(所遺衣服敝壊大笑曰正/宫皇后何至服此等衣也)　著女則　引故實(唐太宗/長孫皇)¶
(后著女則詳前能宋史曰真宗章獻劉皇后性警悟曉/書史聞朝廷事  記其夲末真宗退朝閱天下封奏多)¶
(至中夜后皆頂聞宮中事有問輙/𫝊引故實以對  以上賢皇后)　原織室　桑壇(上/詳)¶
<pb:KR3k0055_WYG_062-38b>¶
(𩔖聚桑晉元康儀曰皇/后採  壇在蠶宮西南)　分絲　獻繭(蔡邕月令章句/曰李春之月后)¶
(妃齋戒親東向躬桑蠶事既畢分繭稱絲子禮/記曰孟夏之月蠶事既畢后妃獻繭於天)　中饋¶
　内則(易曰無攸遂在中饋女史箴曰施衿結褵䖍恭/中饋謂祭祀飲食之務  禮記有内則篇顔竣)¶
(皇后廟登歌曰載我聖文奄/有四海外刑家邦内貽女則)　統六宫　率八妾(魏志/曰文)¶
(德郭皇后将登位中郎校裴潛上疏曰在昔帝王之有/天下不惟外輔亦有内助是以聖哲預立元妃必取先)¶
(代名族之家擇其令淑以統六宫秋東觀漢記曰永平/三年有司奏請明德馬皇后立長  宫以率八妾上未)¶
(有所言皇太后曰馬貴/人德冠後宫遂登至尊)　日之有月　天之有地(魏名/臣奏)¶
(曰臣聞帝之有后猶日之有月也肅盧植奏事曰后妃/者所以郊天祀地祇奉祖宗外以  恭明神内以率正)¶
<pb:KR3k0055_WYG_062-39a>¶
(九嬪理陰陽者猶天之有地/陽之有陰  以王皇后内職)　習詩易　好黄老(上詳/𩔖聚)¶
(言漢書曰竇皇后景帝母也好黄帝老子之/  景帝及諸竇不得不讀老子皆遵其術)　脩母道¶
　聽女順(禮記曰后脩女順母道也鄭元注母者施陰/教於婦也  又曰天子聽男教后聽女順天)¶
(子治陽道后治陰德天/子聽外治后聽内職)　衣不擇采　食不求甘(續漢/書和)¶
(熹鄧皇后𫝊云宫省宴會諸貴人競自脩飾極靡麗之/服而后獨澹然衣不擇采装不務飾  東&KR0026;漢記明徳)¶
(馬皇后傳曰太后詔曰吾萬乘之主身衣大/練縑裙食不求甘左右旁人皆無薰香之飾)　外抑宗¶
族　内無忌刻(續漢書云孝和鄧后性謙慎兄弟中外/皆先帝所寵自攝政之後内檢左右外)¶
(抑宗族章又云順烈梁后立順帝崩冲帝在襁褓太后/攝政初  德竇后嫉害恭懐皇后獨生聖嗣䧟以非辜)¶
<pb:KR3k0055_WYG_062-39b>¶
(家屬坐徙九真章徳后之從父昆弟章女為貴人與太/后並寵章至大位大鴻臚及上晏駕后登至尊章惶怖)¶
(太后内無忌刻之心/遂不以舊惡介意)　不喜觀游　不好戱弄(東觀漢/記曰明)¶
(德馬皇后不喜出入游觀希常臨御窗望有魏志曰文/昭甄皇后自少至長不好戱弄年八歳外  立騎戯馬)¶
(者家人諸姊皆上閣觀之后獨不行/諸姊問之答言豈女人之所觀也)　不尚華麗　不¶
好音樂(上詳𩔖聚樂王沈魏志曰文德郭皇后性儉/約不好音  常慕明德馬皇后之為人也)¶
増親御戎車　親督衛士(續文獻通考曰遼景宗睿知/皇后蕭氏明達治道又習軍)¶
(政澶淵之役親御戎車信賞必罰将士用命子聖宗稱/遼盛主得於后訓為多  理宗仁懿皇后簫氏子道宗)¶
(即位尊為皇太后太叔重元與其子尼嚕古謀反太后/親督戰士擒之按遼后妃往往長於射御軍旅田獵未)¶
<pb:KR3k0055_WYG_062-40a>¶
(嘗不從如應天之奮擊室韋承天乏御戎澶淵仁/懿之親破重元皆古所未有也  以上皇后才能)　押¶
班　專夜(宋史曰徽宗鄭皇后本欽聖殿押班徽宗為/端王每日朝慈徳宫欽聖命鄭王二押班供)¶
(侍及即位遂以二人賜之進鄭為貴妃有異寵政和元/年立為皇后王亦進位貴妃  唐書曰代宗獨孤后以)¶
(姝艶進居常専夜即位冊貴/妃大歴十年薨追號為皇后)　後乗輿　辭北使(宋史/曰仁)¶
(宗朝帝與太后将同幸慈孝寺太后欲以大安輦先帝/行誎議大夫魯宗道曰夫死從子婦人之道也太后遽)¶
(命輦後㮚輿北又曰后稱制日北使簫從順請見太后/且言南使至  者皆見太后而北使來乃不得見薛奎)¶
(始為館伴使折之曰皇太后垂簾聽政/雖夲朝羣臣亦未嘗見也從順乃已)　具冠帔　侍¶
戎服(宋史曰太祖宋皇后左衛上将軍偓之女也母漢/永寧公主乾德間太祖召見賜冠帔時偓任華州)¶
<pb:KR3k0055_WYG_062-40b>¶
(節度使孝明皇后崩后父隨母來賀長春節開寳元年/遂納入宮為皇后后年十七性柔順好禮每帝視朝退)¶
(常具冠帔候接佐御膳太宗時號開寶皇后以又曰髙/宗吳皇后年十四被選入宮王即帝位后常  戎服侍)¶
(左右從幸四明衛士謀為變問帝所在后紿之以免後/為皇后伯琮召入宫命后育之及孝宗即位尊為壽聖)¶
(太后歴光宗寧宗凡/四朝年至八十餘)　金璽盤螭　畫屏射雀(合璧事/𩔖曰漢)¶
(官儀皇后有金璽盤螭鈕文曰皇后之璽國太平御覽/曰髙祖太穆皇后竇氏父毅在周為上柱  尚武帝姊)¶
(㐮陽公主毅嘗謂主曰此女有竒相且識不凡何可妾/與人因畫二孔雀於屏間請婚者使射二矢陰約中目)¶
(則許之射者閲數十皆不合髙/祖最後射中各一目遂歸於帝)　蔡齊不為文　孫沔¶
不讀冊(宋史曰章獻太后大出金帛脩景德寺遣内侍/羅崇勲主之命蔡齊為文記之崇勲使人誘齊)¶
<pb:KR3k0055_WYG_062-41a>¶
(曰趣為記當得叅知政事齊久之不上崇勲讒之乃罷/齊翰林學士出知河南府  又曰景祐中張貴妃薨追)¶
(冊為皇后命孫沔讀冊故事正后翰林學士讀冊沔既/陳不可用宰相䕶𦵏且曰陛下若以臣沔讀冊則可以)¶
(樞宻副使讀/冊則不可)　慈寧牡丹　三宫元夜(宋史曰髙宗母/韋太后北還居)¶
(慈慶宫帝先意永志惟恐不及嘗戒宫人曰太后年已/六十惟優游無事起居適意即壽考康寧事有所闕慎)¶
(母令太后知苐來白朕十九年太后年七十正月朔即/宫中行慶壽禮太后微恙累月不出殿門㑹牡丹盛開)¶
(帝入白太后欣然歩至花所因留宴竟夕盡歡翌日以/諭宰執二十九年太后壽八十行慶禮親屬進官一等)¶
(庻人年九十宗子女若貢士以上父母年八十者悉官/封之  唐文宗奉三宫太后正月望夜然燈進壽具前)¶
　以賂得立　表請閒居(弇山堂别集曰天順八年憲/宗嗣位是年八月立吳氏為)¶
<pb:KR3k0055_WYG_062-41b>¶
(皇后月餘有㫖司禮監太監牛玉壊朝廷大婚下獄并/太監吳熹䆒治獄辭謂皇太后欲立王氏而玉以王氏)¶
(非其所選說太后止之吴氏父都督同知俊及子䧺同/熹賂玉立后詔廢皇后居别館玉熹發孝陵種菜俊䧺)¶
(俱戍登州時朝臣請誅玉上不聽也子又曰宣宗皇后/胡氏都督榮女宣德三年以多疾無  上表請閒居别)¶
(宫正統間薨諡靜慈仙師天/順加諡恭讓靜慈章皇后)　極道悽惋　勅製樂曲¶
(唐書曰代宗妃獨孤氏大厯十年薨追號為后帝悼思/不已殯内殿三年始𦵏莊陵詔宰相常衮為哀冊極道)¶
(悽惋以中帝意又詔羣臣為挽辭帝擇其尤悲者令歌/之  又曰徳宗昭德皇后王氏上順宗无見寵禮立為)¶
(皇后冊禮方訖而崩将𦵏聽宗室王大臣李晟渾瑊等/皆祭立廟奏坤元之舞敕宰相張延賞栁渾等製樂曲)¶
(帝嫌文/不工)　終帝世無聞　自言太后弟(唐書曰德宗母/沈氏廣平王妃)¶
<pb:KR3k0055_WYG_062-42a>¶
(天寳亂賊囚之東都掖庭王入洛復留宫中方北討未/及歸長安而河南復為史思明陷沒遂失后所在建中)¶
(元年乃具冊上尊號為皇太后帝再拜奉冊欷歔感咽/乃以睦王述為奉迎使分遣諸沈行天下州縣物色故)¶
(中官髙力士女頗能言禁中事女官李真一嘗從后游/李見髙疑問之含糊不吐而年状差似是時宫中無識)¶
(后者於是迎還上陽宫馳以聞帝喜羣臣皆賀力士子/知非是具言其情詔貸之帝謂左右吾寧受百㒺兾得)¶
(一真然終帝世無聞焉知又曰穆宗皇后蕭氏閩人也/初后去家入長安不復  家存亡惟記有弟文宗即位)¶
(為訪之俄有男子蕭洪因后娣壻呂璋白見之太后謂/得真弟悲不自勝帝拜洪金吾将軍出為鄜坊節度使)¶
(會閩有男子蕭夲又稱太后弟仇士良以聞乃召洪下/獄而泉州男子蕭宏自言太后弟請與夲辨詔三司雜)¶
(問乃皆妄於是各流逺/州而太后弟終不獲)　姿薄不勝寵名　問名何以¶
<pb:KR3k0055_WYG_062-42b>¶
辭進(宋史曰仁宗張貴妃父堯封舉進士妃幼孤母錢/氏納於章惠皇后宫寝長得幸有盛寵妃巧慧多)¶
(智數善承迎勢動中外慶厯元年進才人遷脩媛忽被/疾曰妾姿薄不勝寵名願為美人許之皇祐初進貴妃)¶
(後五年薨帝哀悼之追冊為溫成皇后便又曰哲宗方/選后太皇太后曰今得狄諮女年命頗  然為庻出過)¶
(房事湏評議王巖叟曰按禮經問名篇女家答曰臣女/夫婦所生及外氏官諱不識今者狄氏将何辭以進議)¶
(遂/寝)　天子娶婦皇后嫁女　天子嫁女皇后娶婦(漢書/曰張)¶
(放取皇后弟平恩侯許嘉女上為放供帳賜甲第充以/乗輿服飾號為天子娶婦皇后嫁女大官私官並供其)¶
(第兩宫使者冠盖不絶婚唐書曰蕭至忠為相韋后為/其弟洵與至忠殤女㝠  至忠又以女妻后舅崔從禮)¶
(子無詖兩家合禮帝主蕭后主崔時謂天/子嫁女皇后娶婦  以上泛引皇后故實)¶
<pb:KR3k0055_WYG_062-43a>¶
　　皇后總載四(失道附/)¶
原承天(易乃順/承天)　象陰(易坤道象陰故/能配合聖人)　猶月(天子之/與后猶)¶
(日之與月陰之與/陽相湏而成也)　正位(晉中興書修教於内正位閨/房又正位居體美在其中)¶
　進賢(憂在/進賢)　柔順(利/貞)　化光(含萬物/而化光)　内主　中饋¶
(婦人無儀/中饋是議)　内令(周禮懿範内令/后之教正也)　内和(天下/内和)　作合¶
(天作/之合)　作嬪(來嫁于周/作嬪于京)　陰教　母道　備百姓(納女/于天)¶
(子曰備百姓姓生/也言廣生息也)　教六宫(周禮以陰禮教六/宫注陰禮后也)　母天¶
下　養萬物(大戴禮助/天養萬物)　無私謁　無嗜慾(禮將無嗜/慾用稟仁)¶
<pb:KR3k0055_WYG_062-43b>¶
(慈白/帖)　増正嫡(彚苑詳註漢官儀曰夏殷以前后妃之/制其文略矣大率皆稱妃周立后正嫡)¶
(曰王后秦稱正嫡/曰皇后漢因之)　同體(天中記周禮/曰同體天王)　女君(彚苑詳/註魏書)¶
(曰皇后/曰女君)　小君(白虎通曰后者何也明/海内之小君也見前)　子午忌(唐書/曰憲)¶
(宗皇后郭氏元和元年進冊貴妃羣臣三請立為后帝/以嵗子午忌又後庭多嬖艶恐后得尊位鉗掣不得肆)¶
(故章報/聞罷)　菖蒲花(太平御覽曰梁蕭衍母后嘗於室内/忽見庭前菖蒲生花光彩照灼非世)¶
(中所有驚視謂侍者曰嘗聞見者/當富貴因遂取吞之是月生髙祖)　吾家女師(又曰梁/太宗皇)¶
(后王氏名靈寶文憲公儉之孫也幼而/柔明淑德其諸父見之曰吾家女師也)　是婦將種(宋/史)¶
(曰光宗皇后李氏慶遠軍節度使道之女初后生有黒/鳯集道營遂字曰鳯孃道士皇甫坦善相人見之驚曰)¶
<pb:KR3k0055_WYG_062-44a>¶
(此女當母天下坦言於髙宗遂聘為恭王妃生嘉王後/立為太子妃性妒悍嘗訴太子左右於髙孝二宫髙宗)¶
(不懌謂吴后曰是婦将/種吾為皇甫坦所誤)　多所推進(太平御覽曰孫權/歩后性不妒嫉多)¶
(所推進故/久見愛)　庸知非福(唐書曰太宗聞武士彠女美召/為才人年十四母楊慟泣與訣)¶
(后獨自如曰見天子庸/知非福何兒女悲乎)　善承帝意(宋史曰徽宗后鄭/氏性端謹善承順)¶
(帝/意)　能執婦禮(又曰宜仁諭宰執孟氏子/能執婦禮宜正位中宫)　上桑條歌¶
(唐書曰韋后時太史迦葉志忠上桑條歌十二篇言后/當受命曰昔髙祖時天下歌桃李太宗時歌秦王破陣)¶
(樂髙宗歌堂堂天后世歌武媚娘皇帝受命歌英王石/州后今受命歌桑條韋蓋后妃之德專蠶桑共宗廟事)¶
(也太常少卿鄭/愔因之被樂府)　賦翠羽帳(又曰明皇后王氏廢當時/王諲作翠羽帳賦以諷未)¶
<pb:KR3k0055_WYG_062-44b>¶
(㡬卒後宫思/慕之帝亦悔)　漢立三后(山堂肆考曰漢主劉聰納中/䕶軍靳準二女月光月華立)¶
(月光為上皇后劉貴妃/與月華為左右皇后)　周立五后(又曰周主贇将立/五后以問小宗伯)¶
(辛彦之對曰皇后與天子敵體不宜有五博士何妥曰/帝嚳四妃虞舜二妃先代之數何常之有天元大恱遂)¶
(立五后造五帳/使五后各居之)　三女皆后(獨異志曰後周獨孤信三/女皆為后各生一代天子)¶
(長生周武帝次生隋/煬帝次生唐髙祖)　貴相為后(蜀志曰劉焉入蜀聞/善相者言吴壹妹當)¶
(大貴為子瑁納之先主定益州以為夫人錡唐書曰元/和初李錡反有相者言爾朱氏當生天子  納為侍人)¶
(錡誅沒入掖庭侍郭后憲宗幸之生宣宗素五代史補/曰符彦卿女術者曰此天下母也李守真  有異志為)¶
(子崇訓娶之㨿河中叛及城破周髙/祖以歸彦卿世宗即位納為皇后)　佩皇后璽綬者¶
<pb:KR3k0055_WYG_062-45a>¶
多矣(太平御覽曰孫皓内寵諸/姬佩皇后璽綬者多矣)　原服母之義(天子與/后猶父)¶
(之與母也故為天王服斬衰服父/之義也為后服齊衰服母之義也)　先王之辭(𫝊靈王/求后于)¶
(齊齊侯使晏桓子對曰夫婦所生若而人妾婦之子若/而人無女而有姊妹及姑姊妹則曰先守某公之遺女)¶
(若而人此先王之禮辭也不敢毁不敢譽故/云若而人也齊侯許婚使陰黒結之結成也)　天立厥¶
后　文定厥祥(親迎/於渭)　陰體先和　婦道承順　脩其¶
四德(言容/德功)　合於六宫(禮/)　穆穆克敬　邕邕柔喜(國/語)¶
　淑女之德　麗華之容　螽斯之詠(見於/婦德)　麟趾之¶
化　服浣濯之衣　脩蘋藻之事　體資生之仁　含¶
<pb:KR3k0055_WYG_062-45b>¶
成象之德　上尊宗廟夙夜祁祁　下訓御人尊卑肅¶
肅　或淚竹成斑将思虞舜(二/妃)　聞裂繒起笑将亡夏¶
桀(妺/喜)　樊氏忠賢達善於楚國　馬后貞素辭寵於漢¶
君(白帖曰漢明德馬皇后為人貞潔衣不加彩帝每幸/之輙曰陛下雲兩之澤潤及後宫使陰陽和順示不)¶
(偏也帝/甚善之)　為海内小君(白虎/通)　聽天下内治(禮/記)　后聽¶
内職(禮/記)　后職内事(魏/志)　配乾作合(東/觀)　從尊聽女(雷/次)¶
(宗/詩)　君子好逑(毛/詩)　名家應運(晉中/興書)　嚳納四妃(世/夲)¶
舜納三妃(漢/書)　王立朝后在前(禮/記)　妊娠周室用熙(魏/志)¶
<pb:KR3k0055_WYG_062-46a>¶
　夏之興也以塗山桀之亡也以妹喜殷之興也以有¶
娀紂之滅也嬖妲己周之興也以姜嫄幽之滅也以褒¶
姒(史記北/堂書鈔)　失道竒衺　媚道　啄皇孫(漢成趙昭儀/皇后飛燕妹)¶
(也殺皇子帝遂絶嗣童/謡曰飛燕來啄皇孫)　擲孕妾(晉惠帝賈后性酷虐/常手殺數人或以㦸)¶
(擲孕妾子/隨刃墮地)　同玉輦而恃恩　專金屋而怙寵(白/帖)　増¶
微服過市(唐書曰神龍中正月望夜中宗與韋后微服/過市彷徉觀覽縱宫女出游皆淫奔不還)¶
　傳言革命(又曰中宗被弑韋后引所親定計然後發/䘮立溫王重茂為皇太子嗣位后臨朝譙)¶
(王溫與武廷秀等總内外兵撿/䕶宫省京師大恐𫝊言且革命)　謀徙西内(又曰肅宗/張后與李)¶
<pb:KR3k0055_WYG_062-46b>¶
(輔國徙上皇西内帝内懼后卒/不敢謁后又譖殺建寧王倓)　不朝重華(宋史曰光/宗得心疾)¶
(孝宗購得良藥欲因帝至宮授之李后以為疑又請立/嘉王為太子孝宗不許后遂訴於帝謂壽皇有廢立意)¶
(帝惑之遂不朝太上久之紹熙四年九月重明節宰執/侍從臺誎連章請朝重華宫帝感悟出至御屏后挽留)¶
(帝入曰天寒/官家且飲酒)¶
原詩晉張華中宫歌詩曰先王統大業元化漸八維儀¶
刑孚萬邦内訓崇宫闈皇英垂帝則大雅詠三妃含章¶
體柔順率禮蹈謙祇螽斯宏慈惠樛木逮幽微徽音穆¶
清風髙義邈不追貴榮參日月舉世仰餘輝　成公綏¶
<pb:KR3k0055_WYG_062-47a>¶
詩曰天地不獨立造化由陰陽乾坤垂覆載日月耀重¶
光治國先家道立教起閨房二妃濟有虞三母隆周王¶
塗山興大禹有莘佐成湯齊晉霸諸侯皆賴姬與姜關¶
睢思賢妃此言安可忘¶
原箴後漢皇甫規女師箴曰觀象制教肇經乾坤家有¶
王義室有嚴君各有定位陰陽是分昔在軒轅陶化正¶
刑刑于壼闈以臨百官煌煌后妃女紞是閑穆穆夫人¶
爰采潔蘩師禮莫違而神㒺時怨關睢首化萬國承流¶
<pb:KR3k0055_WYG_062-47b>¶
實有淑女允作好逑唐媛興媯文母盛周德音不回𢎞¶
濟大繇咨爾庻妃鑾輅斯邁戰戰兢兢厲省鞶帶漸進¶
不形變起無外行難著而易䘮事易失而難退動若順¶
流應如發機奉上惟敬撫下惟慈怨豈在明患生不思¶
　傅幹皇后箴曰煌煌四星著天垂曜赫赫后妃是則¶
是效舜納二女對揚茂教正位於内頑嚚輟暴辛亂妲¶
己共則情恱牝雞亂晨殷祀用絶孝成寛柔縱弛紀綱¶
王擅朝權趙專椒房巨猾是緣竊弄神器故禍不出所¶
<pb:KR3k0055_WYG_062-48a>¶
憎常出所愛是以在昔明后日新其化匪唯訓外亦訓¶
於内¶
原贊魏曹植姜嫄簡狄贊曰嚳有四妃子皆為王帝摯¶
早崩堯承天綱𤣥鳥大跡殷周美祥稷契既生功顯虞¶
唐　又禹妻贊曰禹娶塗山土功是急聞啓之生過門¶
不入女嬌達義明勲是執成長聖嗣天祿以襲　晉傅¶
咸明德馬皇后贊曰明德馬后執履貞素光崇六行動¶
遵禮度作后作母帝諮厥謀國賴内訓家應顯祚　左¶
<pb:KR3k0055_WYG_062-48b>¶
九嬪虞舜二妃贊曰妙矣二妃體靈應符奉嬪于媯光¶
此有虞沅湘示教靈德永敷　又周宣王姜后贊曰昭¶
昭宣王克復前制亹亹姜后乃激乃厲執心至公以恢¶
明世　庾闡二妃像贊曰二妃𤣥達含靈體妙協德坤¶
元配虞齊耀明兩既麗重光作照有邈其微神風遐劭¶
原頌列女傳契母頌曰契母簡狄敦仁勵翼吞卵産子¶
遂自脩飭教以事理推恩有德契為帝輔蓋母有力¶
又曰殷湯令妃有莘之女仁教内脩度義以處清謐後¶
<pb:KR3k0055_WYG_062-49a>¶
宫九嬪有序尹為媵臣遂作元輔　又賢明頌曰於鑠¶
姜后光配周宣非義不動非禮不言晏起早朝永巷告¶
愆王用勤政萬國以虔　晉劉柔妻王氏姜嫄頌曰英¶
英姜嫄實德之純肇承靈瑞武敏是遵誕育岐嶷毗贊¶
皇綸播殖之訓萬葉攸循　又啓母塗山頌曰塗山靜¶
居元朗悟幾大禹至公過門不歸明此道訓孩𦙍是綏¶
仁哲以成永繫天暉¶
原誄漢揚䧺元后誄曰沙麓之靈太陰之精天生聖姿¶
<pb:KR3k0055_WYG_062-49b>¶
豫有祥禎作合於漢配元生成孝順皇姑聖敬齋莊内¶
則純備後烈丕光肇初配元天命是将志在黎元是勞¶
是勤寅賔出日東秩暘谷鳴鳩拂羽勝降桑木蠶於繭¶
館躬執筐曲帥導羣妾咸修蠶族分繭理絲女工是敕¶
遐邇蒙祉中外禔福自京逮海靡不仰德去此昭昭就¶
彼㝠㝠忽兮不見超兮西征既作下宫不復故庭　魏¶
曹植卞太后誄曰率土噴薄三光改度陵穨谷踊五行¶
錯互皇室蕭條羽檄四布百姓歔欷嬰兒號慕若喪考¶
<pb:KR3k0055_WYG_062-50a>¶
妣天下縞素聖者知命殉道寳名義之攸在亦棄厥生¶
敢揚后德表之旐旌光垂㒺極以慰我情乃作誄曰我¶
皇之生坤靈是輔作合于魏亦光聖武篤生帝文紹虞¶
之緒龍飛紫宸奄有九土祥惟聖善岐嶷秀出德配姜¶
嫄不忝先哲𤣥覽萬機兼才備藝汎納容衆含垢藏疾¶
仰奉諸姑降接儔列陰處陽濳外明内察及踐大位母¶
養萬國溫溫其仁不替明德悼彼邊氓未遑宴息恒勞¶
庻事兢兢翼翼親桑蠶館為天下式樊姬霸楚書載其¶
<pb:KR3k0055_WYG_062-50b>¶
庸武王有亂孔歎其功我后齊聖克暢丹聰不出房闥¶
心照萬邦年踰耳順乾乾匪倦珠玉不玩躬御綈練日¶
昃忘饑臨樂勿讌去奢即儉曠世作顯慎終如始蹈和¶
履貞恭事神祇昭奉百靈跼天蹐地祇畏神明敬微慎¶
獨執禮幽𡨕䖍肅宗廟蠲薦三牲降福無疆祝云其誠¶
宜享斯祐蒙祉自天何圖凶咎不免斯年嘗禱盡禮有¶
篤無痊豈命有終神食其言遺孤在疚承諱東藩擗踊¶
郊甸灑淚中原追號皇妣棄我何遷昔垂顧復今何不¶
<pb:KR3k0055_WYG_062-51a>¶
然空宫寥廓棟宇無煙廵省階塗髣髴櫺軒仰瞻帷幄¶
俯察几筵物不毁故而人不存痛莫酷斯彼蒼者天遂¶
臻魏都遊魂舊邑大隧開塗靈将斯戢歎息霧興揮淚¶
雨集徘徊輀柩號咷弗及神光既幽佇立以泣　晉張¶
華章懐皇后誄曰自天陶靈必有徵祥誕在初載亦曜¶
神光顯應天祿聿嬪聖皇受氣自然實聽清和内含茂¶
質外發英華身處宸極敬恭惟夙窈窕淑媚柔順婉穆¶
宣慈内政流化太微六宫變雅清我壼闈經綸庻屬積¶
<pb:KR3k0055_WYG_062-51b>¶
思萬機既臻緝熙元澤流衍将翼我后登封降禪氛祲¶
告妖沈結彌留奄忽升遐棄世髙遊聖上哀懐感切悼¶
心率土縞素遏宻八音眇眇遊靈将焉所之容光幽邁¶
豈有返期杳杳新宫下絶三泉茫茫陵域合體中原委¶
棄徽章即安太清　左九嬪元皇后楊氏誄曰昔有莘¶
適殷姜姒歸周宣德中閨徽音永流樊衛二姬匡齊翼¶
楚馬鄧二妃亦毗漢主峨峨元后光嬪晉宇伉儷聖皇¶
比蹤往古遭命不永背陽即陰六宫號咷四海動心嗟¶
<pb:KR3k0055_WYG_062-52a>¶
余鄙妾銜恩特深追慕三良甘心自沈何用存思不忘¶
德音何用紀述記辭翰林乃作誄曰惟嶽降神顯兹禎¶
祥篤生英媛休有烈光和暢春日撡厲秋霜率由四教¶
容德匪荒行周六親徽音顯揚皇英佐舜塗山翼禹明¶
明我后與世同矩云胡不造丁兹禍殃寝疾彌留寤寐¶
不康祈禱無應嘗藥無良有始有終天地之經自非三¶
宫誰能不零存播令德歿圖丹青溫溫元后實宣慈焉¶
撫育羣生恩惠滋焉懸名日月垂萬春焉¶
<pb:KR3k0055_WYG_062-52b>¶
原哀冊文晉潘岳景獻皇后哀冊文曰於穆先后儷皇¶
協運世宗之𦙍德博化光用儉禮峻任姒隆周后亦母¶
晉終溫且惠其儀淑慎既慎其儀克明禮教撫翼齊藩¶
訓成𢎞操其慈有威不舒不暴乃家乃邦是則是效嗟¶
余艱屯仍遭不造靡恃惟妣景命弗保心之云痛痛貫¶
穹昊襲龜筮之良辰啓幽房之濳𡑞整武駕之隆牡結¶
龍輈之縞駟望旂常而崩摧披轀輬以増欷口嗚咽以¶
失聲目横迸以灑淚邈雨絶於宫闈長無覿於髣髴¶
<pb:KR3k0055_WYG_062-53a>¶
張華元皇后哀冊文曰天地配序化成兩儀王假有道¶
義在伉儷姜嫄佐嚳二妃興媯仰觀古籍覬亦同規今¶
胡不然景命夙虧我膺厯運臨統萬方正位於内實在¶
嬪嬙天作之合駿發其祥河嶽降靈啓祚華陽累世豐¶
衍朱紱斯皇來翼家邦憲度是常緝熙陰教德聲顯揚¶
如何不弔背世隕喪瑶齋無主長去蒸嘗追懐永悼率¶
土摧傷陵兆既宅将遷幽都宵陳夙駕元妃其徂宫闈¶
遏宻階庭永虛設祖屬紼告駕啓途法服翬褕寄象容¶
<pb:KR3k0055_WYG_062-53b>¶
車金輅晻藹帷裳不舒千乘動軫六驥踟蹰銘旌𣗳表¶
翣栁雲敷祁祁同軌岌岌烝徒孰云不懐哀感萬夫寧¶
神虞旃安體𤣥廬　宋顔延之𤣥皇后哀冊文曰龍輁¶
纚綍容翟結驂皇圖昭曠神路幽嚴皇帝親臨祖饋躬¶
瞻宵載飾遺儀於組旒淪徂音乎珩珮悲黼翣之遺御¶
痛翬褕之重晦降輿客位撤奠殯階乃命史臣累德述¶
懐其辭曰倫昭儷升有物有憑圎精初爍方祇始凝昭¶
哉世族祥發慶膺秘儀景胄圖光玉繩昌暉在陰柔明¶
<pb:KR3k0055_WYG_062-54a>¶
将進率禮蹈和稱詩納順爰自待年金聲夙振亦既有¶
行素章増絢象服是加言觀維則俾我王風始基嬪德¶
惠問川流芳猷淵塞方江泳漢再謡南國伊昔不造鴻¶
化中微用集寶命仰陟天機釋位公宫登曜紫闈欽若¶
皇姑允廸前徽孝達寧親敬行宗祀進思才淑傍綜圖¶
史發音在詠動容成紀坤則順成星軒潤飾下節震騰¶
上清脁側有來斯雍無思不極象物方臻視祲告沴太¶
和既融收華委世蘭殿長陰椒塗弛衛戒凉在肂杪秋¶
<pb:KR3k0055_WYG_062-54b>¶
即穸霜夜流唱曉月升魄八神警引五輅遷跡噭噭儲¶
嗣哀哀列辟灑零玉墀雨泗丹掖撫存悼亡感今懐昔¶
南背國門北首山園遥酸紫葢眇泣素軒滅采清都夷¶
體夀原邑野淪藹戎夏悲讙來芳可述往駕弗援　齊¶
謝脁敬皇后哀冊文曰翠帟舒阜元堂啓扉爼徹三獻¶
筵卷六衣懐蜃衛而延首想鷖輅而撫心痛椒塗之先¶
廓哀長信之莫臨身隔兩赴時無二展旋詔左言光敷¶
聖善其辭曰帝唐逺胄御龍遥緒在秦作劉在漢開楚¶
<pb:KR3k0055_WYG_062-55a>¶
肇惟淑聖克柔克令清漢表靈曽沙膺慶爰定厥祥徽¶
音允穆光華沼沚榮曜中谷敬始紘綖教先穜稑睿問¶
川流神襟蘭郁先德韜光君道方被輔佐求賢在謁無¶
詖顧史𢎞式陳詩展義厚下曰仁藏往伊智十亂斯俟¶
四教㒺忒思媚諸姑貽我嬪則化自公宫逺被南國軒¶
曜懐光素舒佇德閔予不祐慈訓早違方年冲藐懷袖¶
靡依家臻寶業身嗣昌暉夀宫寂逺清廟虛歸帝遷明¶
命民神胥悦乾景外臨陰儀内缺空悲故劔徒嗟金穴¶
<pb:KR3k0055_WYG_062-55b>¶
馮相告祲宸駕長往貽厥逺圗末命是奨懐豐沛之綢¶
繆背神京之宏敞陋蒼梧之不從遵鮒魚以同壤陳象¶
設於園寝映輿&KR1784;於松楸望承明而不入渡清洛而南¶
遊繼池綍於通軌接龍帷於造舟廻塘寂其已暮東川¶
澹而不流藉閟宫之逺烈聞纉女之遐慶始協德於蘋¶
蘩終配祇(選作/祀)而表命慕方纒於賜衣悲(選作/哀)日隆於¶
撫鏡思寒泉之㒺極託彤管於遺詠¶
原詔陳徐陵陳文帝登祚尊皇太后詔曰朕以虛薄才¶
<pb:KR3k0055_WYG_062-56a>¶
非𢎞濟竊守藩維常懼盈滿豈圖蒼昊不弔國歩艱難¶
皇嗣元良藐在崤渭二臣奉迎川塗靡從六傳還朝淹¶
留永日今國圖無主家業事隆上奉父母之嚴規下逼¶
羣公之廷諍遂以庸質升纂帝基對揚大化彌増號懼¶
今宜式遵舊則奉上皇后尊號為皇太后御慈訓宫一¶
依前典若中流靜晏皇嗣歸來輙當解紱於箕山之陽¶
歸老於琅邪之國復子明辟還承寶圖若問與夷無媿¶
園寝¶
<pb:KR3k0055_WYG_062-56b>¶
原章梁江淹為建平王慶皇后正位章曰伏承以嘉月¶
惠時膺曜宸正翬珩昭品褕組在飾休徧函夏譽殷靈¶
昧伏惟岳曜靜德式懐謙慎升降圖傳左右詩史夙鏡¶
茂資早摛芳訓衍敎紫庭麗軌華屋聲激綺組風偃家¶
邦¶
増冊文唐睿宗為太上皇立皇帝妃為皇后内制曰王¶
者建邦設内輔之職聖人作則崇陰教之道式清四海¶
以正二儀妃王氏冠蓋盛門幽閑令德藝兼圖史訓備¶
<pb:KR3k0055_WYG_062-57a>¶
公宫頃屬艱危克揚功烈聿興昌運實賴贊成正位六¶
宫宜膺盛典可冊為皇后　陸贄冊淑妃王氏為皇后¶
文曰皇帝若曰乾坤合德聖人則之惟帝承天惟后配¶
帝嗣續百代母臨萬邦位定於中而尊加於外德修諸¶
已而化被於人御於家邦所繫斯在三代崇替靡不由¶
之予是以詢衆採賢重難兹命中壼虛位於今歴年陰¶
儀或虧宗事無主缺於典禮朕甚愧焉稱是徽章聿歸¶
全德咨爾淑妃王氏天與淳粹氣鍾元和含章在中發¶
<pb:KR3k0055_WYG_062-57b>¶
秀於外卓爾風操穆然容輝周旋中規進退有度仁愛¶
恭儉本於生知詩書禮樂成自師氏竭於孝弟祇事先¶
朝承訓無違克諧尊㫖往居桂苑淑問已彰洎奉椒塗¶
謙光載路六宫攸叙九族以親嘗屬艱迍累從行幸思¶
賢才以佐輔知臣下之勤勞庻績伊凝頗資内助永念¶
頃筐之志且懐求劒之情崇位長秋永懷盛典矧惟元¶
子貞我萬邦稽以舊章是宜從貴今遣攝太尉某官某¶
持節冊命爾為皇后嗚呼敬哉王教之端始於内範風¶
<pb:KR3k0055_WYG_062-58a>¶
美闗睢之化雅詠思齊之德㒺懈厥位忝於前修克念¶
有終庻無咎悔奉承休命可不慎歟　錢珝冊淑妃為¶
皇后文曰皇帝若曰惟王法天惟后象地統理之道相¶
須而成乗陽雖繫乎昭垂養物必歸於厚載惟處大倫¶
而克正與元化而同光上贊君臨旁資婦順逺徵百代¶
咸本六經而禮曠累朝位虛中壼嚴禋怵惕玉齍無所¶
進之人内令寂寥彤管有不書之史興廢之重作配實¶
難咨爾淑妃何氏柔既可觀儉皆中度外言㒺入懿則¶
<pb:KR3k0055_WYG_062-58b>¶
自成處閑房而椒亦蜚聲御衆妾而木能逮下洎邦家¶
多難輔佐克勤每見求衣未嘗安寝先知旰食不視晨¶
脩欲齊京室之賢㒺慕長秋之盛勞謙之報降福是宜¶
乃顧皇儲仍因子貴公卿來講龜筮斯從實上帝之所¶
嘉詎朕心之可抑今遣某官某持節冊爾為皇后於戲¶
極位正名居尊齊禮典一申而百神聽禮一行而萬國¶
歡懼恐可以保其名齋荘可以守其位往司陰教以永¶
天休　宋冊皇后内制皇帝若曰天地定位陰陽相成¶
<pb:KR3k0055_WYG_062-59a>¶
人道貫之以綱大倫后德配之以熈内治聖人有以端¶
其本也故造舟之迎言乎備詩人有以美其化也故周¶
南之風著乎始粤朕沖昧祇若丕搆深惟承荷之重輔¶
佐攸艱用簡納賢明協於神人之望咨爾贈尚書令冀¶
王配享太祖廟庭曹彬孫女惟乃祖克有武力勤勞王¶
家保勲不伐饗厥終慶教流後昆薰然慈和祥善憑積¶
生此邦媛其漸積醇醲發聞馨香所從來逺矣起居祖¶
習不待姆師之訓風容矩度自為宗黨之憲長秋曠位¶
<pb:KR3k0055_WYG_062-59b>¶
陰教未序咨求訓範統正六列宗公鼎臣誦言於朝願¶
即嘉時聿申典禮朕以春秋之義必娶大國摯疇之家¶
乃稱福耦謀及泰筮聘以穀圭惟吉之従有命既集今¶
遣使工部尚書同平章事李廸副使户部侍郎參知政¶
事王隨持節冊命爾為皇后欽哉夫惟肅恭可以事上¶
夫惟謙裕可以接下泰而能約則驕弗至動而慎思則¶
悔弗萌懋乃后德修乃嬪職奉承宗廟儀刑家國永綏¶
無疆之祚不其韙歟　王安石冊皇后文曰皇帝若曰¶
<pb:KR3k0055_WYG_062-60a>¶
自昔有天下必擇建厥配以承宗廟以御家邦肆朕受¶
命奉循前烈考慎冊典以祈協於神民咨爾向氏懿柔¶
淑恭舊有顯聞肇功惟祖弼亮帝室流德之澤覃延後¶
嗣是産碩媛比賢姜任越朕初載來嬪藩邸盥饋在中¶
率禮無違以至嗣服祇承内事齋明夙夜㒺有曠失宜¶
崇位號表正宫庭今遣攝太尉行尚書刑部侍郎東平¶
郡開國公王珪持節冊命爾為皇后夫惟興邦釐厥士¶
女咸自内始達於四海朕克勤人用弗怠朕克儉人用¶
<pb:KR3k0055_WYG_062-60b>¶
弗奢朕克正人用無敢側頗僻爾勤相朕乃濟登兹於¶
戲匪初惟艱惟慎厥終其忱念兹朕以永享天祿爾亦¶
豫有無疆之福豈不韙哉　歐陽修尊皇太后冊文曰¶
嗣皇帝臣某謹稽首再拜言曰臣聞昔者明王之以孝¶
治天下者非家至而户見也蓋有要道焉推所以行於¶
已者為天下率盡所以奉其親者為天下先則四海靡¶
然而成風矣洪惟有宋受命造邦百年四聖而小子獲¶
承之以繼我仁考之遺休餘烈方與羣公卿士夙夜以¶
<pb:KR3k0055_WYG_062-61a>¶
思勉其不逮庶幾如我仁考付畀之意以申罔極欲報¶
之心此固慄慄祇懼不敢遑寜者也顧惟眇末之質提¶
攜鞠育仁慈咻煦至於有成自我聖母嗣位之始哀迷¶
在疚而憂勤艱難一日萬務協和綏靖保佑扶持功施¶
邦家亦惟我聖母永惟至恩大德無物可稱是以稽參¶
典禮率籲羣心合志一辭懇懇惓惓不勝大願謹遣攝¶
太尉具官韓琦司徒具官胡宿奉玉冊金寶上尊表曰¶
皇太后恭惟皇太后聖善明哲柔閒靜專粤自正位中¶
<pb:KR3k0055_WYG_062-61b>¶
宫内助先帝陰禮修而教行儉德著而下化遂及萬國¶
先於正家逮夫玉几受遺遭時多難勉狥勤請權同聽¶
決而明識逺慮動懷謙畏深鑒漢家母后之失訖不踐¶
於外朝及歸政冲人合於易之進退不失其正之聖是¶
惟全節鉅美固已超出前古而垂法後世宜乎盛烈播¶
於聲詩尊名光於典冊惟末小子獲奉溫凊嗚呼殫九¶
州之富以為養未足盡於孝心享萬夀之福而無疆期¶
永承於慈訓　元至元三年三月冊皇后文曰帝王之¶
<pb:KR3k0055_WYG_062-62a>¶
道齊其家而天下平風教所基正乎位而人倫厚爰擇¶
配以承宗事若稽古以率典常咨爾鴻吉哩氏淑哲溫¶
恭齊莊貞一屬選賢於中壼躬受命於慈闈勗帥來嬪¶
蹈榘儀之有度動容中禮謹夙夜以無違兹表式於宫¶
庭宜推崇其位號乃蠲吉旦庸舉彞章遣攝太尉某持¶
節授以玉冊寶章命爾為皇后於戲乾施坤成克順成¶
於四序日明月儷久照臨於萬方朕欲躋世於乂安爾¶
其助予之德化共御亨嘉之運益延昌熾之期勉爾徽¶
<pb:KR3k0055_WYG_062-62b>¶
章聿脩内治¶
原表魏𫝊嘏請立貴嬪為皇后表曰有虞始德觀化媯¶
汭夏后創業啓作塗山咸以淑哲垂之典頌伏惟貴嬪¶
誕秀令族稟貞髙胄應髙明之量兼聖善之行金璽未¶
授而玉瑞先顯表贊天休昭隆后祚貞侔先典告踰往¶
訓而猶濳光未即皇統進違二儀烟熅之徳退闕懸象¶
兼曜之儀羣僚百辟所以竦佇陛下欽若天秩祇贊帝¶
祉夙崇盛禮俾君萬國則六合承風天下幸甚　増唐¶
<pb:KR3k0055_WYG_062-63a>¶
常袞賀冊皇太后表曰臣某言伏見八月二十六日制¶
冊上皇太后尊號凡在生靈不勝慶幸臣聞天地之因¶
所固者本聖人之德無加於孝故紹休以受命榮號以¶
歸尊是用慶善奉慈因親教愛也伏以皇太后法象太¶
極是生兩儀光照上元以母萬物塗山降瑞華渚呈符¶
照臨典禮示天人之慶範裁成風化表戚屬之宗師詩¶
云思齊太任文王以聖則知祚我仁慶誕興睿哲穆穆¶
明明有自來矣伏惟陛下以皇道還淳以文明致理行¶
<pb:KR3k0055_WYG_062-63b>¶
三代之典教備兩漢之威儀逾年改元謁告清廟永言¶
配命殷薦圜丘大孝通於神明至化被於寰宇瞻戀慈¶
訓尚未遑安䖍奉徽章以崇位號嚴恭前殿陳布外朝¶
萬國在庭千官執禮冕旒端拱翼翼烝烝候金冊以拜¶
興承瑞寶而俯受聖理之致其道大光朝野同歡臣妾¶
有恃言念舊黨遂及姻聮褒德以殊榮推恩以序進華¶
胄増貴外家益尊固可以感動靈祗懷服遐邇豈止德¶
教加於百姓仁厚及於九族而已宜其煥列青史昭播¶
<pb:KR3k0055_WYG_062-64a>¶
鴻猷億萬斯年以承多福　劉禹錫慶賀表曰臣某言¶
伏見制書以二月二十五日冊立皇太后盛禮畢陳德¶
音逺被一人有慶萬國同歡伏以皇太后稟靈作合誕¶
聖表祥徽號極域中之尊至仁為天下之母陛下君臨¶
有國子道無違長樂宫中永獻南山之壽濯龍門上再¶
揚東漢之風率土臣子不勝歡忭　宋王安石賀冊皇¶
后表曰寖盛之禮發於宫闈驩康之聲播於寰海恭惟¶
陛下倣古之憲刑家以身乃資婦徳之良俾貳坤儀之¶
<pb:KR3k0055_WYG_062-64b>¶
政蓋關睢之求淑女以無險陂私謁之心雞鳴之得賢¶
妃則有儆戒相成之道於以求助不專為恩臣生逢明¶
時切觀盛事祝聖人之多子輙慕堯封思令德以式歌¶
豈慙周雅　原魏曹植上卞太后誄表曰大行皇太后¶
資珅元之性體載物之仁齊美姜嫄等德任姒佐政内¶
朝惠加四海草木荷恩含氣受潤庶鍾元吉永膺萬祚¶
何圖一旦早棄明朝背絶臣庻悲痛靡告臣聞銘以述¶
德誄尚及哀臣以冒越諒闇之禮作誄一篇知不足贊¶
<pb:KR3k0055_WYG_062-65a>¶
揚明明貴以展臣蓼莪之思憂荒情散不足觀采　晉¶
左九嬪上元皇后誄表曰伏惟聖善宣慈仁洽六宫含¶
𢎞光大德潤四海妾聞之前志卑不誄尊少不誄長揚¶
䧺臣也而誄漢后班固子也而誄其父皆以述揚景仁¶
顯之竹帛豈所謂三代不同禮隨時而作者乎¶
原論後漢書皇后紀論曰周禮后正位宫闈同體天王¶
夫人坐論婦禮九嬪掌教四德世婦知喪祭賔客女御¶
序於王之燕寝頒官分務各有典司女史彤管記功書¶
<pb:KR3k0055_WYG_062-65b>¶
過居有保阿之訓動有環珮之響進賢才以輔佐君子¶
哀窈窕而不淫其色所以能宣述陰化修成内則秦幷¶
天下多自驕大官備七國爵列八品漢興因循而婦制¶
莫釐高祖帷薄不修孝文衽席無辨而選納尚簡飾玩¶
少華自武元之後世増淫費至乃掖庭三千増級十四¶
及光武中興斲彫為朴六宫稱號唯后貴人貴人金印¶
紫綬又置美人宫人采女三等明帝聿遵先㫖宫教頗¶
修登建嬪后必先令德内無出閫之言權無私溺之授¶
<pb:KR3k0055_WYG_062-66a>¶
可謂矯其弊矣孝章以下漸用色授恩隆好合遂忘淄¶
(一作/災)蠧自古雖主幼時艱王家多釁委成冢宰未有專¶
任婦人斷割重噐唯秦芊太后始攝政事故穰侯權重¶
於昭王家富於嬴國漢仍其謬知患莫改東京皇統屢¶
絶權歸女主外立者四帝臨朝者六宫莫不定䇿帷帟¶
委事父兄貪孩童以久其政抑明賢以專其威任重道¶
悠利深禍速身犯霧露於雲臺之上家嬰縲絏於圄犴¶
之下陻滅連踵傾輈繼路而赴蹈不息焦爛為期終乃¶
<pb:KR3k0055_WYG_062-66b>¶
陵夷大運淪亡神寶詩書所歎略同一揆¶
　　靈命¶
原文王初載天作之合　在洽之陽在渭之涘(並毛/詩)¶
離艮為后(春/秋)　水靈是輔(曹/植)　河間有竒女(漢/書)　元城¶
有聖女(詳𩔖聚/總載)　有貴人之氣(列女/傳)　有光景之祥(詳/𩔖)¶
(聚總/載)　黄雲蓋之(春/秋)　嘉澍沾渥(東/觀)　黄雲滿室(魏/武)¶
紫氣屬天(漢/書)　披手得玉鉤(列女/𫝊)　玉衣覆其上(魏/志)¶
夢飛&KR0393;著身(詳𩔖聚/總載)　夢捫天仰嗽(詳𩔖聚/總載)　歌曰白¶
<pb:KR3k0055_WYG_062-67a>¶
狐(吕氏/春秋)　䜟曰銅馬(晉陽/秋)　釋箸歎息　龜筮並從(東/&KR0026;)¶
(北堂/書鈔)　増門無强蔭(宋書廢帝江后諱簡珪太始五年/太宗訪求太子妃而雅信小數名)¶
(家女多不合后弱小門無强/蔭以卜筮最吉為太子納焉)　水濵祓除(梁髙祖后郗/氏母潯陽公)¶
(主生后有赤光照室内器物盡明家人皆怪之巫言此/女光彩照室異常有妨乃於水濵祓除之太平御覽)¶
　金柱擎天(遼欽哀皇后蕭氏母嘗夢/金柱擎天后獨能升異之)　黄衣入室(金/昭)¶
(聖皇后劉氏遼陽人天眷九年九月夜后家/若見有黄衣女子入其母室中者俄頃后生)　慶雲見¶
日側(續文獻通考曰金章宗欽懐皇后富察氏大定二/十三年章宗為金源郡王行納采禮世宗遣近侍)¶
(賜金銀廐馬重綵拜命間/䖍雲見於日側觀者異之)　瓠蘆中有月(太平御覽曰/北齊書武城)¶
<pb:KR3k0055_WYG_062-67b>¶
(皇后胡氏安定胡延之女母初懷孕有僧/過其門曰此宅瓠蘆中有月既而生后)　論四后妃¶
(洪氏容齋隨筆曰左𫝊載鄭文公之子十餘人其母皆/貴胄而子多不得其死惟賤妾燕姞生穆公獨繼文有)¶
(國薄姬入漢王宫嵗餘不得幸其所善管夫人趙子兒/為言於王即召幸之嵗中生文帝自有子後希見及吕)¶
(后幽諸幸姬不得出宫而薄氐以希見故得從子之代/後為太后景帝召程姬姬有所避飾侍者唐兒使夜往)¶
(上醉不知而幸之生長沙王發以母貧無寵故王早濕/貧國漢宗室十有餘萬人而中興炎作成四百年之基)¶
(者發之五世孫光武也元帝為太子所愛司馬良娣死/皇后擇後宫家人子五人令長御問所欲太子殊無意)¶
(於五人者彊應曰此中一人可時政君坐近太子又獨/衣絳緣長御即以政君送太子一幸生成帝有子後希)¶
(復進見然歴漢四世為天下母六十餘載觀此四后妃/者承恩有限而光華啓佑與同輩遼絶政君遂為先漢)¶
<pb:KR3k0055_WYG_062-68a>¶
(之禍夭之所命/其亦各有數乎)¶
　　靈感¶
原夢龍據胷(漢/書)　夢龍枕膝(晉中/興書)　夢帝謂己余生而¶
子曰虞(春/秋)　夢髙祖謂己生子可名為彘(漢武/故事)　夢人¶
感己(河/圖)　夢庭産棘(周/書)　胷拆生禹(世/紀)　石破生啓(淮/南)¶
(子/)　丹蛇入紫宫　青鳥集臺上(漢/書)　羣燕銜土(前漢/外戚)¶
(𫝊/)　暴風揚塵(史/記)　發塚無屍(漢武/故事)　開槨火出(漢武/北堂)¶
(書/鈔)　増撚錢(宋光獻曹后在家時與羣女撚錢/為戲后一錢旋轉盤中三日方止)　待康¶
<pb:KR3k0055_WYG_062-68b>¶
(天中記曰宋髙宗吳后父嘗夢至一亭扁曰待康旁植/芍藥獨放一花妍麗可愛花下白羊一寤而異之及生)¶
(后年十四髙宗為/康王被選入宫)　墜釵卜完(宋史曰李宸妃眞宗時/為司寝有娠從帝臨砌)¶
(臺玉釵墜妃惡之帝心卜釵完當/為男子釵果不毁已而生仁宗)　一爪先折(陳書曰/髙祖宣)¶
(皇后張氏美容儀手爪長五寸紅/白色每有期年之服則一爪先折)　兔棲其上(齊書曰/髙昭劉)¶
(皇后𦵏泰安陵工始下鍤有白兔跳/起尋之不得及墳成兔還棲其上)　但有衣履(列仙/傳曰)¶
(鉤弋夫人既殯而杳數月昭帝/即位更𦵏之棺空但有衣鑊)　此眞吾夫(北齊髙歡/婁后諱昭)¶
(君少明悟强族聘之並不肯行及見神武於城上執役/驚曰此真吾夫也乃使侍者通意父母不得已許之)¶
　不為庸人婦(後燕錄曰慕容垂皇后段氏字元妃光/祿大夫儀女少而婉恵有莭採嘗謂妹)¶
<pb:KR3k0055_WYG_062-69a>¶
(季妃曰我終不能為庸人之妻季妃曰妹亦不為庸人/之婦鄰人聞而笑之内黄人張定善相人見儀二女大)¶
(驚曰君家天興皆由二女儀深異之至年二十餘而不/嫁垂稱燕王納元妃為繼室范陽王德亦聘季妃姊妹)¶
(皆為后卒/如其志)¶
　　臨朝¶
原太后臨朝(前漢髙/皇后紀)　太后攝政(東/觀)　太后臨朝省庶¶
獄(漢/書)　天子幼沖攝萬幾　臨朝稱制(晉中/興書)　專制朝¶
事(漢/書)　内攝時政外懷戎狄(東/觀)　臨朝攝政以寧天下¶
(晉中/興書)　閨房之禮　天下之重　脩濟大艱(漢/書)　居危¶
<pb:KR3k0055_WYG_062-69b>¶
能重(漢南/記)　内建鴻基外糺王慝(漢/序)　蕃國親睦逺近¶
欣服(北堂/書鈔)　増婦人與政(三國志魏文帝詔曰婦人與/政亂之本也自後羣臣不得)¶
(奏事太后後世有/違者天下共誅之)　抱帝臨軒(合璧事𩔖曰晉康帝崩/穆帝即位時年二歳皇)¶
(太后設白紗幃於/太極殿抱帝臨軒)　不御正衙(宋史曰宣仁髙太后垂/簾有司請循天聖故事)¶
(御殿又請受冊寶后曰母后當陽非國家/美事况天子正衙豈所當御就崇正足矣)　詔刪遺誥¶
(又曰仁宗朝章獻劉太后遺誥尊楊太后為皇太后居/宫中與皇帝同議軍國事閤門趣百官賀御史中丞蔡)¶
(齊目臺吏毋追班乃入白執政曰上春秋長習知天下/情偽令始親政事豈宜使女后相繼稱制乎乃詔刪去)¶
(遺誥中同議/軍國事語)¶
<pb:KR3k0055_WYG_062-70a>¶
　　德行¶
原厚德載物　至柔而剛至靜而方(並/易)　德冠後宫(列/女)¶
(𫝊/)　德著閨房(漢/書)　賢而有德(列女/傳)　維德之行(毛/詩)¶
脩德之勞(鄧/后)　德參姜任(漢/書)　德侔二南(魏/書)　以色親¶
以德固(列/傳)　美於色厚於德(列/傳)　婉嫕有節操(前漢/書)¶
婉嫕有節行(陳/思)　婉嫕慈孝　婉順慈仁(漢/紀)　矢心柔¶
順　惠心淵塞(晉中/興書)　清淨專一　端一誠莊(列女/傳)¶
訓正後宫　嬪御有序(並列/女𫝊)　性少好學(漢/書)　而無險¶
<pb:KR3k0055_WYG_062-70b>¶
詖(詩/)　不欣小數　不好淫事　但當謝過(漢/書)　克己¶
求愆(漢/書)　屬以婦德而不忘付之以正而不衰(呂氏/春秋)¶
輔佐君子(詩/)　以匡主上　執策授親(漢/書)　屬以輔上¶
(漢/書)　佐定天下(漢/書)　太姒嗣徽音則百斯男　纘女維¶
莘　長子維行(並毛詩北/堂書鈔)　増后妃專夕配以德升(天/中)¶
(記/)　輔成君德燮理陰政(合璧/事𩔖)　宫中化其德莫不柔¶
雍(唐順宗王/皇后唐書)　女中堯舜(翰苑新書曰宋宣仁太后垂/簾日登用一時耆舊復祖宗)¶
(法人以為/女中堯舜)　今世任姒(又曰章獻劉太后嘗手書賜輔/臣諭以臨朝願治之意一時臣)¶
<pb:KR3k0055_WYG_062-71a>¶
(僚敬畏皆曰今/世之任姒也)　周南樛木之德(彚苑詳註曰明成祖/仁孝皇后徐氏中山)¶
(王逹女也帝初之國北平后理内政宫/中肅然而和厚逮下有周南樛禾之德)¶
　　母儀¶
原有母儀之德(後漢郭皇后紀曰后雖王家/女而好禮節儉有母儀之德)　思齊太¶
任文王之母思媚周姜京室之婦(毛/詩)　厯漢四世為天¶
下母(前/漢)　立而不詖坐而不差(大戴/禮)　誨以正道獨明¶
敎訓　敎訓以善　訓啓有力(世/紀)　化導三子皆成賢¶
德(列女/𫝊)　敎諸小王試其誦論(列女傳北/堂書鈔)　増撫視甚¶
<pb:KR3k0055_WYG_062-71b>¶
至(宋史曰季宸妃生仁宗章獻以/為己子與楊淑妃撫視甚至)　撫育甚厚(又曰太/宗李皇)¶
(后恭謹莊肅撫育/諸子及嬪御甚厚)　拊鞠周盡(又曰英宗方四歳育/檗中曹后拊鞠周盡)¶
自至屏扆(又曰神宗致極誠孝所以承迎娛悅無所不/盡從行登翫每先後扶掖而太皇太后曹氏)¶
(亦慈愛天至或退朝稍晚必自至/屏扆候曯間親持膳飲以食帝)　民間疾苦必以告¶
(又曰神宗一日至后所后曰吾昔聞民間疾苦必以告/仁宗因赦行之今亦當爾帝曰今無他事后曰吾聞民)¶
(間甚苦青苗助役宜罷之安石誠有才學然怨之者衆/帝欲愛惜保全之不若暫出之於外帝悚聽隨欲止復)¶
(為安石所/持遂不果)　喜見於色(又曰欽聖向太后徽宗初政聞/賔召故老寛徭息兵愛民崇儉)¶
(之舉則喜/見於色)　兩宮給使(又曰髙宗韋太后還國居慈寧/宮嘗謂上曰兩宮給使宜令通)¶
<pb:KR3k0055_WYG_062-72a>¶
(用不則有彼我之分而/佞人間言易以入也)　外庭非所當預(又曰時未立/皇后髙宗請)¶
(太后降手書太后曰我但知家事外庭非/所當預将行冊命承平典禮悉能記之)　責太子過¶
(續文獻通考曰金宣宗明恵皇后王皇后之姊也后性/端嚴哀宗為皇太子有過尚切責之及即位始免檟楚)¶
(或告荆王謀不軌議獄已決后謂帝曰汝止一/兄奈何欲以讒言殺之耶立趣赦出涕泣慰撫)¶
　　孝悌¶
原婉順慈孝性體慈惠(漢/記)　親奉供養(漢/書)　躬執饋饌¶
(漢/書)　奉事長樂宮下至侍御皆得歡心　脩序婦道(晉/中)¶
(興/書)　定省晨昏終無懈倦　耆敬色養朝夕不違　侍¶
<pb:KR3k0055_WYG_062-72b>¶
親醫藥垂涕晝夜(並漢/書)　朝望幄座悲喜感動(魏/書)　供¶
養長樂宫(漢許/皇后)　親奉定省不避寒暑(漢/紀)　大化婦道¶
(晉中/興書)　不親醫泣流離(漢/紀)　不得定省晝夜泣涕(魏/書)¶
哭聲不絶飲不入口(漢/記)　疏食骨立　失親數十年言¶
及未嘗不流涕白首未嘗不愴然泣涕(漢/記)　后承兄姊¶
恩情契敬甚篤　十四喪兄悲哀過制(魏略北/堂書鈔)　増奉¶
案上食(太平御覽曰漢宣許皇后五日一朝/皇太后親奉案上食以婦道供養)　怡謹盡¶
孝(唐書曰髙祖竇后侍元貞太后羸老有疾而性素嚴/諸姒娣皆畏莫敢進后事之獨怡謹盡孝或淹月不)¶
<pb:KR3k0055_WYG_062-73a>¶
(釋衣/履)　盡孝謹承(又曰太宗長孫皇后盡孝事/髙祖謹承諸妃消釋嫌猜)　得其¶
歡心(宋史曰太祖孝明王皇后嘗服/寛衣佐御膳事杜太后得歡心)　宮不居東(又曰/哲宗)¶
(立尊向氏為皇太后宣仁命葺慶壽故宮以居后后/辭曰安有姑居西而婦居東凟上下之分卒不從)¶
毁瘠骨立(又曰欽慈陳皇后生徽宗進美人神/宗崩守陵殿思顧舊恩毁瘠骨立)　身承¶
起居(又曰髙宗時顯仁太后性嚴/肅吳后身承起居順適其意)¶
　　慈仁¶
原簡狄敦仁勵翼(見列女傳/契母頌)　太后慈仁子孫頼福力¶
(漢/紀)　獄訟相引承間為言(列女傳北/堂書鈔)　増徐為開治(唐/書)¶
<pb:KR3k0055_WYG_062-73b>¶
(曰長孫后後庭有被罪者必助帝怒請/繩治俟意解徐為開治終不令有寃)　輟所御藥(又/曰)¶
(媵侍疾病長孫后輟所/御飲藥資之下懷其仁)　撫下有恩(又曰明皇王皇后/撫下有恩終無肯)¶
(譖短/者)　仁慈御下(宋太祖/王皇后)　謙約惠下(眞宗郭皇后/俱出宋史)¶
　　率禮¶
原由禮　動與禮合(漢/紀)　仁和有禮(晉中/興書)　尊敬師傅¶
(詩小序北/堂書鈔)　増矜尚禮法(唐長/孫后)　動循禮則(太平御覽/曰睿宗皇)¶
(后竇氏姿容婉/順動循禮則)　治家嚴毅有禮法(宋杜/太后)　溫柔恭愼¶
動以禮法(太祖賀/皇后)　柔順好禮(太祖賀皇/后並宋史)　元裕宗后¶
<pb:KR3k0055_WYG_062-74a>¶
(元史皇后傳曰裕宗皇后庫庫楞鴻吉哩氏生順宗成/宗先是世祖出獵道渴止一帳房見女子緝駝茸世祖)¶
(從覓馬湩女子曰馬湩有之但我父母諸兄不在我女/子難以與汝及父母歸始出馬湩飲世祖世祖既去歎)¶
(曰得此等女子為人家婦豈不美耶遂納為太子妃妃/性孝謹善事中宮世祖毎稱之為賢德媳婦成宗立尊)¶
(為皇/太后)¶
　　早慧¶
原十歳幹理(後漢馬/皇后)　九歳喜書(魏/志)　六歳能書(後漢/竇皇)¶
(后/)　九歳誦論語(後漢梁/皇后)　剃髮額傷雖痛不言(東/觀)¶
以穀賑給廣為恩惠(魏甄皇后/北堂書鈔)　増八歳誦詩論特精¶
<pb:KR3k0055_WYG_062-74b>¶
爽(晉書曰文明皇后王肅女秉德清/眞體行純和八歳誦詩論特精爽)　少有德行智識¶
過人(晉宣帝/張后)　生自華宗幼而明慧(太平御覽曰夏侯/太妃晉元帝女也)¶
(妃生自華宗幼而明慧元帝立稱皇太妃初有䜟云銅/馬入海建業期太妃小字銅環而元帝中興於江左焉)¶
　書傳一過不忘(唐書曰髙祖竇后讀女誠/列女等傳一過輙不忘)　慧中而¶
辨迎意傅合(肅宗張良/娣唐書)¶
　　誡節¶
原周宣嘗晏起姜后待罪(列女/傳)　漢明幸離宮馬后陳¶
戒(列女/傳)　當熊而立(前漢外/戚傳)　投火而死(列女/傳)　禍至¶
<pb:KR3k0055_WYG_062-75a>¶
共死(魏/書)　與爾俱死(漢書北/堂書鈔)　増輿疾以從(唐書曰長/孫后從幸)¶
(九成宫方屬疾會柴紹等急變聞帝甲而起后/輿疾以從宮司誎止后曰上震驚吾何自安)　夕次¶
寢前(又曰肅宗北趣靈武時軍衞單薄夕次良娣必寢/前太子曰暮夜可虞且捍賊非婦人事宜少戒對)¶
(曰方多事若倉卒妾自/當之殿下可徐為計)　閉閤擁持(宋史曰仁宗時衞/卒數人作亂夜越)¶
(屋叩寢殿皇后曹氏聞變遽起帝欲出后閉閤擁持趣/呼都知王守忠使引兵入賊傷宮嬪殿下聲徹帝所宦)¶
(者以乳嫗毆小女子給奏后叱之曰賊在近殺人敢妄/言耶后度賊必縱火陰遣人挈水踵其後果舉炬焚簾)¶
(之隨滅之是夕所遣宦侍后皆親剪其髮諭以/明日行賞以此為驗故爭盡死力賊即擒滅)　我當¶
自勉(續文獻通考曰金世宗后烏凌阿氏世宗時在濟/南海陵召之來中都后曰我不行上必殺王我當)¶
<pb:KR3k0055_WYG_062-75b>¶
(自勉不以相累至良鄉自殺大定二年/追冊為昭德皇后世宗終身不立后)¶
　　明賢¶
原並以賢明流芳世世(魏/書)　娥皇聰明　有㜪髙明(列/女)¶
(傳/)　質行聰明(列女/𫝊)　后性敏給　少而明達　聰叡¶
天資周密畏愼　原事得情　不敢隱情　時有所問¶
對無遺失　有所不安明陳其故　進心德適人事脩¶
備(並東/觀)　怒不變容喜不失正(魏/志)　脫簪待罪　後庭¶
辭輦(前漢外/戚傳)　䝉被而謝(漢/書)　離宮觀畫(曹/植)　鬼神有¶
<pb:KR3k0055_WYG_062-76a>¶
知不受不臣之愬如其無知愬之何益(漢外戚傳/北堂書鈔)　増¶
密諫周主(唐書曰髙祖竇后周武帝甥也帝愛之養宮/中時北國女為后無寵后密諫曰吾國末靖)¶
(彼且強願抑情撫接以取合從則江南關東不我梗武/帝嘉納長孫晟與兄職聞之曰此明睿人必有竒子故)¶
(以女妻/太宗也)　固問不對(又曰太宗嘗與后言天下事辭曰/牝雞司晨家之窮也可乎固要之)¶
(訖不/對)　愀然不樂(宋史曰太祖即位拜太后堂上衆皆/賀太后愀然不樂左右進曰臣聞母)¶
(以子貴今子為天子何為不樂太后曰吾聞為君難天/子置身兆庶之上若治得其道則此位可尊茍或失馭)¶
(求為匹夫不可得/是吾所以憂也)　得賢内助(又宣仁語哲宗曰得/賢内助非細事也)¶
嚴明端重(續文獻通考曰遼世宗后/甄氏嚴明端重風神閒雅)¶
<pb:KR3k0055_WYG_062-76b>¶
　　謙讓¶
原謙讓恭儉(列/𫝊)　謙讓日崇(東/觀)　謙退讓位委去至尊¶
恭謹接物先人後已(漢/書)　恭讓著於幽微至行顯於不¶
言(魏/志)　心每自退(列/𫝊)　彌自抑損(魏/志)　以尊事卑終能¶
勞苦(列/傳)　苦心曲體勞謙至甚(漢/書)　自省不任粢盛之¶
事誠不足充女教之任(魏文昭甄/皇后表)　内有進賢之志而¶
無嫉妒之心　不妒忌思賢才下逮衆妾　薦達左右¶
(後漢明德/馬皇后)　參差荇菜左右流之窈窕淑女寤寐求之¶
<pb:KR3k0055_WYG_062-77a>¶
　則百斯男　子孫衆多(並毛詩北/堂書鈔)　増尊位退讓(太/平)¶
(御覽曰漢光武隂皇后帝以后性寛仁宜母天下欲授/以尊位輙退譲以郭氏有子終不肯當乃立郭皇后後)¶
(皇后廢始/立為后)　謙卑自守世以為賢(又曰隋文帝獨孤皇/后姊為周明帝后長)¶
(女為周宣帝后貴戚之貴莫與為/比而后每謙卑自守世以為賢)　容止端麗性無驕¶
傲(又曰肅宗皇后吳氏容止端麗性/無驕傲寵遇益隆明年生代宗)　豈勝大恩(宋史/曰仁)¶
(宗即位尊楊淑妃為太后以有護視功嘗召其姪見禁/中欲授以諸司副使后辭曰小兒豈勝天恩小官可也)¶
　恩澤皆弗陳請(又曰徽宗立鄭氏為皇后恩澤皆弗/陳請族子居中在傴府后奏外戚不)¶
(當預/朝政)¶
<pb:KR3k0055_WYG_062-77b>¶
　　節儉¶
原恭儉節用　雅性儉節　吾萬乘主欲身率衆(東/觀)¶
吾行儉日久不能為奢(魏/書)　車服節儉(前漢許/皇后)　眉不¶
施黛　裝不務飾(東/觀)　袍極麤疎(漢/書)　廚無異膳　常¶
衣大練(明德/馬后)　身衣大帛(漢/書)　食不求飽　膳不求珍¶
(東/觀)　左右菜食金銀器珠之物悉禁斷之(漢/書)　主衣細¶
縞讁不得賜(北堂/書鈔)　増躬御縵繒(太平御覽曰後魏文/成馮皇后性儉素不)¶
(好華飾躬御/縵繒而已)　但給裝具(宋史曰眞宗郭皇后性惡奢/靡兄子出嫁欲祈恩賚但出)¶
<pb:KR3k0055_WYG_062-78a>¶
(裝具給/之而已)　月供千緡(又曰隆祐孟太后節儉謙/謹有司月供千緡而止)　改製¶
舊冠(又曰徽宗政和元年冊貴妃鄭氏為后将受冊有/司創製冠服后言國用未足冠珠多賞請命工改)¶
(製妃時舊冠又乞罷黄麾/仗小駕鹵簿等儀從之)　減膳羊服澣濯(又曰孝宗/謝皇后性)¶
(儉慈減膳羊每食必先以進御服澣濯衣有數年不易/者弟淵授武翼郎后嘗戒之曰主上化行恭儉吾亦躬)¶
(服澣濯爾宜崇/謙抑逺驕侈)　易令塗金(又曰幸太后性節儉有司/進金唾壺易令用塗金)¶
　　勤勞¶
原旦夕勤勞(太/姒)　夙夜戰兢(後漢鄧/皇后)　至于憂勤　采¶
采卷耳不盈頃筐(並毛/詩)　無衣韈(北堂/書鈔)　増縫戰士衣¶
<pb:KR3k0055_WYG_062-78b>¶
(太平御覽曰産子三日縫/戰士衣肅宗張皇后事)　種穀親蠶(宋史曰仁宗曹/皇后性慈儉重)¶
(稼穡常於檗/苑種穀親蠶)　潔除(續文獻通考曰遼景宗睿知皇后/蕭氏諱綽宰相思溫女早慧思溫)¶
(嘗觀諸女掃地惟后潔/除喜曰此女必能成家)¶
　　誡愼¶
原太后慎謹　皇后素謹朴　未曽私語(東/觀)　夙夜矜¶
矜(漢/書)　無令干亂吏治(漢/記)　懼有見私之譏(魏書北/堂書鈔)¶
増謹畏(唐書曰順宗王皇后謹畏深抑外家/無毫絲假貸訓勵内職有舌后妃風)　黙處(宋/史)¶
(曰李宸妃生仁宗太后以為己子及/即位妃黙處先朝嬪御中未嘗自異)　不少假借(又曰/章獻)¶
<pb:KR3k0055_WYG_062-79a>¶
(稱制號令嚴明左右近習不少假借宫闈間罔改作内/外賜于有節柴氏李氏二公主入見猶服髮鬀太后曰)¶
(姑老矣命左右賜以珠璣帕首時潤王元份婦安國夫/人李氏老髮且落見太后亦請帕首太后曰大長公主)¶
(皇帝女先帝諸妹也若趙家老婦寧可比耶司舊賜大/臣茶有龍鳳飾太后曰此豈人臣可得命有  别製賜)¶
(之/也)　(賜族人御食必易以釦器曰尚方器勿使入吾家/侍者見仁宗左右簪珥珍麗欲效之太后戒曰彼)¶
(皇帝嬪御飾/也汝安得學)　非所當留(又曰光獻曹太后春秋髙弟/佾亦老帝為請乃許入謁因)¶
(偕詣后閤少焉帝先起令佾得仲親親/意后遼曰此非汝所當得留趣遣出)　止夫人入觀¶
(又曰上元燈宴后母當入觀髙后止之曰夫人登樓上/必加禮是由吾故而越典制於心殊不安但令賜之燈)¶
(燭遂歳/以為常)¶
<pb:KR3k0055_WYG_062-79b>¶
　　剛正¶
原為人剛義(漢/書)　辟除嫉妒　冒絮提文帝(史/記)　㦸士¶
收尚書(東/觀)　不可以我故壞國法　每見外親不假顔¶
色(魏/書)　外戚戰慄百寮肅然(漢記北/堂書鈔)　増嚴整有禮法¶
家庭肅然(蕭道成/劉后事)　進止詳閑辭色不撓(太平御覽曰/後周宣帝楊)¶
(后隋文帝長女帝昏暴滋甚喜怒乖度嘗譴后欲加之/罪后進止詳閒辭色不撓及帝崩嗣主幼沖后知父有)¶
(異圖意頗不平形於顔色泊行禪代憤惋愈甚隋文帝/内甚愧之開皇六年封為樂平公主後又議奪其志后)¶
(誓不許/乃止)　肅清禁掖(宋史曰仁宗衞卒越宫之變閤内/妾與賊亂當誅祈哀幸姬姬言之)¶
<pb:KR3k0055_WYG_062-80a>¶
(帝貸其死曹后固詣誅之曰不/如是無以肅凊禁掖卒誅之)¶
　　遊幸¶
原巡狩四郊見孤寡(前漢/元后)　祓於灞上　遵灞祓除¶
校獵上蘭(並漢/書)　蠶於濯龍(東/觀)　春幸繭館　夏遊御¶
宿　秋望昆明　冬飲飛羽(並漢書北/堂書鈔)　増遊讌和歌¶
(太平御覽曰後魏馮太后與髙祖幸靈泉池燕羣臣及/蕃國使臣諸方渠師各令為其方舞髙祖率羣臣上壽)¶
(太后欣然自歌髙祖亦和歌遂命羣/臣各言其志於是和歌者凡九十人)　為之罷行(唐書/曰武)¶
(后幸玉泉祠以道險欲御腰輿王琳時平章事奏言昔/張猛諫漢元帝乘船危就橋安今山阿危峭隥道曲狹)¶
<pb:KR3k0055_WYG_062-80b>¶
(比於樓船又復甚危陛下奈/何輕踐畏𡍼后為之罷行)　徧問所過守臣治狀(宋/史)¶
(曰隆祐太后歸自䖍州髙宗親迎/於行宫門下徧問所過守臣治狀)¶
　　藝學¶
原誦易經習詩論(續漢/書)　誦孝經治韓詩　好黄帝老¶
子之言(並漢/書)　解黄帝素女之書(漢元/后)　聽言視論摘¶
發其要(漢/記)　諸兄讀書難問其意　博覽五經傳記¶
博覽前世成敗　時號諸生(後漢鄧/皇后)　稱女博士(魏甄/皇后)¶
　聰慧才能(漢/書)　聰明才巧　善史書(前漢許/皇后)　甲夜¶
<pb:KR3k0055_WYG_062-81a>¶
占書丁夜盡畢(漢/書)　治淮南音(春/秋)　善造歌曲(漢書北/堂書鈔)¶
　増晝營女工夜誦書傳(太平御覽曰前趙錄聰后劉/氏殷小女字麗華嘗晝營女)¶
(工夜誦書傳傳母止之翫彌甚/與諸兄弟論經義理㫖超然)　渉獵經史工書翰(又/曰)¶
(陳後主后沈氏諱婺華聰敏强記渉獵經史工書翰張/貴妃寵傾後宫后澹然未嘗有所忌怨惟尋閲圖史佛)¶
(經陳亡與後主俱入長安及後/主薨后自為哀詞文甚酸楚)　工為篇章又善書(唐/書)¶
(曰髙祖竇后工為篇章規誡文有雅/體又善書與髙祖書相雜人不辨也)　容櫛不廢書(又/曰)¶
(長孫后觀書雖/容櫛不少廢)　援經史決事(宋史曰仁宗曹后頗/渉經史多援以決事)¶
能自製章奏(又曰徽宗鄭后好/觀書能自製章奏)　堂曰賢志(又曰髙宗/吳后嘗繪)¶
<pb:KR3k0055_WYG_062-81b>¶
(古烈女圖置座右為鑒又取/詩序之義扁其堂曰賢志)　過目不忘(續文獻通考/曰金顯宗劉)¶
(后過目不忘讀/書經旬日終卷)¶
　　恩惠¶
原施恩惠(漢/書)　賜錢帛(漢/書)　以金帛賜長公主(史/記)　賜¶
以赤綬(漢/書)　賜青蓋車(漢紀北/堂書鈔)　増出宫中所有以勞¶
軍(經濟𩔖編曰劉知逺還至晉陽議率民財以賞將士/后李氏誎曰陛下因河東創大業未有以惠凙其民)¶
(而先奪其生生之資殆非新天子所以救民之意也請/悉出宫中所有以勞軍雖復不厚人無怨言知逺從之)¶
(中外/大悅)　加賜鈔帛(元史曰右丞相哈喇哈斯行省/和林太后加賜鈔五萬帛二千)　減¶
<pb:KR3k0055_WYG_062-82a>¶
役賜卹(經濟𩔖編曰元成宗為太后建寺五臺山司䄇/陸信等董其役驅迫民夫數千冒險入山谷伐)¶
(木運石死者萬餘人河東亷訪使王忱乘太后幸五臺/山因言建寺本以福氏今福未及而害已甚恐非朝廷)¶
(意也太后聞之為減其/役仍賜卹死者之家)¶
　　容儀¶
原容儀照曜絶異(漢/紀)　珪璋特異令儀淑美(晉中/興書)　姿¶
色殊絶(漢/武)　令色卓絶(漢/記)　姿色甚偉(列/傳)　顔色非凡¶
(魏/略)　姿容有異(漢/書)　惠而有色(世/說)　李夫人妙麗善舞¶
　竇皇后有容貌才能(北堂/書鈔)　増成湯骨法(漢鄧后相/者見之曰)¶
<pb:KR3k0055_WYG_062-82b>¶
(此成湯骨法/也詳前𩔖函)　四起大𩯭(太平御覽曰漢馬后方/口美髮為四起大𩯭)　婉¶
孌才色美映椒房(又曰晉武帝楊后諱芷字季蘭/太𫝊駿女婉孌才色美映椒房)　善¶
丰儀進止如珪璋(前趙劉聰/后劉氏)　垂手過膝髮與身齊(又/曰)¶
(劉曜后劉氏垂手過膝髮與/身齊姿德才色邁於列后)　明艶冠後庭(哲宗/劉后)　以¶
姿容選入宫(寧宗楊后/並宋史)¶
　　恩寵¶
原寵之專房　貴傾後宫(前漢外/戚傳)　遂見寵異(漢/書)　姬¶
妾莫比(漢/書)　同輿(晉陽/秋)　共博(魏/志)　金屋(漢/武)　玉階(漢/書)¶
<pb:KR3k0055_WYG_062-83a>¶
　舍為椒風以配椒房(漢/書)　進思令美乃作賦頌(漢書/北堂)¶
(書/鈔)　増特承寵異　漸承恩寵(太平/御覽)　最見寵答(唐宣/帝鼂)¶
(后/)　恩答厚甚(唐書曰昭宗何后婉/麗多智恩答甚厚)　有盛寵(宋哲宗/劉后)¶
　亢寵(宋史曰徽宗王后性恭儉時鄭/王二妃方亢寵后待之均平)　寵遇日至(髙/宗)¶
(吳/后)　帝頗念之(又曰仁宗既廢郭后居長寧宫帝頗念/之遣使存問賜以樂府后和答之辭甚)¶
(悽惋帝嘗密令召入后曰若再見召/須百官立班受冊方可屬小疾暴薨)¶
　　嬖㜸¶
原擅寵驕貴(漢/書)　有寵驕妒　用心邪僻　佞諂邪媚¶
<pb:KR3k0055_WYG_062-83b>¶
　厥貌惟妖厥行惟詭　所與貴之所憎誅之　美好¶
辭辨興於姦軌　嬌媚不順嫉妒後宫　王與同乗¶
帝方節飲　醉飽沈湎(列女𫝊曰更始旣惰於政事而/韓夫人嗜酒淫色日與更始醉)¶
(飽沈/湎)　啼泣不食　佩劒帶冠(妺/喜)　嗜酒淫遊(並列/傳)¶
妺喜好繒聲　褒姒舉烽火　桀旣無道又重其荒(列/女)¶
(𫝊/)　紂旣無道又重相謬　赫赫宗周褒姒烕之(毛/詩)¶
是喪王國(璅語北/堂書鈔)　増險妒容媚(孫權/潘后)　專寢當夕(大/平)¶
(御覽曰後魏孝文馮后入掖庚以姿媚見愛幸未幾疾/病出為尼帝獨留念焉歳餘遣璽書勞問遂迎赴洛陽)¶
<pb:KR3k0055_WYG_062-84a>¶
(及至寵愛過深專寵當夕/宫人稀復進見立為皇后)　六劉之寵傾於後宫(前趙/劉主)¶
(聰/事)　見且泣(唐書曰髙宗過佛廬才人見且泣帝/感動后亷知狀引内後宫以撓妃寵)　内¶
忌甚(又曰武后姊韓國夫人蚤寡出入禁中一女國姝/帝皆寵之韓國卒女封魏國夫人欲以備嬪職難)¶
(於后未決后内忌甚/會封泰山遂毒殺之)　進食盒(宋史曰光宗李后性妒/悍帝嘗浣手暏宫人手)¶
(白悅之他日后遣人進食盒於帝則宫人兩手也又黄/貴妃有寵因帝郊宿齋宮后殺之以暴疾聞是夕風兩)¶
(天作黄壇燭盡滅不能/成禮帝疾由是増劇)¶
　　凶逆¶
原巫蠱祝詛　㦸擲孕婦(見前/白帖)　絶太后膳　賜太子¶
<pb:KR3k0055_WYG_062-84b>¶
酒(晉陽/秋)　墮炭乃笑　溺死乃笑(並列/女傳)　傾亂　左道¶
(漢/記)　宗室所怨海内之讎(漢書北/堂書鈔)　増多駐東都(唐書/曰武)¶
(后賊殺王皇后蕭民娣頻/見二人為厲故多駐東都)　命笞其父(經濟𩔖編曰後/唐晉王三夫人)¶
(劉夫人最冇寵其父成安人以醫卜為業夫人幼時晉/將袁建封掠得之入於王宮性狡悍淫妒從王在魏父)¶
(聞其貴詣魏宮上謁王召𡊮建封示之建封曰始得夫/人時有黄&KR0161;丈人䕶之此是也王以語夫人夫人方與)¶
(諸夫人爭寵以門第相髙恥其家寒微大怒曰妾去家/時略可記憶妾父不幸死亂兵妾守屍哭之而去今何)¶
(物田舍翁敢至此/命笞劉叟於宮門)¶
　　廢黜¶
<pb:KR3k0055_WYG_062-85a>¶
　原數懷怨懟不可承宗廟　懷挾左道不可母天下¶
　遂下暴室(後漢伏/皇后)　廢為庶人(晉陽/秋)　居長門宮(前漢/陳后)¶
　　處昭臺宮(前漢書/霍后)　退就桂宮(前漢孝/哀皇后)　遷於桐宮¶
　徙雲林館(霍/后)　徙居雲臺(後漢竇/皇后)　移司徒府(晉中/興書)¶
　賜死金墉城(晉陽/秋)　葬於臯門亭(後漢宋皇后/北堂書鈔)　増追¶
　廢為庶人(唐韋/庶人)　出居長寧宮(宋史曰仁宗郭皇后時/尚美人楊美人有寵數)¶
　(與后忿爭一日尚氏於上前有侵后語后不勝忿批其/頰王自起救之誤批上頸上大怒后遂廢出居長寧宮)¶
　(薨後/追復)　出居瑶華宮(又曰哲宗孟后廢居瑶華/宮後復尊為元祐太后)¶
<pb:KR3k0055_WYG_062-85b>¶
　¶
　¶
　¶
　¶
　¶
　¶
　¶
御定淵鑑𩔖函卷五十七¶
