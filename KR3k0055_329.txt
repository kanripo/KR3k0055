# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:41.504576
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百二十四
<pb:KR3k0055_WYG_329-1a>¶
　欽定四庫全書¶
御定淵鑑類函卷三百二十四¶
　　巧藝部一(射/)¶
　　　射一¶
　原世本曰逢蒙作射　增易曰公用射隼於高墉之上¶
　獲之無不利　原周禮曰凡射王以六耦射三侯三獲¶
　三容樂以騶虞九莭五正諸侯以四耦射二侯二獲二¶
　容樂以貍首七莭三正孤卿大夫三耦射一侯一獲一¶
<pb:KR3k0055_WYG_329-1b>¶
　容樂以采蘋五莭二正士以三耦射豻侯一獲一容樂¶
　以采繁五莭二正(莭樂之節也容乏/也豻獸名獲弊也)　増周禮曰地官¶
　大司徒以鄉三物教萬民而賔興之三曰六藝禮樂射¶
　御書數　又曰諸侯嵗貢小學之秀者於天子命曰造¶
　士行同而能偶别之以射然後爵之　又曰大射王出¶
　入令奏王夏及射令奏騶虞詔諸侯以弓矢舞　又曰¶
　天子用王弧射虎侯用唐大射熊侯用夾庾射豹侯¶
　又曰服不氏射則賛張侯以旌居乏而待獲　又曰庭¶
<pb:KR3k0055_WYG_329-2a>¶
氏掌射國中之祅鳥若不見其鳥獸則以救日之弓與¶
救月之矢夜射之若神也則以太隂之弓與枉矢射之¶
　考工記曰凡析幹射逺者用執射深者用直居幹之¶
道葘栗不迆則弓不發　原禮記曰君使士射不能則¶
辭以疾曰某有負薪之憂懸弧之義也　又曰射有似¶
乎君子失諸正鵠反求諸其身　増又曰男子生桑弧¶
蓬矢六以射天地四方天地四方者男子所有事也故¶
必先志於其所有事　又孔子曰射者何以射何以聴¶
<pb:KR3k0055_WYG_329-2b>¶
循聲而發發而不失正鵠者其惟賢者乎　戰國策蘇¶
秦説韓王曰天下之良弓勁弩皆自韓出射六百歩之¶
外　又曰射者方将修其碆盧治其矰繳将加已乎百¶
仞之上被㔋磻引微繳折清風而抎矣故晝遊乎江湖¶
夕調乎鼎鼐夫黄鵠其小者也　椘辭九歌曰青雲衣¶
兮白霓裳舉長矢兮射天狼　椘辭天問曰馮珧利決¶
封豨是射　原老子曰天之道其猶張弓乎高者抑之¶
下者舉之有餘者損之不足者與之　荘子曰以十鈞¶
<pb:KR3k0055_WYG_329-3a>¶
射者見天而不見雲以七鈞射者見鵠而不見鶬以五¶
鈞射者見鶬而不見雀　尸子曰鴻鵠在上鞟弩以待¶
若發善否問二五弗知非二五難計也欲鴻之心亂也¶
　增墨子曰善射者不盡弓力　原淮南子曰越人學¶
逺射參天而發鏑在五歩内今學者欲學古而不知變¶
是越人射也　増又曰夫括淇衛箘簵載以銀錫雖有¶
薄縞之幨腐荷之矰然猶不能獨射也假之筋角之力¶
弓弩之勢則貫兕甲而徑於革盾矣　又曰射者非矢¶
<pb:KR3k0055_WYG_329-3b>¶
不中也學射者不治矢也　又曰烏號之弓谿子之弩¶
不能無弦而射　吳越春秋曰陳音云夫射之道身若¶
戴板頭若激卯左足蹉右足横左手若附枝右手若抱¶
兒舉弩望敵翕心咽煙與氣俱發得其平和神定思閒¶
去止分離右手發機左手不知一身異教豈况雄雌此¶
正射持弩之道也　吕氏春秋曰射杓者欲其中小也¶
射獸者欲其中大也　説文曰弓弩發於身中於逺也¶
　白虎通曰天子所以親射何助陽氣達萬物也　又¶
<pb:KR3k0055_WYG_329-4a>¶
曰夫射者執弓堅心平體正然後中也二人争勝樂以¶
飬徳也　通元經曰弧弓為射非絃而不能發天之為¶
射無弓必中　太𤣥經曰宻雨溟沐潤於枯瀆三日射¶
谷　水經注曰㑹稽有射的山逺望如射侯其中石室¶
方丈謂之射堂　蜀志譙周傳曰諺云射幸數跌不如¶
審發　太平御覽曰善射者調弓定凖見可而發　顔¶
氏家訓曰弧矢之利以威天下先王所以觀德擇賢亦¶
濟身之急務也¶
<pb:KR3k0055_WYG_329-4b>¶
　　射二¶
原山海經曰軒轅國在窮山際其不夀者八百嵗人面¶
蛇身尾交首不敢西射畏軒轅之丘　増山堂肆考曰¶
唐堯時有名羿者善射河伯溺殺人則射其左目風伯¶
壊人屋室則射中其膝又誅九嬰䝟貐之屬有功於天¶
下　吳越春秋曰陳音云黄帝之後有&KR0707;父者産於椘¶
之荆山生不見父母兒時習用弓矢所射無脱後以其¶
道傳羿(山堂肆考曰堯時有名羿者善/射夷羿慕其為人亦名曰羿)　帝王世紀曰¶
<pb:KR3k0055_WYG_329-5a>¶
帝羿有窮氏與吳賀北㳺賀使射雀曰生之乎殺之乎¶
賀曰射其左目羿引弓射之誤中其右抑首而愧終身¶
不忘　列子曰逢蒙之弟子鴻超怒其妻而怖之射其¶
目矢來注眸子而眶不睫矢墜地而塵不揚　樂記曰¶
武王克殷散軍而郊射左射貍首右射騶虞而貫革之¶
射息　穆天子傳曰天子東㳺飲於留祈射於麗谷¶
原禮記曰孔子射於矍相之圃蓋觀者如堵墻　増左¶
傳曰魯荘公以金僕姑射南宫長萬　原列子曰甘蠅¶
<pb:KR3k0055_WYG_329-5b>¶
古之善射者彀弓而獸伏鳥下　増又曰蒲且子之弋¶
也弱弓纖繳乘風振之連雙鶬於青雲之際用心専動¶
手均也　又曰紀昌學射於飛衛既盡其術乃謀殺衛¶
一日相遇於野交射中路矢鋒相觸墜於地而塵不揚¶
飛衛之矢先窮紀昌遺一矢既發飛衛以棘刺之端扞¶
之而無差焉　荘子曰列禦宼為伯昏瞀人射引之盈¶
貫措杯水於其肘上發之鏑矢復沓方矢復寓當是時¶
猶象(偶/人)人也伯昏瞀人曰是射之射也非不射之射也¶
<pb:KR3k0055_WYG_329-6a>¶
　原左傳曰晋将戰潘尫之黨與飬由基蹲甲而射之¶
徹七札焉以示椘王曰君有二臣如此何憂於戰王怒¶
曰大辱國詰朝爾射死藝(賤其不尚智謀矜射/力必當死于藝也)　尸子¶
曰荆荘王命飬由基射蜻蛉王曰吾欲得之養由基援¶
弓而射之拂左翼王大喜　新序曰椘熊渠子夜行見¶
寝石以為伏虎彎弓射之沒金飲羽下視知其石也因¶
復射石矢摧無跡渠子見其誠心金石為之開而况於¶
人乎　增潛確類書曰宋景公使工人為弓九年乃成¶
<pb:KR3k0055_WYG_329-6b>¶
公登虎圈射之矢踰西霜之山餘力逸勁猶飲羽于石¶
梁　新序曰椘王載繁弱之弓忘歸之矢以射兕於雲¶
夢　史記椘世家曰椘人有好以弱弓微繳加歸雁之¶
上者頃襄王聞召而問之對曰小臣之好射鶀雁羅鸗¶
小矢之發也何足為大王道也　列女傳曰晋平公使¶
工為弓三年乃成射不穿一札公怒将殺工其妻見公¶
曰妾之夫造此弓亦已勞矣而不穿一札是君不能射¶
也妾聞射之道左手如拒右手如附枝右手放發左手¶
<pb:KR3k0055_WYG_329-7a>¶
不知公以其言為儀而穿七札　三輔黄圗曰秦始皇¶
作臺髙四十丈嘗射鴻於臺上故號鴻臺　史記曰漢¶
有善騎射者樓煩椘将挑戰三合樓煩輒射殺之　原¶
又曰李廣為右北平太守出獵見草中石以為虎而射¶
之中沒鏃視之石也因復射之終不復入廣所居郡聞¶
有虎嘗自射之及居右北平射虎虎騰傷廣廣亦竟射¶
殺之廣為人長猨臂其善射亦天性也雖子孫他人莫¶
能及　又曰匈奴大入上郡天子使中貴人従廣勒習¶
<pb:KR3k0055_WYG_329-7b>¶
兵擊匈奴中貴人将騎數十縦見匈奴三人與戰三人¶
還射傷中貴人殺其騎且盡中貴人走廣廣曰是必射¶
鵰者也　漢書曰匈奴畏郅都之威刻木象都之状交¶
弓射之莫之能一中　増又曰李陵自請曰臣所将屯¶
兵皆荆椘勇士力扼虎射命中願得自當一隊　説苑¶
曰白龍下清冷之淵化為魚漁者豫且射中其目白龍¶
上訴天帝天帝曰當是之時若安置而形白龍對曰我¶
下清冷之淵化為魚天帝曰魚固人之所射也若是豫¶
<pb:KR3k0055_WYG_329-8a>¶
且何罪　漢書循吏傳曰鮑永為魯郡太守孔子闕里¶
無故荆自除永謂府丞及魯令曰闕里自開豈夫子欲¶
令行禮耶乃㑹人衆修鄉射之禮　古詩紀注曰漢明¶
帝東廵有烏飛鳴乘輿上虎賁郎射中之遂作射烏辭¶
帝賜錢百萬令亭壁皆畫焉　後漢書陳王寵善弩射¶
(注華嶠書曰寵射其祕法以天覆地載參連為竒又三/微三小三㣲為經三小為緯經緯相将萬勝之方然要)¶
(在機/牙)　獻帝春秋曰張遼問吳降人曰向有紫髯将軍¶
長上短下大便馬善射是誰荅曰是孫㑹稽也　魏志¶
<pb:KR3k0055_WYG_329-8b>¶
曰挹婁國古肅慎氏之國也善射人入目　原魏書曰¶
文帝共上常獵為虎所逐顧射應聲而倒太祖壮其摰¶
勇使将武騎　吳志曰太史慈猿臂善射弦不虚發常¶
&KR0025;孫策討麻保賊賊於屯裏縁樓上行罵以手持樓棼¶
慈引弓射之矢貫手著棼圍外萬人莫不稱善其妙如¶
此　典論文帝自序曰少好弓馬逐禽輒十里馳射常¶
百歩後濊貊貢良弓燕代獻名馬時嵗暮春和風扇物¶
弓燥手柔草淺獸肥於鄴西獵終日獲麞鹿九雉兎二¶
<pb:KR3k0055_WYG_329-9a>¶
十　晋書曰魏舒為後将軍鍾毓長史毓每與參佐射¶
舒常為畫籌而已後遇朋人不足以舒滿數毓初不知¶
其善射舒容範閒雅發無不中舉坐愕然莫有敵者¶
増又曰劉曜雄武過人鐵厚一寸射而洞之稱為神射¶
　又曰庾翼師次襄陽大㑹參伍陳旌甲親授弧矢曰¶
我之此行若此射矣遂三起三疊其氣十倍　異苑曰¶
晋阮明泊舟西浦見一青衣女子彎弓射之女即軒雲¶
而去　燕書曰賈堅彎弓三石餘烈祖親試之置牛百¶
<pb:KR3k0055_WYG_329-9b>¶
歩外使射堅曰少壮之時能令不中今老矣正可中之¶
恪大笑射發一矢拂&KR0387;再一矢摩腹皆附膚落毛恪曰¶
能復中乎堅曰所貴者以不中為竒中之何難乃一發¶
而殪　魏書曰靈丘南有山髙四百餘丈文成帝彎弓¶
發矢出三十餘丈過山南二百三十歩遂刊石勒銘¶
北史后妃傳曰神武迎蠕蠕公主還爾朱氏逆於木井¶
北公主引角弓仰射翔鴟應絃而落妃引長弓斜射飛¶
烏亦一發而中神武喜曰我此二婦並堪擊賊　北齊¶
<pb:KR3k0055_WYG_329-10a>¶
書曰髙隆之于堋土上立三人像為壮男之勢文宣曾¶
至東山因射謂堋上可作猛獸以存古義何為終日射¶
人隆之無以對　北史曰宇文顯和膂力絶人彎弓數¶
百斤能左右馳射　南部新書曰王栖曜善射嘗與文¶
士㳺虎丘寺先以一箭射空再發中之　隋書曰宇忻¶
年十二能左右馳射驍㨗若飛　朝野僉載曰隋末有¶
喒君謨者善閉目而射志在目則中目志在口則中口¶
　稗海曰髙麗國王侍婢立王左右有氣自天而下入¶
<pb:KR3k0055_WYG_329-10b>¶
其口孕十月生男名曰東明善射王恐為國害欲殺之¶
東明走彎弓射水魚鼈為梁以渡　唐書曰太宗討劉¶
黒闥於肥鄉甫列陣有突将直衝刃将接太宗以天策¶
上将大箭射之中心洞背　又曰薛仁貴領兵擊九姓¶
突厥髙宗出甲試之曰古之善射者穿七札卿且射五¶
重仁貴射而洞之　又曰李晟性雄烈善騎射従王忠¶
嗣撃吐蕃有驍将乘城拒鬭晟引弓一發而斃忠嗣撫¶
其背曰萬人敵也　宋史曰王審琦厚重有才略尤善¶
<pb:KR3k0055_WYG_329-11a>¶
騎射周世宗召禁軍諸校宴射苑中審琦連中的世宗¶
嘉之　又曰張永徳屯下蔡牙帳前後隊皆金銀刀槊¶
永徳善騎射左右分掛十的握十矢疾馳互發發必中¶
　又曰髙行周為北面前軍都部署子懐徳&KR0025;征至戚¶
城被圍數重危甚懐徳左右射縦横馳突衆皆披靡以¶
功領羅州刺史賜珍裘寳帶名馬以寵異之　又曰周¶
仁羙還澶州召見㑹令諸軍射仁羙自稱筋力未衰願¶
對殿廷發二矢上許之　又曰王榮善射嘗引强注屋¶
<pb:KR3k0055_WYG_329-11b>¶
棟矢入木數寸時人目為王硬弓　又曰范廷召善騎¶
射嘗出獵有羣鳥飛過廷召發矢並貫其三觀者駭異¶
　又曰陳堯咨工𨽻書善射嘗以錢為的一發貫其中¶
　燕射記曰孝宗幸玉津園講燕射禮垜前排招箭班¶
服紫衣幞頭又手拱立御箭之來能以幞頭取勢轉導¶
入的亦絶技也　清波雜志曰政和五年燕輔臣於宣¶
和殿宫人列殿下鳴鼓擊柝躍馬如飛剪栁枝射繡毬¶
擊丸据鞍開神臂弓妙絶無倫衛士皆有愧色　遼史¶
<pb:KR3k0055_WYG_329-12a>¶
曰神冊五年夏有龍見於伊喇山陽水上太祖射獲之¶
藏其骨内府　又曰興宗獵黄花山獲熊三十六尋御¶
元和殿以日射三十六熊賦試進士於庭　金史曰太¶
祖成童即善射一日遼使坐府中見太祖手持弓矢使¶
射羣鳥連三發皆中遼使瞿然曰竒男子也　又曰宗¶
雄九嵗能射逸兎年十一射中奔鹿世祖坐之膝上曰¶
兒幼已然異日出倫輩矣　又曰熙宗獵於海島親射¶
五虎獲之平章政事烏頁獻東狩獲虎賦　又曰烏延¶
<pb:KR3k0055_WYG_329-12b>¶
察喇射淮上栁矢入樹飲羽　元史曰綽哈精騎射帝¶
嘗與賊遇将戰有二飛鶩當空令綽哈射之請曰射雄¶
者乎抑雌者乎帝曰雄者一發墜其雄賊盡驚不戰而¶
去　又曰董俊字用章少力田長渉書史善騎射金宣¶
宗貞祐間槀城令立的募兵射上中者抜為将衆莫能¶
弓獨俊一發破的遂将所募兵迎敵　又曰張珪少能¶
挽强命中嘗&KR0025;其父出林中遇虎珪抽矢直前虎人立¶
洞其喉一軍盡歡　明大事記曰滁州之柏子潭有龍¶
<pb:KR3k0055_WYG_329-13a>¶
祠水旱禱之輒應上因滁旱彎弓注矢立潭西祝曰吾¶
與神約三日必雨連發三矢而還後三日果大雨　開¶
國臣傳曰常遇春猿臂善射元兵五萬陣洛水遇春單¶
騎突之敵攅槊來刺遇春發一矢殪當先者大呼而入¶
敵遂潰　又曰上欲廢孟子配享且命金吾射之刑部¶
尚書錢唐坦胸受射曰得為孟子死足矣上見其誠懇¶
命太醫療射　紀事本末曰張忠許泰領京邉軍討宸¶
濠餘黨較射教場强廵撫王守仁射故不得已應之忠¶
<pb:KR3k0055_WYG_329-13b>¶
泰笑守仁乃三發三中北軍皆驚歎　列朝詩集小傳¶
曰北地李夢陽罷歸家居賔&KR0025;日進間&KR0025;汲雒少年射¶
獵繁吹兩臺間　又曰揚州王醇&KR0025;季父㳺長安㑹麻¶
大将軍大閲将士醇輕裘快馬馳突演武塲引弓破的¶
矢矢相屬大将軍欲舉以冠一軍醇笑謝曰家本書生¶
聊用遊戲耳¶
　　射三¶
原繹志　明莭(禮記射之為言繹也繹者各繹已之志/也  又曰天子以騶虞為莭諸侯以貍)¶
<pb:KR3k0055_WYG_329-14a>¶
(首為莭大夫以采蘋為莭士以采蘩為莭故/明其節之志以不失其事則功成而徳行立)　中禮¶
立徳(又曰射者進退周旋必中禮内志正外體/直  又曰立徳行者莫如射故聖王務焉)　盡志¶
　觀徳(又曰諸侯君臣盡志于射以習/禮樂  又曰射者所以觀盛徳)　陳樂　備儀¶
(漢書韓延夀為東郡太守春秋鄉射陳樂揖讓典後漢/劉昆字桓公教授五百餘人毎春秋鄉射常備  儀以)¶
(素木瓠葉為爼豆桑弧蒿矢以射兎首縣宰率吏屬觀/之王莽以昆聚徒私行大禮僭上乃繋昆及家屬莽敗)¶
(乃/免)　有志　上功(尚書若射之有志多習射上/功習郷上齒言功  者居上)　祭侯¶
　獻侯(周禮射人祭侯則為位注云祭侯獻服不氏服/不氏以祭其為位服不氏受獻之位又祭侯之)¶
(禮以酒脯醢薦儀禮司馬洗爵升實之以降/獻獲者於侯  脯醢設折爼爼與薦皆三祭)　設鵠¶
<pb:KR3k0055_WYG_329-14b>¶
棲鵠(周禮司裘供射侯設鵠注鵠小鳥而難中是以中/之為雋  又梓人為侯廣與崇方參分其廣而鵠)¶
(居一焉上兩个與其身三下兩个半之上綱與下綱出/舌尋縜寸焉張皮而棲鵠則惷以功注云方猶等也鵠)¶
(所射也以皮為之各如其侯居侯中三分之一也兩个/謂布可以維持侯者上个下个皆謂舌个或謂之舌者)¶
(取其出而左右也侯制上廣下狹盖取象于人張臂八/尺張足六尺也綱所以繫侯於植者上下皆出舌一尋)¶
(者亦人張臂之莭也綱繩/也縜籠綱者舌維持侯者)　畫獸　射兔(儀禮天子熊/侯白質諸侯)¶
(麋侯赤質大夫布侯畫以/虎豹士布侯畫以鹿豕)　賔射　大射(周禮賔射之/禮  又大射)¶
(者謂祭祀時王将有郊廟之事以射擇諸/侯及羣臣與鄉國所貢之士可以與祭者)　五射　六¶
鈞(周禮六藝一曰五射注云白矢參連剡注襄/尺井儀  左傳顔高之弓六鈞三十斤為鈞)　五物¶
<pb:KR3k0055_WYG_329-15a>¶
　三正(周禮以鄉射之禮五物詢衆庶一曰和二曰容/三曰主皮四曰和容五曰興舞  賔射張采侯)¶
(三正而/立詳上)　設楅　樹鍭(儀禮曰司馬出於左物之南立/於所設楅之南命弟子設楅乃)¶
(設楅于中庭南當洗東肆注楅猶幅所以承笴齊/矢者長如笴東肆統於賔  詩四鍭既樹言中也)　全¶
籌　乘矢(禮全籌八十注八十者畧以/十耦為正貴全數  四矢)　挟矢　應弦¶
(四矢既挟不史李廣為将射見敵非十/歩之内度  中不發發則應弦而倒)　決拾　弛張¶
(儀禮司射適堂西袒決遂取弓於階告賔弓矢既具有/司請射注云決猶開也以象骨為之著左臂鉤絃開體)¶
(遂射韝也以韋為之所以遂弦非射/時則謂之拾拾歛也  禮一張一弛)　審固　引彊(禮/心)¶
(平體正持弓矢審固然後可以言中也/史周勃材官引强注䏻引强弓弩官)　射法　射戯¶
<pb:KR3k0055_WYG_329-15b>¶
(周禮以射法治射儀飲李廣為人居則畫/地為軍陣射濶狭以  専以射為戲也)　烹狗　賭¶
牛(禮射大夫與公士為賔不宿戒其牲烹狗于堂東方/注祖陽氣之左方  世説新語王凱有牛名八百里)¶
(駮常瑩其蹄角王濟與對射賭之凱矜恃其䏻令濟先/射一發破的因據胡床叱左右速探牛心來一割便去)¶
　射麋　射烏(左傳射麋麗龜/  羿射中九烏)　大獲　賢獲(儀禮獲/者坐而)¶
(獲射者中則大言獲舉旌以宫偃旌以商注獲得也是/以中為獲也宫為君商為臣聲和律吕相生也  司射)¶
(復位釋獲者遂進取/賢獲勝黨之算也)　釋獲　數獲(儀禮司馬命去侯/獲者許諾司馬降)¶
(釋弓反位司射猶挟一个去扑與司馬交于階前升請/釋獲於賔司射北面曰不貫不釋上射揖司射反位釋)¶
(獲者坐而釋獲毎一个釋一算上射于右下射于左有/餘算則反委之注釋算也不貫不中也  司馬降釋弓)¶
<pb:KR3k0055_WYG_329-16a>¶
(反位弟子委矢如初大夫之矢則兼束之釋獲者東面/於中西坐先數右獲二算為純一純以取實於左手十)¶
(純則縮而委之有餘純則横於下一算為竒竒則又縮/諸純下注純猶全也耦隂陽縮&KR0025;也於數者東西為&KR0025;)¶
(南北/為横)　舎算　視算(周禮舎讀曰釋凡射事飾中舎算/執其禮事中以盛算舍謂設算於)¶
(中以待射時而取之中/則釋之  司射視算)　善息　絶倫(史飬由基善射/百發百中人皆)¶
(曰善有一人曰可教矣由基怒客曰非能敎子支左屈/右也夫去栁葉百歩而射之百發百中不以善息少焉)¶
(氣衰力倦弓撥矢鉤一發不/中百發盡廢  下見平射論)　増三射　九射(射義疏/曰凡天)¶
(子諸侯及卿大夫禮有三射一為大射二為賔射三為/鄉射  司馬光九射格曰九射之格其物九為一大侯)¶
(而寓以八侯熊當中虎居上鹿居下雕雉猿居右雁/兔魚居左而物各有籌射中其物則視籌所在而飲)¶
<pb:KR3k0055_WYG_329-16b>¶
平射　正射(後魏書曰奚康生洛陽人少驍武彎弓十/石矢異尋常魏宣武聞之故作大弓兩張)¶
(長八尺把中圍尺有二寸箭麄如今之長笛送與康生/康生便集文武用之平射猶有餘力觀者以為絶倫)¶
(漢書&KR0716;衡傳曰聖王正/射嚴恪臨衆之儀也)　分射　留射(後魏書曰南平/王渾好弓馬射)¶
(鳥輒歴飛而中之日射兔得五十頭太武常命左右分/射勝者中的籌滿詔渾觧之三發皆中帝大悦器其藝)¶
(能常引侍左右口晋書曰江州刺史庾悦隆安中為司/徒長史曽至京  劉毅時甚窶先就府借東堂與親故)¶
(出射而悦與僚佐後來奪其䖏毅告之曰毅軰迍否之/人合一射甚難君於諸堂並可望以今日見譲悦不許)¶
(射者皆散唯/毅留射如故)　博射　賭射(顔氏家訓曰世之常射為/兵射冠冕儒生多不習此)¶
(别有博射弱弓長箭施於凖的揖讓升降以行禮焉在/北史曰魏孝文帝與中軍彭城王&KR0944;賭射左衛元遥)¶
<pb:KR3k0055_WYG_329-17a>¶
(&KR0944;朋内而楊播居帝曹遥射侯正中籌限已滿帝曰左/衛籌足右衛不得不觧對曰仰恃聖恩庶㡬必爭於是)¶
(箭中正帝笑曰雖飬由之妙何復過是遂舉巵以賜/播曰古人酒以飬病朕今賞卿之能可謂古今殊也)¶
卞射　戲射(漢哀帝紀曰帝雅性不好聲色時覧卞射/注手摶為卞  北史曰拓跋順北魏常山)¶
(王遵之弟也善射初孝武在洛於華林園戲射以銀酒/巵容二升許懸於百歩外命善射者十餘人共射中者)¶
(即以賜之順發/矢即中帝大悦)　射馬　射猿(杜甫詩射人先射馬人/畫墁錄曰房陵有獵)¶
(射雉冠一境矢無虚發常遇猿凡七十餘發皆/不能中猿乃舉手長揖而去因棄弓矢不復獵)　射麞¶
　射麚(金史曰宗雄材武蹻㨗常走馬射三麞已中其/二復彎弓馬蹶躍而下控弦如故遂彀滿歩射)¶
(獲之鳴遼史曰遼法麚岐角者唯天子得射㑹秋獵善/為鹿  者呼一麚至命奚埒克射應弦而踣上大悦)¶
<pb:KR3k0055_WYG_329-17b>¶
　獲兔　中鳬(續世説曰唐眀皇東封至加㑹頓時有/兔起於御馬之前上引弓旁射獲之頡)¶
(利發下馬持兔舞蹈曰聖人神武超絶若天上則不知/人間無也上因問飢否對曰仰觀聖武如此十日不食)¶
(猶為飽也池後周書曰賀跋勝&KR0025;太祖宴於昆明池時/雙鳬逰于  上太祖乃授弓矢於勝曰不見公射久矣)¶
(請以為歡一發俱中因拜曰使勝/得奉神武以討不庭皆如此也)　斃虎　中羊(元史/曰髙)¶
(興少慷慨多大莭力挽二石弓常歩獵南陽山中遇虎/跳踉大吼興神色自若發一矢斃之  陳書曰慕容根)¶
(善射常従行獵有一野羊立于懸崖太祖命/左右射之莫有中者根求射之一發而中)　傷蛇¶
中蛟(異苑曰宋武帝小字曰寄奴微時伐荻新洲見大/蛇長數丈射之傷明日復至洲裏聞有杵臼聲往)¶
(視之見童子數人皆青衣擣藥問其故荅曰我王為劉/寄奴所射合散傅之帝曰王神何不殺之荅曰劉寄奴)¶
<pb:KR3k0055_WYG_329-18a>¶
(王者不死不可殺帝叱之皆㪚仍收藥而返之又曰永/陽人李增行經大溪見二蛟浮水上發矢射  一蛟中)¶
(焉增歸因復出市有女子素服銜涙持所射箭增怪而/問焉女荅曰何用問焉為暴若是便以相還授矢而滅)¶
(増惡而驟走未/至家暴死于路)　正己　平志(射義曰射者仁之道也/求諸正己己正而後發)¶
(射中論曰/  以平志)　侯道　耦次(周禮司裘注曰所射正謂之/侯者天子中之則能服諸侯)¶
(諸侯以下中之則得為諸侯侯中之大小取數於侯道/虎九十弓熊七十弓豹麋五十弓  周禮曰射則張耦)¶
(次注大射曰遂命/三耦取弓矢於次)　服猛　養勇(又鄭司農注云方十/尺曰侯四尺曰鵠二)¶
(尺曰正四寸曰質鵠小鳥而難中是以中之為雋用虎/熊豹麋之皮示服猛也  李呈芬射經曰手强而弓弱)¶
(是謂手欺弓弓强而手弱是謂弓欺手余所交遊之友/有能引滿數十力弓者其所常習無過九力之弓所以)¶
<pb:KR3k0055_WYG_329-18b>¶
(飬勇/也)　設豐　拂矢(儀禮曰司射適唐西命弟子設豐/注将飲不勝者豐形似豆而卑)¶
(唐志曰射月皇帝服武弁文武官公服引入樂作如元/㑹儀千牛将軍北面張弓以袂順左右隈左執弣右執)¶
(箭以進千牛郎将以/巾拂矢一一供御)　釋弸　揚觶(詩曰抑釋弸忌抑/鬯弓忌  射義曰)¶
(孔子觀射於矍相之圃又使/公㒺之裘序㸃揚觶而語)　龍&KR0950;　貍歩(鄉射記曰/於竟則虎)¶
(中龍&KR0950;若周大射疏曰大射諸侯禮謂之司射天子謂/之射人  王大射則以貍歩張三侯注貍歩謂一舉足)¶
(為一歩貍善摶/者也其發必獲)　八彛　六尊(漢書曰陳敬王羡薨子/思王鈞立多不法行天)¶
(子大射禮注髙慎諫國相曰諸侯射豕天子射/熊八彛六尊禮數不同奢僭之漸不可聴也)　納器¶
　祈爵(儀禮曰鄉射命弟子納射器/  詩曰發彼有的以祈爾爵)　入筈　靡弰(射/經)¶
<pb:KR3k0055_WYG_329-19a>¶
(曰左手第二指𦂳控箭筈大指捻筈當心前手就後手/□榦入筈  又曰矢在弓右視在箭左箭發則靡其弰)¶
(厭其肘/仰其腕)　較獲　決訟(北齊書曰斛律羡及光並工騎/射少時好獵父金命子孫㑹射)¶
(而觀之曰明月豐樂用弓不及我諸孫又不及明月豐/樂毎出畋逰即較所獲光獲雖少必麗龜達腋羡雖多)¶
(非要害之所光嘗蒙賞羡或被捶人問之曰明月必背/上著豐樂随處即下手數雖多去兄逺矣  韓子曰李)¶
(悝為魏文侯上地守欲民善射下令曰訟有狐疑者令/射的能中者勝民皆疾習射及與秦人戰大敗之以皆)¶
(善射/故也)　角勝　殿後(宋史曰沈括至延州命㕓市良家/子馳射角勝有軼羣者自起酌酒)¶
(勞之邊人驩激執弓傳矢唯恐不得進越嵗得徹札超/乘者千餘皆補中軍  明紀事本末曰燕師至東昌為)¶
(盛庸等所敗燕王數危甚輒短兵接戰王/騎射尤精獨以一騎殿後追者不敢近)　冠軍　溢¶
<pb:KR3k0055_WYG_329-19b>¶
的(唐書田頵傳安仁義以善射冠軍中開門鬭先告所/當中然後射之  酉陽襍爼曰徐敬業射必溢的)¶
　賜金　遺馬(後魏書曰元庫汗為羽林中郎&KR0025;駕北/廵有兎起於乘輿命庫汗射之應弦而)¶
(斃太祖大悦賜金以旌其能西宋史曰郭稹字仲微仁/宗康定元年使契丹告用兵  鄙契丹厚禮之與同出)¶
(觀獵延稹射一發中走兎契丹/主遺以所乘馬及他物甚厚)　落雁　墮鴟(隋書曰/史萬嵗)¶
(京兆杜陵人也見羣飛雁曰請射行中第三雁射之應/弦而落三軍莫不悦服  後魏書曰孝武即位諸蕃并)¶
(遣使朝貢帝臨軒宴之有鴟飛于殿前帝素知竇熾善/射因欲誇示逺人乃給熾御箭命射之鴟應弦而落)¶
　洞盾　中鞍(吳志注曰魯肅南徙州追騎至肅自植/盾引弓射之矢皆洞貫騎度不能制乃)¶
(相率還名五代史陸思鐸以/善射知  射中荘宗馬鞍)　懸莎　分竹(周書豆盧/寧字永安)¶
<pb:KR3k0055_WYG_329-20a>¶
(嘗與梁企定遇於平凉州相與肄射乃相去百歩懸莎/草以射之七發五中企定服其䏻贈遺甚厚  語林曰)¶
(宣宗幸苑中囘顧仗外舍屋際有倚竹一竿去御馬百/歩外帝曰朕以法制威天下而連年兵不觧今射此竹)¶
(卜其濟否攘袖挽弓一發洞其竹分而/為二矢貫於外左右呼萬嵗賀於馬前)　挿蔗　帖梅¶
(齊春秋曰宜都王鑑太祖第十六子善射嘗取甘蔗挿/地百歩射之十發十中  天中記曰齊栁惲甞與琅邪)¶
(王瞻博射嫌其皮濶乃摘梅帖/烏珠之上發必命中觀者驚駭)　開堂　闢圃(詞林海/錯曰孟)¶
(郊為溧陽尉開射鴨堂東坡詩亦云已作觀魚檻還開/射鴨堂  大政記洪武二十五年令國子監闢射圃賜)¶
(諸生/弓矢)　雙鞬　兩軥(晋書載記曰劉曜圍陳安於隴城/安突圍而出近則刃矛俱發輒害)¶
(五六逺則雙帶兩鞬左右馳射差左傳曰衛獻公出奔/初尹公他學射於庾公差庾公  學射於公孫丁二子)¶
<pb:KR3k0055_WYG_329-20b>¶
(追公公孫丁御公子魚曰射為背師/不射為戮射為禮乎射兩軥而還)　望雲　㸔月(海/錄)¶
(碎事射詩云百歩望雲立九䂓/看月張叙神堯皇帝之射也)　摶矢　折弓(荘子曰/吳王浮)¶
(乎江登乎狙之山衆狙見之恂然起而走逃於深蓁有/一狙焉見巧於王王射之敏給摶㨗矢王命相者趨射)¶
(之狙執死王顧謂其友顔不疑曰之狙也伐其巧恃其/便以傲予以至此殛也戒之哉  宋史曰竇舜卿字希)¶
(元仕宋神宗為青淄路都監使契丹主客馬祐言昔先/公客省善射君當傳家法置酒請射舜卿發輒中祐使)¶
(人持二弓示/之一挽皆折)　力定　手熟(續説郛戚将軍繼光云對/敵射箭惟膽大力定勢險)¶
(莭短則人莫能避矣賣金坡遺事曰陳堯咨善射亦以/自矜嘗射於家圃有  油翁釋擔而睨之久不去見其)¶
(發弓十中八九但微頷之問曰汝亦知射乎吾射不亦/精乎翁曰無他但手熟耳陳忿然曰爾安敢輕吾射翁)¶
<pb:KR3k0055_WYG_329-21a>¶
(曰以我酌油知之乃取一葫蘆置於地以錢覆其口徐/以杓酌油瀝瀝自錢孔入而錢不濕因曰我亦無他唯)¶
(手熟爾陳/笑而遣之)　有禮　無欲(禮曰工尹商陽與陳弃疾追/吳師及之陳弃疾謂工尹商)¶
(陽曰王事也子手弓而可射諸射之斃一人又及又斃/二人止其御曰朝不坐燕不與殺三人足以反命矣孔)¶
(子曰殺人之中又有禮焉曰符子曰夏王使羿射於方/尺之皮徑寸之的乃命羿  子射之中則賞子以萬金)¶
(之費不中則削子以十邑之地羿容無定色氣戰於胸/中乃援弓而射之不中更射之又不中夏王謂傅彌仁)¶
(曰斯羿也發無不中而與之賞罰則不中的者何也傅/彌仁曰若羿也喜懼為之災萬金為之患矣人能遺其)¶
(喜懼去其萬金則天下之人皆不愧於羿/矣夏王曰人聞子之言始得無欲之道)　原威天下¶
　為諸侯(易弦木為弧剡木為矢弧矢之利以威天下/盖取諸睽  禮諸侯貢士於天子天子試之)¶
<pb:KR3k0055_WYG_329-21b>¶
(射宫其容體比于禮其莭度比于樂中多者得與祭而/君有慶少者不與祭而君有讓慶者益地讓者削地故)¶
(曰射者射/為諸侯也)　不出正　不主皮(詩終日射侯不出正兮/  子曰射不主皮為力)¶
(不同/科)　引猿臂　控烏號　増射瀆水　射的山(明王/穉登)¶
(雨航記曰出金閶十里曰楓橋楓橋十里曰射/瀆水相傳始皇射於此  事見上文水經注)　穿㦸¶
支　中缾竇(英雄記曰袁術遣将紀靈率歩騎三萬攻/劉備吕布遣人招備并請靈等饗飲謂靈)¶
(曰布性不喜合鬪但喜觧鬪耳乃令直㦸于營門彎弓/曰諸君觀布射㦸小支中者當觧兵不中留决鬪布一)¶
(發中㦸支遂罷兵吳吳越史天成中有蕃使假道來聘/仍以弧矢大誇於  人武肅王宴之於龍山擊場酒酣)¶
(因以金缾置射柵之上命蕃使射之蕃使一發中缾之/竇武肅王使崔詢曰汝䏻賽之乎詢曰願假王威徳請)¶
<pb:KR3k0055_WYG_329-22a>¶
(兼中嘴竇以勝王遂授以親箭二一發/中缾之竇冄發中缾之嘴蕃使慙服)　殪三鹿　貫¶
雙鵰(魏畧曰成公英&KR0025;太祖出獵有三鹿走過命英射/之三發皆應弦而倒  隋書長孫晟傳云周宣帝)¶
(時突厥請婚遣晟副汝南公送公主有二鵰飛/而争肉晟彎弓馳往遇鵰相攫一發雙貫焉)　挽彊¶
手　射生手(金史曰李成勇力絶倫能挽弓三百斤宣/和初試弓手挽强異等累官淮南招討使)¶
(人唐書曰李寳臣善騎射嘗覘敵射六/  盡殪&KR0025;安祿山入朝㽞為射生子弟)　連尹射　盤¶
馬射(春秋正義曰屈蕩為連尹服䖍云連尹射官言射/相應屬也  玉海曰宋熙寧間臧景言馬射六事)¶
(一曰順鬃直射二曰背射三曰盤馬/射四曰射親五曰野戰六曰輪弄)　隠墻射　刻木¶
射(左傳曰吳子諸樊伐楚以報舟師之役門于巢巢牛/臣曰吳王勇而輕若啟之親門我獲射之必殪是君)¶
<pb:KR3k0055_WYG_329-22b>¶
(也死疆其少安&KR0025;之吳子門焉牛臣隠於短墻以射之/  五色線云後漢時苗嘗為夀春令謁治中蒋濟辭不)¶
(見納醉後苗歸而刻木書曰酒徒蒋/濟以弓矢射之蒋聞之亦不能制)　畏神箭　引勁¶
弓(外史檮杌曰蜀王建次子元膺善射翰林學士毛文/錫作賦美之元膺曰窮措大畏此神箭否  玉海曰)¶
(宋至道元年令衛士數百射於崇政殿庭先是上賜李/繼遷勁弓三皆力及一石六斗繼遷意非有人能挽也)¶
(至是士皆引滿平/射有餘力乃大駭)　殪野馬　獲豪豬(後周書曰齊王/憲子貴年十一)¶
(&KR0025;憲出獵于鹽州圍中手射野馬及鹿一十有五豪遼/史曰耶律威喇趫㨗有力善騎射車駕獵頡山適  豬)¶
(伏叢莽帝射中豬突出御者圖們/捨轡而避威喇復射斃之帝嘉賞)　射黄羊　斃蒼虎¶
(金史曰完顔思敬體貌雄偉年十一&KR0025;太祖獵詔射黄/羊獲之  歴代名畫記曰唐貞觀間鄠杜有蒼虎為患)¶
<pb:KR3k0055_WYG_329-23a>¶
(天皇引驍雄千騎取之虢王元鳳太宗之弟也彎/弓三十鈞一矢斃之召閻立本寫貌以旌雄勇)　袒¶
朱襦　擲畫毬(儀禮曰君與射則為下射袒朱襦樂作/而后就物  五代史曰王建次子元膺)¶
(䏻射錢中孔嘗自抱畫毬/擲馬上馳而射之無不中)　中牙簮　穿鐡簾(後魏書/曰胡太)¶
(后親覧萬機手筆㫁决幸西林園法流堂命侍臣射不/䏻者罰之又自射針孔中之大悦賜左右布帛有差又)¶
(幸闕口登鷄頭山自射象牙簮一發中之頗玉海曰宋/淳熙二年後苑觀射上曰近來諸軍射藝  精每射訖)¶
(上親視所中箭多寡并射/入鐡簾淺深賚賜有差)　貫松牌　射栁枝(元史曰/張庭瑞)¶
(字天表仕元世祖為諸蠻夷部宣慰使時叛蠻善飛鎗/聨松枝為牌自蔽行省命庭瑞討之庭瑞所射矢出其)¶
(牌半簳蠻驚曰何物弓矢如此之力即請服枝玉/海曰宋嘉祐間上設燕瓊林苑觀衞士射栁)　曲¶
<pb:KR3k0055_WYG_329-23b>¶
臺禮　射宫詩(又曰漢大射曲䑓博士行大射禮射又/曰宋延平四年帝幸後苑賞花習  與)¶
(近臣言及大射投壺鄉飲酒之禮/因命直館各賦射宫五言六韻詩)　大射圖　神射式¶
(又曰宋淳化五年中書門下獻大射圗自周官射禮及/開元開寳禮斟酌損益草定其儀大約如朝謁元㑹之)¶
(禮親又曰宋朝神射式一卷王徳用分拽弓遣箭去病/射  四類又劉懐徳以所聞徳用射法之要分為十篇)¶
(為射法/一&KR0195;)　開畫埒　習丹墀(王子年拾遺記曰石虎開/馬埒射塲周廻四百歩皆)¶
(文石丹砂及彩畫於埒傍聚金玉錢貝之寳以賞百戲/之人  大政記曰洪武二十年閲武午門外仍令将軍)¶
(衛士日習射/於門内丹墀)　引大黄　休深雚(列朝詩集小傳曰明/萬厯間倭犯朝鮮劉)¶
(黄裳賛畫宋司馬軍事擊倭平壤城追奔貫陣引大黄/射金甲酋逾&KR1690;山島而還  穆天子傳曰仲冬丁酉天)¶
<pb:KR3k0055_WYG_329-24a>¶
(子射獸休/於深雚)　洞犁耳　中帶鉤(前秦錄曰苻琳堅之第/五子也有文武才藝引)¶
(弓五百斤射洞犂耳射王充論衡曰/管仲與桓公争引弓  之中其帶鉤)　貫童髻　中刀¶
環(宋史曰楊守珍學兵家方畧善射家童過堂下一發/貫髻人服其精  晋書載記慕容翰奔還本國有勁)¶
(騎百餘追之翰遥謂之曰吾既思戀而歸理無返面吾/之弧矢汝曹足知無為相逼自取死也吾處汝國久誓)¶
(不殺汝可百歩豎刀吾射中汝便宜返不中可/前也諸騎觧刀&KR0390;之翰一發中鐶追騎乃散)　中鷺¶
目　中鵝毛(唐書石雄徐州人初討劉禎水次見白鷺/謂衆曰使吾射中其目當成功一發遂中)¶
(之帝下詔褒美中天寳遺事曰羽林将劉洪善騎射常/對御使人於風  擲鵝毛洪連箭射之無有不中帝賞)¶
(歎厚/賜焉)　洞門闔　貫甲楯(酉陽雜爼曰太宗虬鬚嘗戲/張弓挂矢好用四羽大笴長)¶
<pb:KR3k0055_WYG_329-24b>¶
(常箭一膚射洞門闔每遼史曰遼阿古齊/驍勇善射臨敵敢前  射甲楯輒洞貫)　原五采張¶
侯　一矢復命(考工記梓人張五采侯此五正之侯也/五正者朱中次白次蒼次黄次元其侯)¶
(之飾又以五采畫雲氣焉其三正者去元黄二正去白/蒼而畫朱綠  左傳椘王召養由基與之兩矢使射吕)¶
(錡中項伏&KR0802;/一矢復命)　君臣合射　父子為鵠(禮為人父者以/為父鵠為人子)¶
(者以為子鵠言各思念已之/鵠而射之中則得父子之道)　男子之事　君子之争¶
(禮讓子曰若子無所争必也射乎/揖  而升下而飲其争也君子)　虎中鹿中　白羽¶
朱羽(周禮君於國射則皮樹中于郊閭中于境虎中大/夫兕中士鹿中天子之中未聞  白羽與朱羽糅)¶
(於郊謂/主皮也)　飾以禮樂　獲以翿旌(王制曰在郊閭中各/以其物獲士鹿中翿)¶
<pb:KR3k0055_WYG_329-25a>¶
(旌以獲注閭中獸/角也似牛一角)　順羽而興　舍㧞則獲(儀禮執矢/之禮  詩)¶
　矯矢猿啼　引弓雁落(由基/庚嬴)　以燕以射　如拒如¶
附(詩手射/之  也)　獲者倚旌　獲者執旌(儀禮司馬又命獲/者倚旌于侯中注)¶
(為當負侯也見司馬又命獲者執旌以負/侯欲命射者  侯於旌深有志於中也)　将觀盛徳¶
　必慎令儀　燕以序賔　射而選士　合射以禮¶
序賔以賢　決拾既佽　弓矢斯調　大侯既抗　射¶
夫斯同　君子必争　賢者不失　弦不冄控　矢不¶
虚發　增道假乎射　戲惟得財(符子曰晋之相者桓/氏世傳於椘善以道)¶
<pb:KR3k0055_WYG_329-25b>¶
(假乎射焉藝王昶戲論曰諸戲中唯有財者男子之/事在於六  若欲戲唯得財而已其餘不得為也)¶
端身如榦　直臂如枝(射經曰端身如榦直臂如枝左/臂毫髮不動巧力盡用之右手)¶
(是射家/極則也)　垂弧之禮　探籌之法(賈誼新書曰垂弧之/禮東方以梧南方以)¶
(栁中央以桑西方以棘北方以棗少九射格曰探籌之/法一物必為三籌盖射賔之數多  不常故多為之籌)¶
(以備/也)　魯鼓薛鼓　常矢庳矢(周禮射莭疏曰禮記投/壺篇圗出魯鼓薛鼓云)¶
(取半以下為投壺莭盡用之為射莭/  又司弓矢曰常矢庳矢用諸㪚射)　猛虎方騰　封¶
兕欲鬪(射經曰身前竦為猛虎方/騰額前臨為封兕欲鬪)　懐中吐月　弦上¶
懸衡(又曰出弓弰為懐中吐/月平箭闊為弦上懸衡)　勢若追風　目如流電¶
<pb:KR3k0055_WYG_329-26a>¶
(王琚馬射法曰勢如追風目如流電滿開弓急/放箭目勿瞬視身勿踞坐不失其馳舍矢如破)　羽析¶
九重　殿布七埒(周官注曰九莭折羽九重設于長杠/  玉海曰淳化大射禮酒三行有司)¶
(奏賜王公下射侍中稱制可皇帝改服武弁射/於殿上布七埒於殿下自公卿大夫各有著位)　筈不¶
虚彀　弦不空發(唐書霍王元軌&KR0025;獵遇羣豕帝使射/之筈不虚彀豕為盡帝撫其背曰爾)¶
(藝過人顧今無所施方天下未定得若豈不用乎别南/史曰胡藩字道序參太尉劉裕軍事&KR0025;軍關中統  軍)¶
(至河東暴風漂輜重艦度北岸魏軍牽得之藩氣憤率/左右十二人乘小船徑往魏騎五六百見藩來笑之藩)¶
(素善射登岸射之應弦而倒者十/許人魏軍皆退悉收所失而反)　分曹習射　分番¶
迭射(唐書田𢎞正軍中嘗分曹習射𢎞正注矢聨中弩/宋史曰吳玠與弟璘與金人戰于和尚原選勁)¶
<pb:KR3k0055_WYG_329-26b>¶
(命諸将分番迭射號駐隊矢/連發不絶繁如雨注敵遂却)　近郊許射　横山獨射¶
(唐書賈耽為東都㽞守故事居守不出城以耽善射優/詔許獵近郊  又薛仁貴與梁建方契苾何力遇髙麗)¶
(大将温沙多門戰横山仁/貴獨馳入所射皆應弦仆)　築土試射　連營馳射(宋/史)¶
(曰張凝少有武勇倜儻自任太宗時領繡州刺史鄉人/趙氏子以材稱凝恥居其下因挾弓與角勝負約築土)¶
(百歩射之凝一發洞過矢激十許歩抵大樹而止觀者/歎服  明紀事本末曰薛嵓齎詔至燕軍燕王乃耀武)¶
(令各軍連營百餘里戈甲旗/鼓相接馳射其中使嵓觀之)　與客同射　讓客再射¶
(唐書曰王武俊字元英徳宗時為檢校太尉兼中書令/武俊善射嘗與賔客獵一日射雉兔九十五觀者駭伏)¶
(軍宋史曰何灌字仲元武選登第仕徽宗時為管幹歩/  司陪遼使射玉津園一發破的再發則否客曰太尉)¶
<pb:KR3k0055_WYG_329-27a>¶
(不能耶曰非也以禮讓客/耳整弓復中之觀者嘉歎)　射賊中目　射獸中鼻(唐/書)¶
(曰張廵欲射尹子琦莫䏻辨因剡蒿為矢中者喜謂廵/矢盡走白子琦乃得其状使霽雲射一發中左目賊還)¶
(去北齊書曰元景安善射孝昭嘗與功臣西園宴射侯/  堂百四十餘歩中的者賜良馬及金玉錦綵等有一)¶
(人射中獸頭去鼻寸餘唯景安最後有矢未發帝令景/安觧之景安引滿中獸鼻帝嗟異稱善特又加常等)¶
　従獵獲狐　搆火待鹿(北史曰山强工騎射彎弓五/石為奏事中散&KR0025;後魏獻文)¶
(獵方山有兩狐起於御前詔强射之百歩内二狐俱獲/除内行長  又曰𠇍朱兆後魏太原王榮&KR0025;子也少善)¶
(騎射趫㨗過人荘帝時榮曽送臺使見二鹿授兆/二箭令取供今食遂搆火以待之俄而兆獲其一)　仰¶
射山阜　囘射浮圗(金史曰太祖賞宴赫舎哩部南望/高阜使衆射之皆不能至太祖一)¶
<pb:KR3k0055_WYG_329-27b>¶
(發過之度所至踰三百二十歩天徳三年立射碑以識/焉  唐書曰南霽雲抽矢囘射佛寺浮圗矢著甎曰吾)¶
(破賊還必滅賀蘭/此矢所以志也)　雀屏中目　雁臆貫錢(又曰髙祖/皇后竇氏)¶
(父毅常曰此女有竒相何可妄與人畫二孔雀屏間請/婚者射二矢隂約中目則許之閲數十皆不合高祖最)¶
(後射中各一目遂歸於帝一事文類聚曰晋朱漢賔少/時善射嘗與同軰出獵指  飛雁随矢而落其鏃正中)¶
(其臆臆上貫金錢有篆文示其郡/之碩學皆無識者人號為朱落雁)　番象蹂陣　砦卒¶
墜樓(隋書劉方傳隋劉方經畧林邑王梵志遣兵守險/乘巨象四靣而立方以弩射象象中創却蹂其陣)¶
(因攻破之南宋史曰馬仁瑀善射挽弓二百斤仕周世/宗&KR0025;征淮  至椘州攻水砦砦中建飛樓高丈餘世宗)¶
(觀之相去殆二百歩樓上望卒厲聲嫚罵世宗怒/甚命左右射之逺莫䏻及仁瑀引滿應弦而倒)　寳¶
<pb:KR3k0055_WYG_329-28a>¶
劒賞能　玉帶旌勇(又曰曲珍字君玉好馳馬試劒秦/鳳都鈐轄劉温潤竒其材一日出)¶
(寳劍令曰䏻射一錢於百歩外者與之諸少年百發不/能中珍後至一矢破之  又錢昱字就之忠獻王佐之)¶
(長子也錢俶遣入貢於宋與江南使同侍宴射于後苑/江南使先中的令昱觧之昱應弦而中宋太祖賜以玉)¶
(帶/)　金錢作的　金巵置侯(又曰濟南侯惟吉彌月太/祖命輦至内廷擇二女媪)¶
(養之三嵗作弱弓輕矢植金錢為的俾之戲射十發八/中帝甚竒之  北史曰宇文貴仕西魏文帝在天游園)¶
(以金巵置侯上令公卿射中者即賜之文/貴一發而中帝笑曰由基之妙正當爾耳)　出戲馬臺¶
　御儀鸞殿(通典曰宋武帝為宋公在彭城九月九日/出戲馬䑓射  㑹要曰貞觀十一年引五)¶
(品以上官射/於儀鸞殿)　賞花禁苑　賦詩華林(玉海曰宋開寳/六年四月上召)¶
<pb:KR3k0055_WYG_329-28b>¶
(皇弟開封尹鄭度石守信䓁賞花習射於苑中最晋/書曰應貞字吉甫武帝於華林園宴射貞賦詩  美)¶
習射金鳳　閲射玉津(玉海曰宋建隆四年幸金鳳園/習射  又曰宋太平興國間上)¶
(每幸玉津/園閲射)　賜金精盤　酌琉璃鍾(隋書曰上賜王公/以下射楊素箭為)¶
(第一上手以外國所獻金精盤價值鉅萬以賜之弩玉/海曰宋淳熙間引輔臣使相至後苑觀𡵯軍司弓  手)¶
(射宴羣臣於凌虚閣下上喜飲釂/命以琉璃鍾酌丞相徧及羣臣)　十矢貫仗　一箭¶
窒水(宋史曰趙振遷慶州㳂邊都廵檢使時金湯李欽/等尤悍難制振為置酒取細仗圍財數分植百𡵯)¶
(外共射欽等百發不中振十矢皆貫欽等大驚誓不復/敢犯  又曰劉錡瀘州軍莭度使仲武第九子也善射)¶
(嘗&KR0025;征討牙門水斛滿以箭射之㧞/箭水注隨以一矢窒之人服其精)　中口入腹　射¶
<pb:KR3k0055_WYG_329-29a>¶
手貫版(陳書曰褚玠剛毅有膽畧長騎射常従司空侯/安都于徐州出獵遇猛獸玠射之再發中口入)¶
(腹俄而獸斃率金史曰郭哈瑪爾與鞏册元帥田瑞攻取/㑹州哈瑪爾  騎兵五百皆披赭衲蔽州之南山而下夏)¶
(人猝望之以為神城上有舉手于懸風版者哈瑪爾射/之與版俱貫凡射死者數百人夏人震恐遂乃出降)¶
立表百𡵯　竪箭百歩(唐書王栖曜傳栖曜善騎射始/将兵時渉㓂境遇㳺騎環合乃)¶
(䂓百𡵯立表而射每射破的㓂相顧懼引去手後燕録/曰慕容盛行遇賊盛曰汝欲當鋒乎試竪汝  中箭百)¶
(𡵯我若中之宜慎汝命如不中當束身相投/盜乃竪箭一發中之盗曰相試耳資而遣之)　乘六閑¶
馬　著五色衣(唐書兵志正觀中擇馬射為百騎/衣五色袍乘六閑馬為㳺幸翊衛)　米¶
信勇悍　宗雄輕健(宋史曰米信少勇悍以善射聞平/揚州日信執弓矢侍上側有㳺騎)¶
<pb:KR3k0055_WYG_329-29b>¶
(将廹乘輿射之一發而斃大金史曰宗雄方逐鹿逹蘭/亦&KR0025;後射之已發矢逹蘭  呼曰矢及矣宗雄反顧以)¶
(手接其矢就射兔/中之其輕健如此)　落鵰都督　射鴟都将(北齊書曰/斛律光嘗)¶
(&KR0025;文襄挍獵雲表見一大鳥射之正中其頸形如車輪/旋轉而下乃鵰也邢子高歎曰此射鵰手也當時號落)¶
(鵰都督有後魏書曰元幹善弓馬太宗出逰白登之東/北幹&KR0025;  雙鴟飛于上太宗命左右射之莫能中幹自)¶
(請射之以二箭下雙䲭/軍中號為射鴟都将)　君謨齧鏑　李逺沒鏃(朝野/僉載)¶
(曰隋末有喒君謨善射有王靈智者學射于君謨以為/曲盡其妙欲射殺君謨獨擅其美君謨時無弓矢執一)¶
(短刀矢來輒截之末後一矢君謨張口承之遂齧其鏃/笑曰汝學射三年未教汝齧鏑法  周書李逺嘗校獵)¶
(於沙栅見石于叢薄中以為伏兔射之而中鏃入寸餘/就而視之乃石也周文聞而異之賜書曰昔李将軍廣)¶
<pb:KR3k0055_WYG_329-30a>¶
(親有此事公今復爾可謂世載其/徳雖熊渠之名不得獨擅其美)　筈鏑連墜　鎞首¶
忽穿(宋史曰宋太宗時康保裔善騎射嘗握矢三十引/滿以射筈鏑相連而墜人服其妙  天中記曰唐)¶
(荘宗時薛昭文使福州假道江西劉信出勞之謂曰亞/次聞有信否昭文曰天子新有河南未熟公名也信曰)¶
(漢有韓信吳有劉信君還其語亞次當來較射于淮上/也乃酌大巵望牙旗鎞首百𡵯謂昭文曰一發而中願)¶
(以此巵為夀否則以此/自罰言訖而箭已穿矣)　竪襄射鴳　熙古射鶚(國語/曰晋)¶
(平公射鴳不死使竪襄搏之失公怒拘将殺之叔向聞/之夕君告之叔向曰君必殺之昔吾先君唐叔射兕於)¶
(徒林殪以為大甲以封于晋今君嗣吾先君唐叔射鴳/不死搏之不得是揚吾君之恥者也君其必速殺之勿)¶
(令逺聞君忸怩顔乃趣赦之投宋史曰劉熙古善騎射/有鶚集㦸門槐樹孫鐸惡之  以瓦石不去熙古引弓)¶
<pb:KR3k0055_WYG_329-30b>¶
(一發貫鶚於樹鐸喜/令勿㧞矢以旌其能)　文固射雉　海陵射烏(西京&KR0258;/記曰茂)¶
(陵文固陽善馴野雉為媒用以射雉每三春之月茒障/自翳用觟矢以射之日連百數茂陵輕薄者化之皆&KR0258;)¶
(寳錯厠翳障以青州蘆葦為弩矢輕騎妖服追随於道/路以為歡娱  金史曰海陵射烏翰林應奉楊伯仁獻)¶
(獲烏詩/以諷)　崔彭射鴿　裴旻射彪(隋書崔彭仕隋文帝/加開府遷備身将軍)¶
(上嘗宴達頭可汗使者于武徳殿有鴿鳴於梁上命彭/射之中上大悦賜錢一萬  山堂肆考曰唐裴旻守北)¶
(平多虎旻善射一日得虎三十一休山下有父老曰此/彪也稍北有真虎使将軍遇之且敗旻不信怒馬趣見)¶
(虎出叢薄中小而猛據地大吼旻/馬辟易弓矢皆堕自是不復射)　&KR0253;山射獸　天池¶
射魚(隋書曰韓洪平陳之後授行軍縂管晋王大獵于/&KR0253;山有猛獸在圍中衆皆懼洪馳馬射之應弦而)¶
<pb:KR3k0055_WYG_329-31a>¶
(倒陳氏諸将莫不難服焉文唐鄭常洽聞記曰汾陽有/天池在燕京山上後魏孝  帝以金珠穿魚七頭於池)¶
(放之後於桑乾原獲穿魚猶為不信及以金縷拖/羊箭射著此魚又於桑乾河得所射箭乃信焉)　叢¶
甓負土　飛雉集庭(玉海曰孫樵云嘗入太學見叢甓/負土而起就視得石刻乃射堂舊)¶
(址大漢書五行志曰鴻嘉二年三月博士/行  射禮有飛雉集於庭歴階登堂而雊)　一發輒中¶
　再發皆中(隋書曰突厥入朝隋文賜射突厥一發中/的上曰非賀若弼無能當此乃命弼弼再)¶
(拜祝曰臣若赤誠奉國當一發破的如其不然發不中/也既射一發而中上大悦  又五代史曰晋高祖起太)¶
(原使張頴隂招安重榮母與兄皆以為不可重榮業已/許矣母兄謀共殺頴隂以止之重榮曰未可吾當為母)¶
(卜乃立一箭百𡵯而射之日石公為天子則中一發輒/中又立一箭而射之曰吾為莭度使則中一發又中其)¶
<pb:KR3k0055_WYG_329-31b>¶
(母兄乃與重榮叛入太原髙祖/即位拜重榮成徳軍莭度使)　三發連中　四發三¶
中(玉海曰唐肅宗初為忠王嘗與諸王射苑中矢三發/連中的觀者以為神  宋史曰向寳善騎射仕宋為)¶
(嘉州團練使嘗至太原梁適射弩再中的授寳矢觧之/四發三中適曰今之飛将也神宗稱其勇以比薛仁貴)¶
　四發四中　七發七中(又曰李繼勲太祖時鎮河陽/詔署李處耘以右職繼勲初)¶
(不為禮因㑹将吏宴射處耘連四發中的繼勲大竒之/令升堂拜母稍委郡務  玉海曰宋太祖召符彦卿等)¶
(習射帝七發皆中的/彦卿等進馬稱賀)　十發十中　百發百中(後漢書/曰陳王)¶
(寵善射十發十中中皆同處豕北齊書曰皮景和琅邪/下邳人也高祖曽令和射一  一箭而獲深見嗟賞及)¶
(周通好之後冠盖往來常令景和對接/每與使人同射百發百中甚為推重)　乘馬射鹿¶
<pb:KR3k0055_WYG_329-32a>¶
旋馬射虎(遼史曰逹里台有膂力善馳射太祖思鹿醢/觧酲問能取者逹里台曰臣能取之乘内廏)¶
(馬逐鹿得其一欲復射馬跌而斃迭里特躍而前弓猶/不弛復獲其一帝歡甚曰吾弟萬人敵也  元史曰博)¶
(特音為信陽府達嚕噶齊地多虎一日以馬裼置鞍上/出獵虎出走博特音以裼擲虎虎搏裼據地而吼博特)¶
(音旋馬視虎/射之虎立死)　馳馬射帖　走馬射飛(梁書曰蕭琮字/温文後梁明帝)¶
(之子昭明曽孫也博學有文義又兼善弓馬遣人伏地/持帖琮馳馬射之十發十中持帖者亦不懼  北史曰)¶
(琅邪郡公賀㧞勝尤工武/藝走馬射飛十中其五六)　曲臺習肄　辟雍舉行¶
巾車三乏　司裘五正　設豐設幅　執弣執簫　貍¶
𡵯是分　虎侯是辨　唐弓九合　夏箭三成　雪鶴¶
<pb:KR3k0055_WYG_329-32b>¶
銜箭　星麟集絃　原控弦而獸伏　屬羽而鳥下¶
增錫宴金明池　張樂水心殿(玉海曰宋雍熙三年四/月幸金明池觀水戲因)¶
(習射上中的五賜従官飲臨又曰宋雍熙間上幸新騏/驥院廼召近臣宴後苑上  池釣魚遂御水心殿張樂)¶
(習射飲/&KR0025;官酒)　邙山射猛獸　錢塘射怒潮(晋書曰楊濟遷/太子太傅有才)¶
(藝常&KR0025;帝校獵北邙山與侍中王濟俱著布袴褶騎馬/執角弓在輦前猛獸突出帝令王濟射之應弦而倒須)¶
(㬰復一出濟受詔又射殺之怒宋吳僧賛寧傳載畧曰/武肅王欲于錢塘築堤苦為  濤所擊王憤發于疊雪)¶
(樓架三千弓弩射/之潮頭為之歛去)　三發中三人　四發殪四豕(元史/曰穆)¶
(呼哩猿臂善射一日太祖従三十餘騎行谿谷間㓂自/林中突出矢下如雨穆呼哩引弓射之三發中三人寇)¶
<pb:KR3k0055_WYG_329-33a>¶
(遂引去太大唐新語曰太宗射猛獸於苑内有羣豕突/出林中  宗引弓射之四發殪四豕有一雄豕直來衝)¶
(馬唐儉下馬摶之太宗㧞劍斷豕顧而笑曰天䇿長史/不見上将擊賊耶何懼之甚儉對曰漢祖以馬上得之)¶
(不以馬上理之陛下以神武定四方豈/復逞雄心于一獸太宗善之因命罷獵)　七矢平獠洞¶
　三箭定天山(唐書馮盎傳羅竇諸洞獠叛詔令盎率/衆二萬為諸軍先鋒時賊據險不可攻)¶
(盎持弩語左右曰盡吾此箭可知勝負發七矢斃七人/  又薛仁貴傳時九姓衆十餘萬令驍健數十來挑戰)¶
(仁貴發三矢輒殺三人餘皆請䧏軍中歌/曰将軍三箭定天山壮士長歌入漢關)　附枝觀體¶
定　杯水覩心平　原貫蝨心於三年　穿楊葉於百¶
歩　増弧矢肇於黄帝　射侯見於虞書　正觀武徳¶
<pb:KR3k0055_WYG_329-33b>¶
之儀　開元安福之制　始睽畫而取象　終井儀以¶
奠名　原算獲者負侯而俟　釋獲者執餘而俟(獲而/未釋)¶
(其算獲者執旌許諾聲不絶以旌負侯而俟俟弟子取/矢以旌指教之  卒射釋獲者遂以所執餘獲升告卒)¶
(射反位坐委餘獲/於中西興共而俟)　将軍射虎以宣威　大夫射雉而¶
取笑　増祈爵而發彼有的　得祭而益乎爾地　原¶
三年之妙雖貫蝨心　五善之容何乖貍首　考繹志¶
之文不專貫革　稽和容之善寧有主皮　行其燕禮¶
以明君臣之義　射於澤宫以觀禮樂之節　發必循¶
<pb:KR3k0055_WYG_329-34a>¶
聲既合采蘋之莭　中則破的何慙穿葉之能　増進¶
退周旋仰先王之&KR0212;訓　升降揖讓合君子之令儀¶
的暈重圎張三侯而興武　堋雲互綵齊六耦以獻功¶
　擅百發之能隼必獲於墉上　臻五善之妙雀無全¶
乎彀中　赤羽連飛極破竹懸莎之巧　雕弧虚引有¶
吟猿落雁之竒¶
　　射四¶
増射鹿林中(穆天子傳曰仲秋丁巳天子射鹿子林中/乃飲于孟氏爰舞白鶴二八還宿于雀梁)¶
<pb:KR3k0055_WYG_329-34b>¶
　射鳥獵獸(又曰天子四日休於/濩澤於是射鳥獵獸)　出質唱善(劉向説/苑曰齊)¶
(景公飲諸大夫酒公射出質堂上唱/善若出一口公作色太息播弓矢)　江渚射兕(又曰/椘共)¶
(王獵江渚之野埜火之起若雲蜺虎狼之嘷若雷霆有/狂兕&KR0025;南方來正觸王左驂王舉旌旄而使善射者射)¶
(之一發兕死車下/王大喜拊手而笑)　積射士(海錄碎事漢書云發積射/士注積與迹同言尋迹而)¶
(射之/也)　佩鞢(劉向説苑曰能/射御者佩鞢)　牽弓滿鏑(捜神後記晋/中興後譙郡)¶
(周子文少時喜入山射獵忽山岫間有一人長五六丈/手捉弓箭箭鏃廣二尺許白如霜雪忽出聲喚曰阿鼠)¶
(子文不覺應曰諾此人牽弓滿/鏑向子文子文便失魂厭伏)　拔箭墮地(玉匣記曰/僧悟空在)¶
(江外見一猿坐樹杪弋人伺其便射之正中母腹母呼/其雄至付子已哀鳴數聲乃㧞箭墮地而死射者折矢)¶
<pb:KR3k0055_WYG_329-35a>¶
(棄弓誓/不復射)　中青綃(揮塵後錄昭靈侯南陽張公諱路斯/唐景龍中為宣城令罷歸常釣於焦)¶
(氏臺之隂一日顧見釣處有宮室樓殿遂入居之自是/夜出旦歸歸輒體寒而溼夫人驚問之公曰我龍也蓼)¶
(人鄭祥逺者亦龍也與我爭此居眀日當戰使九子助/我領有綘綃者我也青綃者鄭也眀日九子以弓矢射)¶
(青綃者中之怒而去投于合/淝之西山以死為龍穴山)　兩手擎空(天中記曰唐/宋國公蕭瑀)¶
(不能射太宗賜射俱不著垜歐詢作詩嘲曰急風吹緩/箭弱手馭强弓欲高番覆下應西復更東十廻俱著地)¶
(兩手併擎空借問誰為此多應是宋公後帝見此/詩謂蕭瑀曰此乃四十字章疏也由是與詢有隙)　長¶
弓短箭(又曰張元一滑稽善謔時西戎犯邊則天欲諸/武立功因行封爵命武懿宗統兵以撃之宼未)¶
(入塞懿宗始逾邠郊畏懦而遁懿宗短陋元一嘲之曰/長弓短度箭蜀馬臨髙蹁去賊七百里隈墻獨自戰忽)¶
<pb:KR3k0055_WYG_329-35b>¶
(然逢著賊騎猪向南䞼則天聞之初未悟曰懿宗無馬/耶何故騎猪元一觧之曰騎猪者是夾豕走也則天乃)¶
(大/笑)　俱三十歩(又曰唐殿中内供奉盧廙與李畬俱非/善射者常三元禮射廙畬雖引滿射俱)¶
(不及垜而墜互言其工拙畬戲曰畬與盧箭俱三十歩/左右不曉畬曰畬箭去垜三十𡵯盧箭去身三十歩歡)¶
(笑久/之)　怒馬得鵲(宋文鑑方山子傳方山子使酒好劍/嘗&KR0025;兩騎挾二矢㳺西山鵲起于前)¶
(使騎逐射之不獲方山/子怒馬獨出一發得之)　出郊較射(列朝詩集本傳常/倫多力善騎射時)¶
(馳馬出郊與侯家子弟俠少年較射問知/為常評事奉大白為夀輒引滿揮鞭馳去)　輕弓駿馬¶
(又方山子鄭作往來梁宋間時&KR0025;俠少年輕弓駿馬射/獵大梁藪中獲雉兎則敲石火炙腥肥悲歌痛飲垂鞭)¶
(而/去)　射獵熊山(又明嘉靖間光州劉繪好擊劍蹵鞠挽/六鈞弓與俠少年射獵熊山下晩年尤)¶
<pb:KR3k0055_WYG_329-36a>¶
(酷好/摴蒲)¶
　　射五¶
増詩周大射貍首詩曰今日大射四正具舉大夫君子¶
凡以庶士小大莫處御於君所以燕以射則燕則譽質¶
叅既說執旌既載于侯既抗中獲既置弓既平張四侯¶
既良决拾有常既順乃讓乃揖乃讓乃躋其堂乃莭其¶
行既志乃張射夫命射射者之聲御車之旌既獲卒莫¶
嗟爾不寧侯為爾不朝於王所故亢而射汝强食食爾¶
<pb:KR3k0055_WYG_329-36b>¶
曾孫侯氏百福　魏劉楨射鳶詩曰鳴鳶弄雙翼飄飄¶
薄青雲我后横怒起意氣凌神仙發機如驚焱三發兩¶
鳶連流血灑墻屋飛毛従風旋庶士同聲賛君射一何¶
妍　晉應貞華林園宴射詩曰於時肄射弓矢斯御發¶
彼五的有酒斯飲　原梁元帝落日射熊詩曰促宴引¶
枚鄒中園觀獸侯日度堋隂廣風横旗影浮移竿標入¶
箭疊鼓送爭籌附枝時可息言従清夜逰　周庾信北¶
園射堂詩曰軒堂聊可習仙的不難登轉箭初調筈横¶
<pb:KR3k0055_WYG_329-37a>¶
弓先望堋驚心一雁落連臂兩猿騰直知王濟巧誰見¶
魏舒能空心不死樹無葉未枯藤擇賢方至此傳巵欣¶
得朋　増唐張説元武門侍射詩曰觀射通元闕兵欄¶
闢御筵雕弧月半上畫的暈重圎羿后神幽賛靈王法¶
暗傳貫心精四返飲羽妙三連雪鶴來銜箭星麟下集¶
弦一逢軍宴合萬慶武功宣　韋應物始建射侯詩曰¶
男子本懸弧有志在四方虎竹忝明命熊侯始張皇賔¶
登時事畢諸将備戎装星飛的屢破鼓譟武更揚曽習¶
<pb:KR3k0055_WYG_329-37b>¶
鄒魯學亦陪鴛鷺翔一朝願投筆世難激中膓　李益¶
觀騎射詩曰邊頭射雕将走馬出中軍逺見平原上翻¶
身向暮雲　耿湋觀西營秋射詩曰謝公親校武草碧¶
露漫漫落葉停高駕空林滿&KR0025;官迎籌皆疊鼓揮前或¶
移竿名借三軍勇功推百中難主皮山郡晩飲算栁營¶
寒明日開鈴閣新詩雙玉盤　戎昱觀衛尚書射破的¶
詩曰盛宴傾黄菊殊松䧏紫泥月營開射圃霜斾拂晴¶
霓出将三朝貴彎弓五善齊腕廻金鏃滿的破綠弦低¶
<pb:KR3k0055_WYG_329-38a>¶
勇氣干牛斗歡聲振鼓鼙忠臣思報國更欲取關西¶
韓愈雉帶箭詩曰原頭火燒静兀兀野雉畏鷹出復没¶
将軍欲以巧伏人盤馬彎弓惜不發地形漸窄觀者多¶
雉驚弓滿勁箭加衝人決起百餘尺紅翎白鏃随傾斜¶
将軍仰笑軍吏賀五色離披馬前堕　宋韓琦後園宴¶
射詩曰花梢㸃紅芽綠茁宴亭爽塏堋雲列呼賔習射¶
次序升體裁人人矜勇挃六鈞力副百中藝由基注目¶
老羿拽支左屈右何太工象弭急收如列缺須㬰一鏑¶
<pb:KR3k0055_WYG_329-38b>¶
入鵠心畫鼓連轟盡聲喝後者審固意愈精有時大呼¶
劈箭筈惜哉最是毫釐差彩侯似動笴微撇分明角勝¶
各記暈将終或為一箭奪當筵主籌令難犯大白時舉¶
出正罰此禮自古尤所重矍圃去留宜有别五善大抵¶
主和容不止穿楊與穿札　劉克荘觀射詩曰浪箭束¶
如林傍觀笑不禁蠻平無事久卒惰可憂深各自分牛¶
臠何曾貫蝨心种侯青澗獵能費㡬黄金　明王直射¶
栁詩曰楊栁綠含滋琱弓縦射時向風飛白羽和露折¶
<pb:KR3k0055_WYG_329-39a>¶
青絲輦路晴光動旌門午漏遲營前撾鼓急㨗報萬人¶
知¶
増歌魏曹植樂府歌曰控弦破左的發矢摧月支仰手¶
接飛猱俯身散馬蹄　又曰鬪雞東郊道走馬長楸間¶
驅馳未能半雙兔過我前&KR0259;弓挾鳴鏑長驅上南山左¶
挽因右發一縦兩禽連餘巧未盡展仰手接飛鳶觀者¶
咸稱善衆工歸我妍　隋大射登歌曰道謐金科照時¶
乂玉條明優賢饗禮洽選徳射儀成鑾旗鬱雲動寳&KR0756;¶
<pb:KR3k0055_WYG_329-39b>¶
儼天行巾車整三乏司裘飾五正鳴球響高殿華鐘震¶
廣庭烏號傳昔羙淇衛著前名揖讓皆時傑升降盡朝¶
英附枝觀體定杯水覩心平豐觚既來去燔炙復縦横¶
欣看禮樂盛喜遇黄河清¶
增行元納延達魯将軍射虎行曰信陽郭外山嵯峨長¶
林大谷青松多白額於菟踞當道城邊日落無人過将¶
軍聞之毛髪竪㧞劍誓天期殺虎彎弓走馬出東門傾¶
城來看誇豪武猛虎磨牙當路嗥目光睒睒斑尾揺據¶
<pb:KR3k0055_WYG_329-40a>¶
鞍一叱雙眥裂鳥飛木落風蕭蕭金弰琱弓鐡絲箭滿¶
月弦開正當面鵰翎射沒錦毛摧厓石崩騰腥血濺萬¶
人歡笑聲震天剖開一箭當心穿父老持杯馬前拜祝¶
公眉夀三千年¶
增曲唐李商隐射魚曲曰思牢弩箭磨青石繡額蠻渠¶
三虎力㝷潮背日伺泅鱗貝闕夜移鯨失色纎纎粉簳¶
馨香餌緑鴨廻塘養龍水含氷漢語逺於天何由迴作¶
金盤死¶
<pb:KR3k0055_WYG_329-40b>¶
增詞漢虎賁郎射烏詞曰烏烏啞啞引弓射洞左腋陛¶
下夀萬年臣為二千石¶
増篇明徐渭射雁篇曰去年射雁黄浦口三軍進酒齊¶
為夀今年射雁復何處海舶停沙大桅竪君本臨洮豪¶
傑士漢時六郡良家子作客羞為堂下人射生慣落雲¶
中羽腰間束矢挿兩房連年驅賊如驅羊轅門待士近¶
不薄朝來歸興何洋洋丈夫有遇有不遇去留之間向¶
誰語¶
<pb:KR3k0055_WYG_329-41a>¶
原賦魏應瑒馳射賦曰於是陽春嘉日講肄餘暇将逍¶
遥於郊埜聊娛遊於騁射延賔鞠旅星言夙駕樹應鞞¶
於路左建丹旗於表路羣駿龍於衡首咸皆腰褭與飛¶
兔爾乃結翻仵齊倫匹良樂授馬孫臏調駟籌算克眀¶
班次均壹左攬繁弱右接淇衛控滿流睇應弦飛碎旝¶
動鼓震譟聲雷潰重破累□流景倐忽紛紜絡繹次授¶
二八驊騮激騁神足奔越終莭三驅矢不虚發進截飛¶
鳥顧摧月支須紆六鈞口彎七䂓觀者屏氣而傾竦咸¶
<pb:KR3k0055_WYG_329-41b>¶
側企而騰移爾乃縈囘盤厲按莭和旋翩翩神厲體若¶
飛仙奕奕騂牡既佶且閑楊驪沛艾蠖畧相連　周庾¶
信三月三日華林園馬射賦并序于時元鳥司歴蒼龍¶
馭行羔獻冰開桐華萍合皇帝幸於華林之園千乘雷¶
動萬騎雲屯落花與芝蓋同飛楊栁共春旗一色乃命¶
羣臣陳大射之禮騶虞九莭貍首七章於是選朱汗之¶
馬校黄金之埒紅陽飛鵲紫燕晨風唐成公之驌驦海¶
西侯之千里莫不飲羽銜竿吟猿落雁鐘鼓振地埃塵¶
<pb:KR3k0055_WYG_329-42a>¶
漲天綵則錦市俱移錢則銅山合徙實天下之至樂景¶
福之歡欣者也賦曰嵗次昭陽月在大梁其日上巳其¶
時少陽春吏司職青祗効祥徴萬騎於平樂開千門於¶
建章皇帝翊四校於仙園廻六龍於天苑華盖平飛風¶
烏細轉帷宫宿設帳殿開筵傍臨細栁斜界宜年河漘¶
薙草渭口澆泉堋雲五色的暈重圎陽管既調春弦實¶
撫玉律調鐘金錞莭鼓於是咀銜拉鐡逐日追風並試¶
長楸之埒俱下蘭池之宫鳴鞭則汗赭入埒則塵紅變¶
<pb:KR3k0055_WYG_329-42b>¶
三驅而畫鹿登百尺而懸熊禮正六耦詩歌九莭弓如¶
明月對堋馬似浮雲向埒雁失羣而行㫁猿求林而路¶
絶乃有六郡雄才五陵髙選新廻馬邑之兵始罷龍城¶
之戰尚帶流星猶乘赤電始聴鼓而唱籌即移竿而標¶
箭熊耳刻杯浮雲畫罍水衡之錢山積織室之錦霞開¶
司筵賞至酒正杯來既而日下澤宫筵䦨相圃悵従蹕¶
之留歡眷廻鑾之餘武　増唐陸贄聖人射落飛雁賦¶
曰彼雁于飛斜當禁掖帶輕雲之微素映遥天之晴碧¶
<pb:KR3k0055_WYG_329-43a>¶
雖逢蒙之絶藝莫敢措心固離婁之明眸其纔能覿我¶
弓斯張我矢斯射算分數之逺近則捨拔而應鏑質毛¶
紛其已墜弦聲振猶未釋聞之者足蹈手舞覩之者目¶
駭心惕彼貫心稱妙穿葉無怍一則三年而後發一則¶
百歩以為約豈如料必中於飛動騁絶伎於廖廓雁以¶
逺而矢發矢既中而雁落異哉莫髙者天戾天者飛彼¶
摶空之逸翰尚無所違矧荒服之逆命曷不咸歸則知¶
皇聖有作夷夏無間鄙椘荘之戯猿笑晋平之失鷃固¶
<pb:KR3k0055_WYG_329-43b>¶
将威九垓而清八荒豈直落翔雲之一雁　獨孤綬漢¶
武帝射蛟賦曰有漢武徹惟時廵省窮椘之望極江之¶
永舳艫塞川旗甲蕩景洶洶旭旭虬盤龍騁駐清蹕則¶
洪波可遏赫皇靈則潛怪可怛何彼蛟之夭矯據積水¶
之空濶謂佽飛之劍莫前滅明之璧是奪天子乃戒無¶
譁於羽衛思有用於弦括命舟牧廻青翰而上詔弓人¶
奉烏號以登肅天儀以山立将親發以抗稜隂察變態¶
雄猜跨騰古冶之倫眥裂不敢擅其勇逢蒙之黨技癢¶
<pb:KR3k0055_WYG_329-44a>¶
不敢専其能我矢則直我弦斯控持滿而英氣頓飛命¶
處而幽姿必中歘飈颼其電霍則頸嚲而胸洞賛履者¶
鼓殷天之雷稱慶者躍如雲之衆始乎發若神兵爆其¶
有聲洪波雪湧白羽月傾突紫肉裂素纓餘怒蚴蟉上¶
浮泓澄踣質已靡於巨艦流血方走乎東瀛介以鱗莫¶
得捍七札之勁神之化不能保重泉之生萬靈震駭九¶
𣲖徐清然後海若扈蹕陽侯洗兵山川肅其晏如雲霧¶
廓其四除&KR0881;者利乎渉漁者安乎漁於是左史趨進執¶
<pb:KR3k0055_WYG_329-44b>¶
簡以書曰天子幸潯陽也親射蛟而獲諸遂翻龍斾韜¶
豹弭篙工奮棹歌起威厲乎㫁白蛇氣雄乎絙青兕隘¶
秦皇之觀日追夏后之勤水且君以勝殘為大臣以反¶
徳為害亦将制於彀中靖此宇内俾貫革之藝息垂衣¶
之道泰豈徒與射夫漁父校勇而論最　路季登皇帝¶
冬狩一箭射雙兎賦曰若乃整鈎陳嚴羽衛星旄燭野¶
雲旗拂曀周長楊而為阹屬甘泉以為綴騁六龍而電¶
發顧雙兔而飈逝性毚狡而不恭足輕迅而靡制爰従¶
<pb:KR3k0055_WYG_329-45a>¶
聖射乃觀神藝鑾鑣却轉引柘月而随圎金鏃斜飛疊¶
霜毫而俱斃既絶系而達臆亦洞胸而裂眥岐陽之美¶
不獨稱於周王上林之雄未可論於漢帝　又曰飄勇¶
氣於蒼昊抗發威於白日激流電而指顧躡奔星而迅¶
疾疊穿兮彼兎則雙捨抜兮我矢惟一彼更嬴之絶藝¶
蒲且之妙術曾何足以擬議焉　喬潭破的賦曰飛衛¶
學射於逢蒙希其術窮搜董蒲白羽之箭獲燕角綠沉¶
之弓悵望隴雲徘徊𦍤風以為隼必獲於墉上雀無全¶
<pb:KR3k0055_WYG_329-45b>¶
於彀中於是乎擇素士張畫侯韜朱膊捍韋韝既垂櫜¶
以弦弧亦啟箙而抽鏃内審其志外専其目釋思其平¶
去務其速落殘月於象弭飛明星於金菆宜易易而獲¶
禽飜兢兢而失鵠乃杜門三年猶乎象人聽之以氣視¶
之以神秋毫如山蝨心如輪高其小物申以嵗貢従容¶
君所無復命中不知矢之所加弦之所控引之而滿縦¶
之而送以無心為心若夢不夢斯焉而發遽騞然而通¶
洞　何據射楊葉百中賦曰於稽百氏爰得六藝射之¶
<pb:KR3k0055_WYG_329-46a>¶
制伎之鋭既取象於逢蒙且䂓模於飛衛寝石遇而洞¶
啟蹲甲徹而激勢於是眄牂牂之葉引觪觪之弓撥長¶
弰而累氣慮輕葉之揺風心與手兮冥合神與術兮元¶
同標的外準精和内融杯水凝而色粲粲金鏑擬而光¶
雄雄鳴弦激羽馳虚走空牢籠五善之奥總括百中之¶
工時稱絶技實曰巧發貴乎揖讓賤乎矜伐豈直忘歸¶
貫星繁弱御月雁迸落於雲霄猿洞叫於巖樾而已哉¶
　賈餗百𡵯穿楊葉賦曰有美一人兮操其矢獻其藝¶
<pb:KR3k0055_WYG_329-46b>¶
發兹手敏與彼心契廣塲爰設砥平乎百歩之中衆目¶
所瞻星流乎片葉之際恒䂓䂓而月滿乍肅肅而風厲¶
豈非妙歸至習道合惟精積少之多而無失以小觀大¶
而有程克中之時□詬不能以施力造微之處離婁不¶
得以争明然後知射也捨耳而任目外形而専意出乎¶
一札焉知來者之不如中乃百全勿慮前功之併棄由¶
是舎矢而破固葉是穿翻光而白雪馳羽振響而清風¶
激弦名加徹札術異攻堅非後來之居上信直道而無¶
<pb:KR3k0055_WYG_329-47a>¶
偏　楊𢎞貞貫七札賦曰善乎養由之為弓也挾穿楊¶
之技推貫金之誠左烏號兮右青莖睨七屬之甲收百¶
中之名神馳手敏體正心平頴脱洞逹鱗差混并旁穿¶
而雀角非勁深入而蝱飛有聲觀夫蹲蛟函彀象弭量¶
𡵯逺邇迴眸徙倚指鏘鏘之鍊取中於兹状纍纍之珠¶
其端若彼是知弦木之用貫革為先出一札而鋒鋩自¶
利踰百𡵯而犀兕無全虚其中螳螂之衛徒設稽其數¶
混沌之竅齊穿豈徒激白羽開月弦俾晉侯之禽自失¶
<pb:KR3k0055_WYG_329-47b>¶
漢将之石彌堅且鞬櫜既啟羙六材之定體決拾将臨¶
矜壹發於巧心是誇妙㨗豈憚重深疑疊翮之摧頺猶¶
驚飲羽類縫裳之襞積尚謂紉針故稱矢無虚發藝得¶
専塲考窮深之宜我将用直探破堅之理爾則乘剛方¶
今寰海鏡清皇眀朗徹澤宫是選貍首為節望正鵠以¶
進旅奉弧矢之成列然後徹札之人庶驗其工拙　張¶
友正射已之鵠賦曰習射之妙惟精惟審其審也在無¶
偏無頗其精也在不食不寝是則動之不虚由己求諸¶
<pb:KR3k0055_WYG_329-48a>¶
三侯張而六鈞始彀一鵠中而百發如初月滿指掌星¶
飛庭除已因鵠修其徳惟積鵠為己任其射寜疎志氣¶
中秩威儀外舒正其身而有則有凖合其奏而匪疾匪¶
徐原夫彼鵠父射為父子射為子並列其名各承其美¶
假以成績修之在己射不應而有善誰觀藝不臻而有¶
時奚俟心超超兮有嵗魂怳怳兮無時非不慎乎規矩¶
逮恐失於毫釐周旋可託進退唯兹鏃破的兮流光散¶
出弦應手兮飛羽相追實此鵠之是念唯彼侯之敢思¶
<pb:KR3k0055_WYG_329-48b>¶
　白居易射中正鵠賦曰聖人弦木為弧剡木為矢惟¶
弧矢之用也中正鵠而已矣是謂武之經禮之紀故王¶
者務以選諸侯諸侯用而貢多士將俾乎禮無秕稗位¶
有降殺廣場闢而堵牆開射夫同而鐘鼓戒於以致國¶
用修嵗貢使技癢者出於羣藝成者推於衆在乎矢不¶
虚發弓不再控射繹志也信念兹而在兹鵠小鳥焉取¶
難中而能中乃設五正張三侯叶吉日於清晝順殺氣¶
於素秋禮事展樂容修既五善而斯備将百中而是求¶
<pb:KR3k0055_WYG_329-49a>¶
於是誠心内藴壮容外奮升降揖譲合君子之令儀進¶
退周旋仰先王之彛訓故禮舉而義具且無聲而有聞¶
及夫觀者坌入射者挺立矢既挾弓既執抗大侯次決¶
拾指正則掌内必取料鵠乃彀中所及雕弧乍滿當晝¶
而明月彎彎銀鏑忽飛不夜而流星熠熠其一發也騞¶
若徹札其再中也&KR1721;若貫笠玉霜降而弓力調金氣勁¶
而弦聲急惬羣心而踴躍駭衆目而翕習若然者安知¶
不能空彎而雁落虚引而猿泣者也　元稹觀兵部馬¶
<pb:KR3k0055_WYG_329-49b>¶
射賦曰大司馬以馳射而選才衆君子皆注目而觀藝¶
至張侯之所乃執弓而誓誓曰今皇帝製羽舞以敷文¶
徳擇材官而奮武衛莫不以超乘者為雄中鵠者得祭¶
用先才㨗志亦和平豈獨武人之利實惟君子之争射¶
者皆曰諾雖五善之未習庶一舉而有成為是馬逸騤¶
騤士勇伾伾養銳氣候歌詩初聴采蘋之章共調白羽¶
次逞穿楊之巧忽縦青絲旁瞻突過咸懼發遲曽驥足¶
之展矣飜猿臂而射之揮弓電掣激矢風追方當耦象¶
<pb:KR3k0055_WYG_329-50a>¶
決裂麗龜信候蹄而不爽則舎抜之無遺故司射舉旌¶
以効勝曰爾能克備我爵可期賈餘勇者宜乘破竹之¶
勢善量力者當引負薪之辭由是靡不争先莫為我後¶
皆曰措柸於肘十得其九叅明試者亦何嘗而不有破¶
的之術萬不失一凡獻藝者豈自疑於無必衝冠髪怒¶
揚鞭氣逸引滿雷砰騰陵飈疾皆窮百中之妙盡由一¶
孔而出若此則蹲甲壮潘揚觶觀孔信一塲之獨擅終¶
六轡之未總豈比夫浮雲逈度開月影而彎環如雨横¶
<pb:KR3k0055_WYG_329-50b>¶
飛挾星精而揺動雖當至理不忘庸功天子垂衣儼鵷¶
行於北闕夏官司馬閲騎従於南宫貢士之程職司具¶
舉㑹欵塞五方之俗觀校将百夫之主得儁為雄惟能¶
是與客獨顧之而笑曰此盖有司之㧞萃固非吾君之¶
右汝我有筆陣與詞鋒可以偃干戈而息戎旅司文者¶
聞之而驚曰爾其自勵於爾躬吾将獻爾於王所　王¶
起轅門射㦸支賦曰矯矯吕公凛千載之英風立轅門¶
而耀威百夫之特射㦸支而騁伎一矢稱雄所以觧紛¶
<pb:KR3k0055_WYG_329-51a>¶
為智和難成功豈徒用壮於六鈞之妙務能於百歩之¶
中當其劉氏興戎袁公結陣既禍拏而莫觧亦兵纒而¶
屢振是用假我手弓救其血刃則萬夫駭目不在於和¶
容二憾革心必貫乎中俊排其患難成彼宴私離坐離¶
立左之右之森森兩軍皆晋椘衷甲之日桓桓二帥同¶
劉項舞劍之時是用出雄㦸射小枝既&KR0025;容而諭㫖亦¶
慷慨而興辭乃曰射者所以明其志忠其質今欲轉禍¶
為福反凶致吉若&KR0339;同失鵠我藝自忝其疊雙儻妙等¶
<pb:KR3k0055_WYG_329-51b>¶
麗龜爾心固宜乎如一乃展容耀示英威決拾既佽分¶
銖不違洸洸赳赳如翰如飛莫不竚其宻彀釋此重圍¶
彼㦸在門揭焉獨見立亭亭之直影引耽耽之英盻彎¶
弧而勢若月圎鳴矢而光如電炫觀之者心惕聞之者¶
膽戰固當靖難於五兵豈獨解顔於一箭蹲甲非敵措¶
杯不倫今在坐隅徒欲釁勇而嗇禍儻居戰陣誰當左¶
馬而右人請懲忿於昔日願釋憾於兹辰　宋宋祁後¶
苑燕射賦曰執徐統嵗少皥司秋月著授衣之令日紀¶
<pb:KR3k0055_WYG_329-52a>¶
吹花之㳺司射謹官梓人庀具飾虎進侯張貍設𡵯厞¶
崇旌以虹拖畫廣堋而雲布并夾并儲決拾相旅我物¶
孔陽我儀用光剡矢薦於夏箙彫弓出於扶桑采五施¶
而列暈歌九莭而升堂萬乘來御羣心樂康弦随月上¶
弓與天張捨㧞則供應弦而中主皮劃其已徹勁羽飲¶
而猶動駭踆烏於日域震封狼於星冡皇衿兌説協氣¶
雲蒸少府之賜錢流地庖人之割肉如陵軒霞蕃后盤¶
石宗英美發的之希代咸奉觴而造庭射之為義是謂¶
<pb:KR3k0055_WYG_329-52b>¶
觀禮外則審固而正躬内則雍容而繹志支左屈右之¶
能項發口縦之異或合宴序賔或算多與祭公用隼而¶
射墉觀如牆而揚觶中則得為諸侯争有似乎君子然¶
特人臣之善容未識我皇之射意若夫修五常為弓矯¶
百度為矢總黎獻以植的罄綿區而徐位參天地之控¶
引順隂陽而張弛一發則英雄在弦虚撫則蠻夷㫁臂¶
豈徒鵠取難中之名騶樂庶官之備¶
增雜文唐張説元武門侍射詩序曰爾其射堋新成布¶
<pb:KR3k0055_WYG_329-53a>¶
侯既設槊仗林立帷軒霧布衆官半酣皇情載悦卷珠¶
箔臨玉除唐弓在手夏箭斯發應弦屢中屬羽連飛弧¶
矢以來未之有也若夫天地合道星辰獻儀端視和容¶
内正外直自近而制逺耀威而觀徳無不通神無不極¶
用是射也其惟聖人乎¶
增記明王守仁觀徳亭記曰君子之於射也内志正外¶
體直持弓矢審固而後可以言中故古者射以觀徳徳¶
也者得之於其心也君子之學求以得之於其心故君¶
<pb:KR3k0055_WYG_329-53b>¶
子之於射以存其心也是故躁於其心者其動妄蕩於¶
其心者其視浮歉於其心者其氣餒忽於其心者其貌¶
隋傲於其心者其色矜五者心之不存也不存也者不¶
學也君子之學於射以存其心也是故心端則體正心¶
敬則容肅心平則氣舒心専則視審心通故時而理心¶
純故讓而恪心宏故勝而不張負而不弛七者備而君¶
子之徳成君子無所不用其學也於射見之矣故曰為¶
人君者以為君鵠為人臣者以為臣鵠為人父者以為¶
<pb:KR3k0055_WYG_329-54a>¶
父鵠為人子者以為子鵠射也者射己之鵠也鵠也者¶
心也各射己之心也各得其心而已故曰可以觀徳矣¶
增判唐姜公復兵部試射判曰射以觀徳樂以和聲将¶
選士於澤宫必張侯於相圃所以誓宗廟之賔客備饗¶
宴之威儀何忽武夫而要雅頌豈徒强飲强食勞祝史¶
之正辭采蘋采蘩令太常之踰局且五善之禮無赳赳¶
之武夫三耦之間盡呦呦之鳴鹿茍用捨而有異在格¶
令而無文責乃其不然乎訴之又益恥也　劉肱澤宫¶
<pb:KR3k0055_WYG_329-54b>¶
置楅判曰大聖嗣文明時偃武弧矢之利可以訓戎禮¶
容之規於焉觀徳将因捨奠是用求賢甲為主司素非¶
達吏澤宫之制何昧周官相圃之儀旋乖魯典既而工¶
歌九夏庭列三侯決拾既佽於琱弓并夾則陳於揚矢¶
標名鹿兕或有國之前聞皮稱豹熊盖王者之恒制語¶
而有訴雖以執禮為詞缺而不供終當毁櫝之責請依¶
中典以勸無良　嚴廸張侯下綱判曰景遵貍𡵯張是¶
熊侯地武茍合於舊儀下綱未踰於先制賔則有藝執¶
<pb:KR3k0055_WYG_329-55a>¶
　射多功舒卷寧懼於出正發縦每聞於破的彤弓既彀¶
　與眀月而合䂓白羽纔飛状流星而遂貫然而禮成揖¶
　讓不獨主皮徒矜袒決之容未覩奠豐之事作而非法¶
　不足書能人而無儀誠須寘罰¶
　¶
　¶
　¶
　¶
<pb:KR3k0055_WYG_329-55b>¶
　¶
　¶
　¶
　¶
　¶
　¶
　¶
御定淵鑑類函卷三百二十四¶
