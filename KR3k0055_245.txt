# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.506912
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百四十
<pb:KR3k0055_WYG_245-1a>¶
　欽定四庫全書¶
御定淵鑑𩔖函卷二百四十¶
　　邊塞部十一(烏桓段鮮卑蠕軻比能/徒河    蠕    髙車)　(宇文莫槐/突厥)¶
　　　(突厥施/)¶
　　　烏桓¶
　原杜氏通典曰烏桓者本東胡也漢初匈奴冒頓滅其¶
　國餘𩔖保烏桓山因以為號漢武帝遣霍去病擊破匈¶
　奴左地因徙烏桓於上谷漁陽右北平遼東五郡塞外¶
<pb:KR3k0055_WYG_245-1b>¶
　為漢伺察匈奴動静其大人歳一朝見于是始置䕶烏¶
　桓校尉監領之使不得與匈奴交通後漸強盛至後漢¶
　建武中鈔擊匈奴匈奴轉北徙千里漠南地空帝乃以¶
　幣帛賂遺之二十五年大人郝旦等九百餘人詣闕朝¶
　貢于是封其渠帥為侯王君長者八十一人皆居塞内¶
　布于緣邊諸郡時司徒&KR0122;班彪上言烏桓天性輕&KR0219;若¶
　久放縱而無總領者必復侵掠居人臣以為宜復烏桓¶
　校尉帝從之于是始復置校尉於上谷寗城　増文獻¶
<pb:KR3k0055_WYG_245-2a>¶
通考曰靈帝初烏桓漸盛上谷有難樓者衆九千餘落¶
遼西有丘立居衆五千餘落皆自稱王又遼東蘇僕延¶
衆千餘落自稱峭王右北平烏延衆八百餘落自稱汗¶
魯王並勇健而多計䇿獻帝初平中丘立居死從子蹋¶
頓有武畧代立總攝三王部以雄北方建安十二年曹¶
操自征烏桓大破蹋頓于柳城斬首二十餘萬其餘衆¶
萬餘落悉徙居中國為齊人¶
　　鮮卑¶
<pb:KR3k0055_WYG_245-2b>¶
原杜氏通典曰鮮卑亦東胡之支也别依鮮卑山因號¶
焉安帝永初中鮮卑大人燕荔陽朝貢鄧太后令止烏¶
桓校尉所居寗城下因築南北兩部質館(築館以受/降質也)桓¶
帝時鮮卑檀石槐者部落畏服遂推為大人檀石槐乃¶
立庭于彈汗山歠仇水去髙柳北三百餘里兵馬甚盛¶
東西部大人皆歸焉因南抄緣邊北折丁零東却扶餘¶
西擊烏孫盡據匈奴故地東西萬四千餘里南北七千¶
餘里網羅山川水澤鹽池分其地為三部東接夫餘濊¶
<pb:KR3k0055_WYG_245-3a>¶
貊二十餘邑為東部從右北平以西至上谷十餘邑為¶
中部從上谷以西至燉煌接烏孫二十餘邑為西部各¶
置大人主之熹平六年鮮卑㓂三邊烏桓校尉夏育上¶
言鮮卑冦邊自春以來三十餘發請徵幽州諸部兵出¶
塞擊之一冬二春必能擒滅召百官議中郎蔡邕上議¶
曰自匈奴北遁鮮卑強盛據其故地稱兵十萬加以闗¶
塞不嚴禁網多漏精金良鐵皆為賊有漢人逋逃為之¶
謀主夫邊垂之患手足之蚧搔中國之困胷背之瘭疽¶
<pb:KR3k0055_WYG_245-3b>¶
也天設山河秦築長城漢起塞垣所以别内外異殊俗¶
也茍無蹙國内侮之患豈與計往來哉雖或破之豈可¶
殄盡夫恤人救急雖成郡列縣尚猶棄之况障塞之外¶
乎備邊之術李牧善其宜保塞之論嚴尤申其要遺業¶
猶在文章尚存循二子之策守先帝之規臣曰可矣帝¶
不從遂遣育等三萬騎三道並出去塞二千餘里檀石¶
槐命三部大人各率衆逆戰育等大敗奔還死者十七¶
八後種衆日多田畜射獵不足給食檀石槐乃自徇行¶
<pb:KR3k0055_WYG_245-4a>¶
見烏集秦水廣從(子用/反)數百里水停不流其中有魚不¶
能得之聞倭人善網捕于是擊倭國得千餘家徙置秦¶
水上令捕魚以助糧食(至晋猶有/數百户)和平中魁頭與從父¶
弟騫曼(俱檀石/槐之孫)爭國衆遂離散自檀石槐諸大人遂代¶
相傳襲魁頭死歩度根代立中兄扶羅韓亦别擁衆數¶
萬人魏文帝初歩度根部衆稍弱其衆萬餘落保太原¶
雁門郡後一心守邊不為㓂害而軻比能衆遂強盛至¶
明帝務欲綏和以息征伐羈縻西部而已其後歩度根¶
<pb:KR3k0055_WYG_245-4b>¶
竟為比能所殺也¶
　　軻比能¶
原杜氏通典軻比能本小種鮮卑以勇健斷法平端不¶
貪財物衆推以為大人部落近塞自袁紹據河北中國¶
人多亡叛歸之教作兵器鎧楯頗學文字故其勒御部¶
衆擬則中國出入弋獵建旍麾以鼓節為進退比能衆¶
遂強盛控弦十餘萬騎餘部大人皆敬憚之然猶未能¶
及檀石槐也至青龍元年比能誘說歩度根使叛并州¶
<pb:KR3k0055_WYG_245-5a>¶
其後幽州刺史王雄遣勇士韓虎刺殺比能更立其弟¶
素利彌加厥機皆為大人在遼西右北平漁陽塞外道¶
逺初不為邊患其種衆多於比能也其後諸子爭立衆¶
離散諸部大人慕容拓跋更盛焉¶
　　宇文莫槐¶
増文獻通考曰宇文莫槐出遼東塞外代為東部大人¶
其語與鮮卑頗異人皆剪髪而留其頂上以為首飾長¶
過數寸則截短之婦人被長襦及足而無裳莫槐虐用¶
<pb:KR3k0055_WYG_245-5b>¶
其人為部下所殺立其弟普撥為大人普撥死立其子¶
丘不勤尚魏文帝女丘不勤死子莫廆立部衆強盛自¶
稱單于莫廆死子遜昵延立率衆攻慕容廆為廆子翰¶
所敗悉俘其衆遜昵延死子乞得龜立復攻慕容廆為¶
廆所敗部人逸豆歸殺乞得龜而自立又為慕容皝所¶
敗遁歸漠北遂奔髙麗其部衆五萬餘落皝徙之于昌¶
黎自是散滅¶
　　徒河段¶
<pb:KR3k0055_WYG_245-6a>¶
増文獻通考徒河段日陸眷出于遼西因亂被賣為漁¶
陽烏桓大人庫辱官家奴諸大人集㑹幽州皆持唾壺¶
唯庫辱官獨無乃唾日陸眷口中日陸眷含出因咽之¶
西向拜天曰願使主君之智慧祿相盡移入我腹中其¶
後漁陽大饑庫辱官以日陸眷為健使將人衆詣遼西¶
逐食遂招誘亡叛以至強盛日陸眷死後至姪務勿塵¶
有遼西之地而臣于晉其所統三萬餘家控弦四五萬¶
騎封務勿塵為遼西公假大單于印綬後務勿塵之子¶
<pb:KR3k0055_WYG_245-6b>¶
就陸眷立與弟匹磾從弟末波等率騎圍石勒于襄城¶
為勒所破擒末波而捨之就陸眷遂攝軍而還歸于遼¶
西就陸眷死末波自稱幽州刺史末波死國人立日陸¶
眷弟䕶遼為主後為慕容皝所破殺之其弟鬰蘭奔石¶
季龍以所從鮮卑五千人配之使屯令支(今北平郡盧/龍縣即其地)¶
及冉閔之亂段龕(欝蘭子/龕音堪)率衆南移遂據齊地慕容儁¶
使弟恪帥衆伐龕于廣固(今北海/即其地)執龕殺之坑其徒三¶
千餘人¶
<pb:KR3k0055_WYG_245-7a>¶
　　蠕蠕一¶
原杜氏通典曰蠕蠕(而兖/反)姓郁乆閭拓跋在北荒部落¶
主力㣲末掠騎有得一奴髮始齊眉忘本名其主字之¶
曰木骨閭木骨閭者首秃也木骨閭與郁乆閭聲相近¶
故其後子孫因以為氏木骨閭既壯免奴為騎卒代王¶
猗盧時坐後期當斬亡匿廣漠谿谷之間收合逋逃得¶
百餘人至其子車鹿㑹雄健始有部衆自號柔然後魏¶
太武以其無知狀𩔖于蟲故改其號曰蠕蠕後魏獻文¶
<pb:KR3k0055_WYG_245-7b>¶
帝皇興中其主予成(吐賀真/之子)犯塞征南將軍刁雍上表¶
曰臣聞蠕蠕所長者野戰所短者攻城若以所短奪其¶
所長則雖衆不能成患雖來不能内逼又彼散居野澤¶
隨逐水草戰則與家産並至奔則與畜牧俱逃不齎資¶
糧而飲食足是以古人伐北方攘其侵掠而已歴代為¶
邊患者良由倐忽無常故也六鎮勢分倍衆不鬪互相¶
圍逼難以制之昔周命南仲城彼朔方趙靈秦始長城¶
是築漢之孝武又踵其事此四代之君皆帝王之雄傑¶
<pb:KR3k0055_WYG_245-8a>¶
所以皆同此役者非智術之不長兵衆之不足乃其理¶
宜然故也易稱天險不可升地險山川丘陵王公設險¶
以守其國長城之謂歟今宜依古于六鎮之北築長城¶
雖有暫勞之勤乃有永逸之益即于要害往往開門造¶
小城于其側因地却敵多置弓弩敵來有城可守有兵¶
可捍既不攻城野掠無獲草盡則走終必懲艾宜發近¶
州武勇四萬人及京師二萬人合六萬人為武士于苑¶
内立征北大將軍府選忠勇有志幹者以充其選下置¶
<pb:KR3k0055_WYG_245-8b>¶
官屬分為三軍二萬人專習弓射二萬人專習刀楯二¶
萬人專習騎矟修立戰塲十日一習採諸葛亮八陣之¶
法為平地禦㓂之方使其觧兵家之宜識旌旗之節器¶
械精堅必堪禦㓂使將有定兵兵有常主上下相信晝¶
夜如一七月發六部兵萬人各備戎作之具敕臺北諸¶
屯隨近作米供送六鎮至八月征北部率所鎮與六鎮¶
之兵直至磧南揚威漠北敵若來拒與之決戰若其不¶
來然後分散其地以築長城計六鎮東西不過千里(六/鎮)¶
<pb:KR3k0055_WYG_245-9a>¶
(並在今馬邑雲中單于界後魏宣帝正始中尚書源思/禮撫循北畨以㧞野置鎮居南與六鎮不齊更立三戍)¶
(亦在馬邑/等郡界)若一夫一月之功當三歩之地三百人三里¶
三千人三十里三萬人三百里千里之地強弱相兼計¶
十萬人一月必就運糧一月不足為多人懐永逸勞而¶
無怨計築長城其利有五罷遊防之苦其利一也北部¶
放牧無抄掠之患其利二也登城觀敵以佚待勞其利¶
三也省境防之虞息無時之備其利四也歲常遞運永¶
得不匱其利五也帝從之邊境獲其利孝明帝熈平初¶
<pb:KR3k0055_WYG_245-9b>¶
其主醜奴(予成弟/之子)善用兵西征髙車大破之擒其主彌¶
俄突殺之盡并叛者國遂強盛醜奴死弟阿那瓌立經¶
十日其族兄候俟力發率衆伐之阿那瓌輕騎南走歸¶
後魏封朔方郡公蠕蠕王帝給騎二千援出塞初阿那¶
瓌來奔之後其從父兄婆羅門率衆討力發破之衆推¶
婆羅門為主㑹婆羅門為髙車所逐率部落詣涼州降¶
(今武/威郡)于是蠕蠕數萬相率迎阿那瓌錄尚書事髙陽王¶
雍尚書令李崇奏曰蠕蠕代跨絶域感化來歸阿那瓌¶
<pb:KR3k0055_WYG_245-10a>¶
委質于前婆羅門歸誠于後漢時呼韓得同今美&KR0060;聞¶
漢立南北單于晉有東西之稱皆所以相維禦難為國¶
藩籬今臣等叅議以為懐朔鎮北土名無結山吐若奚¶
泉燉煌北西海郡即漢舊障二處寛平原野彌沃阿那¶
瓌宜置吐若奚泉婆羅門宜置西海郡各令總率部落¶
收離聚散彼臣下之官任其舊俗時朝廷問安置之宜¶
于涼州刺史袁翻翻表曰髙車蠕蠕迭相吞噬始則蠕¶
蠕衰弱髙車強盛及蠕蠕復振反破髙車主䘮人離不¶
<pb:KR3k0055_WYG_245-10b>¶
絶如綖而今髙車能終雪其恥復摧蠕蠕者正由種𩔖¶
繁多不可頓滅故也然闘此兩敵即卞莊之筭得使境¶
土無塵今蠕蠕内為髙車所討滅外憑大國之威靈兩¶
主投身一期而至若棄而不受則𧇊我大德若納而禮¶
待損我資儲來者既多全徙内地非直其情不願轉送¶
艱難前鑒無逺覆車在于劉石毁轍固不可尋蠕蠕尚¶
存則髙車猶有内顧之憂未暇窺窬上國蠕蠕全滅則¶
髙車跋扈之計豈易可知今蠕蠕雖主奔于上人散于¶
<pb:KR3k0055_WYG_245-11a>¶
下而餘黨實繁部落猶衆處處碁布以係今主耳髙車¶
亦未能一時併兼盡令歸附又髙車士馬雖衆主甚懦¶
弱唯以掠盜為資凌奪為業而河西捍禦強敵唯涼州¶
燉煌而已涼州土廣人稀糧仗素闕燉煌酒泉空虚尤¶
甚蠕蠕無復&KR0390;立髙車獨擅北垂則西顧之憂匪朝伊¶
夕愚謂蠕蠕二主宜並存之居阿那瓌于東偏處婆羅¶
門于西裔其婆羅門請修西海故城以安處西海故郡¶
本屬涼州今在酒泉直北張掖西北千二百里髙車所¶
<pb:KR3k0055_WYG_245-11b>¶
住金山千餘里正是北騎往來之要衝漢家行軍之舊¶
道土地沃衍大宜耕殖非但今處婆羅門于事為便即¶
可永永為重戍鎮防西北宜遣一良将監護婆羅門雖¶
外為署蠕蠕之聲内實防髙車之䇿一二年後足食足¶
兵斯固安邊保塞之良計也若婆羅門能自尅厲使餘¶
燼歸心收離聚散復興其國者乃漸令北徙轉渡流沙¶
即是我之外藩髙車勍敵西北可無過慮如其奸囬反¶
覆孤㤙負德者此不過逋逃之㓂于我何損今不早圖¶
<pb:KR3k0055_WYG_245-12a>¶
戎心一啟脫先據西海奪其嶮要則酒泉張掖自然孤¶
危長河以西終非國有且西徼北垂即是大磧野獸所¶
聚千百為羣正是蠕蠕射獵之處殖田以自供藉獸以¶
自給彼此相資足以自固今料度似如小損歳終大計¶
其利實多髙車何可專信假令稱臣止可外加優納而¶
湏内備彌固也朝議是之詔安西將軍廷尉卿元洪超¶
詣燉煌安置婆羅門¶
　　蠕蠕二¶
<pb:KR3k0055_WYG_245-12b>¶
増羊屎粗計　牛犍難行(北史将帥以羊屎粗計兵數/後頗知刻木為記  又曰道)¶
(武謂尚書崔宏曰蠕蠕之人昔為頑嚚每來抄掠駕㹀/牛奔遁驅犍牛隨之㹀牛伏不能前别部人有教其以)¶
(犍牛易之者蠕蠕曰其母尚不能行而况其子終于不/易遂為敵獲今社崙學中國立法置戰陣卒成邊害道)¶
(家言聖人生/大盜起信矣)¶
　　蠕蠕三¶
増論唐李延壽北史論曰蠕蠕者匈奴之裔根本莫尋¶
逃形集醜自小為大風馳鳥赴儵來忽往代京由之屢¶
駭戎車所以不寧是故魏氏祖宗揚威耀武驅其畜産¶
<pb:KR3k0055_WYG_245-13a>¶
收其部落剪之窮髪之野逐之無人之鄉豈好肆兵極¶
銳凶噐不戢盖亦急病除惡事不得已¶
　　髙車一¶
原杜氏通典曰髙車盖古赤狄之種也初因號為狄歴¶
北方以為勅勒諸夏以為髙車丁零焉其語畧與匈奴¶
同而時有小異或云其先匈奴之甥也其種有狄氏表¶
紇氏斛律氏解枇氏䕶骨氏奇斤氏本無都統大帥督¶
管每種各有君長為性麤猛黨𩔖同心　増北史魏道¶
<pb:KR3k0055_WYG_245-13b>¶
武時分散諸部惟髙車以𩔖麤獷不任使役故得别為¶
部落後太武征蠕蠕還至漠南聞髙車東部在巳尼陂¶
人畜甚衆去官軍千餘里遣左僕射安原等討之望軍¶
而降者數十萬落獲牛馬羊亦百餘萬皆徙至漠南千¶
里之地乘髙車逐水草畜牧蕃息數年之後漸知粒食¶
嵗致貢獻由是氊皮委積文成時五部髙車合聚祭天¶
衆至數萬大㑹走馬殺牲遊遶歌吟忻忻其俗稱自前¶
世以來無盛于此髙車之俗又有十二姓一曰泣伏利¶
<pb:KR3k0055_WYG_245-14a>¶
氏二曰吐盧氏三曰乙旃氏四曰大連氏五曰窟賀氏¶
六曰達薄氏七曰阿崙氏八曰莫允氏九曰俟分氏十¶
曰副伏羅氏十一曰乞袁氏十二曰右叔沛氏彌俄突¶
立遣使朝貢明帝初彌俄突與蠕蠕主醜奴戰敗被擒¶
醜奴繫其兩脚于駑馬之上頓曵殺之漆其頭為飲噐¶
其部衆悉入嚈噠彌俄突弟伊匐復國遣使奉表詔封¶
為髙車王伊匐復大破蠕蠕興和中伊匐子比適又為¶
蠕蠕所破子去賔奔東魏齊神武欲招納逺人上言封¶
<pb:KR3k0055_WYG_245-14b>¶
去賔為髙車王¶
　　髙車二¶
増破狼山　起鹿苑(北史魏道武討其餘種于狼山大/破之  又曰道武自牛川引大校)¶
(獵以髙車為圍騎徒遮列周七百餘里聚雜獸于其中/因驅至平城即以髙車衆起鹿苑南因臺陰北拒長城)¶
(東包白登之西山尋/而九百餘落内附)¶
　　突厥一¶
原杜氏通典曰突厥盖匈奴之别種姓阿史那氏後魏¶
太武滅沮渠氏(沮渠茂䖍都䖍姑臧/謂之北涼為晉所滅)阿史那以五百家¶
<pb:KR3k0055_WYG_245-15a>¶
奔蠕蠕代居金山城状如兠鍪俗呼兠鍪為突厥因以¶
為號唐起義二年薛舉猶據隴右遣其將宗羅侯攻陷¶
平涼郡北與頡利結連髙祖遣光祿卿宇文歆齎金帛¶
以賂頡利歆說之令與薛舉絶初隋五原太守張長遜¶
因亂以其所部五城𨽻于突厥歆又說頡利遣長遜入¶
朝以五原地歸于我頡利並從之因發突厥兵及長遜¶
之衆並㑹于太宗軍所頡利承父兄之資兵馬強盛有¶
憑陵中夏之志髙祖以中原初定未遑外畧每優容之¶
<pb:KR3k0055_WYG_245-15b>¶
賜與不可勝計頡利言辭悖慠求請無厭四月頡利自¶
率萬餘騎與馬邑賊苑君璋將兵六千人共攻雁門定¶
襄王李大㤙擊走之于是大懼更請和好獻魚膠數十¶
觔令二國同于此膠七年八月頡利突利二可汗又入¶
㓂原州連營南上太宗北討頓兵于幽州頡利率萬餘¶
騎奄至城西乘髙而陣將士大駭太宗乃親率百騎馳¶
詣告之曰國家與可汗誓不相負何為背約深入吾地¶
我秦王也故來一決可汗若自來我當與可汗兩人獨¶
<pb:KR3k0055_WYG_245-16a>¶
戰若欲兵馬總來我惟百騎相禦耳頡利弗之測笑而¶
不對太宗又前令騎告突利曰爾往與我盟急難相救¶
爾今將兵來何無香火之情也亦宜早出一決勝負突¶
利亦不對太宗因縱反間于突利恱而歸心焉其叔姪¶
内離頡利因遣使請和許之八年七月頡利領十餘萬¶
騎大掠朔州又襲將張瑾于太原瑾全軍没脫身奔于¶
李靖靖出師拒戰頡利不得進屯于并州太宗率師討¶
之次蒲州頡利引去九年七月頡利又率十餘萬騎進¶
<pb:KR3k0055_WYG_245-16b>¶
㓂武功京師戒嚴己卯進㓂髙陵行軍總管左武侯大¶
將軍尉遲敬徳與之戰于涇陽大破之獲俟斤阿史徳¶
烏沒啜斬首千餘級癸未頡利遣其腹心執失思力來¶
朝自張形勢云兵百萬今至矣太宗誚之曰我與突厥¶
嘗靣約和汝則背之我實無愧又義軍入京之初爾父¶
子並親從我賜爾玉帛前後極多何故全忘大㤙自誇¶
強盛我當先戮爾矣思力懼而請命太宗縶之于門下¶
省太宗與侍中髙士亷中書令房元齡将軍周範馳六¶
<pb:KR3k0055_WYG_245-17a>¶
騎幸渭水之上與頡利隔津而語責以負約其帥大驚¶
皆下馬羅拜而衆軍徑至頡利見軍容大盛又知思力¶
就拘由是大懼太宗獨與頡利臨水交言麾諸軍却而¶
陣焉蕭瑀以輕敵固諌于馬前上曰吾已籌之矣突厥¶
所以掃其境内直入渭濵應是聞我國家初有内難我¶
新登九五將謂不敢拒之今若閉門彼必大掠強弱之¶
勢在今一舉我故獨出一以示輕之又曜軍容使之必¶
戰事出不意乘其不圖彼入既深理當自懼與戰則必¶
<pb:KR3k0055_WYG_245-17b>¶
尅與和則必固制服突厥自兹始矣是日頡利請和詔¶
許之乙酉又幸城西刑白馬頡利同盟于便橋之上頡¶
利引兵而退蕭瑀進曰初頡利之未和也謀臣猛將各¶
欲戰而陛下不以為疑既而㓂自退其策安在上曰我¶
觀突厥之兵雖衆而不整可汗獨在水西酋帥皆來謁¶
我因而襲擊其衆勢同拉朽然我所以不戰者即位日¶
淺為國之道安静為務又一者彼或懼而修徳結怨于¶
我為患不細我今卷甲韜戈啗以玉帛兇頑驕恣必自¶
<pb:KR3k0055_WYG_245-18a>¶
此始破亡之漸其在兹乎貞觀元年隂山以北薛延陀¶
回紇拔也古等十餘部皆相率叛之擊走其欲谷設頡¶
利遣突利討之師敗奔還頡利怒拘之十餘日突利由¶
是怨恨欲背之二年突利遣使奏與頡利有隙請擊之¶
詔秦武通以并州兵馬隨便接應三年薛延陀自稱可¶
汗于漠北遣使來貢方物頡利稱臣求尚公主頡利每¶
委任疎逺族𩔖法令滋章兵革歳動國人患之諸部𢹂¶
貳頻年大雪六畜多死國中大餒用度不給復重歛諸¶
<pb:KR3k0055_WYG_245-18b>¶
部由是内外多叛上以其和後復擾梁師都令兵部尚¶
書李靖代州都督張公瑾出定襄道并州都督李勣右¶
武衛將軍丘行恭出通漠道左衛大將軍柴紹出金河¶
道衞孝節出恒安道薛萬淑出暢武道並受靖節度以¶
討之十二月突利可汗及郁射設䕃奈特勒等並率所¶
部來奔四年正月李靖進屯惡陽嶺夜襲定襄頡利驚¶
擾因徙牙于磧口康蘇宻等遂以隋蕭后及楊正道來¶
降二月頡利計窘竄于鐵山兵尚數萬使執失思力入¶
<pb:KR3k0055_WYG_245-19a>¶
朝謝罪舉國内附太宗遣鴻臚卿唐儉将軍安修仁持¶
節安撫之頡利稍自安靖乘間襲擊大破之遂滅其國¶
復定襄恒安之地斥土界至于大漠頡利乘千里馬獨¶
騎奔于從姪沙鉢羅部落三月行軍副總管張寳相率¶
衆掩至沙鉢羅營生擒頡利送于京師太宗赦之令還¶
其家口館于太僕廪食之頡利鬱鬱不得志與其家人¶
或相對悲歌而泣上見其羸憊授虢州刺史以彼土多¶
麞鹿縱其田獵庶不失物性頡利辭不願往遂授右衛¶
<pb:KR3k0055_WYG_245-19b>¶
大将軍賜以田宅頡利之敗也其部落或走薛延陁或¶
走西域而來降者甚衆首領至者皆拜將軍布列朝廷¶
五品以上百餘人殆與朝士相半唯柘羯不至詔使招¶
慰之涼州都督李大亮以為于事無益徒費中國因上¶
疏曰近日突厥傾國入朝既不能俘之江淮以變其俗¶
乃置于内地去京不逺雖則寛仁之義亦非乆安之計¶
也每見一人初降賜布五疋袍一領渠帥悉受大官祿¶
厚位尊理多糜費以中國之租賦供積惡之兇逆其衆¶
<pb:KR3k0055_WYG_245-20a>¶
益多非國之利時降突厥多在朔方之地其入居京師¶
者近萬家詔議安邊之術朝士多言突厥恃強擾亂中¶
國為弊日乆今天實䘮之窮來歸我本非慕義之心因¶
其歸命分其種落俘之兖徐之地散屬州縣各使耕織¶
化為百姓則中國有加户之利塞北可常空虚矣唯中¶
書令温彦博議請準漢建武時置降匈奴于河南五原¶
塞下全其部落得為捍蔽又不離其土俗因而撫之一¶
則實空虚之地二則示無猜心若遣向徐兖則乖物性¶
<pb:KR3k0055_WYG_245-20b>¶
非含育之道秘書監魏徵奏言北荒自古至今未有如¶
斯之破敗者也且其代㓂中國百姓怨讐若以其降伏¶
不即誅滅即宜遣還河北居其本土奈何以内地居之¶
且今降者㡬至十萬數年之間孳息日倍居在肘腋甫¶
邇王畿心腹之疾将為後患彦博又曰天子于物也如¶
天地覆載有歸者則必養之今突厥破滅之餘歸心降¶
附若不加憐念棄而不納非天地之道阻四夷之意徵¶
又曰晋代有魏時胡落分居近郡郭欽江統勸逐塞外¶
<pb:KR3k0055_WYG_245-21a>¶
武帝不用數年之後遂傾瀍洛前代覆車殷鑒不逺必¶
遣居河南所謂養虎自遺患也彦博又曰臣聞聖人之¶
道無所不通古先哲王有教無𩔖突厥餘魂以衆歸我¶
援之護之收居内地我指麾之教以禮法數載之後盡¶
為農人選其首領遣居宿衛畏威懐徳何患之有且光¶
武居南單于於内郡為漢藩翰終乎一代不有叛逆太¶
宗用温彦博計于朔方之地幽州至靈州置順化四州¶
都督府又分頡利之地六州左置定襄都督府右置雲¶
<pb:KR3k0055_WYG_245-21b>¶
中都督府以統其衆　突厥别部車鼻可汗亦阿史那¶
之族也代為小可汗牙在金山之北頡利可汗之敗北¶
荒諸部將推為大可汗遇薛延陁為可汗車鼻不能當¶
遂率所部歸于延陁為人勇烈有謀畧頗為衆所附延¶
陁惡而将誅之車鼻知其謀竄歸于舊所其地去京師¶
萬里勝兵三萬人自稱乙注車鼻可汗西有葛邏祿北¶
有結骨皆附隸之　黙啜者骨咄祿之弟也簒位自立¶
為可汗中宗即位黙啜又㓂靈州鳴沙縣靈武軍大總¶
<pb:KR3k0055_WYG_245-22a>¶
管沙吒忠義拒戰敗績死者六千餘人賊遂進㓂原㑹¶
等州掠隴右郡牧馬萬餘匹而去忠義坐免中宗令内¶
外各進破突厥之策右補闕盧俌上疏曰臣聞陳湯統¶
西域而郅支滅常惠用烏孫而匈奴敗請購辯勇之士¶
班傅之儔旁結諸蕃與圖攻取此犄角之勢也臣又聞¶
昔置新秦以實塞下宜因古法募人徙邊選其勝兵免¶
其行役次廬伍明教令則狃習戎事究識夷險其所掠¶
獲因而賞之近戰則守家逺戰則利貨趨赴鋒鏑不勞¶
<pb:KR3k0055_WYG_245-22b>¶
訓誓朝賦楊柳夕歌杕杜十年之後可以乆安上覽而¶
善之黙啜于是殺我行人假鴻臚卿&KR0391;思言上以思言¶
對賊不屈節特贈鴻臚卿仍命左屯衛大將軍張仁愿¶
充朔方道大總管以禦之景雲二年三月張仁愿于河¶
北築三受降城先是朔方軍北與突厥以河為界河北¶
岸有拂雲祠突厥將入㓂必先詣祠祭酹求福因牧馬¶
料兵候氷合渡河時黙啜盡衆西擊婆葛仁愿乘虛奪¶
取漠南之地築三城首尾相應絶其南㓂之路留年滿¶
<pb:KR3k0055_WYG_245-23a>¶
兵助成其功以拂雲祠為中城與東西相去各四百里¶
皆據津濟遥相應接北拓三百餘里于牛頭胡那山北¶
置烽候百八十所自是突厥不得度山放牧朔方更無¶
㓂掠減鎮兵數萬人(初群議不同睿宗竟從仁愿計時/咸陽兵二百餘人逃軃仁愿盡擒)¶
(斬于城下軍中股慄盡力六旬而三城俱就本不置壅/門及曲敵或問之仁愿曰兵法貴在攻取不宜退守㓂)¶
(若至此即當并力出戰廻顧望城猶湏斬之何用守備/生其思歸之心其後常元楷為朔方總管始築壅門)¶
　西突厥大邏便(木杆可/汗之子)初木杆與沙鉢畧可汗有隙¶
因分為二(大邏便即/阿波可汗)其國居烏孫之故地東至突厥國¶
<pb:KR3k0055_WYG_245-23b>¶
西至雷翥海南至疎勒北至瀚海在京師西北七千里¶
自焉耆國西北七日行至其南庭自南庭又正北八日¶
行至其北庭西域諸國皆歸附之　處羅可汗煬帝大¶
業六年帝將西討吐谷渾遣侍御韋節召處羅㑹于大¶
斗㧞谷其國人不從處羅謝使者辭以故適㑹其渠長¶
射匱使求㛰裴矩因奏曰處羅不朝自恃強大臣請以¶
計弱之分裂其國則易制也射匱者都六之子達頭之¶
孫(達頭舊為西面可汗初與沙鉢畧有隙遂分為别部/因東可汗雍虞閭死後自立為歩迦可汗達頭死後)¶
<pb:KR3k0055_WYG_245-24a>¶
(其孫射匱㣲弱/不得為可汗)代為可汗君臨西面今聞其失職附隸¶
于處羅故遣使來以結援耳願厚禮其使拜為大可汗¶
突厥勢分兩從我矣帝從之遂召其使者言處羅不順¶
之意稱射匱有好心吾將立為大可汗令發兵誅處羅¶
然後當為㛰也帝取桃竹白羽箭一枝以賜射匱因謂¶
之曰此事宜𨒪疾如箭也使者返路經處羅處羅愛箭¶
將留之使者譎而得免射匱聞而大喜興兵襲之處羅¶
大敗棄妻子將左右數千騎東走遁于髙昌㑹寜郡處¶
<pb:KR3k0055_WYG_245-24b>¶
羅唐封歸義郡王俄貢大珠于髙祖上勞之曰珠信為¶
寳王但赤心珠無所用不受自處羅朝隋後射匱遂有¶
其地　特勒大奈隋大業中與曷薛那可汗同歸中國¶
及從煬帝討遼東以功授金紫光祿大夫後分其部落¶
于樓煩㑹髙祖舉兵大奈率其衆以從隋將桑明和襲¶
義軍于飲馬泉諸軍多已奔退大奈將數百騎出明和¶
後掩其不備擊大破之諸軍復振拜光祿大夫及定京¶
城以力戰功賞物五千段賜姓史氏武德初從太宗討¶
<pb:KR3k0055_WYG_245-25a>¶
薛舉又從平王世充竇建德劉黒闥並有殊功賜宫女¶
三人雜綵萬餘段貞觀三年累遷右武衛大將軍檢校¶
豐州都督封竇國公實封三百户十二年卒贈輔國大¶
將軍　初曷薛那之朝隋也為煬帝所留其國人遂立¶
薛那之叔父射匱為可汗始開土宇東至金山西臨西¶
海自玉門以西諸國皆役屬之遂與北突厥為敵乃建¶
庭于龜兹北三彌山尋卒弟統葉䕶可汗代立統葉護¶
可汗勇而有謀善攻戰遂北并鐵勒西拒波斯南接罽¶
<pb:KR3k0055_WYG_245-25b>¶
賔悉歸之控弦數十萬霸有西域據舊烏孫之地又移¶
庭于石國北千里其西域諸國王悉授頡利發并遣吐¶
屯一人監統之督其征賦西戎之盛未有也武德三年¶
遣使貢條支巨卵時北突厥作患髙祖厚撫與之并力¶
以圖北蕃統葉䕶許以五年冬大軍當發頡利可汗聞¶
之大懼復許葉護通和無相征伐統葉護尋遣使來請¶
㛰髙祖謂侍臣曰西突厥去我懸逺急疾不相得力今¶
來請㛰計將安在封德彞對曰當今之務莫若逺交而¶
<pb:KR3k0055_WYG_245-26a>¶
近攻正可權許其㛰待三數年後中國全盛徐思其宜¶
髙祖許之㛰令髙平王道立至其國統葉護大恱遇頡¶
利可汗頻歳入㓂西蕃路梗由是未果為㛰貞觀元年¶
遣真珠統俟斤與道立來獻萬釘寳鈿金帶馬五千匹¶
時統葉護自負強盛無㤙于國部落咸怨為其伯父所¶
殺而自立是為莫賀咄屈利俟毘可汗初分統突厥種¶
𩔖為小可汗及此自稱大可汗國人不附弩矢畢部共¶
推泥熟莫賀設為可汗泥熟不從時統葉護之子咥力¶
<pb:KR3k0055_WYG_245-26b>¶
特勒避莫賀咄之難亡在康居泥熟遂迎而立之是為¶
乙毘沙鉢羅肆葉護可汗連兵不息俱遣使來朝肆葉¶
護素憚泥熟而陰欲圖之泥熟遂適焉耆其後設卑達¶
干與突厥弩矢畢二部豪帥潛謀擊之肆葉護以輕騎¶
遁于康居尋卒國人迎泥熟于焉耆而立之是為咄陸¶
可汗咄陸可汗者亦稱大度可汗父莫賀設本隸統葉¶
䕶武德中常至京師時太宗居藩務加懐輯與之結盟¶
為兄弟既被推為可汗遣使詣闕請降太宗賜以名號¶
<pb:KR3k0055_WYG_245-27a>¶
及鼓纛貞觀七年遣鴻臚少卿劉善因至其國冊授為¶
吞河婁拔奚利邲咄陸可汗明年泥熟卒其弟同娥設¶
立是為沙鉢羅咥利失可汗以貞觀九年上表請㛰獻¶
馬五百匹朝廷惟厚加撫慰未許其㛰俄而其國分為¶
十部每部令一人統之號為十設每設賜以一箭故稱¶
十箭焉又分十箭為左右廂各置五箭其左廂號為五¶
咄六部置五大啜管一箭右廂號為五弩矢畢部置五¶
大俟斤管一箭其後或稱一箭為一部落大箭頭為大¶
<pb:KR3k0055_WYG_245-27b>¶
首領五咄六部落居碎葉以東五弩矢畢部落居于碎¶
葉以西自是都號為十姓部落十二年西部竟立欲谷¶
設為乙毘咄陸可汗乙毘咄陸可汗又建庭于烏鏃曷¶
山西謂之北庭自厥越失㧞悉彌駮馬結骨火燖觸木¶
昆諸國皆臣之十三年乙毘可汗既立建庭于雖合水¶
北謂之南庭東以伊列河為界自龜兹鄯善且末吐火¶
羅焉耆石國史國何國穆國康國皆受其節度(按乙毘/可汗名)¶
(薄布特勒/非欲谷設)¶
<pb:KR3k0055_WYG_245-28a>¶
　　突厥二¶
増氊輿九轉　牙帳東開(北史其主初立重臣等輿之/以氊隨日轉九回  又曰可)¶
(汗恒處都斤山牙帳東/開盖敬日之所出也)　月滿為㓂　草青記年(又曰/月将)¶
(滿轉為㓂抄草又曰不/知年歴唯以  青為記)¶
　　突厥三¶
増詔隋髙祖詔曰往者魏道衰弊禍難相尋周齊抗衡¶
分割諸夏突厥俱通二國周人東慮恐齊好之深齊氏¶
西虞懼周交之厚竭生民之力供其來往傾府庫之財¶
<pb:KR3k0055_WYG_245-28b>¶
棄于沙漠猶復刼剥烽戍殺害吏民無歳月而不有也¶
惡積禍盈非止今日朕受天明命子育萬民愍臣庶之¶
勞除既往之弊以為厚歛兆庶多惠豺狼未嘗感㤙資¶
而為賊違天地之意非帝王之道節之以禮不為虛費¶
省徭薄賦國用有餘因入賊之物加賜將士息道路之¶
民務于耕織清邊制勝成策在心凶醜愚闇未知深旨¶
將大定之日比戰國之時乘昔世之驕結今時之恨近¶
者盡其巢窟俱犯北邊朕分置軍旅所在邀截望其深¶
<pb:KR3k0055_WYG_245-29a>¶
入一舉滅之而逺鎮偏師逢而摧翦未及南上遽已奔¶
北應弦染鍔過半不歸且彼渠帥其數凡五昆季爭長¶
父叔相猜外示彌縫内乖心腹世行暴虐家法殘忍突¶
厥之北契丹之徒切齒磨牙常伺其便達頭前攻酒泉¶
其後于闐波斯挹怛三國一時即叛沙鉢畧近趨周槃¶
其部内薄孤束紇羅尋亦翻動往年利稽察大為髙麗¶
靺鞨所破娑毘設又為紇支可汗所殺與其為鄰皆願¶
誅剿部落之下盡異純民千種萬𩔖仇敵怨偶泣血拊¶
<pb:KR3k0055_WYG_245-29b>¶
心銜悲積恨圓首方足皆人𩔖也有一于此更切朕懐¶
彼地咎徴祅作年將一紀乃獸為人語人作神言每冬¶
雷震觸地火生種𩔗資給惟藉水草去歳四時竟無雨¶
雪川枯蝗暴卉木燒盡飢疫死亡人畜相半舊居之所¶
赤地無依遷徙漠南偷存晷刻斯盖上天所忿驅就齊¶
斧幽明合契今也其時故選將治兵贏糧聚甲義士奮¶
發壯夫肆憤雲歸霧集不可數也東極滄海西盡流沙¶
縱百勝之兵横萬里之衆亘朔野之追躡望天崖而一¶
<pb:KR3k0055_WYG_245-30a>¶
掃此則王恢所說其猶射癰何敵能當何逺不服但皇¶
王舊迹北上幽都荒遐之表文&KR0100;所棄得其地不可以¶
居得其民不忍皆殺無勞兵革逺規溟海諸將今行義¶
兼含育有降者納有違者死異域殊方被其擁抑放聽¶
復舊廣闢邊境嚴治闗塞使其不敢南望永服威刑卧¶
鼓息烽暫勞終逸普告海内知朕意焉¶
増表突厥攝圖上表曰大突厥伊利俱盧設始波羅莫¶
何可汗臣攝圖言大使尚書右僕射虞慶則至伏奉詔¶
<pb:KR3k0055_WYG_245-30b>¶
書兼宣慈旨仰惟㤙信之著愈乆愈明徒知負荷不能¶
荅謝突厥自天置以來五十餘載保有沙漠自王蕃隅¶
地過萬里士馬億數恒力兼戎夷抗禮華夏在于戎狄¶
莫與為大頃者氣候清和風雲順序意以華夏其有大¶
聖興焉伏惟大隋皇帝真皇帝也豈敢阻兵恃險偷&KR0060;¶
名號今便感慕淳風歸心有道雖復南瞻魏闕山川悠¶
逺北面之禮不敢有廢當令侍子入朝神馬歳貢朝夕¶
恭承惟命是視謹遣第七兒臣窟合眞等奉表以聞¶
<pb:KR3k0055_WYG_245-31a>¶
　　突厥施¶
増文獻通考曰突厥施烏質勒者西突厥之别種也初¶
隸在斛瑟羅下號為莫賀達干後以斛瑟羅用法嚴酷¶
擁衆背之尤能撫恤其部落由是為逺近所歸附其下¶
置都督二十員各統兵七千人常屯聚碎葉西北界後¶
漸攻陷碎葉徙其牙帳居之東北與突厥為鄰西至庭¶
州斛瑟羅以部衆削弱自武太后時入朝不敢還畨其¶
地並為烏質勒所并及卒其長子婆葛代統其衆詔便¶
<pb:KR3k0055_WYG_245-31b>¶
立婆葛為金河郡王仍賜以宫女四人初婆葛代父統¶
兵烏質勒下部將闕啜忠節甚忌之以兵部尚書宗楚¶
客當朝在勢宻遣使賂楚客請停婆葛統兵楚客乃遣¶
御史中丞馮嘉賔充使陰與忠節籌其事在路為婆葛¶
遊兵所獲遂斬嘉賔仍進兵攻陷火燒等城上表欲索¶
楚客頭景龍三年婆葛弟遮弩恨所分部落少于其兄¶
遂叛入突厥請為導以討婆葛黙啜乃留遮弩遣兵二¶
萬人討婆葛殺之黙啜兵還婆羅下部將蘇祿鳩集餘¶
<pb:KR3k0055_WYG_245-32a>¶
衆自立為可汗　蘇祿者突騎施别種頗善綏撫十姓¶
部落漸歸附之有衆二十萬遂雄西域之地尋遣使來¶
朝開元三年制授蘇祿為左羽林衞大將軍金方道經¶
畧大使特遣侍御史解忠順齎璽書冊立為忠順可汗¶
自是每年遣使朝獻上乃立史懐道女為金河公主以¶
妻之時杜暹為安西都護公主遣牙官詣安西牙市使¶
者宣公主教與暹暹曰阿史那氏女豈令宣教與吾節¶
度使邪杖其使者留而不遣蘇祿大怒發兵分㓂四鎮¶
<pb:KR3k0055_WYG_245-32b>¶
俄又遣使入朝獻方物十八年蘇祿使至京師上御丹¶
鳳樓設宴時突厥先遣使入朝是日同宴與蘇祿使爭¶
長突厥使曰突騎施國小本是突厥之臣不宜居上蘇¶
祿使曰此宴乃為我設不合居下中書門下及百僚遂¶
于東西幕下兩處分坐突厥使在東突騎施使在西宴¶
訖厚賚而遣蘇祿性清儉每所克獲盡分與將士其下¶
愛之甚為其用潛又遣使南通吐蕃東附突厥及吐蕃¶
亦嫁女與之蘇祿旣以三國女為可敦又分立數子為¶
<pb:KR3k0055_WYG_245-33a>¶
　葉䕶費用漸廣晩年抄掠所得者留不分其下諸部心¶
　始攜貳有大首領莫賀達干都摩度兩部落為強盛百¶
　姓又分黃姓黒姓兩種互相猜阻二十六年莫賀達干¶
　勒兵夜攻蘇祿殺之都摩度初與莫賀達干連謀俄又¶
　相背立蘇祿之子吐火仙為可汗自相攻擊莫賀達干¶
　遣使告安西都䕶蓋嘉運嘉運率兵討之擒吐火仙并¶
　收得金河公主而還又欲立史懷道之子昕為可汗以¶
　鎮撫之莫賀達干不許乃令莫賀達干統衆俄又黃姓¶
<pb:KR3k0055_WYG_245-33b>¶
　黒姓自相屠殺各遣使降附¶
　¶
　¶
　¶
　¶
　¶
　¶
御定淵鑑𩔗函卷二百四十¶
