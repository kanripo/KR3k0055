# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:43.131903
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷三百六十六
<pb:KR3k0055_WYG_371-1a>¶
　欽定四庫全書¶
御定淵鑑類函卷三百六十六¶
　　布帛部二(布/縠)　(帛/練)　(絲綌/絺)　(綿綃/)¶
　　　布一¶
　增釋名曰布布列諸縷繐慧也齊人謂凉為慧言服之¶
　輕細凉慧也　説文曰細布十五升布也纑布縷也絟¶
　細布也繐蜀布也　易説卦曰坤為布　原禮記曰仲¶
　夏月毋暴布(不以隂功/干太陽事)　又曰布帛精麤不中數幅尺¶
<pb:KR3k0055_WYG_371-1b>¶
　廣狹不中量不鬻于市　増又曰大祭以疏布為尚反¶
　女工之始也　又玉藻曰年不順成君衣布　又冠義¶
　曰始冠之冠緇布之冠也　周禮曰凡宅不毛者有里¶
　布　又曰并州其水淶易其利布帛　左傳齊晏子謂¶
　子尾曰夫富如布帛之有幅焉為之制度使無遷也¶
　漢書髙帝曰吾奮布衣取天下　史記曰答布皮革千¶
　石言其價賤故與皮革同量也　又食貨志曰周九府¶
　圜法貨寳於金利於刀流於泉布於布束於帛　原又¶
<pb:KR3k0055_WYG_371-2a>¶
貨殖傳曰通邑大都布千鈞比千乗家　増漢書曰曳¶
阿錫如浮(阿細繒錫/細布也)　孫卿子曰與人善言美若布帛¶
與人惡言深於矛㦸　淮南子曰布之新不如紵紵敝¶
而不如布或善為新或善為故　潜夫論曰葛子升越¶
筒中女布(葛越草/布也)　抱朴子曰寸裂之錦黻未若堅完¶
之韋布　又曰海中蕭丘有自生火常以夏起而秋滅¶
生一種木里人以為薪用之不窮取木葉績以為布其¶
皮赤剥以灰煑治以為布又曰白鼠毛長三寸許入火¶
<pb:KR3k0055_WYG_371-2b>¶
中不灼其毛又可績以為布故火浣有三種　原神異¶
經曰南方有火山長四十里生不燼之木晝夜火燃得¶
暴風不熾猛雨不滅火中有鼠重百觔毛長二尺餘細¶
如絲恒在火中不出外而色白以水逐沃之即死取其¶
毛織以作布用之若垢汚以火燒之即清潔也　捜神¶
記曰崑崙之墟有炎火之山山上有鳥獸草木皆生於¶
炎火之中故有火浣布非此山草木之皮枲則其鳥獸¶
之毛也　増吳録曰日南北景縣有火鼠取毛為布名¶
<pb:KR3k0055_WYG_371-3a>¶
火浣布　南史曰南海諸藻國東千餘里至自然火洲¶
有樹取其皮作布有垢則投火中復潔或作燈柱用之¶
不知盡　異物志曰斯調國有大洲在南海中其上有¶
野火春夏自生秋冬自死有木生於其中而不消也其¶
俗常以冬採其毛以為布色小青黒若塵垢汚之便投¶
火中則更鮮明也　唐六典曰勝寧等州出女稽布濟¶
州出賨布海州出楚布涪州出連頭獠布巴州出蘭干¶
布凉州出毼布西州出白㲲南州出班布漢州出彌牟¶
<pb:KR3k0055_WYG_371-3b>¶
布韶州出竹子布　原廣志曰桐木其葉有白毳取其¶
毳淹織緝以為布　裴氏廣州記曰蠻夷不蠶採木綿¶
為絮皮圓當竹剥古緑藤績以為布　増顧微廣州記¶
曰阿林縣有句芒木里人斫其大樹半斷新條更生取¶
其皮績以為布軟滑甚好　輟耕録曰閩廣多種木棉¶
紡績為布名曰吉具　𤣥中記曰𤣥菟北有山山有花¶
人取紡織為布　南州志曰桂州豐水縣有縁藤俚人¶
以為布　南州異物志曰五色班衣以絲布古貝木所¶
<pb:KR3k0055_WYG_371-4a>¶
作此木熟時狀如鵞毳中有核如珠玽細過絲綿人將¶
用之則治出其核但紡不織任意牽引無有斷絶欲為¶
班布則染之五色織以為布弱軟厚緻上毳毛外徼人¶
以班布文最煩縟多巧者名曰城城其次小麤者名曰¶
文辱又次麤者名曰鳥麟　海録碎事曰髙昌國有草¶
實如繭中絲如細纑為白疊子國人取以為布　揮麈¶
前録曰髙昌國出白㲲繡文花蕊布　洞冥記曰波祗¶
國産荃蘼草亦曰春蕪草其皮如絲可以為布所謂春¶
<pb:KR3k0055_WYG_371-4b>¶
蕪布亦曰香荃布　地理志曰慶州土貢胡女布泗州¶
土貢錦貲布　又曰湖州有黄草布布出各縣極細者¶
與葛無異　又曰海西織水羊毛為布曰海西布　越¶
絶書曰白越細布也　張載擬四愁詩曰主人遺我筒¶
中布何以報之流黄素¶
　　布二¶
増説苑墨子曰古有用無文者禹是也土階三等衣裳¶
細布當此時黼黻無所用務在堅完　王子年拾遺記¶
<pb:KR3k0055_WYG_371-5a>¶
曰周成王六年然丘國使貢獻使者衣雲霞之布如今¶
之朝霞布也　列子曰周穆王大征西戎西戎獻錕鋙¶
之劔火浣之布其劔切玉如泥其布浣之必投於火布¶
則火色出火而振之皓然疑乎雪也　左傳曰衞文公¶
大布之衣大帛之冠　原又曰諸侯攻偪陽主人懸布¶
堇父登之及堞而絶之(偪陽人懸布/以試勇者也)墜則又懸之蘇而¶
復上者三主人辭焉乃退帶其斷布以狥于軍三日¶
晏子景公謂晏子曰東海中有水而赤有棗華而不實¶
<pb:KR3k0055_WYG_371-5b>¶
何也晏子曰昔秦繆公乗龍理天下以黄帝布裹蒸棗¶
至海而投其棗布故水赤蒸棗故華而不實公曰吾佯¶
問子耳對曰嬰聞佯問者亦佯對之増莊子曰魯君¶
聞顔闔得道之人使人以幣先焉顔闔守門粗布之衣¶
而自飯牛使者致幣顔闔對曰恐聽繆而遺使者罪不¶
若審之使者還反復來求即不得原列女傳曰楚江¶
乙母者楚大夫江乙之母也當恭王之時乙為郢大夫¶
有入王宫盗者令尹以罪乙請于王而黜之處家無幾¶
<pb:KR3k0055_WYG_371-6a>¶
其母亡布八尋言令尹盜之王方在小曲䑓令尹侍焉¶
王謂母曰令尹信盗也寡人不為其富貴不行法焉若¶
不盗而誣之楚國有常法(常法謂誣罪/人其罪罪之)母曰令尹非身¶
盗之也乃使人盗之王曰奈何對曰昔孫叔敖之為令¶
尹也道不拾遺民不閉闗而盗賊自禁今令尹之法治¶
也耳目不明盗賊縱横是故盗妾之布是與使之何異¶
王曰令尹在上㓂盗在下令尹不知有何罪焉母曰昔¶
者妾子為郢大夫人盜王宫中之物妾子坐而黜之妾¶
<pb:KR3k0055_WYG_371-6b>¶
子亦豈知之乎終然坐之令尹獨何以不坐是為過也¶
王曰善非徒譏令尹又譏寡人令吏償母之布因賜金¶
十鎰讓金布曰妾豈貪貨而干王哉王召江乙而用之¶
　史記曰公儀休相魯見布好而疾出家婦燔其機恐¶
奪人之利　吳越春秋曰越王允常使民男女入山採¶
葛作黄絲布獻之吳王　漢書曰太公以布為貨廣二¶
尺二寸為幅長四丈為匹　又曰文帝徙淮南王長道¶
中死時民謡曰一斗粟尚可舂一尺布尚可縫兄弟二¶
<pb:KR3k0055_WYG_371-7a>¶
人不相容　又曰成帝許皇后上疏曰妾誇布服糲食¶
　増又曰公孫𢎞為丞相而臥布被　又曰張敞為京¶
兆尹長安游徼受贓布罪名已定其母年八十守遺腹¶
子詣敞自陳願乞一命敞多其母守節而出教更量所¶
受布狹幅短度中疏虧二尺價值五百由此得不死¶
又曰伏靈在菟絲之下燭之火滅即記其數以新布四¶
尺環置之明即掘取　原又張騫傳曰臣在大夏時見¶
卭竹杖蜀賨布　増東觀漢記曰亷范年十五入蜀迎¶
<pb:KR3k0055_WYG_371-7b>¶
祖母喪及到葭萌渡船沒幾死太守張穆持筒中布數¶
箧與范范曰石生堅堅生香前後相違不忍行也遂不¶
受　又曰建初元年詔賈逵入北宫虎觀南宫雲䑓講¶
左氏傳又使發出左氏大義長於二傳者書奏上嘉之¶
賜布五百疋衣一襲　後漢書曰馬太后詔曰吾為天¶
下母而身服大練食不求甘左右但著帛布無香薫之¶
飾者欲以身率下也　又曰元和二年詔令天下大酺¶
五日賜公卿以下錢帛各有差及洛陽民當酺者布户¶
<pb:KR3k0055_WYG_371-8a>¶
一匹外三户共一匹博士弟子見在太學者布人三匹¶
　又曰靈帝時楊璇為零陵太守時蒼梧猾賊相聚吏¶
民憂恐璇乃特制馬車數十乗以排嚢盛石灰於車上¶
繫布索於馬尾順風鼓灰賊不得視因以火燒布布燃¶
馬驚奔突賊陣羣盗破散　又曰哀牢夷知染綵紬布¶
織成文章如綾錦有梧木華績以為布幅廣五尺潔白¶
不受垢汚先以覆亡人然後服之　原又曰王允與吕¶
布及士孫瑞謀誅董卓有人書吕字於布上負而於市¶
<pb:KR3k0055_WYG_371-8b>¶
歌曰布乎布乎有告卓不悟三年四月帝疾愈卓入朝¶
布持矛刺卓兵士趣斬之　増又曰董卓獲山東兵以¶
猪膏塗布十餘丈用纒其身然後燒之先從足起　原¶
先賢行狀曰國中有盗牛者牛主得盗者曰我邂逅迷¶
惑從今以後將改過幸無使王烈聞之人有以告烈者¶
烈以布一端遺之曰是知恥惡知恥則善心將生故與¶
之勸為善也　増廣州先賢傳曰丁密蒼梧廣信人也¶
清貧髙節非家織布不衣　魏略曰大秦國在安息條¶
<pb:KR3k0055_WYG_371-9a>¶
支西出細布有織成細布言用水羊毳名曰海西布¶
又曰大秦國出金塗布緋持竹布發隆火浣布阿羅得¶
布巴則布鹿代布温宿布五色枕布　魏文帝詔曰夫¶
珍玩所生皆中國及西域他方物比不如也代郡黄布¶
為細樂浪練為精江東太末布為白故不如白疊布鮮¶
潔也　又曰皇甫隆為燉煌太守燉煌婦人作裠率縮¶
如羊腸用布一匹隆禁止之所省復不訾　魏志曰青¶
龍三年西域重譯獻火浣布詔大將軍太尉臨試以示¶
<pb:KR3k0055_WYG_371-9b>¶
百僚　曹植表曰欲遣人到鄴市上黨布五十匹作車¶
上小帳帷謁者不聽　竹林七賢論曰王戎為侍中南¶
郡太守劉肇遺戎筒中布五十端戎不受而厚報其書¶
識者以為譏世祖患之為發詔議乃息　晉書曰王戎¶
性慳吝從子將婚遺一單布衣婚畢却收之　又曰蘇¶
峻平後帑藏空竭庫中惟練數千端鬻之不售而國用¶
不給王導患之乃與朝賢俱制練布單衣於是人士歙¶
然傚服之練遂踴貴乃令主者出賣端至一金　又曰¶
<pb:KR3k0055_WYG_371-10a>¶
謝尚為江夏相府以布四十匹為尚作烏布帳尚以為¶
軍士襦袴　又曰顧愷之為殷仲堪荆州參軍嘗因假¶
還仲堪特以布帆借之至破冢遭大風愷之與仲堪牋¶
曰地名破冢直破冢而出下官平安布帆無恙　郭子¶
曰劉道貞常為徒扶風王以五匹布贖之既而用為從¶
事郎中當時以為美談　孔羣嗜酒王導戒曰卿不見¶
酒家覆瓿布久糜爛耶　原笑林曰沈珩弟峻字叔山¶
有名譽而性儉恡張温使蜀入内良久出語温曰向擇¶
<pb:KR3k0055_WYG_371-10b>¶
一端布欲以送卿而無粗者温嘉其能顯非　俗説曰¶
桓豹奴善乗騎亦有極快馬有一諸葛郎自云能走與¶
馬等桓車騎以百匹布置埓令豹奴乗馬諸葛競走先¶
至者得布便俱走諸葛恒與馬齊欲至埓頭去布三尺¶
許諸葛一躍坐布上遂得之　増崔鴻十六國春秋前¶
秦録曰天竺國獻火浣布　拾遺記曰晉太康中有羽¶
山之民獻火浣布前虞舜時獻黄布漢末獻赤布梁冀¶
製為衣　又曰方丈山東有龍場地方千里玉瑤為林¶
<pb:KR3k0055_WYG_371-11a>¶
或云龍常鬪此處膏血如水流著如淳漆燕昭王三年¶
海人乗霞舟以彫壺盛膏數斗以獻王王坐通雲之䑓¶
以火浣布為&KR0374;以龍膏為燈照耀百里　梁四公記曰¶
有商人賫火浣布三端帝以雜布積之令杰公以他事¶
至於市所杰公遥識曰此火浣布也一是積木皮所作¶
一是鼠毛所作以詰商人具如杰公所説因問木鼠之¶
異公曰木堅毛柔是可别也以陽燧火山隂柘木爇之¶
木皮改常試之果驗　宋書曰王𤣥謨侵魏為前鋒好¶
<pb:KR3k0055_WYG_371-11b>¶
營貨利一匹布責人八百棃以此倍失人心　梁書曰¶
鄱陽王蕭恢為郢州刺史境内大寧時有進筒中布者¶
恢以竒貨異服即命焚之於是百姓仰德　陳書曰姚¶
察自居顯要一不交通嘗有私門生不敢厚餉送南布¶
一端花練一匹察謂曰吾所衣者止是麻布蒲練此物¶
於吾無用既欲相接欵幸不煩爾此人遜讓察厲色驅¶
出自是莫敢餽送　又曰東海扶桑國其土多扶桑木¶
故以為名扶桑如桐初生如筍國人食之實如棃而赤¶
<pb:KR3k0055_WYG_371-12a>¶
績其皮為布以為衣亦以為錦　原燕書曰宋該字宜¶
𢎞為右長史太祖㑹羣僚以該性貪故賜布百餘匹令¶
負而歸重不能勝乃至僵頓以愧辱之　増後魏書曰¶
楊大眼為荆州刺史嘗縛蒿為人衣以青布而射之召¶
諸蠻渠指示之曰卿等作賊吾正如此相殺也　又曰¶
楊椿歸老臨行誡子孫曰國家初丈夫好服綵色吾雖¶
不記上谷翁時事然記清河翁時服飾恒見翁著布衣¶
韋帶常自約敇諸父曰汝等後世若富貴於今日者慎¶
<pb:KR3k0055_WYG_371-12b>¶
勿積金一斤綵帛百匹以上用為富也　北史曰齊鄭¶
述祖為光州刺史有人入市盗布其父怒曰何忍欺仁¶
君執之以歸首述祖特原之自是境内無盗　隋史曰¶
隋文帝焚綾文布　杜寳大業拾遺録曰七年十二月¶
朱寛征琉球國還獲男女口千餘人并雜物産與中國¶
多不同緝木皮為布甚細而幅濶三尺二寸亦有細班¶
布幅濶四尺許　唐書曰貞觀時南蠻王(一云西屠/夷頭黎)獻¶
朝霞布　又曰貞觀十八年命將征遼東安州人彭通¶
<pb:KR3k0055_WYG_371-13a>¶
請出布五千匹以資征人上喜之比於漢之卜式拜為¶
宣義郎　六帖曰唐開元初日本栗由復朝請從諸儒¶
授經詔四門助教趙元黙即鴻臚為師獻元黙大幅布¶
　　布三¶
原奮衣　卧被(上詳布一/下詳布二)　増青箋　黄潤(夏侯開國/吳郡賦曰)¶
(金玉星煩明璫霞聚織絺細越青箋白紵名練奪乎樂/浪英葛先乎三輔  揚雄蜀都賦曰細絺弱折綿繭成)¶
(袵筒中黄潤一端數金又左思蜀都賦/曰黄潤比筒籯金所過黄潤盖細布也)　橦花　縁藤¶
(又蜀都賦曰布有/槿華  下詳布一)　原獻越　贈戎(後漢陸績祖父閎/建武中為尚書令)¶
<pb:KR3k0055_WYG_371-13b>¶
(美姿貌著越布單衣世祖見而好之自是常敇㑹稽獻/越布  晉王戎伐吳南郡太守劉肇賂贈戎細布五十)¶
(端為司𨽻所糾以知而未納不坐帝曰戎豈懷私/茍得不欲為異耳然而為清慎者所鄙由是損名)　貿¶
絲　同帛(詩云抱布貿絲則孟子曰許/行布帛長短同  價相若)　増香荃　古¶
貝(上詳布一二/  下詳布)　白㲲　紫絲(上詳布一范孔帖云唐/明皇時有  尼善相顔)¶
(真卿問曰吾得五品否尼指座/上紫絲布云顔卿綵色當如此)　遺盜　獻師(俱詳/布二)¶
原如雪　比筒(詩曹風曰麻衣/如雪  下詳上)　露積　火浣(漢王幹/字子良)¶
(雖有爵祿若不在已秩俸布帛皆露積腐爛爭魏志云/漢時梁冀以火浣布為單衣常㑹賔客冀佯  酒失杯)¶
(而汚之偽怒解之曰燒之布得火然如灰凡布垢盡火/滅粲然潔白若用灰水洗中間久絶魏文帝以火性酷)¶
<pb:KR3k0055_WYG_371-14a>¶
(烈而無含肓之氣必不然之事遂著典論言必無乃刋/石于廟門外與石經並立明帝立西域重譯而來獻之)¶
(于是大臣乃試以示百僚/遂滅此論天下笑之矣)　羲皇造　孔子冠(羲皇造/布  孔)¶
(子作緇/布冠)　衞侯衣　孟光裙(上詳布二嫁孟光荆/釵裙布而  梁鴻)　増¶
軍士作袴　朝賢製衣(俱詳/布二)¶
　　布四¶
原盛囊(楊王孫以布囊/盛其屍而瘞之)　著縵(沈遼女兒帶/環著縵布)　齊必有¶
(明衣/布也)　祭為尚(詳布/一)　増賜郅惲(漢光武嘗出獵車駕/夜還上東門郅惲拒)¶
(闗不開上乃從東中門入/明日惲上書賜布百匹)　給王釗(唐王釗守洛州/給王㠿布一端)¶
<pb:KR3k0055_WYG_371-14b>¶
贍布三千(東漢永平中衞尉馬廖以布三千匹私贍三/輔衣冠知與不知莫不畢給註云衣冠蓋指)¶
(士大/夫也)　賜布九萬(唐郭子儀屯絳州帝引/至卧内賜布九萬匹)　四幅内頭¶
(朱崖傳曰朱崖俗行來出入如著布或/細紵布巾巾四幅其中内頭如領巾象)　一幅蔽身(西/域)¶
(尼婆羅一/幅布蔽身)　有幅無遷　廣狹疎宻(禮記俱/詳布一)¶
　　布五¶
原賦晉殷臣竒布賦曰惟泰康二年安南將軍廣州牧¶
滕侯作鎮南方余時承乏沗備下僚俄而大秦國奉獻¶
琛來經於州衆寳既䴡火布尤奇乃作賦曰伊荒服之¶
<pb:KR3k0055_WYG_371-15a>¶
外國逮大秦以為名仰皇風而悦化超重譯而來庭貢¶
方物之綺麗亦受氣於妙靈美斯布之出類禀太陽之¶
純精越常品乎意外獨詭異而特生森森豐林在海之¶
洲煌煌烈火焚焉靡休天性固然兹殖是由牙萌炭中¶
頴發燼隅葉因焰潔翹與炎敷焱榮華實焚灼蕚珠丹¶
輝電近彤炯星流飛耀衝霄光赫天區惟造化之所陶¶
理萬端而難察燎無爍而不燋在兹林而獨昵火焚木¶
而弗枯木吐火而無竭同五行而並在與大椿其相牽¶
<pb:KR3k0055_WYG_371-15b>¶
乃採乃㭊是紡是績每以為布不盈數尺以為布帊服¶
之無斁既垢既汚以焚為濯投之朱罏載燃載赫停而¶
冷之皎然凝白¶
原啟梁劉孝綽謝越布啟曰比納方綃既輕且麗珍邁¶
龍水妙越島夷増周庾信謝趙王賚息絲布啟曰南¶
冠獲宥既預禮延稚子勝衣還蒙拜謁闗尹津梁之織¶
鄴地雙絲扶風彩文之機仙園獨蠒青衿宜襲書生無¶
廢學之詩春服既成童子得雩沂之舞况復栖烏挾子¶
<pb:KR3k0055_WYG_371-16a>¶
同知桂樹之恩澤雉將雛共喜行春之令根株一潤枝¶
葉俱榮謹啟　又謝趙王賚絲布等啟曰望外之恩實¶
符大賚非常之錫乃溢生涯曵練且觀無勞白馬之望¶
流泉欲委佇見青鳬之飛楊池掘荷李園移樹陳留下¶
粟有愧深恩櫟陽雨金翻慚曲施靈䑓久客從此數炊¶
黍谷長寒於今更煖　又謝趙王賚絲布啟曰某啟奉¶
教垂賚雜色絲布三十段去冬凝閉今春嚴勁霰似瓊¶
田凌如鹽浦張超之壁未足鄣風袁安之門無人開雪¶
<pb:KR3k0055_WYG_371-16b>¶
覆鳥毛而不煖燃獸炭而愈寒逺降聖慈曲垂矜賑諭¶
其蠺月殆罄桑車津實秉杼幾空織室遂令新市數錢¶
忽疑販綵平陵月夜驚聞擣衣妾遇新縑自然心伏妻¶
聞裂帛方當含笑莊周車轍實有涸魚信陵鞭前元非¶
窮鳥仰蒙經濟伏荷深慈　又謝明帝賜絲布等啟曰¶
臣某啟奉敇賜雜色絲布綿絹三十段銀錢二百文某¶
比年以來殊有闕乏白社之内拂草看冰靈䑓之中吹¶
塵視甑懟妻狠妾既嗟且憎瘠子羸孫虚恭實怨王人¶
<pb:KR3k0055_WYG_371-17a>¶
忽降大賚光臨天帝賜年無踰此樂仙童贈藥未均斯¶
喜張袖而舞𤣥鶴欲來撫節而歌行雲幾斷所謂舟楫¶
無岸海若為之反風薺麥將枯山靈為之出雨况復全¶
抽素繭雪板疑傾併落青鳬銀山或動是知青牛道士¶
更延將盡之年白鹿真人能生已枯之骨雖復拔山超¶
海負德未勝垂露懸鍼書恩不盡蓬萊謝恩之雀白玉¶
四環漢水報德之蛇明珠一寸某之觀此寧無媿心直¶
以物受其生於天不謝¶
<pb:KR3k0055_WYG_371-17b>¶
增銘宋范純仁布衾銘曰藜藿之甘綈布之温名教之¶
樂德義之尊求之孔易享之常安錦繡之奢膏粱之珍¶
權寵之任利慾之繁若難其得危辱旋臻舍難取易去¶
危就安至愚且知士寧不然顔樂簞瓢萬世師模紂居¶
瓊䑓死為獨夫君子以儉為德小人以侈喪軀然則斯¶
衾之陋其可忽諸　陸務觀司馬温公布被銘曰公孫¶
丞相布被人曰詐司馬丞相亦布被人曰儉布被可能¶
也使人曰儉不曰詐不可能也¶
<pb:KR3k0055_WYG_371-18a>¶
　　帛一¶
増財貨源流曰帛繒也繒帛之總名　書曰肆覲東后¶
五玉三帛　易曰賁於丘園束帛戔戔　禮記月令曰¶
季春之月出幣帛聘名士禮賢者　又禮運曰後聖有¶
作治其麻絲以為布帛　又内則曰國君世子生三日¶
卜士負之宰醴負子賜之束帛　又曰婦或賜之飲食¶
衣服布帛則受而獻諸舅姑　又王制曰布帛精粗不¶
中數廣狹不中量不鬻于市　又坊記曰禮之先幣帛¶
<pb:KR3k0055_WYG_371-18b>¶
也欲民之先事而後祿也　周禮地官曰媒氏凡嫁女¶
娶妻入幣純帛無過五兩　又春官曰肆師之職掌立¶
國祀之禮以佐大宗伯立大祀用玉帛牲牷　又春官¶
典命曰凡諸侯之適子誓于天子攝其君則下其君之¶
禮一等未誓則以皮帛繼子男　又夏官職方氏曰并¶
州其利布帛　春秋元命苞曰須女四星十二度主布¶
帛　史記曰帛千鈞比千乗家　法言曰禽獸食人之¶
食土木衣人之帛榖人不足於晝絲人不足於夜此謂¶
<pb:KR3k0055_WYG_371-19a>¶
惡政也　風俗通曰諸侯相贈乗馬束帛　崔實四民¶
月令曰八月清風戒寒趣織縑帛　河圖玉版曰崑崙¶
以東大秦之國人長十丈皆衣帛　漢張衡東京賦曰¶
通帛綪斾　唐杜牧阿房宫賦曰瓦縫參差多於周身¶
之帛縷¶
　　帛二¶
増左傳曰分康叔以大路少帛注少帛雜帛也　又曰¶
魯伐邾以邾子益來茅夷鴻以束帛乗韋自請救于吳¶
<pb:KR3k0055_WYG_371-19b>¶
(無君命/故言自)　韓詩外傳曰孔子之齊遇程子於譚郯之間¶
傾盖而語終日孔子曰取束帛十匹以贈先生　禮記¶
曰伯髙之喪孔氏之使者未至冉子攝束帛乗馬而將¶
之孔子曰異哉徒使我不誠於伯髙　史記曰子貢結¶
駟連騎束帛之幣以聘享諸侯所至國君無不界迎與¶
抗禮者夫使孔子名揚於天下者子貢先後之也　又¶
曰陳勝以帛書陳勝王置人所罾魚腹中卒得魚見書¶
怪之　漢書曰漢文帝使人存問長老九十以上賜帛¶
<pb:KR3k0055_WYG_371-20a>¶
絮　又曰漢武帝賜縣三老帛五匹鄉三老孝弟力田¶
帛人三匹　又曰武帝使束帛加璧安車駟馬迎申公¶
　又曰漢宣帝賜鰥寡孤獨髙年帛宣帝凡五年賜帛¶
　又曰館陶公主乃命私府曰董君所發必金滿百斤¶
錢滿百萬帛滿千匹乃白之　又曰樓䕶為諫議大夫¶
使郡國多持幣帛過齊上書求上先人冢因㑹宗族故¶
人各以親疎遺以束帛一日散百金之費　東觀漢記¶
曰耿純於邯鄲見上遂自結納獻馬及縑帛數百匹¶
<pb:KR3k0055_WYG_371-20b>¶
後漢書曰鄧禹願效尺寸垂功名於竹帛　又曰公孫¶
述造十層赤樓帛欄船盖以帛飾其欄檻也　又曰明¶
帝出諸貴人當徙居馬太后感離别之懷賜越帛二千¶
端雜帛二千匹　又曰永平六年雄山出寳鼎廬江太¶
守獻之於朝賜三公帛五十匹九卿二千石半之　續¶
漢書曰宋秉字巨公拜御史中丞布被瓦器居無粟馬¶
出無從車車駕幸其府歎曰雖楚王二龔不如雲陽宋¶
巨公賜布帛帳幃十器　魏略曰陳留邯鄲淳奏投壺¶
<pb:KR3k0055_WYG_371-21a>¶
賦文帝以為尚書郎賜帛十匹　魏志曰張伯英專精¶
于書凡家之衣帛必書而後練　晉陽秋曰董威輦常¶
宿白社中時乞於市得殘碎絹結以自覆金帛袿錦則¶
不肯受　沈約宋書曰文帝袁皇后常就上求錢帛贍¶
家上性節儉所得不過錢三五萬帛三五千匹　南史¶
曰宋鮑昭嘗謁臨川王義慶未見知欲貢詩言志或止¶
之曰卿位尚卑不可輕慢大王昭勃然曰千載上有英¶
才異士沈沒而不聞者安可勝數哉大丈夫豈可遂藴¶
<pb:KR3k0055_WYG_371-21b>¶
知能使蘭艾不辨終日碌碌與燕雀相隨乎於是奏詩¶
義慶可之賜帛二十匹　齊書曰劉顯將之潯陽朝賢¶
畢祖道顯懸帛十匹約曰險衣來者以賞之衆人競改¶
常服不過長短之間顯曰將有甚於此矣既而周𢎞正¶
緑絲布袴綉假種軒昻而至折標取帛　後魏書曰髙¶
允拜中書令帝幸其第惟草屋數間布被緼袍厨中鹽¶
菜而已帝歎息曰古人之清貧豈有此乎即賜帛五百¶
匹粟千斛　又曰韋珍字靈智累遷顯武將軍郢州刺¶
<pb:KR3k0055_WYG_371-22a>¶
史所在有聲績朝廷嘉之遷龍驤將軍賜驊驄二匹帛¶
十五匹榖三百斛珍乃召州内孤貧者謂曰天子謂我¶
能撫綏卿等故賜以榖帛何敢獨當遂以所賜悉分與¶
之　隋書曰文帝嘗遣髙熲大閲於龍䑓澤諸軍部伍¶
多不齊整惟閻毗一軍法制肅然熲言之於上特蒙賜¶
帛　唐書曰髙祖傾府藏以賜勲人而又患國計不足¶
劉義節進計曰今義師數萬並在長安樵薪貴而布帛¶
賤若伐苑内及街衢之樹為樵易布帛嵗取數十萬可¶
<pb:KR3k0055_WYG_371-22b>¶
立致也帝從之　又曰太宗召太子舍人陸敦信勞之¶
曰爾所録古先太子善惡之事多所規諷誠有可嘉因¶
賜帛五十段　又曰唐太宗民八十以上賜粟帛百嵗¶
加版授　又曰貞觀中皇后所生長樂公主將出降敇¶
資送倍於長公主魏徵諫以漢明帝以朕子安得同於¶
先帝子后聞之以為難可謂正直社稷臣也固請遣中¶
使齎帛五百匹賜徵　又曰貞觀十一年賜遭水之家¶
帛十五匹半毁者八匹　又曰開成中以諫議大夫蕭¶
<pb:KR3k0055_WYG_371-23a>¶
俶為荆楚州刺史俶故相俛之弟將赴任延英殿陛辭¶
上曰蕭俛是先朝賢相筋力未衰即須一來京國朕今¶
特賜手詔及帛三百匹以備山谷所乏　唐杜陽編曰¶
同昌公主一日大㑹韋氏族暑氣特甚主命取澄水帛¶
挂於南軒滿座皆思挾纊¶
　　帛三¶
原水湅　蜃淫(周禮㡛氏涷布以欄為灰渥淳其帛實/諸澤器淫之以蜃注以欄木灰漸澤其)¶
(帛澤器謂滑澤之器淫薄粉令帛白也蜃蛤也蛤灰今/海旁有之渥音漚清其灰而盝之而揮之注清澄也於)¶
<pb:KR3k0055_WYG_371-23b>¶
(灰澄而出盝希之希而揮去其蜃而沃之而盝之而塗/之而宿之注更沃淳明日沃而盝之注朝更沃至夕盝)¶
(之更沃至旦盝之亦七日而漚枲晝暴/諸日夜宿諸井七日七夜是謂水涷)　得書　寳篚¶
(蘇武傳云天子射上林得雁足繫帛書其詩鹿/鳴序云既飲食之又實幣帛筐篚以將  意)　妾不¶
衣　后好裂(季文子相魯無衣帛之妾繒史/記曰周幽王后褒姒好裂  帛)　賜太守¶
　贈先生(漢宣詔曰鳳凰集於新蔡其賜/汝南太守帛百匹  下詳帛二)　増迎申公¶
　賜隱士(上詳帛二帝東漢光武時隱士周黨三聘乃/就車及見  伏而不起願守所志詔賜帛四)¶
(十匹/遣還)　後苑造　閤門垂(宋史輿服志曰徽宗政和二/年詔後苑造纈帛盖自元豐)¶
(初置為行軍之號又為衞士之衣以辨姦詐遂禁止民/間打造令開封府申嚴其禁客旅不許興販纈板  酉)¶
<pb:KR3k0055_WYG_371-24a>¶
(陽雜俎曰今閤門有宫人垂帛引/百僚或云自則天或言因後魏)　出自寒女　均分¶
族人(杜甫北征詩曰彤庭所分帛本自寒女出鞭撻其/夫家聚斂貢城闕又曰那無囊中帛救汝寒慄烈)¶
(之宋范仲淹每嵗以所給/  俸所賜之帛均分族人)¶
　　帛四¶
原販(灌嬰販繒/繒亦帛)　束(易束帛/戔戔)　精麤　廣狹　使無遷¶
(晏子曰如布帛之有幅/焉為之制度使無遷也)　中則賜(東方朔射覆中武帝/賜帛十匹郭舎人曰)¶
(更致他物射之中則臣榜百不/中賜臣束帛朔又中乃榜舎人)　承筐是將(注所以行/幣帛也)¶
　與布同價(詳/布)　七十不煖(七十非/帛不煖)　五十可衣(五十/可以)¶
<pb:KR3k0055_WYG_371-24b>¶
(衣/帛)　增上書賜帛(漢宣帝時茂陵徐福上書言霍/氏奢僣後賜福帛十匹遷為郎)　丐¶
筆書帛(唐狄仁傑送制獄丐筆書帛置褚衣/中好謂吏曰方暑請付吾家徹絮)　上表辭¶
帛(唐李抱真卒膳部員外郎馮抗持節臨弔/贈之帛不受又致之京師伉上表固拒)　賜公藝¶
帛(張公藝九世同居髙宗封泰山幸其宅召見問其所/以和睦之道公藝乃書百忍字以進帝因賜公藝帛)¶
　賜邯鄲帛(邯鄲淳作魏文帝受禪詔文帝曰淳作/此甚典雅朕何以堪其賜帛四十匹)¶
　　絲一¶
増説文曰蠶眠成繭繭繰成絲　尚書禹貢曰濟河惟¶
兖州厥貢漆絲海岱惟青州厥篚檿絲　詩曰其釣惟¶
<pb:KR3k0055_WYG_371-25a>¶
何惟絲與緡　又曰淑人君子其帶伊絲　又曰絲衣¶
其紑載弁俅俅　又曰雖有絲麻無棄菅蒯　禮記月¶
令曰季春之月蠶事既畢分繭稱絲效功　又内則曰¶
子能言男唯女俞男鞶革女鞶絲　又少儀曰國家靡¶
敝則君子不履絲　又祭義曰夫人繅三盆手　文獻¶
通考鄭氏釋士冠禮謂爵弁純衣絲衣也餘衣皆用布¶
惟冕與爵弁用絲耳　左傳隱四年公問於衆仲曰衛¶
州吁其成乎對曰臣聞以德和民不聞以亂以亂猶治¶
<pb:KR3k0055_WYG_371-25b>¶
絲而棼之也　春秋考異郵曰四月蠶餌絲　墨子曰¶
墨子見染絲者歎曰染于蒼則蒼染于黄則黄五入則¶
為五色不可不慎非獨染絲治國亦然　楚辭曰茅絲¶
兮同綜冠履兮共䖍　宋玉釣賦曰夫𤣥淵之鈎也以¶
三尋之竿八絲之綸　荀卿琴賦曰絃以園客之絲徽¶
以鍾山之玉　吕氏春秋惠子曰使女工化為絲不能¶
治絲大匠化為木不能治木　淮南子曰墨翟觀練絲¶
而悲為其可以黄可以黒楊朱見岐路而泣為其可以¶
<pb:KR3k0055_WYG_371-26a>¶
南可以北　又曰蠶吐絲則商絃絶(商金聲春蠶吐/絲金死故絶也)¶
風俗通曰五月五日賜續命絲俗説益人命　正部曰¶
皎皎練絲得藍則青得丹則赤得蘖則黄得泥則黒¶
七緯曰絲俱生於蠶為繒則賤為錦則貴　枚乗七發¶
曰龍門之桐髙百尺而無枝斬以為琴野繭之絲以為¶
絃　論衡曰蠶合絲而商絃絶按子生而父氣衰新絲¶
既登故休者壞耳　蔡邕廣連珠曰參絲之絞以絃琴¶
緩張則橈急張則絶　陸凱奏事曰諸暨永安出御絲¶
<pb:KR3k0055_WYG_371-26b>¶
　嵇康蠶賦曰食桑而吐絲前亂而後治　張景陽七¶
命曰沈絲結飛繒理　謝靈運初去郡詩曰牽絲及元¶
興　古樂府歌詩曰羅敷善蠶桑採桑城南隅青絲為¶
籠繩桂枝為籠鈎何用識夫壻白馬從驪駒青絲繫馬¶
尾黄金絡馬頭　白孔帖云織染著絲五兩為鈞　宋¶
書曰諸葛闡上言曰夫嵗時有利害之収而蠶桑有經¶
常之苦機杼居不變之勤而民用有奢儉之異今南至¶
有五絲命縷之服仲夏北至比肆連行糾繩縻無用之¶
<pb:KR3k0055_WYG_371-27a>¶
工𤣥黄侵衣革之費飾綵雖貴始無所入尺絶寸分終¶
於捐棄部一邑以推百城其費博矣謹率愚管誼宜禁¶
革　唐六典曰齊州出絲葛　唐李白詩曰荆州麥熟¶
繭成蛾繰絲憶君頭緒多　杜牧之詩曰千秋佳節名¶
空在承露絲囊世已無(唐人千秋節/以絲囊承露)　宋黄庭堅詩曰¶
三尺琵琶緑繭絲¶
　　絲二¶
増桓譚新論曰昔神農始削桐為琴繩絲為弦以通神¶
<pb:KR3k0055_WYG_371-27b>¶
明之德合天地之序　王子年拾遺記曰周成王時因¶
祗國致女工一人能以五色絲納口中手引而結之則¶
成文　管子曰齊桓公伐楚濟汝水踰方城使貢絲於¶
周室　左傳曰晉中行獻子伐齊將濟河獻子以朱絲¶
係玉二瑴而禱　家語曰子張問入官子曰返身修道¶
故夫女工必自擇絲麻良匠完材賢君選左右　列女¶
傳曰樂羊子逺遊尋師一年來歸妻引刀趨機曰此織¶
本自蠶繭成於機杼一絲而累至寸不已遂成於尺累¶
<pb:KR3k0055_WYG_371-28a>¶
尺不已遂成丈匹若今斷之則損全功羊感之七年不¶
歸　瑯嬛記曰越嶲國有吸華絲凡華著之即不墮落¶
用以織錦漢時國人奉貢武帝賜麗娟二兩命作舞衣¶
　西京雜記曰漢公孫𢎞舉賢良國人鄒長倩贈以素¶
絲一繸為書以遺之曰五絲為䌰倍䌰為升倍升為緎¶
倍緎為紀倍紀為緵倍緵為繸此自少之多自微之著¶
也士之立功勲効名節亦復如之勿以小善為不足修¶
而不為也　又曰宣帝被収繫郡邸獄臂上猶帶史良¶
<pb:KR3k0055_WYG_371-28b>¶
娣合采婉轉絲繩繫身毒國寳鏡一枚　漢書曰童子¶
魏照求入事郭泰供給灑掃泰曰當精義講書何來相¶
近照曰經師易獲人師難遭欲以素絲之質而就朱藍¶
之染　謝承後漢書曰丹陽方儲為郎中章帝使文郎¶
居左武郎居右儲正住中曰臣文武兼備在所施用上¶
嘉其才以繁亂絲付儲使儲理儲拔所佩刀三斷之對¶
曰反經任勢臨事宜然　魏略曰文帝欲受禪野蠶成¶
絲　晉陽秋曰武帝時有司奏以青絲為牛靷詔以青¶
<pb:KR3k0055_WYG_371-29a>¶
麻代之　竹林七賢論曰鬲令袁毅為政貪濁賂遺朝¶
廷以鼔虚譽遺山濤絲百斤衆人莫不受濤不欲為異¶
乃受之命内閣之梁上而不用也後毅事露令治濤所¶
濤於梁上下絲已數年塵埃黄黒印如初以付吏　晉¶
書曰王愷作紫絲歩幛石崇作錦絲歩幛　又曰吕光¶
竊號河右中書監張資病光傳營中就療有外國道人¶
羅义云能差資病光喜給賜甚重羅义曰义不能為益¶
徒煩費耳冥運雖隱可以事試也乃以五色絲作繩結¶
<pb:KR3k0055_WYG_371-29b>¶
之燒為灰末投水中灰若出水還成繩者病不可愈須¶
臾灰聚浮出復為繩义療果無效少日資亡　山海經¶
曰歐絲之野有一女子跪樹而歐絲郭璞注曰蠶類也¶
　梁四公記曰扶桑國貢黄絲三百斤即扶桑蠶所生¶
扶桑灰汁所煑之絲也帝有黄罏重五十斤繫六絲以¶
懸罏絲有餘力　瑯嬛記曰梁沈休文雨夜齋中獨坐¶
風開竹扉有一女子携絡絲具入門便坐風飄細雨如¶
絲女隨風引絡絡繹不斷斷時亦隨口續之若真絲焉¶
<pb:KR3k0055_WYG_371-30a>¶
燭未及跋得數兩起贈沈曰此謂氷絲贈君造以為冰¶
紈忽不見沈後織成紈鮮潔明淨不異於冰製扇當夏¶
日甫攜在手不揺而自凉　後魏書曰幽州刺史張亮¶
初有薛俶夢亮於山上掛絲覺而告亮且占之曰山上¶
絲是幽字君其為幽州乎未期而授　唐書曰宰相張¶
嘉貞欲納郭元振為壻曰吾五女各有姿色各持一線¶
幔前取便牽之元振牽一紅絲線得第三女　遼史禮¶
志五月重五日以五采絲為索纒臂謂之合歡結又以¶
<pb:KR3k0055_WYG_371-30b>¶
綵絲宛轉為人形簪之謂之長命縷　神仙傳曰仙人¶
用五色絲作續命幡幡安五色　傳燈録曰南泉師問¶
陸宣大夫十二時中作麽生陸曰寸絲不挂師云猶是¶
階下漢¶
　　絲三¶
原王言　女治(禮記云王言如絲其出如綸/  詩云緑兮絲兮女所治兮)　五紽¶
九職(詩云素絲五紽五緎五總絲周禮云典絲掌絲入/而辨其物以其賈楬之注  入謂九職之嬪婦所)¶
(貢/絲)　涷漚　紕組(周禮云㡛氏涷絲以涗水漚其絲七/日去地尺暴之晝暴諸日夜宿諸井)¶
<pb:KR3k0055_WYG_371-31a>¶
(七日七夜是謂水涷注涚水以灰涷水者漚/之宿諸井懸井中  詩云素絲紕之組之)　朱繩¶
青轡(鮑明逺白頭吟曰直如/朱絲繩  有青絲轡)　増縈社　懸罏(公羊傳/云六月)¶
(辛未𦍤日有食之以朱絲縈社盖社地主日食以地/精而犯故以朱絲縈之助陽而抑隂也  下詳絲二)¶
獨繭　虹霓(詹何以獨繭為綸絲李/白釣鼇以虹霓為)　原長倩贈　園¶
客繅(上詳絲二女列仙傳云園客濟隂人貌美而良邑/人多欲以  妻之客終不娶常種五色香草數十)¶
(年服食之有五色蛾止香草上蠶焉有一女自來助客/養蠶亦食香草繭皆如甕大繅一繭六七日絲乃盡繰)¶
(訖此女與園客俱去琴/賦云絃以園客之絲)　增方儲斷　墨子悲(上詳絲/二  下)¶
(詳絲/一)　原治而棼　入而辨(衆仲曰猶治絲而棼/之  下詳上周禮)　增¶
<pb:KR3k0055_WYG_371-31b>¶
為繒為錦　得藍得丹(俱詳/絲一)　凝霜委霧　補衮繫桐¶
(俱詳/絲五)¶
　　絲四¶
原布貿(詩云氓之蚩/蚩抱布貿絲)　織成(詩云皎皎白素/絲織成寒女衣)　有條(而/不)¶
(紊/)　同價(孟子許行欲令麻縷絲/絮輕重同則價相若)　増烏絲(黄庭堅詩/正圍紅袖)¶
(寫烏絲霍小玉傳出越州姬烏絲/欄素段三尺授李生生援筆成章)　朱絲(蘇東坡詩想/見深屋彈朱)¶
(絲/)　鞚絲(東坡詩玉/勒鞚青絲)　桐絲(又曰終日/事桐絲)　色絲(蔡邕題/曹娥碑)¶
(云色絲/絶字也)　金絲(杜陽編云唐代宗幸興慶宫於複壁間/得寳匣匣中有軟玉鞭遂命碧金絲為)¶
<pb:KR3k0055_WYG_371-32a>¶
(鞘絲即永泰元年彌羅國所貢云其國有桑枝幹盤屈/履地而生其上有蠶可長四寸其色金其絲碧縱之一)¶
(尺引之一丈撚而為鞘/表裏通瑩如貫琴瑟)　中琴瑟(禹貢青州厥篚檿絲/注云檿桑絲中琴瑟)¶
(絲篚/筐也)　同麻縷(詳上/孟子)　杜甫乞絲(詳絲/二)　彦儒獻絲(五/代)¶
(房如温卒其子彦儒/獻其父絲十萬於上)　原受采之悲(墨翟悲素/絲之受采)　積微¶
之誡(鄒長倩贈公孫𢎞素絲一/繸以為積微成大之誡)　當既蠶之時且徵繭稅¶
(書曰桑/土既蠶)　及載績之日爰成婦功(詩八月/載績)¶
　　絲五¶
增詩唐杜甫詩曰繅絲須長不須白越羅蜀錦金粟尺¶
<pb:KR3k0055_WYG_371-32b>¶
象牀玉手亂殷紅萬草千花動凝碧　陸龜蒙素絲詩¶
曰為綫補君衮為絃繫君桐左右修闕職宫商還古風¶
端然潔白心可與神明通　元馬祖常繅絲行詩曰繅¶
車軋軋繭抽絲桑薪煮水急莫遲黄絲白絲光縰縰老¶
蠶成蛹啖兒飢田家婦姑喜滿眉賣絲得錢買羃䍦翁¶
叟慣事罵婦姑只今長男戍葭蘆秋寒無衣霜冽膚鳴¶
機織素將何須翁叟喃喃罵未竟當門叫呼迎縣令騶¶
奴横索馬鞭絲婦姑房中折纑經¶
<pb:KR3k0055_WYG_371-33a>¶
増讃晉郭璞歐絲野讃曰女子鮫人體近蠶蚌出珠匪¶
甲吐絲匪蛹化出無方物豈有種¶
增表唐杜牧謝賜新絲表曰晶比凝霜瑩如委霧¶
增賦唐張良器素絲賦曰羽雖白賁然而輕玉雖白堅¶
然而貞未若素絲之為用以轉化而為名匪剛克以居¶
體實柔正而有成其正也可以如繩之直其順也可以¶
繞指而縈故能紛以隨時浩然養素揮流水則轉増其¶
妍染繪色則不吝其用動必隨人寸無恒度其來也何¶
<pb:KR3k0055_WYG_371-33b>¶
所自園客而出兹厥賦也何地由岱畎而貢之俯乎列¶
井將稽㡛氏之湅實乎澤器徒為墨子之悲信干旄之¶
望美非庶士之可持不願充嫠婦之緯不願托寒女之¶
絲因弄杼以成韻庶補衮而為期代若好五采我則大¶
白以受質代若厭羣居我則衆縷以為匹非異俗而招¶
累將矯世而摭實夫其公孫奉駕長倩趨風贈以生芻¶
之束朂以素絲之總盖取諸自微之著積少成功君無¶
謂我微君無謂我細若綦之可織則假手以成勞如裳¶
<pb:KR3k0055_WYG_371-34a>¶
之可縫則因縁而善繫功無不給物無不濟彼服卉佩¶
蘭衣荷帶蕙念牽絲之無日傷考槃之失計今將潔白¶
以修身詠羔羊而取嫓儻黄絹之可比希菅蒯而無替¶
　喬潭素絲賦曰色之貞者尚乎白質之細者珍乎絲¶
真則貞而潔矣細則積而多之故君子輶德是務清以¶
自持將經綸以濟物先組織以修詞惟絲之故不&KR0317;乎¶
素組以飾馬言好善而不&KR0111;紽之在羊時退公之有度¶
始也重蠶事終婦功促季月候戾風爰求柔桑寧止於¶
<pb:KR3k0055_WYG_371-34b>¶
十畝既登分繭乃布於三宫至若三盆既繰八月成績¶
方勤水練爰去地尺晝曝於日吸太陽之光華夜懸諸¶
井濡厚載之靈液於是典絲瞻臨㡛氏引繹引之於手¶
如皓鶴之飛承之以筐若凝霜之積既而嬪婦化理經¶
緯縱横當軒兮婀娜之織弄杼兮軋軋之聲映羅袖而¶
增麗度金梭而轉明每知白以自守亦含章而可貞夫¶
以白能受采文匪勝質故公孫戒於從微墨翟悲其患¶
失青為轡兮非擬朱為繩兮未匹珍蠶恥越鄉而來獨¶
<pb:KR3k0055_WYG_371-35a>¶
繭嗟自園而出唯彼&KR0214;蚩之喻未媿皎皎之實乃續曰¶
絲之素兮貞且吉人之質兮清且一若見用於當時寧¶
補衮於終日　薄芬直如朱絲䋲賦曰物有正而可尚¶
者其繩則直如砥之平如竿之植不舒卷以隨用終徑¶
挺而立極有㫖哉為天下式且取其直也故能為道之¶
逆旅為義之蘧廬為人之端操為政之權輿於以方内¶
君子所如木從之則正君受之則聖猗歟猗歟原夫被¶
物之際作巧之時運工人之手績寒女之絲是尋是尺¶
<pb:KR3k0055_WYG_371-35b>¶
經之綸之其為用也不資於善結其為興也盖取於無¶
私以之為準也則矯枉有度以之辨物也乃去邪勿疑¶
大者逺者念兹在兹俾夫貪者慄慄智者兢兢其為舉¶
直錯枉當有事於從繩　仲子陵五絲續寳命賦曰半¶
夏生木槿榮時五月鵙始鳴楝葉結綵絲襭祭彼三閭¶
蛟龍不竊祭之水曰汨羅祭之日曰端午情既本乎楚¶
俗奉又吿乎夀縷夀縷其娜色絲五紽色絲何始金閨¶
之子畫嘉嚬於青蛾發宜笑之皓齒國風既哀其窈窕¶
<pb:KR3k0055_WYG_371-36a>¶
家事詎忘乎絲枲别有恩從天上飛入宫中二八春日¶
十五玉童誰其尸之奉蘋藻于清廟何彼穠矣司衣裳¶
于聖躬洎天子御絺之日后妃獻繭之時顔是渥丹對¶
廻鸞之十字手如振素盤續命之五絲其五絲也蕙緑¶
輕重蘭紅淺深皎皎而有鶯其領采采而亦翠其衿既¶
比方而一色又條暢乎數尋觀其髪齊萬計花柔四赩¶
委宛虬盤張皇虹直植其鷺羽雜之而奪其鮮對彼鳯¶
毛久之而賽其色别有金華别殿鈎弋靚妝褰開筐笥¶
<pb:KR3k0055_WYG_371-36b>¶
貢奉君王懿夀絲之禮大續寳命之天長衮冕紱珽縈¶
夀絲以成錦游纓鍚鸞比夀絲以無疆錯以五采準日¶
以符節也綜以萬緒盈數以尊夀也龍爛虵伸光氣騰¶
騰以禦邪也瑞等乾坤拜啟獻也汪濊霑止其兵辟也¶
不待萬嵗蟾蜍其理疾也豈藉單衣龍子四海銷夭札¶
之癘百姓登仁夀之祉微臣敢問天寳之建元則曰甘¶
露黄龍之年紀¶
　　綺一¶
<pb:KR3k0055_WYG_371-37a>¶
增廣雅曰鬱金流黄綦綺　説文曰綺文繒也　釋名¶
曰綺踦也其文欹斜不順經緯之縱横也有杯文形似¶
杯也有長命其綵色相間皆横也幅言長命者服之使¶
人命長本造者之意也其棋文者方文如棋也　漢書¶
曰賈人不得衣錦繡綺縠　又漢舊儀曰祭天用六綵¶
綺席六重長一丈　晉令曰第三品已下得服雜杯之¶
綺第六品以下得服七綵綺　司馬相如賦曰張羅綺¶
之幔帷垂楚組之連綱　班固西都賦曰紅羅颯纚綺¶
<pb:KR3k0055_WYG_371-37b>¶
組繽紛　潘岳秋興賦序曰今兼虎賁中郎將寓直散¶
騎之省珥璫冕裳綺紈之士此焉遊處¶
　　綺二¶
増于寳晉紀曰初洛中名服有白石綺識者尤之曰石¶
非繒綵之稱　晉東宫舊事曰太子納妃有七綵杯文¶
綺被一絳石杯文綺被一七綵杯文絳袴長命杯文綺¶
袴　唐史曰天子廵狩刺史令贄其土之寳錦綺繒布¶
皆五兩為束¶
<pb:KR3k0055_WYG_371-38a>¶
　　綺三¶
原鴛文　雉翼(古詩云文彩雙鴛鴦裁為合歡/被  射雉賦云鶯綺翼以赬撾)　為裳¶
　裁被(古詩云緗綺為下裳紫錦/為上襦  下詳上鴛文注)　增一端　五兩(上/詳)¶
(綺四二下/詳綺)¶
　　綺四¶
原織文(禹貢厥篚織文織/文錦綺之類也)　琴名(司馬相如/琴名緑綺)　客逺遺¶
(古詩云客從逺方/來遺我一端綺)　士不衣(士不衣織/織綺也)　餘霞(散成/綺)¶
増細綺(杜甫詩云輕紈/細綺相追飛)　紫綺(韋蘓州詩云觧我紫/綺衣且挟金陵酒)¶
<pb:KR3k0055_WYG_371-38b>¶
鴛綺(陳子昂詩云聞有鴛/鴦綺特為美人贈)　振綺(唐李白詩云/揮筆如振綺)　綺井¶
(晉左思蜀都賦曰/綺井列疏以懸帶)¶
　　綺五¶
增詩魏曹植詩曰西北有織婦綺縞何繽紛清晨秉機¶
杼日暮不成文¶
　　綃一¶
増財貨源流曰綃生絲織成也　廣雅曰綃謂之細¶
禮記玉藻曰君子狐青裘豹褎𤣥綃衣以裼之　晉令¶
<pb:KR3k0055_WYG_371-39a>¶
曰第六品以下不得服羅綃　曹植洛神賦曰踐逺遊¶
之文履曵霧綃之輕裾¶
　　綃二¶
增瑯嬛記曰河伯宴伯禹于河上獻延螭翥鳳鮫綃百¶
兩　實録曰禹㑹塗山歩卒以紅綃帕抹其額因以為¶
軍容盛飾　王子年拾遺記曰燕昭王二年廣延國來¶
獻善舞者二人昭王處以單綃華屋　又曰吳王孫權¶
居昭陽宫倦暑乃褰紫綃之帷　北夢瑣言曰張建章¶
<pb:KR3k0055_WYG_371-39b>¶
為幽州司馬曾以府命往渤海遇水僊遺鮫綃自齎以¶
進好事者為之傳亳州太清宫道士有収得其本者曰¶
明宗皇帝有祀郊丘建章鄉人掌東序之寳且言國璽¶
外惟有二物其一即建章所進鮫綃篋而貯之軸之如¶
箸以紅線纒之亦云夏天溽暑展之滿室凛然　孔帖¶
云吐蕃弄賛妻文成公主弄賛喜中國服飾之美禠氊¶
罽襲紈綃為華風　唐豐年録云開成中物價至賤邨¶
路賣魚肉者俗人買以胡綃半尺士大夫買以白樂天¶
<pb:KR3k0055_WYG_371-40a>¶
詩¶
　　綃三¶
増霞帔　龍衣(長恨傳云上皇得成都方士入蓬萊宫/見一人霞綃帔  杜陽編云元載納薛)¶
(瑶英為姬以龍綃衣一襲以瑶英/體輕不勝重衣於異國求此服也)　買肉　纒頭(上詳/綃二)¶
(少白樂天琵琶行云五陵年/  爭纒頭一曲紅綃不知數)　一端　三破(張讀宣室/志云滎陽)¶
(鄭氏子見婦人自稱汜人後汜人於篋中出絳綃一端/鬻之有商人以千金償其價  唐辨香集云李龜年至)¶
(岐王宅二妓女/贈三破紅綃)　原織鮫人　比蟬翼(鮫人潜織以卷/綃鮫人泉客織)¶
(輕綃于泉室出以賣之比魏文帝/詩曰娟娟白如雪輕華  蟬翼)　増泉客賣　水僊¶
<pb:KR3k0055_WYG_371-40b>¶
遺(上詳上鮫人/  下詳綃二)　汜人鬻絳　妓女贈紅(俱詳/上)　㑹稽¶
抹紅　焦臺領絳(上詳綃二子張路斯為宣城令夫人/石氏生九  張公釣于焦氏臺歸則)¶
(體常溼而寒夫人問故曰我龍也蓼人鄭祥逺亦龍也/與我爭釣處寳殿明日當戰使九子助我我領絳綃鄭)¶
(青綃明日射青綃中/之九子皆化為龍)¶
　　綃四¶
原輕綃(詳綃/三)　増微綃(潘安仁詩云/凱風揚微綃)　輕霧(杜工部詩/云綃綺輕)¶
(霧/霏)　朝霞(李賀詩云誰為虞卿裁/道帔輕綃一匹染朝霞)　葦綃(元微之詠李/花詩云葦綃)¶
(開萬/朶)　雲綃(七夕歌云織成/雲霧紫綃衣)　輸紫綃帔(幽怪録云巴/卭人家有橘)¶
<pb:KR3k0055_WYG_371-41a>¶
(橘中有老叟相對象戲一/叟曰我輸紫綃帔一副)　設紫綃帳(唐元載造迎暉/堂設南洞紫綃)¶
(帳風不能入盛暑自凉/卧内隱隱有紫氣故名)¶
　　綃五¶
増賦唐馮宿鮫人賣綃賦曰彼巨海兮鮫人是居作輕¶
綃兮厥狀紛如不日而成固可卷而懷也候時將見期¶
善價而沽諸出波心而月彩相絢映泉臺而雲隂乍虚¶
其來不測其䴡何極行市道而莫知訪人寰而未識非¶
運思於文繡詎用功於紡織足使大賈慚容衆珍掩色¶
<pb:KR3k0055_WYG_371-41b>¶
豈重錦之云比諒千金而求直夫鮫者水府之所生綃¶
者鮫人之所成奇貨聿來寧假手於蠶績變形斯至非¶
挂籍於王征方霧縠而猶薄擬冰紈而更輕茍未知而¶
求售恒固執而潛行皓如凝露紛若遊霧爰潔爾容不¶
&KR0317;于素質初階于蜃蛤名不登於貢賦如慢藏誨盗哂¶
泉客之遺珠悟冶容誨滛耻風人之抱布偉夫遊洞穴¶
媚清瀾趨市人逺凌波路難貴樸全真詎闗乎日浴出¶
濳離隱豈效於泥蟠且深不可測赤水之珠求得往莫¶
<pb:KR3k0055_WYG_371-42a>¶
可追漢臯之佩且欺是綃也成於無朕動若隨時辭海¶
底之潜處赴日中之㑹期屬吾皇斥無用之寳賤難得¶
之貨徒待價而稱珍庶轉身而逺播¶
　　縠一¶
増説文曰縠細繒也　釋名曰縠粟也其形戚戚如也¶
　三禮圖曰五綵方山冠以綵縠為之　漢董巴輿服¶
志曰羽林左右監左右虎賁皆冠鶡紗縠單衣　楊子¶
法言曰或曰霧縠之麗曰女工之蠧　抱朴子曰勁弩¶
<pb:KR3k0055_WYG_371-42b>¶
之餘力不能洞霧縠　潛夫論曰小民或刻剥綺縠以¶
榆葉水波文　宋玉諷賦曰主人女翳承日之華更被¶
白縠之單衣　司馬相如子虚賦曰雜羅綃垂霧縠¶
曹植七發曰乃被文縠之華袿　劉績魯都賦曰其女¶
工則絳綺縠　唐六典曰襄州出白縠　地理志曰唐¶
絳州貢白縠河南府貢繒縠越州貢輕容生縠　文獻¶
通考曰宋制賜百官時服應給錦袍者汗衫以黄縠¶
文選曰冰綃霞縠¶
<pb:KR3k0055_WYG_371-43a>¶
　　縠二¶
増戰國䇿曰先生王斗見齊宣王宣王曰願聞先生直¶
言正諫斗曰王之憂國愛民不若王愛一尺之縠也王¶
使人為冠不使左右便辟而使工者何也為能之也今¶
王治齊國非左右便辟無使也臣故曰王之憂國愛民¶
不如愛一尺之縠也　漢髙帝紀曰賈人毋得衣綺縠¶
　漢書曰江充召見犬䑓宫自請願以所常被服衣冠¶
見上上許之充衣紗縠單衣　東觀漢記曰建初二年¶
<pb:KR3k0055_WYG_371-43b>¶
詔齊相其止勿送冰縠方空　漢章帝紀曰詔省冰紈¶
方空縠謂紗薄如空也　魏志曰袁術遂僭號荒侈滋¶
甚後宫數百服綺縠餘粱肉　荀朂為晉文王與孫皓¶
書曰餉縠三端¶
　　縠三¶
原垂霧　引煙(子虚賦曰鄭女曼姬垂霧縠之沈/約詩曰長煙引輕素言如縠  狀)　動¶
霧　増吹風(洛神賦曰動霧縠以/徐歩  風浪吹文縠)　一尺　三端(俱詳/縠二)¶
　　縠四¶
<pb:KR3k0055_WYG_371-44a>¶
増白縠(詳縠/一)　生縠(詳縠/一)　河南貢(詳縠/一)　曼姬始(讌/集)¶
(序云曼/姬始縠)¶
　　練一¶
増周禮曰染人凡染春暴練　唐六典曰後漢大司農¶
屬官有平準令丞各一人主練染作采色　宋書沈約¶
恩倖傳論曰素練丹魄至皆兼兩¶
　　練二¶
増左傳曰楚子重伐吳使鄧廖帥組甲三百被練三千¶
<pb:KR3k0055_WYG_371-44b>¶
以侵吳注被練練袍也　又曰季孫意如㑹晉荀躒于¶
的歴練冠麻衣跣行　韓詩外傳曰顔回望吳門馬見¶
一匹練孔子曰馬也馬之光景長一匹爾　後漢書曰¶
馬皇后身衣大練　又曰虞延初生有物若匹練升天¶
後至太尉　晉書曰王獻之書羊欣練裙　劉璠梁典¶
曰劉峻見任昉諸子西華兄弟等流離不能自振生平¶
舊交莫有収恤西華冬月著葛巾帔練裙路逢峻峻泫¶
然矜之乃作廣絶交論　唐紀曰武則天長夀三年詔¶
<pb:KR3k0055_WYG_371-45a>¶
應天下尼當用白練為衣　文藝傳曰唐開元中張説¶
與徐堅論近世文章張九齡如輕縑素練實濟時用而¶
窘邊幅　唐國史補曰韓晉公滉聞奉天之難以夾練¶
囊緘盛茶末遣健歩以進御¶
　　練三¶
増素練　白衣(俱詳/練二)　原季孫冠　王導衣(魯季孫練/冠待罪)¶
(晉王導為太保時庫藏竭惟有練千端鬻/不售導乃製練布單衣皆效之乃貴也)¶
　　練四¶
<pb:KR3k0055_WYG_371-45b>¶
増楚練(杜甫詩云越羅與/楚練照曜輿䑓軀)　擣練(又云天清山/城擣練急)　秋練¶
(白樂天詩云月出砧/杵動家家擣秋練)　練帨(韓愈詩云長姬香御四/羅列縞裙練帨無等差)¶
原吳門曵(詳練/二)　澄江靜(如/練)¶
　　練五¶
增詩元范梈擣練圖詩曰深宫佳人白日長夜感蟋蟀¶
鳴中房起視河漢心回皇雲鬢籠鬆分作行清水如天¶
收素練翠娥帶月杵寒霜轆轤無繩金井悄邊頭不見¶
梧桐黄裁縫熨帖坐在牀載𤣥載黄公子裳製成不逺¶
<pb:KR3k0055_WYG_371-46a>¶
煩寄將但見寒暑彫三光身體甚適平時康君不見古¶
來邊庭士雪壓闗河征戰多拆盡衣裘淚如水¶
　　絺綌一¶
増説文曰絺細葛也綌粗葛也縐絺之細者也　尚書¶
禹貢曰海岱惟青州厥貢鹽絺荆河惟豫州厥貢漆枲¶
絺紵　毛詩曰葛之覃兮施于中谷惟葉莫莫是刈是¶
濩為絺為綌服之無斁　又曰絺兮綌兮淒其以風¶
又曰䝉彼縐絺是紲絆也　禮記月令曰孟夏之月天¶
<pb:KR3k0055_WYG_371-46b>¶
子始絺　又曲禮曰為天子削𤓰者副之巾以絺為國¶
君者華之巾以綌　又玉藻曰振絺綌不入公門浴用¶
二巾上絺下綌也　又檀弓曰綌衰繐裳非古也　説¶
苑曰綿綿之蔓在於曠野良工得之以為絺綌良工不¶
得枯死于野　服䖍通俗文曰細葛謂之㲔翅　嵇康¶
髙士傳曰善卷曰予立宇宙之中冬衣皮毛夏服綌葛¶
　王褒聖主得賢臣頌曰服絺綌之凉者不苦盛暑之¶
鬱悒　劉楨𤓰賦曰承之雕盤羃之纖絺　夏侯孝若¶
<pb:KR3k0055_WYG_371-47a>¶
大暑賦曰珠汗沾夫絺葛　庾翼與燕王書曰今致細¶
絺十端竹絺二端　段氏蜀記曰卭州鎮南蕉葛上者¶
一匹直十千　諸葛恢上表曰天恩㒺極特賜纖絺細¶
竹　左思吳都賦曰焦葛升越弱於羅紈　唐六典曰¶
申光二州貢絺紈葛　曹植七啟曰温房則冬服絺綌¶
　潘安仁秋興賦曰於是廼屏輕箑釋纖絺　柳宗元¶
曰纖葛綌紵克供以修　又乞巧文曰冰雪之交衆裘¶
我絺　杜甫詩曰焉知南鄰客九月猶絺綌　又曰冬¶
<pb:KR3k0055_WYG_371-47b>¶
煖更絺綌　又曰慣習炎蒸嵗絺綌¶
　　絺綌二¶
増帝王世紀曰堯見舜于貳宫設饗禮迭為賔主南面¶
而問政然後賜以絺衣琴瑟大築宫室封之于虞　穆¶
天子傳曰天子筮獵其卦遇革逢公占之賜之駿馬十¶
六絺綌三十篋　左傳曰葬敬嬴旱無麻始用葛茀¶
漢書曰江都王建謀反與閩越通越遺建荃葛　東觀¶
漢記曰耿純字伯山率宗族賔客二千人皆繒襜絺巾¶
<pb:KR3k0055_WYG_371-48a>¶
迎上于費上大悦　又曰馬嚴為陳留太守嚴病遣功¶
曹吏李龔奉章詣闕上親召見龔問嚴疾病狀以黄金¶
葛絺賜嚴　又曰黄香為郎召詣安福殿賜錢三萬黄¶
白葛各二端　魏武封魏王詔曰今以君為魏王賜白¶
皂絳黄葛各二匹越葛一端往欽哉　吳厯曰孫策送¶
華歆還洛并送越布香葛時多盗賊歆渡牛渚悉封還¶
諸物　江表傳曰魏文帝遣使於吳求細葛羣臣以為¶
非禮欲不與孫權敇付使　後周書曰賀蘭祥梁雍州¶
<pb:KR3k0055_WYG_371-48b>¶
刺史岳陽王蕭詧欽其節儉乃以竹屏風絺綌之屬及¶
經史贈之祥難違其意取而付諸所司太祖後聞之並¶
以賜祥　隋書曰袁充少警悟年十餘歳其父黨至門¶
時冬初充尚衣葛衫客戲充曰袁郎子絺兮綌兮淒其¶
以風充應聲荅之曰為絺為綌服之無斁以是大見嗟¶
賞　列女傳曰盧惟清貶播州尉其妻徐采絺不御¶
唐柳宗元饒娥廟碑文曰饒娥饒姓娥名家世漁於鄱¶
水娥為室女未嘗出遊惟治絺葛以供女事鄉人敬式¶
<pb:KR3k0055_WYG_371-49a>¶
　　絺綌三¶
原暑服　夏衣(月令云孟夏天子初衣暑服/注云絺綌  堯儉夏日葛衣)　徵材¶
為服(周禮云掌葛氏以時徴絺綌/之材於山農  下詳毛詩)　當暑　苦寒(論語/曰當)¶
(暑袗絺綌必表而出之/  古詩曰衣葛嘗苦寒)　増刈葛　削𤓰(上詳毛詩/下詳禮記)¶
不服　為易(和政公主諸子皆不服紉絺古韓文公原/道篇曰今其言曰曷不為太  之無事猶)¶
(責冬之裘者曰曷/不為葛之之易也)¶
　　絺綌四¶
原振(詳玉/藻)　遺(詳絺綌二閩/侯遺王建)　削𤓰之巾　履霜之屨¶
<pb:KR3k0055_WYG_371-49b>¶
　蒙彼縐絺　弱於羅紈　淒其以風　施于中谷(俱/詳)¶
(絺綌/二)¶
　　絺綌五¶
増詩唐李白詩曰黄葛生洛溪黄花自綿羃青煙蔓長¶
條繚繞幾百尺閨人費素手採綴作絺綌　明程烈采¶
葛篇曰種葛南山下春風吹葛長二月吹葛緑八月吹¶
葛黄腰鎌逝采掇織作君衣裳經以長相憶緯以思不¶
忘出入君篋笥長得近輝光層冰布河水中野皓凝霜¶
<pb:KR3k0055_WYG_371-50a>¶
吳羅五文彩蜀錦雙鴛鴦君恩當斷絶歎息摧中腸中¶
腸日以摧葛葉日以衰願留枯根株化作萱草枝¶
增啟宋顔測謝大司馬江夏王賜絹葛啟曰氷紈風綌¶
事膺盛服¶
　　綿一¶
増説文曰纊絮緼也　禮記玉藻曰纊為繭緼為袍(衣/有)¶
(著之異/名也)　又喪記曰屬纊以俟絶氣　又内則曰婦事¶
舅姑左佩紛帨緘管線纊施縏袠　晉左思吳都賦曰¶
<pb:KR3k0055_WYG_371-50b>¶
鄉貢八蠶之綿　北魏酈道元水經注曰房子城西出¶
白土細滑如膏可用濯綿霜鮮雪曜異於常綿世俗言¶
房子之纊也抑亦類蜀郡之錦得之江津矣故嵗貢其¶
綿以充御府　唐六典曰潁州出綿　日南志云一嵗¶
八蠶之綿　宋文鑑宋祁謝衣襖表曰均挾吳綿之煖¶
　　綿二¶
増左傳曰楚子伐蕭蕭潰申公巫臣曰師人多寒王廵¶
三軍拊而勉之三軍之士皆如挾纊　謝承後漢書徐¶
<pb:KR3k0055_WYG_371-51a>¶
穉不就諸公之聘及有喪者萬里赴弔常於家預炙鷄¶
一隻以一兩綿絮漬酒中曝乾至門以綿絮置水中候¶
有酒氣以雞置前祭畢便去　後漢書曰張奐遺命曰¶
吾前後仕進十腰銀艾不能和光同塵為讒邪所忌通¶
塞命也始終常也但地下冥冥長無曉期而復纒以綿¶
纊絆以釘密為不喜耳今幸前有穿穴朝殞夕下横屍¶
露牀幅巾而已　英雄記曰吕布為曹公所攻甚急乃¶
求救于袁術術先求布女布恐術為女不至故不遣救¶
<pb:KR3k0055_WYG_371-51b>¶
也即以綿纒女身縛著馬上夜自送女出與術太祖守¶
兵相觸格射不得過復還城　陸氏異林曰鍾繇嘗數¶
月不朝或問其故云常有好婦女來美麗非凡問者曰¶
必是鬼物何不殺之婦人後往不即前止户外繇問何¶
以婦人曰公有相殺意繇曰無此勤勤呼之乃入繇有¶
不忍心然猶斬之傷脚婦人即出以新綿拭血竟去明¶
日使人尋跡至大塜木中有好婦人形體如生人著白¶
練丹繡兩當傷一脚以兩當中絹拭血　晉陽秋曰有¶
<pb:KR3k0055_WYG_371-52a>¶
司奏依舊調房子睢陽綿武帝不許　語林曰謝萬就¶
人乞裘云畏寒荅曰君妄語正欲以為豪具耳若畏寒¶
無復勝綿者以三十斤綿與謝　宋書曰郭原平孝行¶
既著睢陽許瑶之罷建安郡還家以綿一斤遺之不受¶
瑶之乃自往曰今遇寒而建安綿好以此奉尊上下耳¶
原平乃拜而受之　又曰朱百年隱居山陰家室素貧¶
母以冬月亡衣並無絮百年自此不衣綿嘗寒時就孔¶
凱宿衣悉裌布飲酒醉眠凱以卧具覆之百年覺引卧¶
<pb:KR3k0055_WYG_371-52b>¶
具去體謂凱曰綿定竒温因流涕悲慟凱亦為之感傷¶
　齊書曰阮孝緒年十六父喪不服綿纊雖蔬食有味¶
亦吐之　遼史禮志五月重五日午時採艾葉和綿著¶
衣七事以奉天子北南臣僚各賜三事¶
　　綿三¶
増纒身　拭血(俱詳/綿二)　原八蠶貢　三軍挾(上詳綿一/  下詳綿)¶
(二/)　増海棠紫　柳絮白(杜甫詩曰紫綿揉色海棠開/  又曰生憎柳絮白于綿)¶
　　綿四¶
<pb:KR3k0055_WYG_371-53a>¶
　原纖纊(禹貢曰厥篚纖/纊謂細綿也)　重繭(左傳楚子使薳子馮為/令尹遂以疾辭方暑闕)¶
　(地下冰而牀焉重繭衣/裘鮮食而寢注繭綿也)　麗密(聖主得賢臣頌曰荷氊/被毳者難與道純綿之)¶
　(麗/宻)　懷冰(古詩云挾/纊如懷冰)　増楚綿(青瑣髙議曰幽意知/多少重重類楚綿)¶
　鄭綿(宋玉招魂曰秦篝/齊縷鄭綿絡些)　黄綿襖子(謂日/煖)¶
　¶
　¶
　¶
　¶
<pb:KR3k0055_WYG_371-53b>¶
　¶
　¶
　¶
　¶
　¶
　¶
　¶
御定淵鑑類函卷三百六十六¶
