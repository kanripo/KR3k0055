# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:38.120174
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷二百二十九
<pb:KR3k0055_WYG_234-1a>¶
　欽定四庫全書¶
御定淵鑑𩔖函卷二百二十九¶
　　武功部二十四(鞍泥轡珂鞭柝勒鹿鑣/障              角)　(羈具/攻)¶
　　　鞍一¶
　原初學記曰說文曰鞍馬鞁具也鹽鐵論曰古者繩鞚¶
　革鞮皮薦而已其後代以革鞍鐵鑣而不飾其後乃有¶
　鏤衢鞍紫茸題髙橋鞍(魏百官各有紫茸/題頭髙橋鞍一具)或有金銀翠¶
　毛之飾(永昌記曰文帝秦王/金銀鞍加翠毛之飾)又有障泥障汗(亦曰/弇汗)鞙尾¶
<pb:KR3k0055_WYG_234-1b>¶
　珂亦從鞍以為飾(鹽鐵論曰今冨者罽繡弇汗鞙魏百/官各有赤茸珂石鞙尾一具服䖍通)¶
　(俗文曰凡/勒飾曰珂)　増太公六韜曰車騎之將軍馬不具鞍勒¶
　不備者誅　呉子曰車騎之具鞍勒銜轡必令完堅¶
　六景曲記曰周世以膏腴之沃壤豐鎬之寳地大啟封¶
　境以封秦釋鞍授鞚假驥他人欲無陵已其可得乎¶
　桂海虞衡志曰蠻鞍西南諸蕃所作不用韉但空垂兩¶
　木&KR0817;&KR0817;之狀刻如小龕藏足指其中恐入榛棘傷足也¶
　後鞦鏇木為大錢纍纍貫数百狀如中國騾驢鞦¶
<pb:KR3k0055_WYG_234-2a>¶
　　鞍二¶
増漢書李廣傳曰廣從百騎遇匈奴数千騎令皆下馬¶
觧鞍匈奴怪之弗敢撃　唐書和逢堯傳突厥黙啜請¶
尚公主逢堯以御史丞攝鴻臚卿報可黙啜遣貴近頡¶
利來曰詔送金鏤具鞍乃塗金非天子意使者不可信¶
雖得公主猶非實堯謂曰漢法重女壻而送鞍具欲安¶
且久不以金為貴可汗乃貪金而不貴信耶　又郭英¶
乂傳曰英乂拜劔南節度使肆志無所憚教女伎乗驢¶
<pb:KR3k0055_WYG_234-2b>¶
撃毬鈿鞍寳勒及它服用日無慮数萬費　通鑑宋紀¶
曰益都人楊安國少無頼以鬻鞍材為業市人呼為楊¶
鞍兒遂自名楊鞍兒泰和中金人南侵安兒時為羣盗¶
亦請降𨽻名軍中累官至防禦使　遼史曰遼主納后¶
儀皇后車至便殿東南七十歩止惕隐夫人請降車負¶
銀罌捧縢履黄道行後一人張羔裘若襲之前一婦人¶
捧鏡却行置鞍於道后過其上乃詣神主室¶
　　鞍三¶
<pb:KR3k0055_WYG_234-3a>¶
原鏤衢　金梁(三輔&KR1177;録曰平陵公孫奮富聞京師梁/冀知奮恡以鏤衢鞍遺奮從貸五千萬)¶
(恭下見劉義/  金梁鞍啟)　懸柱　照人(魏志曰太祖馬鞍在庫為/鼠所齧庫吏懼死鄧哀王)¶
(沖以刀穿單衣如鼠齧者謬有愁色太祖問之沖曰俗/以鼠齧衣者其主不吉太祖曰此妄言耳俄而庫吏以)¶
(齧鞍聞太祖笑曰兒衣在側而齧况懸柱乎鞍古樂府/左延年從軍詩曰從軍何等樂一驅乗䨇駁  馬照人)¶
(白龍&KR0750;/自動作)　紫茸　翠毛(並詳/前叙)　賜桓　迎魯(東&KR0026;漢記/曰永元元)¶
(年西謁園陵桓郁兼羽林中郎将上賜馬二匹并鞍勒/防汗  呉志曰曹公破走魯肅即先還孫權大請諸将)¶
(肅将入閤拜權起禮之因謂曰子/敬孤持鞍下馬相迎足以顯卿未)　賜趙　遺孫(司馬/彪漢)¶
(書曰光武徴趙喜引見賜鞍/馬待詔公車  下詳鏤衢注)　琉璃　玫㻁(西京雜記/曰武帝時)¶
<pb:KR3k0055_WYG_234-3b>¶
(身毒國獻白光琉璃鞍在暗室光照十文/  又武帝得貳師天馬造玫㻁石為鞍)　無飾　誤¶
取(東&KR0026;漢記曰明徳馬皇后時諸王入朝問起居上望/車騎鞍勒皆純黑無金銀彩飾以白太后各賜錢五)¶
(百萬上漢書曰許廣漢昌邑人時為漢昌邑王郎中從/武帝  甘泉誤取他郎鞍以被馬發覺罪當死有詔下)¶
(蠶/室)　増鐵瑕　青玉(晋書載記劉曜傳曰隴右陳安叛/曜使平先討安安左手奮七尺刀)¶
(右手執丈八尺蛇矛平先與安戰三交奪其蛇矛安棄/馬走斬之隴右歌之曰隴上壯士有陳安䯀驄交馬鐵)¶
(瑕鞍七尺大刀奮如湍丈八蛇矛左右盤十盪十&KR1177;無/當前  崔豹古今注曰孫文臺獲青玉馬鞍其光照衢)¶
　塗金　煖玉(詞林海錯曰雲仙雜記王武子好馬非/馬不行正旦則桞葉金障泥上元則歸)¶
(月韉清明則剪水鞭重午則籠嬌鞁中秋則玉蘢葱絡/頭重陽則蟬兒&KR0817;春秋社則塗金鞍冬至則嘶風&KR0817;除)¶
<pb:KR3k0055_WYG_234-4a>¶
(日則藥玉鞍每節日則餵馬以明沙豆薔薇草/  韻府羣玉曰唐寧王有煖玉鞍冬月可暖)　隐身¶
　置槍(北史李弼傳曰弼弟&KR0710;長不盈五尺跨馬䧟陣/隐身鞍甲之中敵見曰避此小兒  通鑑五代)¶
(紀曰王彦章驍勇絶倫每戰用二鐵槍/皆重百斤一置鞍中一在手所向無前)　寳鈿　紅繡¶
(唐書王難得傳曰難得為河源軍使吐蕃贊子郎支都/者恃趫敏乗名馬寳鈿鞍略陣挑戰甚閒暇無敢校者)¶
(殿北轅録曰宋遣使賀金國生辰入見金主時/  廊之西馬有鞴紅繡鞍者数疋乃髙麗所進)　結珠¶
　獻玉(通鑑宋紀曰南漢主劉鋹性絶巧嘗以珠結鞍/勒為戲龍之狀極其精妙以獻帝謂左右曰鋹)¶
(好工巧習以成性倘能以習巧之勤移於治國豈至滅/亡哉  宋史曰太祖時沙州節度使曹元忠𤓰州團練)¶
(使曹延繼等遣/使獻玉鞍勒馬)　原挂長林　發髙獄(謝惠連詩曰挂/鞍長林側飲馬)¶
<pb:KR3k0055_WYG_234-4b>¶
(修川湄松劉琨扶風歌曰/繫馬長  下發鞍髙岳頭)　増賞戰士　賜近臣(唐書/肅宗)¶
(廢后張氏傳曰初建寧王倓数短后於帝上皇在蜀以/七寳鞍賜后而李泌請分以賞戰士倓助泌請故后怨)¶
(卒被譖死鞍宋史曰太宗四年賜/扈從近臣  馬衣服金玉帶有差)　氣如火　光照衢¶
(詞林海錯曰天寳遺事岐王有玉鞍一面每至冬月則/用之雖天氣嚴寒而此鞍在坐如温火之氣  下詳見)¶
(青玉/註)　祿勝貢　國珍獻(宋史曰真宗時回鶻可汗祿/勝貢玉勒鞍名馬寳器願以)¶
(兵助討繼遷來典故紀聞曰太祖為呉王時方國珍以/金玉飾馬鞍  獻太祖曰吾方有事四方所需者文武)¶
(材能所用者榖粟布帛其/他寳玩非所好也却其獻)　原青蓋金鞍　白馬銀鞍¶
(張華詩曰青蓋覆金鞍自述異記/乾羅見神乗白馬銀鞍  天而降)　刀斫馬鞍　手舉¶
<pb:KR3k0055_WYG_234-5a>¶
馬鞍(呉錄曰孫權駐軍宣城有賊数千人卒至權始得/上馬而賊鋒忽已交左右賊以刀斫中馬鞍得衆)¶
(将擁衛而脱岸魏志云許褚從討韓遂馬超于潼闗太/祖與褚留南  㫁後超歩騎來奔太祖軍矢下如雨褚)¶
(白太祖宜去濟船船重欲沒左手舉/馬鞍蔽太祖右手並泝船僅乃得渡)　増呼延作字¶
李泌請分(文公談苑曰夲朝呼延贊以武勇為衛士直/長自言受國恩誓不與契丹同生徧刺其體)¶
(作赤心殺契丹字反其脣内亦刺之鞍/韉兵仗皆作其字  下詳見賞戰士注)　據鞍顧盻¶
據鞍馳騁(後漢馬援年六十二請撃武陵五溪蠻光武/愍其老未許之援曰臣尚能被甲上馬帝令)¶
(試之援據鞍顧盻以示可用帝笑曰矍鑠哉是翁也鞍/後魏書曰畢衆敬年七十鬚髪皓白而氣力未衰據)¶
(馳騁有/若少壯)　觧鞍礪鏃　觧鞍潰圍(五代史曰李嗣昭攻/梁邢洺出青山遇葛)¶
<pb:KR3k0055_WYG_234-5b>¶
(從周兵嗣昭大敗走梁兵追之嗣源從間道後至謂嗣/昭曰為公一戰乃觧鞍礪鏃凴髙為陣左右指畫梁追)¶
(兵望之莫測嗣源急呼曰吾取葛公士卒可勿動乃馳/騎犯之出入奮撃嗣昭繼進梁兵觧去  南史周文育)¶
(傳曰武帝破蔡路飬於南野文育為路飬所圍四面数/重矢石雨下所乗馬死文育右手搏戰左手觧鞍潰圍)¶
(而/出)　上馬墮鞍　中箭徹鞍(韻府羣玉曰孫權使嚴畯/鎮京口畯辭因試畯騎上)¶
(馬墮鞍乃聼之人嘉其實譲鞍晋書毛寳傳曰/寳救桓宣兵敗中箭貫髀徹  使人蹋鞍㧞箭)¶
　　鞍四¶
増身不離鞍(劉備曰徃時身不/離鞍髀裏肉消)　取髑髏著鞍(魏略曰/五官將)¶
(知王忠昔嘗噉人時因從駕出行令/取冢間髑髏著忠馬鞍以為嬉戲)　手執鞍橋倒立¶
<pb:KR3k0055_WYG_234-6a>¶
馳騁(後魏書曰傅永有氣幹拳勇/過人能手執鞍橋倒立馳騁)　不罪壊鞍(唐書裴/行儉傳)¶
(曰行儉有賜馬及珍鞍令史/私馳馬馬蹶壊鞍不加罪)　馬鞍為壘(兵畧纂聞曰/都督杭雄鎮)¶
(寧夏一日以数騎出值賊稍衆公令悉下馬取馬鞍為/壘跪射賊退觧衣腋中落血塊如盃蓋中飛矢不自知)¶
(也/)¶
　　鞍五¶
増賦晋傅元馳射馬賦曰百鳥齊興六驥孔閑金銜玉¶
羈文勒鏤鞍明珂景朗華珥采鮮　周庾信華林園馬¶
射賦曰控玉勒而摇星跨金鞍而動月(摇星挾矢也/動月張弓也)¶
<pb:KR3k0055_WYG_234-6b>¶
原銘後漢李尤鞍銘曰駈騖馳逐騰躍覆被雖其㨗習¶
亦有顛沛井羸其瓶罔不斯敗¶
原表魏曹植上銀鞍表曰於先武皇帝世敕此銀鞍一¶
具初不敢乗謹奉上¶
原啟宋劉義恭謝金梁鞍啓曰賜臣供御金梁橋鞍制¶
作精巧宜副龍駟聖慈下逮猥垂光錫¶
　　轡一¶
原初學記曰釋名曰轡拂也言牽引拂戾以制馬也轡¶
<pb:KR3k0055_WYG_234-7a>¶
之為飾有銜勒鑣羈韁鞚之𩔖以成其用也銜在口中¶
啣之也勒絡也絡其頭而引之鑣包也在旁包斂其口¶
也羈檢也所以持制之也韁疆也繋之使不得出疆限¶
也韁亦曰靮故埤蒼曰靮馬韁也鞚控制之義通俗文¶
云所以制馬曰鞚夫轡之於馬也猶人君以吏之御人¶
也故家語曰古者天子以内史為左右手以徳法為銜¶
勒以百官為轡善御馬者正銜勒齊轡策均馬力和馬¶
心故口無聲而馬應轡策不舉而極千里善御人者一¶
<pb:KR3k0055_WYG_234-7b>¶
其徳法正其百官均齊人力和安人心故令不再而人¶
順從刑不用而天下定矣¶
　　轡二¶
増北史崔暹傳曰齊神武髙歡如鄴羣臣迎於紫陌神¶
武握暹手勞之賜暹馬使騎之以從且行且語暹下拜¶
馬驚走神武親為擁之而受轡¶
　　轡三¶
原令舍　犯軷(周禮曰挈壺氏挈轡以令舍鄭司農注/曰懸轡於所當舍止之處  又大馭掌)¶
<pb:KR3k0055_WYG_234-8a>¶
(馭玉路以祀及犯軷王自左馭/馭下祝登受轡犯軷遂駈之)　如濡　沃若(毛詩曰/我馬維)¶
(駒六轡如濡轡又曰/我馬維駱六  沃若)　在手　正身(又曰駟牡孔阜六/轡在手  家語曰)¶
(善御馬者正/身以總轡)　君政　臣祿(又曰閔子騫為費宰問政/于孔子孔子曰君者人也)¶
(吏者轡也刑者䇿也人君之政執其轡策而已矣矣淮/南子云權衡者人主之車輿爵祿者人臣之銜轡)¶
　千乗弭　百馬齊(班固東廵頌曰乗輿動色羣后屏/氣萬騎齊鑣千乗弭轡  魏明帝)¶
(善哉行曰百馬/齊轡御由造父)　令制下　禮齊人(孔叢子曰夫子云/政令者人君之銜)¶
(轡所以制下也弗又曰孔子適衛衛将軍文子問曰今/齊之以刑而猶  勝何禮之齊也孔子曰禮之齊人譬)¶
(之於御/則轡也)　奔馬委　上車攝(管子曰凡赦者小利而大/害也故久而不勝其禍故)¶
<pb:KR3k0055_WYG_234-8b>¶
(赦者奔馬之委轡也無赦者痤疽之礦石也整/淮南子曰王良造父御也上車攝轡馬為齊)　挈壺¶
懸　大僕執(上詳令舍注大百官春秋曰大駕公卿奉/引太僕執轡  将軍陪乗光武東京郊祀)¶
(法駕則河南尹奉引奉/車都尉執轡侍中参乗)　得之於手　應之於心(列子/曰凡)¶
(御者得之於銜應之於/轡得之于手應之于心)　増授轡而射　枕轡而寝(左/傳)¶
(曰㐮公十四年衛侯出奔齊初尹公佗學射於庾公差/庾公差學射於公孫丁二子追公公孫丁御公子魚曰)¶
(射為背師不射為戮射為禮乎射兩軥而還尹公佗曰/子為師我則逺矣乃反之公孫丁授公轡而射之貫臂)¶
(行又曰㐮公二十五年崔杼殺齊君閭丘嬰與申鮮虞/  及弇中将舍嬰曰崔&KR0159;其追我鮮虞曰一與一誰能)¶
(懼我遂舍枕轡而寝/食馬而食駕而行)¶
<pb:KR3k0055_WYG_234-9a>¶
　　轡四¶
増執轡三失(荘子盗跖篇曰孔子聞跖言再拜趨走出/門上車執轡三失目芒然無見色若死灰)¶
　按轡躡後(唐書李密傳曰密以蒲韉乗牛挂漢書一/帙角上行且讀楊素適見于道按轡躡其)¶
(後曰何書/生勤如此)　親執轡箠(又張易之昌宗傳曰昌宗興不/旬日貴震天下諸武兄弟及宗)¶
(楚客等争造門伺/望顔色親執轡箠)　&KR0259;轡便辟(又白孝徳傳曰史思明/攻河陽使驍将劉龍仙)¶
(挑戰李光弼顧諸将曰孰能取是賊左右以孝徳對光/弼撫其背遣之孝徳擁二矛䇿馬絶河半濟僕固懐恩)¶
(賀曰事克矣其&KR0259;/轡便辟可萬全者)¶
　　轡五¶
<pb:KR3k0055_WYG_234-9b>¶
増詩唐李賀相勸酒詩曰羲和騁六轡晝夕不曽閑彈¶
烏崦嵫竹柣馬蟠桃鞭(注烏日烏也/柣音叱朴也)¶
原銘後漢李尤轡銘曰轡銜在手急緩必時賞罰在心¶
中和是思馬知良銜進取道里人知善政令行禁止¶
　　鞭一¶
原初學記曰鞭策箠皆馬檛之名說文所謂驅者也古¶
者用革以朴罪人亦以驅馬故其文從革書曰鞭作官¶
刑此則施於民也傳曰左執鞭弭又曰雖鞭之長不及¶
<pb:KR3k0055_WYG_234-10a>¶
馬腹此則施之馬也其後以竹代革又䇿箠二文又並¶
從竹盖因驅䇿箠撃之義以立名也漢書婁敬曰周太¶
王以狄伐杖馬箠去居岐禮記曰獻車馬者執䇿綏君¶
車将駕則僕執䇿立於馬前則其事也　増莊子曰前¶
有橛飾之患後有鞭䇿之威而馬之死者已過半矣¶
史記秦始皇紀引過秦論曰執捶拊以鞭笞天下　淮¶
南子曰若夫鉗且太丙之御也除轡舍銜去鞭棄策軍¶
車莫動而自舉馬莫使而自走　說苑曰木馬不能行¶
<pb:KR3k0055_WYG_234-10b>¶
亦不費食騏驥日馳千里鞭箠不去其背　又杜夷幽¶
求曰召渴者以臨河不待鞭箠而自至　通鑑曰唐舊¶
儀每日尚乗以廄馬八疋分為左右廂立於正殿側宫¶
門外俟仗下即散若大陳設則馬在樂懸之北與大象¶
相次進馬二人戎服執鞭侍立於馬之左隨馬進退¶
遼志曰契丹人見旋風合眼用鞭望空打四十九下口¶
中道坤不刻七聲　桂海虞衡志曰蠻鞭刻木節節如¶
竹根朱墨間漆之長纔四五寸其首有鐵環貫二皮條¶
<pb:KR3k0055_WYG_234-11a>¶
以策馬¶
　　鞭二¶
増左傳曰晋荀瑶帥師伐鄭鄭駟宏請救於齊陳成子¶
救鄭及濮雨不渉成子衣製杖戈立於阪上馬不出者¶
助之鞭之　漢書李廣傳曰廣出雁門撃匈奴匈奴兵¶
多破廣軍生得廣廣時傷置兩馬間絡而盛之卧行十¶
餘里廣陽死睨其旁有一兒騎善馬暫騰而上因抱兒¶
鞭馬南馳数十里得其餘軍　呉志魯肅傳曰曹公破¶
<pb:KR3k0055_WYG_234-11b>¶
走權大請諸将迎肅肅将入門拜權起禮之因謂曰子¶
敬孤持鞍下馬相迎足以&KR0139;卿未肅趨進曰未也衆咸¶
愕然既坐徐舉鞭曰願至尊威徳加於四海總括九州¶
克成帝業更以安車軟輪徴肅始當&KR0139;耳權拊掌歡笑¶
　又陸遜傳注呉錄曰假遜黄鉞呉王親執鞭以見之¶
　江表傳曰孫權攻合肥不能下撤軍將退兵已上道¶
權與吕蒙蔣欽凌統等在後張幔飲食畢垂當發魏将¶
張遼帥六七千人奄至圍数重權乗駿馬上津橋橋南¶
<pb:KR3k0055_WYG_234-12a>¶
己見徹丈餘無板谷利在馬後使權持鞭緩鞚利于後¶
著鞭以助馬勢遂得超度　蕭方等三十國春秋曰成¶
都王頴誅黄門孟玖於是東海王越髙密王簡皆懼奔¶
國琅邪王睿又将出焉而徼禁甚密頴又先下諸津禁¶
止諸貴人至河陽乃見拘焉宋典後至以鞭拂之曰舍¶
長官禁貴人而爾見拘耶因大笑之吏乃放遣因得歸¶
國　唐書韓思復傳曰思復轉汴州司户仁恕不行鞭¶
罰　通鑑宋紀曰呉曦未叛時嘗校獵塞上一日夜歸¶
<pb:KR3k0055_WYG_234-12b>¶
笳鼓競奏轔載雜襲曦方垂鞭四視時盛秋天宇清霽¶
仰見月中有一人騎而垂鞭與已惟肖問左右所見皆¶
符殊以為駭嘿自念曰我當貴月中人其我也揚鞭而¶
揖之其人亦揚鞭乃大喜謀由是而決　詞林海錯曰¶
列仙傳王暉種黄精虎為之耕出入亦乗虎鞭策如乗¶
馬　說淵王賈傅曰賈有異術嘗白諸父曰太行南泌¶
河灣澳内有兩龍請同&KR0026;之於是至泌河淵深處賈入¶
水以鞭畫之水為之分下有大石二龍盤繞之一白一¶
<pb:KR3k0055_WYG_234-13a>¶
黒各長数丈見人沖天諸父大驚良久瞻視賈曰既見¶
矣將復之因以鞭揮之水合如舊¶
　　鞭三¶
原楚令　秦謡(左傳曰楚靈王使圍徐以懼呉楚子次/于乾谿以為之援雨雪王皮冠秦復陶)¶
(翠被豹舄執鞭以出杜預注曰執鞭以教令太崔鴻前/秦錄曰苻堅時闗中謡曰長鞘馬鞭撃左股  嵗南行)¶
(當避/虜)　李銘　曹賦(李尤馬鞭箠銘見後從魏文帝臨/渦賦曰建安十八年  上拜墳墓)¶
(遂乗馬遊&KR0026;東固遵渦/水駐馬書鞭為臨渦賦)　持鐵　埋銅(蕭方等三十國/春秋曰王敦謀)¶
(害王澄而澄衆有二十人持鐵馬鞭為衛埋呉㑹分地/記曰六山者句踐於此山鑄銅銅不鑠則  之上生馬)¶
<pb:KR3k0055_WYG_234-13b>¶
(箠句踐遣使者取從南社/種之飾為馬箠獻于呉)　執鞭　投策(左傳曰晋公/子重耳對楚)¶
(子曰左執鞭弭右屬櫜鞬以與君周旋臨公羊傳曰陽/虎将殺季孫於蒲使臨南御之至孟衢  南投策使楊)¶
(越下取策陽虎從而/射之矢著於荘門)　齊人　數馬(孔叢子曰刑以齊/人譬之以御則鞭)¶
(策也㡬漢書曰石&KR0159;為太僕出上問/車中  馬&KR0159;以策数馬舉手曰六馬)　馬箠　駞鞭(上/詳)¶
(前叙馬魏百官名/曰駞  鞭二枚)　拄地　指天(異苑曰昔有人乗馬/山行遥望有二老翁)¶
(相對樗蒱遂造焉以策拄地而&KR0026;之自謂俄頃視其馬/鞭摧然已爛顧其馬骸骨枯朽矣  宋書曰義旗起桓)¶
(元戰敗将出奔胡番提元馬鞚曰今羽林射手猶/有八百捨此歸可復得乎元直以馬鞭指天而已)　齊¶
刑　占夢(上詳齊人注夢書曰也/占夢得鞭策欲有使)　越銅　晉金(上詳/埋銅)¶
<pb:KR3k0055_WYG_234-14a>¶
(注以世說曰王敦在姑孰晋明帝出看敦覺追帝/帝  金馬鞭與客姥追者問姥姥云去已久矣)　増¶
枚數　鞭算(左傳曰㐮公十八年晉伐齊晉州綽門于/東閭左驂廹還于東門中以枚数闔注枚)¶
(馬撾也闔門扇也数其板示不恐算唐/書劉晏傳曰晏每朝謁馬上以鞭)　著鞭　留鞭¶
(何法盛晉中興書曰祖逖與劉琨中夜而坐相謂曰若/四海鼎沸豪傑並起吾與足下相避于中原後琨與親)¶
(舊書曰吾枕戈待旦常恐祖生先我著鞭耳民詞林海/錯曰天寳遺事姚元崇牧荆州三年受代吏  遮道不)¶
(使去所乗之馬鞭&KR0817;/皆截留之以表瞻戀)　剪水　蟠桃(上詳前鞍三/下詳前轡五)　原¶
飾珊瑚　施象牙(涼州記曰咸寧二年發張駿陵得鞭/飾以珊瑚  張華輕薄篇曰横簪刻)¶
(玳&KR0536;長鞭/施象牙)　増撃亭長　督生徒(漢書曰大司空士夜/過奉常亭亭長呵之)¶
<pb:KR3k0055_WYG_234-14b>¶
(告以官名亭長醉曰寧有符博耶士以馬箠撃亭長督/唐書陽嶠傳曰嶠好學喜誘勸後生生徒游惰者至)¶
(以/鞭)　捉青柄　見錦囊(異苑曰長山張舒以元嘉九年/二月二十四日奄見一人著朱)¶
(衣平上幘手提青柄馬鞭云如汝可教便隨吾去見素/絲繩繋長梯來下舒上梯乃造大城綺堂洞室地如黄)¶
(金有一人長大不巾幘獨坐絳紗帳中語舒曰主者誤/取汝賜汝祕術卜占勿貪錢賄舒亦不覺受之  劉義)¶
(慶幽明錄曰廣陵韓咎字興彦陳敏反時與敏弟恢戰/于尋陽還營下馬覺鞭重見有綠錦嚢中有短卷書着)¶
(鞘皆不知所從來開視/之故榖紙或神咒&KR0052;)　撽髑髏　鞭贔屭(荘子曰荘/子之楚見)¶
(空髑髏髐然有形撽以馬箠因/而問之  下見元稹詩詳鞭五)　調四馬　笞八極(鹽/鐵)¶
(論曰無鞭策雖造父不能調四馬無勢位雖舜禹不能/治萬民  又曰秦攝利銜以御宇内執脩箠以笞八極)¶
<pb:KR3k0055_WYG_234-15a>¶
　賜特勒　貺建封(唐書薛延陀傳曰太宗時統特勒/入朝帝以精刀寳鞭賜之曰下有)¶
(大過者以吾鞭鞭之持唐書張建封傳曰建封來朝還/鎮徳宗使左右以所  鞭賜之曰卿節誼嵗寒弗渝故)¶
(用此/為貺)　原以鞭藏刃　以鞭示騎(江表傳曰費禕為大/将軍恣性汎爱信任)¶
(太過張嶷書戒之曰昔岑彭來歙咸見害于刺客明将/軍宜鍳前事少以為警後禕持節行酒醉魏降人郭脩)¶
(以鞭藏小刀刺禕数日而薨微晋書云王敦将舉兵内/向帝密知之乃乗巴滇駿馬  行至于湖隂敦正晝寝)¶
(夢日環其城驚起曰此必黄鬚鮮卑奴來也於是使五/騎物色追帝帝亦馳去見逆旅賣食嫗以七寳鞭與之)¶
(曰後有騎來可以此示也俄而追者至問嫗嫗/以鞭示之五騎傳玩稽留遂久帝僅而獲免)　増懸¶
樹致富　投江㫁流(晋書淳于智傳曰上党鮑瑗家多/䘮病貧苦智卜之曰君舍東北有)¶
<pb:KR3k0055_WYG_234-15b>¶
(大桑樹君徑至市入門数十歩當有一人持荆馬鞭者/便就買以懸此樹三年當暴得財瑗承言詣市果得馬)¶
(鞭懸之三年浚井得錢数十萬銅鐵器復二十餘萬於/是致贍病者亦愈  崔鴻前秦錄曰苻堅引羣臣議伐)¶
(晋太子左率石越諫堅曰吾/之衆投鞭於江足㫁其流)　舉鞭指麾　鳴鞭傳警¶
(唐書曰唐兵至霍邑宋老生不出太宗從数騎傅其城/舉鞭指麾若将圍之者老生怒出背水陣  唐制天子)¶
(視朝從禁中出/則鳴鞭傳警)　百歩射鞭　五萬買鞭(八編𩔖纂曰/李克用父子)¶
(亡入韃靼鬱鬰不得志又常懼圗已因時時從其羣豪/射獵或掛針於木或立馬鞭百歩射之輒中羣豪皆服)¶
(以為神五/下詳鞭)　杖馬箠下趙　挑馬箠渡河(史記張耳陳/餘傳趙飬卒)¶
(曰夫武臣張耳陳餘杖馬箠下趙数十城馳唐書封常/清傳曰安祿山反常清見帝大言曰臣請  至東京悉)¶
<pb:KR3k0055_WYG_234-16a>¶
(府庫募驍勇挑馬箠渡河計/日取逆首以獻天子壯之)¶
　　鞭四¶
増電鞭(淮南子云大丈夫恬然無思淡然無慮以天為/蓋以地為輿四時為馬隂陽為騶電以為鞭䇿)¶
(雷以為車輪又曹植九/詠曰乗逸響兮執電鞭)　揚鞭市門(唐書食貨志曰宰/相李林甫請出絹)¶
(布三百萬疋平估收錢物價踊貴訴者日萬人兵部侍/郎楊國忠欲招權以市恩揚鞭市門曰行當復之明日)¶
(詔復行/舊錢)　玲瓏鞭(又蘇頲傳曰皇甫恂使蜀檄取庫錢/市錦半臂琵琶捍撥玲瓏鞭頲不肯)¶
(子因上言遣使啣命先取不/急非陛下以山澤贍軍費意)　抶王使前(通鑑唐紀曰/初黄巢之亂)¶
(上為夀王從僖宗幸蜀時事出倉猝諸王多徒行至山/谷中夀王疲乏不能前卧磻石上田令孜自後至趨之)¶
<pb:KR3k0055_WYG_234-16b>¶
(行王曰足痛幸軍容給一馬令孜曰此深山安得馬以/鞭抶王使前王顧而不言心銜之及即位遣人監西川)¶
(軍令孜/不奉詔)　鐵鞭郎君(五代史曰安重榮使人為大鐵鞭/以獻誑其民曰鞭有神指人人輒)¶
(死號鐵鞭郎君/出則以為前驅)　視鞭所指(八編𩔖纂曰金主攻黄龍/府次混同江無舟以渡金)¶
(主使一人導前乗赭白馬徑渉曰視吾鞭所指而行諸/軍隨之以濟水及馬腹既濟使人測其渡處深不得其)¶
(底由是遂/克黄龍府)　沒下梢(暌車志曰金亮末年自製尖鞾頭/極長銳云便於蹬而足指所不及)¶
(謂之不頭又為短鞭僅存其半謂之沒下梢/其後渝盟犯順果為其下所戕死於江上)¶
　　鞭五¶
増詩唐李昌符詠鐵馬鞭詩曰漢将臨流得鐵鞭鄂侯¶
<pb:KR3k0055_WYG_234-17a>¶
名字舊雕鐫須為聖代無䨇物肯逐將軍卧九泉汗馬¶
不侵誅㓂血神功全見補亡篇時來終薦明君用莫歎¶
沈埋二百年　髙適詠馬鞭詩曰龍竹飬根凡㡬年工¶
人截之為長鞭一節一目皆天然珠重重星連連繞指¶
柔純金堅繩不直規不圎把向空中捎一聲良馬有心¶
日馳千　元稹詠野節鞭詩曰神鞭鞭宇宙玉鞭鞭騏¶
驥緊綛野節鞭夲用鞭贔屭又云金堅無繳遶玉滑無¶
塵膩青虵折生石不刺山阿地烏龜旋眼班不染江頭¶
<pb:KR3k0055_WYG_234-17b>¶
淚長㸔雷雨㾗未忍駑駘試　又璧州鞭詩曰劉二十¶
八以文石枕見贈仍題絶句以將厚意因持璧州鞭酬¶
謝兼廣為四韻枕截文瓊珠綴篇野人酬贈璧州鞭用¶
長時節君須策泥醉風雲我要眠歌眄彩霞臨藥竈執¶
陪仙仗引爐烟張騫却上知何日隨㑹歸期在此年¶
増賦晋傳元良馬賦曰鞭不得摇手不得動忽然増逝¶
肉飛骨踴　又馳射馬賦曰佷如革戾如膠鞭裁向腹¶
奮尾跳尻　後周庾信華林園馬射賦曰鳴鞭則汗赭¶
<pb:KR3k0055_WYG_234-18a>¶
増銘古詩紀周武王箠銘曰馬不可極民不可劇馬極¶
則躓民劇則敗　原後漢李尤馬箠銘曰御者箠策示¶
有威怒東野之敗督責過度¶
増表魏曹植陳審舉表曰願得策馬執鞭首當塵路撮¶
風后之竒接孫呉之要追慕卜商起予左右¶
増文唐栁宗元鞭賈文曰富者以五萬買鞭曰吾爱其¶
黄而澤栁子湯以濯之則退然楛皭然白黄者梔也澤¶
者蠟也今之梔其貌蠟其言以求賈技於朝亦多矣¶
<pb:KR3k0055_WYG_234-18b>¶
増書晋温嶠與陶公書曰奉惠赤角一具及鞉皷馬鞭¶
皷角既周軍用馬鞭服以周旋偃武之日乃當藏之篋¶
笥耳　又袁宏與范曽書曰四海鼎沸天轡将移杖短¶
策以晨征登重幙以吐竒指六合以倒戈望崐崘而舉¶
麾¶
　　勒一¶
増釋名曰勒絡也絡其頭而引之也　字彚曰有銜曰¶
勒無銜曰羈　劉芳毛詩箋音義証曰轡是御者所執¶
<pb:KR3k0055_WYG_234-19a>¶
者也不得以轡為勒且舊語云馬勒不云轡以勒為轡¶
者盖是北人避石勒名也今南人皆云馬勒而以鞚為¶
轡反覆推之此為明証又詩稱執轡如組又曰六轡在¶
手以所執為轡審矣今俗儒咸以轡為勒而曽無寤者¶
　家語曰閔子問政於孔子子曰徳法者御民之具猶¶
馬之有銜勒也不能御民者棄其徳法專用刑辟譬猶¶
御馬棄其銜勒而專用箠策馬必傷車必敗無徳法而¶
用刑辟民必流國必亡¶
<pb:KR3k0055_WYG_234-19b>¶
　　勒二¶
増晋書愍懐太子傳曰太子好埤車小馬令左右馳騎¶
㫁其鞅勒使墮地為樂　蕭方等三十國春秋曰涼州¶
胡安據盗發張駿墓得珊瑚馬鞭瑪瑙鐘黄金勒　又¶
永昌記曰哀牢王出入射獵騎馬金銀鞍勒加翠毛之¶
飾¶
　　勒三¶
原瑪瑙　金銀(西京雜記曰武帝時身毒國獻連環羈/皆以白玉作之瑪瑙石為勒白光琉璃)¶
<pb:KR3k0055_WYG_234-20a>¶
(為鞍乗述異記云乾羅慕容廆十世祖也見神著金銀/襦鎧  白馬金銀鞍勒自天而降又說苑云田子方渡)¶
(西河造翟璜翟璜乗軒車載/華盖金銀之勒駟馬八十乗)　純黒　金琅(東&KR0026;漢記/詳鞍  鹽)¶
(鐵論云古者庶民賤騎繩控革鞮皮薦而已及其後革/鞍氂成鐵鑣不飾今冨者□耳銀□䪉黄金琅勒罽繡)¶
(弇汗垂/珥胡鮮)　増馬不觧勒　馬不施勒(淮南子曰雁門之/北狄不榖食賤長)¶
(貴壯各上氣力人不弛弓馬不觧勒便之也銜宋史曰/太祖少時學騎射輒出人上嘗試惡馬不施  勒馬逸)¶
(上城斜道額觸門楣墜地人以為首必/碎太祖徐起更追馬騰上一無所傷)¶
　　勒四¶
増珠結戲龍(通鑑宋紀曰南漢主劉鋹性絶巧嘗/以珠結鞍勒為戲龍之狀以獻太祖)¶
<pb:KR3k0055_WYG_234-20b>¶
　　勒五¶
増詩晋棗據詩騏驥伏呉坂不與伯樂俱駑馬同銜勒¶
豈得獨卓殊¶
原賦魏文帝瑪瑙勒賦曰夫有竒章之珍物寄中山之崇岡¶
禀金徳之靈施含白虎之華章扇朔方之元氣喜南離之炎¶
陽歙中區之黄采曜東夏之純蒼苞五色之明麗配皎¶
日之流光内照浮景外鮮文繁竒章異采灼爍其間爾¶
乃藉彼朱罽華勒用成駢居列跱煥若羅星　増王粲¶
<pb:KR3k0055_WYG_234-21a>¶
瑪瑙勒賦曰因姿象形匪彫匪刻厥容應規厥性順徳¶
御世嗣之駿服表騄驥之儀則　王沈瑪瑙勒賦曰厥¶
象伊何如規之盈鮫鱗紆鬱白黒殊形如冰之潔如玉¶
之貞固乾坤之所育兮匪彫&KR0866;而自成爾乃施飾龍首¶
加服鸞鑣和鈴鏘鏘廻景逍遥¶
原序魏文帝瑪瑙勒賦序曰瑪瑙玉屬出自西域文理¶
交錯有似馬腦故其方人因以名之或以繋頸或以飾¶
勒余有斯勒美而賦之命陳琳王粲并作¶
<pb:KR3k0055_WYG_234-21b>¶
　　鑣一¶
増釋名曰鑣包也所以在傍包斂其口也　爾雅曰鑣¶
謂之钀(注馬勒/旁鐵)　毛詩曰游于北園四馬既閑輶車鸞¶
鑣載獫歇驕　字彚曰鑣馬銜也今名扇汗一名排沬¶
　　鑣二¶
原象鑣　鐵鑣(後漢書云禮制大亂兵革並作上下無/法諸侯陪臣山楶藻梲降及戰國奢僣)¶
(益熾削滅禮籍盖惡有害已之語競修竒䴡之服飾以/輿馬文罽玉纓象鑣金鞍以相夸上争錐刀之利殺人)¶
(若刈草勒下見塩/鐵論詳  三註)　増玉鑣　金鑣(古今樂録曰明帝/休成之樂歌曰玉)¶
<pb:KR3k0055_WYG_234-22a>¶
(鑣息節金輅懐音與又文士傳曰山巨源為吏部郎欲/舉嵇康自代康聞  之書曰譬猶禽鹿少見馴育則服)¶
(教從制長而見羈雖飾以金鑣饗/以嘉肴愈思長林而志在豐草)　絶鑣　振鑣(楚辭/曰絶)¶
(鑣銜以馳騖兮馬宋顔延之七繹曰梓工飾雕簟之輿/涓人進龍圖之  靫駕則眩奪鳯盖振鑣則圈促函夏)¶
　飛鑣　騰鑣(宋鮑照詩曰飛鑣出荆路騖服入秦川/  張協元武館賦曰天子翺翔郊甸順)¶
(時廵省龍駟騰鑣羽騎遊騁顧/流光以按轡㢠廻鸞旗而時幸)　原龍馬揚鑣　駮馬¶
銜鑣(黄伯仁龍馬頌云揚鸞鑣兮揮紅沬之幡飄金董/子曉乗輿駮馬賦云驅&KR0026;若斯氣勢雲披銜  鑣)¶
(著玉/羈)　増六龍齊鑣　萬軫揚鑣(王沈踐行賦曰六龍/齊鑣鸞聲振振景動)¶
(波廻天行星陳都又宋文帝登景揚樓詩曰士女/炫街里軒冕曜  城萬軫揚金鑣千舳樹蘭旌)¶
<pb:KR3k0055_WYG_234-22b>¶
　　鑣三¶
増揚和齊鑣(李充穆天子賦曰其馬則赤驥盜/&KR0784;驊騮緑耳揚和齊鑣一瞬萬里)¶
　　鑣四¶
増詩晋棗據詩真偽各有分駑驥不齊鑣　又陶琬之¶
詩曰我服既暉我駟既閑揚鑣警路哀籥清綿¶
増序宋袁淑游新亭曲水詩序曰離榭修幕陵&KR0940;彌阜¶
鑣容斾綵裛野䴡雲¶
増誄宋殷琰宣貴妃誄曰嚴位服于旗容尚徽謚于銘¶
<pb:KR3k0055_WYG_234-23a>¶
策節哀路于蕭鐘齊行鑣于輬翟¶
増書魏應璩與劉文逹書僕頃倦遊談之事欲修無為¶
之術不能與足下齊鑣騁轡争千里之表也　晋桓温¶
與慕容皝書曰自滄流以北幽朔以東將軍皆以羈絡¶
而總率之矣首尾脣齒左右力用鳴鏑揚鑣動数十萬¶
　　羈一¶
増釋名曰羈檢也所以檢持制之也　字彚曰無銜曰¶
羈　夢書曰羈韁為相要制也夢得羈韁要約士也羈¶
<pb:KR3k0055_WYG_234-23b>¶
結語言徃來也弊絶不用難俛仰也　淮南子曰遺人¶
馬而觧其羈遺人車而脱其轙(音倚所以/縳衡也)所爱者少而¶
所亡者多¶
　　羈二¶
増通鑑唐紀曰田令孜刼僖宗幸寶雞黄門衛士從者¶
纔数百人宰相朝臣皆不知翰林學士承㫖杜譲能宿¶
直禁中聞之歩追乗輿出城十餘里得人所遺馬無羈¶
勒觧帶繋頸而乗之獨追及上於寳雞¶
<pb:KR3k0055_WYG_234-24a>¶
　　羈三¶
原馬絡　馬紲(說文云羈馬絡頭也也杜/預注左傳云羈馬紲)　飾金　在¶
首(魏曹植遊俠篇云白馬飾金羈連翩西北馳借問誰/家子幽并遊俠兒  晋傅元良馬賦云金羈在首發)¶
(以明珂鏤鞍采/□織勒含華)　就羈　銜羈(摯虞逸驥詩曰逸驥無/鑣轡騰陸從長川剪落)¶
(就羈靮飛軒躡雲煙原杜夷曰銜羈之馬/伏櫪之駒莫不思平  曠澤翹尾而馳)　増鞿羈¶
㺾羈(漢書曰今漢承哀周暴秦極弊之後流俗已薄於/三代而行堯舜之刑是猶以鞿羈而御駻馬  又)¶
(杜夷幽求曰㺾羈鏤絆/呼名翹陸不可化也)　負羈紲　執羈靮(左傳曰晋/公子重耳)¶
(之及于難也秦伯納之及河子犯以璧授公子曰臣負/羈紲從君廵于天下臣之罪甚多矣請由此亡  檀弓)¶
<pb:KR3k0055_WYG_234-24b>¶
(曰昔衛獻公走反于衛及郊將班邑於從者而後入栁/荘曰如皆守社稷則孰執羈靮而從如皆從則孰守社)¶
(稷君反國而有私/也無乃不可乎)　原路失羈絆　騎㫁羈勒(呉時外/國傳云)¶
(加營國王好馬月支賈人常以舶載馬到加營國國王/悉為售之若于路失羈靽但将頭皮示玉王亦售其半)¶
(價勒下詳/前  二)　良馬金羈　龍馬玉羈(晋傅元良馬賦云/飾以金羈甲以玉)¶
(纓結以輕軒節以和鈴羈古今樂録曰㐮陽銅鞮歌曰/龍馬紫金鞍翠毛白玉  照曜䨇巖下知是㐮陽兒)¶
　　羈四¶
増羈絏之僕(左傳曰初晋侯之竪頭須守藏者也其出/也竊藏以逃盡用以求納之及入求見公)¶
(辭以沭謂僕人曰居者為社稷之守行/者為羈絏之僕其亦可也何必罪居者)　羈靽皆有成¶
<pb:KR3k0055_WYG_234-25a>¶
賈(東&KR0026;漢記曰光武皇帝雖發師旁縣人馬席/薦羈靽皆有成賈而貴不侵民樂與官市)　羈蚊¶
絆蚤(杜夷幽求曰羈蚊絆蚤禁其非法刳/蟣屠虱求其肝胆非至精誰能知之)　金銜玉羈¶
(晋𫝊元馳射/馬賦見鞍馬)¶
　　羈五¶
増詩晋孫綽詩曰野馬閑於羈澤雉屈於樊神王自有¶
所何為人事間　宋黄庭堅詩曰電行山立氣深稳可¶
柰珠韉白玉羈¶
増序晋孫惠三馬哀辭序曰余於物特所留心而所服¶
<pb:KR3k0055_WYG_234-25b>¶
三馬一時離羈感田子之爱遂作哀文云爾¶
　　障泥一¶
原魏百官名云黄地金縷織成萬嵗障泥一具　晋書¶
云王濟善觧馬性常乗一馬著連乾障泥杜預謂濟有¶
馬癖　世說王武子常乗一馬著連乾障泥前有水馬¶
不肯渡王云此必是惜障泥使人觧去馬乃渡¶
　　障泥二¶
原豹皮障泥　罽繡弇汗(晋書韓友盧江舒人舒縣廷/&KR0122;王睦病卒死已復魂友為)¶
<pb:KR3k0055_WYG_234-26a>¶
(筮之令以丹畫版作日月置牀頭又以/豹皮馬障泥卧上立愈  下詳勒三注)　増羆皮障泥¶
　桞葉障泥(蕭方等三十國春秋曰髙句&KR0784;以千里馬/生羆皮障泥獻於南燕燕王超大恱荅以)¶
(水牛能言鳥旦雲仙雜記曰王/武子好馬正  則桞葉金障泥)¶
　　障泥三¶
原惜障泥(詳/前)¶
　　珂一¶
増服䖍通俗文曰勒飾曰珂　隋書禮儀志曰馬珂三¶
品已上九子四品七子五品五子　郭義恭廣志曰期¶
<pb:KR3k0055_WYG_234-26b>¶
調國出金銀白珠琉璃水晶器五色珠馬珂　又曰剽¶
刀出桐華布珂珠具艾香雞舌香¶
　　珂二¶
増韻府羣玉曰唐張嘉貞為相弟嘉祐為金吾将軍每¶
朝騶導盈巷號鳴珂里¶
　　珂三¶
原明珂　玉珂(𫝊元馳射賦云明珂景服華珥采鮮玊/張華&KR0127;薄篇云文軒樹羽盖乗馬佩)¶
(珂/)　鏤白蜃　耀珊瑚(西京雜記曰武帝時長安始盛/飾鞍馬競加雕鏤或一馬之飾)¶
<pb:KR3k0055_WYG_234-27a>¶
(直百金皆以南海白蜃為珂紫金為華瑚/傅元豫章行云&KR0127;裘綴孔翠明珂耀珊)¶
　　珂四¶
増詩唐杜甫詩曰興在驪駒白玉珂　韓愈詩曰送以¶
紫玉珂¶
　　柝一¶
増周禮挈壺氏凡軍事懸壺以序聚&KR0512;¶
　　柝二¶
増熊足　龍首(玉海曰博古圗有漢時熊足/鐎斗  梁山鋗龍首鐎斗)　原重門¶
<pb:KR3k0055_WYG_234-27b>¶
撃柝　函谷撃柝(繋辭云重門撃柝以待暴客蓋取諸/豫  張衡東京賦云函闗撃柝于東)¶
(西朝廷顛/覆而莫持)　増刁斗持時　柝聲逹旦(纂文曰刁斗持/時鈴也  通鑑)¶
(宋紀曰韓世忠與烏珠相拒于鎮江烏珠循南岸世忠/循北岸且戰且行世忠艨艟大艦出金師前後数里撃)¶
(柝之聲/逹旦)　原周廬撃木拆　營陣撃刁斗(漢舊儀云中/宫衛官城門)¶
(撃刁斗傳五夜衛士周廬撃木柝衛漢書云李廣入為/未央衛尉而程不識時亦為長樂  尉不識故與廣俱)¶
(以邉太守将屯及出撃胡而廣行無部曲行陣人人自/便不撃刁斗自衞程不識正部曲行伍營陣撃刁斗)¶
　　柝三¶
増撃柝相聞(通鑑唐紀曰谷從政謂李惟岳曰相公與/幽州有隙朱滔兄弟常切齒於我今天子)¶
<pb:KR3k0055_WYG_234-28a>¶
(必以為将㴞與我撃柝相聞計其聞/命疾驅若虎狼得獸也何以當之)　刁斗夜嚴(唐宣/宗紀)¶
(曰披荆榛而刁斗夜嚴逐豺狼而/穹廬曉破動皆如意古無與京)¶
　　柝四¶
増詩唐髙適詩曰刁斗更嚴軍耳目戈鋋長控國咽喉¶
　明馮汝行聞柝詩曰野柝鳴沙岸漁燈照白波淒淒¶
風不定隐隐夜如何歴亂鄉心碎依微客夢多江聲還¶
自撃展轉動悲歌¶
　　鹿角一¶
<pb:KR3k0055_WYG_234-28b>¶
増魏志李通傳曰劉備與周瑜圍曹仁於江陵别遣闗¶
羽絶北道通率衆撃之下馬㧞鹿角入圍且戰且前以¶
迎仁軍勇冠諸将　晋起居注曰義熈六年築壘起城¶
于祖浦石頭城施鹿角以禦盧循　又司馬彪戰略曰¶
遼東太守公孫淵反明帝召太尉司馬懿討之軍到㐮¶
平公圍之北面東面有圍不合連車置水中積石鎮其¶
上以鹿角塞之¶
　　鹿角二¶
<pb:KR3k0055_WYG_234-29a>¶
原燒鹿角　㧞鹿角(魏志云夏侯淵拜征西將軍劉備/軍陽平闗淵率諸将拒之相守連)¶
(年次年正月備夜燒圍鹿角淵使張郃䕶東圍自将輕/兵䕶南圍備挑郃戰郃軍不利淵分所将兵半助郃為)¶
(備所襲甘江表傳云曹公出濡須臨江飲馬孫權率衆/應之使  寧領三千人為前都督權密敕寧使夜入魏)¶
(軍寧乃選手下徤兒百餘人徑詣曹公營使㧞鹿角踰/壘入營斬数十級北軍驚駭鼓噪舉火如星寧已還入)¶
(營作鼓吹/稱萬歳)　増鹿角車　鹿角砦(晋書馬隆傳曰隆依/八陣圖作偏箱車地)¶
(廣則為鹿角車營路狹則為木屋施於車上發干寳晋/紀曰曹爽留車駕宿伊水南伐木為鹿角砦  屯田兵)¶
(数千人/以為衛)　作鹿角　補鹿角(晋宣帝教曰今日當将作/四千人東為三軍作營塹)¶
(壘又當将斧三百枚破樹木作鹿角塞諸郵漏處去魏/武帝軍策令曰夏侯淵今月賊燒却鹿角鹿角夲  營)¶
<pb:KR3k0055_WYG_234-29b>¶
(十五里淵将四百兵行鹿角因使士補之賊山上望見/從谷中卒出淵使兵與鬬賊遂繞出其後兵退而淵未)¶
(至甚可傷淵夲非能用兵也軍中呼為白/地將軍為督帥尚不當親戰况補鹿角乎)　鹿角十重¶
　鹿角五重(魏志徐晃傳曰闗羽圍曹仁于樊晃撃退/之魏太祖令曰賊為塹鹿角十重将軍致)¶
(戰全勝遂䧟賊圍多斬首虜吾用兵三十餘年及所聞/古之善用兵者未有長驅竟入敵圍者也且樊㐮陽之)¶
(在圍過於莒即墨将軍之㓛踰孫武穣苴掩辛昞洛戍/時與桓郎牋曰桓振武令下官将千二百  襲營值天)¶
(洪雨器仗沾濕塹廣深丈餘鹿角五重楼/櫓嚴設自四更三唱攻逼至小食時不克)¶
　　鹿角三¶
増手戰鹿角間(魏略曰夏侯霸字仲權黄初中為偏將/軍子午之役霸召為前鋒進至興世圍)¶
<pb:KR3k0055_WYG_234-30a>¶
(安營在曲谷中蜀人望知其是霸也指下/兵攻之霸手戰鹿角間賴救至然後觧)¶
　　鹿角四¶
増表魏武帝獲宋金生表曰臣前遣討河内獲嘉之屯¶
獲生口辭云河内有一神人宋金生令諸屯皆云鹿角¶
不須守吾使狗為汝守不從其言者即夜聞有軍兵聲¶
明日視屯下但見虎迹臣輒部武猛都尉吕納将兵掩¶
捉得生輒行軍法¶
原書後漢蔡謨與何驃騎書曰今令數百歩内皆露見¶
<pb:KR3k0055_WYG_234-30b>¶
布竹箛如蝟毛賊不能飛何得卒至耶¶
　　攻具一¶
増毛詩曰帝謂文王詢爾仇方同爾兄弟以爾鉤援與¶
爾臨衝以伐崇墉(朱注曰鉤援鉤梯也所以鉤引上城/所謂雲梯者也臨臨車也在上臨下)¶
(者也衝衝車也從旁衝/突者也皆攻城之具也)　太公六韜曰凡三軍有大事¶
莫不習用器械攻城圍邑則有轒輼臨衝視城中則有¶
雲梯飛楼　周遷輿服雜事曰橨榅今之撞車也其下¶
四輪從中推之至敵城下　又衛公兵法曰以大木為¶
<pb:KR3k0055_WYG_234-31a>¶
牀下置六輪上立䨇牙牙有檢梯節長丈二尺有四桄¶
桄相去三尺勢微囘遞互相檢飛于雲間以窺城中有¶
上城梯首冠雙轆轤枕城而上謂之飛雲梯　又曰大¶
木為牀下安四獨輪牀上建雙陛間横括中立獨竿首¶
如桔槹狀其竿髙下長短大小以城為凖竿首以窠盛¶
石大小多少隨力所制人挽其端投之其推轉逐便而¶
用之亦可埋脚著地而用其旋風四脚亦隨事而用之¶
謂之抛車　又曰作轉軸車車上定十二日弩以鐵鉤¶
<pb:KR3k0055_WYG_234-31b>¶
繩連轉車行軸轉引弩持滿弦推牙上弩為七衝中衝¶
大箭一鏃刃長七寸廣五寸箭簳長三尺圍五寸以鐵¶
鍱為羽左右各三箭次小于中箭其牙一發諸箭齊起¶
及七百歩所中城壘無不摧捐楼櫓亦顛墜謂之車弩¶
　又曰於城下起土為山乗城而上古謂之土山今之¶
壘道用生牛皮作小屋并四面蒙之屋中置運土人以¶
防攻撃者鑿地為道行於城下用攻其城徃徃建柱積¶
薪于柱間而燒之柱析城摧謂之地道　又曰以八輪¶
<pb:KR3k0055_WYG_234-32a>¶
車上樹髙竿竿上安轆轤以繩挽板屈上竿首以窺城¶
中版屋方四尺髙五尺有十二孔四面列布車可進退¶
圜城而行於營中逺視亦謂之巢車如鳥之巢即今之¶
版屋也以版為幔立桔槹于四輪車上懸幔逼城堞間¶
使趫㨗蟻附而上矢石所不能及謂之木幔¶
　　攻具二¶
増後漢書朱儁傳曰儁擊黄巾賊趙𢎞於南陽斬之賊¶
餘帥韓忠復據宛拒儁儁兵少不敵乃張圍結壘起土¶
<pb:KR3k0055_WYG_234-32b>¶
山以臨城内因鳴鼓攻其西南賊悉衆赴之儁自将精¶
卒五千掩其東北乗城而入忠乞降　又呉漢傳曰帝¶
時遣人視大司馬何為還言方修戰攻之具上曰呉公¶
差强人意隐若一敵國矣(隐威重之貌言/其威重若敵國)　魏志公孫¶
淵傳曰司馬宣王征淵進軍造城下為圍塹起土山修¶
櫓為發石連弩射城中　呉志朱然傳曰魏遣曹真夏¶
侯尚等攻江陵真等起土山鑿地道立楼櫓臨城弓矢¶
雨注將士皆失色然晏如而無恐意　蕭方等三十國¶
<pb:KR3k0055_WYG_234-33a>¶
春秋曰呉王皓聞師之将興也乃使劉恪守牛渚使張¶
悌造攻車於戲場　又曰劉裕攻南燕得燕人張綱治¶
攻具既成設飛橋懸梯被以牛皮火石不能害攻城之¶
士得肆力焉　又沈約宋書曰竟陵王誕據廣陵反世¶
祖使慶之塞塹造道立行樓土山并諸攻具　唐書侯¶
君集傳曰髙昌不臣出討諭之不下乃刊木塞塹引撞¶
車毁其堞飛石如雨所向無敢當因㧞其城　又李光¶
弼傳曰史思明攻光弼為飛楼障以木幔築土山臨城¶
<pb:KR3k0055_WYG_234-33b>¶
　又曰荔非元禮守羊馬城周摯恃衆直逼城以車千¶
乗載木鵞撞車麾兵填塹八道并進　兵略纂聞曰徐¶
逹攻張士誠師抵平江逹營葑門分兵營婁胥閶盤諸¶
門築長圍架木塔與城中浮屠等别築䑓三層下瞰城¶
中設火筒其上一發連中又設㐮陽礮礮風著人皆死¶
　　攻具三¶
原衝車　雲車(魏略郝昭見前箭篇車車頴秦書云/荀萇圍㐮陽作飛雲  以攻城克之)¶
石車　神鉤(魏志云太祖與袁紹官渡合戰太祖軍不/利復壁紹為髙櫓起土山射營中營中皆)¶
<pb:KR3k0055_WYG_234-34a>¶
(蒙楯衆大懼太祖乃為發石車撃紹楼皆破紹衆號為/霹靂車  陳琳武軍賦序云囬天軍于易水之陽迺建)¶
(雲梯神/鉤之具)　増鬭車　輣車(東&KR0026;漢記曰伯升作攻城鬭/車  漢書衡山王傳曰王廼)¶
(使江都人枚赫陳喜作/輣車鍜矢刻天子璽)　巧思　重器(王韶之晋紀曰/宋王圍慕容超)¶
(張綱巧思絶人使為攻具城上火石弓矢無所用之超/黨震懾城内知亡矣  又墨子曰雲梯者重器也矢石)¶
(沙灰以雨之薪火湯水以/濟之如此則雲梯之功敗)　蝦蟆　橨榅(宋書殷琰傳/曰琰與劉勔)¶
(相持勔用茅苞土擲以塞塹擲者如雲城内以火箭射/之草未及然後土續至一二日塹便欲滿復以鐵珠子)¶
(灌之珠子流滑縁隟入草火然草盡塹中土不過二三/寸勔乃作大蝦蟆車載土牛皮蒙之三百人推以塞塹)¶
(琰户曹参軍虞挹之造碻車撃之以石車悉破壊脊通/典衛公兵法攻城戰具篇曰作四輪車上以繩為  生)¶
<pb:KR3k0055_WYG_234-34b>¶
(牛皮蒙下可藏十人填隍推抵城下可以/攻掘金火木石所不能敗謂之橨榅車)　梁麗　臨¶
衝(荘子云梁䴡可以衝城梁/䴡車名  下詳攻具一)　襄陽礮　将軍礮(八編/𩔖纂)¶
(曰元西域人伊斯瑪音善造礮世祖時從攻襄陽伊斯瑪音/置礮于城東南隅重一百五十斤機發聲振天地入地)¶
(七尺宋吕文煥遂以城降後每戰用之皆有功按元人/始造此礮攻破㐮陽世因目曰㐮陽礮  唐書李密傳)¶
(曰密城洛口造雲旝三百具以/機發石為攻城械號将軍礮)　鎖城法　猛火油(八/編)¶
(𩔖纂曰金宗翰之圍太原也悉破諸懸為鎖城法以困/太原鎖城法者於城外矢石不及之地築城環遶分人)¶
(防守城又曰後梁呉王遣使遺契丹主以猛火油/曰攻  以此油然火焚楼櫓敵以水沃之火愈熾)　原¶
大木拒敵　彭排禦攻(說文曰旝建大木置石其上發/為機以拒敵也春秋傳曰旝動)¶
<pb:KR3k0055_WYG_234-35a>¶
　(而鼓詩曰其旝如林敵釋名曰/彭排彭旁也在旁排  禦攻也)　雲梯九設　雲梯逺¶
　望(墨子云墨子自齊至郢見楚王楚王曰公輸般為我/雲梯取宋矣墨子乃見公輸般墨子觧帶為城以牒)¶
　(為械公輸般九設攻城之機變墨子九拒之公輸般之/攻械盡墨子之守圉有餘  六韜曰凡三軍行師令衆)¶
　(旦則有雲梯逺望/夜則有雲火萬炬)　雲梯煙浮　飛梯臨雲(劉子云雲/梯煙浮魯)¶
　(生之巧案魯攻宋城使魯般造雲梯下陳琳武軍/賦云其攻也則飛梯臨雲上通紫電  過三埵)　増¶
　曲項木驢　尖頭木驢(梁書曰侯景為曲項木驢攻城/矢石不能制羊侃作雉尾炬施)¶
　(鐵鏇以油灌之擲驢上焚之俄盡賊又東西起二土山/以臨城城中震駭侃命為地道潛引其土山不能立又)¶
　(作登城楼髙十餘文欲臨射城中侃曰車髙塹虛彼來/必倒可卧而&KR0026;之及車動果倒衆皆服焉  又衛公兵)¶
<pb:KR3k0055_WYG_234-35b>¶
　(法曰以木為脊長一文&KR0563;一尺五寸下安六脚下濶而/上尖髙七尺内可容六人以濕牛皮䝉之人蔽其下畀)¶
　(直抵城下木石鐵火所不能/敗用攻其城謂之尖頭木驢)　雲車十餘丈　雲旝三¶
　百具(後漢書光武紀曰王尋王邑攻昆陽圍之数十重/列營百数雲車十餘文瞰臨城中旗熾蔽野埃塵)¶
　(連天鉦鼓之聲聞数百里或為地道衝輣撞城積/弩亂發矢下如雨城中負户而汲  見将軍礮注)¶
　　　攻具四¶
　増钁斧是其攻具(太公金匱曰武王問太公今民吏未/安賢者未定何以安之太公曰不須)¶
　(兵器可以守國耒耜是其弓弩鋤耙是/其矛㦸簦笠是其兜鍪钁斧是其攻具)¶
御定淵鑑𩔖函卷二百二十九¶
