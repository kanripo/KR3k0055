# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:34.498260
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷一百十五
<pb:KR3k0055_WYG_120-1a>¶
　欽定四庫全書¶
御定淵鑑𩔖函卷一百十五¶
　　設官部五十五(督郵叅功曹五録事參軍學司理附/諸曹  軍    官&KR0122;  經  博士)¶
　　　(中正附上計官孝亷吏秀才/同知    判  附    目附)　(増知州/)¶
　　　督郵一¶
　原杜氏通典曰督郵漢有之掌監屬縣有東西南此中¶
　部謂之五部督郵也故督郵功曹之極位(後漢歐陽歙/為汝南太守)¶
　(汝南舊俗十月鄉會百里内縣皆齎牛酒宴飲臨饗禮/畢歙教曰西部督郵繇延天資忠貞不嚴而治宜顯之)¶
<pb:KR3k0055_WYG_120-1b>¶
　(於朝主簿讀教訖功曹郅惲前曰司正舉觥以君之罪/造謝於天案延資性貪邪㒺上害人明府以惡為善股)¶
　(肱以直從曲臣惲敢再拜奉觥歙慚不知所言門下&KR0122;/鄭敬進曰君明臣直功曹切直明府徳也可無受觥歙)¶
　(曰實歙之罪也敬受觥惲免冠謝遂不宴而罷撾陳球/為繁陽令時魏郡守諷縣求賄球不與太守怒  督郵)¶
　(令逐球督郵不肯曰魏郡十五城獨繁陽有/異政今逐之將致議於天下太守乃止)　唐以後¶
　無¶
　　　督郵二¶
　原所舉應法(漢書尹翁歸傳云田延年為河東太守翁/歸徙署督郵河東二十八縣分為兩部閎)¶
　(孺部汾北翁歸部汾南所舉應法得/其罪辜屬縣長吏雖中傷莫有怨者)　太守竒其對(漢/書)¶
<pb:KR3k0055_WYG_120-2a>¶
(云田延年為河東太守行縣悉召故吏令有文者東武/者西尹翁歸伏不起曰文武兼備惟所施用遂召上辭)¶
(問甚竒其對/徙署督郵)　歎如良鷹(東觀漢記云趙勤南陽人太/守桓虞下車葉令雍霸及新)¶
(野令皆不遵法乃署勤督郵到葉見霸不問縣事但髙/譚清論以激勵之霸即觧印綬去勤還入新野界令聞)¶
(霸已去遣吏奏記陳罪復還印綬去/虞乃歎曰善吏如良鷹下鞲即中)　太守竒其才(張/璠)¶
(漢記云宋穆之年二十為郡督郵迎新太守到界上太/守見穆之問曰君年少為督郵將因族世自有令徳穆)¶
(之曰郡中瞻仰明公以為孔子非顔淵不敢使迎太守/大竒其才問曰貞婦孝子隠闇未彰言於府穆之曰方)¶
(今聖化大行文武未墜於地家有貞婦户有孝子比屋/連棟不可勝記太守歎曰吾非仲尼督郵所謂顔回者)¶
(也/)　褚禧稱史(陳留耆舊傳云褚禧兼部督/郵書史與太守以下俱稱史)　成嚴霜¶
<pb:KR3k0055_WYG_120-2b>¶
之誅(漢書云孫寳為京兆尹以立秋日署侯文為東部/督郵入見勅曰今日鷹隼始擊當順天氣取奸惡)¶
(以成嚴霜之誅&KR0122;部渠有其人乎文卬曰無其人不敢/空受職寳曰誰也文曰霜陵杜穉季寳曰其次文曰&KR0600;)¶
(狼當道不宜復問狐狸按師古云渠讀曰/詎詎豈也又云卬讀曰仰仰頭而對也)　郡縣斂手¶
(干寳捜神記云諒輔新都人為郡/督郵州事大小畢舉郡縣斂手焉)　御史貸罪(東觀漢/記云光)¶
(武東廵路過小黄髙帝母昭靈后園陵在焉時虞延為/部督郵詔呼引見問園陵之事延進止從容占拜可觀)¶
(其園陵樹蘖皆諳其數俎豆犠牲頗曉其理帝善之勅/延從駕到魯還經封丘城門下小不容羽蓋上怒使撻)¶
(侍御史延因下見引咎以為罪在督郵/上詔曰以陳留督郵虞延故貸御史罪)　為耳目(謝承/後漢)¶
(書云蔣崇為北海相督郵缺更𨕖功曹吏徐蒙曰無可/為者唯功曹耳崇遂署蒙遣行縣謂曰相以督郵為耳)¶
<pb:KR3k0055_WYG_120-3a>¶
(目/也)　為視聽(鍾離意别傳云意為會稽中部督郵亭長/受民酒禮府下記案考之意封調還府不)¶
(考太守黄君大怒驛馬召意到對曰督/郵受任中部當奉繩千里為視聽云云)　政舉大綱(又/云)¶
(意為會稽督郵對太守曰夫千里立政/但當舉大綱大綱若舉百目自張矣)　明政化之本¶
(司馬彪續漢書云鍾離意仕郡為督郵縣亭長有受雞/酒者府下記案考之意以春秋先内後外詩云刑于寡)¶
(妻以御于家邦明政化之本由近及逺今宜先清府/内且闊逺縣細微之愆太守甚賢之遂任以縣事)¶
鍾離不冠(鍾離意别傳云汝南黄讜拜會稽太守署意/中部督郵意乃露車不冠身循行病者入家)¶
(至賜醫/藥也)　文公不受一飡(謝承後漢書云聞人統字文/公昔為郡督郵家貧無馬行)¶
(則負擔卧則無被連麕皮/以自覆不受人一飡之饋)　馬融無留事(馬融長笛賦/序云融既博)¶
<pb:KR3k0055_WYG_120-3b>¶
(覽典雅精覈數術又性好音律/能鼓琴吹笛而為督郵無留事)　孟博贓直六十(汝南/先賢)¶
(傳云范滂被詰受賍滂曰為北部/督郵有記囊若為賍直六十耳)　號曰軺車(謝承後/漢書曰)¶
(許慶家貧為郡督郵乗牛/車鄉里號曰軺車督郵)　陳頵獲隠匿(王隠晉書曰/陳頵為郡督)¶
(郵檢獲隠匿者三千人為一州尤最太守劉享/拔為主簿州辟部從事乗馬車還家宗黨榮之)¶
　　功曹一¶
原杜氏通典曰按功曹兩漢有功曹史主𨕖署功勞(後/漢)¶
(范滂字孟博汝南太守宗資請為功曹滂外甥李頌為/鄉曲所棄中官以頌請資滂以非其人不召資遷怒捶)¶
(書佐佐曰寜受笞死滂不可違乃止郡中中人以下莫/不歸怨乃指滂所用謂之范黨  又許劭字子將為郡)¶
<pb:KR3k0055_WYG_120-4a>¶
(功曹子將正執機衡允齊風俗/所稱如龍之升所貶如墮於淵)　歴代皆同(晉山濤年/四十始為)¶
(郡功曹後位至司徒汰又劉毅守仲雄陽平太守杜恕/逼舉為功曹月餘沙  郡吏百餘人三魏僉曰但聞劉)¶
(功曹不聞杜府君一決録曰孫晨/為功曹十月有藳  束暮卧其中)　北齊諸州有功曹¶
叅軍隋亦然又罷郡置州以曹為名者改曰司煬帝罷¶
州置郡改曰司功書佐唐改曰司功叅軍開元初京尹¶
屬官及諸都督府並曰功曹叅軍而列郡則曰司功叅¶
軍令掌官園祭祀禮樂學校𨕖舉表疏醫筮考課喪葬¶
之事　宋以後無¶
<pb:KR3k0055_WYG_120-4b>¶
　　功曹二¶
原為主吏　作朝右(漢書云蕭何以文母害為沛主吏/&KR0122;孟康注云主吏則功曹是也)¶
(又束晳謝功曹牋云忝/私前旨竊作朝右云云)　好人倫　尚仁義(蜀志云龎/統為郡功)¶
(曹性好人倫勤於長飬每所稱述多過其才時人怪之/統曰當今天下大亂雅道凌遲善人少而惡人多方欲)¶
(興風俗長道業不美其談即聲名不足慕企而為善者/少矣今拔十失五猶得其半使有志者自勵  汝南先)¶
(賢傳云王威為汝南/郡功曹政尚仁義)　委以郡事　光贊本朝(東觀漢/記云趙)¶
(勤為太守桓虞功曹委以郡事眞髙士傳云法眞恬静/寡欲不渉人間事太守請見之  乃幅巾詣謁太守曰)¶
(昔魯哀公雖為不肖而仲尼稱臣太守虚薄欲以功曹/相屈光贊本朝眞曰以明府見待有禮故敢自同賔末)¶
<pb:KR3k0055_WYG_120-5a>¶
(若欲吏之眞將在北/山之北南山之南矣)　顯以三牒　召以十命(臧榮緒/晉書曰)¶
(呉逵合門大小一十三人亡傭倩三年内成七墓十三/棺太守張崇之嘉其節操召為功曹顯以三牒之命羔)¶
(雁之禮為華陽國志曰李業少執志清白太守劉咸慕/其名召  功曹十命不詣咸怒欲殺之業竟入獄咸乃)¶
(釋/之)　陳蕃設榻　欒巴入壁(後漢書載徐穉傳云陳蕃/為太守以禮請署功曹穉)¶
(不免之既謁而退蕃在郡不接賔客惟穉來特設一榻/去則懸之  神仙傳云欒巴少而好道不修俗事時太)¶
(守躬詣請屈為功曹待以師友之禮巴陵太守曰聞功/曹有道寜可試見一竒乎巴曰唯即平坐却入壁中去)¶
(冉冉如雲氣之狀須㬰失巴所在壁外人見化成一/虎人並驚虎徑還功曹舍人往視虎虎乃巴成也)¶
臧洪竒士　任旭眞人(魏志云臧洪太守張超請為功/曹超兄邈謂超曰聞弟為郡守)¶
<pb:KR3k0055_WYG_120-5b>¶
(政教恩威不由已出動任臧洪洪者何人超曰洪才畧/智數優超超甚愛之海内竒士也邈因見洪與語大異)¶
(之居晉書云任旭臨海人郡將蔣秀嘉其名請為功曹/秀  官貪穢旭正色苦諫久之秀坐事被收旭狼狽營)¶
(送秀歎曰任功曹真人也/吾違其讜言以至於此)　陳禪舉善　薛勤拔賢(後/漢)¶
(書云陳禪仕郡功曹舉善黜惡為/邦内所畏  汝南先賢傳云云)　宗資主諾　成瑨¶
坐嘯(後漢黨錮傳云汝南太守宗資任功曹范滂南陽/太守成瑨亦委功曹岑晊二郡謡曰汝南太守范)¶
(孟博南陽宗資主畫諾南陽太/守岑公孝𢎞農成瑨但坐嘯)　李壽薦異行　許劭¶
進賢才(李壽詳謝承後漢書/許劭詳汝南先賢傳)　周章絶馬鞅　鮑永拔¶
佩刀(後漢書云周章初仕郡功曹時竇憲封冠軍侯就/國章從太守行春到冠軍太守欲謁之章曰今日)¶
<pb:KR3k0055_WYG_120-6a>¶
(公行春豈可越儀私交且憲椒房之親退就藩國禍福/難量明府千里重任舉止進退其可輕乎太守不聽遂)¶
(便升車章前拔佩刀絶馬鞅於是乃止及憲誅多以交/闗得罪太守倖免  又曰鮑永署功曹時有矯稱侍中)¶
(止傳舍者陳興欲謁之永疑其詐諫不聽而出興遂駕/往永乃拔佩刀截馬當胸乃止後數日王莽詔書果下)¶
(捕矯稱者永/由是知名)　鍾皓之薦陳寔任以代己　吳璨之𨕖¶
謝譚舉乃得人(漢鍾皓潁川人為郡功曹命辟司徒府/臨去辭太守薦陳寔為功曹  吳志云)¶
(吳璨為㑹稽守/舉謝譚為功曹)　茍非三語之才　則沗六聨之首(詳/白)¶
(氏六/帖)　衆吏之師　不撓之節(論衡云變復之象謂虎/食人者功曹為姦所致)¶
(也功曹衆吏之師虎諸獸之雄中㑹稽典録云魏朗從/太守行春寢於閣外感時志激  夜長嘆府君朝問昨)¶
<pb:KR3k0055_WYG_120-6b>¶
(歎息者是誰主簿曰書佐魏朗府君由是知朗有凌雲/之志轉功曹佐正旦與&KR0122;吏上朝時功曹吏顧翕被裘)¶
(以加朝服朗以裘非臣服翕不敬勅卒撤去翕恚而不/聽以手毆卒朗右手鳴鼔左手撤裘以聞府君曰朗當)¶
(朝正色有不撓之節遂退/翕以朗代之朗辭病不就)　當職割斷　改操飭行(汝/南)¶
(先賢傳云王渙字稚子為太守陳寵功曹當職割斷不/避豪右寵入為大司農和帝問在郡何以為理寵對曰)¶
(任功曹王渙以簡賢𨕖能帝大悦渙由此顯名中後漢/許劭字子將初為郡功曹太守徐璆甚敬之府  聞子)¶
(將為吏莫不改操飭行同郡袁紹公族豪俠去濮陽令/歸車徒甚盛將入郡界乃謝遣賔客曰吾輿服豈可令)¶
(許子將見遂/以單車歸里)　才識簡覈　清濁異流(後漢王常為汝/南太守教云憲)¶
(章朝右簡覈人才委功曹陳蕃云云詳録事叅/軍  汝南先賢傳云范滂為郡功曹詳見後)　編署¶
<pb:KR3k0055_WYG_120-7a>¶
黄堂　圗形明堂(謝承後漢書云郭丹字少卿太守杜/詩薦為功曹丹薦鄉人長者自代而)¶
(去詩歎曰昔明王興化卿士讓位今功曹推賢可謂至/徳勅以丹書編署黄堂以為後法  邵氏家傳邵疇為)¶
(會稽功曹詔郡/縣圗形明堂)　馮勤髙能　岑晊髙才(後漢馮勤初/為太守銚期)¶
(功曹有髙能稱期常從光武征伐政事一以委勤為袁/山松後漢書曰岑晊有髙才郭林宗朱公叔等皆  友)¶
(李膺王暢稱其有幹國噐雖在閭里慨然有董正天下/之志太守𢎞農成瑨下車欲振威嚴聞晊髙名請為功)¶
(曹/)　幼陵公正　子陵清正(東觀漢記樊凖字幼陵為/郡功曹云云  三輔決録)¶
(第五頡字子陵/清正為郡功曹)　衣不周身　衣不覆軀(華茂為功曹/衣不周身)¶
(謝承後漢書周/穆為功曹云云)　不義掃迹　姦吏引去(後漢書范滂/傳云太守宗)¶
<pb:KR3k0055_WYG_120-7b>¶
(資聞其名請署功曹委任政事滂在職嚴整疾惡其有/行違孝弟不&KR0100;仁義者皆掃迹斥逐不與共朝顯薦異)¶
(節抽拔幽陋為魏志云袁渙好清静舉動/必以禮郡命  功曹郡中姦吏皆自引去)　府君貴其¶
名　太守善用士(㑹稽典録魏徵仕郡為功曹府君貴/其名  後漢書云成瑨為南陽太守)¶
(善用/士)　孫紹廊廟才　庾衮非常士(吳録云孫紹北海/人為孔融功曹融)¶
(稱紹有廊廟才後為相服臧榮緒晉書云庾衮元康末/潁川太守徵為功曹衮  造役之衣杖鍤荷斧不俟駕)¶
(而行曰請受下夫之役太守飾車而迎衮逡廵辭退請/徒行入郡將命者遂逼扶升車納於功曹舍既而衮自)¶
(取己車而寢處焉形體雖恭而神有不可動之色/太守知其不屈乃歎曰非常士也吾何以降之)　陳¶
矯深相敬友　虞翻待以交友(魏志陳矯傳云太守陳/登請矯為功曹深相敬)¶
<pb:KR3k0055_WYG_120-8a>¶
(友云云曹吳志虞翻傳云翻歸孫䇿復/命為功  待以交友之禮身詣翻第)　昨日功曹今¶
為郡將　善則稱君惡則稱己(魏畧張畤河東人為京/兆太守杜畿功曹畿遷)¶
(河東太守揖畤曰昨為功曹今為郡將也髙陳寔别傳/云陳寔為郡功曹時中常侍侯覽託太守  倫用吏倫)¶
(教署文學&KR0122;寔知非其人乃懐檄請見從外署倫從之/於是鄉論怪其非舉倫後被徵為尚書郡中士大夫送)¶
(至傳舍倫語衆曰吾前為侯常侍用吏此咎由故人畏/憚强禦陳君可謂善則稱君惡則稱己也聞者咸歎息)¶
　　録事叅軍一¶
原杜氏通典曰録事叅軍晉置本為公府官非州郡職¶
也掌總録衆曹文簿舉彈善惡後代刺史有軍而開府¶
<pb:KR3k0055_WYG_120-8b>¶
者並置之自後漢有郡主簿官職與州主簿同(後漢王/堂字敬)¶
(伯為汝南太守教&KR0122;吏曰古人勞於求賢逸於任使其/憲章朝右簡覈才職委功曹陳蕃匡政理務拾遺補闕)¶
(任主簿應嗣自此不復繆有辭教郡内稱理為又王/允字子師仕郡為主簿晉陶侃丘法祖等並  之)隋¶
初以録事叅軍為郡官則并州郡主簿之職矣煬帝又¶
置主簿唐武徳元年復為録事叅軍開元初改京尹屬¶
官曰司録叅軍掌府事勾稽省署抄目糺彈部内非違¶
監印給紙筆之事(乾元元年加進一品仍升一資元年/建寅月又制凡縣令判司與録事異)¶
(禮尊其/任也)　増文獻通考曰宋沿唐制州有録事叅軍然¶
<pb:KR3k0055_WYG_120-9a>¶
不盡置也諸府為司録諸州為録事乾興元年丁度申¶
請諸州始各置録事叅軍慶歷二年河東河西陜西諸¶
州權令京官知録事叅軍熙寜三年詔繁難去處録事¶
叅軍並差職官知縣及奏舉縣令人充政和三年尚書¶
省言州建六曹叅軍叅軍之稱起於行軍之際恐不當¶
襲録事叅軍欲改為司録奉旨改為&KR0122;建炎初復舊名¶
録事掌州縣庻務紏諸曹稽違乾道中汪大猷申請依¶
司理例不兼他職從之　元明制詳總載¶
<pb:KR3k0055_WYG_120-9b>¶
　　録事叅軍二¶
原徒勞　能任(白帖云梁竦言州縣之職徒勞人耳通/又前趙録云劉聰字元明年十四究)¶
(經史時有太守郭頤辟為郡主簿吏/歌曰我有賢后能任元明政理人殷)　舉王渙　轉君¶
章(益都太守陳寵以功曹王渙簡核舉為主簿之羅含/傳云含字君章太守謝仁祖一見稱為湘中  琳瑯)¶
(自江夏從/事轉主簿)　千里之姿　一府之望(三輔決録云韋康/成字元將年十五)¶
(身長八尺為郡主簿郡尹楊彪竒之曰韋主簿昂昂千/里駒也  世説王東亭為桓宣武主簿既承藉有美譽)¶
(為一府/之望)　排閣入諌　踰城告急(謝承後漢書云朱震/仕為郡主簿時户曹)¶
(史袁叔穉以㣲過太守郭琮怒閉閣罰之衆皆悚懼震/排闥直入乃前諌曰袁史乃故御史珍之孫何為苛罰)¶
<pb:KR3k0055_WYG_120-10a>¶
(脱有奄忽如何遂釋之圍魏志龎淯傳云太守徐楫請/淯為主簿郡人黄昂反  城淯棄妻子夜踰城出圍告)¶
(急於張掖燉煌二郡初疑未肯發兵淯欲伏劔二郡感/其義遂為興兵軍未至而城邑已陷楫死淯乃收斂楫)¶
(喪送還本郡行/服三年乃還)　易雄對賊　尹方變名(晉中興書曰/易雄仕郡為)¶
(主簿張昌之亂執太守萬嗣將斬之雄對賊争論曲直/賊怒叱使牽雄並斬之雄趨出自若賊呼問之雄對如)¶
(初如是者三賊乃舍之嗣由是獲免雄遂知名到又黄/羲仲交廣二州記云合浦尹方為郡主簿太守  官三)¶
(年不笑方問其故有重仇未報方/乃變名報之天子竒之赦而不問)　椓口出齒　叩頭¶
流血(東觀漢記云須誦為郡主簿獲罪詣獄引械自椓/口口出齒獲免  廣陵列士傳云劉雋為郡主簿)¶
(郡將為賊所得雋乃叩頭流血乞得代之號呼抱/持不置賊相謂曰此義士殺之不祥遂俱縱遣)　拔¶
<pb:KR3k0055_WYG_120-10b>¶
劔厲聲　舉觴辭墓(陳留耆舊傳云戴斌為郡主簿送/故將喪歸鄉蠡吾里人拒之斌拔)¶
(劔厲聲曰喪車不前者戴斌也里人服其義乃納之車/謝承後漢書云公孫瓚為郡主簿太守劉君坐事檻)¶
(被逮官法不聽吏下親近瓚乃改容服詐稱侍卒身執/徒飬御車到洛陽太守當徙日南瓚具豚酒於北邙山)¶
(泣辭母墓酧觴祝曰昔為人子今為人臣太守遭事當/送日南日南多瘴恐或不還便當長辭墳塋慷慨悲泣)¶
(再拜而去既行於/道得赦瓚乃還)　増與好官　活平民(唐書云韋宙/以廕調河南)¶
(府司録叅軍宣宗讀元和實録見韋丹政事卓然謂宰/相曰丹有子否因以宙對帝曰可與好官  宋史曰邵)¶
(華擢進士第遷蓬州録事叅軍時太子中舍楊全知州/性悍率蒙昧部民張導豐等三人被誣為刼盗悉置於)¶
(死獄已具華察其枉不署牘白全當核其實全不聽引/導豐等抵法號呼不服再繫獄按驗後獲正盗導豐等)¶
<pb:KR3k0055_WYG_120-11a>¶
(遂得釋全坐削籍為民華代還太宗謂曰爾能活/我平民深可嘉也賜錢五萬詔以全事戒諭天下)　留¶
綱米　撤相門(宋史曰洪皓宣和間為秀州司録大水/民多失業皓白郡守以拯荒自任發廪)¶
(損直以糶民坌集皓恐其紛競乃别以青白幟湼其手/以識之令嚴而恵徧浙東綱米過城下皓白守邀留之)¶
(守不可皓曰願以一身易十萬人命人感之切骨號洪/佛子  元史胡長孺字汲仲至元二十五年詔下求賢)¶
(有司強起之移建昌教授適録事缺官檄長孺攝之程/文海方貴顯其家氣焰薰灼即違法人不敢呵問其樹)¶
(外門侵官道長/孺亟命撤之)　屬官得益友　同僚有詩人(宋史曰/孫甫字)¶
(之翰舉進士及第遷知翼城縣杜衍辟為永興司録凡/吏治纎末皆倚辦甫甫曰待我如此可以去矣衍聞之)¶
(不復以小事屬甫嘗曰吾辟屬官得益友焉責合壁事/𩔖曰張乖崖在蜀有録事叅軍老病廢事公  之曰胡)¶
<pb:KR3k0055_WYG_120-11b>¶
(不歸明日叅軍求去且以詩留别曰秋光都似宦情薄/山色不如歸興濃乖崖驚謝曰吾過矣同僚有詩人而)¶
(吾不知因/留而薦之)　殿最升降　諏律平亭(事文𩔖聚云唐戴/叔倫言縣令録事)¶
(叅軍二者宜出中書門下無計資序一以殿最升降則/人知勸執政重其言  又宋葉顒調建州録事叅軍建)¶
(俗狠而喜訟積年不得決部使者賀允中多以屬顒原/情諏律必得平亭旁郡民聞之有訴於漕臺者輙請屬)¶
(葉&KR0122;用薦/改宣教郎)　原劉祐買書具　包咸責縁樓(謝承後漢/書云劉祐)¶
(仕郡為主簿郡守子常出錢付令買果實祐悉買筆墨/書具與之闔郡稱美  吳録云包咸字子良為吳郡主)¶
(簿太守黄君行春咸留守其郡郎君縁樓探/雀卵咸責之曰春月不宜破卵杖之三十)　在朝正¶
色(續漢書云王元仕郡為主簿在朝正/色舉善不避仇怨退惡不避親戚)　以死贖命(後/漢)¶
<pb:KR3k0055_WYG_120-12a>¶
(書周嘉傳云嘉仕郡為主簿王莽末羣賊入汝陽城嘉/徙太守何敞討賊敞為流矢所中郡兵奔北賊圍繞數)¶
(十重白刃交集嘉乃擁敞以身捍之因呼賊曰卿曹皆/民𨽻也豈有還害其君者耶嘉請以死贖命因仰天號)¶
(泣羣賊於是兩相視曰此/義士也給其車馬遣送之)　僚屬皆愧(晉中興書云陶/侃為郡主簿太)¶
(守張夔妻病逺迎醫天正寒雪諸紀綱皆難之侃獨曰/資於事父以事君夫人當比母安有親病而難迎醫者)¶
(乃請行僚/屬皆愧之)　稱韋主簿(三輔決録云韋元將少為郡主/簿楊彪稱曰韋主簿雖年少有)¶
(老成/之風)　趙偉甚器之(武陵先賢傳潘景為郡/主簿太守趙偉甚器之)　黄讜甚¶
竒之(謝承後漢書云包咸為吳/郡主簿太守黄讜甚竒之)　伯師教令無諐(風俗/通云)¶
(韓稜字伯師為郡主簿太守葛/興患風恍惚稜常扶教令無諐)　成子聞雀而笑(桂陽/先賢)¶
<pb:KR3k0055_WYG_120-12b>¶
(贊云成子郴中人能達鳥聲為郡主簿與衆俱坐聞/雀鳴而笑曰東市輦粟覆雀相呼徃食之遣視信然)¶
羸服齎金賂主章吏(謝承後漢書朱雋傳云雋為郡主/簿太守尹端被坐討賊許昭失利)¶
(為州所奏罪應棄市雋乃羸服間行輕齎數百金到京/師賂主章吏遂得刋定州奏故端得輸作左校端喜於)¶
(降免而不知其由/雋亦終無所言)　從事憚之遂得免咎(晉中興書潯/陽陶録云侃)¶
(為郡主簿時州遣從事按太守張夔侃謂從事曰/可以禮之無吹毛求瑕也從事憚之遂得免咎)　増¶
記名中書(宋史云胡則字子正以進士起家再調憲州/録事叅軍時靈夏用兵轉運使索湘命則部)¶
(送芻糧為一月計則曰為百日備尚恐不支奈何為一/月耶湘懼無以給遂遣入奏太宗因問以邊䇿奏對稱)¶
(旨太宗顧左右曰州縣/豈乏人命記姓字中書)　近上曹官(合璧事𩔖曰政和/中尚書省言録事)¶
<pb:KR3k0055_WYG_120-13a>¶
(叅軍近/上曹官)　意與天通(唐書云杜景佺以殿中侍御史出/為益州録事叅軍時&KR0173;州司馬房)¶
(嗣業徙州司馬詔尚未下欲即視事先笞責吏以示威/景佺謂之曰公雖為司馬尚未受命何亟亟於數日禄)¶
(邪嗣業怒不聽景佺曰公持咫尺制真偽莫可辨乃即/欲攪亂一府因叱左右罷去既乃除荆州司馬吏歌之)¶
(曰録事意與天通/州司馬折威風)　事以幹治(事文𩔖聚云韓愈銘張/籍署曰君為司録諸曹)¶
(白事不敢平面視揖起趨去/無敢閒話京兆事以幹治)　要地建州(宋史云張叔/夜字稽仲少)¶
(喜言兵以廕為蘭州録事叅軍州本漢金城地最極邉/恃河為固每歳河冰合必嚴兵以備士不釋甲者累月)¶
(叔夜曰此非計也不求要地守之而使敵廹河則吾殆/矣有地曰大都者介乎五路𦍑人入寇必先至彼㸃集)¶
(然後議所向焉故毎一至則五路皆竦叔夜按其/形勢盡攻取之術乃建為西安州自是蘭無𦍑患)　軍¶
<pb:KR3k0055_WYG_120-13b>¶
中不屈(金史云雷淵字希賢登至寜元年詞賦進士甲/科改授東平録事河朔重兵所在驕將悍卒倚)¶
(恃外敵自行臺以下皆撫摩之淵出入軍中/偃然不為屈雖大將不敢以新進書生目之)　條刺史¶
失(事文𩔖聚云喬琳歴果綿遂懐四州刺史嘗謂録事/叅軍任紹業曰子紀綱一州能劾刺史乎紹業出條)¶
(所失示之琳驚曰能/知吾失御史材也)　糾不法事(唐書云閻用之初為/彭州叅軍嘗攝録事)¶
(一日糾不法數十/事刺史以為才)　以情求獄(事文𩔖聚云樓攻媿集/黄嘗字文叔為興元府)¶
(録事叅軍能以情求獄脱寃/死伸無告終仕不訊一囚)　以文為贄(宋史云朱昂/字舉之宋初)¶
(為衡州録事叅軍嘗讀陶淵明閒情賦而慕之因廣其/辭時李昉知州事暇日多召語且以文為贄昉深所嗟)¶
(賞/)　彈筝意適(合璧事𩔖云晉謝景仁為豫州主簿在/桓元閣下元聞其善彈筝呼之既至取)¶
<pb:KR3k0055_WYG_120-14a>¶
(筝與彈因歌秋風意/氣甚適以此大竒之)　枳棘非鸞鳳所棲(白帖云仇覽/字季智一名)¶
(香初為蒲亭長有陳元者母告其子不孝覽為陳慈孝/之道元頓悔過卒為孝子考城令王渙政尚嚴猛聞覽)¶
(以徳化人署為主簿曰聞陳元之過而不罪得母少鷹/鸇之志耶覽曰以為鷹鸇不若鸞鳳渙起謝曰枳棘非)¶
(鸞鳳所棲百里豈大賢所託他時論道巖廊非/主簿而誰乃以月俸資遣令入太學其名大振)　聞人¶
不當佐邑(五代史云周廣順二年梁周翰舉進士授虞/城主簿辭疾不赴宰相范質王溥以其聞人)¶
(不當佐外邑改開/封府户曹叅軍)　看儒書不如詣主簿(事文𩔖聚云/晉習鑿齒為)¶
(桓温主簿時語曰徒三十年/看儒書不如一詣習主簿)　西凉簿(山堂肆考云謝/艾以書生善用)¶
(兵為西凉主簿東坡詩曰聖朝/若用西凉簿白羽猶能效一揮)　能令喜怒(白帖云王/珣為桓温)¶
<pb:KR3k0055_WYG_120-14b>¶
(主簿郗超為叅軍時人為之謡曰髯/叅軍短主簿能令公喜能令公怒)　繆彤才幹(事詳/通典)¶
　原糾職(周/禮)　糾司　典簿書　掌符印　糾繩大郡¶
　管轄外臺　提舉列曹　糾察羣吏　一郡綱紀¶
六曹表則　列股肱之郡　居管轄之司　陳寵之用¶
王渙可謂得人　郭頥之𨕖元明厥有成績　増禮崇¶
孫石(晉用孫楚參石/苞軍事詳本傳)　賢重楊陳(漢楊彪重主簿韋康/成  益州太守陳寵)¶
(舉王渙/為主簿)　乂安則公府之屬吏　用武則軍帥之謀主¶
　　録事叅軍三¶
<pb:KR3k0055_WYG_120-15a>¶
増詩唐杜甫送韋諷閬州録事詩曰韋生富春秋洞徹¶
有清識操持綱紀地喜見朱絃直行徃樹佳政慰我深¶
相憶　又送韋詩曰聞説江山好憐君吏隠兼寵行舟¶
逺泛惜别酒頻添推薦非承乏操持必去嫌他時如按¶
縣不得慢陶潛　胡致&KR0173;喜曹劉二從事見過詩曰蕭¶
蕭細雨鎻柴門喜見風流二使君俊逸萬春猶録事清¶
新子建尚叅軍　明袁凱郭外寄王録事詩曰白鷗黄¶
鳥動春聲緑樹清波稱晚晴何用城中走塵土只消江¶
<pb:KR3k0055_WYG_120-15b>¶
上過清明深村濁酒還堪醉野老狂歌亦有情寄語東¶
門王録事底須辛苦過平生　林鴻與陳八叅軍夜飲¶
話舊詩曰鄉園别後隔烽煙此夕論交意惘然雁引歸¶
心離海國杯銜好月醉霞天謀生自愧青雲後話舊多¶
驚白髮前明日預愁分手處憑君慷慨看龍泉¶
増記唐李華河南府叅軍壁記曰文與武邦之大司叅¶
以彌綸而果於折中軍以厲禁而闕其暴蔑彌綸之謂¶
文厲禁之謂武居一稱而兼二義叅軍有焉漢車騎將¶
<pb:KR3k0055_WYG_120-16a>¶
軍張温行司空専征闗右始徵幽州刺史陶謙叅軍事¶
由是上將之府以為常儀魏驃騎將軍石苞鎮楊州晉¶
文王命孫楚叅苞軍事賔主降禮始於孫石時方用武¶
則軍帥之謀主天下乂安則公府之屬吏蓋因府郡之¶
長使持節領諸軍故雖列曹悉以叅軍為號若以漢晉¶
儔於聖代郡國比於神州則理亂不侔而小大相妨矣¶
　沈亞之河中府叅軍㕔記曰國朝設官無髙卑皆以¶
職授任不職而居任者獨叅軍焉盖欲以清人賢胄之¶
<pb:KR3k0055_WYG_120-16b>¶
子弟將命試任使以雅地任之耳不然何優然曠飬之¶
如此其差髙下則以五府六雄為之次第蒲河中界三¶
京左雄三百里且以天子在雍故其地益雄調吏者必¶
以其人授焉　符載江州録事叅軍㕔壁記曰録事叅¶
軍之於郡縣紀綱也車轄也綱弛則目疎轄抗則載輸¶
政之成敗亦猶是也自漢魏以還歴江左郡有督郵主¶
簿後魏北齊後周隋文州有録事叅軍煬帝時罷州置¶
郡有東西曹掾主簿國朝省掾主簿復為録事叅軍其¶
<pb:KR3k0055_WYG_120-17a>¶
於勾稽失糾&KR0317;繆省抄目守符印一州之能否六曹之¶
榮悴必繫乎其人也循名考實豈容易哉¶
　　諸曹叅軍一¶
原杜氏通典曰司倉叅軍兩漢有倉曹史主倉庫(後漢/戴就)¶
(字景成仕郡為倉曹&KR0122;刺史劾其太守遣/部從事按倉庫簿領五毒慘至郡事遂釋)北齊以下並¶
同功曹唐亦掌倉廪庖㕑財物㕓市之事　司户叅軍¶
漢魏以下有户曹&KR0122;主民戸(後漢陸績李郃皆仕郡/為户曹史郃官至司空)北¶
齊以下與功曹同唐掌戸口籍帳婚姻田宅雜徭道路¶
<pb:KR3k0055_WYG_120-17b>¶
之事　増文獻通考曰梁開平省六曹&KR0122;屬留戸曹一¶
員通判六曹宋沿唐制州置司戸叅軍掌戸籍賦税倉¶
庫交納元祐令中州從八品下州從九品　原司兵叅¶
軍漢司𨽻屬官有兵曹從事史盖有軍事則置之以主¶
兵事北齊以後並同功曹唐掌軍防烽候驛傳送馬門¶
禁田獵儀仗之事(景龍四年許州司馬燕欽/融上表直諫詔撲殺之)　司法叅¶
軍杜氏通典曰兩漢有決曹賊曹&KR0122;主刑法歴代皆有¶
或謂之賊曹或謂法曹或謂墨曹(後漢書曰周燕宣帝/時為郡決曹&KR0122;太守)¶
<pb:KR3k0055_WYG_120-18a>¶
(欲枉殺囚燕數諫不聽遂殺囚囚家詣闕稱寃詔遣覆/考燕謂太守曰願謹定文書皆置燕名府君但言時病)¶
(而已使收燕燕死燕有五子皆刺史太守治又王昌亦/為郡決曹史  又郭𢎞為潁川郡決曹&KR0122;  獄三十年)¶
(用法平正郡内/比之東海于公)隋以後與功曹同(隋陳孝意為東郡司/法書佐太守蘇威欲)¶
(殺一囚固諫不許乃解衣請先受/死乃止後至侍御史汝州刺史)唐掌律令定罪盜賊¶
贓贖之事　増文獻通考曰宋諸州置司法叅軍掌議¶
法斷刑品同司户紹興三年權行減罷後復舊　宋又¶
置司理叅軍五代以來諸州皆有馬歩獄以牙校充馬¶
歩都虞候掌刑法謂之馬歩院宋太祖慮其任私髙下¶
<pb:KR3k0055_WYG_120-18b>¶
其手開寳六年始置諸州　司寇叅軍以進士及𨕖人¶
為之後改為司理掌獄訟勘鞫之事不兼他職元祐令¶
上州從八品中下從九品　原司士叅軍杜氏通典曰¶
兩漢無聞北齊以後與功曹同唐掌管河津營造橋梁¶
&KR0351;宇之事　叅軍事後漢靈帝時陶謙以幽州刺史叅¶
司空車騎張温軍事(獻帝時孫堅亦為張温叅軍荀彧/叅丞相軍事孫楚叅石苞軍事是)¶
(也/)晉時軍府乃置為官員(中軍羊祜置叅軍二人/大尉楊濬置叅軍六人)歴代¶
皆有至隋為郡官謂之書佐唐改為叅軍掌直侍督守¶
<pb:KR3k0055_WYG_120-19a>¶
無常職有事則出使　行叅軍晉河間王顒以太宰輔¶
政始置掌使命歴代皆有(唐惟王府/有餘則無)¶
　　諸曹叅軍二¶
原坐曹　趨府(白帖云薛宣為馮翊賊曹&KR0122;張扶日至/獨不肯休坐曹治事宣出教曰曹雖有)¶
(公事家亦望私恩扶慚之/  古詩曰冉冉府中趨)　為師友　善丹青(白帖云/嚴翊為)¶
(潁川守政尚清簡嘗謂&KR0122;吏為師友叅又/晉顧凱之善於丹青與殷仲堪皆為  軍)　作蠻語(世/説)¶
(云郝&KR0173;為南蠻叅軍三月三日作詩曰娵隅躍清池桓/温問何物荅曰蠻名魚為娵隅温曰何為作蠻語&KR0173;曰)¶
(千里投公始得一蠻府/叅軍那得不蠻語也)　六曹(白帖云功曹倉曹户/曹兵曹法曹士曹)¶
<pb:KR3k0055_WYG_120-19b>¶
六司(司功司倉司戸/司兵司法司士)　田曹(温嶠字太真上疏請置田/曹&KR0122;州一人勸課農桑察)¶
(吏能否今宜/依舊制之)　理曹(魏置理曹/&KR0122;法曹也)　増補學士　擢臺郎¶
(唐書云太宗為天䇿上將軍作文學舘以司勲郎中杜/如晦等並以本官為學士共十八人薛收卒乃召東虞)¶
(州叅軍劉孝孫補之凡分三番逓宿閣下府又云髙宗/時擢州叅軍八人為中臺郎韋知人自荆  兵曹遷司)¶
(庫員/外)　河東三絶　斗南一人(山堂肆考云唐徐彦伯/調蒲州司兵叅軍時司)¶
(户韋暠善判司士李亘工書而彦伯善屬辭時稱河東/三絶  又狄仁傑為并州法曹叅軍時同府叅軍鄭崇)¶
(質母老且疾當使絶域仁傑語曰君可貽親萬里憂乎/詣長史藺仁基請代行仁基歎美其誼時方與司馬李)¶
(孝亷不平相語曰吾等可少愧矣卒相待/如初毎曰狄公之賢北斗以南一人而已)　戒犯叅軍¶
<pb:KR3k0055_WYG_120-20a>¶
杖　力争三尺法(唐書云徐有功舉明經累補蒲州司/法叅軍為政仁不忍杖罰民股其恩)¶
(更相約曰犯徐君杖者必斥之訖代不辱一人士山堂/肆考云宋李承之字奉世宰相迪弟之子中進  第調)¶
(明州司法叅軍郡守任情執法人莫敢忤承之獨毅然/力争守怒曰曹椽敢如是邪承之曰事始至公自為之)¶
(則已既下有司則/當循三尺之法矣)　定悍軍　服&KR0219;盜(宋史云蕭振字/徳起政和八年)¶
(進士第調婺州兵曹時盗賊所在猖獗婺卒揚言欲叛/應賊官吏震恐振𨕖諸邑土兵強勇者㡬千人日習武)¶
(以備蓄異謀者稍懼有一兵官素得軍心守疑而罷之/羣卒數百人披甲挺刃斬儀門入振聞即徃羣卒皆羅)¶
(拜呼曰某等屈抑願兵曹理之振使之言厲聲叱曰細/事耳車駕南廵大兵咫尺汝速死邪可急釋械當為汝)¶
(言衆拜謝而去甚又張洽少穎異從朱熹學改袁州司/理叅軍有盗&KR0219;  辭不能折㑹獄有兄弟争財者洽諭)¶
<pb:KR3k0055_WYG_120-20b>¶
(之曰訟於官祗為胥吏之地且冐法以求勝孰若各守/分以全手足之愛乎辭意懇切訟者感悟賊聞之自服)¶
　坐肆不屈　下堂而迎(唐書云路隋舉明經授潤州/叅軍李錡欲困之使知肆事)¶
(隋怡然坐肆不為屈韋夏卿髙其節時宋史云晁詠之/字以道以廕入官調揚州司法叅軍  蘇軾守揚州兄)¶
(補之倅州事以其詩文獻軾軾曰有才如此獨不令我/一見邪乃具叅軍禮入謁軾下堂挽而上顧坐客曰竒)¶
(才/也)　納告身　委手版(宋史云楊簡為紹興府司理行/獄必親臨端默以聽使自吐露)¶
(中平無頗惟理之從一府史觸怒帥令鞫之簡白無罪/令鞫平日簡曰吏過詎免今日實無罪必擿往事置之)¶
(法某不敢奉命帥大怒簡取告身納之争愈力常平使/者朱熹薦之  事文𩔖聚云周敦頥調南安軍司理叅)¶
(軍有囚法不當死轉運使王逵欲深治之逵酷悍吏也/衆莫敢争敦頥獨與之辨不聽乃委手版歸將棄官去)¶
<pb:KR3k0055_WYG_120-21a>¶
(曰如此尚可仕乎殺人媚/人吾不為也逵悟囚得免)　徐謁道周　倨受庭叅(宋/史)¶
(云裴莊字端已歴官髙陵主簿本府召權司理轉運使/雷徳驤以威望自任嘗廵按至境官屬皆出迎候莊獨)¶
(視事本局徐謁道周徳&KR0750;稱其有守徙權忻州録事參/軍  又雷徳&KR0750;與趙普不合黜為商州司户參軍刺史)¶
(知徳驤舊為省郎以客禮禮之及奚嶼知/州希宰相旨至則倨受庭參徳驤不能堪)　執笏簾外¶
唱吟自如　單車赴官公退讀易(唐書云宋之愻之問/弟也為連州參軍刺)¶
(史聞其善歌使教婢日執笏立簾外唱吟自如公宋史/云李孟博字文授改楚州司戸參軍單車赴官  退閉)¶
(户讀易郡守部使者/不敢以屬吏禮待之)　論事切直外補(唐書云許景先/神龍初擢左拾)¶
(遺以論事切直外補滑州司士參軍南又裴度/初為監察御史論權嬖鯁切出為河  參軍)　不見¶
<pb:KR3k0055_WYG_120-21b>¶
卿久(唐書云韓思彦為李義府所&KR0626;出為山陽丞至官/閲月自免去放曠江淮間久之補建州司户參軍)¶
(髙宗召問不見卿久今何官邪思彦泣陳/所以帝謂宰相此亦大屈復召為御史)　恨知之晚¶
(宋史云李之才調孟州司法參軍時范雍守孟亦莫之/知也雍初自洛建節守延安送者皆出境外之才獨别)¶
(近郊或病之謝曰故事也頃之雍謫安陸之才沿徼見/之洛陽前日逺送之人無一來者雍始恨知之才之晚)¶
　斷獄平(唐書云韋仁壽隋大業末為蜀郡司法書佐/斷獄平得罪者皆自以韋君所論死無恨也)¶
　政異等(又云闗播出為河南兵曹/參軍數試屬縣政皆異等)　不欺所學(宋史/云劉)¶
(宰調真州司法參軍詔仕者禁偽學不讀周敦頥程頥/等書才得考試宰喟然曰平生所學者何首可斷此狀)¶
(不可得/卒弗與)　辨處疑獄(唐書云杜佑以廕補濟南參軍嘗/過潤州刺史韋元甫元甫以故人)¶
<pb:KR3k0055_WYG_120-22a>¶
(子待之不加禮他日元甫有疑獄不能決試訊佑/佑為辨處契要無不盡元甫竒之署為司法參軍)　徐¶
辨枉獄(宋史云姚仲孫擢進士第補許州司理參軍民/婦馬氏夫被殺指里胥嘗有求而其夫不應以)¶
(為里胥殺之捕繫辭服仲孫疑其枉知州王嗣宗怒曰/若敢以身任之邪仲孫曰卒無遽決冀得徐辨後兩月)¶
(果得殺/人者)　下吏不敢䧟上(又云司馬朴字文季少育於/外祖范純仁家以純仁遺恩)¶
(為晉寜軍士曹參軍通判不法轉運使王似諷朴伺其/過朴不可曰下吏而陷長官不惟亂常人且不食吾餘)¶
(矣死不敢奉教/似賢而薦之)　議獄求合人情(又賈易中進士甲科/調常州司法參軍自)¶
(以儒者不閑法令歳議獄惟求合於人/情曰人情所在法亦在焉訖去郡稱平)　鬻薪自給(合/璧)¶
(事𩔖云韓思復調梁府倉曹參軍會大旱輒開倉賑民/州劾責對曰人窮則濫不如因而活之無&KR0208;為盗賊州)¶
<pb:KR3k0055_WYG_120-22b>¶
(不能詘轉汴州司戸仁恕不行/鞭罰以親喪去官鬻薪自給)　受紙百番(又云唐杜/暹擢明經)¶
(第補婺州參軍秩滿歸吏以紙萬番贐之暹/為受百番吏歎曰昔清吏受一錢此何異哉)　子才無¶
施不可(唐書云張文瓘為并州參軍時李勣為長史勣/入朝文瓘與屬僚二人皆餞勣贈二人以佩刀)¶
(玉帶而不及文瓘文瓘以疑請勣曰子無為嫌若某猶/豫少決故贈以刀欲其果於斷也某放誕少檢故贈以)¶
(帶欲其守約束也若子/才無施不可焉用贈)　叅軍詎可數出(宋史云鄭僅/字彦能第進)¶
(士為大名府司戸叅軍留守文彦博以為材部使者/檄往他郡彦博曰如鄭參軍詎可令數出奏改司法)¶
守教以誠(又云劉安世登進士第不就𨕖從學於司馬/光光教之以誠且令自不妄語始調洺州司)¶
(法參軍司戸以貪聞轉運使吳守禮將按之問於安世/安世曰無之守禮乃止然安世心常不自安曰司户實)¶
<pb:KR3k0055_WYG_120-23a>¶
(貪而吾不以誠對吾其違司馬公教乎後讀/揚雄法言君子避礙則通諸理意乃釋然)　為時革¶
弊(又蕭振為婺州兵曹時婦翁許景衡以給事中召振/祝之曰公至朝幸勿見薦景衡詢其故振曰今執政)¶
(多私其親願為時/革弊景衡然之)　叅軍劾宰相(宋史云葉義問建炎/初登進士第調臨安)¶
(府司理參軍范宗尹為相/義問與沈長卿等疏其姦)　聲望減於治郡(又云龎籍/及進士第)¶
(為黄州司理參軍知州夏竦以為有宰相器調開封府/兵曹參軍知府薛奎薦法曹及為相聲望減於治郡時)¶
　言論獨不詭隨(又云汪綱以祖任入官調鎮江府司/户參軍馬大同鎮京口強毅自任綱)¶
(言論獨/不詭隨)　稚圭今之管蕭(唐書云張文瓘為并州參軍/長史李勣嘗歎曰稚圭今之)¶
(管/蕭)　叅軍如作措大(合璧事𩔖云蜀王宗銖謫授雍州/司户參軍問吏曰參軍何官衣何)¶
<pb:KR3k0055_WYG_120-23b>¶
(服吏曰下州判司緑衫槐笏而/已銖大笑曰吾何能作此措大)　拂衣而遊(山堂肆考/云王勃年)¶
(未冠有名調補虢州叅軍勃自負/大才恥居小官遂拂衣而遊天下)　跌蕩自放(宋史云/孫沔字)¶
(元規中進士第補趙州司理參軍/跌宕自放不守士節然材猛過人)　崖州䜟(唐書云韋/執誼自幼)¶
(不喜人言嶺南事為郎目不欲觀嶺南/圗後為相以王叔文黨貶崖州司户)　蒸羊迎(宋史/云寇)¶
(凖貶雷州司户參軍未㡬丁謂亦貶崖/州司户道出雷州凖乃以蒸羊迎之)　原郡&KR0122;　府¶
察　冗員　散職　官推府&KR0122;　署列州司　名列府¶
僚　職叅軍事　増誤入人者批厯(宋祥符五年轉運/使薛顔言諸州司)¶
(理叅軍任非其人多致枉濫請自今/誤入徙已上罪者令批厯依例守𨕖)　不勝任者易官¶
<pb:KR3k0055_WYG_120-24a>¶
(雍熙二年詔曰司理參軍有不勝任/者州郡長吏於判司簿尉中兩易之)¶
　　五官&KR0122;¶
原署諸曹事(北堂書鈔五官&KR0122;後漢/有之署功曹及諸曹事)　為郡股肱(捜神/記諒)¶
(輔字漢儒為郡五官&KR0122;郡枯旱太守祈禱三日無應輔/乃自曝庭中祝曰輔為郡股肱不能進諫納忠薦賢去)¶
(惡和調隂陽順承天意令天地不格至日中不雨請以/身塞川乃積薪以自環構火其旁若日中不雨當自焚)¶
(至日中/雨大作)　抱書投火(謝承後漢書王威為汝南五官&KR0122;/太守郭公有罪當懲怖欲自殺威)¶
(抱書自投火中而/死太守得觧其罪)　以金悉還(應瑒集云汝南郡召陵/王申為郡五官&KR0122;太守)¶
(有私財悉委付之家人莫之知也太守/卒申以金銀悉還之人貴其節行云)　闕敞還錢(汝/南)¶
<pb:KR3k0055_WYG_120-24b>¶
(先賢傳平興闕敞為郡五官&KR0122;太守第五常以/錢三十萬寄&KR0122;常後卒其孫長敞盡還之詳錢)　王申¶
買金(抱朴子云汝南王申為郡五官&KR0122;太守盗割官錢/宻寄申太守暴亡申盡買黄金還其家汝南欲以)¶
(列於先賢畫像抱/朴子以為不宜)　陳公思歸罪司敗(風俗通陳公思/為五官&KR0122;手殺)¶
(王昭為其殺公思叔父斌斌無子為斌報/讐太守胡伯始謂公思非罪人也乃原之)　陳子游斷¶
舌無辭(謝承後漢書陳堪仕郡為五官&KR0122;府君/被徵廷尉堪以五毒加身體斷舌無辭)　黄香¶
貧無奴僕(後漢書黄香傳云太守劉護召香為五官&KR0122;/甚見愛敬香家貧内無僕妾躬執勤苦盡心)¶
(奉飬博學經/典究精道術)　張輔心懐虎狼(漢書張輔為安定五/官&KR0122;懐虎狼之心)¶
　　經學博士一¶
<pb:KR3k0055_WYG_120-25a>¶
原杜氏通典曰經學博士漢郡國皆有文學&KR0122;(漢鄭崇/為郡文)¶
(學後漢光武問功臣曰諸卿不遭際㑹自度爵/禄何所至乎鄧禹曰臣少嘗學問可郡文學)歴代多¶
闕(隋潘徽為/州博士)唐府郡置經學博士各一人掌以五經教¶
授學生多寒門鄙儒為之(助教學生/各有差)　増文獻通考曰¶
宋初有四書院廬山白鹿洞嵩陽書院嶽&KR0354;書院應天¶
府書院未建州學也乾興元年兖州守臣孫奭私建學¶
舎聚生徒乞請太學助教楊光輔兖本州講從之餘鎮¶
未置學也景祐四年詔藩鎮始立學他州勿聽也寳元¶
<pb:KR3k0055_WYG_120-25b>¶
元年潁州守臣蔡齊請立學時大郡始有學而小郡猶¶
未置也慶厯四年詔諸路州郡監各令置學學者二百¶
人以上許更置縣學於是州郡不置學者鮮矣又置教¶
授以三年為一任以經術行義訓導諸生掌其課試之¶
事而糾正不如規者委運司及長史於幕職州縣官内¶
薦教授或本處舉人舉有徳藝者充然委於漕司而未¶
隸朝廷也熙寜六年詔諸路學官並委中書門下𨕖差¶
至是教授始命於朝廷矣元豐元年州府府學官共五¶
<pb:KR3k0055_WYG_120-26a>¶
十三員諸路惟大郡有之軍監盖未盡有也元祐元年¶
詔徐廬宿常等州各置教授自是列郡多有教官矣若¶
試教官則始於元豐(元豐七年立法試學官上等為博/士下等為正録願授教授者聽中)¶
(丞胡宗愈言學者初登科遂顓師席非是詔内外/學官經任年至三十方得在𨕖又有薦舉學官法)添差¶
教授則始於政和續通考曰遼南面黄龍府學官曰博¶
士曰助教興中府學設官同縣亦設博士助教金諸府¶
並設教授元諸路儒學俱設教授又増置學正學録訓¶
導各縣則置教諭又各處書院置山長一人明㑹典曰¶
<pb:KR3k0055_WYG_120-26b>¶
府學置教授訓導州學置學正訓導縣學置教諭訓導¶
其訓導多寡無定員¶
　　經學博士二¶
増漢書曰雋不疑字曼倩治春秋為郡文學進退必以¶
禮　又曰盖寛饒字次公明經為郡文學　又曰匡衡¶
字稚圭好學射䇿甲科調補平原文學　又曰梅福字¶
子真少學長安明尚書穀梁春秋為郡文學補南昌尉¶
　涑水紀聞曰晏丞相殊留守南京請范文正公掌府¶
<pb:KR3k0055_WYG_120-27a>¶
學公常宿學中訓督諸生皆有方法由是四方從學者¶
輻輳其後以文學有聲名於塲屋朝廷者多其所教也¶
　言行録曰安定胡先生瑗教授蘇湖間弟子以千計¶
時尚詞賦獨湖學以經義及時務故有經義齋治事齋¶
經義齋者擇疏通有器局者居之治事齋者人各治一¶
事又兼一事如邊防水利之𩔖故天下謂湖學多秀彦¶
其出而筮仕往往取髙第及為政多適於用若老於吏¶
事者由講習有素也　又曰陳公輔職教吳中朱勔方¶
<pb:KR3k0055_WYG_120-27b>¶
嬖倖當官者皆奴事之公不與之交　淵源録曰胡文¶
定公安國除荆南教授正身律物凡所訓説務明忠孝¶
之大端及罷官代者為龜山楊公時具朝饍留公鮭菜¶
蕭然引觴徐酌置語杯案間清坐談論不覺日晷云暮¶
也　宋史曰廖徳明字子晦初為潯州教授為學者講¶
明聖賢心學之要手植三栢於學潯士愛敬之如甘棠¶
　元史曰張須立字達善自六經語孟傳註以及周程¶
張氏之微言朱子所嘗論定者靡不潛心玩索究極根¶
<pb:KR3k0055_WYG_120-28a>¶
柢逺近翕然尊為碩師大臣薦諸朝特命為孔顔孟三¶
氏教授鄒魯之人服誦遺訓久而不忘　又曰黄澤字¶
楚望大徳中江西行省相臣聞其名授江州景星書院¶
山長又為山長於洪之東湖書院受學者甚衆嘗夢夫¶
子手授所較六經字畫如新由是深有感發　又曰戴¶
表元字帥初元豐進士乙科教授建寜府後遷臨安信¶
州再調教授&KR0276;州至元大徳間東南以文章大家名重¶
一時者惟表元而已　又曰周仁榮字本心署美化書¶
<pb:KR3k0055_WYG_120-28b>¶
院山長美化在萬山中人鮮知學仁榮舉行鄉飲酒禮¶
士俗為變　名山藏曰陳璉東莞人洪武初為桂林府¶
教授都督韓觀鎮守廣西猛悍不下士聞璉治身嚴敬¶
甚加敬禮　又曰洪武初徵天下名儒試中書堂吳勤¶
為第一特除武昌教授嚴師正學非聖人之書不教¶
又曰楊文貞士竒弱冠游章貢章貢守重之請攝琴江¶
教事琴江令邵子鏡一見相好士竒常有所規正　吾¶
學編曰年富永樂中為山東徳平訓導乞脩定先師廟¶
<pb:KR3k0055_WYG_120-29a>¶
配享從祀封爵禮儀　又曰胡儼字若思以㑹試乙科¶
授華亭教諭時年尚少抗師道訓勵諸生敦行檢講説¶
經史寒暑不廢　又曰曹鼐寜晉人練達國契才量出¶
人初鄉舉署代州訓導非其好也願一劇官自效改泰¶
和典史宣徳八年進士第一　又曰魏文靖公驥為松¶
江府學訓導汲汲成就人士諸生讀書學宫或時擕茶¶
粥勞問諸生益感激自奮滿九載諸生楊珙等詣闕乞¶
留¶
<pb:KR3k0055_WYG_120-29b>¶
　　經學博士三¶
増叩鐘　振鐸(學記善待問者如撞鐘叩之以小者則/小鳴叩之以大者則大鳴  論語疏武)¶
(事振金鐸文事振木鐸此/云木鐸所以振文教也)　集鱣　繫馬(後漢書云楊/震有冠雀銜)¶
(三鱣魚集講堂前都講取魚進曰蛇鱣者卿大夫服之/象也數三者法三台也先生自此升矣  杜甫戲簡鄭)¶
(廣文詩廣文到官舍繫馬堂階下醉即騎馬歸頗遭官/長罵才名三十年坐客寒無氊近有蘇司業時時與酒)¶
(錢/)　時世矩範　治化本源(魏曹植學官頌行為時矩/言為世範  翰苑新書云)¶
(紹興十八年江西漕官賈直清奏立縣學上曰𨕖官/教導乃治化本源將來科場亦有人才以備採擇)¶
勿取非人　不兼他職(山堂肆考云宋紹興十三年宋/宙乞盡復教官上曰教授須逐)¶
<pb:KR3k0055_WYG_120-30a>¶
(州置仍須擇通經心術正者為之若非其人則士人心/術一壊再整頓便費力切冝遴𨕖  又紹興二十六年)¶
(詔諸州教授並/不許差兼他職)　行鄉飲禮　獻政本書(言行録節孝/徐先生積為)¶
(楚州教授患鄉飲之禮世久不見率郡守舉行其儀閭/巷鄉老皆使與飲  山堂肆考云宋林勲為廣州教授)¶
(建炎中獻政本書十/三篇朱熹甚愛其書)　位簽判上　膺校書除(宋史云/崇寜四)¶
(年令教授承務郎以上在本州簽判上之楊時撰曽肇/行狀邵亢守鄭請肇為州學教授四方  士踵門授經)¶
(無虛席近臣言公經行冝居首善之地/有旨延和殿賜對除校書兼國子直講)　先棟梁　後¶
辭藝(王安石送胡瑗教授詩先收先生作棟梁以次收/拾桷與榱  朱子蘄州教授㕔記李君思宗為蘄)¶
(州學官日至於學進諸生而教誨先使之知所以明善/脩身之方齊家治國之本而於辭藝之習則後焉不之)¶
<pb:KR3k0055_WYG_120-30b>¶
(及/也)¶
　　中正¶
原杜氏通典曰中正魏置(中正之始已/具州中正篇)晉諸中正率一¶
國所推臺閣取信後魏孝明正光元年罷諸郡中正北¶
齊郡縣皆有之他史多闕隋初有後罷而有州都唐並¶
無此官毎歳貢士符書所闗及鄉飲酒之禮則司功參¶
軍主其事　増五代至明並不設¶
　　上計¶
<pb:KR3k0055_WYG_120-31a>¶
原郡國上計　諸侯朝使(漢書云張蒼以列侯為主計/四歳時蕭何為相國而蒼乃)¶
(自秦時為柱下御史明習天下圗書計籍又善用算歴/故令蒼以列侯居相府領主郡國上計應劭注曰列侯)¶
(典校郡國簿書也使闞駰十三州記云上/計古之諸侯之奏  也漢因之號曰計偕)　樊顯陳張¶
堪之行　應奉記胡奴之名(東觀漢記云計吏&KR0122;嘗見/召至蜀計&KR0122;樊顯上問太)¶
(守誰最能者顯曰張堪仁恵清亷無與為比上以顯陳/堪行有効即除為漁陽令  謝承後漢書云應奉讀書)¶
(五行俱下少為許訓計&KR0122;俱到京師許自發鄉里在路/所經頓宿所見長吏賔客亭長吏卒奴僕目所更見訓)¶
(皆宻疏姓名還郡出疏示奉奉省讀之云前食潁川綸/氏都亭亭長胡奴名禄以飲漿來何不在疏舉坐皆驚)¶
　大聲上答(漢書云哀帝元壽二年郡國計竞發遣司/徒出迎親問百姓疾苦所計&KR0122;吏各一人)¶
<pb:KR3k0055_WYG_120-31b>¶
(音聲大者上答/及讀五條詔書)　應機答問(闞駰十三州記云計偕次/第歳入貢於天子郡國豐)¶
(瑞山川草木萬物有/無不得隠飾云云)　竇元絶衆(三輔決録云竇叔髙/名元為郡上計吏朝)¶
(㑹數百人元儀狀絶衆天/子異其貌以公主妻之)　王璞絶常(束晳集云郡吏/王璞初入朝惟)¶
(冀聖鑒風采知其絶常耳其可使/當户牖之對意三公氣萬乗也)　髙孔父勵操(文士/傳曰)¶
(髙岱字孔父少勵髙操年二十七郡將咸憲辟以為上/計岱辭不行憲曰卿懐書千卷隠光藏輝擇君而仕太)¶
(守今日屈行誠不展志然鳳凰舒翼龍虎躬/歩必不得已君其勉之岱遂行至京稱病去)　皇甫嵩¶
直諒(晉書云皇甫嵩與賈逵同歳舉計至丞相府曹公/惟留嵩與語良久便辭之嵩知已直諒不能隨時)¶
(乃乗單/車入蜀)　子山為哀牢傳(論衡楊子山為郡上計吏見/三府為哀牢傳不能成歸郡)¶
<pb:KR3k0055_WYG_120-32a>¶
(作上孝明竒之/徵在蘭臺也)　元道對板楯反(華陽國志云程己字/元道南鄭人光化元)¶
(年為郡計吏至都會板楯反天子患之䇿問計吏考以/方畧元道對曰板楯本忠勇立功先漢之義民也由不)¶
(蒙撫恤以致反亂重兵臨之無不平然/不如𨕖賢能太守服以威徳彼自定矣)　鄭元為&KR0122;彭¶
璆為吏(邴原别傳云原為郡所召置功曹主簿時魯國/孔融在郡教𨕖計當任公卿之才乃即以鄭元)¶
(為計&KR0122;彭璆為/計吏原為計佐)　劉劭對日蝕荀彧善其言(魏志云劉/劭建安中)¶
(為計吏詣許太史上言正旦當日蝕劭時在尚書令荀/彧所坐者數十人或言當廢朝或云宜却㑹劭曰梓慎)¶
(禆竈古之良史猶占水火錯失天時禮記曰諸侯旅見/天子及門不得終禮者四日蝕在一然則聖人垂制不)¶
(為變豫廢朝禮者或災消異伏或推術謬/誤也彧善其言勅朝會如舊日亦不蝕)¶
<pb:KR3k0055_WYG_120-32b>¶
　　孝亷¶
原歳貢　鄉舉(風俗通云豫章太守汝南封祈武興泰/山太守周乗子居為太守李張所舉函)¶
(封未發張病物故夫人於柩側下帷見六孝亷曰李氏/蒙國厚恩據重任咨嘉休懿相授歳貢上欲報稱聖朝)¶
(下欲流恵氓𨽻今李氏獲保首領以天年終而諸君各/懐進退未肯發引妾幸有三孤足統喪紀止相追隨蓬)¶
(斆坟柏何若耀徳王室昭顯亡者亡者有靈實寵賴之/殁而不朽此其然乎於是周乗顧謂左右諸君欲行周)¶
(乗當止者莫逮郎君盡其哀惻乗與鄭伯堅即日辭行/祈與黄叔度郅伯嚮盛孔叔留隨輀柩乗拜郎遷陵長)¶
(治無異稱意亦薄之某官與祈相反俱為侍御史公車/令享相位焉  陳羣同歳論云初𨕖孝亷鄉舉里𨕖郡)¶
(各一人後積増/益乃至六人)　張詹七世　胡廣第一(盛𢎞之荆州/記云魏太和)¶
<pb:KR3k0055_WYG_120-33a>¶
(時有縣人張詹七/世舉孝亷  詳上)　嚴羽齎函　黄穆投板(益部耆舊/傳云嚴羽)¶
(字子翼仕郡功曹刺史辟為從事郡舉孝亷羽曰大士/貢名下士貢身齎函貢身非髙士也辭孝亷取吏部除)¶
(無錫長率汝南先賢傳云黄穆字子敬安成人為郡主/簿忠上  下朝廷肅清太守荆㝢舉穆孝亷乃薦讓殷)¶
(仲才㝢不聽遂懐板入見㝢曰若仲才者六𨕖之首也/而穆先之適足以興謗議便投板於内出則卧病㝢知)¶
(不可移/遂從之)　丁邯髙節正直　張馮言約旨逺(東觀漢記/云丁邯髙)¶
(節正直不撓舉為孝亷坐鄭才云張馮舉孝亷諸/同舉者咸哂之張于末  言約而旨逺人皆服焉)　興¶
孝亷紹聖緒(應劭漢書注云元朔元年詔曰詔/執事興孝亷成風俗紹聖緒云云)　舉孝¶
亷化風俗(又元朔元年詔曰/舉孝亷以化風俗)　合素帛(傅子云漢武令/郡國舉孝亷末)¶
<pb:KR3k0055_WYG_120-33b>¶
(世合素帛乃有釋親而恤同歳云同/登之歳記於素帛垂之後𦙍取此義)　耆儒甲科(應劭/漢官)¶
(儀云孝亷古之/貢士耆儒甲科)　先試牋奏(應劭漢官儀云孝亷/年未五十先試牋奏)　各¶
詣御史(漢舊儀云武帝元年令郡/國舉孝亷各一人詣御史)　袁安為賢(録異傳/云漢時)¶
(大雪積地丈餘洛陽令自出按行至袁安門無有行路/謂安已死令人除雪入户見安僵卧問何以不出安曰)¶
(大雪人皆餓不宜干人/令以為賢舉為孝亷)　所居不過孝亷(典畧云劉陶/世祖十八年)¶
(常典六郡然世業儒學安貧/樂道所居不過孝亷府第)　姜詩大孝(華陽國志云/姜詩事母至)¶
(孝永平三年察孝亷除江陽/符長所居鄉皆為之立祠)　鍾離意為天下第一(鍾/離)¶
(意别傳云意舉孝亷有/詔試歌為天下第一)　孝亷限年恐失賢才(崔氏家/傳崔瑗)¶
<pb:KR3k0055_WYG_120-34a>¶
(上疏曰臣聞孝亷皆限年三十/乃得察舉恐失賢才之士也)　口五十萬舉二人(又/和)¶
(帝詔曰大郡五十/萬舉孝亷二人)　絶榮乃舉孝亷(李郃别傳云郃南/鄭人太常豐欲遣)¶
(吏通厚竇憲郃若諫之及竇氏敗時盡收/交通者豐於是竒郃能絶榮乃舉孝亷)　周磐飬母¶
不充解帶就舉(後漢書云周磐居貧養母儉薄不充常/誦詩至汝墳之卒章慨然而歎乃解韋)¶
(帶就孝/亷之舉)　封觀以兄不顯稱疾不赴(續漢書云封觀當/舉孝亷以兄名不)¶
(顯恥受之稱疾不赴後數年/兄得舉觀乃就録上郡也)　董昆為天下之最(㑹稽/先賢)¶
(贊云董昆字文通餘姚人也清約守貧并日而炊茹菜/不厭郡守第五府君嘉其令名署上計吏舉察孝亷為)¶
(天下之最經史/徳行稱第一也)　何假大志(何假少時有大志長八尺/五寸體貌魁梧善威儀舉)¶
<pb:KR3k0055_WYG_120-34b>¶
(孝亷為謁者贊拜/殿中和帝善之)　李固不就(李固别傳云固隠狼澤/山以三經敎授漢中太)¶
(守遣五官丞就/舉孝亷不就)　董政還板(南海先賢傳云董政守伯/和南海人有令姿太守舉)¶
(為孝亷政負笈單歩入囗陵/山遣家屬詣府上舉板也)　古之貢士(荀爽譲孝亷/記云伏惟孝)¶
(亷古之貢士賢則光君愚則/虧政爽以虧暗何當兹𨕖)　黄憲為髙(汝南先賢傳/云黄憲舉孝)¶
(亷無就意/人以為髙)　國之俊𨕖(邴原别傳云孔融謂原曰往者/應仲逺為泰山太守舉一孝亷)¶
(旬月之間而殺之夫君人者厚薄何常之有原對曰仲/逺舉孝亷而殺之其義焉在夫孝亷國之俊𨕖也舉之)¶
(若是則殺之非也若/殺之是則舉之非也)　無裝帛(孔融同歳論云/孝亷無裝帛)　試之¶
以事(王朗論考試孝亷云臣聞試可乃/已謂試之以事非試之以誦也)　經能博學(唐/亷)¶
<pb:KR3k0055_WYG_120-35a>¶
(孝廉經能博學行/不犯經可謂孝廉)　考徳拜受(杜真奏事云今諸國舉/孝亷即古之貢士也三)¶
(年考徳道藝之士/於王再拜受之)　經通應舉(應璩詩云京師何繽紛/車馬相奔起借問乃爾)¶
(為將欲要其仕孝亷/務經通誰堪應此舉)　不滿四十不得察舉(後漢書云/左雄為尚)¶
(書令遷僕射奏孝亷不滿四十不得察舉廣陵孝亷徐/淑年未及舉臺郎疑而詰之對曰詔書曰有如顔回子)¶
(竒不拘年齒是故本郡以臣充𨕖郎不能屈雄詰之/曰昔顔回聞一知十孝亷聞一知㡬耶淑無以對)¶
户十萬舉一人(魏志云黄初二年初令郡國户滿十萬/者歳察孝亷一人其有秀異無拘户口)¶
　曄若春花并發馥若秋蘭俱茂(傅子云閒歳察舉/孝亷而上云云)¶
進如衆川之朝海散如雲霧之歸山(又云孝廉皆是九/州百郡士風異俗)¶
<pb:KR3k0055_WYG_120-35b>¶
(殊所向不/同云云)¶
　　秀才一¶
原進賢　舉秀(白虎通云諸侯貢士於天子者進賢觀/善也天子聘取者求賢之義也  晉品)¶
(令云舉秀才明/經傳者入學宫)　四科　五䇿(應劭漢官儀云漢世祖/中興甲寅詔書曰方今)¶
(𨕖舉賢能朱紫錯用丞相故事辟士四科一曰徳行髙/妙志節清白二曰學通行脩經中博士三曰明習法令)¶
(足以決疑四曰剛毅多畧此之謂四科通晉品令云/舉秀才必五䇿皆通拜為郎中一䇿不  則不得𨕖)¶
試之射宫　㑹樂賢堂(禮記射義篇云諸侯歳貢士於/天子試之射宫  晉中興書咸)¶
(和六年㑹秀/才於樂賢堂)　雷義讓陳重　嚴象舉孫權(謝承後漢/書云雷義)¶
<pb:KR3k0055_WYG_120-36a>¶
(舉茂才讓於陳重刺史不聽義遂&KR1325;狂被髮走不應命/  吳志云揚州刺史嚴象舉孫權為秀才案權年十五)¶
(以為陽羡長郡察孝亷/州舉茂才行奉義校尉)　陸機䇿紀瞻　王濟嘲華譚¶
(晉書云紀瞻秀才至洛陽尚書郎陸機䇿之土又華譚/傳云太康初刺史嵇紹舉譚秀才譚素為東  所推博)¶
(士王濟於衆中嘲之曰君吳楚人亡國之餘有何秀異/而應斯舉答曰秀異固産於方外不出於中域也是以)¶
(明珠文貝生於江鬰之濵夜光之璞出於荆藍/之下以人求之文王生於東夷大禹生於西𦍑)　上士¶
貢名(應劭漢官儀云孝武元封四年/詔曰上士貢名茂才者是也)　庸才貢身(白虎/通云)¶
(庸才貢其身/盛徳貢其名)　三年一貢(又云諸侯三年一貢士/者治道三年有成也)　七¶
年不遷(黄泰交州記云吳列舉茂才七年不遷列/有老母年九十以上上書自乞減品養親)　茂¶
<pb:KR3k0055_WYG_120-36b>¶
才何以為(潛夫論云孝明帝命刺吏舉茂才帝曰汝非/部南郡從事耶對曰是帝乃怒曰賊發部中)¶
(而不能禽茂/才何以為也)　秀才不知書(抱朴子云桓靈時輕貢舉/故人語曰舉秀才不知書)¶
(察孝亷/父别居)　御二龍於長塗騁雙驥於千里(呉志云劉繇/字正禮平原)¶
(陶丘洪薦繇欲令舉茂才刺史云前年舉公山奈何復/舉正禮乎洪曰若明使君用公山於前擢正禮於後所)¶
(謂御二龍於長塗騁雙&KR0185;於千里/不亦可乎按公山繇兄名岱也)　一州之俊(晉品令/云舉秀)¶
(才皆行義典/為一州之俊)　海内注目(晉中興書云王胡弱冠本州/舉秀才名顯當時海内注目)¶
　恥以衒曜取邊(又云中興初以邊寇未靖學校陵遲/特聽不試孝亷而茂才猶依舊䇿諸)¶
(州茂才皆憚不往楊儉猶慷慨恥/以衒曜取邊終身不仕罷歸田里)　増負恃才地忽略¶
<pb:KR3k0055_WYG_120-37a>¶
世人(隋史曰崔鑣字岐叔清河武城人祖父仕魏齊俱/位尊顯少與范陽盧思道隴西辛徳源同志友善)¶
(毎以讀書為務負恃才地忽略世人大署其户曰不讀/五千卷書者毋得入此室在齊舉秀才歴殿中膳部員)¶
(外三曹郎中與頓丘李若俱見稱重時人為之語曰京/師灼灼崔鑣李若開皇四年徵授給事郎歴員外散騎)¶
(侍郎越國公楊素時方貴倖重鑣門第為子娶其女為/妻聘禮甚厚親迎之始公卿滿座素令騎迎鑣鑣故敝)¶
(其衣冠騎驢而至素推令上座鑣有輕素之色禮甚倨/言又不遜素忿然拂衣而起竟罷座後數日鑣方來謝)¶
(素待之/如初)　道冠鷹揚聲髙鳳舉(又云王貞字孝逸梁郡/陳留人也七歳好學經)¶
(史百家無不畢覽開皇初汴州刺史樊叔略引為主簿/後舉秀才非其好也謝病於家煬帝即位齊王暕鎮江)¶
(都聞其名以書召之有道冠鷹揚聲髙鳳舉云云貞至/王以賔禮待之朝夕遣問安否又索文集貞啟進所著)¶
<pb:KR3k0055_WYG_120-37b>¶
(三十三卷賜良馬八匹後上江都賦又/賜錢十萬貫馬二匹未㡬以疾辭歸)　應對如響下¶
筆成章(又云杜正元字慎徽其先本京兆人八世祖曼/為石趙從事中郎因家於鄴世以文學相授正)¶
(元尤聰敏博渉多通兄弟數人俱未弱冠並以文章才/辯籍甚三河之間開皇末舉秀才尚書試方畧正元應)¶
(對如響下筆成章僕射楊素負才傲物正元抗辭酬對/無所屈撓素甚不悦會林邑獻白鸚鵡素促召正元使)¶
(者相望及至即令作賦倉卒之際援筆立成素見文不/加㸃始異之因更令擬諸雜文無不立就而詞理華贍)¶
(素乃歎曰此真秀才吾不及也/授晉王行參軍轉豫章王記室)　明初嘗舉秀才(洪武/十五)¶
(年徵至秀才數千人蘇又太祖實録洪武四年四月辛/丑以秀才丁士梅為  州太守童權為揚州知府俱賜)¶
(冠帶十十年二月丙辰以秀才徐尊生為翰林應奉/  於  五年八月丁酉以秀才曽泰為户部尚書)¶
<pb:KR3k0055_WYG_120-38a>¶
　　秀才二¶
増詩明髙啟逢吳秀才復送歸江上詩曰江上停舟問¶
客踪亂前相别亂餘逢暫時握手還分手暮雨南陵水¶
寺鐘　虞堪次韻張田秀才見寄詩曰樹杪青蟲晴颺¶
絲春城風物似年時貧餘許邁餐金法閒有陶潛飲酒¶
詩芳草青青連野濶征鴻歴歴度江遲長洲故苑煙花¶
外千里懐人入夢思　周砥贈葉秀才詩曰日暮登髙¶
臺浮雲結逺隂樹木何蒙籠野雀噪繁林驅車渉闗塞¶
<pb:KR3k0055_WYG_120-38b>¶
岐路鬱且深借問子何之故鄉阻﨑□曷不暫栖息蓬¶
藿非所任隠憫胡不發威遲既前臨脆管促飛觴鵾絃¶
奮逸音仗劔從此别秋風滿懐襟寡立歩非窘薄遊志¶
不沉䇿馬欲俱去我無當世心　林鴻送殷秀才之武¶
功詩曰送君逺於役觀省入西秦五月臺江水孤舟去¶
國人蒼山低戍壘野日暗行塵無限同遊意分擕淚滿¶
巾　王燧秋夜懐沈秀才詩曰螢棲衰葦寒月斂疎蘿¶
暝覊懐悄無歡卧背風燈影露冷葉聲翻更深人語定¶
<pb:KR3k0055_WYG_120-39a>¶
欲彈孤桐琴惆悵誰能聽　陳源清答文徵明秀才詩¶
曰每從白馬望吳門天塹長江隔夢魂縞帶交情惟汝¶
在練裙書法好誰論支□鶴去雲千片茂苑花飛水一¶
村何日黄金祠賈島玉蘭花下酹清尊　寄王履約秀¶
才詩曰四海茫茫有隠憂儒官頭白久淹留漫言當路¶
輕馮衍却歎旁人笑馬周水漲石湖青雀舫花殘姑浦¶
白蘋洲相思静倚青氊冷強飲空庭夕漏秋　送周秀¶
才歸錢塘詩曰燕京陌上送周郎歸到西湖春草長清¶
<pb:KR3k0055_WYG_120-39b>¶
夜開尊多舊侣滿船歌管月如霜　盧柟送崔秀才南¶
還詩曰孟冬送客臨沙浦蕭蕭風動薊門樹驊驑銜轡¶
不肯行一鶴南飛過天柱燕臺擊筑且髙歌青尊酒盡¶
紅顔酡五更鼓角星平野㸔汝騎駟凌天河¶
　　知州一¶
増續文獻通考曰金州名不同設防禦者謂之防禦州¶
設刺史者謂之刺史州元以州次於郡至元二十年更¶
定其地五萬户之上者為上州三萬户之上者為中州¶
<pb:KR3k0055_WYG_120-40a>¶
不及三萬户者為下州於是升縣為州者四十有四縣¶
户雖多附路府者不改上州達嚕噶齊州尹中下州達¶
嚕噶齊知州各設同知判官兼捕盗之事叅佐官上州¶
提控案牘各一人中州吏目提控案牘各一人下州吏¶
目一人或二人　明不設州刺史而州附於府置知州¶
同知判官等員里不及三十而無屬縣者裁同知判官¶
或因事添設無定員其屬吏目一人　知州掌教養州¶
民之事凡諸州務上視府下視縣以月計上府歳計上¶
<pb:KR3k0055_WYG_120-40b>¶
省以三歳之計上吏部同知清軍匠或兼巡捕判官督¶
糧官馬捕盗治農管河分職任事而領於知州吏目典¶
出納文移或分領州事諸所屬衙門如府者職亦如之¶
　　知州二¶
増拒私役　絶追呼(獻徵録曰明朱光霽知綿州州多/勢家私役州民乃其常俗至悉除)¶
(之一日有稱尚書府家人徵州夫栽田者霽曰公田乎/私田乎其人曰雖私田舊規也霽掲律令示之其人不)¶
(悟而索愈急霽呼吏出獄囚使領曰此數百指可為栽/田用矣其人曰恐不可霽曰吾亦以為不可聞者哄然)¶
(其王汝績知絳州先時事未集者督以豪滑吏卒民茹/  毒汝績凡有徵集不遣人至鄉第出片紙付里甲與)¶
<pb:KR3k0055_WYG_120-41a>¶
(民為期約民歡趨其期無敢/緩者里閈晏然無追呼之擾)　讞淹繋　除奸豪(金史/云金)¶
(黄久約擢進士第遷磁州刺史磁並山多盗既獲而欵/伏者審録官或不時至繫者多以杖斃或死獄中久約)¶
(惻然曰民雖為盗而不死於法可乎乃盡請讞之而後/行  元史云元林興祖知鉛山州鉛山素多造偽鈔者)¶
(豪民吳友文為之魁友文奸&KR0219;悍鷙因偽造至富乃分/遣惡少四十五人為吏於有司有欲告之者輒先事戕)¶
(之前後殺人甚衆奪人妻女十一人為妾民罹其害銜/寃不敢訴者十餘年興祖至官曰此害不除何以牧民)¶
(即張榜禁偽造者且立賞募民首告俄有告者至佯以/不實斥去又有告獲偽造二人并贓者乃鞫之欵成友)¶
(文自至官為之營救興祖命并執之須㬰來訴友文者/百餘人擇其重罪一二事鞫之獄立具逮捕其黨二百)¶
(餘人悉置之法民/害既去政聲赫然)　疏減宫女　息訟譙門(獻徵録云/成化間李)¶
<pb:KR3k0055_WYG_120-41b>¶
(愚知晉州値歳凶愚賑䘏不遺餘力是年大水復至愚/以為大水隂盛也於是上疏請稽察宫女量為節減則)¶
(天變可曰水旱自弭帝震怒械繫京師頃之上感悟詔/釋愚還職出宫女五百人  又云泰和始為州明太祖)¶
(平江西以顧光逺知泰和州前州守以民好訟告之光/逺憮然曰民有寃抑守弗為理民將安訴頃之訟者雨)¶
(集乃自書牓聨紙長數丈誨諭諄切民争來觀觀已去/不訟者十二又令凡訟者居譙門上思三日然後得訴)¶
(思不三日去不/訟者過半矣)　罷弓手　按神符(金史云金胡厲舉/進士第一改同知)¶
(深州軍州事州管五縣例置弓手百餘少者猶六七十/人歳取民錢為僱直其人皆市井無賴以迹盗為名所)¶
(至擾民厲知其弊悉罷去繼而有飛語曰某日賊發將/殺通守或請為備厲曰盗所利者財耳吾貧如此何備)¶
(為是夕令公署撤闗竟亦無事判元史云元虞槃集弟/也延祐五年第進士授湘鄉州  官有巫至其州稱降)¶
<pb:KR3k0055_WYG_120-42a>¶
(神告其人曰某方火即火明日又曰某方火民以火告/者槃皆赴救至達晝夜告者數十寢食盡廢縣長吏以)¶
(下皆迎巫至家厚禮之又曰將有大水且兵至州大家/皆盡室逃槃得刼火卒一人訊之盡得巫黨所為坐捕)¶
(盗司召巫至鞫之無敢施鞭捶者槃曰此將為大亂安/有神乎急治之盡得黨與數十人羅絡内外果將為變)¶
(者同僚皆不敢出視曰君自為之槃乃斷巫/并其黨如法一時吏民始服儒者為政若此)　拒賊同¶
知　靖難吏目(元史云元至順間歸𤾉為潁州同知鋤/奸擊強人不敢以少年易之至元五年)¶
(杞縣人范孟謀不軌詐為詔使至河南省中殺平章左/丞刼廉訪使署用官屬使晹北守黄河口暘力拒不從)¶
(賊怒繫於獄已而賊敗暘由是知名誤獻徵録云鄭華/洪武丁丑進士初授行人建文中詿  謫東平州吏目)¶
(靖難兵起謂其妻曰吾義必死奈親老汝少何妻泣對/曰君能為國妾獨不能為君乎華乃擕其家託其友馳)¶
<pb:KR3k0055_WYG_120-42b>¶
(還州時州長貳盡棄城走華獨/率吏民死守力疾戰不屈死之)　㢘能稱最(元史云元/初臧夢觧)¶
(授海寜知州時淮東按察副使王慶之按行至其州見/夢解剛直㢘慎任職以來門無私謁官署蕭然凡有差)¶
(役皆當其貧富而吏無所預於是民以户計者新増七/百有竒田以頃計者新闢四百有竒桑柘榆栁交䕃境)¶
(内而政平訟簡為諸州縣最乃舉夢解才/徳兼備而御史臺亦以其廉能抗章奏之)　譚經術(獻/徵)¶
(録曰施雨謫濮州州同州事悉歸長吏日進校士譚經/術鋭意興古文翁之化歳丁酉山東當試士廵撫檄與)¶
(試事所甄拔/盡齊魯材雋)　理供饋(又云世宗幸承天道東昌濮州/長吏郊迎留雨視事供饋旁午)¶
(料理悉當閹校需索堅拒不為動民徳之東兖間/語曰施濮州逡巡若書生今遇事强幹乃爾耶)　聞¶
寡過言(金史云金毛碩改曹州刺史有書生投書於碩/辭渉謗訕僚屬皆不能堪碩延之上坐謝曰使)¶
<pb:KR3k0055_WYG_120-43a>¶
(碩常聞斯言庶乎寡/過士論以此嘉之)　得於睂睫間(又云金天會間趙/元同知薊州事有)¶
(賊殺人横道官吏環視莫知所為路人耕夫聚觀甚衆/元指田中釋耒而來者曰此賊也叱左右縛之遂伏僚)¶
(吏問其故元曰偶/得於眉睫間耳)　請以身充役(獻徵録云洪武初盧/熙以薦授睢州同知)¶
(適御史銜命捜訪舊軍籍見民充之睢近千人檄熙拘/送熙召民自實得常𨽻尺籍者數人畀之御史怒械繫)¶
(曹吏必欲盡得不然以格詔論同僚議發民應之熙曰/吾守民吏也民散吾誰與處乃自詣御史曰州已無籍)¶
(軍今民且散走獨有同知在耳請以充役/御史怒斥去堅立不動竟不能奪乃罷)¶
　　知州三¶
増詩明吳寛送張兼素出知施宗州詩曰歳暮移家赴¶
<pb:KR3k0055_WYG_120-43b>¶
逺州南行誰復為身謀一章之死無他悔六詔平生亦¶
勝遊科甲翻令吾軰重史編應向古人求都門持此聊¶
相贈不惜寒風透敝裘　王鏊送髙良新知歸州詩曰¶
江上青山識秭歸江邊弔古駐岩騑夢中馬耳先曽到¶
行處人煙亦已稀屈子宅空江𣺌𣺌昭君村在雨霏霏¶
使人撫字知多術夔府如今正阻饑　劉璟為唐伯讓¶
知州作横雲山居詩曰山蒼蒼兮欲雨雲横覆兮歸汝¶
有龍兮不霖使雲横兮愁我心絃枯桐兮我琴鳴鳥不¶
<pb:KR3k0055_WYG_120-44a>¶
　聞兮孰為我音¶
　¶
　¶
　¶
　¶
　¶
　¶
　¶
<pb:KR3k0055_WYG_120-44b>¶
　¶
　¶
　¶
　¶
　¶
　¶
　¶
御定淵鑑𩔖函卷一百十五¶
