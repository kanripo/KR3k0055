# -*- mode: mandoku-view; -*-
#+TITLE: 御定淵鑑類函
#+DATE: 2015-08-24 23:33:33.819878
#+PROPERTY: ID KR3k0055
#+PROPERTY: BASEEDITION WYG    
#+PROPERTY: JUAN 卷九十四
<pb:KR3k0055_WYG_099-1a>¶
　欽定四庫全書¶
御定淵鑑𩔖函卷九十四¶
　　設官部三十四(祕書監/祕書郎)　(少監附正祕書丞著作郎/校書郎  字附)¶
　　　(著作佐郎尚殿中監尚丞局尚食局尚尚藥局/尚舍局    乘局    輦  並附    衣監)¶
　　　祕書監一(少監幷載/)¶
　原杜氏通典曰周官太史掌建邦之六典又有外史掌¶
　四方之志三皇五帝之書漢氏圖籍所在有石渠石室¶
　延閣廣内貯之於外府又有御史中丞居殿中掌蘭臺¶
<pb:KR3k0055_WYG_099-1b>¶
　祕書及麒麟天祿二閣蔵之於内禁後漢圖書在東觀¶
　桓帝延熙二年始置祕書監一人掌典圖書古今文字¶
　考合同異屬太常後省魏武帝又置祕書令典尚書奏¶
　事文帝黄初初乃置中書令典尚書奏事而祕書改令¶
　為監掌藝文圖籍之事初屬少府後乃不屬其蘭臺亦¶
　蔵書籍而御史掌之晉武帝以祕書幷入中書省其祕¶
　書著作之局不廢惠帝永平中復别置祕書監並統著¶
　作局掌三閣圖書自是祕書之府始居於外其監銅印¶
<pb:KR3k0055_WYG_099-2a>¶
墨綬進賢兩梁冠絳朝服佩水蒼玉(華譚為秘書監自/負宿名意甚不快)¶
(曰臣老矣将死秘閣汲黯/之言復存於今日上不悦)宋與晉同梁曰秘書省(任昉/字彦)¶
(昇為祕書監自齊永元以来祕閣四部/篇卷紛雜昉手自讐校由是篇目定焉)陳因之後魏亦¶
有之後周祕書監亦領著作監掌國史(説在祕/書丞注)隋祕書¶
省領著作太史二曹煬帝增置少監一人後又改監少¶
監並為令唐武徳初復改為監龍朔二年改祕書省為¶
蘭臺改監為太史少監為侍即咸亨初復舊天授初改¶
祕書省為麟臺神龍初復舊掌經籍圖書監國史領著¶
<pb:KR3k0055_WYG_099-2b>¶
作太史二局太極元年增祕書少監為二員通判省事¶
其後國史太史分為别曹而祕書省但主書寫勘校而¶
已(漢初御史中丞掌蘭臺祕書圖籍之事至魏晉其制/猶存故歴代營都邑置府寺必以祕書省及御史臺)¶
(為/鄰)雖非要劇然好學君子亦求為之(魏徵後為祕書監/奏引學者校定四)¶
(部書自是祕府/圖籍燦然畢備)　初學記曰按祕書監後漢桓帝置也¶
掌圖書祕記故曰祕書後省至獻帝建安二十一年魏¶
武為魏王置祕書令(按漢官及齊職儀秦漢置尚書通/掌圖書祕記章奏之事漢武罷尚)¶
(書官置中書掌其事漢武罷中書官又置尚書漢獻帝/置祕書令典尚書奏事當中書之任則知中書本尚書)¶
<pb:KR3k0055_WYG_099-3a>¶
(之任祕書本/中書之任)初漢制尚書中書屬少府(按漢官初秦代/少府遣吏四人)¶
(於殿中主發書故號尚書尚猶主也/中書本尚書之官故總𨽻屬少府)而祕書本中書之¶
官故魏初猶隸少府及王肅為監以為魏之祕書即漢¶
之東觀之職安可復屬少府自此不復焉唐改曰蘭臺¶
又改名太史又改曰麟臺(初漢御史中丞在殿中掌蘭/臺祕書圖籍唐以祕書省為)¶
(蘭臺即因斯義也漢西京未央宮中有麟閣亦藏祕書/即揚雄校書之處也改祕書為麟臺亦因其義也春秋)¶
(韓宣子聘魯觀書於太史氏古者/太史掌書改監為太史亦因其義)　増文獻通考曰宋¶
太平興國二年始建崇文院昭文館史館集賢院皆總¶
<pb:KR3k0055_WYG_099-3b>¶
為崇文院端拱初建祕閣亦在崇文院中(擇三館書籍/真本幷内出)¶
(古畵墨跡/等蔵之)淳化元年詔祕閣次三館祕書省仍𨽻京百¶
司時祕書省雖有監少監丞郎校書郎正字著作郎佐¶
皆以為寄禄官常帶出入(祕監即/中大夫)郎官至祕書監有特¶
令供職者有以他官兼領者有以判祕閣官兼判者(至/道)¶
(中以翰林學士承㫖兼祕書監淳化中李至自前執政/以禮部侍郎兼祕書監祥苻九年楊億以祕書監判祕)¶
(閣兼祕書省事/見麟臺故事)凡邦國經籍圖書悉歸祕閣而祕書所¶
掌常祭祀祝版而已元豐正名以崇文院為祕書省既¶
<pb:KR3k0055_WYG_099-4a>¶
罷館職(國初三館直館直校勘通謂之館職/必試而後命不試而命者皆異恩)盡以三館¶
職事歸祕書省置祕書省職事官自監少至正字不領¶
他局監掌書籍圖史天文厯數之事屬有五著作郎著¶
作佐郎祕書校書正字各以職𨽻於長貳元祐中復置¶
集賢院校理自校理而上職有六等随官資除授或領¶
内外職任不必專在館中紹聖初罷之宣和初改元豐¶
之制増定為十八員以倣唐登瀛之數政和五年詔祕¶
書省殿以右文為名改集賢殿脩撰為右文殿脩撰建¶
<pb:KR3k0055_WYG_099-4b>¶
炎三年罷紹興元年復置(舊祕書省建於禁中至是權/寓臨安府法恵寺十四年創)¶
(新省於天井巷之左少監㳺操援政和故事乞置提舉/官遂以授禮部侍郎秦禧後又以孟忠厚為醴泉觀使)¶
(月過局/如宰執)五年立定十八員為額太史局文德殿鐘漏所¶
𨽻焉　續文獻通考曰遼南面祕書監官有監少監監¶
丞主簿外有祕書郎正字所屬著作局有校書郎統和¶
中楊佶嘗居此職金祕書監以著作局筆硯局書畵局¶
司天臺𨽻焉監少監丞各一員祕書郎二員通掌經籍¶
圖書校書郎一員以翰林官兼掌校勘在監文籍筆硯¶
<pb:KR3k0055_WYG_099-5a>¶
局直長掌御用筆墨等事泰和七年以女直應奉兼書¶
畫局直長掌御用書畫紙札著作局著作郎著作佐郎¶
各一員掌脩日歴(宋制惟日歴非編脩官不預金著作/局設郎與佐郎以學士院兼領之)¶
元制祕書監掌厯代圖籍幷隂陽禁書設卿四員大監¶
少監各二員監丞二員典簿一員其屬著作郎二員著¶
作佐郎二員祕書郎二員校書郎二員辨驗書畫直長¶
一員延祐元年定置卿四員參用宦者二人眀不設祕¶
書監圖籍禁書藏之内府¶
<pb:KR3k0055_WYG_099-5b>¶
　　祕書監二¶
原祕署　仙室(魚豢魏略曰蘭臺臺也而祕書署耳蔵/華嶠後漢書曰學者稱東觀為老氏)¶
(室道家蓬莱山王融曲水詩序/曰紀言事於仙室謂蔵室也)　芸臺　蓬觀(魚豢典/略曰芸)¶
(香辟紙魚蠧故藏書臺/稱芸臺  下詳仙室注)　延閣　祕府(劉歆七略曰武/帝廣獻書之路)¶
(百年之間書積如邱山故外有太常太史博士之蔵内/則延閣廣内祕室之府  漢書曰天下文籍悉在廣内)¶
(祕府之室/謂之祕書)　増木天　大蓬(合璧事𩔖曰内諸司舍惟/祕閣最宏壮閣下穹窿髙)¶
(敝謂之木天曰翰苑新/書云祕書監  大蓬)　病坊　華省(𩔖要曰唐以祕/書望雖清雅而)¶
(實非要劇權貴子弟及好利誇侈者率不好此職以監/為宰相病坊丞及著作郎為尚書郎病坊祕書郎及著)¶
<pb:KR3k0055_WYG_099-6a>¶
(作佐郎為監察御史病坊華宋/廣平集云睠彼蘭臺古稱  省)　五絶　四部(翰苑新/書云職)¶
(林祕書省内有落星石薛少保畫鶴賀監草書郎餘令/畫鳳號為四絶元和中韓公武為祕書郎挟彈中鶴一)¶
(眼時謂之五絶祕彚苑詳注云梁任昉為祕書監/自齊永元以来  閣四部篇卷紛雜昉手自讐校)　原¶
典圖書　掌祕奥(上詳通典之温嶠舉荀崧為祕書監/曰夫國史  典将以明得失之跡謂)¶
(之實録使一代之典煥然可觀今之祕書著作是也散/騎常侍崧文質彬彬思義通博厯位先朝莅事以穆宜)¶
(掌祕奥宣/明史籍)　考同異　校古今(上詳通典平王隐晋書/曰恵帝永  元年詔云)¶
(祕書監總理經籍考校古今課/試署吏領有四百人宜專其事)　典文章　綜經籍(莘/嶠)¶
(集曰詔尚書曰亭候嶠體素𢎞簡文學該通經覧古今/博聞多識著書寔録有良史之志故轉為祕書監其加)¶
<pb:KR3k0055_WYG_099-6b>¶
(散騎常侍班同中書寺為内臺使中書散騎及著作理/禮音律天文數術南省文章門下撰集皆典統之  下)¶
(詳校古/今注)　撰皇覽　次竹書(魏志曰王象字羲伯散騎/常侍領祕書監撰皇覽)¶
(傅暢晋書賛曰荀勗領祕書監太康二年汲郡冢中得/竹書勗躬自撰次注寫以為中經列於祕書經𫝊闕文)¶
(多所/證明)　著陽秋　典文字(何法盛晋中興書曰孫盛字/安國為祕書監加給事中蔫)¶
(尚好學自少及長常手不釋卷既居/史官乃著三國陽秋  下詳通典)　増羣玉峰　蓬¶
萊殿(穆天子𫝊穆天子西登崑崙見王母癸巳至於羣/玉之山所謂䇿府也楊億代謝表自草紫泥之詔)¶
(遂違羣玉之峰書彚苑詳注云唐藏書之地有昭文崇/文之館有集賢  院有修文𢎞文同文以至蓬莱書殿)¶
(曰乾元脩書院曰祕書内外省曰内/庫曰三館曰祕書祕府曰蘭臺麟室)　可設羅　寧抱¶
<pb:KR3k0055_WYG_099-7a>¶
槧(西京雜記曰省内本統經史及太史厯象後並屬别/曹惟主寓書校勘而已自是門可設羅  通略曰紹)¶
(興三年時士大夫以登臺閣陞禁從為顯官不以官之/遲速為榮滯時語曰寕登瀛不為卿寕抱槧不為監)¶
　隠士徵　耆德除(元史曰李孝光字季和隐居雁蕩/山五峰下四方之士逺來受學名)¶
(譽日聞至正七年詔徵隐士以祕書監著作郎召赴京/師見於宣文閣進孝經圖説帝大悦賜上尊明年陞祕)¶
(書監河又曰宋道字𢎞道善記誦避地襄陽已而北歸/屏居  内者十有五年趙璧經略河南薦之歴任太常)¶
(少卿至元十六年太子以耆徳召見侍/講經筵開諭為多十八年除祕書監)　原崇儒術¶
掌祕書(王肅論祕書表云中書郎在尚書丞郎上祕書/丞郎宜次尚書郎下不然宜次御史下遷比尚)¶
(書郎此陛下崇儒術之盛㫖也/  又云昔時祕書掌國祕宻)　東壁東觀　蘭臺麟¶
<pb:KR3k0055_WYG_099-7b>¶
臺(石氏星經曰東壁之星主文籍東觀事見仙室注曰/漢書曰御史中丞掌蘭臺祕書圖籍又魚豢魏略)¶
(薛夏為祕書丞時祕書掌公事移蘭臺蘭臺自以臺也/祕書丞特為署耳謂夏不得移當有坐者夏報曰蘭臺)¶
(為外臺祕書為内閣臺也閣也何不相移之/有蘭臺無以折之後遂以為常麟臺詳叙事)　幽賛符¶
命　宣眀史籍(傅暢晋書賛曰庾峻自司空長史遷祕/書監幽賛符命天文地理因有述焉)¶
(下詳掌/祕奥注)　増㕘預朝政　假直祕省(唐書曰貞觀三年/魏徵以祕書監㕘)¶
(預朝政見翰苑新書云李邕見特進李嶠自言讀書未/徧願一  祕書假直祕書省未㡬辭去嶠驚試問奥篇)¶
(隱帙了/辨如響)　師古詳敏　荀崧通博(又云唐太宗以顔師/古體業淹和器用詳)¶
(敏命為祕書監所有竒書難字衆所共惑/者隨疑判析曲盡其源  下詳掌祕奥注)　總領祕書¶
<pb:KR3k0055_WYG_099-8a>¶
　得與内宴(宋史曰太平興國間參知政事李至以目/疾求觧機政㑹建祕閣命以吏部侍郎兼)¶
(祕書監𨕖三館書置閣中俾至總之至每與李昉王化/基等觀書閣下上必遣使賜宴三館學士皆與焉至是)¶
(陞祕閣次於三館上嘗幸祕閣出草書千字文為賜朝/隋書曰煬帝嗣位栁辯拜祕書監封漢南縣公帝退)¶
(之後便命入閣言宴諷咏終日而罷帝毎與嬪/后對酒逢時興㑹輙命與焉  以上祕書監)　貳書¶
省　數耆舊(彚苑詳注云除上官均制還貳書省豈惟/典領國籍為縉紳之榮庶以收集賢材增)¶
(朝廷之重舊黄山谷詩云/儒林數耆  少監髮新斑)　上官體　員外監(上官儀/貞觀初)¶
(擢進士第遷祕書郎太宗毎屬文遣儀視槀宴私未嘗/不與髙宗即位為祕書少監儀工詩其詞綺錯婉媚貴)¶
(顯者多傚之為上官體岐中宗時鄭普思以妖幻/位祕書員外監支黨徧  隴間蘇瓌捕繋窮治之)　班¶
<pb:KR3k0055_WYG_099-8b>¶
左忠臣　臺閣散地(唐書曰太宗嘗歎五經去聖逺傳/習寖訛詔顔師古於祕書省考定)¶
(多所釐正既成悉詔諸儒議於是各執所習共非詰之/師古随方曉答証據該明人人歎服拜祕書少監一時)¶
(人謂杜征南顔祕書為左邱明班孟堅忠臣制宋史曰/太宗端拱三年下詔曰九寺三監國之羽儀  度聲名)¶
(往往而在各有副貳率其司存品秩素髙職任尤重郎/吏𨕖授斯為舊章比聞縉紳之流頗以臺閣自許目為)¶
(散地甚無謂焉朕将振之自我而始於是以兵部郎中/孔承恭等為太常光禄諸寺少卿以郎中魏羽等為祕)¶
(書少府将作/諸監少監)　制草立就　執經從行(又曰王安中歴/祕書省著作郎)¶
(政和間天下多言瑞應廷臣輙箋表賀徽宗觀安中作/稱為竒才他日特書制詔三題使具草立就上即草後)¶
(批可中書舎人未㡬自祕書少監除中書舍人臣元史/曰泰定初虞集遷祕書少監天子幸上都以講  多髙)¶
<pb:KR3k0055_WYG_099-9a>¶
(年命集與集賢學士王結執經以從行經筵之制取經/史中切於心徳治道者用國語漢文兩進讀潤譯之際)¶
(毎𨕖一時精於其學者為之猶數日乃成/一篇集為反覆以通之然後得以無忤)　疏留劉攽¶
　詔趣尹焞(宋史曰哲宗初劉攽起為祕書少監以疾/求去於是給事中孫覺胡宗愈中書舎人)¶
(蘇軾范百禄言攽博記能文章政事侔古循吏守道不/囘宜優賜之告使留京師  又曰髙宗時詔以祕書郎)¶
(兼説書趣起尹焞焞入見/就職明年授祕書少監)　父子並命　兄弟繼職(翰/苑)¶
(新書云趙崇儒拜翰林學士時父驊遷祕書少監徳宗/欲寵其門一日並命  又云王珣為祕書少監数年而)¶
(弟瑨繼其職監/以上祕書少)¶
　　祕書監三¶
<pb:KR3k0055_WYG_099-9b>¶
原仙省　祕省　祕閣　典籍(傳曰孫伯黶/司晋之典籍)　司典(又/汝)¶
(司典/之後)　増飛白書(翰苑新書云宋太宗飛/白祕閣二字賜李至)　紫章服(又/云)¶
(淳熈五年孝宗幸祕書省御製詩一首賜宰臣/史浩以下祕書監陳騤少監鄭丙賜紫章服)　原儀¶
依御史(王肅論祕書表云武帝初置祕書儀依御史臺/文帝屢有優詔丞郎之𨕖比黄門郎祕書徑遷)¶
(中書不宜與他/官為連者也)　職為近密(又云臣愚以為祕書/職於三臺上為近宻)　兼¶
掌國史(王隠晋書云賈謐字長淵元/康末起為祕書監兼掌國史)　増祕閣遺逸(晋/謝)¶
(靈運為祕監/稱祕閣遺逸)　原以辨經緯(北堂書鈔温嶠表荀崧為/祕書監祕書著作宜得文)¶
(史之才以/辨經緯)　増三入東觀(華嶠集嶠表曰伏見詔書以/臣為祕書監加位常伯昔劉)¶
<pb:KR3k0055_WYG_099-10a>¶
(向父子世典史籍馬融通博三/入東觀非臣疎淺所敢比迹)　瀛洲通籍(合璧事𩔖/云祕府藏)¶
(書雲委簡編之富瀛洲/通籍朋来俊乂之㳺)　規諷得失(唐書曰虞世南為/祕書監太宗引之)¶
(談論及古今帝王行政得失必存規諷太宗嘗謂侍臣/曰朕因暇日毎與世南商略古今朕有一言之善世南)¶
(未嘗不悦有一言之失未/嘗不悵悵其懇誠若此)　脩書學士(又曰明皇時詔/勾校祕書乃拜)¶
(馬懐素為祕書監以博士尹知章等分部撰次懐素奏/祕書少監盧俌崔沔為脩圖書副使祕書郎田可封康)¶
(子元為判官然懐素不善著述未能有所緒别及懷素/卒復詔祕書館並號脩書學士草定四部人人意自出)¶
(無所統一逾年不成乃以元行冲知麗正院/由是祕書省罷撰輯而學士皆在麗正矣)　祕書外¶
監(又曰賀知章授祕書監晚節尤放誕遨嬉里巷自號/四明狂客及祕書外監天寶初請為道士還鄉里以)¶
<pb:KR3k0055_WYG_099-10b>¶
(宅為千秋觀又求周宮湖數頃為/放生池有詔賜鏡湖剡川一曲)　圖書養性(宋史曰/楊徽之)¶
(真宗尹京時妙𨕖僚佐及即位加禮部侍郎以衰疾求/解近職改兵部侍郎兼祕書監入謝命坐勞之曰圖書)¶
(之府清淨無為俾/卿得以養性也)　詢訪舊事(又曰真宗時郭贄以集/賢院學士知河南府歸)¶
(朝獻詩自陳進秩吏部俄兼祕書監初真宗未出閣贄/已授經上嘗至其家至是在祕府屢賜對詢訪舊事)¶
　同在館閣(東都事略宋綬年十五召試中書真宗竒/其文令於祕閣讀書久之試學士院為集)¶
(賢校理與父/皐同在館閣)　欲重此𨕖(文獻通考曰元豐間初除龍/圖閣學士王勝之為祕書監)¶
(時寄禄官已正議大夫盖神宗欲/重此𨕖又勝之雅有文學故也)　更迭補外(㑹要曰/孝宗乾)¶
(道元年詔館職所以招延天下英俊茍不親吏事/知民情則将来難備公卿之任今後當更迭補外)　白¶
<pb:KR3k0055_WYG_099-11a>¶
頭老監(宋史曰張齊賢子宗誨以祕書監致仕嘗事干/謁其子勸之學賀祕監衣羽服優㳺何必更事)¶
(請謁宗誨曰吾作白頭老監枕書/而眠何以賀老流沙之服為哉)　蔵書之府　天下¶
之圖　原祕府謂祕書(漢書藝文志云孝武世建藏書/之䇿置寫書之官下及諸子傳)¶
(説皆充祕府於是天下文籍悉在天禄石渠之間廣内/祕府之室謂之祕書成帝時劉向父子以本官典其事)¶
(後則圖籍在東觀東觀/有校書傅毅馬融之徒)　増祕省多文士(後魏書世祖/拜伊馥為尚)¶
(書郡公馥辭曰尚書務殷公爵至重非臣年少愚近所/宜荷任請收過㤙世祖問其所欲馥曰中祕二省多諸)¶
(文士若㤙矜不已請參其次世祖/賢之遂拜為中䕶将軍祕書監)　祕書不是監(翰苑/新書)¶
(云太常不常卿祕書不是監/以其清重不與他職比也)　勝汝枝頭乾(石林燕語/元祐初用)¶
<pb:KR3k0055_WYG_099-11b>¶
(治平故事命大臣薦士試館閣多一時名士在館率論/資考次遷未有越次進用者皆有滯留之歎張文潜晁)¶
(無咎俱在其間一日見蘓子由以中書舎人除户部侍/郎無咎意以為平緩曰子由此除不離核謂如果之粘)¶
(&KR1802;也文潛遽曰豈不勝汝枝頭乾乎聞者皆大笑按東/北有果如李每熟不得摘輙便槁土人因取藏之故謂)¶
(之枝/頭乾)　筮遇乾之畜(翰苑新書云唐崔羣筮易/遇乾之大畜果除祕書監)　典校¶
在禁中(唐六典云漢書府在外則有太常太史博士掌/之内則有延閣廣内石渠之藏劉向揚雄典校)¶
(皆在禁中謂之中書猶今言内庫/書也後漢藏書東觀亦在禁中也)　蓬島窺國史(楊億/代謝)¶
(表書以上/祕  監)　雅好脩飾(唐書曰王紹宗以不附徐敬業/武后召赴東都謁殿中褒慰良)¶
(厚擢太子文學累遷祕書少監使侍皇太子/紹宗雅好脩飾當時公卿莫不慕悦其風)　負才凌¶
<pb:KR3k0055_WYG_099-12a>¶
籍(又曰李益故宰相揆族子於詩尤所長毎一篇成樂/工爭以賂取之憲宗雅知名召為祕書少監自負才)¶
(凌籍士衆/不能堪)　如尚書丞郎(又曰韋繩天寶初入為祕書/少監明皇尚文視職如尚書)¶
(丞郎繩以/善職稱)　脩五朝大典(樓攻媿集云汪大猷字仲嘉/除祕書少監職當脩神宗以)¶
(来㑹要大猷率屬分纂上聞為置局命宰臣提/舉書奏五朝之大典始備  以上祕書少監)¶
　　祕書監四¶
原詩宋顔延之和謝監靈運詩曰弱植慕端操窘歩懼¶
先迷寡立非擇方刻意藉窮棲伊昔遘多幸秉筆侍兩¶
闈雖慚丹雘施未謂元素睽徒遭良時詖王道奄昏霾¶
<pb:KR3k0055_WYG_099-12b>¶
人神幽眀絶朋好雲雨乖弔屈汀洲浦謁帝蒼山蹊倚¶
巗聽緒風攀林結留荑跂予間衡嶠曷月瞻秦稽皇聖¶
昭天德豐澤振沈泥惜無雀雉化何用充海淮去國還¶
故里幽門樹蓬藜采茨葺昔宇翦棘開舊畦物謝時既¶
晏年往志不偕親仁敷情暱興玩究辭悽芬馥歇蘭若¶
清越奪琳珪盡言非報章聊用布所懐　梁呉均贈栁¶
祕書詩曰蘼蕪與丹桂竒心復竒骨已蔽蒼龍門又影¶
鳳凰闕紫雲依夜来清風扶晚發鵷鷺若上天寄聲謝¶
<pb:KR3k0055_WYG_099-13a>¶
眀月　劉孝綽校書祕書省詠懐詩曰終朝守玉署方¶
夜勞石扉未能奏緗綺何由辨國圍坐銷風露質遊聮¶
珠璧暉偶懷笨車是良知髙盖非既言謝端木無為陳¶
巧機　沈約奉和竟陵王抄書詩曰教微因弛轡維峻¶
屬貞期義乖良未逺斯文煥在兹超河綜絶禮冠楚綴¶
淪詩披縢辨蠧册酌醴訪深疑澄流黜往性泛略引前¶
滋漢壁含遺篆名山多逸詞緑編方委閣素簡日盈輜¶
空幸㕘鵷鷺比秀恧瓊芝挹流既知廣復道還自嗤¶
<pb:KR3k0055_WYG_099-13b>¶
庾肩吾和劉眀府觀湘東王書詩曰陳王擅書府河間¶
冨典墳五車方累篋七閣自連雲松槧(鏗連/及)芳帙氣柏¶
燻(許運/反)起厨文羽陵青簡出媯泉緑字分方因接遊聖¶
暫得奉朝聞峰樓霞早發林殿日先曛洛城復接眼歸¶
軒畏後羣　周庾信麟趾殿校書和劉儀同詩曰止戈¶
興禮樂脩文盛典謨壁開金石篆河浮雲霧圖芸香上¶
延閣碑石向鴻都誦書徵博士眀經拜大夫璧池寒水¶
落學市舊槐疎髙談變白馬雄辯塞飛狐月落将軍樹¶
<pb:KR3k0055_WYG_099-14a>¶
風驚御史烏子雲方汗簡溫舒正削蒲連雲雖有閣終¶
欲想江湖　増唐鄭谷祕閣伴直詩曰祕閣鎻書深墻¶
南别晚岑吏人同野鹿庭木似山林淺井寒蕪入迴廊¶
疊蘚侵閒看薛稷鶴共起五湖心　白居易祕省後㕔¶
詩曰槐花雨潤新秋地桐葉風飄欲夜天晝日後㕔無¶
一事白頭老監枕書眠　宋呂祖謙車駕幸祕書省詩¶
曰紫青丹極與天鄰闔闢乾坤繫笑顰獨為斯文囘一¶
顧坐令吾道重千鈞先王舊物參差見列聖眀謨次第¶
<pb:KR3k0055_WYG_099-14b>¶
陳墨客區區感榮遇豈知深處在彞倫　劉克荘贈袁¶
祕監詩曰近日頻聞有峻除人𫝊君相重師儒細旃坐¶
穩方輪講羣玉峰髙未要扶别後曾過東閣否新来已¶
乞鑑湖無幾時供帳都門外真寫先生作畫圖　黄庭¶
堅和孫少監詩曰道山隣日月清樾深牖户同舎多望¶
郎閑官無窘歩少監巗壑姿宿昔廊廟具行趨補衮職¶
黼黻我王度　朱子寄胡文定及劉恭父詩曰先生去¶
上芸香閣閣老新峩豸角冠留取與人卧空谷一川風¶
<pb:KR3k0055_WYG_099-15a>¶
月要人看¶
原箴後漢崔瑗東觀箴曰洋洋東觀古之史官三墳五¶
典靡義不貫左書君行右記其言辛尹顧訪文武眀宣¶
倚相見寳荆國以安何以季代咆哮不䖍在强奮矯戮¶
彼逢干衛巫監謗國莫敢言狐突見斥淖齒見殘焚文¶
坑儒嬴反為漢巫蠱之毒殘者數萬吁嗟後王曷不斯¶
鑒是以眀哲先識擇木而處夏終殷摰周耼晉黍或笑¶
或泣抱籍遁走三葉靖公果䘮厥緒宗廟随夷逺之荆¶
<pb:KR3k0055_WYG_099-15b>¶
楚麥秀之歌億載不腐史臣司藝敢告侍後¶
原詔唐太宗正授顔師古祕書監詔曰祕府望華史官¶
任重𨕖衆而舉厯代攸難守祕書監顔師古體業淹和¶
器用詳敏學該流略詞兼典麗職司圖書亟經嵗序朱¶
紫既辨著述有成宜正名器允兹望實可祕書監¶
増制唐李嶠授王方慶麟臺監制曰鸞臺芸閣祕文蓬¶
山奥府是為國重尤切帝難銀青光禄大夫行鳳閣侍¶
郎王方慶鐘鼎髙門簪纓舊徳學富古今才優舒向自¶
<pb:KR3k0055_WYG_099-16a>¶
參機密亟改凉暄西垣掌誥雖藉謨猷東觀屬詞更資¶
通博宜輟鳳凰之省俾緝麒麟之署可麟臺監仍監脩¶
國史勲封如故主者施行　蘓頲授馬懐素祕書監制¶
曰黄門廼睠文籍填於外府旁求儒雅掌彼中繩左散¶
騎常侍常山縣開國公仍每日入内侍讀馬懐素有舒¶
向之風擅東南之美貫穿從學博而多能沈鬱成章麗¶
而有則自朝趨𤨏闥日侍金華事必討論言惟潤色故¶
可以發揮祕奥詳覈異同可祕書監餘如故主者施行¶
<pb:KR3k0055_WYG_099-16b>¶
　白居易授許季同祕書監制曰敕大理卿許季同國¶
朝以来有劉徳威張文瓘唐臨為大理卿有魏徵虞世¶
南顔師古為秘書監則設官之重得賢之盛人到於今¶
稱之今季同以眀慎欽恤理刑獄以文學博雅掌圖籍¶
由廷尉而長祕府論者榮之宜自重其官自逺其道又¶
思與劉張唐魏虞顔為比不亦自多乎可祕書監餘如¶
故¶
原表晉華嶠謝祕書監表曰劉向父子世典史籍馬融¶
<pb:KR3k0055_WYG_099-17a>¶
博通三入東觀非臣庸賤所敢擬蹟¶
増記宋張宦館閣續題名記曰上即位之五年實紹興¶
改元嵗在辛亥二月詔以多難未弭人才為急其復祕¶
書省直監及少監丞著作郎佐校書正字等以待四方¶
雋傑之士又㕘酌舊制校書郎正字召試學士院而後¶
命之自是採求闕文補綴漏逸而四庫書籍亦云略備¶
矣越三載即祕書省復建史館以脩神宗哲宗兩朝實¶
録𨕖本省官兼檢討校勘官侍從官充脩撰眀年詔倣¶
<pb:KR3k0055_WYG_099-17b>¶
唐十八學士之數監少丞外置著作佐郎祕書郎各二¶
員校書郎正字通十二員立為定額又眀年移史館於¶
省之側别為一所以增重其事而校勘官或以他官兼¶
之至紹興九年脩徽宗皇帝實録乃即史館開實録院¶
以本省官或他官兼檢討以脩撰官如史館例眀年詔¶
罷史館幷為實録院以正名實而著作局惟纂脩日歴¶
焉凡在兹𨕖均謂之館職所以蓄儲英髦以備任使臺¶
諫禁從於此乎取之¶
<pb:KR3k0055_WYG_099-18a>¶
　　祕書丞一¶
原杜氏通典曰祕書丞魏武帝置一人典尚書奏事後¶
文帝黄初中欲以何禎為祕書右丞其後遂有左右二¶
丞劉放為左丞孫資為右丞後省晉復置祕書丞銅印¶
墨綬進賢一梁冠絳朝服(嵇紹司馬彪傅暢/王謐等並為此官)宋為黄綬¶
餘與晉同齊梁尤重(齊王儉字仲寶為祕書丞上表求/校墳籍依七略撰七志四十卷獻)¶
(之張梁劉孝綽除祕書丞武帝曰第一官當與第一人/    率字士簡吳郡人遷祕書丞武帝曰祕書丞天下)¶
(清官東南冑緒未有為之者/今以相處卿定有名稱也)陳隋印綬與齊同厯代皆¶
<pb:KR3k0055_WYG_099-18b>¶
有(後周桞虯為祕書丞時祕書雖領著/作不㕘史事因虯為丞始命監掌焉)唐龍朔二年改¶
為蘭臺大夫咸亨初復舊掌府事勾稽省署抄目　初¶
學記曰案祕書丞魏官也齊職儀云初漢獻帝置祕書¶
令有丞二人蓋中書之任也魏文分祕書立中書以祕¶
書左丞劉放為中書監以祕書右丞孫資為中書令而¶
祕書改令為監别掌文籍自置丞一人多以祕書郎遷¶
之其後何禎上許都賦帝異之拜祕書郎後月餘禎關¶
事帝問曰吾本用禎為丞何故為郎案主者罪遂改為¶
<pb:KR3k0055_WYG_099-19a>¶
丞時祕書本有一丞尚未轉遂以禎為右丞右丞置自¶
禎始也至宋省一丞後代並因之¶
　　祕書丞二¶
原鹿車　銅印(王肅表祕書丞郎儀宜比尚書郎侍御/史今尚書郎侍御史乗犢車奏事用尺)¶
(一祕書丞郎乗鹿車猶用尺不得朝服/奏恐非陛下崇儒之本意  下詳通典)　近日月　奏¶
文賦(王肅論祕書表云青龍中議祕書丞郎與博士議/郎同職近日月宜在三臺上  魏略曰嚴苞以髙)¶
(才黄初中入為祕書丞/數奏文賦帝甚異之)　謂薛君　用何禎(魚豢魏略/曰薛夏宇)¶
(宣聲天水人東詣京師文帝嘉其才黄初中引為祕書/丞帝與夏推論書𫝊未嘗不終日也每呼之不名而謂)¶
<pb:KR3k0055_WYG_099-19b>¶
(之薛君事/下詳叙)　増職清華　兼史事(彚苑詳注云制祕府/丞屬職任清華  後)¶
(周書桞虯為祕書丞時祕書雖領著/作不𠫭史事自虯為丞始令兼掌焉)　補諫職　真祕¶
書(宋史曰徽宗即位韓宗武為祕書丞哲宗将祔廟中/㫖索省中書畫甚急宗武上言先帝祔廟陛下哀慕)¶
(方深而丹青之玩取索不已播之於外懼損聖徳疏入/皇太后見之怒曰是皆内侍數輩所為欲盡加罰帝委)¶
(曲申救乃已明日太后對宰相奨歎令俟諫官員闕用/之  又曰虞允文過三館問誰可為祕書丞者僉以尤)¶
(袤對亟授之張/栻曰真祕書也)　原雅有文才　徧觀今古(王隠晋書/曰嵇紹字)¶
(延祖雅有文才又曉音律山濤啟武帝可為祕書郎帝/曰紹既如此便可為丞  又曰庾峻少好學有文才轉)¶
(祕書丞徧觀古/今聞見益廣)　𨕖比黄門　位次議郎(王肅論祕書/表云魏武帝)¶
<pb:KR3k0055_WYG_099-20a>¶
(優詔丞郎之𨕖比黄門郎郎又云/祕書丞郎位次與博士議  同)　啓定四部　詔㕘¶
祕書(晋起居注云祕書丞桓石綏啓校定四部之書詔/遣郎中各掌一部  虞預晉書何禎字元幹為尚)¶
(書郎少而好學/特詔㕘祕書)　増司文天閣　召試翰林(𨕖王仲寶/撰褚淵碑)¶
(文云俄遷祕書丞司文天閣第宋史曰淳化初冦凖掌/𨕖薦錢若水等五人文學髙  召試翰林若水最優擢)¶
(祕書丞/直史館)　優詔特遷　召對除授(又曰淳化中蜀寇叛/命查道以著作佐郎)¶
(通判遂州至道三年有使兩川者得道公正清潔之狀/以聞優詔嘉奨遷祕書丞  又曰虞允文紹興十三年)¶
(登進士第秦檜當國蜀士多屛棄檜死有/薦允文者召對言事上嘉之除祕書丞)¶
　　祕書丞三¶
<pb:KR3k0055_WYG_099-20b>¶
原出宜為郡(王肅云祕書丞郎俱秩四百石/遷宜比尚書郎出則宜為郡階)　起家為¶
丞(龍安記云王謐字雅逺少有美譽詔/令為後進冠冕起家為祕書丞也)　増分局採借¶
(晉陽秋太元十八年王謐為祕書丞表前尚書殷允中/書郎張敞太子後率郗儉之故太常桓石秀皆多書之)¶
(家請祕書郎/分局採借)　此君可共談(魏略曰薛夏字宣聲博學/有才黄初中為祕書丞征)¶
(東将軍曹休来朝時帝方與夏有所諮論而休適至引/入坐定帝顧夏謂休曰此君祕書丞天水薛宣聲也可)¶
(共談其見/遇如此)　惟得此一人(合璧事𩔖云隋姚察入為祕/書丞文帝謂朝臣曰姚察學)¶
(行當今無比我平/陳惟得此一人)　非承平故事(宋史曰雍熈中李昉/在相位上欲用其子)¶
(宗訥為尚書郎昉懇辭以為/非承平故事乃改祕書丞)　提㸃五房事(又曰太宗/時欒崇吉)¶
<pb:KR3k0055_WYG_099-21a>¶
(為中書刑房堂後官改太子右贊善大夫未㡬遷殿中/丞時以堂後官著作佐郎楊文質為祕書丞提㸃五房)¶
(事上召見謂曰汝見擢/用欒崇吉否當自勗勵)¶
原表齊王融拜祕書丞謝表曰臣聞升離戒晨隂墻不¶
照其景膚雲停夕幽草或漏其津至如眀兼就日澤深¶
行雨不有聖德誰或其然所以欽至道而出青皋捨布¶
衣而望朱闕懐禄仕在代耕期榮不謀入用豈悟特擢¶
之例事均延祖置左之恩任光元幹踰溢情涯普燭身¶
表畏翹車而必讓誡濡翼之願辭既聖主謂其可施故¶
<pb:KR3k0055_WYG_099-21b>¶
愚臣黙思自勉¶
　　祕書郎一(校書郎/正字附)¶
原杜氏通典曰按後漢馬融(字季/長)為祕書郎詣東觀典¶
校書及魏武建國又置祕書郎嘗以劉劭為之出乘鹿¶
車晉祕書郎掌中外三閣經書覆校殘闕正定脱誤進¶
賢一梁冠絳朝服亦謂之郎中武帝分祕書圖籍為甲¶
乙丙丁四部使祕書郎中四人各掌其一(鍾㑹左太冲/劉隗等並為)¶
(此/官)齊祕書郎皆四員尤為美職皆為甲族起家之𨕖待¶
<pb:KR3k0055_WYG_099-22a>¶
次入補其居職例十日便遷(宋王敬乜子恢之召為祕/書郎敬𢎞求為奉朝請與)¶
(恢之書曰祕書日有限故有競朝請無限/故無競吾欲使汝處無競之地文帝許之)梁亦然(張纉/字伯)¶
(緒為祕書郎固求不/遷欲徧觀閣内圖籍)自齊梁之末多以貴遊子弟為之¶
無其才實厯代皆有北齊又謂之郎中隋除中字亦四¶
員唐亦四員分賞四部經籍圖書分判校寫功程事龍¶
朔中改為蘭臺郎咸亨初復舊開元二十八年減一員¶
　初學記曰祕書郎魏官也初漢獻帝置祕書令有丞¶
郎盖是中書之任魏文分祕書為中書而祕書别掌文¶
<pb:KR3k0055_WYG_099-22b>¶
籍領祕書丞及祕書郎中郎其任也至宋除中字直曰¶
祕書郎此職與著作郎自置以来多起家之𨕖在中朝¶
或以才授厯江左多仕貴游而梁世尤甚當時諺曰上¶
車不落為著作體中何如則祕書言其不用才也至北¶
齊又加中字至隋又除中字(出齊職儀及五/代史百官志)唐初因之¶
天授初曰麟臺郎神龍初復舊　増文獻通考曰宋初¶
為寄禄官元豐後掌校寫分貯集賢院史館昭文館祕¶
閣經籍圖書則祕書郎主之元祐四年祕書郎並除陞¶
<pb:KR3k0055_WYG_099-23a>¶
朝官知縣以上資序人任滿除集賢校理紹興初罷校¶
理　原杜氏通典曰祕書校書郎漢之蘭臺及後漢東¶
觀皆藏書之室亦著述之所多當時文學之士使讐校¶
於其中故有校書之職(初漢成帝時已命光禄大夫劉/向於天禄閣校經傳諸子詩賦)¶
(歩兵校尉任宏校兵書太史令尹咸校數太醫監李/柱國校方伎後以諸大夫揚雄等亦典校於其中)後¶
漢蘭臺置令史十八人(秩百石屬/御史中丞)又𨕖他官入東觀皆¶
令典校祕書或撰述傳記(後漢明帝以班固為蘭臺令/史撰光武本紀及諸傳記又)¶
(以傅毅為蘭臺令史與/班固賈逵共典校書)蓋有校書之任而未為官也故¶
<pb:KR3k0055_WYG_099-23b>¶
以郎居其任則謂之校書郎(明帝召班固詣校書部除/蘭臺令史後遷為郎典校)¶
(祕書百又劉珍與校書郎劉騊駼馬融校定東觀五經/傳記  家藝術整齊脱誤定正文字騊徒刀切駼大呼)¶
(切書又楊忠字子山徴詣蘭臺拜/校  郎  又竇章為東觀校書郎)以郎中居其任則謂¶
之校書郎中(後漢蔡邕拜郎中校書東觀祕又/馬融為校書郎中詣東觀典  書)當時重¶
其職故學者稱東觀為老氏藏室道家蓬萊山焉至魏¶
始置祕書校書郎晉宋以下無聞至後魏有祕書校書¶
郎北齊亦有校書郎後周有校書郎下士十二人屬春¶
官之外史隋校書郎十二人煬帝初減二人尋更増為¶
<pb:KR3k0055_WYG_099-24a>¶
四十人唐置八人掌讐校典籍為文士起家之良𨕖其¶
宏文崇文館著作司經局並有校書之官皆為美職而¶
祕書省為最　増文獻通考曰宋初為寄禄官元豐後¶
校書郎四人掌校讐典籍刋正訛謬各於其職𨽻於長¶
貳元祐初立試中人除館職法𨕖人除正字京官除校¶
書郎建炎初罷紹興復置必召試學士院而後用之¶
原杜氏通典曰祕書正字後漢桓帝初置祕書監掌圖¶
書古今文字考合同異其後監令掌圖籍之紀監述作¶
<pb:KR3k0055_WYG_099-24b>¶
之事不復專文字之任矣今之正字蓋令監之遺職校¶
書之通制厯代無聞齊集書省有正書北齊祕書省有¶
正字隋置四人唐因之掌刋正文字其官資輕重與校¶
書郎同(貞元八年割校書四員/正字兩員屬集賢殿)　増文獻通考曰元豐¶
後正字二人所掌與校書郎同¶
　　祕書郎二¶
増謹畏　簡素(唐書曰薛元敬與收及族兄徳音稱河/東三鳳武徳中為祕書郎是時收與房)¶
(杜處腹心之寄更相結附元敬謹畏未嘗申欵曲書沈/約宋書曰蕭惠開家雖貴戚而車服簡素初為祕  郎)¶
<pb:KR3k0055_WYG_099-25a>¶
(祕書著作並名家年少恵開意趣/與之多不同比肩或三年不共語)　原耽美書　刪舊¶
文(蜀志曰郤正字令先安貧好學博覧墳籍弱冠能屬/文遷祕書郎性澹於榮利極耽意文章及當代美書)¶
(浮王隠晉書曰鄭黙字思𤣥為祕書郎删省舊文除其/  穢著魏中經簿中書令虞松謂黙曰而今而後朱紫)¶
(别/矣)　賦三都　著中經(又曰左思字太冲專精三都賦/絶人倫之事自以所見不博求)¶
(為祕書郎注下/詳刪舊文)　掌三閣　定四部(上詳通典丞/下詳祕書)　别¶
朱紫　澹榮利(上詳刪舊文注/下詳耽美書注)　増千字詩　三元頌¶
(翰苑新書曰宋袁在陳釋褐為祕書郎嘗製千字詩當/時以為盛作陳後主召入禁中使為月賦染翰立成後)¶
(主曰觀此謝希逸不能專美於前矣文又云唐岑/文本除祕書郎元日奏藉田三元頌  致華贍)　白¶
<pb:KR3k0055_WYG_099-25b>¶
玉堂　芸香閣(又云杜甫贈故相張九齡詩上君白玉/堂注曽為祕書郎也  又云陳子昂集)¶
(髙府君墓誌祖欽仁檢校祕書/郎持三寸筆終入芸香之閣)　論臺諫　奨㢘退(宋/史)¶
(曰陳公輔政和三年上舍及弟累遷祕書郎言蔡京王/黼用事二十餘年臺諫皆緣以進願擇人臣中不附權)¶
(倖慷慨論事者列之臺諫欽宗嘉之擢為右司諫俗又/曰淳熈元年朱熹始拜命上欲奨用廉退以勵風  龔)¶
(茂良行丞相以熹/名進除祕書郎)　神清韻逺　聳壑昂霄(唐書曰孔/季詡初擢)¶
(制科授祕書郎陳子昂嘗稱其神清韻逺可比衛玠多/又曰房𤣥齡校讐祕書省髙孝基謂裴矩曰僕觀人)¶
(矣未有如此郎者但恨/不見其聳壑昂霄耳)　地惟蘭省　職在芸臺　職¶
在校文　官惟司典(白/帖)　王安期對筞　殷仲容書賛¶
<pb:KR3k0055_WYG_099-26a>¶
(事文𩔖聚云王承字安期七嵗通易𨕖補國子生十五/對䇿髙第除祕書郎中  唐書曰李嗣貞擢太常丞天)¶
(后竒其風度應對召相王府㕘軍閣元静圖之吏部/郎中楊志誠為賛祕書郎殷仲容書  以上祕書郎)¶
賈長頭　李浪子(後漢書曰賈逵自童子時入太學諸/儒為之語曰問事不休賈長頭顯宗)¶
(時神雀集宮殿帝敕蘭臺給筆札使逵作神雀頌拜為/郎與班固並校書應對左右  宋史曰李邦彦懐州人)¶
(大觀二年上舍及第授祕書省校書郎邦彦俊爽美風/姿為文敏而工然生長閭閻習鄙事應對便㨗善諧謔)¶
(能蹴踘每綴街市俚語為辭/曲人争傳之自號李浪子)　註前經　試館職(韓愈/答張)¶
(轍詩曰漬墨竄舊史磨丹註前經義苑手祕寳文堂耳/驚霆  宋史曰鄭鑑召試館職上問今合除何官龔茂)¶
(良曰前此學官召試往往止除正/字上曰可除校書郎賞其盡言)　九齡調　崔羣擢¶
<pb:KR3k0055_WYG_099-26b>¶
(唐書曰張九齡擢進士始調校書郎以道侔伊呂科䇿/髙第  又曰崔羣字敦詩陸贄主貢舉梁肅薦其有公)¶
(輔才擢甲科舉賢良方/正授祕書省校書郎)　奏房琯　召蘓轍(又曰房琯/開元中作)¶
(封禪書説張説説竒之奏為校書郎祕宋史曰蘇轍坐/兄以詩得罪五年不得調哲宗立以  書省校書郎召)¶
　檢通鑑　撰雞林(又曰司馬康字公休敏學過人以/明經上第父光脩資治通鑑奏康)¶
(檢閲文字韓絳薦為祕書由正字遷校書郎省又曰王/雲舉進士從使髙麗撰雞林志以進擢祕書  校書郎)¶
　讀未見書　儷前代事(樓攻媿集云王淮為校書郎/既入館屛去人事益讀未見)¶
(書休假亦入抵暮始歸强唐書曰段文昌子成式字柯/古推䕃為校書郎博學  記多竒篇祕籍侍父於蜀以)¶
(畋獵自放文昌遣吏自以其意諫止眀日以雉兎徧遺/幕府人為書因所獲&KR1275;前代事無複用者衆皆驚歎)¶
<pb:KR3k0055_WYG_099-27a>¶
(以上校/書郎)　擢麟臺　授供奉(又曰陳子昂字伯玉初舉/進士上書武后召見金華)¶
(殿子昂貎柔雅少威儀而占對慷慨擢麟臺正字書又/曰儀鳳中魏元忠上封事洛陽宮髙宗善之授祕  省)¶
(正字仗/内供奉)　諫微行　改使館(宋史曰曹輔第進士政和/間厯祕書省正字時帝多)¶
(微行蔡京謝表有輕車小輦七賜臨幸自是邸報聞四/方而臣僚阿順莫敢言輔上疏諫上令赴都堂審問太)¶
(宰余深曰輔小官何敢論大事輔對曰大官不言故小/官言之官有大小愛君之心一也少宰王黼顧左丞張)¶
(邦昌右丞李邦彦曰有是事乎皆應曰不知輔曰兹事/雖里巷細民無不知相公當國獨不知焉用彼相矣黼)¶
(怒其侵已奏不重責輔無以息浮言遂編管郴州來又/曰范如圭召試祕書省正字秦檜力建和議金使  無)¶
(所於館将虚祕書省以處之如圭亟見宰相趙鼎曰/祕府謨訓所藏可使金使居之乎鼎竦然為改館)¶
<pb:KR3k0055_WYG_099-27b>¶
試策媚京　以書責檜(又曰蔡嶷崇寕五年以諸生試/䇿揣蔡京復相即對曰熈豐之)¶
(徳業足以配天不幸繼之以元祐紹聖之纉述足以永/賴不幸繼之以靖國於是遂擢為第一以所對頒天下)¶
(甫觧褐即除祕書省正字未㡬至中書舍人自布衣至/侍從纔九月  又曰秦檜議和祕書省正字范如圭與)¶
(同省十餘人合議幷䟽爭之既具草駭遽引却者衆如/圭獨以書責檜曰公不䘮心病狂奈何作此草奏與史)¶
(官六人上之/遂謁告去)　乆披緗帙　粗定鉛黄　頻分温媪之¶
疑　仍懼魯魚之謬(並見翰苑新書/  以上正字)¶
　　祕書郎三¶
原芸閣　典校　讐校　芸署(並見/白帖)　増不肯調(唐書/曰竇)¶
<pb:KR3k0055_WYG_099-28a>¶
(威入隋授祕書郎當遷不肯調者十年故學益博而諸/兄以軍功位通顯薄威閒冗更謂曰昔仲尼積學成聖)¶
(猶棲遲不偶汝尚/何求耶威笑不答)　老祕書(宋史曰張闡為祕書郎秦/檜每薦臺諫必先諭以己)¶
(意嘗謂闡曰祕中乆次欲以臺中相處何如闡謝/曰丞相見知得老死祕書幸矣檜黙然竟罷之)　清¶
而不要(唐書曰李素立武徳初以親䘮解官起授七品/清要有司擬雍州司户参軍帝曰要而不清復)¶
(擬祕書郎帝曰清而/不要乃授侍御史)　望不過此(又曰太宗朝岑文本/為中書令或勸其營)¶
(産業文本歎曰吾漢南一布衣入闗所望不過祕/書郎縣令耳今位宰相俸稍已重尚何殖産業耶)　原¶
王謐有美譽(晉中興琅琊王録云謐弱/冠有美譽拜為祕書郎)　周顗有重名¶
(汝南周録云顗字伯仁少有重/名襲父爵武陵侯拜祕書郎)　増東觀十年不調(後/漢)¶
<pb:KR3k0055_WYG_099-28b>¶
(書曰馬融滯於東觀十年不/得調才髙博洽為世通儒)　原王凌留祕閣吏(魏志/王基)¶
(𫝊云是時青土初定刺史王凌特表請基為别駕後召/為祕書郎凌復請還頃之司徒王朗辟基凌不遣朗書)¶
(劾州曰凡家臣之良則升於公輔公臣之良則入於王/職是故古者侯伯有貢士之禮今州取宿衛之臣留祕)¶
(閣之吏所/希聞也)　鍾㑹敏達夙成(魏志云鍾㑹字士季敏逹/夙成正始中以為祕書郎)¶
　劉隗除祕書郎(晉書曰劉隗字太連/少有文翰除祕書郎)　郤正博覽墳¶
籍(詳耽美/書注)　増歸朝特授祕書(唐書曰甄濟少孤好學/居青巖山十餘年天寳)¶
(十載以右拾遺召安祿山入朝求濟於帝乃授范陽掌/書記後濟察禄山有反謀佯病歸舊廬禄山反使蔡希)¶
(徳封刀召之曰即不起斷其頭見我濟色不為動引頸/待之希徳欷歔嗟歎止刀以實病告後廣平王平東都)¶
<pb:KR3k0055_WYG_099-29a>¶
(濟詣軍門上謁肅宗詔館之三司署使汗賊/官羅拜以愧其心授祕書郎  以上祕書郎)　復禮鄉¶
(又曰徐岱嘉興人世農家子於學無所不通辨論眀鋭/座人常屈大厯中劉宴表為祕書郎觀察使李栖筠欽)¶
(其賢署所居為復禮鄉/名達於朝擢偃師尉)　椀脱郎(又曰武后時官濫人/謡曰補闕連車載拾)¶
(遺平斗量杷推侍/御史椀脱校書郎)　賜祕書副(事文𩔖聚云班㳺與劉/向校祕書每奏事㳺受)¶
(詔進讀羣書上器其/能賜以祕書之副)　入紅蘭省(元稹酬白居易詩曰/並入紅蘭省偏親白)¶
(玉規盖為/校書記)　以非急務(事文𩔖聚云盧植在東觀校/書帝以非急務轉為侍中)¶
不藉請託(唐書曰李建貞元中補校書郎德宗思得文/學者或以建聞帝問左右宰相鄭珣瑜曰臣)¶
(為吏部時當補校書者八人他皆藉/貴勢以請建獨無有帝喜擢左拾遺)　恥由父任(宋史/曰李)¶
<pb:KR3k0055_WYG_099-29b>¶
(宗諤宰相昉子也七嵗能為文恥以父/任得官獨由鄉舉第進士授校書郎)　宜在朝廷(又/曰)¶
(孫復居泰山學春秋范仲淹冨弼皆言/復有經術宜在朝廷除祕書省校書郎)　十九授校書¶
(杜甫送李校書詩曰李舟名父子清峻流輩伯人間好/少年不必湏白晳十五富文史十八足賔客十九授校)¶
(書二十/聲輝赫)　賜童子出身(宋史曰李淑参知政亊若谷子/也年十二真宗幸亳獻文行在)¶
(所真宗竒之命賦詩賜童子出身/試祕書省校書郎  以上校書郎)　脩書成(東都事略/曰范祖禹)¶
(字淳父司馬光辟同編修資治通鑑書成上章薦之曰/臣誠不及也由臣頑固纂次淹乆致其沈淪而祖禹安)¶
(恬静黙若将終身/者除祕書省正字)　掌制手(宋史曰周必大紹興二十/年第進士中博學宏詞科)¶
(召試館職髙宗讀其䇿曰掌制手也/守祕書省正字館職復召試自此始)　朋字未正(明皇/雜録)¶
<pb:KR3k0055_WYG_099-30a>¶
(云劉宴以神童為校書省正字上問晏曰正字正/得㡬字晏曰天下字皆正惟朋字未正帝大竒之)　先¶
進鈞禮(唐書曰蕭穎士開元間舉進士對䇿第一補祕/書正字於時裴耀卿席豫張均宋遥韋述先進)¶
(器其才/與鈞禮)　豪健恃才(又曰王翰并州人少豪健恃才及/進士第喜蒱酒張嘉貞為本州長)¶
(史偉其人厚遇之張説至益加/禮及説輔政召為祕書正字)　文字生知(宋史曰雍/熙初楊億)¶
(年甫十一太宗聞其名詔江南轉運使張去華就試詞/藝送闕下連三日得對試詩賦五篇下筆立成太宗深)¶
(加賞異宰相削草為賀翌日下制曰汝方髫齔不由師/訓精爽神助文字生知越長絶塵一日千里予有望於)¶
(汝也即授祕/書省正字)　三洪齊名(又曰洪适字景伯皓長子也/與弟遵同中博學宏詞科後)¶
(三年弟邁亦中是𨕖由是三/洪名滿天下改祕書省正字)　梁顥有子(又曰梁適翰/林學士顥之)¶
<pb:KR3k0055_WYG_099-30b>¶
(子也少孤嘗輯父遺文及所自著以進真宗/曰梁顥有子矣授祕書省正字  以上正字)¶
　　祕書郎四¶
増詩唐李商隠代祕書贈𢎞文館諸校書詩曰清切曹¶
司近玉除比来秋興復何如崇文館裏飛霜後無限紅¶
梨憶校書　陸龜蒙寄韋校書詩曰萬古風烟滿故都¶
清才捜括妙無餘可中寄與芸香客便是江南地里書¶
　宋賀方回寄黄魯直校書詩曰材如把梓各稱良海¶
内知名獨豫章終嵗且留天禄閣入看應號紫微郎¶
<pb:KR3k0055_WYG_099-31a>¶
増制唐元稹授張籍祕書郎制曰敕張籍𫝊云王澤竭¶
而詩不作又曰采詩以觀人風斯亦警予之一事也以¶
爾籍雅尚古文不從流俗切磨諷興有助政經而又居¶
貧晏然㢘退不競俾任石渠之職思聞木鐸之音可守¶
祕書郎　白居易授王建祕書郎制曰敕太府丞王建¶
太府丞與祕書郎品秩同而禄廩一今所轉移者欲職¶
得宜而才適用也詩人之作麗以則建為文近之矣故¶
其所著章句往往在人口中求之輩流亦不易得帑藏¶
<pb:KR3k0055_WYG_099-31b>¶
之吏非爾官也而翺翔書府吟咏祕閣改命是職不亦¶
可乎可祕書郎¶
増狀宋朱子辭免祕書郎状曰竊惟國家開建圖書之¶
府所以儲蓄秀異之才𨕖試有程未始輕授郎以奉守¶
為職雖異典校之官然自昔相承或用以處老成耆徳¶
之士如熹凡陋豈所克堪今若貪冒寵榮不自量度此¶
必坐取嘲笑以累聖主知人之眀又况頃年屢以多病¶
懇辭召命已蒙聖慈洞照肺腑既憐其愛君憂國粗有¶
<pb:KR3k0055_WYG_099-32a>¶
畎畆夙夜之誠而又知其衰朽無庸重閔勞以官職之¶
事故凡所以假借褒嘉惠養全活之意雖非愚賤之所¶
當得然天地父母委曲生成之㤙則有以不可終辭者¶
今乃欲因聖主前日所以假借恵養之資而遂夤縁以¶
冒進擢無涯之寵則是古人所謂登龍斷以罔市利者¶
是以恐懼囘皇不敢祗受¶
原弹文梁沈約奏弹祕書郎蕭遥昌文曰謹按兼祕書¶
郎臣蕭遥昌盛戚茂年升華祕館淑慎之迹未彰違惰¶
<pb:KR3k0055_WYG_099-32b>¶
之容已及宜寘徽網以肅朝風請以見事免遥昌所居¶
官¶
増記唐權徳輿祕書郎壁記曰按六典祕書郎四人從¶
六品上分掌四部書以甲乙丙丁為之目昔漢武帝聚¶
天下文籍於廣内謂之中祕書魏晉之際祕書與中書¶
或分或合故云職近日月宜居三臺之上丞郎之位與¶
南宮相亞國初思漢庭延閣之制薄江左貴遊之𨕖始¶
以岑江陵虞永興褚河南迭為之厥後彬彬多文學之¶
<pb:KR3k0055_WYG_099-33a>¶
士今年春滎陽鄭君具瞻自涇陽尉承詔授任今中書¶
相君之令弟也在昔鄭黙領中外三閣始刪煩文而朱¶
紫不雜開元初君之王考潁川叔祖刑部皆由禮官博¶
士繼登其任諸父諸兄或觧巾以司讐校或功次而奉¶
朝請含章筮仕多在於斯猶桓公武公之代為卿士蓋¶
善於其職而宜之之義也¶
　　著作郎一¶
原杜氏通典曰著作郎漢東京圖書悉在東觀故使名¶
<pb:KR3k0055_WYG_099-33b>¶
儒碩學入直東觀撰述國史謂之著作東觀皆以他官¶
領焉盖有著作之任而未為官員也(蘭臺令史班固傅/毅洛陽令陳崇長)¶
(陵令尹敏司𨽻校尉孟冀/及楊彪等並著作東觀)魏眀帝太和中始置著作郎¶
官𨽻中書省専掌國史(衛顗字伯儒以侍/中尚書典著作)晉元康二年¶
詔曰著作舊屬中書令祕書既典文籍宜改中書著作¶
為祕書著作於是改𨽻祕書後别自置省謂之著作省¶
而猶𨽻祕書著作郎一人謂之大著作専掌史任進賢¶
兩梁冠介幘絳朝服宋齊與晉同梁制一梁冠而無印¶
<pb:KR3k0055_WYG_099-34a>¶
綬後魏北齊並有著作郎後周為著作上士二人掌綴¶
國録屬春官之外史隋於祕書省置著作曺著作郎二¶
人唐為著作局置著作郎二人亦屬祕書省龍朔三年¶
改著作郎為司文郎中咸亨初復舊初著作郎掌脩國¶
史及製碑頌之屬分判局事　初學記曰案著作郎魏¶
官也魏晉之際多中書兼國史之職史官在焉故魏代¶
王沈為中書著作郎晉初繆徵為中書著作郎並是也¶
唐初因之　増文獻通考曰宋舊為寄禄官(郎後為奉/議郎佐郎)¶
<pb:KR3k0055_WYG_099-34b>¶
(後為宣/敎郎)元豐正名掌脩纂日厯祭祀祝辭則著作郎主¶
之(初除林希為大著豐/稷為小著皆一時𨕖)日厯所𨽻祕書省著作郎著作¶
佐郎掌以宰相時政記左右史起居注所書㑹集脩撰¶
為一代之典舊於門下省置編脩院専掌國史實録脩¶
纂日厯官制行屬祕書省國史院　續文獻通考曰金¶
元因唐制為著作局有著作郎著作佐郎亦𨽻於祕書¶
監至眀此官不設¶
　　著作郎二¶
<pb:KR3k0055_WYG_099-35a>¶
原待詔　刊石(晉元康元年詔曰著作郎舊𨽻中書大/興二年依漢故事召陳郡王隐待詔著)¶
(作單衣介幘月朔詣於著作省班次依佐郎也作晉中/興書曰孫綽為散騎常侍領大著作轉廷尉著  如故)¶
(於時才筆之士綽為冠故温王郗/庾諸公之薨必湏綽銘而後刋石)　才筆　史法(上詳/刋石)¶
(注善王隠晉書曰何/嵩  史法為著作)　祕省　史才(白/帖)　司文籍　議¶
限斷(上詳通典濬王隐晉書曰陸士衡以文學為/祕書監虞  所請為著作郎議晉書限斷)　増¶
列學士　為史官(唐書曰太宗為天䇿上將軍作文學/館收聘賢才許敬宗以著作郎與十)¶
(八學士之列學下詳後/著作佐郎初  記注)　編御製　陳中道(唐書曰著/作郎鄧隆)¶
(上表請編録御製詩集太宗謙讓不許生宋史曰楊時/字中立師事程頤程顥學者號龜山先  㑹有使髙麗)¶
<pb:KR3k0055_WYG_099-35b>¶
(者國王問龜山安在使囘以聞召為祕書郎遷著作郎/及面對陳元祐熙豐願姑置勿問一趨於中而已於是)¶
(元祐諸臣皆/次第牽復)　蘭臺兼領　祕閣儲英(上詳通典注時/宋史曰孝宗)¶
(黄洽由祕書郎遷著作郎上諭詞臣祕閣/儲英俊為異時公卿用行黄洽詞可及之)　原職閒稟¶
重　書過記功(閻纂集四言詩啓云臣少學博士祭酒/鄒湛謂可著作語祕書監華嶠嶠報書)¶
(云著作郎職閒稟重勢貴多爭不暇表其才用臣遂糾/思草莱無朝廷文翰武功勤勞乆跡之事  温嶠表云)¶
(夫國史之典明得失之跡以諷其上記功書過謂/之實録今之祕書著作宜得文史之才以辨經緯)　應¶
亨五葉　崔駰三世(應亨集譲著作表云自司𨽻校尉/奉至臣五世著作不絶鄉族以為)¶
(美談武又云崔駰三世相繼其後無聞若乃談/遷接  彪固踵跡向歆著美亦各一世之良也)　増詭¶
<pb:KR3k0055_WYG_099-36a>¶
浮屠行　撰百家𩔖(唐書曰蕭徳言系出蘭陵明左氏/春秋以國子生為岳陽王賔客陳)¶
(亡詭浮屠行亡歸江南仁夀中授校書郎貞觀時歴著/作郎  又曰孔至歴著作郎明氏族學與韋述蕭頴士)¶
(齊名撰百家𩔖例以張説等為近世新族剗去之説子/垍方有寵怒曰天下族姓何預若事而妄紛紛者耶至)¶
(曰大丈夫奮筆成書奈/何因人動揺卒不改)　取世家子　試政事堂(又曰/文宗)¶
(欲以真源臨真二公主降世族詔取世家子以聞杜中/立及校書郎衛洙得召見禁中拜著作郎  宋史曰王)¶
(曽召試學士院宰相冦準竒之/特試政事堂授祕書省著作郎)　占對眀暢　文義汪¶
洋(又曰向敏中解褐将作監丞通判吉州轉運使張齊/賢薦其材代還為著作郎召見便殿占對明暢太宗)¶
(善之亦東都事略曰張文潛從蘇轍學轍見其文愛之/蘇軾  深知之稱其文汪洋澹泊有一唱三歎之聲云)¶
<pb:KR3k0055_WYG_099-36b>¶
(元祐初為著作佐郎/改著作郎在館八年)　原地居華省　職在脩文　漢¶
用史才任先班固　晉推經術𨕖在李充(並為著/作郎)　漢¶
推良史𨕖在孟堅　晉重名儒任先𢎞度(白/帖)¶
　　著作郎三¶
原料簡四部(晉陽秋云孝武好覧文藝敕著作郎/徐野民料簡四部書凡三萬六千卷)　分¶
作四部(晉中興書云李充為大著作郎於時典籍混亂/充刪除煩重以𩔖相從分作四部祕閣以為永)¶
(制/)　増潔身不就(唐書曰權皋擢進士第安禄山表署/幕府皋度禄山且反逸去畫夜南奔)¶
(客臨淮為驛亭保禄山反天下聞其名爭辟為屬皋終/不就曰吾潔身亂世以全吾志欲持是受名耶以著作)¶
<pb:KR3k0055_WYG_099-37a>¶
(郎召不就自中原亂士人率渡江/李華栁識韓洄王定皆仰髙節)　子翼詈人(又曰劉/子翼字)¶
(小心在隋為著作郎峭直有行嘗面折僚友/短退無餘訾李百藥曰子翼詈人人都不憾)　元輿浮¶
誕(又曰舒元輿自負才過人鋭進取太和五年獻文闕/下不得報上書自言文宗得書髙其激昂出示宰相)¶
(李宗閔以浮躁誕肆/不可用改若作郎)　直筆東觀(北齊書曰天保二年/詔中書令兼著作郎)¶
(魏收撰後魏史初帝令羣臣各言志收曰臣/願得直筆東觀早出魏書故帝使收專其任)　東觀㑹¶
成(宋制左右史記言動之詳宰政記/時政之要以授東觀㑹而成書)　異等改官(金史/曰孟)¶
(宗獻發觧第一是嵗宗獻府試省試廷試皆第一號孟/四元故事状元官從七品階承務郎世宗以宗獻獨異)¶
(等與從六品/改著作郎)　原官在芸香　職惟筆削(白/帖)　衛顗典¶
<pb:KR3k0055_WYG_099-37b>¶
著作(魏志衛顗𫝊云顗受詔典著作又為魏官儀凡/所撰述數十篇好古文鳥篆𨽻草無所不善)¶
王沈典著作(晉書云王沈為祕書監正元中遷散騎常/侍侍中典著作撰魏書多為時諱未若陳)¶
(夀之實/録也)　荀勗領著作(晉書荀朂以中/書兼領著作)　孫盛領著作¶
(晉中興書太康孫録云孫盛字安國以祕書監領著作/干寶以散騎常侍領著作孫綽以散騎常侍及陳夀並)¶
(領大/著作)　謝沈有史才(晉中興書謝沈𫝊云沈字静思何/充庾冰並稱沈有史才遷著作郎)¶
(撰晉書三十餘卷時年五十二沈先著後漢書百卷及/毛詩漢書外𫝊所著述及詩賦文論皆行於世其才學)¶
(在虞預/之右)　張載不經史(王隠晉書曰張載才/不經史能作晉書)　増應推¶
崔孝伯(後魏書曰韓顯宗除著作郎髙祖嘗謂顯宗及/程靈虯曰著作之任國言是司卿等之才朕自)¶
<pb:KR3k0055_WYG_099-38a>¶
(委悉若欲取古人班馬之徒固自遼闊若/求之當代文學之能卿等應推崔孝伯)　鳳凰將九¶
子(翰苑新書曰何承天除著作郎撰國史承天時已老/而諸佐郎並名家年少荀伯子嘲之常呼為妳母承)¶
(天曰卿當云鳳凰/将九子何言妳母)　非蘓軾不可(王鞏聞見録云神宗/與宰執議更官制至)¶
(著作郎則曰/非蘇軾不可)　原楊彪著作東觀(續漢書云楊彪博議/多文著作東觀按華)¶
(嶠書曰彪與馬日磾盧/植蔡邕等著作東觀)　庾亮侍講東宮(庾亮别𫝊云/亮拜中書郎)¶
(領著作侍講東宮其/所論説多見稱述)¶
　　著作郎四¶
原詩北齊邢子才酬魏收冬夜直史館詩曰年病從衡¶
<pb:KR3k0055_WYG_099-38b>¶
至動息自不安兼豆未能飽重裘詎觧寒况乃冬之夜¶
霜氣有餘酸風音響北牖月影度南端燈光眀且滅華¶
燭新復殘衰顔依候改壮志與時䦨體羸不盡帶髮落¶
强扶冠夜景將欲近夕息故無寛忽有清風贈辭義婉¶
如蘭先言歎三友末言慙一官麗藻髙鄭衛専學美齊¶
韓審喻雖有屬筆削少能干髙足自無限積風良可摶¶
空想青雲易寕見赤松難寄語東山道髙駕且盤桓¶
増制唐李嶠授崔融著作郎制曰鸞臺具官崔融長才¶
<pb:KR3k0055_WYG_099-39a>¶
廣度贍學多聞詞麗揚班行髙曽史外臺美其方正中¶
省推其良直永言司典尤俟得人載筆西垣既藉微婉¶
紬文東觀更資博通宜升著作之庭兼就記言之地可¶
著作郎仍兼右史内供奉官　蘇頲授吳兢著作郎制¶
曰黄門具官吳兢祗服言行貫穿典籍藴良史之才擅¶
巨儒之義頃専筆削仍侍軒階宜著書於麟閣復載籍¶
於鴻都可行著作郎兼昭文館學士餘如故主者施行¶
原表梁沈約到著作省表曰臣約言即日被召以本官¶
<pb:KR3k0055_WYG_099-39b>¶
兼今職臣藝不博古學謝専家乏懐鉛之志慙夢腸之¶
術聮事乖善握蘭慚良謬勒斷蛇之符預刋氷河之業¶
路遥難騁才弱未勝而神工曲造雕絢彌疊珥筆史觀¶
記言文府趨奉載揚腆懵交顔¶
増記唐李華著作郎㕔壁記曰漢太史公既沒其子遷¶
緘金匱石室之文降及東京永平中特詔班固著作東¶
觀繼其事者楊彪蔡邕由是太史但掌天文律厯而已¶
魏太和年肇以著作名官為中書屬晉元康年改𨽻祕¶
<pb:KR3k0055_WYG_099-40a>¶
書朝服單衣介幘始親職必撰名臣𫝊厯宋齊梁陳官¶
品第六元魏髙齊周隋秩從五品魏則王沈以侍中兼¶
之衛顗以尚書帶之至於有晉若史才之美陳夀自佐¶
郎遷元舅之尊庾亮以中書領宋則徐爰何承天齊則¶
沈約裴子野梁則陸雲公姚察陳則顧野王張正見後¶
魏則崔光髙允北齊則邢子才魏收周則蘇亮栁虯隋¶
則虞綽王邵皆一朝名𨕖也貞觀初詔梁文昭公鄭文¶
貞公統英儒盛才脩五代史天子親垂筆削與春秋同¶
<pb:KR3k0055_WYG_099-40b>¶
符巍巍乎史氏之光耀也因是開館於内别立史官多¶
以著作郎領帶其職而舊司所掌惟碑誌祭祝之文在¶
焉然以其能綜羣言且居百乗出典下國轉為郎官或¶
上遷祕書少監或擢拜中書舎人固不易其任也唐之¶
建官罔非俊乂若虞永興徳涵大雅魏侍中才髙王佐¶
鄭吏部絶韻鏘鳴崔司業雄詞飛動皆厯焉¶
　　著作佐郎一¶
原杜氏通典曰著作佐郎魏置亦屬中書晉佐著作郎¶
<pb:KR3k0055_WYG_099-41a>¶
八人進賢一梁冠絳朝服祕書監自調補之(太元四年/詔祕書無)¶
(監使吏部𨕖佐著作郎有監復舊嶠又閻纂集云鄒湛/謂祕書監華嶠曰閻纂可佐著作  曰比勢貴多爭不)¶
(暇求才按此則大/著作祕監自調也)晉制佐著作郎始到職必撰名臣𫝊¶
一人宋初以國朝始建未有合撰者其制遂廢宋齊以¶
来遂遷佐於下謂之著作佐郎亦掌國史集注起居梁¶
初周捨裴子野皆以他官領其職官制與大著作同陳¶
氏為令僕子起家之𨕖後魏有著作佐郎北齊有著作¶
佐郎各二人後周有著作中士四人掌綴國録隋於祕¶
<pb:KR3k0055_WYG_099-41b>¶
書省置著作曹佐郎八人煬帝加佐郎為十二人唐為¶
著作局置佐郎四人(開元二十六年/減佐郎二人)亦屬祕書省(自宋/以後)¶
(國史悉/屬祕書)龍朔二年改著作佐郎為司文郎咸亨初復舊¶
著作佐郎徒有撰史之名而實無其任其任盡在史館¶
矣其屬官有校書郎二人後魏著作省置校書郎北齊¶
著作亦置校書郎二人隋亦同掌讐校書籍若本局無¶
書兼校本省典籍正字二人(隋著作曹置正字二人/今減一人掌同校書)¶
初學記曰案著作佐郎魏代置掌貳大著作郎脩國史¶
<pb:KR3k0055_WYG_099-42a>¶
初俱𨽻中書謂之中書著作佐郎晉恵帝時與大著作¶
郎同𨽻祕書後代因之(出宋書/百官志)唐因之(張華年四十得/河南尹丞不拜)¶
(轉著作佐郎國沈約宋書曰後漢以来太史但掌天文/律歴而已其  記撰述悉在著作江左王導表著作為)¶
(史官/是也)¶
　　著作佐郎二¶
原西觀　南郊(張隐文士𫝊曰束晳字廣㣲元康四年/晚應司空府八月餘亦除著作佐郎著)¶
(作西觀換晉書草創三帝紀及十志以晉中興書曰郭/璞太興元年奏南郊賦中宗嘉其才  為著作佐郎)¶
　難限斷　賦濛汜(晉紀曰束晳祕書監賈謐請為著/作郎難陸士衡晉書限斷  又曰)¶
<pb:KR3k0055_WYG_099-42b>¶
(張載字孟陽作濛汜賦太僕傅𤣥見賦歎息以車迎載/言談終日深相貴重載遂知名起家徴為著作佐郎)¶
　撰三國　創十志(張華别𫝊曰陳夀好學善著述師/事同郡譙周少仕蜀在觀閣為郎)¶
(除中書著作郎撰三/國志  下詳西觀注)　増嗜漢書　議郊祀(唐書曰郝/處俊好學)¶
(嗜漢書崖略暗誦貞觀中第進士觧褐著作佐郎江宋/史曰杜鎬為南唐集賢校理入直澄心堂江南平  左)¶
(舊儒多薦其能改崇文院檢討太宗将祀南郊彗星見/宰相趙普召鎬問之鎬曰當祭而日食猶廢况謫見如)¶
(此乎普言於上即罷其/禮翌日遷著作佐郎)　善規益　恬進取(又曰王著/善書筆迹)¶
(甚媚頗有家法太平典國間轉運使侯陟以名聞召見/賜緋加著作佐郎直御書院太宗聽政之暇常以觀書)¶
(文筆法為意諸家字體洞臻精妙嘗命中使持御札示/著著曰未盡善也太宗臨學益勤又以示著著答如前)¶
<pb:KR3k0055_WYG_099-43a>¶
(中使詰其故著曰帝王始攻書或驟稱善則不復留心/矣乆之復以問著著曰功已至矣非臣所能及其後真)¶
(宗嘗對宰相語其事且嘉著之善於規益於侍中待詔/中亦無其比  又曰郎簡厯任縣令調随州推官及引)¶
(對真宗曰簡厯官無過而無一人薦是/必恬於進取者特改祕書省著作佐郎)　原傅𤣥歎賦¶
　夏湛壊書(上詳賦濛汜注佐張華别𫝊云陳夀好學/善著述除著作  郎當時夏侯湛等多欲)¶
(作魏書見夀所/作即壊已書)　増文學清𨕖　天子門生(唐書王義/方曰臣去)¶
(嵗冬初雲陽下縣丞耳今春及夏陛下授臣著作佐郎/極文學之清𨕖  宋史曰趙逵紹興二年對䇿論君臣)¶
(父子之情甚切擢第一時檜意有所屬而逵對獨當帝/意檜不悦授逵左丞事郎簽書劒南東川帝嘗問檜趙)¶
(逵安在檜以實對久之帝又問乃除校書郎逵單車赴/闗征税者希檜意捜行槖皆書籍才數金而已既就職)¶
<pb:KR3k0055_WYG_099-43b>¶
(未嘗謁檜賡御製詩有皇心未敢宴安圖之句檜見之/怒曰逵猶以為未太平耶欲擠之未及而死帝臨哭檜)¶
(還即授著作佐郎兼權禮部員外郎帝臨景靈宮祕省/起居惟逵一人帝謂之曰卿始終皆朕自擢自卿登第)¶
(後為大臣沮格乆不見卿秦檜曰薦士未嘗一/語及卿以此知卿不附權貴真天子門生也)¶
　　著作佐郎三¶
増等身課(宋史曰賈黄中幼聰悟方五嵗父玭毎旦令/正立展書卷比之謂之等身書課十五舉進)¶
(士授校書郎集賢/校理遷著作佐郎)　著作林(又曰范純仁以著作佐郎/知襄城縣襄城民不蠶織)¶
(勸使植桑有罪而情輕者視所植多/寡除其罰民益賴慕後呼為著作林)　原並有史才(晉/中)¶
(興書曰華譚為祕書監時晉陵朱鳳吴郡呉震等以單/族二人並有史才白首衡門後譚知之薦二人擢補著)¶
<pb:KR3k0055_WYG_099-44a>¶
(作佐郎並/皆稱職)　典治文義(石瑞紀著作郎邱衆表稱世祖/武皇帝擢臣負薪之中授臣著)¶
(作佐郎典治天下文/義數術乃撰諸志也)　増内省參纂(唐書曰敬播貞觀/時擢進士第時顔)¶
(師古孔頴達撰次隋史詔播詣/祕書内省參纂再遷著作佐郎)　奉詔至家(又曰陽城/隐中條山)¶
(陕虢觀察使李泌數禮餉城受之欲辟致之府不起乃/薦諸朝詔以著作佐郎召泌使參軍事韓傑奉詔至其)¶
(家城封/還詔書)　便殿讀古(宋史曰呂文仲入朝為少府監丞/預脩太平御覽廣記文苑英華改)¶
(著作佐郎太平興國中上每御便殿觀古碑刻輙召/文仲讀之嘗令讀文𨕖又令讀江海賦皆有賜賚)¶
草定書疏(又曰楊億為著作佐郎太宗知其貧屢有霑/賚時公卿表疏多假文於億名稱益著真宗)¶
(在京府徵之為首僚/邸中書疏悉億草定)　兩䇿制科(又曰張方平舉茂才/異等為校書郎又中)¶
<pb:KR3k0055_WYG_099-44b>¶
(賢良方正遷著作郎當召試館職仁宗曰/是非兩䇿制科者乎何試也命直集賢院)¶
　　殿中監(丞乘尚食輦尚藥/尚    尚  附)　(尚舍/)¶
原杜氏通典曰魏置殿中監官晉宋並同齊有内外殿¶
中監各八人梁陳因之其資品極下後魏亦有殿中監¶
北齊有殿中局置監四人屬門下省掌駕前奉引隋改¶
為殿内局置監二人大業三年分門下太僕二司取殿¶
内監名以為殿内省有監少監丞各一人掌諸供奉領¶
尚食尚藥尚衣(尚食即/舊御府)尚舎(即舊殿/中局)尚乗(領左右六/閑及諸閑)尚¶
<pb:KR3k0055_WYG_099-45a>¶
輦等六局(漢儀注曰省中有五尚即尚食尚冠尚衣尚/帳尚席或云秦置六尚謂尚冠尚衣尚食尚)¶
(沐尚席尚書若/今殿中之任)每局各置奉御二人以總之置直長以¶
貳之屬門下省唐改為殿中省加置少監二人丞亦二¶
人其官局職任一如隋制為一司不屬門下龍朔二年¶
改殿中省為中御府改監為中御太監少監改丞為中¶
御大夫咸亨初復舊　丞隋置一人唐加一人　増文¶
獻通考曰宋制殿中省判省事一人以無職事朝官充¶
舊有六尚之局名别而事存今尚食歸御厨尚藥歸醫¶
<pb:KR3k0055_WYG_099-45b>¶
官院尚衣歸尚衣庫尚舎歸儀鸞司尚乗歸騏驥院内¶
鞍轡庫尚輦歸輦院皆不領於本省元豐正官制置監¶
少監丞各一人監掌供奉天子玉食醫藥御幄帟輿輦¶
舍次之政令少監為之貳凡總六局又置提舉六尚局¶
及管幹官一員舊殿中省判省事一人以無職事朝官¶
充雖有六尚局名别而事存凡官随局而移不領於本¶
省所掌惟郊祀元日冬至天子御殿及禘祫后廟神主¶
赴太廟供其繖扇而殿中監視祕書監為寄禄官而已¶
<pb:KR3k0055_WYG_099-46a>¶
後權太府卿林顔乞復殿中省六尚以嚴奉至尊於是¶
徽宗乃出先朝所度殿中省圖命三省行之而其法皆¶
左正言姚祐所裁定嵗崇寕二年也三年蔡京上脩成¶
殿中省六尚局供奉庫務敕令格式看詳凡六十卷仍¶
冠以崇寕為名政和元年殿中省尚伸上編定六尚供¶
奉式靖康元年詔六尚局並依祖宗法又詔六尚局既¶
罷格内嵗貢品物萬數尚為民害非祖宗舊制其並除¶
之　續文獻通考曰遼殿中司𨽻於御史臺官曰殿中¶
<pb:KR3k0055_WYG_099-46b>¶
曰殿中丞其屬有尚舎局奉御尚乗局奉御尚輦局奉¶
御尚食局奉御尚衣局奉御金殿中監事多領於殿前¶
都㸃檢司元初殿中監事皆領於四集賽而兼宿衛四¶
集賽者太祖功臣博勒呼博爾濟穆呼哩齊拉衮四族¶
也命其世領集賽之長集賽云者猶言番直宿衛也凡¶
集賽内執事之名不一(如主弓矢主書寫主司閽/主典車馬主衣服之𩔖)悉世¶
守之又置侍正府即殿中監職也秩正二品侍正十四¶
人同知二人僉府二人侍判二人掌内庭近侍之事奉¶
<pb:KR3k0055_WYG_099-47a>¶
御二十四人(尚冠尚衣尚鞶尚沐尚飾/尚輦奉御正副各二員)明奉御諸事俱¶
屬内侍此官不設　原杜氏通典曰尚食局奉御始秦¶
置六尚有尚食焉(如淳曰謂掌天/子之物曰尚)後漢以後幷其職於¶
太官湯官北齊門下省又有尚食局置典御二人後周¶
有尚膳上士中士凡進食先嘗之隋分屬殿内改典御¶
為奉御有二人唐因之龍朔二年改為奉膳大夫咸亨¶
初復舊直長隋置六人唐因之減置五人　増文獻通¶
考曰宋尚食掌膳羞之事典御二人奉御六人下有膳¶
<pb:KR3k0055_WYG_099-47b>¶
工　續文獻通考曰遼有尚膳殿中司屬有尚食局奉¶
御元主奉烹膳者曰博爾赤　原杜氏通典曰尚藥局¶
奉御自梁陳以後皆太醫兼其職北齊門下省有典御¶
二人隋如北齊之制後改為奉御而屬殿内唐因之龍¶
朔二年改為奉醫大夫咸亨初復舊直長隋置四人唐¶
因之　増文獻通考曰宋尚藥掌和劑診候之事典御¶
二人奉御六人下有醫師　原杜氏通典曰尚舍局奉¶
御周禮有掌舎掌王行所止之處帷幕幄帟之事漢少¶
<pb:KR3k0055_WYG_099-48a>¶
府屬官有守宮令丞掌宮殿陳設魏殿中監掌帳設監¶
護之事晉宋以下其職並在殿中監隋煬帝置殿内監¶
改殿内局為尚舎局置奉御二人唐因之龍朔二年改¶
為奉扆大夫咸亨元年復舊直長隋置八人唐因之而¶
減二人　増文獻通考曰宋尚舎掌次舎幄帟之事典¶
御二人奉御六人下有幕士　續文獻通考曰遼有殿¶
幄局有寢殿殿中司屬有尚舍局奉御　原杜氏通典¶
曰尚乗局奉御自秦漢以来其職皆在太僕北齊太僕¶
<pb:KR3k0055_WYG_099-48b>¶
驊騮署有奉御十人管十二閑馬隋煬帝取之置尚乗¶
局置奉御二人唐因之増置奉御四人龍朔二年改為¶
奉駕大夫咸亨元年復舊(尚乗奉御掌六閑馬一曰飛/黄閑二曰吉良閑三曰龍媒)¶
(閑四曰騊駼閑五曰/駃騠閑六曰天花閑)開元中減二人先是别置廏使因¶
𨽻焉猶屬殿中(武后萬嵗通天二年五月置仗内閑廐/令殿中丞袁懐哲檢校至聖歴二年改)¶
(為少監閑廐使自/後他官相循為之)直長隋置十四人唐減四人　増文¶
獻通考曰宋尚乗歸騏驥院　續文獻通考曰遼殿中¶
司有尚乗局金殿中監有尚廏局(𨽻太/僕寺)尚乗之職舊本¶
<pb:KR3k0055_WYG_099-49a>¶
𨽻殿中監元又立尚乗寺秩從三品掌上御鞍轡輿輦¶
羣牧驢騾及鞍轡造作收支逺方馬匹等事資乗庫提¶
㸃大使屬之　原杜氏通典曰尚輦局奉御周官小司¶
徒中大夫掌六畜車輦又宗伯巾車下大夫掌王后之¶
五輅輦車組輓有翣羽盖(古謂人牽為輦春秋宋萬以/乗車輦其母秦始皇乃去其)¶
(輪而輿之漢代遂為人君之乗後漢有乗輿六輦魏晉/小出則乗之及過江左孝武太元年中謝安率意而作)¶
(及破符堅得之形制無差大小如一時人歎其黙識度/宋武破慕容超獲金鉦輦古之輦輿大率以六尺為)¶
(花齊武帝造大小二輦輿雕飾甚工不下棢轅軛悉金/  銀獸  梁大輦中方八尺左右開視金鸞拱振  隋)¶
<pb:KR3k0055_WYG_099-49b>¶
(有六輦大/禮皆乘之)漢魏晉並太僕屬官車府令掌之東晉省太¶
僕遂𨽻尚書駕部宋齊梁陳車府乗黄令丞掌之後魏¶
北齊則乗黄車府令兼掌之後周則司車輅主之隋又¶
乗黄車府令丞掌之煬帝置殿内省尚輦局奉御二人¶
唐因之龍朔二年改為奉輦大夫咸亨元年復舊直長¶
四人隋置唐因之　増文獻通考曰宋尚輦掌輿輦之¶
事元豐中神宗欲復建此官而度禁中未有其地但詔¶
御輦院不𨽻省寺令專達焉　續文獻通考曰遼殿中¶
<pb:KR3k0055_WYG_099-50a>¶
司有尚輦局金有尚輦局使(金各局俱/有直長)元侍正府尚飾¶
奉御兼尚輦¶
　　尚衣監一¶
原杜氏通典曰尚衣監奉御周官有司服中士掌王之¶
服辨其名物戰國有尚衣尚冠之職秦漢有御府令丞¶
掌供御服而屬少府後漢有掌宦者典官婢作中衣服¶
魏因之晉屬光禄勲江東省宋大眀中改尚方曰左右¶
御府各置令丞一人後廢帝初省御府置中署𨽻右尚¶
<pb:KR3k0055_WYG_099-50b>¶
方其後又置初宋氏用三品勲位眀帝改用二品准南¶
臺御史掌金銀綵帛凡諸造作以供奉及妃主六宮梁¶
陳其職𨽻在尚方後魏有掌服郎北齊門下省統主衣¶
局都統子統各二人後周有司服上士二人中士二人¶
隋分屬殿内省其後又改為尚衣局置奉御二人唐因¶
之龍朔三年改為奉冕大夫咸亨元年復舊直長隋置¶
八人唐因之減二人　増文獻通考曰宋尚衣掌衣服¶
冠冕之事下有衣徒　續文獻通考曰遼有尚衣裁造¶
<pb:KR3k0055_WYG_099-51a>¶
　殿中司有尚衣局奉御元侍正府掌内庭近侍之事奉¶
　御二十四人為尚冠尚衣尚鞶尚沐尚飾尚輦各奉御¶
　二員副奉御二員明此官不設¶
　　尚衣監二¶
　原陶正　復陶(𫝊曰昔虞閼父爲周陶正注/陶正復陶也主君上之衣服)　罷齊三¶
　服官(漢元帝詔罷齊三服官注春獻冠幘/為首服紈素為冬服輕綃為夏服)　止害女工¶
　物(漢哀帝詔齊三服官織綺繡難成/害女工之物宜皆止無作輸納也)　法天地之數¶
　舉四時之宜(丞相蕭何御史大夫周昌等議春夏秋冬/天子所服當法天地之數中得人和故自)¶
<pb:KR3k0055_WYG_099-51b>¶
　(天子王侯有上之君及兆人能法天地順四時奉宗廟/天子之大禮臣請法之中謁者趙堯舉春李舜舉夏倪)¶
　(湯舉秋貢禹舉冬各奉一時制/可注云各主一時禮物朝祭事)¶
　¶
　¶
　¶
　¶
　¶
御定淵鑑𩔖函卷九十四¶
